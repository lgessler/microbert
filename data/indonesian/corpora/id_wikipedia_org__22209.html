<html><body><text id="wikipedia_id_wikipedia_org__22209.html" ns="0" revid="18363408" sourceurl="https://id.wikipedia.org/wiki/Maktab_Melayu_Kuala_Kangsar" title="Maktab Melayu Kuala Kangsar" type="wikipedia">Maktab Melayu Kuala Kangsar<figure><caption>Lambang Maktab Melayu Kuala Kangsar</caption></figure>
<p><hi rend="bold">Kolej Melayu Kuala Kangsar</hi> (lebih dikenal sebagai <ref target="https://id.wikipedia.org/wiki/Malay_College">Malay College</ref>, <ref target="https://id.wikipedia.org/wiki/MCKK">MCKK</ref>, MC atau <hi rend="italic">Koleq</hi>, dan kadang kala <hi rend="italic">Eton of the East</hi>) merupakan sebuah <ref target="https://id.wikipedia.org/wiki/Sekolah">sekolah</ref> asrama penuh <hi rend="italic">premier</hi> lelaki saja di <ref target="https://id.wikipedia.org/wiki/Malaysia">Malaysia</ref>. Sekolah ini terletak di <ref target="https://id.wikipedia.org/wiki/Kuala_Kangsar">Bandar DiRaja Kuala Kangsar</ref>, <ref target="https://id.wikipedia.org/wiki/Perak">Perak</ref>. Motto sekolah, <hi rend="italic">Fiat Sapientia Virtus</hi> adalah di dalam <ref target="https://id.wikipedia.org/wiki/Bahasa_Latin">bahasa Latin</ref>, yang berarti 'Kebijaksanaan Mutu Manusia'.</p>
Sejarah
<p>Sekolah ini didirikan pada <ref target="https://id.wikipedia.org/wiki/1905">1905</ref> oleh pihak <ref target="https://id.wikipedia.org/wiki/Britania_Raya">Britania Raya</ref> sebagai cadangan dari R.J. Wilkinson, pegawai pendidikan jajahan pada masa itu. Cadangan itu disokong sepenuhnya oleh <ref target="https://id.wikipedia.org/wiki/Sultan_Perak">Sultan Perak</ref>, <ref target="https://id.wikipedia.org/wiki/Idris_Murrshidul_Nizam_Shah">Idris Murrshidul Nizam Shah</ref> (1849-1916).</p>
<p>Pada awalnya, pendirian sekolah ini ialah untuk mendidik dan melatih golongan elite <ref target="https://id.wikipedia.org/wiki/Melayu">Melayu</ref>, yang terdiri dari kerabat kerajaan. Anak lelaki kebanyakan sukar untuk mendapat tempat di sekolah ini. Selepas kebangkitan nasionalisme orang Melayu pada sekitar tahun 1947, syarat masuk ke sekolah ini dilonggarkan dan semakin banyak anak-anak orang kebanyakan dapat peluang untuk menuntut di sini. Kini anak Melayu terpilih berpeluang mengikuti pembelajaran peringkat menengah di sekolah ini.</p>
<p><ref target="https://id.wikipedia.org/wiki/William_Hargreaves">William Hargreaves</ref>, seorang lulusan <ref target="https://id.wikipedia.org/wiki/Universitas_Oxford">Universitas Oxford</ref> yang berasal dari <ref target="https://id.wikipedia.org/wiki/Republik_Irlandia">Irlandia</ref>, mendapat penghormatan untuk menjadi ketua pertama sekolah ini dan sekolah ini diatur oleh ketua dari Britania Raya sehingga tahun <ref target="https://id.wikipedia.org/wiki/1965">1965</ref>, di mana Abdul Aziz Ismail, seorang rakyat berbangsa Melayu diambil sebagai ketua dalam ulang tahun ke-60, dan sampai kini rakyat bangsa Melayu memegang jabatan tersebut.</p>
Infrastruktur
<p>Bangunan <hi rend="italic">Overfloor</hi> (dibangun pada 1909) adalah bangunan yang menjadi identitas sekolah ini, bercirikan seni <ref target="https://id.wikipedia.org/wiki/Yunani">Yunani</ref>-<ref target="https://id.wikipedia.org/wiki/Romawi">Romawi</ref>, berhadapan lapangan <ref target="https://id.wikipedia.org/wiki/Rugby">rugby</ref>, merupakan asrama bagi pelajar tingkatan 3 hingga tingkatan 5 (dan juga tingkatan 6 pada satu waktu) dan dewan makan. Bangunan <hi rend="italic">Prep School</hi> (dibangun pada 1912) yang menempatkan pelajar tingkatan 1, terletak di selatan kampus, adalah lebih kecil daripada bangunan <hi rend="italic">Overfloor</hi>, mengekalkan seni Yunani-Romawi, tetapi dengan ciri-ciri yang berbeda.</p>
<p>Pada tahun 1955, bangunan <hi rend="italic">West Wing</hi> dan <hi rend="italic">East Wing</hi> ditambah kepada <hi rend="italic">Overfloor</hi> untuk menempatkan lebih banyak pelajar. 3 bangunan ini kini dikenal sebagai <hi rend="italic">Asrama Besar</hi> (<hi rend="italic">Big School</hi>). Pada tahun yang sama, <hi rend="italic">Blok Administrasi</hi> dan <hi rend="italic">Menara Jam</hi> juga ditambah untuk memenuhi keperluan semasa. Seterusnya pada tahun 1963 asrama tambahan, <hi rend="italic">Pavilion</hi> dan pada tahun 1972, <hi rend="italic">Asrama Baru</hi> (<hi rend="italic">New Hostel</hi>) dibangun. <hi rend="italic">Asrama Baru</hi> dibangun untuk menempatkan pelajar tingkatan 2.</p>
<p>Satu lagi mercu tanda utama sekolah ini ialah <hi rend="italic">Big Tree</hi>, sebatang pokok hutan hijau yang terletak di sebelah timur <hi rend="italic">Overfloor</hi>, yang berusia lebih tua daripada bangunan <hi rend="italic">Overfloor</hi> sendiri.</p>
Olahraga
<p>Terdapat 3 lapangan <ref target="https://id.wikipedia.org/wiki/Olahraga">olahraga</ref> utama di sekolah ini; lapangan di hadapan <hi rend="italic">Asrama Besar</hi> yang digunakan untuk rugby, <ref target="https://id.wikipedia.org/wiki/Sepak_bola">sepak bola</ref> dan <ref target="https://id.wikipedia.org/wiki/Kriket">kriket</ref>, lapangan <ref target="https://id.wikipedia.org/wiki/Hoki">hoki</ref> berhadapan <hi rend="italic">Asrama Baru</hi> dan lapangan serbaguna di <hi rend="italic">Blok Administrasi</hi>. Di sekolah ini juga terdapat satu-satunya gelanggang <hi rend="italic">Eton Fives</hi> di Malaysia, walaupun kini tiada pelajar yang meneruskan olahraga ini.</p>
<p>Semua pelajar sekolah ini menjadi anggota salah satu dari 4 rumah olahraga, dimana tiap rumah olahraga berkenaan dinamakan atas pelindung asal yaitu Rumah Sulaiman, Ahmad, Mohd Shah dan Idris, dan rumah-rumah olahraga ini diwakili oleh warna merah, hitam, kuning dan putih mengikut turutan tersebut. Sepanjang tahun bersekolah, rumah-rumah ini bertanding dalam pelbagai aktivitas olahraga, di mana pertandingan ini mencapai puncaknya pada Hari Olahraga yang diadakan setiap tahun.</p>
<p>Kolej Melayu memegang reputasi yang tinggi dalam bidang olahraga sekolan negara. Sejak tahun 1960, sekolah ini mengadakan pertandingan rugby tahunan dengan Kolej Vajiravudh, sebuah sekolah elite di <ref target="https://id.wikipedia.org/wiki/Thailand">Thailand</ref>. Perlawanan ini diadakan di <ref target="https://id.wikipedia.org/wiki/Bangkok">Bangkok</ref> pada tahun genap dan di Kuala Kangsar pada tahun ganjil. Selain daripada ini, sekolah ini juga mengadakan kejuaraan olahraga tahunan bersama <ref target="https://id.wikipedia.org/wiki/Maktab_Tentera_DiRaja">Maktab Tentera DiRaja</ref>, di mana kedua sekolah ini bergilir menjadi tuan rumah kejuaraan tersebut.</p>
Alumni
<p>Persatuan alumni Kolej Melayu Kuala Kangsar dikenal sebagai Malay College Old Boys' Association (MCOBA) (Persatuan Murid Tua Kolej Melayu Kuala Kangsar), didirikan pada tahun 1929.</p>
<p>Antara murid-murid tua yang ternama adalah seperti Dato' Onn Jaafar, bekas Perdana Menteri <ref target="https://id.wikipedia.org/wiki/Tun_Abdul_Razak_Dato'_Hussein">Tun Abdul Razak Dato' Hussein</ref>, bekas Wakil Perdana Menteri <ref target="https://id.wikipedia.org/wiki/Anwar_Ibrahim">Dato' Seri Anwar Ibrahim</ref>, Sultan Pahang <ref target="https://id.wikipedia.org/wiki/Sultan_Ahmad_Shah_Al-Musta’in_Billah_ibni_Almarhum_Sultan_Abu_Bakar">Sultan Haji Ahmad Shah</ref>, Sultan Perak <ref target="https://id.wikipedia.org/wiki/Sultan_Azlan_Muhibbuddin_Shah_ibni_Almarhum_Yussuf_Izzuddin_Shah">Sultan Azlan Shah</ref> dan Yang di-Pertuan Besar Negeri Sembilan <ref target="https://id.wikipedia.org/wiki/Tuanku_Ja’afar_ibni_Almarhum_Tuanku_Abdul_Rahman">Yang di-Pertuan Besar Tuanku Ja’afar</ref>.</p>
Tradisi
<p>Sebagai sekolah yang mempunyai sejarah yang lama, pelbagai tradisi tersendiri masih dipelihara oleh pelajar semasa serta alumni. Pada pertandingan olahraga utama, setiap pelajar akan turun ke lapangan dan bersorak serta menyanyikan lagu-lagu sorakan dengan serentak.</p>
<p>Angkatan tua Kolej Melayu mengekalkan tradisi memakai tali leher sekolah pada setiap hari Rabu. Perjumpaan angkatan tua, 'Akhir Minggu Angkatan Tua' juga dilangsungkan setiap tahun di kampus selama 3 hari, dimana mereka akan bertanding dalam pelbagai acara olahraga. Pertandingan rugby antara murid tua dan pelajar semasa menjadi daya tarik utama perjumpaan ini. Selain daripada ini, MCOBA juga mengadakan acara makan tahunan untuk angkatan tua yang biasanya dilangsungkan di <ref target="https://id.wikipedia.org/wiki/Kuala_Lumpur">Kuala Lumpur</ref>.</p>
Daftar ketua
<list type="unordered"><item>1905—1918: William Hargreaves</item>
<item>1918—1919: J.O. May</item>
<item>1919—1923: L.A.S. Jermyn</item>
<item>1923—1938: C. Bazell</item>
<item>1938—1949: H.R. Carey</item>
<item>1949—1953: K.D. Luke</item>
<item>1953—1958: J.D.R. Howell</item>
<item>1958—1959: P.G. Haig</item>
<item>1959—1965: N.J. Ryan</item>
<item>1965—1969: Abdul Aziz Ismail</item>
<item>1970—1971: Syed Abu Bakar Barakbah</item>
<item>1971—1972: Mohd. Ghazali Hj. Hanafiah</item>
<item>1973—1975: Nordin Nasir</item>
<item>1975—1977: Abdul Rahman Mohd. Ali</item>
<item>1977—1982: Wan Abdul Aziz Wan Hamzah</item>
<item>1982—1983: Syed Alwi Syed Aljunid</item>
<item>1983—1987: Zainal Abidin Hj. Ahmad</item>
<item>1988—1992: Rashdi Ramlan</item>
<item>1992—1995: Hj. Hassan Hashim</item>
<item>1995—1999: Hj. Baharom Kamari</item>
<item>1999—2003: Hj. Alimuddin Hj. Mohd. Dom</item>
<item>2004—kini: Mohd. Rauhi Mohd. Isa</item></list>
Lagu sekolah
<p><hi rend="italic">Oh Kolej Melayu</hi>
<hi rend="italic">Harapan Bangsaku</hi>
<hi rend="italic">Dengan Sejarah Yang Cemerlang</hi>
<hi rend="italic">Harumlah Namamu</hi>
<hi rend="italic">Kolej Istimewa</hi>
<hi rend="italic">Didikan untuk semua</hi>
<hi rend="italic">Keluar membimbing negara</hi>
<hi rend="italic">Maju terus mara</hi>
<hi rend="italic">Banggaku rasakan</hi>
<hi rend="italic">Khidmatku berikan</hi>
<hi rend="italic">Takku lupakan jasa-jasamu</hi>
<hi rend="italic">Oh Kolej Melayu</hi></p>
Pranala luar
<list type="unordered"><item><ref target="http://www.malaycollege.com/">malaycollege.com</ref> Halaman Komite Sambutan Ulang Tahun 100 Tahun</item>
<item><ref target="http://www.mckkcentenary.com/">mckkcentenary.com</ref> <ref target="https://web.archive.org/web/20050407172652/http://www.mckkcentenary.com/">Diarsipkan</ref> 2005-04-07 di <ref target="https://id.wikipedia.org/wiki/Wayback_Machine">Wayback Machine</ref>. Halaman Subkomite Sambutan Ulang Tahun 100 Tahun</item>
<item><ref target="http://dmoz.org/Regional/Asia/Malaysia/States_and_Federal_Territories/Perak/Localities/Kuala_Kangsar/Education/Reunions_and_Alumni/">ODP - Kuala Kangsar Alumni category</ref> <ref target="https://web.archive.org/web/20070312111127/http://dmoz.org/Regional/Asia/Malaysia/States_and_Federal_Territories/Perak/Localities/Kuala_Kangsar/Education/Reunions_and_Alumni/">Diarsipkan</ref> 2007-03-12 di <ref target="https://id.wikipedia.org/wiki/Wayback_Machine">Wayback Machine</ref>. Daftar Halaman Web Alumni di Open Directory Project.</item>
<item><ref target="http://www.mckk.edu.my/sejarah.htm">Sejarah ringkas</ref> <ref target="https://web.archive.org/web/20050508205726/http://www.mckk.edu.my/sejarah.htm">Diarsipkan</ref> 2005-05-08 di <ref target="https://id.wikipedia.org/wiki/Wayback_Machine">Wayback Machine</ref>.</item></list>
</text></body></html>