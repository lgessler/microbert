FABULAE INTERLOCUTORES . 
ANTIPHOadolescens . 
CHAEREAadolescens . 
CHREMES adolescensrusticus . 
DORIASancilla . 
DORUSeunuchus . 
GNATHOparasitus . 
LACHESsenex . 
PARMENOservus . 
PHAEDRIAadolescens . 
PYTHIASancilla . 
SANGAlixa . 
SOPHRONAnutrix . 
THAISmeretrix . 
THRASOmiles . 
INTRODUCTION . 
PAMPHILA and Chremes were the children of an Athenian citizen . 
Pamphila , while an infant , was carried off from her home at 
Sunium by robbers , and by them sold to a merchant of Rhodes . 
He presented her to a courtesan of that place , who had her brought up with her own daughter Thais as her younger sister . 
When Thais grew up she removed to Athens with a lover of hers , who at his death left her all his property . 
She then kept company with a soldier named Thraso , who went to Caria after living with her a short time . 
Meanwhile her mother had died , and her uncle wishing to realize money by Pamphila , who was beautiful and accomplished , sold her to 
Thraso , who happened to be at Rhodes on his return to Athens , and carried her with him intending to make a present of her to 
Thais . 
During his absence , however , Thais had found a new lover , one 
Phaedria , son of Laches . 
This Thraso discovers on his return , and in order to secure his footing with her , makes his present conditional upon Phaedria's dismissal . 
This causes Thais great perplexity , for she is really attached to Phaedria , and yet much wishes to get possession of Pamphila , whose history she has learnt in part , and whom she hopes to restore to her Athenian family , intending by so doing to make herself friends in Athens . 
Accordingly she shuts her door against 
Phaedria . 
He is at first highly incensed at her conduct ; 
but after an interview with her , consents to absent himself from Athens for a day or two , that she may have time to obtain Pamphila from Thraso . 
Before he goes he gives orders that an Ethiopian slave , and an eunuch whom he has bought for Thais , shall be taken to her house . 
At this moment 
Thraso sends Pamphila under the escort of Gnatho his follower . 
On her way to Thais' house she is seen in the street by Chaerea , Phaedria's brother , who at first sight falls desperately in love with her , and hurries after her , but being detained on his way by an old friend of his father's , arrives just too late to see her taken into the house . 
Here he falls in with Parmeno , his father's slave , and between them they concoct the scheme on which the plot of the play turns . 
Chaerea is dressed up in the eunuch's clothes and conducted to 
Thais' house , where he soon has an opportunity of carrying out his intended scheme , during the absence of Thais at Thraso's house ; 
after which he makes his escape . 
This event causes the greatest consternation in the household ; 
and is no less distressing to Thais , who finds her plan for restoring Pamphila to her relations thus awkwardly frustrated . 
For in the meantime she has obtained some interviews with Chremes , the brother of Pamphila , and has nearly identified Pamphila when the catastrophe comes to her knowledge . 
Phaedria , too , is much disconcerted at discovering that his present has worked so much mischief . 
All parties , in fact , are at their wit's end , with the exception of Chaerea , who , upon discovering 
Pamphila's history , makes the best amends he can by undertaking to marry her . 
Pythias meanwhile , Thais' maid , pays off old scores by driving Parmeno to divulge the whole matter to Laches , father of 
Chaerea and Phaedria . 
The result is of course a happy explanation on all sides . 
Thais is taken under Laches' protection , and continues her intimacy with 
Phaedria . 
Chaerea and Pampphila marry . 
Parmeno is forgiven by his grateful young master : and the only person who suffers is the unfortunate Thraso , who is beaten clean off the field , and is only too glad to submit to be the perpetual butt of these young sparks , on condition that he shall be allowed to be one in their parties , and thus still enioy the society of Thais . 
This is the outline of the play , which gives a very lively and amusing action . 
But the most admirable feature is the manner in which some of the subordinate parts are worked out . 
The bye-play between Pythias and Parmeno is admirable . 
The character of the 
Parasite as drawn in Act II . 
scene ii . 
is admirable , and striking from its novelty after the hackneyed ideal which is presented to us in all the plays of Plautus . 
No less admirable is the Braggadocio of Act 
III . 
scene i. , the features of the character being the same as those of the Miles Gloriosus of Plautus , except that Terence with greater humour makes Thraso prouder of his wit than of his military exploits . 
The scene in which Thraso is represented as attacking Thais in her house (Act IV . 
scene vii.) is highly ridiculous , and reminds one more strongly than any passage of Terence of the free humour of Aristophanes . 
We cannot wonder that the Eunuchus should have been the most popular of all Terence's plays : for here there is the nearest approach to the "Plautini sales , " which were the true Roman comedy . 
It is said to have been purchased by the Aediles for the sum of 8000 sesterces (above 64 Â£ 
10 s. sterling) , the largest sum which had been given for any play . 
The leading incident of the plot makes it unfit for the modern stage : but when we say this we say all that can be said against the play . 
The execution is highly delicate , even in the famous scene which describes the successful issue of Chaerea's scheme . 
The play is said by the author of the Life of Terence to have been acted twice in one day : and no doubt it was acted on more than one occasion . 
EUNUCHUS . 
ACTA LUDIS MEGALENSIBUS , L. POSTUMIO ALBINO L. CORNELIO MERULA AEDILIBUS CURULIBUS . 
EGERE L. AMBIVIUS TURPIO L. ATILIUS PRAENESTINUS TIBIIS DUABUS DEXTRIS . 
GRAECA MENANDRU . 
ACTA II . 
MODOS FECIT FLACCUS CLAUDII , M. VALERIO C. FANNIO COSS . 
Prologus 
Si quisquam est qui placere se studeat bonis 
Quam plurimis et minime multos laedere , 
In his poeta hic nomen profitetur suum . 
Tum si quis est qui dictum in se inclementius 
Existimavit esse , sic existimet , 
Responsum non dictum esse , quia laesit prior , 
Qui bene vertendo , et easdem scribendo male , ex 
Graecis bonis Latinas fecit non bonas . 
Idem Menandri Phasma nunc nuper dedit ; 
Atque in Thesauro scripsit causamn dicere 
Prius unde petitur aurum quare sit suumn 
Quam ille qui petit unde is sit thesaurus sibi , 
Aut unde in patrium monumentum pervenerit . 
Dehinc ne frustretur ipse se , aut sic cogitet , 
"Defunctus iam sum , nihil est quod dicat mihi ; " 
Is ne erret moneo et desinat lacessere . 
Habeo alia multa quae nunc condonabitur ; 
Quae proferentur post , si perget laedere 
Ita ut facere instituit . 
Quam nunc acturi sumus 
Menandri Eunuchum postquam Aediles emerunt , 
Perfecit sibi ut inspiciendi esset copia . 
Magistratus cum ibi adessent occepta est agi . 
Exclamat furem non poetam fabulam 
Dedisse , et nihil dedisse verborum tamen ; 
Colacem esse Naevi et Plauti veterem fabulam ; 
Parasiti personam inde ablatam et militis . 
Si id est peccatum , peccatum imprudentia est 
Poetae ; 
non qui furtum facere studuerit . 
Id ita esse vos iam iudicare poteritis . 
Colax Menandri est ; 
in ea est parasitus Colax , 
Et miles gloriosus ; 
eas se non negat 
Personas transtulisse in Eunuchum suam 
Ex Graeca ; 
sed eas fabulas factas prius 
Latinas scisse sese id vero pernegat . 
Quod si personis iisdem uti aliis non licet , 
Qui magis licet currentes servos scribere , 
Bonas matronas facere , meretrices malas , 
Parasitum edacem , gloriosum militem , 
Puerum supponi , falli per servum senem , 
Amare , odisse , suspicari ? 
Denique 
Nullum est iam dictum , quod non dictum sit prius . 
Quare aequum est vos cognoscere atque ignoscere 
Quae veteres factitarunt si faciunt novi . 
Date operam , et cum silentio animadvertite , 
Ut pernoscatis quid sibi Eunuchus velit . 
PHAEDRIA . 
PARMENO . 
Ph . 
Quid igitur faciam ? 
non eam ? 
ne nunc quidem 
Cum arcessor ultro ? 
an potius ita me comparem 
Non perpeti meretricum contumelias ? 
Exclusit : revocat . 
Redeam ? 
non , si me obsecret . 
Pa . 
Si quidem hercle possis , nihil prius neque fortius : 
Verum si incipies , neque pertendes naviter , 
Atque ubi pati non poteris , cum nemo expetet , 
Infecta pace , ultro ad eam venies , indicans 
Te amare et ferre non posse , actum est : ilicet : 
Peristi . 
Eludet , ubi te victum senserit . 
Proin tu dum est tempus etiam atque etiam cogita , 
Here , quae res in se neque consilium neque modun 
Habet ullum eam consilio regere non potes . 
In amore haec omnia insunt vitia ; 
iniuriae , 
Suspiciones , inimicitiae , indutiae , 
Bellum , pax rursum . 
Incerta haec si tu postules 
Ratione certa facere , nihilo plus agas 
Quam si des operam ut cum ratione insanias . 
Et quod nunc tute tecum iratus cogitas , 
"Egone illam quae ilium ? 
quae me ? 
quae non ? 
sine modo : 
Mori me malim : sentiet qui vir siem ; " 
Haec verba una mehercle falsa lacrimula , 
Quam oculos terendo misere vix vi expresserit , 
Restinguet : et te ultro accusabit : et dabis 
Ei ultro supplicium . 
Ph . 
O indignum facinus ! 
nunc ego et 
Illam scelestam esse et me miserum sentio ; 
Et taedet ; 
et amore ardeo ; 
et prudens sciens , 
Vivus vidensque pereo ; 
nec quid agam scio . 
Pa . 
Quid agas nisi ut te redimas captum quam queas 
Minimo ? 
si nequeas paululo , at quanti queas : 
Et ne te afflictes . 
Ph . 
Itane suades ? 
Pa . 
Si sapis : 
Neque praeterquam quas ipse amor molestias 
Habet addas , et illas quas habet recte feras . 
Sed ecca ipsa egreditur nostri fundi calamitas ; 
Nam quod nos capere oportet haec intercipit . 
THAIS . 
PHAEDRIA . 
PARMENO . 
Th . 
Miseram me ! 
vereor ne illud gravius Phaedria 
Tulerit , neve aliorsum atque ego feci acceperit , 
Quod heri intromissus non est . 
Ph . 
Totus Parmeno 
Tremo horreoque postquam aspexi hanc . 
Pa . 
Bono animo es : 
Accede ad ignem hunc ; 
iam calesces plus satis . 
Th . 
Quis hic loquitur ? 
ehem , tune hic eras , mi Phaedria ? 
Quid hic stabas ? 
cur non recta introibas ? 
Pa . 
Caeterum 
De exclusione verbum nullum . 
Th . 
Quid taces ? 
Ph . 
Sane quia vero hae mihi patent semper fores , 
Aut quia sum apud te primus . 
Th . 
Missa istaec face . 
Ph . 
Quid missa ? 
o Thais , Thais , utinam esset mihi 
Pars aequa amoris tecum , ac pariter fieret , 
Ut aut hoc tibi doleret itidem ut mihi dolet , 
Aut ego istuc abs te factum nihili penderem . 
Th . 
Ne crucia te , obsecro , anime mi , mi Phaedria . 
Non pol quo quemquam plus amem aut plus diligam 
Eo feci : sed ita erat res ; 
faciundum fuit . 
Pa . 
Credo ut fit misera prae amore exclusti hunc foras . 
Th . 
Sicine ais Parmeno ? 
age : sed huc qua gratia 
Te arcessi iussi ausculta . 
Ph . 
Fiat . 
Th . 
Dic mihi 
Hoc primum , potin est hic tacere ? 
Pa . 
Egone ? 
optime . 
Verum heus tu , hac lege tibi meam astringo fidem : 
Quae vera audivi taceo et contineo optime ; 
Sin falsum aut vanum aut fictum est , continuo palam est ; 
Plenus rimaraum sum ; 
hac atque illac perfluo . 
Proin tu , taceri si vis , vera dicito . 
Th . 
Samia mihi mater fuit : ea habitabat Rhodi . 
Pa . 
Potest taceri hoc . 
Th . 
Ibi tum matri parvulam 
Puellam dono quidam mercator dedit 
Ex Attica hine abreptam . 
Ph . 
Civemne ? 
Th . 
Arbitror : 
Certum non scimus : matris nomen et patris 
Dicebat ipsa : patriam et signa caetera 
Neque scibat , neque per aetatem etiam potuerat . 
Mercator hoc addebat , e praedonibus 
Unde emerat se audisse abreptam e Sunio . 
Mater ubi accepit , coepit studiose omnia 
Docere , educare ita uti si esset filia . 
Sororem plerique esse credebant meam . 
Ego cum illo quicum tum uno rem habebam hospite 
Abii huc ; 
qui mihi reliquit haec quae habeo omnia . 
Pa . 
Utrumque hoc falsum est : effluet . 
Th . 
Qui istuc ? 
Pa . 
Quia 
Neque tu uno eras contenta , neque solus dedit ; 
Nam hic quoque bonam magnamque partem ad te attulit . 
Th . 
Ita est : sed sine me pervenire quo volo . 
Interea miles qui me amare occeperat 
In Cariam est profectus : te interea loci 
Cognovi : tute scis postilla quam intumum 
Habeam te , et mea consilia ut tibi credam omnia . 
Ph . 
Ne hoc quidem tacebit Parmeno . 
Th . 
Oh , dubiumne id est ? 
Hoc agite amabo . 
Mater mea illic mortua est 
Nuper . 
Eius frater aliquantum ad rem est avidior . 
Is hanc ubi forma videt honesta virginem , 
Et fidibus scire , pretium sperans ilico 
Producit , vendit . 
Forte fortuna affuit 
Hic meus amicus : emit eam dono mihi , 
Imprudens harum rerum ignarusque omnium . 
Is venit : postquam sensit me tecum quoque 
Rem habere , fingit causas ne det sedulo . 
Ait , si fidem habeat se iri praepositum tibi 
Apud me , ac non id metuat , ne ubi acceperim 
Sese relinquam , velle se illam mihi dare ; 
Verum id vereri : sed , ego quantum suspicor , 
Ad virginem animum adiecit . 
Ph . 
Etiamne amplius ? 
Th . 
Nihil ; 
nam quaesivi . 
Nunc ego eam , mi Phaedria , 
Multae sunt causae quamobrem cupiam abducere : 
Primum quod soror est dicta ; 
praeterea ut suis 
Restituam ac reddam : sola sum : habeo hic neminem 
Neque amicum , neque cognatum ; 
quamobrem , Phaedria , 
Cupio aliquos parare amicos beneficio meo . 
Id amabo adiuta me , quo id fiat facilius . 
Sine illum priores partes hosce aliquot dies 
Apud me habere . 
Nihil respondes ? 
Ph . 
Pessima , 
Egon quicquam cum istis factis tibi respondeam ? 
Pa . 
Eu noster ! 
laudo : tandem perdoluit : vir es . 
Ph . 
At ego nescibam quorsum tu ires : "Parvula 
Hinc est abrepta ; 
eduxit mater pro sua : 
Soror est dicta : cupio abducere , ut reddam suis." 
Nempe omnia haec nunc verba huc redeunt denique ; 
Ego excludor ; 
ille recipitur : qua gratia ? 
Nisi ilium plus amas quam me , et istam nunc times 
Quae advecta est , ne illum talem praeripiat tibi . 
Th . 
Ego id timeo ? 
Ph . 
Quid te ergo aliud sollicitat ? 
cedo . 
Num solus ille dona dat ? 
nuncubi meam 
Benignitatem sensisti in te claudier ? 
Nonne ubi mihi dixti cupere te ex Aethiopia 
Ancillulam relictis rebus omnibus 
Quaesivi ? 
porro eunuchum dixti velle te , 
Quia solae utuntur his reginae ; 
repperi . 
Heri minas viginti pro ambobus dedi : 
Tamen contemptus abs te haec habui in memoria : 
Ob haec facta abs te spernor . 
Th . 
Quid istic Phaedria ? 
Quanquam illam cupio abducere , atque hac re arbitror 
Id fieri posse maxime , verumtamen , 
Potius quam te inimicum habeam , faciam ut iusseris . 
Ph . 
Utinam istuc verbum ex animo ac vere diceres , 
"Potius quam te inimicum habeam." Si istuc crederem 
Sincere dici quidvis possem perpeti . 
Pa . 
Labascit victus uno verbo quam cito ! 
Th . 
Ego non ex animo misera dico ? 
quam ioco 
Rem voluisti a me tandem quin perfeceris ? 
Ego impetrare nequeo hoc abs te , biduum 
Saltem ut concedas solum ? 
Ph . 
Siquidem biduum ; 
Verum ne fiant isti viginti dies . 
Th . 
Profecto non plus biduum , aut ---- 
Ph . 
"Aut" nihil moror . 
Th . 
Non fiet : hoc modo sine te exorem . 
Ph . 
Scilicet 
Faciendum est quod vis . 
Th . 
Merito amo te . 
Ph . 
Bene facis . 
Rus ibo : ibi hoc me macerabo biduum . 
Ita facere certum est : mos gerendus est Thaidi . 
Tu , Parmeno , huc fac illi adducantur . 
Pa . 
Maxime . 
Ph . 
In hoc biduum Thais vale . 
Th . 
Mi Phaedria 
Et tu ; 
numquid vis aliud ? 
Ph . 
Egone quid velim ? 
Cum milite isto praesens absens ut sies ; 
Noctes diesque me ames ; 
me desideres ; 
Me somnies ; 
me expectes ; 
de me cogites ; 
Me speres ; 
me te oblectes ; 
mecum tota sis : 
Meus fac sis postremo animus , quando ego sum tuus . 
Th . 
Me miseram ! 
forsitan hic mihi parvam habeat fidem , 
Atque ex aliarum ingeniis nunc me iudicet . 
Ego pol quae mihi sum conscia hoc certo scio , 
Neque me finxisse falsi quicquam , neque meo 
Cordi esse quemquam cariorem hoc Phaedria : 
Et quicquid huius feci causa virginis 
Feci ; 
nam me eius spero fratrem propemodum 
Iam repperisse , adolescentem adeo nobilem : 
Et is hodie venturum ad me constituit domum . 
Concedam hinc intro atque expectabo dum venit . 
PHAEDRIA . 
PARMENO . 
Ph . 
Fac ita ut iussi deducantur isti . 
Pa . 
Faciam . 
Ph . 
At diligenter . 
Pa . 
Fiet . 
Ph . 
At mature . 
Pa . 
Fiet . 
Ph . 
Satin hoc mandatum est tibi ? 
Pa . 
Ah ! 
Rogitare ? 
quasi difficile sit . 
Utinam tam aliquid invenire facile possis Phaedria 
Quam hoc peribit . 
Ph . 
Ego quoque una pereo , quod mihi est carius : 
Ne istuc tam iniquo patiare animo . 
Pa . 
Minime ; 
quin effectum dabo . 
Sed numquid aliud imperas ? 
Ph . 
Munus nostrum ornato verbis , quod poteris ; 
et istum aemulum , 
Quod poteris , ab ea pellito . 
Pa . 
Memini , tametsi nullus moneas . 
Ph . 
Ego rus ibo , atque ibi manebo . 
Pa . 
Censeo . 
Ph . 
Sed heus tu ! 
Pa . 
Quid vis ? 
Ph . 
Censen posse me offirmare 
Et perpeti ne redeam interea ? 
Pa . 
Tene ? 
non hercle arbitror . 
Nam aut iam revertere , aut mox noctu te adiget horsum insomnia . 
Ph . 
Opus faciam ut defatiger usque ingratiis ut dormiam . 
Pa . 
Vigilabis lassus ; 
hoc plus facies . 
Ph . 
Ah nihil dicis Parmeno . 
Eiicienda hercle haec est mollities animi : nimis me indulgeo . 
Tandem non ego illa caream , si sit opus , vel totum triduum ? 
Pa . 
Hui ! 
Universum triduum ? 
vide quid agas . 
Ph . 
Stat sententia . 
Pa . 
Di boni , quid hoc morbi est ? 
adeone homines immutarier 
Ex amore ut non cognoscas eundem esse ? 
Hoc nemo fuit 
Minus ineptus magis severus quisquam , nec magis continues . 
Sed quis hic est qui huc pergit ? 
at at ! 
hic quidem est parasitus Gnatho 
Militis : ducit secum una virginem dono huic . 
Papae ! 
Facie honesta : mirum ni ego me turpiter hodie hic dabo 
Cum meo decrepito hoc eunucho . 
Haec superat ipsam Thaidem . 
GNATHO . 
PARMENO . 
Gn . 
Di immortales ! 
homini homo quid praestat , stulto intelligens 
Quid interest ! 
hoc adeo ex hac re venit in mentem mihi . 
Conveni hodie adveniens quendam mei loci hinc atque ordinis , 
Hominem haud impurum , itidem patria qui abligurierat bona . 
Video sentum , squalidum , aegrum , pannis annisque obsitum . 
"Quid istuc , " inquam , "ornati est ? " "Quoniam miser quod habui perdidi . 
Hem , 
Quo redactus sum ! 
omnes noti me atque amici deserunt." 
Hic ego ilium contempsi prae me . 
"Quid homo , " inquam , "ignavissime ? 
Itan parasti te , ut spes nulla reliqua in te sit tibi ? 
Simul consilium cum re amisti ? 
viden me ex eodem ortum loco , 
Qui color , nitor , vestitus , quae habitudo est corporis ? 
Omnia habeo , neque quicquam habeo . 
Nihil cum est nihil defit tamen." 
"At ego infelix neque ridiculus esse neque plagas pati 
Possum." "Quid ? 
tu his rebus credis fieri ? 
tota erras via . 
Olim isti fuit generi quondam quaestus apud saeclum prius . 
Hoc novum est aucupium : ego adeo hanc primus inveni viam . 
Est genus hominum , qui esse primos se omnium rerum volunt , 
Nec sunt : hos consector . 
Hisce ego non paro me ut rideant ; 
Sed his ultro arrideo , et eorum ingenia admiror simul . 
Quicquid dicunt laudo : id rursum si negant , laudo id quoque . 
Negat quis ? 
nego : ait ? 
aio . 
Postremo imperavi egomet mihi 
Omnia assentari . 
Is quaestus nunc est multo uberrimus." 
Pa . 
Scitum hercle hominem ! 
hic homines prorsum ex stultis insanos facit . 
Gn . 
Dum haec loquimur interea loci ad macellum ubi advenimus , 
Concurrunt laeti mihi obviam cupediarii omnes , 
Cetarii , lanii , coqui , fartores , piscatores ; 
Quibus et re salva et perdita profueram , et prosum saepe . 
Salutant ; 
ad coenam vocant ; 
adventum gratulantur . 
Ille ubi miser famelicus videt me esse in tanto honore , 
Et tam facile victum quaerere , ibi homo coepit me obsecrare 
Ut sibi liceret discere id de me : sectari iussi ; 
Si potis est , tanquam philosophorum habent disciplina ex ipsis 
Vocabula , parasiti item ut Gnathonici vocentur . 
Pa . 
Viden otium et cibus quid faciat alienus ? 
Gn . 
Sed ego cesso 
Ad Thaidem hanc deducere , et rogitare ad coenam ut veniat ? 
Sed Parmenonem ante ostium Thaidis tristem video , 
Rivalis servum . 
Salva res est : nimirum homines frigent . 
Nebulonem hunc certum est ludere . 
Pa . 
Hice hoc munere arbitrantur 
Suam Thaidem esse . 
Gn . 
Plurima salute Parmenonem 
Summum suum impertit Gnatho . 
Quid agitur ? 
Pa . 
Statur . 
Gn . 
Video . 
Numquidnam quod nolis vides ? 
Pa . 
Te . 
Gn . 
Credo ; 
at numquid aliud ? 
Pa . 
Quidum ? 
Gn . 
Quia tristis es . 
Pa . 
Nihil equidem . 
Gn . 
Ne sis : sed quid videtur 
Hoc tibi mancipium ? 
Pa . 
Non malum hercle . 
Gn . 
Uro hominem . 
Pa . 
Ut falsus animi est ! 
Gn . 
Quam hoc munus gratum Thaidi arbitrare esse ? 
Pa . 
Hoc nunc dicis , 
Eiectos hinc nos : omnium rerum , heus , vicissitudo est . 
Gn . 
Sex ego te totos Parmeno hos menses quietum reddam , 
Ne sursum deorsum cursites , neve usque ad lucem vigiles . 
Ecquid beo te ? 
Pa . 
Men ? 
papae ! 
Gn . 
Sic soleo amicos . 
Pa . 
Laudo . 
Gn . 
Detineo te fortasse : tu profectus alio fueras . 
Pa . 
Nusquam . 
Gn . 
Tum tu igitur paululum da mihi operae : fac ut admittar 
Ad illam . 
Pa . 
Age modo ; 
nunc tibi patent fores hae , quia istam ducis . 
Gn . 
Numquam evocari hinc vis foras ? 
Pa . 
Sine biduum hoc praetereat : 
Qui mihi nunc uno digitulo fores aperis fortunatus 
Nae tu istas faxo calcibus saepe insultabis frustra . 
Gn . 
Etiam nunc hic stas Parmeno ? 
eho numnam hic relictus custos , 
Ne quis forte internuntius clam a milite ad istam curset ? 
Pa . 
Facete dictum : mira vero militi quae placeant . 
Sed video herilem filium minorem huc advenire . 
Miror quid ex Piraeeo abierit ; 
nam ibi custos publice est nunc . 
Non temere est ; 
et properans venit : nescio quid circumspectat . 
CHAEREA . 
PARMENO . 
Ch . 
Occidi . 
Neque virgo est usquam ; 
neque ego , qui illam e conspectu amisi meo . 
Ubi quaeram ? 
Ubi investigem ? 
Quem perconter ? 
Quam insistam viam ? 
Incertus sum : una haec spes est ; 
ubi ubi est , diu celari non potest . 
O faciem pulchramn ! 
deleo omnes dehinc ex animo mulieros . 
Taedet quotidianarum harum formarum . 
Pa . 
Ecce autem alterum ! 
Nescio quid de more loquitur . 
Ch . 
O infortunatum senem ! 
Pa . 
Hic vero est qui si occeperit lucidum iocumque dices 
Illum alterum fuisse praeut quae dabit huius rabies . 
Ch . 
Ut illum Di Deaeque senium perdant qui me hodie remoratus est , 
Meque adeo qui restiterim ; 
tum autem qui illum floccifecerim . 
Sed eccum Parmenonem : salve . 
Pa . 
Quid tu es tristis ? 
quidve es alacris ? 
Unde is ? 
Ch . 
Egone ? 
nescio hercle , neque unde eam , neque quorsumn eam : 
Ita prorsum oblitus sum mei . 
Pa . 
Qui quaeso ? 
Ch . 
Amo . 
Pa . 
Hem ! 
Ch . 
Nunc Parmeno te ostendes qui vir sies . 
Scis te mihi saepe pollicitum esse ; 
"Chaerea aliquid inveni 
Modo quod ames : in ea re utilitatem ego faciam ut cognoscas meam ; " 
Cum in cellulam ad te patris penum omnem congerebam clanculum . 
Pa . 
Age , inepte . 
Ch . 
Hoc hercle factum est : fac sis nunc promissa appareant ; 
Sive adeo digna res est ubi tu nervos intendas tuos . 
Haud similis virgo est virginum nostrarum quas matres student 
Demissis humeris esse , vincto pectore , ut gracilae sient . 
Si qua est habitior paulo , pugilem esse aiunt , deducunt cibum . 
Tametsi bona est natura , reddunt curatura iunceas : 
Itaque ergo amantur . 
Pa . 
Quid tua istaec ? 
Ch . 
Nova figura oris . 
Pa . 
Papae ! 
Ch . 
Color verus , corpus solidum et succi plenum . 
Pa . 
Anni ? 
Ch . 
Anni ? 
sedecim . 
Pa . 
Flos ipse . 
Ch . 
Hanc tu mihi vel vi vel clam vel precario 
Fac tradas : mea nihil refert , dum potiar modo . 
Pa . 
Quid ? 
virgo cuia est ? 
Ch . 
Nescio hercle . 
Pa . 
Unde est ? 
Ch . 
Tantundem . 
Pa . 
Ubi habitat ? 
Ch . 
Ne id quidem . 
Pa . 
Ubi vidisti ? 
Ch . 
In via . 
Pa . 
Qua ratione amisti ? 
Ch . 
Id equidem adveniens mecum stomachabar modo ; 
Nec quenquam esse ego hominem arbitror cui magis bonae 
Felicitates omnes adversae sient . 
Pa . 
Quid hoc est sceleris ? 
Ch . 
Perii . 
Pa . 
Quid factum est ? 
Ch . 
Rogas ? 
Patris cognatum atque aequalem Archidemidem , 
Novistin ? 
Pa . 
Quidni ? 
Ch . 
Is dum sequor hanc fit mihi obviam . 
Pa . 
Incommode hercle . 
Ch . 
Immo enimvero infeliciter ; 
Nam incommoda alia sunt cicenda , Parmeno . 
Illum liquet mihi deierare his mensibus 
Sex septem prorsum non vidisse proximis , 
Nisi nunc cum minime vellem minimeque opus fuit . 
Eho nonne hoc monstri simile est ? 
quid ais ? 
Pa . 
Maxime . 
Ch . 
Continuo accurrit ad me quam longe quidem , 
Incurvus , tremulus , labiis demissis , gemens . 
"Heus ! 
heus ! 
tibi dico Chaerea , " inquit . 
Restiti . 
"Scin quid ego te volebam ? " "Dic." "Cras est mihi 
Iudicium." "Quid tum ? " "Ut diligenter nunties 
Patri , advocatus mane mihi esse ut meminerit." 
Dum haec dicit , abiit hora . 
Rogo numquid velit ? 
"Recte , " inquit . 
Abeo . 
Cum huc respicio ad virginem , 
Illa sese interea commodum huc adverterat 
In hanc nostram plateam . 
Pa . 
Mirum ni hanc dicit modo 
Huic quae data est dono . 
Ch . 
Huc cum advenio nulla erat . 
Pa . 
Comites secuti scilicet sunt virginem . 
Ch . 
Verum : parasitus cum ancilla . 
Pa . 
Ipsa est : ilicet : 
Desine : iam conclamatum est . 
Ch . 
Alias res agis . 
Pa . 
Istuc ago quidem . 
Ch . 
Nostin quae sit ? 
die mihi : 
Aut vidistin ? 
Pa . 
Vidi ; 
novi ; 
scio quo abducta sit . 
Ch . 
Eho Parmeno mi nostin ? 
Pa . 
Novi . 
Ch . 
Et scis ubi siet ? 
Pa . 
Huc deducta est ad meretricem Thaidem : ei dono data est . 
Ch . 
Quis is est tam potens cum tanto munere hoc ? 
Pa . 
Miles Thraso , 
Phaedriae rivalis . 
Ch . 
Duras fratris partes praedicas . 
Pa . 
Immo enim si scias quod donum huic dono contra comparet , 
Tum id magis dicas . 
Ch . 
Quodnam quaeso hercle ? 
Pa . 
Eunuchum . 
Ch . 
Illumne obsecro 
Inhonestum hominem quem mercatus est heri , senem , mulierem ? 
Pa . 
Istune ipsum . 
Ch . 
Homo quatietur certe cum dono foras . 
Sed istam Thaidem non scivi nobis vicinam . 
Pa . 
Haud diu est . 
Ch . 
Perii ! 
numquamne etiam me illam vidisse ? 
ehodum dic mihi ; 
Estne ut fertur forma ? 
Pa . 
Sane . 
Ch . 
At nihil ad nostram hanc . 
Pa . 
Alia res . 
Ch . 
Obsecro hercle Parmeno fac ut potiar . 
Pa . 
Faciam sedulo ac 
Dabo operam ; 
adiuvabo : numquid me aliud vis ? 
Ch . 
Quo nunc is ? 
Pa . 
Domum , 
Ut mancipia haec , ita ut iussit frater , ducam ad Thaidem . 
Ch . 
O fortunatum istum eunuchum qui quidem in hanc detur domum ! 
Pa . 
Quid ita ? 
Ch . 
Rogitas ? 
Summa forma semper conservam domi 
Videbit ; 
colloquetur ; 
aderit una in unis aedibus ; 
Cibum nonnumquam capiet cum ea ; 
interdum propter dormiet . 
Pa . 
Quid si nunc tute fortunatus fias ? 
Ch . 
Qua re Parmeno ? 
Responde . 
Pa . 
Capias tu illius vestem . 
Ch . 
Vestem ? 
quid tum postea ? 
Pa . 
Pro illo te ducam . 
Ch . 
Audio . 
Pa . 
Te esse ilium dicam . 
Ch . 
Intelligo . 
Pa . 
Tu illis fruare commodis quibus tu ilium dicebas modo ; 
Cibum una capias , adsis , tangas , ludas , propter dormias ; 
Quandoquidem illarum neque te quisquam novit , neque scit qui sies . 
Praeterea forma et aetas ipsa est facile ut pro eunucho probes . 
Ch . 
Dixti pulchre : numquam vidi melius consilium dari . 
Age , eamus intro : nunc iam orna me ; 
abduc , duc , quantum otes . 
Pa . 
Quid agis ? 
iocabar equidem . 
Ch . 
Garris . 
Pa . 
Perii : quid ego egi miser ? 
Quo trudis ? 
perculeris iam tu me : tibi equidem dico , mane . 
Ch . 
Eamus . 
Pa . 
Pergin ? 
Ch . 
Certum est . 
Pa . 
Vide ne nimium calidum hoc sit modo . 
Ch . 
Non est profecto : sine . 
Pa . 
At enim istaec in me cudetur faba . 
Ch . 
Ah ! 
Pa . 
Flagitium facimus . 
Ch . 
An id flagitium est , si in domum meretriciam 
Deducar ; 
et illis crucibus quae nos nostramque adolescentiam 
Habent despicatam , et quae nos semper omnibus cruciant modis , 
Nunc referam gratiam ; 
atque eas itidem fallam ut ab illis fallimur ? 
An potius haec patri aequum est fieri ut a me ludatur dolis : 
Quod qui rescierint culpent : illud merito factum omnes putent . 
Pa . 
Quid istic ? 
si certum est facere facias : verum ne post conferas 
Culpam in me . 
Ch . 
Non faciam . 
Pa . 
Iubesne ? 
Ch . 
Iubeo , cogo , atque impero . 
Numquam defugiam auctoritatem : sequere . 
Pa . 
Di vortant bene . 
THRASO . 
GNATHO . 
PARMENO . 
Th . 
Magnas vero agere gratias Thais mihi ? 
Gn . 
Ingentes . 
Th . 
Ain tu ? 
laeta est ? 
Gn . 
Non tam ipso quidem 
Dono quam abs te datum esse : id vero serio 
Triumphat . 
Pa . 
Huc proviso ut , ubi tempus siet , 
Deducam : sed eccum militem . 
Th . 
Est istuc datum 
Profecto ut grata mihi sint quae facio omnia . 
Gn . 
Adverti hercle animum . 
Th . 
Vel rex semper maximas 
Mihi agebat quidquid feceram ; 
aliis non item . 
Gn . 
Labore alieno magnam partam gloriam 
Verbis saepe in se transmovet qui habet salem , 
Quod in te est . 
Th . 
Habes . 
Gn . 
Rex te ergo in oculis-- 
Th . 
Scilicet . 
Gn . 
Gestare . 
Th . 
Vero : credere omnem exercitum , 
Consilia . 
Gn . 
Mirum . 
Th . 
Tum sicubi eum satietas 
Hominum , aut negoti si quando odium ceperat , 
Requiescere ubi volebat , quasi--nostin ? 
Gn . 
Scio : 
Quasi ubi illam exspueret iniseriam ex animo . 
Th . 
Tenes . 
Tum me convivam solum abducebat sibi . 
Gn . 
Hui ! 
Regem elegantem narras . 
Th . 
Immo sic homo est 
Perpaucorum hominum . 
Gn . 
Immo nullorum arbitror , 
Si tecum vivit . 
Th . 
Invidere omnes mihi ; 
Mordere clanculum : ego non flocci pendere . 
Illi invidere misere : verum unus tamen 
Impense , elephantis quem Indicis praefecerat . 
Is ubi molestus magis est , "Quaeso , " inquam , "Strato , 
Eone es ferox quia habes imperium in belluas ? " 
Gn . 
Pulchre mehercle dictum , et sapienter . 
Papae ! 
Iugularas hominem . 
Quid ille ? 
Th . 
Mutus ilico . 
Gn . 
Quidni esset ? 
Pa . 
Di vestram fidem ! 
hominem perditum 
Miserumque , et ilium sacrilegum . 
Th . 
Quid illud Gnatho 
Quo pacto Rhodium tetigerim in convivio , 
Numquam tibi dixi ? 
Gn . 
Numquamn : sed narra , obsecro . 
Plus millies audivi . 
Th . 
Una in convivio 
Erat hic quem dico Rhodius adolescentulus . 
Forte habui scortum : coepit ad id alludere , 
Et me irridere . 
"Quid agis , " inquam , "homo impudens ? 
Lepus es , et pulpamentum quaeris ? " 
Gn . 
Ha , ha , he . 
Th . 
Quid est ? 
Gn . 
Facete , lepide , laute ; 
nihil supra . 
Tuumne , obsecro te , hoc dictum erat ? 
vetus credidi . 
Th . 
Audieras ? 
Gn . 
Saepe ; 
et fertur in primis . 
Th . 
Meum est . 
Gn . 
Dolet dictum imprudenti adolescenti et libero . 
Pa . 
At te Di perdant . 
Gn . 
Quid ille , quaeso ? 
Th . 
Perditus . 
Risu omnes qui aderant emoriri : denique 
Metuebant omnes iam me . 
Gn . 
Non iniuria . 
Th . 
Sed heus tu , purgone ego me de istac Thaidi , 
Quod ear me amare suspicata est ? 
Gn . 
Nihil minus . 
Immo auge magis suspicionem . 
Th . 
Cur ? 
Gn . 
Rogas ? 
Scin ? 
si quando illa mentionem Phaedriae 
Facit , aut si laudat , te ut male urat . 
Th . 
Sentio . 
Gn . 
Id ut ne fiat haec res sola est remedio . 
Ubi nominabit Phaedriam , tu Pamphilam 
Continuo : si quando illa dicet , "Phaedriam 
Commissatum intromittamus : " tu , "Pamphilam 
Cantatum provocemus." Si laudabit haec 
Illius formam , tu huius contra . 
Denique 
Par pro pari referto , quod eam mordeat . 
Th . 
Siquidem me amaret , tum istuc prodesset , Gnatho . 
Gn . 
Quando illud quod tu das exspectat atque amat , 
Iam dudum te amat , iam dudum illi facile fit 
Quod doleat ; 
metuit semper quem ipsa nunc capit 
Fructum ne quando iratus tu alio conferas . 
Th . 
Bene dixti : at mihi istuc non in mentem venerat . 
Gn . 
Ridiculum : non enim cogitaras : caeterum 
Idem hoc tute melius quanto invenisses Thraso ! 
THAIS . 
THRASO . 
PARMENO . 
GNATHO . 
PYTHIAS . 
Th . 
Audire vocem visa sum modo militis . 
Atque eccum . 
Salve mi Thraso . 
Thr . 
O Thais mea , 
Meum suavium , quid agitur ? 
ecquid nos amas 
De fidicina istac ? 
Pa . 
Quam venuste ! 
quod dedit 
Principium adveniens . 
Th . 
Plurimum merito tuo . 
Gn . 
Eamus ergo ad coenam : quid stas ? 
Pa . 
Hem alterum : 
Abdomini hunc natum dicas . 
Thr . 
Ubi vis , non moror . 
Pa . 
Adibo , atque adsimulabo quasi nunc exeam . 
Ituran Thais quopiam es ? 
Th . 
Ehem ! 
Parmeno , 
Bene fecisti : hodie itura . 
Pa . 
Quo ? 
Th . 
Quid ? 
hunc non vides ? 
Pa . 
Video et me taedet : ubi vis dona adsunt tibi 
A Phaedria . 
Thr . 
Quid stamus ? 
cur non imus hinc ? 
Pa . 
Quaeso hercle ut liceat , pace quod fiat tua , 
Dare huic quae volumus , convenire et colloqui . 
Thr . 
Perpulchra credo dona haud nostris similia . 
Pa . 
Res indicabit . 
Heus , iubete istos foras 
Exire quos iussi ocius : procede tu huc . 
Ex Aethiopia est usque haec . 
Thr . 
Hic sunt tres minae . 
Gn . 
Vix . 
Pa . 
Ubi tu es Dore ? 
accede huc . 
Hem eunuchum tibi , 
Quam liberali facie , quam aetate integra ! 
Th . 
Ita me Di ament honestus est . 
Pa . 
Quid tu ais , Gnatho ? 
Numquid habes quod contemnas ? 
quid tu autem Thraso ? 
Tacent ; 
satis laudant . 
Fac periclum in literis , 
Fac in palaestra , in musicis : quae liberum 
Scire aequum est adolescentem solertem dabo . 
Thr . 
Ego illum eunuchum , si opus siet , vel sobrius . 
Pa . 
Atque haec qui misit non sibi soli postulat 
Te vivere , et sua causa excludi caeteros ; 
Neque pugnas narrat ; 
neque cicatrices suas 
Ostentat ; 
neque tibi obstat , quod quidam facit : 
Verum ubi molestum non erit , ubi tu voles , 
Ubi tempus tibi erit , sat habet si tun recipitur . 
Thr . 
Apparet servum hunc esse domini pauperis 
Miserique . 
Gn . 
Nam hercle nemo posset , sat scio , 
Qui haberet qui pararet alium , hunc perpeti . 
Pa . 
Tace tu , quem ego esse infra infimos omnes puto 
Homines ; 
nam qui huic animum assentari induxeris , 
E flamma petere te cibum posse arbitror . 
Thr . 
Iamne imus ? 
Th . 
Hos prius introducam , et quae volo 
Simul imperabo : post continuo exeo . 
Thr . 
Ego hine abeo ; 
tu istam opperire . 
Pa . 
Haud convenit 
Una cum amica ire imperatorer in via . 
Thr . 
Quid tibi ego multa dicam ? 
domini similis es . 
Gn . 
Ha , ha , he . 
Thr . 
Quid rides ? 
Gn . 
Istuc quod dixti modo ; 
Et illud de Rhodio dictum cum in mentem venit : 
Sed Thais exit . 
Thr . 
Abi prae , curre , ut sint domi 
Parata . 
Gn . 
Fiat . 
Th . 
Diligenter Pythias 
Fac cures , si Chremes huc forte advenerit , 
Ut ores primum ut maneat : si id non commodum est , 
Ut redeat : si id non poterit , ad me adducito . 
Py . 
Ita faciam . 
Th . 
Quid ? 
quid aliud volui dicere ? 
Ehem , curate istam diligenter virginem . 
Domi adsitis facite . 
Thr . 
Eamus . 
Th . 
Vos me sequimini . 
CHREMES . 
PYTHIAS . 
Ch . 
Profecto quanto magis magisque cogito , 
Nimirum dabit haec Thais mihi magnum malum : 
Ita me video ab ea astute labefactarier , 
Iam tum cum primum iussit me ad se arcessier . 
Roget quis "Quid tibi cum illa ? " ne noram quidem ; 
Ubi veni , causam ut ibi manerem repperit . 
Ait rem divinam fecisse , et rem seriam 
Velle agere mecum . 
Iam tum erat suspicio 
Dolo malo haec fieri omnia : ipsa accumbere 
Mecum , mihi sese dare , sermonem quaerere . 
Ubi friget , huc evasit ; 
quam pridem pater 
Mihi et mater mortui essent : dico , iam diu . 
Rus Sunii ecquod haberem , et quam longe a mari ? 
Credo ei placere hoc : sperat se a me avellere . 
Postremo , ecqua inde parva periisset soror ? 
Ecquis cum ea una ? 
quid habuisset cum perit ? 
Ecquis eam posset noscere ? 
Haec cur quaeritet ? 
Nisi si illa forte , quae olim periit parvula 
Soror , hanc se intendit esse , ut est audacia . 
Verum ea si vivit annos nata est sedecim , 
Non maior . 
Thais quam ego sum maiuscula est . 
Misit porro orare ut venirem serio . 
Aut dicat quod volt ; 
aut molesta ne siet : 
Non hercle veniam tertio . 
Heus , heus . 
Ecquis hic ? 
Ego sum Chremes . 
Py . 
O capitulum lepidissimum ! 
Ch . 
Dico ego mihi insidias fieri . 
Py . 
Thais maximo 
Te orabat opere ut eras redires . 
Ch . 
Rus eo . 
Py . 
Fac amabo . 
Ch . 
Non possum , inquam . 
Py . 
At tu apud nos hic mane , 
Dum redeat ipsa . 
Ch . 
Nihil minus . 
Py . 
Cur mi Chremes ? 
Ch . 
Malam rem hinc abis ? 
Py . 
Si istuc ita certum est tibi , 
Amabo ut illuc transeas ubi illa est . 
Ch . 
Eo . 
Py . 
Abi Dorias cito hunc deduce ad militem . 
ANTIPHO . 
Antipho 
Heri aliquot adolescentuli coimus in Piraeeo , 
In hunc diem ut de symbolis essemus . 
Chaeream ei rei 
Praefecimus ; 
dati annuli ; 
locus , tempus constitutum est . 
Praeteriit tempus ; 
quo in loco dictum est parati nihil est . 
Homo ipse nusquam est ; 
neque scio quid dicam aut quid coniectem . 
Nunc mihi hoc negoti caeteri dedere ut illum quaeram ; 
Idque adeo visam , si domi est . 
Quisnam hic a Thaide exit ? 
Is est , an non est ? 
ipsus est . 
Quid hoc hominis ? 
qui hic ornatus est ? 
Quid illud mali est ? 
nequeo satis mirari neque coniicere . 
Nisi quicquid est , procul hinc libet prius quid sit sciscitari . 
CHAEREA . 
ANTIPHO . 
Ch . 
Numquis hic est ? 
nemo est : numquis hinc me sequitur ? 
nemo homo est . 
Iamne erumpere hoc licet mihi gaudium ? 
pro Iupiter ! 
Nunc est profecto interfici cum perpeti me possum , 
Ne hoc gaudium contaminet vita aegritudine aliqua . 
Sed neminemne curiosum intervenire nunc mihi , 
Qui me sequatur , quoquo eam ; 
rogitando obtundat , enecet ; 
Quid gestiam , aut quid laetus sim ; 
quo pergam , unde emergam ; 
ubi siem 
Testitum hunc nactus ; 
quid mihi quaeram ; 
sanus sim , anne insaniam ? 
An . 
Adibo , atque ab eo gratiam hanc quam video velle inibo . 
Chaerea , quid est quod sic gestis ? 
quid sibi hic vestitus quaerit ? 
Quid est quod laetus sis ? 
quid tibi vis ? 
satin sanus ? 
quid me adspectas ? 
Quid taces ? 
Ch . 
O festus dies hominis ! 
amice salve . 
Nemo est hominum , quem ego nunc magis cuperem videre quam te . 
An . 
Narra istuc quaeso quid siet . 
Ch . 
Immo ego te obsecro hercle ut audias . 
Nostine hanc , quam amat frater ? 
An . 
Novi , nempe opinor Thaidem . 
Ch . 
Istam ipsam . 
An . 
Sic commemineram . 
Ch . 
Quaedam hodie est ei dono data 
Virgo . 
Quid ego eius tibi nunc faciem praedicem aut laudem Antipho , 
Cum ipsum me noris quam elegans formarum spectator siem ? 
In hac commotus sum . 
An . 
Ain tu ? 
Ch . 
Primam dices , scio , si videris . 
Quid multa verba ? 
amare coepi . 
Forte fortuna domi 
Erat quidam eunuchus quem mercatus fuerat frater Thaidi , 
Neque is deductus etiamdum ad eam . 
Summonuit me Parmeno 
Ibi servus quod ego arripui . 
An . 
Quid id est ? 
Ch . 
Tacitus citius audies . 
Ut vestem cum eo mutem , et pro illo iubeam me illuc deducier . 
An . 
Pro eunuchon ? 
CA . 
Sic est . 
An . 
Quid ex ea re tandem ut caperes commodi ? 
Ch . 
Rogas ? 
viderem , audirem , essem una quacum cupiebam Antipho . 
Num parva causa aut parva ratio est ? 
traditus sum mulieri . 
Illa ilico ubi me accepit laeta vero ad se abducit domum : 
Commendat virginem . 
An . 
Cui ? 
tibine ? 
Ch . 
Mihi . 
An . 
Satis tuto tamen . 
Ch . 
Edicit ne vir quisquam ad eam adeat ; 
et mihi ne abscedam imperat , 
In interiore parte ut maneam solus cum sola : annuo , 
Terram intuens modeste . 
An . 
Miser ! 
Ch . 
"Ego , " inquit , "ad coenam hine eo." 
Abducit secum ancillas : paucae quae circum illam essent manent 
Novitiae puellae : continuo haec adornant ut lavet . 
Adhortor properent : dum apparatur , virgo in conclavi sedet , 
Suspectans tabulam quandam pictam , ubi inerat pictura haec : 
Quo pacto Danaae misisse aiunt quondam in gremium imbirem aureum . 
Egomet quoque id spectare coepi ; 
et , quia consimilem luserat 
Iam olim ille ludum , impendio magis animus gaudebat mihi ; 
Deum sese in hominem convertisse , atque in alienas tegulas 
Venisse clanculum per impluvium , fucum factum mulieri . 
At quem Deum ? 
qui templa coeli summa sonitu concutit . 
Ego homuncio hoc non facerem ? 
ego illud vero ita feci ac lubens . 
Dum haec mecum reputo , arcessitur lavatum interea virgo : 
It , lavit , rediit : deinde eam in lectum illae collocant . 
Sto exspectans si quid mihi imperent . 
Venit una ; 
"Heus tu , " inquit , "Dore 
Cape hoc flabellum et ventulum huic sic facito , dum lavamus : 
Ubi nos laverimus si voles lavato." Accipio tristis . 
An . 
Tum equidem istuc os tuum impudens videre nimium vellem ; 
Qui esset status , flabellum tenere te asinum tantum . 
Ch . 
Vix elocuta est hoc , foras simul omnes proruunt se : 
Abeunt lavatum : perstrepunt , ita ut fit domini ubi absunt . 
Interea somnus virginem opprimit ; 
ego limis specto 
Sic per flabellum clanculum ; 
simul alia circumspecto 
Satin explorata sint . 
Video esse ; 
pessulum ostio obdo . 
An . 
Quid tum ? 
Ch . 
Quid ? 
quid tum ? 
fatue . 
An . 
Fateor . 
Ch . 
An ego occasionem 
Mihi ostentam tantam , tam brevem , tam optatam , tam insperatam . 
Amitterem ? 
tum pol ego is essem vere qui simulabar . 
An . 
Sane hercle ut dicis : sed interim de symbolis quid actum est ? 
Ch . 
Paratum est . 
An . 
Frugi es . 
Ubi ? 
domino ? 
Ch . 
Immo apud libortum Discumn . 
An . 
Perlonge est : sed tanto ocius properenus ; 
muta vestem . 
Ch . 
Ubi mutem ? 
perii ; 
nam domo exulo nunc : metuo fratrem 
Ne intus sit ; 
porro autem pater ne rure redierit iam . 
An . 
Eamus ad me : ibi proximum est ubi mutes . 
Ch . 
Recte dicis 
Eamus ; 
et de istac simul , quo pacto porro possim 
Potiri , consilium volo capere una tecum . 
An . 
Fiat . 
DORIAS . 
Dorias 
Ita me Di ament , quantum ego illum vidi , nonnihil timeo misera 
Ne quam ille hodie insanus turbam faciat , aut vim Thaidi . 
Nam postquam iste advenit Chremes adolescens , frater virginis , 
Militem rogat ut illum admitti iubeat : ille continuo irasci , 
Neque negare audere : Thais porro instare ut hominem invitet . 
Id faciebat retinendi illius causa , quia illa quae cupiebat 
De sorore eius indicare ad eam rem tempus non erat . 
Invitat tristis ; 
mansit : ibi illa cum illo sermonem occipit . 
Miles vero sibi putare adductum ante oculos aemulum : 
Voluit facere contra huic aegre . 
Heus ! 
inquit , puer , Pamphilam 
Arcesse , ut delectet hic nos . 
Illa exclamat , "Minime gentium ! 
In convivium illam ? " Miles tendere : inde ad iurgium . 
Interea aurum sibi clam mulier demit ; 
dat mihi ut auferam . 
Hoc est signi ; 
ubi primum poterit se illinc subducet , scio . 
PHAEDRIA . 
Phaedria 
Dum rus eo coepi egomet mecum inter vias , 
Ita ut fit ubi quid in animo est molestiae , 
Aliam rem ex alia cogitare , et ea omnia in 
Peiorem partem . 
Quid opus est verbis ? 
dum haec puto 
Praeterii imprudens villam : longe iam abieram 
Cum sensi : redeo rursum , male vero me habens . 
Ubi ad ipsum veni diverticulum , constiti . 
Occepi mecum cogitare : "Hem ! 
biduum hic 
Manendum est soli sine illa ? 
quid tum postea ? 
Nihil est : quid ? 
nihil ? 
si non tangendi copia est , 
Eho , ne videndi quidem erit ? 
si illud non licet , 
Saltem hoc licebit . 
Certe extrema linea 
Amare haud nihil est." Villam praetereo sciens . 
Sed quid hoc quod timida subito egreditur Pythias ? 
PYTHIAS . 
PHAEDRIA . 
DORIAS . 
Py . 
Ubi ego ilium scelerosum misera atque impium inveniam ? 
aut ubi quaeram ? 
Hocine tam audax facinus facere esse ausum ? 
Ph . 
Perii ! 
hoc quid sit vereor . 
Py . 
Quin etiam insuper scelus , postquam ludificatus est virginem , 
Vestem omnem miserae discidit ; 
tum ipsam capillo conscidit . 
Ph . 
Hem . 
Py . 
Qui nunc si detur mihi , 
Ut ego unguibus facile illi in oculos involem venefico . 
Ph . 
Nescio , quid profecto absente nobis turbatum est domi . 
Adibo . 
Quid istuc ? 
quid festinas ? 
aut quem quaeris , Pythias ? 
Py . 
Ehem , Phaedria , ego quem quaeram ? 
ine hinc quo dignus es cum donis tuis 
Tam lepidis ? 
Ph . 
Quid istuc est rei ? 
Py . 
Rogas me ? 
Eunuchum quem dedisti nobis quas turbas dedit ! 
Virginem , herae quam dono dederat miles , vitiavit . 
Ph . 
Quid ais ? 
Py . 
Perii . 
Ph . 
Temulenta es . 
Py . 
Utinam sic sient qui mihi male volunt . 
Do . 
Au , obsecro , mea Pythias , quid istuc nam monstri fuit ? 
Ph . 
Insanis : qui istuc facere eunuchus potuit ? 
Py . 
Ego illum nescio 
Qui fuerit : hoc quod fecit res ipsa indicat . 
Virgo ipsa lacrimat , neque cum rogites quid sit , audet dicere . 
Ille autem bonus vir nusquam apparet . 
Etiam hoc misera suspicor , 
Aliquid domo abeuntem abstulisse . 
Ph . 
Nequeo mirari satis 
Quo ille abire ignavus possit longius ; 
nisi si domum 
Forte ad nos rediit . 
Py . 
Vise amabo num sit . 
Ph . 
Iam faxo scies . 
Do . 
Perii ! 
obsecro tam infandum facinus , mea tu , ne audivi quidem . 
Py . 
At pol ego amatores mulierum esse audieram eos maximos , 
Sed nihil potesse ; 
verum miserae non in mentem venerat ; 
Nam illum aliquo conclusissem , neque illi commisissem virginem . 
PHAEDRIA . 
DORUS . 
PYTHIAS . 
DORIAS . 
Ph . 
Exi foras , sceleste : at etiam restitas 
Fugitive ? 
prodi , male conciliate . 
Do . 
Obsecro . 
Ph . 
Oh , 
Illud vide , os ut sibi distorsit carnufex . 
Quid huc tibi reditio est ? 
vestis quid mutatio ? 
Quid narras ? 
Paulum si cessassem , Pythias , 
Domi non offendissem ; 
ita iam ornarat fugam . 
Py . 
Habesne hominem amabo ? 
Ph . 
Quidni habeam ? 
Py . 
Factum bene ! 
Do . 
Istuc pol vero bene . 
Py . 
Ubi est ? 
Ph . 
Rogitas ? 
non vides ? 
Py . 
Videam ? 
obsecro quem ? 
Ph . 
Hunc scilicet . 
Py . 
Quis hic est homo ? 
Ph . 
Qui ad vos deductus hodie est . 
Py . 
Hunc oculis suis 
Nostrarum numquam quisquam vidit , Phaedria . 
Ph . 
Non vidit ? 
Py . 
An tu hunc credidisti esse , obsecro , 
Ad nos deductum ? 
Ph . 
Namque alium habui neminem . 
Py . 
Au ! 
Ne comparandus hic quidem ad illum est : ille erat 
Honesta facie et liberali . 
Ph . 
Ita visus est 
Dudum , quia varia veste exornatus fuit : 
Nunc eo tibi videtur foedus , quia illam non habet . 
Py . 
Tace , obsecro ; 
quasi vero paulum intersiet . 
Ad nos deductus hodie est adolescentulus , 
Quem tu videre vero velles , Phaedria . 
Hic est vetus , victus , veternosus senex , 
Colore mustelino . 
Ph . 
Hem , quae haec est fabula ? 
Eo redigis me ut quid egerim egomet nesciam . 
Eho tu ! 
emine ego te ? 
Do . 
Emisti . 
Py . 
Iube , mihi denuo 
Respondeat . 
Ph . 
Roga . 
Py . 
Venistine hodie ad nos ? 
negat . 
At ille alter venit , annos natus sedecim , 
Quem secum adduxit Parmeno . 
Ph . 
Age dum , hoc mihi expedi 
Primum : istam quam habes unde habes vestem ? 
taces ? 
Monstrum hominis ! 
non dicturus es ? 
Do . 
Venit Chaerea . 
Ph . 
Fraterne ? 
Do . 
Ita . 
Ph . 
Quando ? 
Do . 
Hodie . 
Ph . 
Quam dudum ? 
Do . 
Modo . 
Ph . 
Quicum ? 
Do . 
Cum Parmenone . 
Ph . 
Norasne eum prius ? 
Do . 
Non ; 
nec quis esset umquam audieram dicier . 
Ph . 
Unde igitur fratrem meum esse scibas ? 
Do . 
Parmeno 
Dicebat eum esse : is dedit mihi hanc vestem . 
Ph . 
Occidi . 
Do . 
Meam ipse induit : post una ambo abierunt foras . 
Py . 
Iam satis credis sobriam esse me , et nihil mentitam tibi ? 
Iam satis certum est virginem vitiatam esse ? 
Ph . 
Age nunc bellua 
Credis huic quod dicit ? 
Py . 
Quid isti credam ? 
res ipsa indicat . 
Ph . 
Concede istuc paululum : audin ? 
etiam nunc paululum : sat est . 
Dicdum hoc rursum : Chaerea tuam vestem detraxit tibi ? 
Do . 
Factum . 
Ph . 
Et ea est indutus ? 
Do . 
Factum . 
Ph . 
Et pro te huc deductus est ? 
Do . 
Ita . 
Ph . 
Iupiter magne , o scelestum atque audacem hominem ! 
Py . 
Vae mihi ! 
Etiam nunc non credis indignis nos esse irrisas modis ? 
Ph . 
Mirum ni tu credas quod iste dicit : quid agam nescio . 
Heus , negato rursum . 
Possumne ego hodie ex te exsculpere 
Verum ? 
vidistin fratrem Chaeream ? 
Do . 
Non . 
Ph . 
Non potest sine 
Malo fateri , video : sequere hac : modo ait , modo negat . 
Ora me . 
Do . 
Obsecro te vero , Phaedria . 
Ph . 
I intro nunc iam . 
Do . 
Oi , ei . 
Ph . 
Alio pacto honeste quo modo hinc abeam nescio . 
Actum est , siquidem tu me hic etiam , nebulo , ludificabere . 
Py . 
Parmenonis tam scio esse hanc technam quam me vivere . 
Dor . 
Sic est . 
Py . 
Inveniam pol hodie parem ubi referam gratiam . 
Sed nunc quid faciendum censes , Dorias ? 
Dor . 
De istac rogas 
Virgine ? 
Py . 
Ita : utrum taceamne an praedicem ? 
Dor . 
Tu pol , si sapis , 
Quod scis nescis , neque de eunucho , neque de vitio virginis : 
Hac re et te omni turba evolves , et illi gratum feceris . 
Id odio dic , abisse Dorum . 
Py . 
Ita faciam . 
Dor . 
Sed videon Chremem ? 
Thais iam aderit . 
Py . 
Quid ita ? 
Dor . 
Quia cum inde abeo , iam tum inceperat 
Turba inter eos . 
Py . 
Aufer aurum hoc : ego scibo ex hoc quid siet . 
CHREMES . 
PYTHIAS . 
Ch . 
At at ! 
data hercle verba mihi sunt : vicit vinum quod bibi . 
Ac , dum accubabam , quam videbar mihi esse pulchre sobrius ! 
Postquam surrexi , neque pes neque mens satis suum officium facit . 
Py . 
Chreme ! 
Ch . 
Quis est ? 
ehem Pythias . 
Vah , quanto nunc formosior 
Videre mihi quam dudum ! 
Py . 
Certe tu quidem pol et multo hilarior . 
Ch . 
Verbum hercle hoc verum est ; 
sine Cerere et Libero friget Venus . 
Sed Thais multo antevenit ? 
Py . 
Anne abiit iam a milite ? 
Ch . 
Iamdudum ; 
aetatem : lites sunt inter eos factae maximae . 
Py . 
Nihil dixit ut sequerere sese ? 
Ch . 
Nihil , nisi abiens mihi innuit . 
Py . 
Eho , nonne id sat erat ? 
Ch . 
At nescibam id dicere illam ; 
nisi quia 
Correxit miles quod intellexi minus : nam me extrusit foras . 
Sed eccam ipsam : miror ubi ego huic anteverterim . 
THAIS . 
CHREMES . 
PYTHIAS . 
Th . 
Credo equidem ilium iam adfuturum esse , ut illam a me eripiat . 
Sine veniat . 
Atqui si illam digito attigerit uno , oculi ilico effodientur . 
Usque adeo ego illius ferre possum ineptias et magnifica verba , 
Verba dum sint : verum enim si ad rem conferentur , vapulabit . 
Ch . 
Thais , ego iam dudum hic adsum . 
Th . 
O mi Chreme , te ipsum exspectabam . 
Scin tu turbam hanc propter te esse factam , et adeo ad te attinere hanc 
Omnem rem ? 
Ch . 
Ad me ? 
qui , quaeso , istuc ? 
Th . 
Quia , dum tibi sororem studeo 
Reddere et restituere , haec atque huiusmodi sum multa passa . 
Ch . 
Ubi ea est ? 
Th . 
Domi apud me . 
Ch . 
Hem , quid est ? 
Th . 
Educta ita uti teque illaque dignum est . 
Ch . 
Quid ais ? 
Th . 
Id quod res est . 
Hanc tibi dono do , neque repeto pro illa quicquam abs te preti . 
Ch . 
Et habetur et referetur , Thais , a me ita uti merita es gratia . 
Th . 
At enim cave ne prius quam hanc a me accipias , amittas Chreme ; 
Nam haec ea est quam miles a me vi nunc ereptum venit . 
Abi tu , cistellam , Pythias , domo effer cum monumentis . 
Ch . 
Viden tu ilium , Thais-- 
Py . 
Ubi sita est ? 
TA . 
In risco . 
Odiosa cessas ? -- 
Ch . 
Militem secum ad te quantas copias adducere ? 
Atat . 
Th . 
Num formidolosus obsecro es , mi homo ? 
Ch . 
Apage sis : 
Egon formidolosus ? 
nemo est hominum qui vivat minus . 
Th . 
Atque ita opus est . 
Ch . 
Ah , metuo qualem tu me esse hominem existimes . 
Th . 
Immo hoc cogitato ; 
quicum res tibi est peregrinus est , 
Minus potens quam tu , minus notus , minus amicorum hic habens . 
Ch . 
Scio istuc . 
Sed tu quod cavere possis stultum admittere est . 
Malo ego nos prospicere quam hunc ulcisci accepta iniuria . 
Tu abi , atque obsera ostium intus , dum ego hinc transcurro ad forum . 
Volo ego adesse hic advocatos nobis in turba hac . 
Th . 
Mane . 
Ch . 
Melius est . 
Th . 
Mane . 
Chl . 
Omitte ; 
iam adero . 
Th . 
Nihil opus est istis , Chreme : 
Hoc modo die , sororem illam tuam esse , et te parvam virginem 
Amisisse ; 
nunc cognosse . 
Signa ostende . 
Py . 
Adsunt . 
Th . 
Cape . 
Si vim faciet , in ius ducito hominem : intellextin ? 
Ch . 
Probe . 
Th . 
Fac animo haec praesenti dicas . 
Ch . 
Faciam . 
Th . 
Attolle pallium . 
Perii ! 
huic ipsi est opus patrono quem defensorem paro . 
THRASO . 
GNATHO . 
SANGA . 
CHREMES . 
THAIS . 
Thr . 
Hancine ego ut contumeliam tam insignem in me accipiam , Gnatho ? 
Mori me satius est . 
Simalio , Donax , Syrisce , sequimini . 
Primum aedes expugnabo . 
Gn . 
Recte . 
Thr . 
Virginem eripiam . 
Gn . 
Probe . 
Thr . 
Male mulcabo ipsam . 
Gn . 
Pulchre . 
Thr . 
In medium huc agmen cum vecti Donax ; 
Tu , Simalio in sinistrum cornu ; 
tu Syrisce in dexterum . 
Cedo alios : ubi centurio est Sanga , et manipulus furum ? 
Sa . 
Eccum adest . 
Thr . 
Quid ignave ? 
peniculon pugnare , qui istuc huc portes , cogitas ? 
Sa . 
Egone ? 
Imperatoris virtutem noveram et vim militum ; 
Sine sanguine hoc fieri non posse ; 
qui abstergerem vulnera . 
Thr . 
Ubi alii ? 
Sa . 
Qui , malum , alii ? 
solus Sannio servat domi . 
Thr . 
Tu hosce instrue : hic ego ero post principia : inde omnibus signum dabo . 
Gn . 
Illuc est sapere ! 
ut hosce instruxit , ipsus sibi cavit loco . 
Thr . 
Idem hoc iam Pyrrhus factitavit . 
Ch . 
Viden tu Thais quam hic rem agit ? 
Nimirum consilium illud rectum est de occludendis aedibus . 
Tha . 
Sane quod tibi nunc vir videatur esse hic nebulo magnus est . 
Ne metuas . 
Thr . 
Quid videtur ? 
Gn . 
Fundam tibi nunc nimis vellem dari , 
Ut tu illos procul hinc ex occulto caederes : facerent fugam . 
Thr . 
Sed eccam Thaidem ipsam video . 
Gn . 
Quam mox irrimus ? 
Thr . 
Mane . 
Omnia prius experiri quam armis sapientem decet . 
Qui scis an quae iubeam sine vi faciat ? 
Gn . 
Di vestram fidem ! 
Quanti est sapere ! numquam accedo quin abs te abeam doctior . 
Thr . 
Thais , primum hoc mihi responde ; 
cum tibi do istam virginem 
Dixtine hos mihi dies soli dare te ? 
Tha . 
Quid tum postea ? 
Thr . 
Rogitas , quae mihi ante oculos coram amatorem adduxti tuum ? 
Tha . 
Quid cum illo agas ? 
Thr . 
Et cum eo clam te subduxti mihi ? 
Tia . 
Libuit . 
Thr . 
Pamphilam ergo huc redde , nisi vi mavis eripi . 
Ch . 
Tibi illam reddat ? 
aut tu illam tangas omnium -- ? 
Gn . 
Ah , quid agis ? 
tace . 
Thr . 
Quid tu tibi vis ? 
ego non tangam meam ? 
Ch . 
Tuam autem furcifer ! 
Gn . 
Cave sis ; 
nescis cui nunc male dicas viro . 
Ch . 
Non tu hinc abis ? 
Scin tu ut tibi res se habeat ? 
Si quicquam hodie hic turbae coeperis , 
Faciam ut huius loci , dieique , meique , semper memineris . 
Gn . 
Miseret tui me qui hunc tantum hominem facias inimicum tibi . 
Ch . 
Diminuam ego caput tuum hodie , nisi abis . 
Gn . 
Ain vero , canis ? 
Sicine agis ? 
Thr . 
Quis tu es homo ? 
quid tibi vis ? 
quid cum illa rei tibi est ? 
Ch . 
Scibis : principio eam esse dico liberam . 
Thr . 
Tem ! 
Ch . 
Civem Atticam . 
Thr . 
Hui ! 
Ch . 
Meam sororem . 
Thr . 
Os durum ! 
Ch . 
Miles , nunc adeo edico tibi 
Ne vim facias ullam in illam . 
Thais , ego eo ad Sophronam 
Nutricem , ut ean adducam , et signa ostendam haec . 
Thr . 
Tun me prohibeas 
Meam ne tangam ? 
Ch . 
Prohibeo , inquam . 
Gn . 
Audin tu ? 
hic furti se alligat . 
Satis hoc tibi est . 
Thr . 
Idem hoc tu ais , Thais ? 
Tha . 
Quaere qui respondeat . 
Thr . 
Quid nunc agimus ? 
Gn . 
Quin redimus ? 
Iam haec tibi aderit supplicans 
Ultro . 
Thr . 
Credin ? 
Gn . 
Immo certe . 
Novi ingenium mulierum : 
Nolunt ubi velis ; 
ubi nolis cupiunt ultro . 
Thr . 
Bene putas . 
Gn . 
Iam dimitto exercitum ? 
Thr . 
Ubi vis . 
Gn . 
Sanga , ita uti fortes decet 
Milites , domi focique fac vicissim ut memineris . 
Sa . 
Iamdudum animus est in patinis . 
Gn . 
Frugi es . 
Thr . 
Vos me hac sequimini . 
THAIS . 
PYTHIAS . 
Th . 
Pergin scelesta mecum perplexe loqui ? 
"Scio ; 
nescio ; 
abiit ; 
audivi ; 
ego non affui." 
Non tu istuc mihi dictura aperte es quicquid est ? 
Virgo conscissa veste lacrimans obticet . 
Eunuchus abiit ; 
quamobrem ? 
quid factum est ? 
taces ? 
Py . 
Quid tibi ego dicam misera ? 
Ilium eunuchum negant 
Fuisse . 
Th . 
Quis fuit igitur ? 
Py . 
Iste Chaerea . 
Th . 
Qui Chaerea ? 
Py . 
Iste ephebus , frater Phaedriae . 
Th . 
Quid ais venefica ? 
Py . 
Atqui certo comperi . 
Tt . 
Quid is obsecro ad nos ? 
quamobrem adductus est ? 
Py . 
Nescio ; 
Nisi amasse credo Pamphilam . 
Th . 
Hem , misera occidi ; 
Infelix , siquidem tu istaec vera praedicas . 
Num id lacrimat virgo ? 
Py . 
Id opinor . 
Th . 
Quid ais sacrilega ? 
Istucine interminata sum hinc abiens tibi ? 
Py . 
Quid facerem ? 
ita ut tu iusti soli credita est . 
Th . 
Scelesta lupo ovem commisisti . 
Dispudet 
Sic mihi data esse verba . 
Quid illic hominis est ? 
Py . 
Hera mea tace ; 
tace obsecro ; 
salvae sumus : 
Habemus hominem ipsum . 
Th . 
Ubi is est ? 
Py . 
Hem ad sinistram : 
Viden ? 
Th . 
Video . 
Py . 
Comprehendi iube quantum potest . 
Th . 
Quid illo faciemus stulta ? 
Py . 
Quid facias rogas ? 
Vide amabo si non , qutun adspicias , os impudens 
Videtur : non est ? 
tum quae eius confidentia est ! 
CHAEREA . 
THAIS . 
PYTHIAS . 
Ch . 
Apud Antiphonem uterque , mater et pater , 
Quasi dedita opera domi erant , ut nullo modo 
Introire possem quin viderent me . 
Interim 
Dum ante ostium sto , notus mihi quidam obviam 
Venit . 
Ubi vidi , ego me in pedes quantum queo 
In angiportum quoddam desertum ; 
inde item 
In aliud , inde in aliud : ita miserrimus 
Fui fugitando ne quis me cognosceret . 
Sed estne haec Thais quam video ? 
Ipsa est . 
Haereo . 
Quid faciam ? 
quid mea autem ? 
quid faciet mihi ? 
Th . 
Adeamus . 
Bone vir Dore salve . 
Die mihi , 
Aufugistine ? 
Ch . 
Hera , factum . 
Th . 
Satin id tibi placet ? 
Ct . 
Non . 
Th . 
Credin te impune habiturum ? 
Ch . 
Unam hanc noxiam 
Mitte : si aliam admisero umquam , occidito . 
Tt . 
Num meam saevitiam veritus es ? 
Ch . 
Non . 
Th . 
Quid igitur ? 
Ch . 
Hanc metui ne me criminaretur tibi . 
Th . 
Quid feceras ? 
Ch . 
Paulum quiddam . 
Py . 
Eho , paulum , impudens ? 
An paulum hoc esse tibi videtur , virginem 
Vitiare civem ? 
Ch . 
Conservam esse credidi . 
Py . 
Conservam ? 
Vix me contineo quin involem in 
Capillum . 
Monstrum etiam ultro derisum advenit . 
Th . 
Abin hinc , insana ? 
Py . 
Quid ita vero ? 
debeam , 
Credo , isti quicquam furcifero , si id fecerim ; 
Praesertim cium se servum fateatur tuum . 
Th . 
Missa haec faciamus . 
Non te lignum , Chaerea , 
Fecisti ; 
nam etsi ego digna hac contumelia 
Sum maxime , at tu indignius qui faceres tamen . 
Neque edepol quid nunc consili capiam scio 
De virgine istac : ita conturbasti mihi 
Rationes omnes , ut eam non possim suis , 
Ita ut aequum fuerat atque ut studui , tradere , 
Ut solidum parerem hoc mihi beneficium , Chaerea . 
Ch . 
At nunc dehinc spero aeternam inter nos gratiam 
Fore , Thais . 
Saepe ex huiusmodi re quapiam et 
Malo principio magna familiaritas 
Conflata est . 
Quid si hoc quispiam voluit Deus ? 
Th . 
Equidem pol in eam partem accipioque et volo . 
Ch . 
Immo ita quaeso . 
Unum hoc scito ; 
contumeliae 
Non me fecisse causa sed amoris . 
Th . 
Scio ; 
Et pol propterea magis nunc ignosco tibi . 
Non adeo inhumano ingenio sum , Chaerea , 
Neque ita imperita ut quid amor valeat nesciam . 
Ch . 
Te quoque iam , Thais , ita me Di bene ament , amo . 
Py . 
Tum pol tibi ab istoc , hera , cavendum intelligo . 
Ch . 
Non ausim . 
Py . 
Nihil tibi quicquam credo . 
Th . 
Desinas . 
Ch . 
Nunc ego te in hac re mihi oro ut adiutrix sies : 
Ego me tuae commendo et committo fidei ; 
Te mihi patronam capio , Thais ; 
te obsecro . 
Emoriar si non hanc uxorem duxero . 
Th . 
Tamen si pater---- . 
Ch . 
Quid ? 
ah volet , certo scio ; 
Civis modo haec sit . 
Th . 
Paululum opperirier 
Si vis , iam frater ipse hic aderit virginis : 
Nutricem arcessitum it quae illam aluit parvulam . 
In cognoscendo tute ipse aderis , Chaerea . 
Ch . 
Ego vero maneo . 
Th . 
Vin interea , dum is venit , 
Domi opperiamur potius quam hic ante ostium ? 
Ch . 
Immo percupio . 
Py . 
Quam tu rem actura obsecro es ? 
Th . 
Nam quid ita ? 
Py . 
Rogitas ? 
hunc tu in aedes cogitas 
Recipere posthac ? 
Th . 
Cur non ? 
Py . 
Crede hoc meae fidei ; 
Dabit hic aliquam pugnam denuo . 
Th . 
Au tace obsecro . 
Py . 
Parum perspexisse eius videre audaciam . 
Ch . 
Non faciam , Pythias . 
Py . 
Non pol credo , Chaerea , 
Nisi si commissum non erit . 
Ch . 
Quin Pythias , 
Tu me servato . 
Py . 
Neque pol servandum tibi 
Quicquam dare ausim , neque te servare : apage te . 
Th . 
Adest optime ipse frater . 
Ch . 
Perii hercle : obsecro , 
Abeamus intro Thais : nolo me in via 
Cum hac veste videat . 
Th . 
Quamobrem tandem ? 
an quia pudet ? 
Ch . 
Id ipsum . 
Py . 
Id ipsum ? 
Virgo vero . 
Th . 
I prae ; 
sequor . 
Tu istic mane , ut Chremem introducas , Pythias . 
PYTHIAS . 
CHREMES . 
SOPHRONA . 
Py . 
Quid ? 
quid venire in mentem nunc possit mihi ? 
Quidnam qui referam illi sacrilego gratiam 
Qui hunc supposuit nobis ? 
Ch . 
Move vero ocius 
Te nutrix . 
So . 
Moveo . 
Ch . 
Video ; 
sed nihil promoves . 
Py . 
Iamne ostendisti signa nutrici ? 
Ch . 
Omnia . 
Py . 
Amabo quid ait ? 
cognoscitne ? 
Ch . 
Ac memoriter . 
Py . 
Bene edepol narras ; 
nam illi faveo virgini . 
Ite intro : iamdudum hera vos exspectat domi . 
Virum bonum eccum Parmenonem incedere 
Video . 
Vide ut otiosus it si Dis placet . 
Spero me habere qui hunc meo excruciem modo . 
Ibo intro de cognitione ut certum sciam : 
Post exibo atque hunc perterrebo sacrilegum . 
PARMENO . 
PYHIAS . 
Pa . 
Reviso quidnam Chaerea hic rerum gerat . 
Quod si astu rem tractavit , Di vestram fidem , 
Quantam et quam veram laudem capiet Parmeno ! 
Nam ut mittam , quod ei amorem difficillimum et 
Carissimum , ab meretrice avara virginem 
Quam amabat eam confeci sine molestia , 
Sine surtu , sine dispendio ; 
tum hoc alterum , 
Id vero est quod ego mihi puto palmarium 
Me repperisse , quo modo adolescentulus 
Meretricum ingenia et mores posset noscere ; 
Mature ut quum cognorit perpetuo oderit . 
Quae dum foris sunt , nihil videtur mundius ; 
Nec magis compositum quicquam , nec magis elegans : 
Quae , cum amatore suo quum coenant , liguriunt . 
Harum videre illuviem , sordes , inopiam ; 
Quam inhonestae solae sint domi , atque avidae cibi ; 
Quo pacto ex iure hesterno panem atrurn vorent ; 
Nosse omnia haec salus est adolescentulis . 
Py . 
Ego pol te pro istis dictis et factis , scelus , 
Ulciscar , ut ne impune in nos illuseris . 
Proh Deum fidem , facinus foedum ! 
O infelicem adolescentulum ! 
O scelestum Parmenonem qui istum huc adduxit ! 
Pa . 
Quid est ? 
Py . 
Miseret me : itaque ut ne viderem misera huc effigi foras 
Quae futura exempla dicunt in eum indigna . 
Pa . 
O Iupiter , 
Quae illaec turba est ? 
numnam ego perii ? 
Adibo . 
Quid istuc Pythias ? 
Quid ais ? 
in quem exempla fient ? 
Py . 
Rogitas audacissime ? 
Perdidisti istum quem adduxti pro eunucho adolescentulum , 
Dum studes dare verba nobis . 
Pa . 
Quid ita ? 
aut quid factum est ? 
cedo . 
Py . 
Dicam . 
Virginem istam Thaidi quae hodie dono data est 
Scis eam hinc civem esse , et fratrem eius esse apprime nobilem ? 
Pa . 
Nescio . 
Py . 
Atqui sic inventa est : eam iste vitiavit miser . 
Ille ubi id rescivit factum , frater violentissimus ---- 
Pa . 
Quidnam fecit ? 
Py . 
colligavit primum eum miseris modis . 
Pa . 
Colligavit ? 
Py . 
Atque equidem orante ut ne id faceret Thaide . 
Pa . 
Quid ais ? 
Py . 
Nunc minatur porro sese id quod moechis solet ; 
Quod ego numquam vidi fieri , neque velim . 
Pa . 
Qua audacia 
Tantum facinus audet ? 
Py . 
Quid ita tantum ? 
Pa . 
An non tibi hoc maximum est ? 
Quis homo pro moecho umquam vidit in domo meretricia 
Prehendi quemquam ? 
Py . 
Nescio . 
Pa . 
At ne hoc nesciatis , Pythias , 
Dico , edico vobis , nostrum esse illum herilem filium . 
Py . 
Hem 
Obsecro , an is est ? 
Pa . 
Ne quam in illum Thais vim fieri sinat . 
Atque adeo autem cur non egomet intro eo ? 
Py . 
Vide , Parmeno , 
Quid agas , ne neque illi prosis et tu pereas ; 
nam hoc putant , 
Quicquid factum est a te esse ortum . 
Pa . 
Quid igitur faciam miser ? 
Quidve incipiam ? 
ecce autem video rure redeuntem senem . 
Dicam huic , an non ? 
dicam hercle , etsi mihi magnum malum 
Scio paratum ; 
sed necesse est huic ut subveniat . 
Py . 
Sapis . 
Ego abeo intro : tu isti narra omnem rem ordine ut factum siet . 
LACHES . 
PARMENO . 
La . 
Ex meo propinquo rure hoc capio commodi , 
Neque agri neque urbis odium me umquam percipit . 
Ubi satias coepit fieri commuto locum . 
Sed estne ille noster Parmeno ? 
et certe ipsus est . 
Quem praestolare , Parmeno , hic ante ostium ? 
Pa . 
Quis homo est ? 
ehem , salvum te advenire , here , gaudeo . 
La . 
Quem praestolare ? 
Pa . 
Perii : lingua haeret metu . 
La . 
Hem , quid est ? 
quid trepidas ? 
satin salve ? 
dic mihi . 
Pa . 
Here , primum te arbitrari quod res est velim ; 
Quicquid huius factum est culpa non factum est mea . 
La . 
Quid ? 
Pa . 
Recte sane interrogasti : oportuit 
Rem praenarrasse me . 
Emit quendam Phaedria 
Eunuchum quem dono huic daret . 
La . 
Cui ? 
Pa . 
Thaidi . 
La . 
Emit ? 
perii hercle : quanti ? 
Pa . 
Viginti minis . 
La . 
Actum est . 
Pa . 
Tum quandam fidicinam amat hic Chaerea . 
La . 
Hem , quid ? 
amat ? 
an scit iam ille quid meretrix siet ? 
An in Astu venit ? 
aliud ex alio malum . 
Pa . 
Here , ne me spectes : me impulsore haec non facit . 
La . 
Omitte de te dicere : ego te , furcifer , 
Si vivo--Sed istuc , quicquid est , primum expedi . 
Pa . 
Is pro illo eunucho ad Thaidem deductus est . 
La . 
Pro eunuchon ? 
Pa . 
Sic est : hunc pro moecho postea 
Comprehendere intus , et constrinxere . 
La . 
Occidi . 
Pa . 
Audaciam meretricum specta . 
La . 
Numquid est 
Aliud mali damnive quod non dixeris 
Reliquum ? 
Pa . 
Tantum est . 
La . 
Cesso huc introrumpere ? 
Pa . 
Non dubium est quin mihi magnum ex hac re sit malum ; 
Nisi quia necessus fuit hoc facere , id gaudeo , 
Propter me hisce aliquid esse eventurum mali . 
Nam iam diu aliquam causam quaerebat senex , 
Quamobrem insigne aliquid faceret iis . 
Nunc repperit . 
PYTHIAS . 
PARMENO . 
Py . 
Numquam edepol quicquam iam diu quod magis vellem evenire 
Mihi evenit quam quod modo senex intro ad nos venit errans . 
Mihi solae ridiculo fuit , quae quid timeret scibam . 
Pa . 
Quid hoc autem est ? 
Py . 
Nunc id prodeo ut conveniam Parmenonem . 
Sed ubi , obsecro , is est ? 
Pa . 
Me quaerit haec . 
Py . 
Atque eccum video : adibo. ? 
Pa . 
Quid est inepta ? 
quid tibi vis ? 
quid rides ? 
pergin ? 
Py . 
Perii . 
Defessa iam sum misera te ridendo . 
Pa . 
Quid ita ? 
Py . 
Rogitas ? 
Numquam , pol , hominem stultiorem vidi nec videbo . 
Ah , 
Non possum satis narrare quos ludos praebueris intus . 
At etiam primo callidum et disertum credidi hominem . 
Quid ? 
ilicone credere ea quae dixi oportuit te ? 
An poenitebat flagitii te auctore quod fecisset 
Adolescens , ni miserum insuper etiam patri indicares ? 
Nam quid illi credis animi tum fuisse ubi vestem vidit 
Illam esse eum indutum pater ? 
quid est ? 
iam scis te perisse ? 
Pa . 
Hem . 
Quid dixti , pessima ? 
an mentita es ? 
etiam rides ? 
Itan lepidum tibi visum est , scelus , nos irridere ? 
Py . 
Nimium . 
Pa . 
Si quidem istuc impune habueris . 
Py . 
Verum . 
Pa . 
Reddam hercle . 
Py . 
Credo . 
Sed in diem istuc , Parmeno , est fortasse quod minare . 
Tu iam pendebis , qui stultum adolescentulum nobilitas 
Flagitiis , et eundem indicas : uterque exempla in te edent . 
Pa . 
Nullus sum . 
Py . 
Hic pro illo munere tibi honos est habitus : abeo . 
Pa . 
Egomet meo indicio miser quasi sorex hodie perii . 
GNATHO . 
THRASO . 
Gn . 
Quid nunc ? 
qua spe aut quo consilio huc imus ? 
quid inceptas , Thraso ? 
Th . 
Egone ? 
ut Thaidi me dedam , et faciam quod iubeat . 
Gn . 
Quid est ? 
Th . 
Qui minus quam Hercules servivit Omphalae ? 
Gn . 
Exemplum placet . 
Utinam tibi commitigari videam sandalio caput . 
Sed fores crepuerunt ab ea . 
Th . 
Perii . 
Quid hoc autem est mali ? 
Hunc ego numquam videram etiam : quidnam hic properans prosilit ? 
CHAEREA . 
PARMENO . 
PHAEDRIA . 
GNATHO . 
THRASO . 
Ch . 
O populares , ecquis me hodie vivit fortunatior ? 
Nemo hercle quisquam ; 
nam in me plane Di potestatem suam 
Omnem ostendere , cui tam subito tot contigerint commoda . 
Pa . 
Quid hic laetus est ? 
Ch . 
O Parmeno mi , O mearum voluptatum omnium 
Inventor , inceptor , perfector ; 
scin me in quibus sim gaudiis ? 
Scis Pamphilam meam inventam civem ? 
Pa . 
Audivi . 
Ch . 
Scis sponsam mihi ? 
Pa . 
Bene , ita me Di ament , factum . 
Gn . 
Audin tu hic quid ait ? 
Ch . 
Tum autem Phaedriae 
Meo fratri gaudeo esse amorem omnem in tranquillo : una est domus . 
Thais patri se commendavit in clientelam et fidem ; 
Nobis dedit se . 
Pa . 
Fratris igitur Thais tota est ? 
Ch . 
Scilicet . 
Pa . 
Iam hoc aliud est quod gaudeamus : miles pellitur foras . 
Ch . 
Tum tu frater , ubi ubi est , fac quam primum haec audiat . 
Pa . 
Visam domum . 
Th . 
Numquid , Gnatho , tu dubitas quin ego nunc perpetuo perierim ? 
Gn . 
Sine dubio opinor . 
Ch . 
Quid commemorem primum aut laudem maxime ? 
Illumne qui mihi dedit consilium ut facerem ; 
an me qui ausus sim 
Incipere ? 
an fortunam collaudem quae gubernatrix fuit ; 
Quae tot res , tantas tam opportune in unum conclusit diem ? 
An mei patris festivitatem et facilitatem ? 
O Iupiter , 
Serva , obsecro , haec nobis bona . 
Ph . 
Di vestram fidem , incredibilia 
Parmeno modo quae narravit : sed ubi est frater ? 
Ch . 
Praesto adest . 
Ph . 
Gaudeo . 
Ch . 
Satis credo : nihil est Thaide hac , frater , tua 
Dignius quod ametur ; 
ita nostrae omni est fautrix familiae . 
Ph . 
Mihi illam laudas ? 
Th . 
Perii , quanto minus spei est , tanto magis amo . 
Obsecro , Gnatho , in te spes est . 
Gn . 
Quid vis faciam ? 
Th . 
Perfice hoc 
Precibus , pretio , ut haeream in parte aliqua tandem apud Thaidem . 
Gn . 
Difficile est . 
Th . 
Si quid conlibuit , novi te : hoc si effeceris , 
Quodvis donum et praemium a me optato , id optatum feres . 
Gn . 
Itane ? 
Th . 
Sic erit . 
Gn . 
Si efficio hoc , postulo ut mihi tua domus 
Te praesente absente pateat ; 
invocato ut sit locus 
Semper . 
Th . 
Do fidem futurum . 
Gn . 
Accingar . 
Ph . 
Quem hic ego audio ? 
O Thraso ! 
Th . 
Salvete . 
Ph . 
Tu fortasse quae facta hic sient 
Nescis . 
Th . 
Scio . 
Ph . 
Cur te ergo in his ego conspicor regionibus ? 
Th . 
Vobis fretus . 
Ph . 
Scin quam fretus ? 
Miles , edico tibi , 
Si te in platea offendero hac post umquam , quod dicas mihi , 
"Alium quaerebam , iter hac habui , " periisti . 
Gn . 
Heia , haud sic decet . 
Ph . 
Dictum est . 
Gn . 
Non cognosco vestrum tam superbum . 
Ph . 
Sic erit . 
Gn . 
Prius audite paucis ; 
quod quum dixero , si placuerit , 
Facitote . 
Ph . 
Audiamus . 
Gn . 
Tu concede paullum istuc , Thraso . 
Principio ego vos credere ambos hoc mihi vehementer velim , 
Me , huius quicquid facio , id facere maxime causa mea : 
Verum si idem vobis prodest , vos non facere inscitia est . 
Ph . 
Quid id est ? 
Gn . 
Militem ego rivalem recipiendum censeo . 
Ph . 
Hem , 
Recipiendum ? 
Gn . 
Cogita modo . 
Tu hercle cum illa , Phaedria , 
Et libenter vivis ; 
etenim bene libenter victitas . 
Quod des paulum est ; 
et necesse est multum accipere Thaidem , 
Ut tuo amori suppeditare possit sine sumtu tuo . 
Ad omnia haec magis opportunus , nec magis ex usu tuo 
Nemo est : principio et habet quod det , et dat nemo largius . 
Fatuus est , insulsus , tardus : stertit noctesque et dies . 
Neque istum metuas ne amet mulier : facile pellas , ubi velis . 
Ph . 
Quid agimus ? 
Gn . 
Praeterea hoc etiam , quod ego vel primum puto : 
Accipit hominem nemo melius prorsus , neque prolixius . 
Ph . 
Mirum ni illoc homine quoquo pacto opus est . 
Ch . 
Idem ego arbitror . 
Gil . 
Riecte facitis . 
Unum etiam hoc vos oro , ut me in vestrum gregem 
Recipiatis : satis diu hoc iam saxum volvo . 
Ph . 
Recipimus . 
Ch . 
Ac libenter . 
Gn . 
At ego pro istoc , Phaedria , et tu , Chaerea , 
Hunc comedendum et deridendum vobis propino . 
Ch . 
Placet . 
Ph . 
Dignus est . 
Gn . 
Thraso , ubi vis accede . 
Th . 
Obsecro te , quid agimus ? 
Gn . 
Quid ? 
isti te ignorabant : postquam eis mores ostendi tuos , 
Et collaudavi secundum facta et virtutes tuas , 
Impetravi . 
Th . 
Bene fecisti : gratiam habeo maximam . 
Numquam etiam fui usquam quin me omlnes amarent plurimum . 
Gn . 
Dixine ego in hoc inesse vobis Atticam elegantiam ? 
Ph . 
Nihil praetermissum est : ite hac . 
Omnes 
Vol valete , et plaudite .
