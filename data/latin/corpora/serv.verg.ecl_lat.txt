In Vergilii Bucolicon Librum 
Bucolica , ut ferunt , dicta sunt a custodibus boum , id est a)po\ 
tw=n bouko/lwn : praecipua enim sunt animalia apud rusticos boves . 
huius autem carminis origo varia est . 
nam alii dicunt eo tempore , 
quo Xerxes , Persarum rex , invasit Graeciam , cum omnes intra 
muros laterent nec possent more solito Dianae sacra persolvi , per- 
venisse ad montes Laconas rusticos et in eius honorem hymnos 
dixisse : unde natum carmen bucolicum aetas posterior elimavit . 
alii dicunt Orestem , cum Dianae Facelitidis simulacrum raptum ex 
Scythia adveheret et ad Siciliam esset tempestate delatus , completo 
anno Dianae festum celebrasse hymnis , collectis nautis suis et ali- 
quibus pastoribus convocatis , et exinde permansisse apud rusticos 
consuetudinem . 
alii non Dianae , sed Apollini Nomio consecratum 
carmen hoc volunt , quo tempore Admeti regis pavit armenta . 
alii 
rusticis numinibus a pastoribus dicatum hoc asserunt carmen , ut 
Pani , faunis , nymphis ac satyris . 
et hic est huius carminis titulus . 
qualitas autem haec est , scilicet humilis character . 
tres enim sunt 
characteres , humilis , medius , grandiloquus : quos omnes in hoc in- 
venimus poeta . 
nam in Aeneide grandiloquum habet , in georgicis 
medium , in bucolicis humilem pro qualitate negotiorum et perso- 
narum : nam personae hic rusticae sunt , simplicitate gaudentes , a 
quibus nihil altum debet requiri . 
adhibetur autem ad carmen bu- 
colicum , quod debet quarto pede terminare partem orationis : qui 
pes si sit dactylus , meliorem efficit versum , ut "nos patriae 
fines et dulcia" . 
primus etiam pes secundum Donatum et dacty- 
lus esse debet et terminare partem orationis , ut "Tityre" . 
quam legem Theocritus vehementer observat , Vergilius non adeo ; 
ille enim in paucis versibus ab ista ratione deviavit , hic eam in 
paucis secutus est : Terentianus cum de hoc metro diceret 
"plurimus hoc pollet Siculae telluris alumnus" , "noster 
rarus eo pastor Maro" . 
intentio poetae haec est , ut imitetur 
Theocritum Syracusanum , meliorem Moscho et ceteris qui bucolica 
scripserunt , —unde est "prima Syracosio dignata est 
ludere versu nostra"—et aliquibus locis per allegoriam agat 
gratias Augusto vel aliis nobilibus , quorum favore amissum agrum 
recepit . 
in qua re tantum dissentit a Theocrito : ille enim ubique 
simplex est , hic necessitate compulsus aliquibus locis miscet figuras , 
quas perite plerumque etiam ex Theocriti versibus facit , quos ab 
illo dictos constat esse simpliciter . 
hoc autem fit poetica urbani- 
tate : sic Iuvenalis "Actoris Aurunci spolium" ; 
nam Ver- 
gilii versum de hasta dictum figurate ad speculum transtulit . 
et 
causa scribendorum bucolicorum haec est : cum post occisum : iii : 
iduum Maiarum die in senatu Caesarem Augustus eius filius contra 
percussores patris et Antonium civilia bella movisset , victoria po- 
titus Cremonensium agros , qui contra eum senserant , militibus suis 
dedit . 
qui cum non sufficerent , etiam Mantuanorum iussit distribui , 
non propter culpam , sed propter vicinitatem , unde est 
"Mantua vae miserae nimium vicina Cremonae" . 
perdito ergo 
agro Vergilius Romam venit et potentium favore meruit , ut agrum 
suum solus reciperet . 
ad quem accipiendum profectus , ab Arrio 
centurione , qui eum tenebat , paene est interemptus , nisi se prae- 
cipitasset in Mincium : unde est allegoricos "ipse aries 
etiam nunc vellera siccat" . 
postea ab Augusto missis tribus 
viris et ipsi integer ager est redditus et Mantuanis pro parte . 
hinc 
est , quod cum in prima ecloga legimus eum recepisse agrum , 
postea eum querelantem invenimus , ut "audieras , et fama 
fuit ; 
sed carmina tantum nostra valent , Lycida , tela inter 
Martia , quantum Chaonias dicunt aquila veniente colum- 
bas" . 
nec numerus hic dubius est nec ordo librorum , quippe cum 
unus sit liber : de eclogis multi dubitant , quae licet decem sint , 
incertum tamen est , quo ordine scriptae sint . 
plerique duas certas 
volunt ipsius testimonio , ultimam , ut "extremum hunc" , (et 
primam , ut) in georgicis "Tityre , te patulae cecini 
sub tegmine fagi" ; 
alii primam illam volunt "prima Syra- 
cosio dignata est ludere versu" . 
sane sciendum , vii. eclogas 
esse meras rusticas , quas Theocritus x. habet . 
hic in tribus a bu- 
colico carmine , sed cum excusatione discessit , ut in genethliaco 
Salonini et in Sileni theologia , vel ut ex insertis altioribus rebus 
posset placere , vel quia tot varietates implere non poterat . 
poetae 
vitam in Aeneide diximus . 
operis explanatio in sequentibus com- 
probabitur . 
sane sciendum Vergilium xxviii. annorum scripsisse 
bucolica , unde etiam ipse in fine georgicorum "audaxque iuventa , 
Tityre , te patulae cecini sub tegmine fagi" . 
et dicit Donatus , 
quod etiam in poetae memoravimus vita , in scribendis carminibus 
naturalem ordinem secutum esse Vergilium : primo enim pastoralis 
fuit in montibus vita , post agriculturae amor , inde bellorum cura 
successit . 
notandum quoque , bucolica vel georgica , cum apud 
Graecos in fine habeant accentum , apud nos in tertia a fine habere : 
nam ut in ultima sit , latinitas vetat , ut in paenultima non sit , 
brevitatis efficit ratio . 
etiam hoc sciendum , et personas huius 
operis ex maiore parte nomina de rebus rusticis habere conficta , 
ut Meliboeus , o(/ti me/lei au)tw=| tw=n bow=n , id est quia curam gerit 
boum , et ut Tityrus ; 
nam Laconum lingua tityrus dicitur aries 
maior , qui gregem anteire consuevit : sicut etiam in comoediis in- 
venimus ; 
nam Pamphilus est totum amans , Glycerium quasi dulcis 
mulier , Philumena amabilis . 
personae , sicut supra dixi , rusticae 
sunt et simplicitate gaudentes : unde nihil in his urbanum , nihil 
declamatorium invenitur ; 
sed ex re rustica sunt omnia negotia , 
comparationes et si qua sunt alia . 
hinc est , quod annos a fructi- 
bus computat , ut "post aliquot mea regna videns mi- 
rabor aristas" , hinc etiam illae comparationes sunt "nam 
neque me tantum venientis sibilus austri nec percussa 
iuvant fluctu tam litora nec quae saxosas inter d. f. valles" . 
ECLOGA PRIMA . 
tityre tu patulae r. sub t. fagi inducitur pastor qui- 
dam iacens sub arbore securus et otiosus dare operam cantilenae , 
alter vero quomodo cum gregibus ex suis pellitur finibus : qui cum 
Tityrum respexisset iacentem , ita locutus est . 
et hoc loco Tityri 
sub persona Vergilium debemus accipere ; 
non tamen ubique , sed tan- 
tum ubi exigit ratio . 
quod autem eum sub fago dicit iacere , alle- 
goria est honestissima , quasi sub arbore glandifera , quae fuit victus 
causa : antea enim homines glandibus vescebantur , unde etiam fagus 
dicta est a)po\ tou= fagei=n. hoc videtur dicere : iaces sub umbra fagi 
in agris tuis , tuas retentans possessiones , quibus aleris , sicut etiam 
glandibus alebantur ante mortales . 
tu patulae patulum dicimus 
quod patet naturaliter , ut nares , arbor ; 
patens vero est quod et 
aperitur et clauditur , ut ostium , oculi . 
siluestrem musam id est rusticum carmen . 
tenvi avena 
culmo , stipula , unde rustici plerumque cantare consuerunt : alibi 
"stridenti miserum stipula disperdere carmen" . 
di- 
cendo autem 'tenui avena' , stili genus humilis latenter ostendit , quo , 
ut supra dictum est , in bucolicis utitur . 
meditaris quod Graeci 
meletw= dicunt , per antistoechon 'meditor' dixerunt Latini : l enim 
et d interdum sibi invicem cedunt , unde et 'sella' pro sedda dici- 
tur a sedendo . 
nos patriam fugimus plus est , quam si diceret 'relinqui- 
mus' : sic Horatius "Teucer Salamina patremque cum fugeret" . 
lentus otiosus , ut "qui nunc lenti consedimus arvis" . 
resonare doces amaryllida s. id est carmen tuum de 
amica Amaryllide compositum doces silvas sonare . 
et melius est , 
ut simpliciter intellegamus : male enim quidam allegoriam volunt , 
tu carmen de urbe Roma componis celebrandum omnibus gentibus . 
plus enim stupet Meliboeus , si ille ita securus est , ut tantum de 
suis amoribus cantet . 
namque erit ille mihi semper deus et iteratio ipsa ex- 
clusit adulationis colorem . 
'semper' id est post mortem et dum 
vivit . 
alii enim imperatores post mortem in numerum referuntur 
deorum , Augustus templa vivus emeruit : Horatius "praesenti tibi 
maturos largimur honores iurandasque tuum per nomen 
ponimus aras" . 
sic Lucanus de Nerone "sed mihi iam 
numen" . 
saepe tener nostris ab ovilibus i. a. inbuere est pro- 
prie inchoare et initiare . 
nemo autem unam eandemque rem saepe 
inchoat . 
sed constat saepe pascua mutare pastores , sicut etiam in 
georgicis legimus "itque pecus longa in deserta sine 
ullis hospitiis ; 
tantum campi iacet" : unde necesse est pa- 
stores totiens aras inbuere , quotiens mutaverint pascua . 
invenimus 
etiam apud antiquiores , inbuere esse non inchoare , sed perfundere 
et madefacere : secundum quod absolutus est sensus , ut sit 'saepe 
perfundet' . 
errare pasci , ut "mille meae Siculis errant in 
montibus agnae" . 
ludere scribere , ut "carmina qui lusi pastorum" : Ho- 
ratius "poscimur . 
siquid vacui sub umbra lusimus tecum" . 
calamo agresti rustico stilo , sic supra "tenui avena" . 
non eqvidem i. m. m. ne frequens interrogatio felicitatis 
alienae ex invidia venire videatur . 
et dicit se admirari potius , 
quam invidere . 
usque adeo turbatur agris turbamur sine ulla discre- 
tione culpae vel meriti . 
et invidiose tempora Augusti carpit la- 
tenter . 
sane vera lectio est 'turbatur' , ut sit inpersonale , quod ad 
omnes pertinet generaliter : nam Mantuanorum fuerat communis 
expulsio . 
si enim 'turbamur' legeris , videtur ad paucos referri . 
protenus porro tenus , longe a finibus : unde et paulo 
post "at nos hinc alii sitientes ibimus Afros" . 
aeger 
et corpore et animo aeger dicitur , ut "aegram nulli quondam 
flexere mariti" . 
ago autem proprie : nam agi dicuntur pecora . 
spem gregis id est marem et feminam : reparatio enim 
gregis in sexu utroque consistit . 
silice in nuda ad hoc per- 
tinet praemissa dolentis interiectio : nam solent herbas substernere , 
ut ipse in georgicis dicit "et multa duram stipula 
filicumque maniplis sternere" . 
conixa pro eo , quod est 
'enixa' : nam hiatus causa mutavit praepositionem , sicut "secludite 
curas" 
pro 'excludite' . 
si mens non laeva fuisset stulta , contraria . 
et sensus 
hic est : perdituros nos quandoque agros , res manifesta praedicebat , 
sed nosse mentis inprudentia nequivimus . 
de caelo tactas memini p. q. mire compositum augurium : 
nam quercus in tutela Iovis est , et huius arboris fructu olim ho- 
mines pascebantur . 
haec ergo tacta , id est adflata et leviter fulmi- 
nata , ut Cicero "tactus etiam ille qui hanc urbem condidit 
Romulus" , significabat nutu imperatoris posse agros eorum perire , 
apud quos fulminatae sunt arbores : nam agri causa victus sunt , 
sicut olim quercus . 
quod autem ait 'tactas' , ostendit temporale 
fore damnum , quale patiuntur arbores leviter fulminatae . 
et bene 
'praedicere' , quasi loqui et praedivinare , cum ita manifestum esse 
constet augurium . 
da dic , sic econtra "accipe nunc Danaum insidias" , id 
est audi . 
urbem quam dicunt romam quaeritur , cur de Caesare in- 
terrogatus , Romam describat . 
et aut simplicitate utitur rustica , ut 
ordinem narrationis plenum non teneat , sed per longas ambages 
ad interrogata descendat : aut certe quia nullus , qui continetur , est 
sine ea re , quae continet , nec potest ulla persona esse sine loco : 
unde necesse habuit interrogatus de Caesare locum describere , in 
quo eum viderat . 
est autem longum hyperbaton 'urbem quam di- 
cunt Romam . 
hic illum vidi Meliboee.' 
stultus ego id est rusticus , qui nescivi iudicare . 
nostrae autem Mantuae . 
quo id est ad quam : nam adverbium 
posuit pro nomine , ut "genus unde Latinum" , id est a quo . 
ovium teneros depellere fetus periphrasis agnorum . 
sic canibus catulos similes sic matribus haedos n. s. p. c. m. s. vult urbem Romam non tantum magnitudine , sed etiam 
genere differre a ceteris civitatibus et esse velut quendam alterum 
mundum aut quoddam caelum , in qua deum Caesarem vidit . 
qui 
enim comparat cani catulum vel haedum capellae , magnitudinis fa- 
cit , non generis differentiam ; 
qui autem dicit , leo maior est cane , 
et generis facit et magnitudinis differentiam , sicut nunc de urbe 
Roma fecit . 
putabam , inquit , ante , ita Romam comparandam esse 
aliis civitatibus , ut solet haedus caprae comparari ; 
nam quamvis 
maior esset , tamen eam civitatem esse ducebam : nunc vero pro- 
bavi eam etiam genere distare ; 
nam est sedes deorum . 
hoc autem 
eum dicere , ille comprobat versus 'quantum lenta solent inter vi- 
burna cupressi' : nam viburnum brevissimum est , cupressus vero 
arbor est maxima . 
hoc autem genus argumentationis et apud Ari- 
stotelem lectum est , et apud Ciceronem . 
componere comparare . 
et quae tanta fuit romam t. c. v. 'quae tanta' ; 
ad 
magnum enim aliquid nimia necessitas venire compellit : unde quasi 
miratur hominem rusticum Romam videre potuisse . 
libertas amor libertatis . 
et aliter dicit servus , liberta- 
tem cupio , aliter ingenuus : ille enim carere vult servitute , hic ha- 
bere liberam vitam , pro suo scilicet arbitrio agere : sicut nunc Ver- 
gilius sub persona Tityri dicit se amore libertatis Romam venire 
compulsum , et item latenter carpit tempora , quibus libertas non 
nisi in urbe Roma erat . 
aut certe simpliciter intellegamus hoc 
loco Tityrum sicut pastorem locutum : nam ubique eum Theocritus 
mercennarium inducit , item Vergilius , ut "Tityre dum 
redeo , brevis est via , pasce capellas" . 
quae sera tamen respexit inertem desidem , se non requirentem . 
nam culpat suam 
inertiam , quod non ante Romam ierit et sit usus puer libertate , 
qua uti coepit provectioris aetatis . 
candidior postqvam tondenti barba c. aut mutatio 
personae est , ut quendam rusticum accipiamus loquentem , non Ver- 
gilium per allegoriam ; 
nam , ut diximus , xxviii. annorum scripsit 
bucolica : aut certe est mutanda distinctio , ut sit non barba can- 
didior , sed libertas ; 
nam xxviii. annorum barbam potest quivis 
metere , sed non canam . 
et bene 'candidior libertas' , ut intellega- 
mus etiam ante in libertate , sed non tali fuisse Vergilium . 
et longo post tempore venit , postqvam nos amaryllis h. g. r. iungendum est hoc totum : nam duplici ratione 
tempus ostendit , quo eum libertas aspexerit , id est quando 
coepit secare barbam , et relicta Galatea Amaryllidis amore deti- 
neri . 
allegoricos autem hoc dicit , postquam relicta Mantua Ro- 
mam me contuli : nam Galateam Mantuam vult esse , Romam 
Amaryllida . 
et bene tempora , quasi rusticus , computat a barbae 
sectione . 
longo post tempore aut archaismos est ; 
antiqui 
enim 'post' 'ante' 'circum' etiam ablativo iungebant , quod hodie 
facere minime possumus : aut 'longopost' una pars est orationis , ut 
sit sensus , venit tempore longopost , sicut multominus , multomagis , 
postmodo : Horatius "postmodo , quod mi obsit , clare multum- 
que locuto" . 
et 'longopost' , ut postposita videatur esse praepositio 
et in unitatem coacta . 
fatebor enim hoc per parenthesin dictum est . 
nec spes libertatis erat nec cura peculi nec sperare 
poteram libertatem in oppressa civitate , nec habere curam patri- 
monii . 
'peculi' autem aut antique dixit , quia omne patrimonium 
apud maiores peculium dicebatur a pecoribus , in quibus eorum con- 
stabat universa substantia , unde etiam pecunia dicta est a peculio : 
aut certe et hoc ad morsum temporum pertinet ; 
nam modo servi 
tantum peculium dicimus , ut invidiose patrimonium suum dixerit 
peculium , ac si servus esset , quia se diu apud Mantuam servisse 
memoravit . 
sane 'peculi' pro 'peculii' per synaeresin dictum est . 
exiret victima saeptis saepta proprie sunt loca in 
campo Martio inclusa tabulatis , in quibus stans populus Romanus 
suffragia ferre consueverat . 
sed quoniam haec saepta similia sunt 
ovilibus , duo haec invicem pro se ponuntur , ut hoc loco saepta 
pro ovilibus posuit , item Lucanus econtra "et miserae 
maculavit ovilia Romae" , Iuvenalis "antiquo quae 
proxima surgit ovili" . 
sane 'pinguis' melius ad victimam , quam 
ad caseum refertur . 
ingratae urbi quia cum alimenta civitatibus praestentur 
ex rusticorum labore , in his rustici et deridentur a civibus , et 
multa perdunt , et advectarum rerum pretia iniqua suscipiunt . 
amarylli vocares 'Amarylli' vocativus Graecus est , qui 
brevis est , quotienscumque nominativus 'is' terminatur , ut 'Ama- 
ryllis' 'Pieris' : Horatius "dulcem quae strepitum Pieri tem- 
peras" . 
sua poma id est ipsius arboris poma propria . 
[quid vocares hoc Vergilii personae convenit . 
maesta amarylli quae 
nemine laetabatur poeta . 
cui pendere id est tibi : laudari a te 
non meruerunt . 
tityrus Vergilius . 
pinus Roma . 
fontes senatores . 
arbusta fructeta , id est scolastici . 
vocabant †interro 
servitio servitium est condicionis indicium . 
licebat 
id est nec deesse officio poteram . 
ivuenem Caesarem dicit Octavianum Augustum : decreverat 
enim senatus , nequis eum puerum diceret , ne maiestas tanti im- 
perii minueretur . 
dies id est principia mensium , vel idus omnium mensium . 
fumant id est sacrificant . 
responsum primus dedit id est permisit libere vivere . 
'primus' autem ante quem nullus sit . 
pascite id est , ut ante soliti eratis , pueri , sic et modo 
pascite in pace . 
fortunate senex non ad aetatem Vergilii refert , sed ad 
fortunam futuram , praesago usus verbo . 
et tibi magna satis ordo est 'magna satis pascua' . 
quamvis lapis id est quamvis mons sit et lacus : nam a monte 
usque ad lacum et inde usque ad arborem quandam fuerat Arrio 
donata tua possessio . 
palus id est aequor . 
obducat id est tegat . 
iunco 
id est faeno vel fluvio Mincio . 
gravis accusativus pluralis , quasi graves . 
inter flumina Padum et Mincium . 
fontes sacros quia omnibus aquis nymphae sunt prae- 
sidentes . 
frigus opacum quia aestivo tempore sub umbra fit 
frigus . 
frigus opacum id est auras prosperas , vel pro nemore . 
opacum utrum 'opacis locis' , incertum , an pro 'valde frigidum' : 
nam unum frigus est hieme , alterum quo refrigeremur aestate . 
ab limite limes est agri terminus . 
saepes subaudi 'fiat' . 
hyblaeis Hybla , quae postea Megara , oppidum Siciliae : 
vel locus in Attica , ubi optimum mel nascitur . 
depasta florem 
depastum florem habens . 
salicti virgulti genus , eo quod salit 
et surgit cito . 
hic vocat rusticum ad dulcia , quae sunt in rebus , 
quibus delectatur . 
somnum inire id est dormire . 
frondator id est rusticus [vel quod de floribus nascitur] : 
nam tria genera sunt frondatorum : frondator , qui arbores amputat , 
et qui frondibus manipulos facit , hiemis tempore animalibus ad 
pastum offerendos , et qui manibus vitium folia avellit , quo ardor 
solis uvam maturiorem reddat . 
ad auras id est in die . 
raucae id est bragxw/deis. palumbes columbae , quas 
vulgus tetas vocat . 
et non dicuntur latine , sed multorum aucto- 
ritas latinum facit : Cicero in elegia , quae †talia masta inscribi- 
tur "iam mare Tyrrhenum longe penitusque palumbes re- 
liquit" . 
gemere canere : proprie de turture . 
turtur et mascu- 
lino et feminino genere invenitur , ut 'aeria turtur cessabit' , et 
Plautus "tibi obustos turtures" . 
ab ulmo ulmus lignum est , 
quod sub vinea fit . 
ante leves in aethere cervi id est avium ante cervi 
volabunt more et pisces sine aqua vivent , hoc est ante rerum na- 
tura mutabitur , quam nos Caesarem poterimus oblivisci . 
freta maria . 
destituent relinquent . 
pererratis errore confusis . 
amborum id est Germa- 
norum et Persarum . 
exul id est Caesar , quod duce Caesare 
Germanis et Persis victis milites Ararim Germaniae flumen biberunt . 
ararim Arar fluvius Galliae , fluens in flumen Rhodanum ; 
Tigris Armeniae fluvius , influens in Persicum sinum . 
itaque vult 
diversa inter se loca significare : dicit , prius Parthum ex Arare bi- 
biturum , Germanum ex Tigride , quam sibi oblivionem futuram non 
divisi agri Caesaris beneficio . 
illius id est Iulii Caesaris . 
labatur respuatur vel 
oblivioni tradatur . 
sitientis ibimus afros tropus synecdoche : ab Afris enim 
Libyam , quae aqua indiget , intellegi vult . 
scythiam regio septentrionalis . 
et rapidum cretae oaxen hoc est lutulentum , quod rapit cretam . 
cretam terram al- 
bam dixit : nam Oaxes fluvius Mesopotamiae , qui rapiens velocitate 
sua albam terram turbulentus efficitur . 
vel Oaxes fluvius Scythiae : 
in Creta insula non est ; 
sed est aqua cretei coloris . 
Oaxen Phili- 
sthenes ait Apollinis et Anchiales filium : hunc Oaxen in Creta op- 
pidum condidisse , quod suo nomine nominavit , ut Varro ait "quos 
magno Anchiale partus adducta dolore et geminis capiens 
tellurem Oeaxida palmis †scindere dicta" . 
penitus omnino . 
divisos quia olim iuncta fuit orbi 
terrarum Britannia : est enim insula reposita in Oceano septentrio- 
nali , et a poetis alter orbis terrarum dicitur . 
en ecce , umqvam aliquando . 
'en umquam' Vergilius alio 
loco dividit interposito verbo , ut infra in ipso libro "en 
erit umquam ille dies" , quod significat umquamne , aliquando . 
tuguri a tegendo dictum . 
caespite id est terra cum 
propria herba evulsa . 
culmen eo quod culmo tegitur . 
post aliqvot aristas post multa tempora . 
et quasi ru- 
sticus per aristas numerat annos : nam physica rusticanorum est in 
paleis et in messibus . 
mea regna id est ubi dominatus sum : 
vel senem se dicit agros suos recepturum . 
impius miles iratus Meliboeus impios milites dicit , seu 
quod agrum suum teneant , seu quod civile gesserint bellum . 
impius miles qui pro Antonio arma portavit . 
impius m. quia bella 
civilia gessit et desiderat . 
impius . 
m. hic Vergilius Octavianum 
Augustum laesit ; 
tamen secutus est veritatem : nam miles portando 
arma et vincendo alios pietatem praetermittit . 
novalia id est 
nova rura , quae per singulos annos novantur per semina . 
habebit †in spe ponitur . 
en quo discordia c. ad quam miseriam . 
insere sibimet ipsi imperat . 
quondam felix †quasi , iam diu ego felix fui aliquando 
in finibus vestris . 
hic videt se pastor exclusum esse , et invidet se 
non habere illud , quo Tityrus utitur . 
dumosa id est †drisidis , spinosa . 
pendere quia capra , 
cum pascitur in spinosa (rupe) pendet . 
carmina n. c. quia non libet tristi canere , id est carenti 
possessione . 
cytisum genus fruticis vel herba , quae nascitur inter cam- 
pos et silvas in Cytisa civitate . 
amaras quantum ad nostrum 
saporem ; 
nam capris dulces sunt . 
mitia matura , quae non remordent cum mordentur . 
castaneae id est mala . 
antiquiores * * * . molles id est 
maturae . 
et pressi c. l. id est casei copia aut lactis emulcti . 
fumant id est ad vesperum , ad cenam praeparandam . 
maioresque cadunt id est duplicantur , augentur umbrae , 
nox imminet . 
ECLOGA SECVNDA . 
Corydonis in persona Vergilius intellegitur , Caesar Alexis 
in persona inducitur . 
ardebat id est inpatienter diligebat et 
alebat et laudabat . 
alexim dicunt Alexandrum , qui fuit servus 
Asinii Pollionis , quem Vergilius , rogatus ad prandium , cum vidis- 
set in ministerio omnium pulcherrimum , dilexit eumque dono ac- 
cepit . 
Caesarem quidam acceperunt , formosum in operibus et gloria . 
alii puerum Caesaris , quem si laudasset , gratam rem Caesari fe- 
cisset . 
nam Vergilius dicitur in pueros habuisse amorem : nec enim 
turpiter eum diligebat . 
alii Corydona , Asinii Pollionis puerum , 
adamatum a Vergilio ferunt , eumque a domino datum ; 
Corydona 
a Vergilio ficto nomine nuncupari ex eo genere avis , quae cory- 
dalis dicitur , dulce canens ; 
Alexin vero puerum quasi sine respon- 
sione ac superbum ; 
hunc autem dilectum fuisse Pollionis , et Ver- 
gilium gratum se futurum existimasse , si eum laudaret , cuius forma 
Pollio delectabatur , qui eo tempore transpadanam Italiae partem 
tenebat et agris praeerat dividendis . 
nec quid speraret id est nec spem potiendi habebat . 
tantum tantummodo . 
assidue id est saepius . 
incondita id est incomposita , 
subito dicta , agrestia : vel insanientis dicta verba : vel 'incondita' in- 
conscripta , ut Sallustius in libro v "at illi quibus vires ad- 
erant , cuncti ruere ad portas , incondita temnere" . 
montibus †id est quod amore ei praestabat . 
iactabat 
id est fundebat incassum . 
inani pro 'nihil sibi procurans contra 
absentem loquebatur' . 
crudelis id est inexorabilis , qui non flecteris meo amore 
nec te potiundum praebes : vel allegorice crudelis Caesar , qui non 
flecteris meis scriptis et non das ereptos agros . 
alexi id est 
Caesar . 
mori id est pro contemptu . 
†frigora id est aprica loca . 
aestv aestiva . 
lacertis 
carpant . 
lacertos genus serpentis . 
thestylis nomen rusticae mulieris , quae messoribus aestu 
fatigatis diversa genera herbarum contundens pulmentarium his 
parat : vel concubina Corydonis : vel Testilis , id est fictilis , rusti- 
cum nomen est ab eo , quod ponat cibum rusticis . 
fessis id est 
ferventibus , vehementi ardore fatigatis.] 
alia serpyllumque herbas calidas , quae aestum repel- 
lunt : nam , ut etiam Plinius dicit in naturali historia , "omnis me- 
dicina aut a contrario aut a simili quaeritur" : unde etiam 
calor potest aut frigore aut alio calore depelli . 
hinc est quod in 
ultima ecloga , cum amator remedium quaerat ardori , dicit se itu- 
rum aut ad Scythiam aut ad Aethiopiam , ut "Aethiopum 
versemus oves sub sidere cancri" . 
sane serpyllus herba est , 
quam Graeci herpyllon dicunt : in multis enim nominibus , quae in 
Graeco aspirationem habent , nos pro aspiratione 's' ponimus : inde 
est pro herpyllo 'serpyllum' , pro hex 'sex' , pro hepta 'septem' . 
rapido aestv vehementi , ferventi . 
'fessis' autem vel aestu vel 
labore . 
at mecum raucis t. d. v. l. 'ad' si per 'd' fuerit , erit 
hyperbaton , ut sit 'dum tua lustro vestigia , ad me arbusta reso- 
nant cum raucis cicadis' . 
sed melius est , ut 'at' coniunctio sit et 
ita intellegamus : Thestylis herbas tritas messoribus portat , verum 
mecum resonant arbusta a raucis cicadis . 
tristis amaryllidis i. bene addidit 'tristes'—plerumque 
enim , ut ait Terentius , "amantium irae amoris integratio est"— , 
ut veram iram ostenderet , non fictam illam , quae aliquid gratiae 
habere consuevit : unde Horatius "urit grata protervitas" . 
superba fastidia ex fastidio enim venit omnis superbia . 
nonne menalcam tres dicitur amasse Vergilius , Alexandrum , quem 
donavit ei Pollio , et Cebetem puerum cum Leria puella , quos a 
Maecenate dicitur accepisse : unde volunt quidam , per Amaryllida 
Leriam , per Menalcam Cebetem intellegi . 
o formose puer bene dicit Donatus suspendendum 'o' et 
sic dicendum 'formose puer' , ut intellegamus per iram eum aliud 
voluisse dicere , sed in haec verba , ne Alexin offenderet , amoris 
necessitate compulsum . 
ne crede ne confide : Sallustius "virtuti 
satis credebant" , id est confidebant . 
alba ligustra c. et rustice et amatorie ex floribus facit 
comparationem . 
ligustrum autem flos est candidus , sed vilissimus . 
'vaccinia' vero sunt violae , quas purpurei coloris esse manifestum est . 
quam dives p. n. tria sunt quibus amatores possunt pla- 
cere , divitiis , pulchritudine , cantilena : quae omnia se valere com- 
memorat . 
et multi secundum Homerum , qui ait kai\ ga/la leuko\n , 
legunt 'nivei quam lactis' . 
sed melius est 'quam dives pecoris ni- 
vei' : nam candidae oves in ingenti sunt pretio , unde in georgicis 
legimus "continuoque greges lege mollibus albos" , 
item alibi "munere sic niveo lanae , si credere di- 
gnum est" . 
mille meae siculis errant i. m. a. Theocritus 
bota\ xi/lia bo/skw. 'errant' autem cum securitate pascuntur . 
et 
quod ait agnas , et a sexu et ab aetate laudavit . 
lac mihi non aestate novum n. f. d. multo melius 
quam Theocritus ; 
ille enim ait turo\s d' ou) lei/pei m' ou)/t' 
e)n qe/rei ou)/t' e)n o)pw/rh|. sed caseus servari potest , nec mirum est , 
si quovis tempore quis habeat caseum ; 
hoc vero laudabile est , si 
quis habeat lac novum , id est colustrum . 
quod neutri generis est ; 
nam feminini esse penitus non potest . 
sane hunc versum male 
distinguens Vergiliomastix vituperat 'lac mihi non aestate novum , 
non frigore : defit' , id est semper mihi deest . 
amphion dircaeus in a. a. Amphion et Zethus fratres 
fuerunt ex Iove et Antiopa ; 
sed Zethus rusticus fuit , Amphion vero 
musicae artis peritus . 
sane Aracynthus mons est Thebanus : unde 
'actaeo' litorali debemus accipere—ut "at procul in sola secretae 
Troades acta"— , non Atheniensi , licet Athenae primo Actis dictae 
sint . 
quamquam plerique 'Actaeo Aracyntho' Atheniensi accipiant , 
non quod Aracynthus apud Athenas est , sed ut ostendatur rustici 
imperitia . 
nam et Theocritus ad exprimendam rusticam simplici- 
tatem multa aliter quam res habet , dicit . 
hac ratione potest et 
Oaxes Cretae fluvius accipi , cum non sit (Cretae) , sed , ut 
diximus , Scythiae . 
nec sum adeo informis verecunde suam commemorat 
pulchritudinem : sic Cicero in Caeliana "ut eum paeniteat 
non deformem esse natum" , nam pulcherrimum voluit dicere . 
in litore vidi cum p. v. s. m. negatur hoc per rerum naturam 
posse fieri ; 
sed Theocritum secutus est , qui hoc dicit de Cyclope . 
sed illic est excusatio , vel quia ingentem habet oculum Cyclops , 
vel quia filius Neptuni est . 
unde quia ait 'in litore' , volunt qui- 
dam in aqua , a fluctibus derelicta in lacuna litoris , se eum videre 
potuisse : quam rem illud excludit 'cum placidum ventis staret 
mare' . 
sed ideo in mari imago non cernitur , quia non stat : quod 
si stet , potest etiam nobis imaginem reddere . 
non ego daphnim Daphnis fuit filius Mercurii , formosis- 
simus puer , qui primus dicitur pastor fuisse . 
si numqvam fallat imago nulla enim res ita decipit , 
quemadmodum imago : nam et in speculo contraria ostendit uni- 
versa , et in aqua remum integrum quasi fractum videmus : quod 
etiam Cicero in Tusculanis plenius docet . 
'te' autem 'iudice' ac si 
diceret , qui meam respuis pulchritudinem . 
tibi sordida rura utinam libeat tibi mecum habitare 
rura tibi sordida , id est quae tu putas sordida ; 
nam 'tibi' bis acci- 
pimus . 
sane melius 'habito illam rem' , quam 'habito in illa re' 
dicimus ; 
nam etiam principalitas verbi huius frequentativi accusa- 
tivum regit , ut 'habeo illam rem' : inde fit 'habito illam rem' , non 
'in illa re' , ut 'habitare casas' . 
figere cervos aut furcas , quae figuntur ad casae susten- 
tationem , quae dictae sunt cervi ad similitudinem cornuum cervi- 
norum : aut , quod melius est , 'figere cervos' venari et iaculari in- 
tellegamus , ut magis ad voluptatem eum quam ad laborem invitare 
videatur . 
viridi hibisco ad hibiscum compellere , scilicet a lacte 
depulsos . 
hibiscus autem genus est herbae . 
et sic dixit 'hibisco' ad 
hibiscum , ut "it clamor caelo" , id est ad caelum . 
imitabere pana canendo exemplo numinis in agris me- 
cum poteris canere . 
nam Pan deus est rusticus in naturae simili- 
tudinem formatus , unde et Pan dictus est , id est omne : habet enim 
cornua in radiorum solis et cornuum lunae similitudinem ; 
rubet 
eius facies ad aetheris imitationem ; 
in pectore nebridem habet stel- 
latam ad stellarum imaginem ; 
pars eius inferior hispida est propter 
arbores , virgulta , feras ; 
caprinos pedes habet , ut ostendat terrae 
soliditatem ; 
fistulam septem calamorum habet propter harmoniam 
caeli , in qua septem soni sunt , ut diximus in Aeneide 
"septem discrimina vocum" ; 
kalau/ropa habet , id est pedum , 
propter annum , qui in se recurrit . 
hic quia totius naturae deus 
est , a poetis fingitur cum Amore luctatus et ab eo victus , quia , ut 
legimus , "omnia vincit Amor" . 
ergo Pan secundum fa- 
bulas amasse Syringa nympham dicitur : quam cum sequeretur , illa 
implorato Terrae auxilio in calamum conversa est , quem Pan ad 
solacium amoris incidit et sibi fistulam fecit . 
sane sciendum , 'Pana' 
'Pa' habere accentum ; 
Graeca enim monosyllaba , quae ad nos 
transeunt , crescunt in obliquis casibus et in genetivo et dativo 
tantum singularibus ultimae syllabae accentum dant , ut 'Panos 
Pani , lyncos lynci' . 
plurales etiam isti duo ita habent accentum , 
licet ad nos transire non possint . 
nec te paeniteat calamo trivisse l. non tibi parum 
videatur : Terentius "at enim quantum hic operis fiat , paeni- 
tet" , id est parum videtur . 
et notandum 'paeniteat trivisse' prae- 
teritum pro praesenti positum usurpative , quod in defectivis li- 
center fit , ubi praesens non invenitur , ut "quamquam animus 
meminisse horret" . 
labellum inanissimam quidam temptant 
facere discretionem , ut virorum labra , mulierum labia dicantur . 
quid non faciebat amyntas quemadmodum mihi non 
obsequebatur ? 
et ex affectu alterius hunc cogit . 
disparibus septem c. cicutis inaequalibus cannis : nam 
et harmonia inaequalis est . 
cicuta autem est quod est inter can- 
narum nodos . 
conpacta coniuncta , ut "turrim conpactis tra- 
bibus quam eduxerat ipse" . 
et dixit moriens te n. h. i. s. commendat munus et ex 
eo , quod ei hereditarium datum est , et ex eo quod invidiam me- 
ruit : nam res optimae et difficile donantur a vivis , et acceptae fa- 
cile merentur invidiam . 
nec tuta mihi valle reperti c. commendat a difficul- 
tate : sic in primo "reliquias Troia ex ardente receptas" . 
sparsis etiam nunc p. a. qui habent adhuc maculas a 
prima aetate venientes : accessu enim temporis mutant colorem et 
eorum maculae esse gratiae minoris incipiunt . 
ergo aut hoc dicit : 
servo tibi capreolos , qui adhuc sunt pellibus albo sparsis : (aut) 
'quos etiam nunc tibi servo' id est quos adhuc tibi servo , licet 
roger a Thestylide amica , quae eos a me cupit abducere . 
siccant sugunt . 
orat abducere orat ut abducat : figuratum est , ut "donat 
habere" , id est donat ut habeat . 
et faciet noluit dicere 'et faciam' , ne quem amabat of- 
fenderet , si se velle dixisset dare alteri munus , quod ipsi praepa- 
raverat . 
huc ades o formose puer t. l. p. e. f. nymphae calathis tantum honoris habet puero , ut ei dicat etiam numina obse- 
cutura . 
sane 'calathis' graecum est ; 
nam latine quasillum dicitur : 
Cicero in Philippicis "at vero inter quasilla pen- 
datur aurum" . 
candida nais vel pulchra , vel dea : nam dii umbris con- 
trarii sunt , quas nigras esse constat . 
hinc est "candidus 
insuetum miratur limen Olympi" . 
pallentes violas amantum tinctas colore : Horatius "et 
tinctus viola pallor amantium" : unde non praeter affectionem 
amantis eos flores nymphas dicit offerre , qui sunt amantibus similes . 
sane Papaver , Narcissus , Anethus pulcherrimi pueri fuerunt quique 
in flores suorum nominum versi sunt : quos ei offerendo quasi ad- 
monet , nequid etiam hic tale aliquid umquam ex amore patiatur . 
tum casia herba suavissimi odoris , ut sequentia indicant , 
quam Graeci kasi/an dicunt . 
et sic dictum est 'tum casia atque 
aliis intexens suavibus herbis' , ut in Sallustio "leonem atque 
alias feras" . 
mollia luteola p. v. c. 'mollia vaccinia pingit' , id est 
componit , 'de caltha luteola' . 
nam nisi 'luteola' septimus sit ca- 
sus , non stat versus . 
'mollia' autem tactus plumei scilicet . 
et hoc 
dicens ex colorum diversitate quaerit ornatum . 
cana legam tenera lanugine mala mala dicit Cydonea , 
quae lanuginis plena sunt : sed non praeter obliquitatem . 
nam ut 
in Aeneide diximus , apud Cretenses infamiae genus iuve- 
nibus fuerat non amatos fuisse . 
et verecunde rem inhonestam sup- 
primit , quam Theocritus aperte commemorat . 
castaneasque nuces bene speciem addidit dicens 'casta- 
neas' : nam nuces generaliter dicuntur omnia tecta corio duriore , 
ut avellanae , amygdalae , iuglandes , castaneae , sicut econtra poma 
dicuntur omnia molliora . 
mea quas amaryllis amabat ne eas 
viles existimes , quas Amaryllis est amare dignata ; 
nam apud illam 
in ingenti fuerunt honore . 
cerea pruna aut cerei coloris , aut mollia : Horatius "cerea 
Telephi laudas brachia" . 
honos erit huic quoque p. si a 
te dilectum fuerit , sicut castaneae in honore fuerunt amatae Ama- 
ryllidi . 
o lauri licet Horatius dixerit "depone sub lauru mea" , 
melius tamen est iuxta secundam formam inflectere ; 
nam melius 
sonat . 
proxima myrte vel vicina lauro , vel ad odorem proxima : 
potest enim utrumque intellegi . 
sic positae quoniam s. m. o. quoniam permixtione vestra 
suavem odorem creatis . 
rusticus es corydon arguit se stultitiae , quod eum se 
sperat placare muneribus , qui potest habere meliora : nam supra 
ait "delicias domini" . 
iollas vel ditior amator , vel eius dominus . 
(hev) hev quid volvi misero mihi quomodo eum dicit dis- 
cedere , quem supra cum eo diximus non fuisse ? 
nam ait "solus 
montibus et silvis" . 
(sed) ratione non caret . 
Epicurei enim di- 
cunt , quod etiam Cicero tractat , geminam esse voluptatem , unam 
quae percipitur , et alteram imaginariam , scilicet eam quae nascitur 
ex cogitatione . 
unde ita debemus accipere , hunc usum per cogita- 
tionem illa imaginaria voluptate , qua et cernere et adloqui vide- 
batur absentem . 
sed postquam obiurgatione sua in naturalem pru- 
dentiam est reversus , caruit utique illa imaginaria voluptate , ubi 
nunc sibi se offuisse dicit per hanc ratiocinationem 'rusticus es , 
Corydon : nec munera curat Alexis , nec , si muneribus certes , con- 
cedat Iollas.' floribus austrum quo facilius arescunt . 
fontibus apros qui fontes puros caenosos efficiunt . 
quem fugis a d. iterum per phantasiam quasi ad prae- 
sentem loquitur . 
et quasi ille dixisset 'silvas' , hic infert 'habita- 
runt di quoque silvas Dardaniusque Paris' , etiam is habitavit sil- 
vas , qui de dearum pulchritudine iudicavit . 
pallas quas c. a. i. colat ideo dea arcium Minerva di- 
citur , quod de capite Iovis nata est : sed quia dea est artium et 
ingenii , ideo ista finguntur : nihil enim excellentius est ingenio , 
quippe quo reguntur universa . 
torva leaena lupum s. Theocriti sunt isti ver- 
sus . 
et bene se revocat ad rusticas comparationes , paene enim 
fuerat lapsus dicendo 'Pallas quas condidit arces' . 
'leaena' autem 
dictum est sicut dracaena . 
et quod ait 'torva leaena lupum sequi- 
tur' verum est : nam necesse est ut veniente lupo adventus agno- 
scatur leonis . 
te corydon o alexi 'don o a' antibacchius est ; 
sed 'o' 
brevis fit , quia vocalis vocalem sequitur : sic Homerus pla/gxqh 
e)pei\ *troi/hs . 
trahit sua quemque voluptas notatur a criticis , quod 
hanc sententiam dederit rustico supra bucolici carminis legem aut 
possibilitatem . 
aratra iugo referunt s. i. Horatius "videre fessos 
vomerem inversum boves collo trahentes languido" . 
et hoc 
vult dicere : omnia excepto amore finiuntur . 
et sol crescentes d. d. v. variavit , nam ait supra 
"maioresque cadunt altis de montibus umbrae" . 
'du- 
plicat' autem auget : Sallustius "et Marius victus duplicaverat 
bellum" . 
me tamen urit amor cum iam calor sit solis exhaustus . 
quae te dementia cepit id est cur amoribus vacas , cum 
multa sint , quae debeas in agro perficere ? 
semiputata tibi f. v. i. ulmo est plus est , quam si in- 
putata diceret ; 
tolerabilius enim est non incipere aliquid , quam 
incepta deserere : hinc est illud in primo "mene incepto de- 
sistere victam ? " 
item in georgicis "atque opere in 
medio defixa reliquit aratra" . 
sane geminam arguit neglegen- 
tiam , et quod semiputata vitis est , et quod frondosa ulmus ; 
nam 
utrumque obest : unde est in georgicis "bis vitibus in- 
gruit umbra" . 
et aut simpliciter intellegimus hunc locum , ut 
suam arguat neglegentiam : aut certe illud est : non mirum , me 
esse dementem , qui habeo vites semiputatas . 
nam in sacris dici- 
tur , quod corripiatur furore qui sacrificaverit de vino , quod est de 
vitibus inputatis . 
quin tu quin immo . 
hortantis est . 
quorum indiget usus id est quae rusticus usus requirit . 
sane et 'eget illa re' di- 
cimus , ut "eget ille senatu" , et 'eget illius rei' : unde est 'indiget' 
nam et hoc utroque iungitur casui . 
detexere multum texere , finire , perficere ; 
nam modo 'de' 
non minuentis est , sed augentis . 
inuenies alium si te hic f. a. alium Alexin , id est 
alium puerum formosum , qui te minime spernat . 
et volunt qui- 
dam , hoc loco allegoriam esse antiquam in Augustum , ut intelle- 
gamus , invenies alium imperatorem , si te Augustus contemnit pro 
agris rogantem . 
sed melius simpliciter accipimus hunc locum : nam 
nihil habet , quod possit ad Caesarem trahi . 
illud vero paulo post 
paene aperte dicetur in Augustum Caesarem "quoniam 
Fors omnia versat" . 
ECLOGA TERTIA . 
dic mihi damoeta transiit in eclogam plenam iurgii et 
conviciorum pastoralium : qui enim bucolica scribit , curare debet 
ante omnia , ne similes sibi sint eclogae . 
quod etiam Vergilius 
fecit : nam prima habet unius otium et alterius , qui de suo agro 
pellitur , conquestionem ; 
secunda amantem exprimit rusticum ; 
haec 
vero lites habet et altercationem . 
unde etiam dramatico charactere 
scripta est ; 
nam nusquam poeta loquitur , sed introductae tantum 
personae . 
novimus autem tres characteres hos esse dicendi : unum , 
in quo tantum poeta loquitur , ut est in tribus libris georgicorum ; 
alium dramaticum , in quo nusquam poeta loquitur , ut est in co- 
moediis et tragoediis ; 
tertium , mixtum , ut est in Aeneide : nam et 
poeta illic et introductae personae loquuntur . 
hos autem omnes 
characteres in bucolico esse convenit carmine , sicut liber etiam 
iste demonstrat . 
nam habet in quo tantum poeta loquitur , ut 
"Sicelides musae , paulo maiora canamus" ; 
habet mixtum , 
ut "extremum hunc , Arethusa , mihi concede laborem" 
—nam etiam Gallum illic inducit loquentem— ; 
habet dramaticum , 
ut in prima ecloga , item in hac , quam miro ordine , ex rebus com- 
munibus veniente , composuit : habet enim in ipso quasi primo oc- 
cursu lites et iurgia ; 
inde quaeritur iudex , quo praesente habent 
conflictum et disceptationem ; 
sequitur inde sententia , quae universa 
concludit . 
cuium pecus ab amaritudine coepit ; 
nam dicendo 
'cuium pecus' ostendit eum esse mercennarium . 
'cuium' autem an- 
tique ait , vitans homoeoteleuton , ne diceret 'cuius pecus' , quod 
modo trium est generum . 
antiqui dicebant sicut 'meus mea meum' , 
sic 'cuius cuia cuium' : Terentius "quid ? 
virgo cuia est ? " 
non , verum aegonis amare etiam hic , rivalis eius pecora 
esse , dicit , ut et divitias illius ostendat , et dicat duras esse huius 
(partes) , si quidem rivalis eius , traditis ovibus , solus amicae com- 
munis amoribus vacet . 
mihi tradidit meae fidei commisit et 
credidit . 
neaeram amicam communem suam et Menalcae . 
dum fovet dum amplectitur . 
praeferat illa veretur 
ac si diceret , ideo timet ab illa discedere , quia scit me praeferri , 
si ipse discesserit . 
bis mulget in hora quod bis per totum diem debet in 
ovibus fecundis fieri : nam pro laude in georgicis posuit , 
bis ad diem mulgeri oves , dicens "quod surgente die mulsere 
horisque diurnis , nocte premunt ; 
quod iam tenebris et 
sole cadente , sub lucem exportant calathis" . 
quid autem sit 
'bis mulget in hora' ipse dicit , 'et sucus pecori et lac subducitur 
agnis' . 
parcius melius hic distinguitur : licet possit dici etiam 
'parcius ista' . 
sensus autem est : noli valde haec obicere , tamen 
scias viris fortibus obiciendas rapinas : ipse enim ait in viiii . 
"convectare iuvat praedas et vivere rapto" . 
novimus et qui te subaudis 'corruperint' , quod suppressit 
verecunde , licet Theocritus aperte ipsam turpitudinem ponat et ex- 
primat . 
transuersa tuentibus hircis hircos , id est capros , 
libidinosa constat esse animalia : unde Horatius "libidinosus im- 
molabitur caper et agna Tempestatibus" . 
quod etiam Plinius 
Secundus dicit "hirci si casu aliquo coeuntes vident , adeo in- 
dignantur , ut in eos paene impetum faciant" . 
hinc est 'trans- 
versa tuentibus hircis' , id est vestram turpitudinem indignantibus . 
alii hoc inprobant et legunt 'hirquis'—hirqui autem sunt oculo- 
rum anguli secundum Suetonium Tranquillum in vitiis corporalibus— , 
ut sit sensus : novimus , qui te corruperint , hirquis transversa tuen- 
tibus , ut sit hypallage pro 'oculis in hirquos retortis' , quam rem 
solet libido perficere : unde Iuvenalis "oculosque in 
fine trementes" , Persius "patranti fractus ocello" . 
sed faciles nymphae risere ideo , inquit , indulserunt 
nymphae , quia mites sunt et exorabiles : sic in georgicis 
"et faciles venerare napaeas" . 
sacello id est in loco sacro ; 
nam diminutive dictum est . 
tum credo et rustice et naturaliter respondet : non enim 
ante purgat obiecta , sed alia obicit . 
ita enim irati facere consue- 
runt , cum aut non potuerint aut noluerint obiecta dissolvere . 
mala falce qua tu male uteris . 
et dictum est ex affectu 
utentis , sicut "inutile ferrum cingitur" . 
in hoc autem maximum 
nefas est quod ait 'vites novellas' , quia vetulae et cum utilitate 
inciduntur . 
fuerat autem capitale supplicium arbores alienas inci- 
dere . 
et 'arbustum' quidam locum , in quo arbores sunt , volunt 
accipere , sicut salictum . 
arcum et calamos nam habent arma pastores , ut in 
georgicis docuit "armaque Amyclaeumque canem 
Cressasque pharetras" . 
peruerse menalca aut converse ad turpitudinem : aut 
intellegamus fuisse quendam Menalcam nobilem , ut istum perver- 
sum Menalcam dixerit illius comparatione : sic Sallustius "saevus 
iste Romulus" . 
aliqva aliquatenus , aliqua ratione . 
quid domini faciant a. c. t. fures plerumque personae 
suis nominibus exprimuntur , plerumque etiam per officia designan- 
tur , ut si dicas 'philosophus' , nomen ipsum ponis , si autem velis 
dicere 'sapientiae operam dans' , personam exprimes per officium , 
sicut hoc loco fecit : nam pro servo furem posuit ; 
furta enim spe- 
cialiter servorum sunt : sic Plautus de servo "homo es trium lit- 
terarum" , id est fur . 
non ego te vidi manifesti eum furti arguit dicendo 'vidi' . 
excipere dolo capere , ut "excipit incautum" . 
la- 
trante lycisca lycisci sunt , ut etiam Plinius dicit , canes nati ex 
lupis et canibus , cum inter se forte misceantur . 
post carecta l. loca caricis plena . 
carix autem herba 
est acuta et durissima , sparto similis : alibi "et carice pastus 
acuta" . 
sane hoc loco superfluam volunt esse allegoriam , dicentes 
rem nusquam lectam de Vergilio . 
aiunt enim hoc : Varus , tragoe- 
diarum scriptor , habuit uxorem litteratissimam , cum qua Vergilius 
adulterium solebat admittere , cui etiam dedit scriptam tragoediam , 
quam illa marito dedit tamquam a se scriptam . 
hanc recitavit Va- 
rus pro sua : quam rem dicit Vergilius per allegoriam ; 
nam tra- 
goediae praemium caper fuerat : Horatius "carmine qui tragico 
vilem certavit ob hircum" . 
sed melius simpliciter accipimus : 
refutandae enim sunt allegoriae in bucolico carmine , nisi cum , ut 
supra diximus , ex aliqua agrorum perditorum necessitate de- 
scendunt . 
meus caper mihi debitus merito victoriae . 
reddere posse n. scilicet ne suo iudicio videretur esse 
superatus . 
cantando tu illum imperitus peritum . 
cera iuncta fuit supra "Pan primus calamos cera coniungere 
plures instituit" . 
in triviis consuetudo enim fuerat ut per trivia et qua- 
drivia ulularent et flebile quiddam in honore Dianae canerent ru- 
stici ad reddendam Cereris imitationem , quae raptam Proserpinam 
in triviis clamore requirebat . 
novimus autem eandem esse Proser- 
pinam , quam Dianam : sic in Aeneide "nocturnisque 
Hecate triviis ululata per urbes" . 
miserum carmen triste , flebile , quale canunt stipulae , et 
quod congruit ad imitationem matris orbatae . 
vis ergo inter nos aut nostri comparatione : aut , quod 
melius est , nullo iudice praesente ; 
postea enim ex inproviso Palae- 
mon adveniet . 
vicissim experiamur id est amoebaeo carmine . 
amoebaeum autem est , quotiens qui canunt , et aequali numero ver- 
suum utuntur , et ita se habet ipsa responsio , ut aut maius aut 
contrarium aliquid dicant , sicut sequentia indicabunt . 
ego hanc vitulam subdistingue , ut ita intellegamus : ne 
eam vilem existimes . 
bis venit ad mulctram binos alit ubere fetus ut 
eam laudare et ex fetu et ex aetate videatur . 
male enim quidam 
quaestionem movent , dicentes , vitulam parvam esse nec congruere 
ut eam iam enixam esse dicamus , sed debere nos iuvencam sub- 
audire , ut sit : ego hanc iuvencam pono , vitulam ne forte recuses . 
nam et vitula a viridiore aetate dicta est , sicut virgo , et paulo 
post ipse dicturus est "si ad vitulam spectas , nihil est 
quod pocula laudes" , item "et vitula tu dignus et hic" : 
unde iuvencam subaudire non possumus , sed secundum superiorem 
sensum intellegamus . 
vitula enim est nomen aetatis , non quod 
tantum ante partum iuvencae possideant . 
mulctram et feminino 
genere dicimus 'haec mulctra' et neutro 'hoc mulctrare' , unde est 
in georgicis "implebunt mulctraria vaccae" . 
alii fa- 
ciunt discretionem , ut sit 'mulctra' tempus quo mulgentur animalia , 
'mulctrare' vas in quod mulgentur . 
depono in sponsione colloco , sequestro . 
de grege non ausim q. d. t. supra enim eum aliena 
pascere dixit animalia , ut "dic mihi Damoeta , cuium pecus ? " 
iniusta noverca epitheton generale novercarum . 
bisque die n. a. pecus et cum vadit ad pascua et cum 
inde revertitur . 
alter et haedos male quidam privignum ac- 
cipiunt : 'alter' enim de duobus dicimus , non de tribus . 
unde 'alter' 
de noverca intellegamus , nec nos moveat , quod 'alter' dixit de fe- 
mina : nam et in subauditione ponuntur ea quae non possumus di- 
cere , et scimus , quia quotiens haec duo genera iunguntur , femininum 
non praeponderat . 
insanire libet quoniam tibi vel sub sponsione conten- 
dere , vel , quod melius est , carmina componere : nam insani dicun- 
tur poetae . 
divini opus alcimedontis laus ab artifice : Cicero "Poly- 
cliti esse dicebant" . 
pocula autem fagina quasi rem ma- 
ximam . 
quibus torno facilis Donatus sic legit : legitur tamen 
et 'torno facili' ad excludenda duo epitheta , quod est in latinitate 
vitiosum , si sit 'lenta facilis vitis' . 
corymbos uvas hederarum . 
conon dux fuit , cuius nomen dicit , quia in omnium ore 
versatur : nam philosophi tacet , quod non facile potest ad rusticum 
pervenire . 
et bene ea dicit philosophi , quae ad rusticum pertinent , 
ut 'tempora quae messor , quae curvus arator haberet' . 
radio id est virga philosophorum , qua geometrae lineas 
indicant . 
inventa autem est haec ars tempore , quo Nilus plus 
aequo crescens confudit terminos possessionum : ad quos innovandos 
adhibiti sunt philosophi , qui lineis diviserunt agros . 
(inde) geo- 
metria dicitur , cum non tantum terrae , sed et maris et caeli et 
aeris spatia metiri consueverit . 
significat autem aut Aratum aut 
Ptolomaeum aut Eudoxum . 
necdum illis labra admovi hypallage est—pocula enim 
labris adhibemus— , ut "dare classibus austros" . 
et tantam in eis 
dicit venerationem , ut necdum illis usus fuerit . 
idem alcimedon irrisio est , facta iteratione verborum . 
et mire omnia in vituperationem trahit , quae ille laudavit . 
et nobis fecit ac si diceret : putas te solum habere pocula ? 
cui enim 
Alcimedon non fecit ? 
tu pro reverentia ea non tangis , ego ideo , 
quia vilia esse existimo . 
molli acantho quia ille dixerat 'lenta vitis' . 
silvasque sequentes non secutas , sed quasi adhuc se- 
quentes . 
numqvam hodie effugies ac si diceret : excusationes , ne 
contendas , requiris , non quia vilia aestimas pocula . 
veniam de- 
scendam . 
audiat haec tantum subaudis 'aliquis' . 
'tantum' autem 
ideo , quia suspicatur eum victum non posse cedere , qui ita etiam 
ante certamen est contumax . 
vel qui quasi requirentis est , cum 
subito Palaemon adveniat . 
alii distingunt 'vel qui venit' . 
bene 
autem dubitat , ne eum ipse inmisisse videatur et sit credibile , quod 
ad eius iudicet gratiam . 
hoc etiam Damoetas sentiens dicit 'nec 
quemquam fugio' , id est consentio etiam ad editicium iudicem : edi- 
ticius autem est iudex quem una pars eligit . 
vicine palaemon benivolum reddit ex vicinitatis comme- 
moratione : Terentius "vel virtus me tua vel vicinitas , quod 
ego in propinqua parte amicitiae puto" . 
nunc omnis ager nunc omnis parturit arbos ipse alibi 
"parturit almus ager" . 
sane bene subdidit 'nunc frondent silvae' 
referens ad arbores steriles : nam 'parturiunt' de pomiferis dicimus . 
vult autem tempus exprimere , quo et deliciae sunt in agris et ru- 
stici minus laborant , ut sit duplex ad cantilenam invitatio . 
menalca alternis dicetis quia quasi iratus fuerat , quod 
Damoetae prior locus dabatur , ait 'alternis dicetis' : in amoebaeo 
enim carmine difficilior pars respondentis est , qui non pro suo ar- 
bitrio aliquid dicit , sed aut maiorem aut contrariam format re 
sponsionem , ut diximus supra . 
camenae musae , quibus a 
cantu nomen est inditum . 
ab iove principium musae vel musae meae ab Iove est 
principium : vel o musae , sumamus ab Iove principium . 
est autem 
Arati , qui ait *)ek *dio\s a)rxw/mesqa to\n ou)de/pot' a)/ndres e)w=men a)/r- 
rhton. iovis omnia plena Lucanus "Iuppiter est 
quodcumque vides , quodcumque moveris" , ipse alibi "spiritus 
intus alit , totamque infusa per artus mens agitat molem" : 
ipse enim est spiritus , sine quo nihil movetur aut regitur . 
colit terras amat : ceterum superior colitur , non colit 
inferiorem : sic alibi "unam posthabita coluisse Samo" , id est 
amasse . 
nec mirum si rusticus sumpsit ab Iove principium , quem 
amare terras constat et habere carminum curam . 
et me phoebus amat aut simile est quod dicit , quia uni- 
cuique deus , quem colit , summus videtur , ut "summe deum , 
sancti custos Soractis Apollo" , ut Apollinem exaequaverit Iovi : 
aut certe ordo sit talis 'me et Phoebus amat' , ut et plus dicat , 
nec Iovi videatur Apollinem comparare . 
sua munera ipsi grata , id est laurus et hyacinthus . 
nam 
scimus et Daphnen , Ladonis fluminis Arcadiae filiam , dilectam ab 
Apolline et Terrae miseratione in laurum conversam , et Hyacinthum 
amatum tam a Borea quam ab Apolline : qui cum magis Apollinis 
amore laetaretur , dum exercetur disco , ab irato Borea eodem disco 
est interemptus et mutatus in florem nominis sui . 
ante videri antequam lateat : Horatius "nunc et laten- 
tis proditor intimo gratus puellae risus ab angulo" . 
offert ultro iste plus dicit lege amoebaei carminis . 
delia nostris Deliam alii amicam priorem volunt , alii 
Dianam , quae est a Delo et est canibus nota , per quos venamur , 
quasi dea venationis . 
nam si ad amicam referas , hoc dicit : sic ad 
me frequenter Amyntas venit , ut canibus meis notior sit , quam 
amica Delia . 
parta praeparata . 
meae veneri meae amicae . 
aeriae aerii coloris . 
congessere nidificavere . 
aurea mala decem misi plus dicit : nam cum ille dixisset 
se esse missurum , iste se iam misisse confirmat . 
'aurea' autem 
aurei coloris . 
et volunt quidam hoc loco allegoriam esse ad Augu- 
stum de decem eclogis : quod superfluum est : quae enim necessitas 
hoc loco allegoriae ? 
divum referatis ad a. ita , inquit , mecum dulce locuta 
est Galatea , ut deorum auditu eius digna sint verba . 
animo non spernis id est libentissime habes . 
et est li- 
totes figura , sicut "munera nec sperno" . 
et multi hunc locum 
allegoricos accipiunt , ut videatur Augusto dicere : quid prodest quia 
me diligis , si ad capiendos hostes pergens in otio me relinquis ? 
dicitur enim Vergilius sequi voluisse Augustum contra Antonium 
ad Actiaca bella properantem . 
amynta vocativus graecus est . 
et sciendum , graeca nomina in 'as' exeuntia , sive crescant sive 
non crescant in genetivo , vocativum in 'a' mittere , ut 'Aeneas 
Aeneae o Aenea , Pallas Pallantis o Palla' , ut "non haec , o Palla , 
dederas promissa parenti" . 
retia servo quae res in venatione minus possidet vo- 
luptatis . 
phyllida mitte mihi amicam communem causa natalis 
diei , in cuius tantum sacrificio licebat voluptatibus operam dare ; 
nam in aliis sacrificiis erat castitatis observatio : quod etiam se- 
quentia indicant , ubi dicit 'cum faciam vitula frugibus' , id est cum 
pro frugibus sacrificare coepero , tu tantum venito . 
sane 'natalis' 
apud maiores plenum fuit , licet posteritas 'natalis dies' coeperit : 
nam cum Horatius dixerit "natalis grate numeras" , Iuvenalis ait 
"natali , Corvine , die mihi dulcior haec lux" . 
cum faciam vitula pro frugibus ipse venito cum sa- 
crificavero . 
et figurate 'faciam vitula' ait , ut 'faciam ture' , 'faciam 
agna' : Horatius "seu poscat agna sive malit haedo" . 
dicitur 
autem hoc sacrificium ambarvale , quod arva ambiat victima : hinc 
ipse in georgicis "terque novas circum felix eat hostia 
fruges" : sicut amburbale vel amburbium dicitur sacrificium , quod 
urbem circuit et ambit victima . 
vale vale inqvit iolla hic pastor aut habuit duo no- 
mina , nam supra eum Menalcam dixit : aut certe Iollam eum quasi 
pastorem optimum appellavit a quodam pastore nobilissimo , sicut 
virum fortem plerumque Achillem , adulterum Parim vocamus . 
sane 
'longum vale' ita ait , ut "torvum clamat" : pro adverbio nomen 
posuit . 
'vale vale inquit' 'le' corripit sequens vocalis , ut 
"te Corydon o Alexi" . 
triste tristis res . 
dulce dulcis res . 
satis segetibus . 
depulsis a lacte 
prohibitis , ut "depulsos a lacte domi quae clauderet 
agnos" . 
pollio amat nostram quamvis sit r. m. blanditur iam 
Pollioni patrono , quem et tragoediarum et historiarum scriptorem 
Horatius fuisse testatur : nam in secundo carminum dicit de histo- 
riis "periculosae plenum opus aleae tractas et incedis 
per ignes suppositos cineri doloso" , item paulo post "pau- 
lum severae musa tragoediae desit theatris" . 
quem carmen 
suum , licet rusticum , tamen amare confirmat . 
pierides vitulam l. p. v. vel pascite eius armenta , quia 
legit hoc carmen : vel vitulam ei nutrite pro praemio . 
sane alii 
legunt 'Polio' , ut prima producatur , alii 'Pollio' . 
nova carmina magna , miranda . 
pascite taurum hic 
auget : nam ille 'vitulam' dixerat . 
quo te quoque gaudet subaudis venisse . 
pervenerat 
autem ad consulatum post triumphum Dalmaticum ; 
nam vicerat 
Salonas , civitatem Dalmatiae : Horatius "cui laurus aeternos ho- 
nores Dalmatico peperit triumpho" . 
amomum flos est Assyrius , (ut Lucanus "vicinae) 
messis amomum" . 
qui bavium non odit pro poena ei contingat , ut diligat 
Maevium peiorem poetam : nam Maevius et Bavius pessimi fuerunt 
poetae , inimici tam Horatio quam Vergilio : unde Horatius "mala 
soluta navis exit alite ferens olentem Maevium" . 
mulgeat hircos faciat ea , quae contra naturam sunt . 
fraga mora , quae in herbis nascuntur : ideo dixit 'humi 
nascentia' . 
latet angvis in herba allegoria est : nam videtur hoc 
ad Mantuanos dicere , qui inter milites versabantur armatos , quos , 
sicut angues , mortem inferre posse , non dubium est . 
non bene ripae creditur i. a. e. n. v. s. allegoria , ad 
illud quod supra diximus , pertinens , quia post acceptos agros ab 
Arrio centurione paene est interemptus , nisi se praecipitasset in 
fluvium . 
parcite autem prohibete , servate . 
procedere id 
est servate , ne procedant , ut "gnatis parce tuis" . 
tityre pascentes a. f. r. c. id est , o Mantua , noli modo 
velle aliquid agere de repetendis agris : nam ubi oportunum fuerit , 
'ego omnes lavabo' , id est purgabo omnes apud Caesarem , cum de 
Actiaco proelio reversus fuerit . 
et bene 'in fonte' : ipse enim per 
amicos Caesaris agrum meruerat tamquam per rivulos quosdam ; 
nunc autem Mantuanis beneficium dicit se ab ipso imperatore me- 
riturum . 
reice capellas 'reice ca' proceleumaticus est pro da- 
ctylo ; 
et sic est positus , ut "genua labant" , item "arietat in 
portas" . 
cogite oves in ovilia colligite , ut "Tityre coge 
pecus" . 
praeceperit praeoccupaverit : nam naturale est , ut lac 
augeatur frigore , calore minuatur . 
vix ossibus haerent vix ossa eorum cohaerent . 
teneros oculus m. f. a. dicit causam maciei . 
et per 
transitum , pulchrum se pecus habere , significat , quod meruit fascinari . 
eris mihi magnus apollo relicto certamine sibi propo- 
nunt aenigmata . 
bene autem ait 'eris mihi Apollo' , quia in rebus 
incertis sola opus est divinatione . 
tris pateat caeli spatium non amplius ulnas ulna 
proprie est spatium , in quantum utraque tenditur manus—dicta 
ulna a)po\ tw=n w)lenw=n , id est a brachiis , unde et leukw/lenos dici- 
tur— , licet Suetonius ulnam cubitum velit esse tantummodo . 
sane 
haec quaestio varia est : nam alii dicunt significare eum sepulchrum 
Caelii , luxuriosi cuiusdam , qui venditis omnibus rebus et consum- 
ptis tantummodo sibi spatium reservavit , quod sepulchro sufficeret , 
et voluisse eum errorem facere ex caeli et Caelii similitudine , ut 
sit : dic mihi , ubinam sepultus est Caelius , cuius tribus ulnis con- 
tinetur sepulchrum ? 
alii vero volunt puteum significari , qui est in 
Syene , parte Aegypti , quem ad hoc nimiae altitudinis philosophi 
effoderunt , ut probarent locum illum esse solum , quem recto intuitu 
sol inradiaret : nam viii K#1123 . 
Iu#1123 . 
die , quando in centro suo est sol , 
lumine suo tam ima illius putei , quam summam terram inradiat . 
sed neutrum horum convenit rustico : unde simpliciter intellegendus 
est cuiuslibet loci puteus , in quem cum quis descenderit , tantum 
caeli conspicit spatium , quantum putei latitudo permiserit . 
dic quibus in terris i. n. r. n. f. quia solvere non 
potuit , ipse aliam obicit quaestionem . 
et captiose 'quibus in terris' 
dixit : hyacinthus enim ubique nascitur flos , qui natus primo est 
de Hyacinthi sanguine , postea de Aiacis , sicut etiam Ovidius docet . 
est autem rubrum quasi lilium , designans primam Hyacinthi lit- 
teram . 
'regum' autem 'nomina' non quoniam ipsi reges fuerunt , 
sed quia regum filii , ut "magnum reginae sed enim miseratus 
amorem" , cum de Ariadne diceret , Pasiphaae reginae filia . 
sane 
multi volunt 'nomina regum' pro 'nomen regis' positum , ut sit 
quemadmodum illud in Terentio "non perpeti meretricum con- 
tumelias" , cum de una loqueretur : nam flos iste Hyacinthi tantum , 
non et Aiacis nomen retinet . 
tamen sciendum aenigmata haec , 
sicut fere omnia , carere aperta solutione . 
phyllida solus habeto amicam communem : quod plus 
est , quam esse Apollinem . 
nam esse Apollinem inpossibile est , 
quod ille promiserat ; 
hic vero possibilia pollicetur . 
non hic distinguendum , ut sit sensus : officii iudicis est 
ferre sententiam , non eorum , qui inter se contendunt . 
unde male 
quidam totum iungunt 'non nostrum inter vos tantas componere 
lites' : nam non negat se facturum esse quod faciet ; 
iudicaturus 
enim est , eos esse pares , dicens 'et vitula tu dignus et hic' . 
componere finire , ut "ante diem clauso componet Vesper 
Olympo" , id est finiet . 
et quisqvis amores aut metuet dulces aut experietur amaros et tu et hic digni estis vitula et quicumque similis 
vestri est : nam supra unus dixerat 'triste lupus stabulis , ma- 
turis frugibus imbres , arboribus venti , nobis Amaryllidis irae' , item 
alter 'dulce satis umor , depulsis arbutus haedis , lenta salix 
feto pecori , mihi solus Amyntas' . 
ad cuius amatoris similitudinem 
pertinet 'aut metuet dulces' : namque hic Menalcas et amabat et 
metuebat , ne umquam posset amor ille dissolvi . 
contra Damoetas 
amaritudinem amoris expertus fuerat ex amicae Amaryllidis iracun- 
dia . 
'metuet dulces' timebit pro dulcibus , ne eos amittat . 
sat prata biberunt aut intellegimus hunc exisse , ut 
iuberet pueris suis ut arva inrigarent , quod illis cantantibus factum 
est , et re vera dicit 'rivos claudite' : aut certe allegoricos hoc dicit : 
iam cantare desinite , satiati enim audiendo sumus . 
ECLOGA QVARTA . 
sicelides musae p. m. c. Asinius Pollio , ductor Germanici 
exercitus , cum post captam Salonam , Dalmatiae civitatem , primo 
meruisset lauream , post etiam consulatum adeptus fuisset , eodem 
anno suscepit filium , quem a capta civitate Saloninum vocavit , cui 
nunc Vergilius genethliacon dicit . 
quem constat natum risisse sta- 
tim : quod parentibus omen est infelicitatis : nam ipsum puerum inter 
ipsa primordia perisse manifestum est . 
'Sicelides' autem graecum 
est—nam latine Sicilienses facit— , id est Theocritiae : nam Theo- 
critus Syracusanus fuit , quem in hoc opere Vergilius imitatur , ut 
diximus supra . 
paulo maiora canamus bene 'paulo' : nam licet 
haec ecloga discedat a bucolico carmine , tamen inserit ei aliqua 
apta operi : ergo non 'maiora' , sed 'paulo maiora' . 
myricae virgulta sunt humillima et sterilia , quod vulgo ta- 
maricium dicitur . 
si canimus silvas silvae sint c. d. id est misceatur illis ho- 
nos , ut dignae sint consule , id est filio consulis Asinii Pollionis . 
ultima cymaei v. i. c. a. Sibyllini , quae Cumana fuit et 
saecula per metalla divisit , dixit etiam quis quo saeculo imperaret , 
et Solem ultimum , id est decimum voluit : novimus autem eundem 
esse Apollinem , unde dicit 'tuus iam regnat Apollo' . 
dixit 
etiam , finitis omnibus saeculis rursus eadem innovari : quam rem 
etiam philosophi hac disputatione colligunt , dicentes , completo 
magno anno omnia sidera in ortus suos redire et ferri rursus eo- 
dem motu . 
quod si est idem siderum motus , necesse est ut omnia 
quae fuerunt habeant iterationem : universa enim ex astrorum motu 
pendere manifestum est . 
hoc secutus Vergilius dicit reverti aurea 
saecula et iterari omnia quae fuerunt . 
ab integro vel denuo , vel ab initio : Cato de suo consulatu 
"omnia ab integro paranda erant" . 
saeclorum synaeresis pro 
'saeculorum' . 
et saeculum quidam centum annorum definiunt , quidam 
centum decem : Horatius "certus undenos decies per annos" . 
redit et virgo Iustitia , quae Erigone fuit , filia Themidis , 
(cum) inter homines versaretur , propter eorum scelera terras reliquit : 
quam ideo virginem dicunt , quod sit incorrupta iustitia . 
et permiscet 
laudes tam pueri , quam Pollionis , quam Augusti : nam felicitas tem- 
porum ad imperatoris pertinet laudem . 
saturnia regna aurea 
saecula , quia Saturnus aureo saeculo regnasse dicitur . 
iam nova progenies caelo d. a. ut videantur homines 
non ex mortalibus nati , sed ex numinibus , et quasi e caelo lapsi . 
et hinc conicit fore aurea saecula , quod Augustus imperat , vel 
quod talis natus est puer , vel quod consul est Pollio , unde est 
"te consule inibit" . 
quo deest 'nascente' ; 
nam hoc dicit : fave ei Lucina , cuius 
ortus saecula inmutabit , aureis scilicet ferrea . 
casta fave lucina modo Lucinam Dianam accipimus : sic 
Horatius "sive te Lucinam probas vocari , seu te penitus" 
[iu- 
nonem] . 
Terentius Iunonem Lucinam dicit , ut "Iuno Lucina , fer 
opem , s. m. o." : tamen ambae unum sunt . 
sane hic Dianam Luci- 
nam non inmerito designat ; 
prior enim genita parturienti matri Apol- 
linem tulisse auxilium dicitur . 
Nigidius de diis lib . 
iv. "quidam deos 
et eorum genera temporibus et aetatibus (dispescunt) , inter 
quos et Orpheus primum regnum Saturni , deinde Iovis , tum 
Neptuni , inde Plutonis ; 
nonnulli etiam , ut magi , aiunt , 
Apollinis fore regnum : in quo videndum est , ne ardorem , 
sive illa ecpyrosis appellanda est , dicant" . 
quidam hoc loco 
'casta fave Lucina , tuus iam regnat Apollo' Octaviam sororem Augusti 
significari adfirmant ipsumque Augustum Apollinem. tuus iam regnat apollo ultimum saeculum ostendit , quod Sibylla Solis 
esse memoravit . 
et tangit Augustum , cui simulacrum factum est 
cum Apollinis cunctis insignibus . 
inibit inchoabit , exordium accipiet , aureum scilicet saecu- 
lum . 
et ideo 'inibit' , non 'iniit' , quia consul designatus erat . 
quidam 
Saloninum Pollionis filium accipiunt , alii Asinium Gallum , fratrem 
Salonini , qui prius natus est Pollione consule designato . 
Asconius Pe- 
dianus a Gallo audisse se refert , hanc eclogam in honorem eius factam . 
incipient m. p. m. illud tangit , quod Iulius et Augustus 
menses in honorem Caesaris et Augusti acceperunt nomina : nam 
antea quintilis et sextilis dicti sunt . 
et hoc etiam trahit ad argu- 
mentum aurei saeculi . 
possumus et 'magni' pulchri accipere , id est 
aurei saeculi . 
te duce vel Auguste , vel Pollio , vel Salonine . 
('duce') , 
id est auctore . 
sceleris vestigia n. bene nullum vult esse 
praesentium temporum vitium , sed reliquias dicit esse superioris 
aetatis . 
sic in georgicis cum laudaret Augustum et carpsisset tem- 
pora , dicens "vicinae ruptis inter se legibus urbes 
arma ferunt , saevit toto Mars inprobus orbe" , intulit "fertur 
equis auriga neque audit currus habenas" , ut ostenderet tan- 
tas esse reliquias praeteritorum malorum , ut ne ab optimo quidem 
rectore sedari posse viderentur . 
vestigia autem scelerum dicit bella 
civilia , quae gessit Augustus contra Antonium apud Mutinam , contra 
L. Antonium autem , fratrem Antonii , apud Perusiam ; 
contra Sex- 
tum Pompeium , filium Pompei , in freto Siciliensi ; 
contra Brutum 
et Cassium in Thessalia ; 
contra Antonium et Cleopatram in Epiro 
apud Actium promuntorium iuxta Leucaten . 
irrita ad nihilum deducta vestigia ; 
et non dicit 'iam ir- 
rita solvent terras formidine' , sed 'fient irrita et solvent terras ti- 
more' . 
perpetva autem est longa . 
ille deum v. a. sicut supra , artificiose laudem confundit , 
ut possit esse communis : nam ad quemvis potest referri 'ille' , vel 
ad Augustum , vel ad Saloninum . 
illis deest 'ab' , est 'ab illis' . 
pacatumque reget patriis v. o. vel Augustus Caesaris , 
vel Saloninus Pollionis virtute pacatum orbem tenebit . 
et mira 
laus utriusque est , et eius qui pacavit , et qui pacatum tuetur . 
vel 
certe 'patriis' * * * . 
at tibi prima puer n. m. c. rhetorice digesta laudatio : 
non enim inprovide in principio universa consumpsit , sed paulatim 
fecit laudem cum aetate procedere . 
munuscula bene in rebus 
minoris aetatis usus est diminutione . 
et 'nullo cultu' , id est inarata 
edet sua sponte nata . 
errantes hederas p. c. b. t. passim vagantes : unde an- 
tiqui lyrici dixerunt flexipedes hederas , quod hac atque illac vagan- 
tur . 
mire autem puerum laudat ex ipsis muneribus : nam hederae 
indicant futurum poetam , ut "pastores hedera crescen- 
tem ornate poetam" . 
baccar vero herba est quae fascinum pellit , 
ut "baccare frontem cingite , ne vati noceat mala 
lingua futuro" : per quod pulchrum indicat puerum . 
ridenti acantho laeto , suavi , iucundo , fulgenti , ut "ridet 
argento domus" : vel quod hians et patens nascitur . 
et est herba , 
quae in Aegypto nascitur . 
colocasia hanc herbam videri vult in 
honorem Augusti crevisse : quae Romae post devictam ab eo Aegyptum 
innotuit . 
et dicendo 'fundet' abundantiam floris ostendit . 
ipsae lacte d. referent quid enim est aptius infantibus 
lacte ? 
et magna laus in hoc est quod ait 'ipsae referent' , id est 
sua sponte . 
nec magnos m. a. leones bona usus est moderatione , di- 
cens : erunt quidem magni leones , sed minime armentis nocebunt . 
blandos iucundos , ut puero. cunabula lectuli , in qui- 
bus infantes iacere consuerunt : vel loca , in quibus nascuntur , quasi 
cynabula : nam ku/ein est graece niti . 
et fallax herba veneni non cicutam dicit , quae omni- 
bus nota est , sed illam Sardoam , quae apiastri similis homines de- 
cipit : vel aconita ut "nec miseros fallunt aconita legentes" . 
ordo autem est herba veneni †alia qui . 
'fallax' ergo aut fallens viden- 
tes , aut fallentis veneni . 
assyrium ullgo n. a. amomum herba est suavissimi 
odoris , quae tantum in Assyria nascitur . 
vulgo passim , omni- 
bus locis . 
heroum laudes et facta p. epexegesis si sit , melior 
sensus est : quae erunt heroum laudes , tui parentis virtutes . 
et bono 
ordine primo poetas , deinde historicos , deinde philosophos legendos dicit . 
iam legere id est cum coeperis imbui studiis liberalibus . 
quae sit p. c. v. accessu enim aetatis quanta sit virtus agnoscitur 
et cuius gloriae . 
molli fertili . 
incultisque r. p. s. v. id est ubique erit uva . 
et durae q. s. r. m. id est quae hodie roscida , olim quercus 
sudabunt . 
suberunt erunt , sed latenter . 
et bene 'priscae fraudis' 
ad suorum temporum excusationem , sicut diximus supra . 
aut 
fraudem pro sollertia posuit . 
quae temptare thetin r. q. c. m. o. a sequentibus osten- 
dit praecedentia , quae vitavit quasi laudi incongrua : nam per na- 
vigationem ostendit fore avaritiam , quae homines navigare com- 
pellit ; 
per muros bella significat ; 
per agriculturam famis ostendit 
timorem . 
alter erit tum tiphys vel re vera Tiphys , vel qualis Ti- 
phys , Argonautarum gubernator . 
sane specialia pro generalibus po- 
nit : nam per Tiphyn quemcumque gubernatorem accipimus , per 
Argo quamcumque navem , per Troiam quamcumque civitatem , per 
Achillem quemcumque virum fortem . 
videtur tamen locus hic dictus 
per apocatastasin , id est per omnium rerum revolubilitatem , ex si- 
derum ratione venientem , ut diximus supra . 
sane fabula de 
hoc gubernatore talis est : Pelias cum accepisset responsum ab Apolline , 
fore ut ab eo privaretur regno et vita , qui altero pede nudo ei sacri- 
ficanti occurrisset , forte vidit Iasonem nudo pede venisse , qui dum Iu- 
nonem , transmutatam in anuis speciem , credens mortalem , petentem per 
vadum fluminis transferret , alteram ex caligis in limo amiserat . 
igitur 
Pelias , metuens ex responsis fata , iussit eum Colchos proficisci ad pe- 
tendam auream pellem arietis , qui Phrixum et Hellen Colchos pertule- 
rat . 
qui fabricata navi , quam ab Argo fabricatore Argo appellavit , 
contractaque iuventute Graeciae , Tiphyn habuit gubernatorem . 
sane 
quidam Argo a celeritate dictam volunt , unde verso in latinum verbo , 
argutos celeres dici . 
socii vero Iasonis Minyae appellati sunt vel ab 
agro huius nominis Colchorum , vel quod multi ex quadam Minya nati 
Iasoni se coniunxerint , vel quod Minya Iasoni materna avia fuerit . 
qui autem cum Iasone profecti sint , apud eos qui de fabulis scripse- 
runt , plenius invenitur . 
heroas heroas quidam a terra dictos volunt , quod terra *)/e*r*a 
dicta sit , unde initio nati creduntur homines , qui nomen a matre tra- 
xerunt . 
te fecerit aetas 'aetas' hoc loco modum annorum significat , 
ut "aetas Lucinam iustosque pati hymenaeos" , nam subdidit "de- 
sinit ante decem , post quattuor incipit annos" ; 
alias pro tem- 
pore posita , ut "veniet lustris labentibus aetas" . 
cedet et ipse mari vector necessario , siquidem 'omnis 
feret omnia tellus' : navigatio enim ex mercimonii ratione descendit . 
sane 'vector' tam is qui vehitur , quam qui vehit , dicitur , id est et 
nauta et mercator . 
mutabit merces quia antiqui res rebus mutabant . 
discet mentiri lana colores cum enim tinguitur , men- 
titur alienum colorem . 
ipse sed in pratis a. i. s. r. m. i. c. m. v. l. hoc in hono- 
rem vel laudem Augusti refert . 
traditur enim in libris Etruscorum , 
si hoc animal miro et insolito colore fuerit infectum , omnium rerum 
felicitatem imperatori portendi . 
'ipse' autem quod addidit , non vacat : 
nam sunt quaedam pronomina , quae addita nominibus faciunt digni- 
tatem , ut "ipse modo Aeneas" 
et "Turnus ego" . 
sane in Numae le- 
gibus cautum est , ut , siquis inprudens occidisset hominem , pro capite 
occisi agnatis eius in cautione offerret arietem . 
ergo hic bene videtur 
arieti dignitatem dare dicendo 'ipse' , qui oblatus homicidam crimine 
homicidii possit exsolvere . 
iam significat 'modo' . 
murice coclea similis conchyliis , unde tinguitur purpura . 
mutabit tinguet , inficiet per naturam . 
luto colore rubicundo . 
et est hypallage pro 'croco luteo' ; 
nam crocum lutei coloris est : 
unde et 'aluta pellis' alba per naturam . 
sandix herba , de qua sandicinus tinguitur color . 
talia saecla s. d. c. f. ordo est 'talia saecula currite fusis 
suis parcae dixerunt' . 
currite volvite . 
concordes stabili f. n. p. nam et quod una dixerit , 
duae sequuntur , et fixa sunt statuta fatorum : Horatius "quod semel 
dictum est stabilisque rerum terminus servet" . 
iovis incrementum nutrimentum : et est vulgare , quod 
bucolico congruit carmini . 
sane Iovem merito puerorum dicunt in- 
crementa curare , quia cum pueri togam virilem sumpserint , ad Capito- 
lium eunt . 
nam et in viiii. Ascanius in Numanum intendens 
sagittam , Iovem magis invocavit "Iuppiter omnipotens , audacibus 
annue coeptis" . 
nutantem mundum nutat praesentibus malis , laetus est 
bonis futuris : et bene quasi renascentem describit . 
conuexo curvo , 
inclinato . 
tractus a magnitudine dictum accipitur . 
et bene per haec 
omnia mundum divisit . 
o mihi tum longae m. p. v. v. utinam possim frui vita 
longissima et habere tantum spiritum , quantus possit sufficere ad 
tuae virtutis commemorationem . 
non me carminibus v. nec t. o. genere stili se Orpheo 
vel Lino meliorem fore commemorat : nam non sibi arrogat , sed 
hoc dicit : tanta est materia tuae laudis , ut etiam humile ingenium 
in ea supra omnes possit excellere . 
lino Linus cum nomen hominis dicimus , 'Li' brevis est : 
Statius "medio Linus intertextus acantho" ; 
cum autem linum 
dicimus , filum significantes , 'li' longa est , cum producatur apud 
Graecos . 
Linus Apollinis et Psamathes filius , qui theologiam scribit . 
calliopea graeca declinatio . 
adsint pro 'faveant' . 
pan etiam redit ad rustica numina : nam satis excesserat 
dicendo Linum poetam , Orphea theologum . 
arcadia iudice 
quae ei favet , ubi colitur . 
risv cognoscere matrem alludit ad id quod factum est . 
et rem naturalem ait : sicut enim maiores se sermone cognoscunt , 
ita infantes parentes risu se indicant agnoscere . 
ergo hoc dicit : 
incipe parentibus arridere et eis spe ominis boni detrahere sollici- 
tudinem , ut et ipsi tibi arrideant : matri enim decem menses attu- 
lerunt longa fastidia . 
alii 'abstulerint' legunt , ut sit : si riseris , 
abstulerint decem menses matri tuae longa fastidia , quia praegnan- 
tes solent fastidia pati . 
cui non risere parentes n. d. h. m. d. n. d. c. e. sicut 
Vulcano contigit , qui cum deformis esset et Iuno ei minime arri- 
sisset , ab Iove est praecipitatus in insulam Lemnum . 
illic nutritus 
a Sintiis , cum Iovi fulmina fabricasset , non est admissus ad epulas 
deorum . 
postea cum rogaret ut vel Minervae coniugium sortiretur , 
spretus ab ea est : unde divinos honores non meruit , ad quos aut 
per convivium numinum , aut per coniunctionem venitur dearum . 
hinc est , quod Iunoni agit in primo Aeolus gratias , quod per 
eius beneficia divinos honores meruit , ut "tu das epulis accum- 
bere divum" . 
alii dicunt , quod cum Vulcanus parentes suos diu quae- 
reret nec inveniret , sedile fecit tale , ut in eo qui sedisset surgere non 
posset . 
in quo cum adsedisset Iuno nec posset exsurgere , Vulcanus ne- 
gavit se soluturum omnino , nisi prius parentes suos sibi monstrasset : 
atque ita factum est , ut in deorum numerum reciperetur . 
sane 'nec 
deus hunc mensa' alii ita intellegunt , quasi tam cito extinctus sit , ut 
nec Veneri nec Libero potuerit operari . 
ECLOGA QVINTA . 
cur non mopse boni q. c. a. inducuntur duo amici pasto- 
res canere ad delectationem : unde et laudant se et sibi invicem 
cedunt . 
'boni' autem docti . 
et figurate ait 'boni ambo , tu cala- 
mos inflare leves , ego dicere versus' . 
tu calamos inflare leves ego dicere versus aut 'calamos 
leves' , aut 'leves versus' , id est subtiles ; 
sed melius est 'calamos leves' . 
'boni dicere' autem graecum est i(kano\s le/gein. 'dicere' sane pro 'ca- 
nere' , ut "Dianam tenerae dicite virgines" : ponitur et pro 'nominare' , 
ut "Italiam dixisse ducis de nomine gentem" . 
hic corylis mixtas i. c. v. ordo est 'cur non Mopse hic 
consedimus inter ulmos mixtas corylis' , scilicet ut canamus . 
sane 
'inter' praepositio quia postposita est , mutavit accentum , sicut 
'circum' . 
tu maior id est vel natu vel merito . 
sive sub incertas z. m. v. dicit quidem verecunde se illi 
obtemperare debere , ostendit tamen quid sibi placeat : nam ex ipsa 
laude antri et ex arborum vituperatione , quarum incertas umbras 
dicit , ostendit suam sententiam esse meliorem . 
incertae autem 
umbrae sunt et ex solis circuitu et ex mobilitate ventorum ; 
quod 
ipse etiam dicit 'zephyris motantibus umbras' . 
sane 'succedimus' et 
dativo et accusativo casibus , secutus tam veterem quam nostram con- 
suetudinem suo more iungit 'sive umbras succedimus sive antro' , cum 
alibi secutus tantum antiquos dativo tantum succedere iunxerit : "ac no- 
stris succede penatibus" 
et "successitque gemens stabulis" . 
Sal- 
lustius tamen 'succedere' accusativo iunxit , sed ubi 'prope' significat : 
"cum murum hostium successisset , poenas dederat" , hoc est cum 
prope murum accessisset . 
'succedere' autem idem significat quod et 
'subire' , id est penitus intrare . 
labrusca vitis agrestis , quae quia in terrae marginibus 
nascitur , labrusca dicta est a labris et extremitatibus terrae ; 
vel 
quod sapore acerbo labra laedat . 
montibus in n. ac si diceret , in hoc territorio . 
et tibi certat usurpatum est ; 
nam hodie 'certo tecum' dicimus . 
quid si idem certet ph . 
s. c. offensus comparatione in- 
ferioris hoc dixit , licet non amare Menalcas dixerit 'solus tibi cer- 
tat Amyntas' : quod tamen quia hic aspere accepit , ille paulo post 
curat , dicens "lenta salix quantum pallenti cedit olivae" . 
phyllidis ignes Phyllis , Sithonis filia , regina Thracum 
fuit . 
haec Demophoontem , Thesei filium , regem Atheniensium , re- 
deuntem de Troiano proelio , dilexit et in coniugium suum rogavit . 
ille ait , ante se ordinaturum rem suam et sic ad eius nuptias re- 
versurum . 
profectus itaque cum tardaret , Phyllis et amoris impa- 
tientia et doloris impulsu , quod se spretam esse credebat , laqueo 
vitam finivit et conversa est in arborem amygdalum sine foliis . 
postea reversus Demophoon , cognita re , eius amplexus est truncum , 
qui velut sponsi sentiret adventum , folia emisit : unde etiam fu/lla 
sunt dicta a Phyllide , quae antea pe/tala dicebantur . 
sic Ovidius 
in metamorphoseon libris . 
alconis laudes hic Cretensis sagittarius fuit , comes Her- 
culis , ita peritus , ut ictus eius non falleretur : namque positos supra 
capita hominum anulos traiciebat ; 
capillos spiculis sagittarum rumpe- 
bat ; 
sagittas sine ferro , positis ex adverso gladiorum lancearumve mu- 
cronibus , findebat . 
cuius cum filium draco invasisset , tanta arte di- 
rexit sagittam , ut ea currens in serpentis deficeret vulnere nec 
transiret in filium . 
merito ergo 'laudes' , quia talia fecerat. iurgia codri Codrus dux Atheniensium fuit , qui , orto bello inter La- 
conas et Athenienses cum respondisset oraculum , illos posse vin- 
cere , quorum dux perisset , et hostes scientes a Codro abstinerent , ha- 
bitu humili profectus est ad hostium vicina tentoria et illic iurgio 
eos in suam caedem instigavit et a nullo cognitus fecit locum 
oraculo : nam Athenienses eo proelio vicerunt . 
cortice fagi ubi enim debuit magis rusticus scribere ? 
modulans alterna secundum rhythmum componens . 
'al- 
terna' autem varia , propter musicam , cuius sonus varius invenitur 
ex pedum dissimilitudine . 
significat autem cantaturum se epicedion 
et epitaphion : nam epicedion est , quod dicitur cadavere nondum 
sepulto , ut "extinctum nymphae crudeli funere Daphnin" ; 
epitaphion autem post completam sepulturam dicitur , ut "Da- 
phnis ego in silvis hinc usque ad sidera notus" . 
lenta salix q. p. c. o. rusticis utitur comparationibus . 
salix autem vilissima est arbor olivae comparatione . 
saliunca herbae genus , quam Orcitunicam vulgo vocant . 
iudicio nostro ac si diceret : quid alii sentiant , videris . 
et 
bene satis fecit , in quo reprehensus est , quod Mopso Amyntam com- 
parasset . 
desine omitte , ut "desine Maenalios" . 
Sallustius 
"bellum quibus posset condicionibus desineret" . 
extinctum nymphae c. f. d. f. multi dicunt , simpliciter 
hoc loco defleri Daphnim quendam pastorem , quem mater sua com- 
pressa a Mercurio et enixa abiecit . 
hunc pastores invenerunt inter 
lauros (et) Daphnin vocaverunt : quem Pan musicen docuisse dicitur . 
qui cum et venationis et musices peritissimus esset , adamatus a nympha 
est ; 
qui etiam iure iurando adstrictus est , ne cum alia concumberet . 
hic dum boves persequitur , ad regiam pervenit , et ob pulchritudinem 
appetitus , cum regis filia consuetudinem miscuit . 
hoc cum nympha 
rescisset , luminibus eum orbavit . 
ille in auxilium patrem Mercurium 
invocavit : qui eum in caelum eripuit et in eo loco fontem elicuit , qui 
Daphnis vocatur , apud quem quotannis Siculi sacrificant . 
alii dicunt 
significari per allegoriam C. Iulium Caesarem , qui in senatu a 
Cassio et Bruto viginti tribus vulneribus interemptus est : unde et 
'crudeli funere' volunt dictum . 
sed si de Gaio Caesare dictum est , multi 
per matrem Venerem accipiunt , per leones et tigres populos quos sub- 
egit , per thiasos sacra quae pontifex instituit , per formosum pecus po- 
pulum Romanum. alii volunt Quintilium Varum significari , cogna- 
tum Vergilii , de quo etiam Horatius "ergo Quintilium perpetuus 
sopor urget" . 
tamen 'crudeli funere' ad quemvis potest referri . 
vos coryli testes et flumina nymphis bene testimoniis 
utitur in rebus incredibilibus : nam fletum facile dearum persona 
non recipit . 
et bonis usus est gradibus : fleverunt nymphae , quibus 
insita est naturaliter pietas ; 
homines , ad quos mortis pervenit do- 
lor ; 
pecudes , quae licet ratione careant , tamen non carent sensu ; 
ferae crudelitate gaudentes . 
quam rem rursus , quia incredibilis 
est , testimonio conprobat , dicens , hoc et montes loquuntur et sil- 
vae . 
quod autem ait 'coryli testes et flumina' usurpatum est ; 
nam 
'testes flumina' non dicimus : quae enim in 'is' exeunt , neutrum in 
'e' mittunt , ut 'agilis agile' , sed nec 'hoc teste' nec 'haec testia' 
possumus dicere . 
unde per definitionem debemus dicere : testes mihi 
sunt ; 
quae res ? 
coryli et flumina : sic Horatius "testis Metaurum 
flumen" , Propertius "testes sunt sidera nobis" . 
complexa sui c. m. n. lugentum est ut corpori inhaereant . 
astra crudelia quae acceleraverunt Daphnidis mortem . 
nulla quadrupes 'hic' et 'haec quadrupes' dicimus , ut 
ipse alibi "saucius at quadrupes nota intra tecta refugit" . 
montesque feri s. l. hyperbolicos dixit . 
et notandum , 
quia cum diceret eius apotheosin , econtra laetitiam rebus omnibus 
dat , quas nunc in maerore fuisse memoravit . 
daphnis et armenias c. s. t. i. hoc aperte ad Caesarem 
pertinet , quem constat primum sacra Liberi patris transtulisse Ro- 
mam . 
'curru' pro 'currui' . 
thiasos saltationes , choreas Liberi , id est Liberalia . 
vitis ut arboribus decori est bene , ut pastores , similitu- 
dines de rebus agrestibus sumunt. locus Theocriti est . 
tuis si Romanis , Caesar ; 
si pastoribus , Daphnis . 
tulerunt pro 'abstulerunt' . 
pales dea pabulorum , dea pastoralis . 
apollo hic Apol- 
linem nomium dicit , id est pastoralem : nam Admeto regi pavit ar- 
menta . 
et hoc dicit , nec pabula nascentur , nec pecora . 
grandia hordea usurpative metri causa dixit : nam 'tri- 
ticum' , 'hordeum' , 'vinum' , 'mel' numeri tantum singularis sunt , 
unde plurali in prosa uti non possumus ; 
'vina' tamen possumus 
dicere Ciceronis exemplo , qui ait in praetura "vina cete- 
raque , quae in Asia facile comparantur" . 
infelix lolium inutile , infecundum . 
'steriles' autem ave- 
nas secundum situm dixit Italiae : nam in Thracia fructuosae sunt . 
haec autem dicit contingere , ut ostendat terram quoque dolere 
Daphnidis mortem . 
purpureo narcisso duo homoeoteleuta . 
et 'purpureo' nunc 
specioso . 
cardvus spinae genus. paliurus herba asperrima et 
spinosa : vel , ut quidam volunt , spina alba . 
spargite humum foliis id est implete , ut "spargitur et 
tellus lacrimis , sparguntur et arma" . 
et dicit ornandum esse 
locum sepulchri ex voluntate defuncti . 
inducite fontibus umbras facite nemora circa fontes : et hoc ideo , quia , ut diximus , he- 
roum animae habitant vel in fontibus vel in nemoribus , ut "lucis 
habitamus opacis riparumque toros et prata recentia rivis 
incolimus" . 
superaddite carmen duos versus carmen vocavit : nec 
mirum , cum etiam de uno carmen dixerit , ut "et rem carmine 
signo : Aeneas haec de Danais victoribus arma" . 
daphnis ego in silvis in silvis notus , et hinc usque ad 
sidera . 
formosi pecoris c. f. i. si ad Caesarem referas , hoc dicit , 
boni populi optimus imperator . 
tale tuum carmen laudant se invicem , ut diximus supra . 
et 'tale' deest 'videtur' vel aliud quid . 
quale sopor fessis qualis res , ut "dulce satis 
umor" . 
nec calamis s. aeq . 
s. v. m. videtur allegoria quasi ad 
Theocritum et Vergilium respicere : hinc est 'tu nunc eris alter ab 
illo' . 
fabula de calamo talis est : veteres Zephyro vento unam ex horis 
coniugem adsignant , ex qua et Zephyro Carpon filium pulcherrimi 
corporis editum dicunt . 
quem cum Calamus , Maeandri fluvii filius , 
amaret , a Carpo mutua vice etiam ipse adamatus est . 
sed Carpos cum 
in Maeandrum fluvium cadens esset extinctus , Calamus , patrem propter 
hoc scelus aversatus , aufugit rogavitque Iovem , ut finem suis luctibus 
daret sibique mortem praestaret , ut amato post obitum iungeretur . 
quem 
miseratione Iuppiter ductus in harundinales calamos verti iussit , qui 
semper circa oras fluminum nasci solent , Carpon vero in fructus rerum 
omnium vertit , ut semper renasceretur . 
quocumque modo prout possumus . 
et dicit , se Daphnidis 
dicturum apotheosin , ut 'Daphninque tuum tollemus ad astra' . 
'tuum' quem tu diligis . 
'tollemus ad astra' quia apotheosin eius 
dicturus est . 
tali munere si amicum laudaveris . 
puer ipse modo Daphnin intellegimus : nam Caesar non 
puer occisus est , sed maioris aetatis . 
iam pridem stimichon l. c. n. ac si diceret , scio esse 
optima , quae dicturus es ; 
frustra ea verbis extenuas : quia ille supra 
verecunde dixerat 'quocumque modo tibi nostra vicissim' . 
quidam 
per Stimichonem Maecenatem accipiunt ; 
nonnulli Stimichonem patrem 
Theocriti dicunt . 
candidus id est deus , unde contra nigros mortuos dici- 
mus . 
significat etiam benignos et bonos , sicut contra malos nigros 
dicimus : Horatius "hic niger est , hunc tu Romane caveto" . 
saepe 
tamen candidum pro pulchro ponit , ut "candida Dido" 
et "candida 
Maia" . 
insuetum miratur l. o. quasi novus deus . 
et quibusdam 
videtur per allegoriam Caesarem dicere , qui primus divinos honores 
meruit et divus appellatus est . 
sub pedibusque v. n. e. s. d. meritum eius ostendit , qui 
summos circulos et caeli secreta conscendit . 
et quidam 'sub pedibus' 
secundum physicos dictum volunt , qui tradunt sidera , id est planetas , 
in aethere ferri , qui intra caelum est : nam nubes vicinas esse terris 
nullus ignorat . 
ergo alacris silvas omnia tenet voluptas , quae superius 
occupaverat maeror , ut "ipsa Pales agros atque ipse re- 
liquit Apollo" . 
antiqui autem 'ergo' pro 'merito' dicebant , sicut hic 
accipitur : Plautus in Persa "satin tu usque valuisti ? 
haud 
probe . 
ergo edepol palles" , item in Milite "hicine Achil- 
les est , inquit mihi : immo eius frater , inquam , est . 
ergo me- 
castor pulcher" . 
tenet id est habet , moratur , amplectitur . 
nec retia cervis ulla d. m. adeo placet simplicitas 
Daphnidi , ut etiam ille dolus , qui voluptati antea fuerat , con- 
quiescat , scilicet venationis . 
et est hyperbole . 
intonsi silvosi , incaedui . 
deus deus ille menalca hoc consonant : deus , deus est 
Daphnis , quasi vox silvarum sit . 
et multi sic distingunt 'ipsa arbusta 
sonant deus' et subiungunt 'deus ille Menalca' , ut sit sensus : si enim 
rupes et arbusta deum dicunt , deus est , o Menalca . 
sis bonus o felixque tuis pastoribus , si Daphnin acci- 
pimus ; 
si Caesarem , bene ait 'tuis' : suis enim percussoribus nocen- 
tissimus fuerat : nam Augustus , eius filius , omnes est persecutus . 
'felix' autem propitius , ut "sis felix nostrumque leves , quae- 
cumque , laborem" , item econtra Iuno "quae potui infelix" , id 
est irata : deos enim vel felices vel infelices ex rebus , quas prae- 
stant , vocamus . 
en quattvor aras ecce duas tibi daphni duas altaria phoebo feci , inquit , aras quattuor : tibi , o Daphni , do duas , 
et duas aras Apollini , quae sint altaria . 
novimus enim , aras et 
diis esse superis et inferis consecratas , altaria vero esse superno- 
rum tantum deorum , quae ab altitudine constant esse nominata : 
quae nunc dat Apollini , quasi deo ; 
Daphnidi vero aras ponit : nam 
licet eum dixerit deum , tamen mortalem fuisse manifestum est . 
sane quaeritur , cur duo altaria Apollini se positurum dicat , cum 
constet supernos deos impari gaudere numero , infernos vero pari , 
ut "numero deus impare gaudet" , quod etiam ponti- 
ficales indicant libri . 
sed constat secundum Porphyrii librum , quem 
Solem appellavit , triplicem esse Apollinis potestatem , et eundem 
esse Solem apud superos , Liberum patrem in terris , Apollinem 
apud inferos . 
unde etiam tria insignia circa eius simulacrum vide- 
mus : lyram , quae nobis caelestis harmoniae imaginem monstrat ; 
grypem , quae eum etiam terrenum numen ostendit ; 
sagittas , quibus 
infernus deus et noxius indicatur , unde etiam Apollo dictus est 
a)po\ tou= a)pollu/ein. hinc est quod et Homerus eundem tam pesti- 
lentiae dicit quam salutis auctorem , et Horatius ait "condito mi- 
tis placidusque telo supplices audi pueros , Apollo" : unde 
Vergilius , rationis huius peritus , per altaria supernum numen 
ostendit , per parem numerum infernam indicat potestatem . 
Varro 
diis superis altaria , terrestribus aras , inferis focos dicari adfirmat . 
alii 
'altaria' eminentia ararum et ipsa libamina , ut "paterisque altaria 
libant" . 
novo vel recenti , vel primo tempore lactis incipiente expres- 
sum. bina duo . 
quot annis singulis quibusque annis . 
duo vetuste dixit , ut 'ambo' : "nam saepe senex 
spe carminis ambo luserat" : nam hodie hoc significatu 'duos' et 
'ambos' dicimus. pingvis olivi quod Graeci lipe/laion dicunt . 
et 
'olivi' et 'olei' , nam et 'olea' et 'oliva' dicitur . 
hilarans participium est ab eo quod est 'hilaro' . 
sane 
sciendum , nomen unde venit , id est 'hilarus' vel 'hilaris' , a graeco 
descendere ; 
nam i(laro\s facit . 
ante focum si frigus erit s. m. i. v. non frigori calorem 
opposuit , sed messem , quae est tempore caloris . 
vina novum fundam calathis ordo est : vina fundam ca- 
lathis , id est calicibus , quae vina sint novum nectar , id est magna 
dulcedo . 
ariusia autem Chia , a promuntorio Chii insulae Ariusio . 
vel illud 'vina Ariusia , novum nectar , calathis fundam' . 
alii novum 
mustum intellegunt , vel merum , quale numquam habuerit , ut 
"Pollio et ipse facit nova carmina" . 
lyctius aegon Cretensis , ut "Lyctius Idomeneus" . 
saltantes satyros imitabitur alphesiboeus pastor qui- 
dam . 
sane ut in religionibus saltaretur , haec ratio est , quod nul- 
lam maiores nostri partem corporis esse voluerunt , quae non sen- 
tiret religionem : nam cantus ad animum , saltatio ad mobilitatem 
pertinet corporis . 
et cum lustrabimus agros sic supra "cum fa- 
ciam vitulam pro frugibus" . 
'lustrare' hic circuire : dicit enim 
ambarvale sacrificium . 
dum iuga montis aper sicut in "freta dum fluvii cur- 
rent" , (id est) semper : et futurum et praeteritum significat . 
ut baccho cererique haec enim duo sunt numina , quae 
et rustici maxime colunt et quorum munera communia sunt mor- 
talibus cunctis : sic in georgicis "vestro si munere tellus 
Chaoniam pingui glandem mutavit arista" . 
damnabis tu quoque votis id est cum deus praestare 
aliqua hominibus coeperis , obnoxios tibi eos facies ad vota sol- 
venda , quae ante quam solvantur , obligatos et quasi damnatos ho- 
mines retinent . 
reddam pro carmine dona ille eum supra tantum lau- 
daverat , hic et laudat et de munere etiam cogitat . 
nam neque tantum quaedam per comparationem laudata ma- 
iorem emphasin habent , si negatio activa a parte orationis incipiat , ut 
"non sic aggeribus ruptis cum spumeus amnis exit" , et "nec sic 
immissis aurigae undantia lora". sibilus hic sibilus res ipsa : 
nam "sibila ora" 
participialiter dictum est pro 'sibilantia' . 
hac te nos fragili donabimus a. c. bene anticipat et 
offert munus , quod ille se facturum esse promiserat . 
cicuta fi- 
stula , ut "septem conpacta cicutis" . 
et fistulae qualitatem 
per principia eclogarum ostendit , ut 'haec nos , formosum Corydon arde- 
bat Alexin' . 
sume pedum virga incurva , unde retinentur pecudum pedes . 
non tulit antigenes e. e. t. d. amari aut pastorem 
quendam pulcherrimum dicit ; 
aut choraulam significat , quem legi- 
mus admodum a Vergilio fuisse dilectum . 
'non tulit' autem non 
impetravit . 
'amari' pro 'qui amaretur' . 
formosum paribus nodis pari et aequali tumore nodorum . 
et honeste locutus est , formosum nodis vel aere , ut si dicas 'pul- 
cher est equus sella , pulcher frenis' . 
formosum p. n. et ab arte 
et a natura laudavit : 'paribus nodis' id est natura formosum ; 
'atque 
aere' hoc est pulchrum aere artificium . 
ECLOGA SEXTA . 
prima syracosio character mixtus ; 
nam et poeta praefatur et 
cantare Silenus inducitur . 
syracosio quia Theocritum praecipue 
sequitur , quamvis multi alii bucolica scripserint . 
ludere versv ut 
ipse ait "carmina qui lusi pastorum". prima syracosio dignata est l. v. nostra Romana , inquit , musa non erubuit se 
silvis ante committere , id est imitari Theocritum Syracusanum et 
bucolica scribere . 
'Syracosio' autem graece ait : nam latine 'Syra- 
cusanus' dicimus . 
'nostra' , id est Romana , ut "tu quoque litori- 
bus nostris" . 
et 'dignata est' sic dixit , quasi ex loco superiore . 
ostendit ergo se primum post Theocritum bucolica scripsisse . 
silvas habitare sicut "atque humiles habitare 
casas" . 
thalia musa scilicet . 
et graece ait : nam latine 'Thalea' 
debuit dicere , sicut *kuqe/reia Cytherea ; 
sed propter euphoniam 
contempsit ius regulae et ideo in graecitate permansit . 
cum canerem reges et proelia cum canere vellem . 
et 
significat aut Aeneidem aut gesta regum Albanorum , quae coepta 
omisit nominum asperitate deterritus . 
alii Scyllam eum scribere 
coepisse dicunt , in quo libro Nisi et Minois , regis Cretensium , bellum 
describebat ; 
alii de bellis civilibus dicunt ; 
alii de tragoedia Thyestis . 
cynthius Apollo a Cyntho monte Deli , in quo natus est . 
aurem vellit id est movit : alibi "postesque a cardine vellit" . 
'aurem' 
autem ideo , quia memoriae consecrate est , ut frons Genio , digiti 
Minervae , genua Misericordiae . 
pingues figurate 'pingues pascere' , id est pascere ut pinguescant . 
deductum dicere carmen tenue : translatio a lana , quae 
deducitur in tenuitatem . 
deductum carmen id est bucolicum . 
sane 
'cum canerem reges et proelia' et 'deductum dicere carmen' quidam 
volunt hoc significasse Vergilium , se quidem altiorem de bellis et re- 
gibus ante bucolicum carmen elegisse materiam , sed considerata aetatis 
et ingenii qualitate mutasse consilium et arripuisse opus mollius , qua- 
tenus vires suas leviora praeludendo ad altiora narranda praepararet . 
nunc ego ordo est 'nunc ego agrestem tenui meditabor 
harundine musam' , id est carmen rusticum scribam . 
namque super tibi erunt superabundabunt tibi , inquit , o Vare , qui am- 
biant tua facta describere . 
hic autem Varus Germanos vicerat et 
exinde maximam fuerat et gloriam et pecuniam consecutus : per 
quem Vergilius meruerat plurima . 
alii Varum eum dicunt , qui in 
Germania cum tribus legionibus interiit , amissis signis , quae postea 
Germanicus , filius Drusi * * * am fugatoque Asinio Pollione , ab Augusto 
Alfenum Varum legatum substitutum , qui transpadanae provinciae et 
agris dividendis praeesset : qui curavit ne ager , qui Vergilio restitutus 
fuerat , a veteranis auferretur . 
tristia condere bella epitheton bellorum perpetuum . 
condere conponere , ut e contrario "incondita" . 
non iniussa cano vel ab Apolline , vel ab Augusto , vel a 
Maecenate , (ut) te "sine nil altum mens inchoat" . 
et hoc ideo , quia 
dixerat 'aurem vellit'. haec quoque videlicet vilia , sicut Theo- 
criti . 
et hoc dicit : si quis , licet rustica , legere fuerit ista dignatus , 
tuas tamen in his laudes inveniet ; 
nam per myricas et nemora bu- 
colica significat . 
nec phoebo g. v. est nec enim pagina ulla Apollini est 
gratior , quam quae Vari nomen gestat in titulo : quod ideo dicit , 
quia hanc eclogam constat in honorem Vari esse praescriptam . 
dicitur autem ingenti favore a Vergilio esse recitata , adeo ut , cum 
eam postea Cytheris meretrix cantasset in theatro , quam in fine 
Lycoridem vocat , stupefactus Cicero , cuius esset , requireret . 
et cum 
eum tandem aliquando vidisset , dixisse dicitur et ad suam et ad 
illius laudem "magnae spes altera Romae" : quod iste postea ad 
Ascanium transtulit , sicut commentatores loquuntur . 
pergite pierides hortatur musas ad referenda ea , quae 
Silenus cantaverat pueris : nam vult exequi sectam Epicuream , quam 
didicerant tam Vergilius quam Varus docente Sirone . 
et quasi sub 
persona Sileni Sironem inducit loquentem , Chromin autem et Mna- 
sylon se et Varum vult accipi . 
quibus ideo coniungit puellam , ut 
ostendat plenam sectam Epicuream , quae nihil sine voluptate vult 
esse perfectum . 
sane hoc de Sileno non dicitur fictum a Vergilio , sed 
a Theopompo translatum . 
is enim apprehensum Silenum a Midae re- 
gis pastoribus dicit , crapula madentem et ex ea soporatum ; 
illos dolo 
adgressos dormientem vinxisse ; 
postea vinculis sponte labentibus libera- 
tum de rebus naturalibus et antiquis Midae interroganti disputavisse . 
quem alii Mercurii filium , alii Panos et nymphae , alii ex guttis cru- 
oris Caeli natum esse dixerunt. chromis et mnasylus isti pueri 
satyri sunt . 
pueri nonnulli 'pueri' non absurde putant dictum , quia Si- 
leni priusquam senescant , satyri sunt . 
utrum ergo aetate pueros , an 
ut ministros et familiares solemus communiter pueros vocare ? 
inflatum venas figurate locutus est . 
ut semper bene 
addidit , id est consuetudine vini , non interdum temulentum esse . 
iaccho autem vino , a Libero patre , qui etiam Iacchus vocatur : 
nam Bacchus a bacchatione , id est insania , dictus , unde et comites eius 
bacchae : alii a Bacche nympha , quae cum Brome sorore sua eum nu- 
trierat in monte Nysa , a Nysa nutrice . 
serta procul modo 'prope' , id est iuxta : nam ideo intu- 
lit 'tantum capiti delapsa' , ut ostenderet non longius provolutam 
coronam , ut est "procul aerea ramo dependet galea" . 
attrita ansa frequenti scilicet potu . 
pendebat mani- 
bus non emissum significat . 
adgressi ordo est , Chromis et Mnasylus adgressi Silenum ; 
nam luserat ambo spe carminis . 
et 'spe' pollicitatione . 
item alius ordo 
'adgressi spe carminis iniciunt ipsis ex vincula sertis' . 
carminis ambo vetuste , ut alibi "verum ubi ductores acie revocaveris ambo" 
et "eminus ambo Imbrasidas" , ut "craterasque duo sta- 
tuam" , cum hodie sub eadem significatione 'ambos' et 'duos' dicamus . 
ipsis ex ex ipsis , ut "transtra per et remos" , id est per 
transtra . 
timidis aut timentibus ; 
nam timidus est qui semper timet , 
timens vero qui ad tempus formidat ex causa : aut re vera 'timi- 
dis' , quia pueris per aetatem naturaliter timor est insitus . 
et ti- 
mentibus ne , dum vincula inicerent , expergefieret . 
videnti pro 'vi- 
gilanti' . 
sangvineis frontem moris et t. p. multi ob hoc dictum pu- 
tant , quod robeus color deorum sit : unde et triumphantes facie miniata , 
et in Capitolio Iuppiter in quadrigis miniatus . 
et bene 'pingit' , non 
'inquinat' ; 
nam iam vigilantem dixerat . 
sane fabula de moro talis est : 
Pyramus et Thisbe fuere ut forma pares , ita amore coniuncti : quos 
vicinos paries dividebat , cuius rima praestabat colloquium . 
cum amor 
crevisset ad cupiditatem , placuit ut utrique noctu extra domos procede- 
rent locumque coeundi statuerent ad arborem , quae ante erat albis fru- 
ctuosa pomis . 
et cum prior venisset Thisbe ad locum , vidit leam . 
dum 
mortem fugit , vestem reliquit . 
in qua veste fera exercuit iram suam 
cruorisque ferae alicuius paulo ante occisae reliquit vestigia in pallio 
puellae . 
qua veste visa Pyramus cruentata , ratus interfectam esse 
Thisben , ob amorum ardorem se interfecit . 
quem praegressa e latebra 
ut vidit Thisbe exanimem , amplexa eius corpus se interfecit . 
ex quo- 
rum cruore dicitur arbor infecta : nam quae ante gerebat poma alba , 
nunc sanguinea . 
ridens irridens . 
quo ad quam rem . 
solvite me pueri quia putaverant eum corona alligari posse . 
satis est potvisse videri solvite me ; 
sufficit enim , quia potui 
a vobis , qui estis homines , videri : quod ideo dicit , quia hemithei 
cum volunt tantum videntur , ut fauni , nymphae , Silenus . 
potest 
et aliter intellegi : solvite me ; 
sufficit enim , quod talis vobis visus 
sum , ut etiam ligari possim . 
huic aliud mercedis erit nymphae minatur stuprum la- 
tenter : quod verecunde dixit Vergilius . 
haec autem omnia de Sileno 
a Theopompo in eo libro , qui Thaumasia appellatur , conscripta sunt . 
ipse ad commendationem addidit . 
in numerum ludere id est saltare ad modum rhythmi 
et cantilenae : vel ad certam modulationem . 
faunos fauni ab effa- 
tione dicti , quod voces de sacris reddebant : quod in septimo Aeneidis 
plene habes . 
ludere id est illo cantante . 
motare cacumina montium 
vel arborum , quibus hoc genus saltationis adsignat. motare cacumina quasi hoc genus saltationis vult esse in arboribus , cacuminum 
motum . 
parnasia rupes mons Thessaliae , Apollini consecratus . 
rhodope et ismarus montes Thraciae , in quibus Orpheus 
consueverat canere . 
et hoc dicit : non tantum isti montes gaudent 
cantante Apolline vel Orpheo , quantum cantante Sileno laetatus 
est mundus : namque etiam paulo post dicturus est "et invito 
processit Vesper Olympo" . 
namque canebat uti magnum per inane coacta semina 
variae sunt philosophorum opiniones de rerum origine : nam alii 
dicunt omnia ex igne procreari , ut Anaxagoras ; 
alii ex umore , ut 
Thales Milesius , unde est "Oceanumque patrem" ; 
alii ex quattuor 
elementis , ut Empedocles , secundum quem ait Lucretius 
"ex imbri , terra atque anima nascuntur et igni" . 
Epicurei 
vero , quos nunc sequitur , nihil horum comprobant , sed dicunt duo 
esse rerum principia , corpus et inane : omne enim quod est , aut 
continet aut continetur . 
et corpus volunt esse atomos , id est quas- 
dam minutissimas partes , quae tomh\n , id est sectionem , non reci- 
piunt , unde et atomi dictae sunt : quas Lucretius minutiores dixit 
esse illis corpusculis , quae in infusis per fenestram radiis solis vi- 
demus ; 
dicit enim illas nec visum posse recipere . 
inane vero di- 
cunt spatium , in quo sunt atomi . 
de his itaque duobus principiis 
volunt quattuor ista procreari , ignem , aerem , aquam , terram , et ex 
his cetera , ut illa duo elementa , atomi et inane , sint , haec vero 
quattuor syntheta , id est composita ex illis duobus , praestent ori- 
ginem aliis omnibus rebus . 
hac autem ratione comprobatur , ex 
atomis et inani omnia esse , quod nihil est in rerum natura , quod 
non et corpus habeat , et quia recipit sectionem , indicet etiam in- 
anitatem . 
ergo 'uti magnum per inane coacta semina' canebat , 
inquit , mundi principium , id est quemadmodum coactae et collectae 
atomi per magnum inane fuissent origo ignis , aeris , terrarum et 
maris ; 
nam 'semina' atomos dicit . 
dicimus autem 'haec atomus' 
et 'hae atomi' . 
animaeque id est aeris , unde etiam venti sunt . 
et liqvidi simul ignis puri , id est aetheris , quem Cicero 
"ignitum liquorem" 
dicit ; 
Lucretius "devolet in terram 
liquidi color aureus ignis" . 
ut his exordia ex seminibus , hoc 
est atomis . 
primis pro 'principiis' : quae enim Graeci stoixei=a , nos 
principia appellamus . 
omnia et ipse tener m. c. o. ante orbis et sic omnia 
quae in orbe sunt : nam mutato ordine ait primo omnia et sic or- 
bis . 
tener id est recens factus. concreverit collectus et in- 
formatus sit . 
tum durare solum et discludere nerea ponto ca- 
nebat etiam quemadmodum se durare coeperit solum et mixtam sibi 
ante aquam sua contractione discludere . 
sane 'solum' si nominativus 
est , 'durare' absolute accipiemus , et omnia quae infra dicuntur ad so- 
lum [et rerum terrestrium] referentur ; 
si accusativus , ad mundi orbem 
cuncta pertinebunt . 
et rerum paulatim sumere formas canebat etiam , quemad- 
modum terra rerum sumpserit formam . 
iamque n. t. s. l. s. canebat , quemadmodum post haec 
stupeant terrae solis ortum . 
alii 'terrae' ad homines referunt , pro 
'qui in terra sunt' . 
altius atque cadant s. n. i. quemadmodum cadant imbres 
nubibus in altum levatis : naturale enim est , ut nubes cum coepe- 
rint soli esse vicinae , eius calore solvantur in pluvias : unde et in 
georgicis ait de signis serenitatis "at nebulae magis ima 
petunt" . 
bonum sane secutus est ordinem , ut post solis et pluvia- 
rum commemorationem diceret , ortas silvas et animalia cuncta 
procreata . 
animalia animantia , ta\ e)/myuxa . 
hinc lapides pyrrhae i. quaestio est hoc loco : nam re- 
lictis prudentibus rebus de mundi origine , subito ad fabulas trans- 
itum fecit . 
sed dicimus , aut exprimere eum voluisse sectam Epi- 
cuream , quae rebus seriis semper inserit voluptates ; 
aut fabulis 
plenis admirationis puerorum corda mulceri : nam fabulae causa de- 
lectationis inventae sunt , ut ipse etiam in georgicis docet dicens 
"cetera quae vacuas tenuissent carmina mentes" . 
sane fabula talis est : Iuppiter cum perosum haberet propter feritatem 
gigantum genus humanum , scilicet quod ex illorum sanguine editi erant 
mortales , diluvio inundavit terras omnesque homines necavit , exceptis 
Pyrrha et Deucalione , qui in monte Atho liberati sunt . 
sed hi ex re- 
sponso Themidis saxis post tergum iactis genus hominum reparaverunt , 
et Pyrrha quidem reparavit feminas , Deucalio mares . 
alii dicunt Iovem 
Lycaonem , quod ei filium suum apposuisset epulandum , ipsum quidem 
fulmine peremisse , fecisse vero diluvium , quo homines perirent , exceptis 
Pyrrha , Epimethei filia , et Deucalione , Promethei filio , qui Parnasi 
montis altitudine defensi a diluvio sunt et hominum genus , ut supra 
dictum est , reparaverunt . 
sunt qui dicant non ex illis lapidibus ho- 
mines factos , sed quia iacuissent sentibus atque fruticibus tecti , lapidibus 
excitatos. quod autem dicit 'regna Saturnia' , fabularum ordinem 
vertit : nam quo tempore Saturnus regnavit , in terris non fuit di- 
luvium , sed sub Ogyge , rege Thebanorum . 
secundum autem dilu- 
vium fuit sub Deucalione et Pyrrha . 
sane sciendum , et per dilu- 
vium et per ecpyrosin significari temporum mutationem . 
alii 'Sa- 
turnia regna' pro Iovis accipiunt , cuius regno diluvium factum volunt , 
sub Deucalione et Pyrrha , non aureo saeculo , quo Saturnus regnavit . 
caucaseasque refert v. f. p. et hic fabulae ordinem 
vertit , quae talis est : Prometheus , Iapeti et Clymenes filius , post 
factos a se homines dicitur auxilio Minervae caelum ascendisse et 
adhibita facula ad rotam Solis ignem furatus , quem hominibus in- 
dicavit . 
ob quam causam irati dii duo mala inmiserunt terris , mu- 
lieres et morbos , sicut et Sappho et Hesiodus memorant . 
quod 
tangit etiam Horatius dicens "post ignem aetheria domo sub- 
ductum macies et nova febrium terris incubuit cohors" . 
ipsum etiam Prometheum per Mercurium in monte Caucaso religa- 
verunt ad saxum , et adhibita est aquila , quae eius cor exederet . 
haec autem omnia non sine ratione finguntur : nam Prometheus vir 
prudentissimus fuit , unde etiam Prometheus dictus est a)po\ th=s 
promhqei/as , id est a providentia . 
hic primus astrologiam Assyriis 
indicavit , quam residens in monte altissimo Caucaso , nimia cura et 
sollicitudine deprehenderat . 
hic autem mons positus est circa As- 
syrios , vicinus paene sideribus , unde etiam maiora astra demonstrat 
et diligenter eorum ortus occasusque significat . 
dicitur autem 
aquila cor eius exedere , quod qumobo/ros est sollicitudo , qua ille 
adfectus siderum omnes deprehenderat motus . 
et hoc quia per 
prudentiam fecit , duce Mercurio , qui prudentiae et rationis deus 
est , ad saxum dicitur esse religatus . 
deprehendit praeterea ratio- 
nem fulminum eliciendorum et hominibus indicavit , unde caelestem 
ignem dicitur esse furatus . 
nam quadam arte ab eodem monstrata 
supernus ignis eliciebatur , qui mortalibus profuit , donec eo bene 
usi sunt : nam postea malo hominum usu in perniciem eorum ver- 
sus est , sicut in Livio lectum est de Tullo Hostilio , qui 
eo igni exustus est cum omnibus suis ; 
Numa vero Pompilius im- 
pune eo usus est tantum in sacris deorum . 
hinc est , quod igne 
rapto ab iratis numinibus morbi hominibus dicuntur inmissi . 
ergo 
secundum fabulam hysterologia est : nam prius fuit , ut Prometheus cri- 
men admitteret , post pateretur supplicia ; 
qui tamen postea , praecepto 
Iovis occisa per Herculem aquila , liberatus est . 
alii hunc ferula ignem 
de caelo subripuisse ferunt et ideo a Iove religatum ad Caucasum et 
volucri obiectum : quem postea ab ipso Iove resolutum , quod eum mo- 
nuisset a Thetide abstinere , quia de eius semine nasceretur , qui eum 
regno pelleret , sicut ipse Saturnum patrem . 
cui post sacramentum , quod 
eum numquam se soluturum iuraverat , anulum de ipsis vinculis , clauso 
de monte Caucaso lapide , dedit ad poenae praeteritae indicium . 
his adiungit hylam Hylas puer , Thiodamantis filius , ob 
speciem Herculi fuit carissimus , quem secutus navigantem cum Argo- 
nautis , in finibus Ioniis iuxta Moesiam apud fontem Caici amnis cum 
aquatum isset , a nymphis raptus est. his adiungit hylam pue- 
rum , comitem Herculis , quem perdidit in finibus Ioniis iuxta My- 
siam nec usquam potuit reperire . 
postea cum esset cognitum , quod 
perisset in fonte , ei statuta sunt sacra , in quibus mos fuerat , ut 
eius nomen clamaretur in montibus : ad quam imitationem nunc 
dicit 'ut litus Hyla Hyla omne sonaret' . 
per transitum rem veram 
tetigit ; 
tertio enim ab ephebo puero in monte , comitantibus universis , 
nomen eius clamabatur. postremum autem 'la' breve est ideo , quia 
vocalis vocalem sequitur : nam omnis vocativus graecus a masculino 
veniens , 'a' terminatus , longus est , ut Aenea , Hyla , Palla . 
ordo 
tamen est : his adiungit , quomodo Hylam nautae clamassent in fonte 
relictum . 
fortunatam pasiphaen nota fabula Cretensium reginam , 
Minois uxorem , quae tauri amore flagravit et enixa Minotaurum 
crimen dementiae suae publicavit . 
amore quidam pro 'in amore' 
accipiunt . 
a virgo infelix ad hoc pertinet quod ait 'solatur' , ut 
quod amat taurum , fortunae magis videatur esse , quam morum . 
virgo autem , ut diximus supra , a viridiore aetate ; 
nam 
iam mater fuerat Phaedrae , Ariadnes et Androgei . 
Calvus in Io 
"a virgo infelix , herbis pasceris amaris" . 
quidam 'virgo' non 
quod virum illo tempore non haberet , sed quia talis ei poena iam vir- 
gini destinata sit , intellegunt , ob iram scilicet Veneris , quae irata Soli , 
quod se , ut quidam volunt , Anchisae , ut alii , Marti coniunctam pro- 
didisset , subolem eius inhonestis amoribus subiecit , ut Circen , Medeam , 
Pasiphaen . 
et hoc dicit , in illa commiserabili dementia feliciores fuisse , 
quae se animalia credebant , quam Pasiphaen , quae cum sciret se ho- 
minem , taurum sectabatur . 
quae te dementia cepit hic obiurgare 
magis quam consolari videtur . 
an quia consolantis et hoc officium est , 
ut merentem strictim et obiurget ? 
proetides implerunt f. m. a. Proetides Proeti et Sthe- 
neboeae , sive Antiopae secundum Homerum filiae fuerunt , Lysippe , 
Iphinoe , Iphianassa . 
hae se cum Iunoni in pulchritudine praetulis- 
sent—vel , ut quidam volunt , cum essent antistites , ausae sunt vesti 
eius aurum detractum in usum suum convertere— , illa irata hunc 
errorem earum inmisit mentibus , ut se putantes vaccas in saltus 
abirent et plerumque mugirent et timerent aratra : quas Melampus , 
Amythaonis filius , pacta mercede ut Iphianassam uxorem cum parte 
regni acciperet , placata Iunone , infecto fonte , ubi solitae erant bibere , 
purgavit et in pristinum sensum reduxit . 
turpis deest 'earum' . 
collo timvisset aratrum Terentius "Syre tibi timuit" . 
levi humana scilicet . 
ille latus niveum quis eam amare non intellegat . 
fultus hyacintho apud veteres unusquisque eo , super quod iacebat , 'ful- 
tus' dicebatur : Lucilius in tertio "et pulvino fultus" , Vergilius "atque 
harum effultus tergo stratisque iacebat velleribus" . 
ilice sub nigra vel umbrosa , vel re vera 'nigra' : nam 
talis est . 
pallentes ruminat herbas revomit et denuo consu- 
mit : "atque iterum pasto pascitur ante cibo" , sic Ovidius. rumi- 
natio autem dicta est a rumine , eminente gutturis parte , per quam 
demissus cibus a certis revocatur animalibus . 
'pallentis' autem vel 
aridas , vel quae ventris calore propria viriditate caruerunt . 
aliqvam in magno seqvitur grege 'aliquam' id est vac- 
cam : ac si diceret , habes aliquid spei , siquidem novit amare , quem 
diligis . 
notandum autem 'gregem' eum de bubus dixisse , cum pro- 
prie armenta dicamus , licet grex sit quorumlibet animalium con- 
gregatio : sic Cicero in Philippicis "fudit apothecas" , 
"cecidit greges armentorum" . 
claudite nymphae melius hoc 
a persona Pasiphaes dictum accipimus , ut dicat Silenus , hoc illam 
aliquando dixisse . 
claudite saltus scilicet ne latius evagetur eoque possit in- 
vestigari . 
si qua pro 'si' vel 'si quo modo' . 
dictaeae Dicte mons 
in Creta , in quo Pasiphae amasse taurum dicitur . 
errabunda bovis vestigia illud expressit , quod uno 
verbo Homerus ait ei)li/podas bou=s , hoc est flexis pedibus inceden- 
tes . 
et est participium prope contra rationem figuratum : [vel] 'erra- 
bunda' errantia , ut 'ludibundus' ludens : Cicero "omnia ludibundus 
conficiens" . 
nostris et hic 'nostris' , ut Terentius in heautontimo- 
rumeno "quomodo minimo periculo id demus adu- 
lescentulo" , id est des . 
ad gortynia bene 'ad Gortynia' , nam apud Gnoson im- 
perabat Minos , eius maritus . 
unde illuc taurum non vult venire , 
sed ad Gortynam , oppidum Cretae , ubi fuerant aliquando Solis ar- 
menta . 
tum c. h. m. mala puellam mala , quibus acceptis a Ve- 
nere , Hippomenes vicit Atalanten , puellam Sciriam , cursu potentem , 
quae multos sponsos superatos occiderat : quod plenius in Aeneidos 
tertio libro memoravimus , ubi etiam de ipsis malis fabula re- 
lata est . 
tum phaethontiadas Clymenes et Solis filias , quae dum 
extinctum fratrem flerent , conversae sunt in arbores : ut hoc loco 
dicit , in alnos , ut in decimo , in populos ; 
ubi etiam plenius 
hanc diximus fabulam . 
mira autem est canentis laus , ut quasi non 
factam rem cantare , sed ipse eam cantando facere videatur . 
sane 
ingeniose hominis mentionem cum re , quae animam non habet , miscuit . 
sorores Phaethontis sucina flevisse dicuntur . 
et quidam alnos poetica 
consuetudine pro populis accipiunt . 
amarae corticis alibi ait "raptus de subere cortex" : 
quod magis sequi debemus , ut masculino utamur . 
et est epitheton 
naturale . 
permessi ad flumina gallum Helicon mons est Boeotiae , 
quae et Aonia dicitur . 
de hoc plurima cadunt flumina , inter quae 
etiam Permessus , iuxta quem dicit ambulantem Gallum ab una 
musa ad ceteras esse deductum et illic esse factum poetam . 
qui 
elegos scripsit , qui a triumviris praepositus fuit ad exigendos pecunias 
ab his municipiis , quorum agri in transpadana regione non divideban- 
tur . 
sane Aones originem ab eo loco ducunt , ubi nunc maritima Ve- 
netia est . 
duxerit perduxerit . 
una sororum una musarum . 
viro Gallo . 
phoebi chorus id est musae. adsurrexerit honorem praebuerit , ut "Tmolius adsurgit quibus et rex 
ipse Phanaeus" , id est cedit . 
ut linus Apollinis filius , quem supra memoravit . 
ordo autem est 'haec illi ut Linus dixerit'. divino carmine id 
est vaticinans , vel qui divina canebat . 
pastor quaeritur cur pastor 
dixerit : nisi forte , quod se poeta sub pastoris persona inducit . 
atque apio apud antiquos in agone erat species coronae de 
apio , sed in Nemeaeo agone , qui in honorem Archemori institutus est . 
et volunt quidam hoc coronae genus ad indicium mortis electum ; 
aut 
quod humilis herba inmaturum de Archemoro luctum ostendat ; 
aut 
quod supra hanc herbam reptans puer a serpente extinctus sit . 
sane in 
eo agone speciatim apio coronantur poetae . 
calamos pro fistula , ut "nec calamis solum aequi- 
peras" . 
ascraeo quos ante seni Hesiodo , qui Ascraeus fuerat 
de vico Boeotiae , quem dicuntur musae pascentem pecus , raptum de 
monte Parnaso poetam fecisse munere calamorum . 
cui etiam bis 
pueritiam de senectute praestitisse dicuntur , ideo ait 'quos ante seni' . 
grynei nemoris dicatur origo Gryneum nemus est in 
finibus Ioniis , Apollini a Gryno filio consecratum : vel a Grynio , 
Moesiae civitate , ubi est locus arboribus multis iucundus , gramine flo- 
ribusque variis omni tempore vestitus , abundans etiam fontibus . 
quae 
civitas nomen accepit a Gryno , Eurypyli filio , qui regnavit in Moesia , 
qui adversus Troianos Graecis auxilium tulit : Eurypylus namque filius 
Telephi , Herculis et Auges filii , ex Astyoche , Laomedontis filia , fuit , 
qui Grynum procreavit . 
is cum patris occupasset imperium et bello a 
finitimis temptaretur , Pergamum , Neoptolemi et Andromaches filium , 
ad auxilium de Epiro provocavit : a quo defensus , victor duas urbes 
condidit , unam Pergamum de nomine Pergami , alteram Grynium ex 
responso Apollinis . 
in hoc nemore Calchantem vites serentem quidam 
augur vicinus praeteriens dixit errare : non enim fas esse novum vinum 
inde gustare . 
at is opere absoluto vindemiaque facta cum ad cenam 
vicinos eumque ipsum augurem invitasset , protulit vinum , et cum diis 
libare in focum vellet , dixit se non solum poturum , sed etiam diis da- 
turum et convivis ; 
cui ille eadem , quae ante , respondit . 
ob hoc deri- 
dens eum Calchas adeo ridere coepit , ut repente intercluso spiritu po- 
culum abiceret . 
Varro ait , vincla detrahi solita , id est compedes cate- 
nasque et alia , qui intrarunt in Apollinis Grynei lucum , et fixa ar- 
boribus. in quo luco aliquando Calchas et Mopsus dicuntur de 
peritia divinandi inter se habuisse certamen : et cum de pomorum 
arboris cuiusdam contenderent numero , stetit gloria Mopso : cuius 
rei dolore Calchas interiit . 
hoc autem Euphorionis continent car- 
mina , quae Gallus transtulit in sermonem latinum : unde est illud 
in fine , ubi Gallus loquitur "ibo et Chalcidico quae sunt 
mihi condita versu carmina" ; 
nam Chalcis civitas est Euboeae , 
de qua fuerat Euphorion . 
dicatur laudetur . 
neqvis sit lucus quo se plus i. a. sensus hic est : si tu 
Gryneum laudaveris nemus , in nullo se tantum Apollo iactabit . 
quo se plus iactet in quo plus glorietur . 
quid loqvar aut scyllam nisi quam fama secuta est 
Scyllae duae fuerunt , una Phorci et Creteidos nymphae filia , virgo 
pulcherrima . 
quam cum amaret Glaucus , deus marinus , dum ipse 
amaretur a Circe et eam contemneret , illa irata fontem , in quo se 
Scylla solebat abluere , infecit venenis : in quem cum descendisset 
puella , media sui parte in feras mutata est . 
hanc postea Glaucus 
fecit deam marinam , quae classem Vlixis et socios evertisse narra- 
tur . 
quidam Scyllam hanc a Neptuno amatam dicunt et per Amphi- 
triten , coniugem Neptuni , metuentem paelicis formam , venenis Circes 
in monstrum marinum esse mutatam. altera vero Scylla fuit Nisi , 
Megarensium regis , filia . 
contra quos dum , devictis iam Athenien- 
sibus , pugnaret Minos propter filii Androgei interitum , quem Athe- 
nienses et Megarenses dolo necaverant , adamatus a Scylla est , Nisi 
filia , quae ut hosti posset placere , comam purpuream parenti ab- 
scisam ei obtulit , quam Nisus ita habuerat consecratam , ut tamdiu 
regno potiretur , quamdiu illam habuisset intactam . 
postea et Scylla , 
a Minoe contempta , vel dolore , quod contempta esset , vel (quod) quasi 
parricida a Minoe ad puppim religata tracta sit , in avem Cirim con- 
versa est , et Nisus extinctus deorum miseratione in avis mutatus 
est formam : quae aves hodie , ut ipse in georgicis docet , 
flagrant inter se magna discordia . 
modo ergo Vergilius aut poeta- 
rum more miscuit fabulas et nomen posuit pro nomine , ut diceret 
'Scyllam Nisi' pro 'Phorci'—sicut alibi "domitus Pollucis ha- 
benis Cyllarus" , cum Castor equorum domitor fuerit ; 
item "et 
manibus Procne pectus signata cruentis" , cum Philomelae , 
non Procnes , abscisa sit lingua— : aut certe sit hysteroproteron , 
ut quasi utriusque fabulae videatur facere commemorationem , ut 
intellegamus 'quid loquar Scyllam Nisi , aut quam fama secuta est , 
candida succinctam latrantibus inguina monstris , Dulichias vexasse 
rates' : aut certe 'aut' bis accipiamus 'quid loquar aut Scyllam 
Nisi , aut quam fama secuta est' , ut est illud in primo "non 
ignara mali miseris succurrere disco" . 
dulichias vexasse rates Ithacenses , a monte , vel urbe 
Dulichia in regno Vlixis . 
'vexasse rates' autem per tapinosin dictum 
est ; 
nam non vexavit , sed evertit . 
quod Probus vult hac ratione 
defendere , dicens 'vexasse' venire ab eo , quod est 'veho , vecto , 
vexo' , ut 'vexasse' sit portasse et sine dubio pro arbitrio suo ever- 
tisse . 
'vexasse' est enim vis quaedam alieni arbitrii , non enim sui 
potens est , qui vehitur . 
bene ergo inclinatum verbum est ; 
nam qui 
fertur et raptatur et huc atque illuc distrahitur 'vexari' proprie dici- 
tur : Cato in oratione de Achaeis "cumque Hannibal terram Ita- 
liam laceraret atque vexaret" , Cicero in Verrinis 
"sed ut a barbaris praedonibus vexata esset" , item 
"di ablati , fana vexata , direptae urbes reperiuntur" . 
a timidos nautas 'timidos nautas' nonnulli pro 'timentes' 
accipiunt . 
et bene 'a timidos' ex dolentis persona . 
terei pro 'Terei+' : nam per synaeresin dictum est , sicut 
supra "furtumque Promethei" 
pro 'Promethei+' . 
Tereus autem 
rex Thracum fuit , qui cum Atheniensibus tulisset auxilium ac Pan- 
dionis , Athenarum regis , filiam , Procnen nomine , duxisset uxorem 
et post aliquantum tempus ab ea rogaretur , ut sibi Philomelam 
sororem suam videndam accersiret , profectus Athenas dum adducit 
puellam , eam vitiavit in itinere et ei linguam , ne facinus indicaret , 
abscidit , inclusamque in stabulis reliquit , ementitus coniugi eam per- 
isse naufragio . 
illa tamen rem in veste suo cruore descriptam misit 
sorori : qua cognita Procne Itym filium interemit et patri epulan- 
dum adposuit . 
alii Tereum finxisse socero dicunt , Procnen uxorem 
mortuam , et petisse Philomelam in matrimonium , et hoc dolore con- 
pulsam Procnen occidisse filium et epulandum patri apposuisse . 
quas 
cum Tereus agnito scelere insequeretur , omnes in aves mutati sunt : 
Tereus in upupam , Itys in fassam , Procne in hirundinem , Philo- 
mela in lusciniam . 
quidam tamen eas navibus effugisse periculum et 
ob celeritatem fugae aves appellatas volunt . 
philomela dapes atqui hoc Procne fecit ; 
sed aut abutitur 
nomine aut illi inputat , propter quam factum est . 
et bene avis et 
hominis miscuit mentionem . 
quae dona pararit quod , satiato Tereo , 
caput et pedes filii uxor intulerit . 
quo cursv licet volatum accipere debeamus , tamen 'deserta 
petierit' potest ad hominem referri . 
sua tecta supervolitaverit hoc ad avem pertinet . 
meditante canente . 
eurotas fluvius Laconum , qui audita ab Apolline suas 
edocet lauros , quibus eius plenae sunt ripae . 
ibi namque templum 
Apollinis est ; 
nam hunc fluvium Hyacinthi causa Apollo dicitur amasse . 
'lauros' vero multi pro vatibus accipiunt . 
ille Silenus . 
referunt vel ferunt vel perferunt : quo verbo 
aliter in sequenti versu utitur . 
cogere donec oves stabulis ordo est 'cogere donec oves sta- 
bulis Vesper iussit et invito Olympo processit' . 
referre recensere . 
et invito processit vesper olympo et ex eo quod dies 
invitus abscessit , et ex eo quod nimio audiendi desiderio Vesper 
exortus est , cantilenae voluptas ostenditur . 
est etiam solis laudatio , 
cuius lucis claritas tanta est , ut ea Olympus laetetur . 
ECLOGA SEPTIMA . 
forte sub arguta c. i. d. ecloga haec paene tota Theo- 
criti est : nam et ipsam transtulit et multa ad eam de aliis con- 
gessit . 
'arguta' autem modo canora , stridula : alibi 'argutum' breve 
significat , ut "argutumque caput" . 
daphnis divinum hunc in- 
ducit , quippe filium Mercurii , ut diximus supra : nam hinc 
est quod paulo post dicturus est 'caper tibi salvus et haedi' , 
quasi divinus . 
compulerantque g. compellere proprie est in unum locum 
vel diversa vel diversorum animalia cogere : Cicero in Pisonem 
"omni pecore compulso" . 
florentes aetatibus hoc est aetate florente. arcades ambo non re vera Arcades—nam apud Mantuam res agitur— , 
sed sic periti , ut eos Arcades putares : nam et paulo post dicturus 
est "soli cantare periti Arcades" . 
et cantare pares et r. p. hoc est qui possent et con- 
tinuum carmen dicere—nam hoc est cantare , ut "ex- 
tinctum nymphae crudeli funere Daphnim" , vel "candi- 
dus insuetum miratur lumen Olympi"—et amoebaeum re- 
ferre , ut "et me Phoebus amat , Phoebo sua semper 
apud me munera sunt lauri" . 
'cantare' autem 'parati' pro parati 
ut cantarent et responderent : vel 'pares parati' quasi pariter parati . 
huc mihi d. scilicet circa eam partem , in qua Daphnis se- 
debat . 
teneras defendo a frigore myrtos varie hic locus 
exponitur . 
nam alii simpliciter accipiunt : dum myrtos tego et 
tueor , ne eas frigus exurat . 
alii , qui aestatis illud fuisse asserunt 
tempus , dicunt : 'defendo a frigore' tego contra frigus futurum . 
alii dicunt : 'dum defendo' , id est dum mihi ad defensaculum prae- 
paro 'myrtos a frigore' , id est quae sunt sine frigoribus ; 
solent 
enim pastores vindicare sibi loca aliqua propter frigus futurum . 
vir gregis abusive ; 
nam tantum hominum est : sic alibi 
"quem legere virum" , item Horatius "et olentis uxores mariti" . 
acyrologia est . 
ades alii pro imperativo accipiunt , cuius pronuntiatio similis 
est indicativo : Terentius "ades dum ; 
paucis te volo". caper tibi salvus et haedi aut quia in capro est spes haedorum : aut intel- 
legimus istum etiam haedos perdidisse , sed nescire , quod tamen 
ille quasi divinus indicat . 
potest tamen etiam scire , sed levius 
damnum maioris contemplatione contemnere . 
et siqvid cessare potes si potes tibi vel breve otium 
persuadere : nam loquitur ad hominem amantem laboris . 
huc ipsi potum venient per p. ivuenci 'ipsi' id est 
sponte sua , et intellegimus istum praeter capellarum gregem iuven- 
cos habuisse peculiares : aut certe 'ipsi' referamus ad haedos et 
caprum , ut 'per prata Iuvenci' fluminis intellegamus Venetiam , 
quae est haud longe a Mincio , cuius est delicias commemoraturus . 
alii 
dicunt loca ipsa 'prata Iuvenci' appellari . 
praetexit praetegit , ut "non tamen Anna novis prae- 
texere funera sacris" . 
eque sacra et e sacra , ut "aque chao densos divum 
numerabat amores" , id est (et) a chao . 
'sacra' autem 'quercus' 
aut ipsam quam vult intellegit , aut universum genus , quod et Iovis et 
olim fatidica . 
examina apium scilicet . 
neque ego alcippen nec phyllida h. has duas intelle- 
gamus amicas esse cantantum ; 
nam hoc dicit : nec Alcippen habe- 
bam , ut ille , ne Phyllida , ut alter : aut ut plerique putant , nomen 
vilicae . 
clauderet agnos ergo varium pecus habuit . 
certamen erat corydon cum thyrside figurate locutus 
est , magnum certamen ille cum illo , ac si dicas , magna contentio 
est cum Cicerone Vergilius . 
et videtur nominativum pro genetivo po- 
suisse ; 
nam 'Corydonis' facit . 
posthabvi postposui. mea seria necessitatem capri in- 
quirendi vel haedorum . 
ludo cantilenae , ut "ipsum lu- 
dere quae vellem calamo permisit agresti" . 
alternis igitur c. v. hoc est quod ait supra "et re- 
spondere parati" . 
alternos musae meminisse volebant si 'volebant' , sen- 
sus est , musae utriusque meminerant , ut "amant alterna 
camenae" . 
sed multi 'volebam' legunt , ut sit sensus : optabam , o 
musae , meminisse alternos , id est omnia quae dixerunt tenere ; 
nam 
et in fine dicturus est "haec memini" . 
referebat amoebaei carminis lege , ut diximus supra . 
nymphae noster amor libethrides a fonte Boeotiae (Libe- 
thro vel a) Libethro poeta , qui primus harmoniam tradidit et aram 
musis consecravit . 
alii (Libethron) locum , in quo Hesiodus natus est , 
alii templum Libethridum musarum dicunt , quod a Piero , Apollinis 
filio , consecratum est. nymphae noster a. libethrides Libe- 
thros fons est , ubi coluntur musae , et sic ait 'Libethrides' , ac si 
diceret Hippucrenides a fonte Hippucrene . 
ut autem poetae invo- 
cent nymphas , sicut hoc loco , item in fine "extremum 
hunc Arethusa mihi concede laborem" , haec ratio est , quod 
secundum Varronem ipsae sunt nymphae quae et musae : nam et in 
aqua consistere dicuntur , quae de fontibus manat , sicut existimaverunt 
qui camenis fontem consecrarunt ; 
nam eis non vino , sed aqua et lacte 
sacrificari solet : nec inmerito : nam aquae motus musicen efficit , ut 
in hydraulia videmus . 
sane sciendum , quod idem Varro tres tan- 
tum musas esse commemorat : unam , quae ex aquae nascitur motu ; 
alteram , quam ae+ris icti efficit sonus ; 
tertiam , quae mera tantum 
voce consistit . 
et multi volunt in hac ecloga esse allegoriam , ut 
Daphnis sit Caesar , Corydon Vergilius , Thyrsis vero , qui vincitur , 
Vergilii obtrectator , scilicet aut Bavius aut Anser aut Maevius , 
pessimi poetae . 
codro Codrus poeta eiusdem temporis fuit , ut Valgius in 
elegis suis refert. proxima phoebi subaudis carmina . 
si non possumus omnes secundum illud dixit 
"non omnia possumus omnes" : nam debuit dicere 'aut si ego non 
possum' . 
hic arguta iuxta quam frequenter canitur , ac per hoc lo- 
quax , garrula. sacra pinv matri deum consecrata : sic supra 
"sacra quercu" , scilicet Iovi dicata . 
et apostropham fecit , tam- 
quam eam consecret . 
et (est) intellectus 'pendebis fistula' : malo catalysin 
facere , quam deterior esse . 
nascentem poetam verecunde locutus est , non iam poe- 
tam dicens , sed nascentem . 
sane hoc loco carmen exprimitur 
amoebaeum : nam cum Corydon petisset ut esset Codri similis , hic 
se adeo Codrum superare dicit , ut in se eius invidiam possit mo- 
vere . 
hedera autem coronantur poetae , vel quasi Libero consecrati , 
qui et ut Bacchae insaniunt : sic Horatius "ut male sanos ad- 
scripsit (Liber) satyris faunisque poetas" : vel quod semper 
virent hederae , sicut carmina aeternitatem merentur . 
rumpantur ut ilia sicut etiam in Aeneide 
diximus , 'hoc ile' et 'haec ilia' facit , unde etiam Iuvenalis ait 
"vis frater ab ipsis ilibus ? " 
nam Marullus mimogra- 
phus contempsit artem ad iocum movendum et parasito dixit tu 
"ut Hector ab ilio numquam recedis" . 
est autem hoc dictum per 
amaritudinem rusticam . 
ultra placitum id est nimie , irrisorie , ultra quam placeo 
et mereor . 
quicquid autem ultra meritum laudatur , dicitur fascinari . 
bacchare herba est ad depellendum fascinum . 
mala lingva fascinatoria , nocendi scilicet studio . 
saetosi caput (hoc) capri multi per duas 'c' scribi volunt 
propter metrum . 
sane deest 'consecrat' , ut "Aeneas haec de Danais 
victoribus arma" . 
et si 'apri' , tamquam venator ; 
si 'capri' , tamquam 
pastor . 
parvus vel humilis , vel pauper , vel minor aetate . 
ramosa cornva ut "cornibus arboreis" . 
micon vel eius 
filius , vel patronus . 
vivacis cornva cervi ut enim Plinius dicit 
in naturali historia , cum se cervi gravatos aetate cognoverint esse , 
serpentes requirunt et eos flatu ad se tractos cum comederint , re- 
vertuntur rursus in actum priorem : diu enim vivere dicuntur . 
si proprium hoc fuerit quod supra petierat , scilicet ut 
talia carmina faceret qualia Codrus effecerat . 
'proprium' sane veteres 
perpetuum , stabile , firmum dicebant : Terentius "ego deorum vitam ea 
propter sempiternam esse arbitror , quod eorum voluptates 
propriae sunt" , id est firmae et perpetuae ; 
et in Phormione 
"curavi propria ut potiretur" ; 
et ipse "propriamque dicabo" , et 
"da propriam , Thymbraee , domum" : sic et hic 'proprium' . 
alii hunc 
Miconem alieni pecoris custodem volunt et sic dicere : interim hoc tibi 
caput Delia dedico ; 
si proprium hoc meum pecus fuerit , plus dabo , id 
est simulacrum faciam . 
levi polito. levi de marmore tota 
solent enim plerumque caput tantum vel thoraca facere . 
sane in 
libris sacrorum refertur , sacrum dici quod rite sacratur , ut aedes , areae , 
simulacra , dona . 
hic ergo cum dicit 'levi de marmore tota Puniceo 
stabis suras evincta cothurno' , eodem modo et de Priapo dictum debe- 
mus accipere . 
hic etiam caput apri pro dono offertur . 
dona autem 
oblata numinibus tamdiu sacra sunt et dona possunt dici , quamdiu non 
fuerint profanata . 
suras evincta cothurno ideo singulari usus est numero , 
quia hoc genus calciamenti utrique aptum est pedi : sic in primo 
Aeneidis "purpureoque alte suras aptare cothurno" . 
evincta vel simpliciter , vel valde , ut "eduramque pirum" . 
sinum lactis sinus genus est vasis : quod cum significa- 
mus , 'si' producitur ; 
cum vero gremium significamus , 'si' corripi- 
mus . 
Varro de vita populi Romani "aut lepestam aut galeolam 
aut sinum dicebant : tria enim (haec similia sunt) , pro qui- 
bus nunc acratoforon dicitur" : Atta in Megalensibus "nempe ad 
mensam ubi sermo de sinu solet suboriri". sane notandum , ha- 
beri considerationem divinarum personarum . 
nam ille supra cum 
veneratione locutus est apud numen severum , contra hic iocatur , 
quia alloquitur numen , quod iocis gaudere manifestum est . 
Pria- 
pus autem deus Lampsacenus est Hellesponti , qui hortos tuetur . 
liba placentas . 
pro tempore pro necessitate , pro captu rei nostrae , pro 
viribus , quae sunt hoc tempore . 
si fetura g. s. si tot agnos habuero quot oves : hoc est 
enim gregem suppleri per feturam . 
et 'fetura' est proventus , ipse 
fetus . 
nerine galatea amica Corydonis nobilis . 
et hoc dicit : o 
amica , quae talis es , qualis fuit Galatea nympha . 
quam cum Poly- 
phemus cyclops adamasset , primum concubitum eius precibus expetivit , 
mox vim adhibere conatus est : quem illa in mare se praecipitando ef- 
fugit . 
cyclops autem cum eam de mari non posset evocare , Acin , quem 
nympha diligebat , ictu petrae interemit : cuius cruorem Galatea vertit 
in fluvium , qui eius retinet nomen . 
'Nerine' autem patronymicon est 
graecum : nam feminina patronymica aut in 'ias' exeunt , ut Pelias ; 
aut in 'eis' , ut Atreis ; 
aut in 'ne' , ut Nerine , Adrestine . 
alii pro 
'Nereis' accipiunt. thymo mihi dulcior hyblae vel odore thymi 
Hyblaei , vel melle Hyblaeo , ut a materia rem ipsam dixerit : nam 
apibus , non hominibus dulcis est thymus . 
hedera formosior alba quia sunt et nigrae hederae , ut 
"aut hederae pandunt vestigia nigrae" . 
nigra autem vel alba 
hedera non ex filiis , sed ex ligno cognoscitur . 
repetent praesepia id est vespere . 
tui corydonis plenum adfectu est , ut "siquis Amatae 
tangit honos animum" . 
sardoniis herbis in Sardinia enim nascitur quaedam 
herba , ut Sallustius dicit , apiastri similis . 
haec comesa ora homi- 
num rictus dolore contrahit et quasi ridentes interimit , unde vulgo 
*sardo/nios ge/lws . 
horridior spinosior . 
rusco virgulta brevia acutis foliis et 
pungentibus , unde et in agris scopae fieri solent . 
alga herba , quae 
in mari nascitur . 
lux id est dies . 
ite domum pasti siqvis pudor i. i. quia ad pascendum 
avidissimi sunt . 
ideo autem increpat tauros tarde redeuntes ad 
stabula , quia superius ille dixerat , tunc amicam suam venire debere , 
cum tauri ad praesepia fuissent reversi . 
muscosi fontes lanugine viridiore cooperti . 
somno mollior Turpilius "lectus" . 
arbutus aut genus arboris frondibus raris : aut quomodo 
dicimus rarum hominem pro egregio et bono . 
defendite prohibete , excludite : Horatius "et igneam defen- 
dit aestatem capellis usque meis" . 
duo ergo significat : nam aliter 
patriam dicimus defendere , aliter hostes , ut "hunc , oro , defende fu- 
rorem". iam venit aestas torrida iam advenit , iam adpropin- 
quat : non enim dicit aestatem esse , cum adhuc turgere gemmarum 
palmites dicat . 
et bene tarde frondere vites commemorat in Ve- 
netia , quae est provincia frigidior . 
torrida calore sicca . 
hic focus et taedae pingues contraria iste dicit . 
'pin- 
gues' autem taedas ait desudantes picem . 
semper quantum ad hiemis spatium pertinet . 
hic tantum nonnulli 'hinc' legunt , ut sit intellectus : quia 
in domo sua semper ignis sit , ideo subiectum 'hinc tantum' , ut est 
"hinc omnis largo pubescit vinea fetu" , hoc est ex hac causa . 
sane 
'hinc' alii propterea , alii loci significationem accipiunt . 
curamus 
quidam 'timemus' accipiunt . 
numerum lupus qui solam considerat praedam . 
et sub- 
auditur 'ovium' , vel similium. torrentia flumina ripas quae 
aucta riparum munimina spernunt . 
et totum proverbialiter dictum est . 
stant et iuniperi modo plenae sunt ; 
alias horrent , ut 
"stant lumina flamma" ; 
alias vere stant , ut "stant manibus 
arae" . 
Verrius Flaccus iuniperum iuvenem pirum dicit . 
vere autem 
iuniperus est quasi aculeis praedita , bacas ad piperis speciem gerens . 
castaneae hirsutae adhuc intra echinos suos locatae . 
passim abundanter . 
rident laeta sunt , ut "mixtaque ridenti colo- 
casia fundet acantho" , Horatius "ille terrarum mihi praeter 
omnes angulus ridet" . 
montibus e montibus. flumina sicca hyperbolicos : etiam 
iuges aquas , perpetuo fluentes , siccari conspicias . 
aret ager ordo est 'aret ager et sitit herba moriens 
vitio aeris' , id est pestilentia corrupti aeris affligitur . 
invidit collibus umbras ut "tene , inquit , miserande 
puer , cum laeta veniret , invidit Fortuna mihi ? " 
nam 'in- 
video tibi illam rem' dicimus , ut "invidet imperium" . 
sane scien- 
dum , Vergilium pampinos numquam cum genere dicere , sed Varro- 
nem uti frequentius feminino . 
iuppiter et laeto d. p. imbri sic alibi "coniugis in 
gremium laetae descendit" : aer enim in pluvias solvitur . 
populus alcidae gratissima quia ea velatus ab inferis rediit : 
quam Homerus a)xerwi/+da dicit , ab Acheronte ad superos translatam : 
qua corona usus , duplici colore foliorum geminos labores (superorum) 
inferorumque testatus est . 
de hac sane arbore fabula talis est : Leuce , 
Oceani filia , inter nymphas pulcherrima fuit . 
hanc Pluton adamavit 
et ad inferos rapuit . 
quae postquam apud eum completo vitae suae 
tempore mortua est , Pluton tam in amoris , quam in memoriae sola- 
cium in Elysiis piorum campis leucen nasci arborem iussit , ex qua , 
sicut dictum est , Hercules se , revertens ab inferis , coronavit . 
formosae myrtus veneri myrtum ideo dicatam Veneri vo- 
lunt , quia cum a mari exisset , latuit in myrto , ne nuda conspiceretur : 
vel quia fragilis est , ut amor inconstans : vel quia iucundi odoris , ut 
"sic positae quoniam suaves miscetis odores" . 
In Hebri 'nec myrtus vincet Veneris nec laurea Phoebi' . 
et 
ita adserit : 'illas dum Phyllis amabit' non tam necessarium fuit di- 
cere 'corylos' : perinde enim est , ac si dixisset 'Phyllis amat corylos , 
corylos dum Phyllis amabit' . 
fraxinus in silvis pulcherrima bene singulis loca sua con- 
signavit . 
'fraxinus in silvis' et post 'populus in fluviis' , ut est nunc , 
in Vari et in Hebri : prius 'populus in fluviis' , dein 'fraxinus in 
silvis' . 
fraxinus in silvis cedat tibi p. i. h. non sic erunt 
pulchrae arbores in suis locis , hoc est sibi aptis , creatae , sicut tu , 
si ad me frequenter venire curaveris . 
haec memini et 'memini illam rem' dicimus et 'memini 
illius rei' , ut "nec veterum memini laetorve malorum" , item 
"numeros memini" . 
ex illo corydon , corydon est tempore nobis victor , 
nobilis supra omnes : quam rem quasi rusticus implere non potuit . 
ECLOGA OCTAVA . 
pastorum musam apud Theocritum est una ecloga , quae 
appellatur farmakeu/tria , in qua inducitur mulier quaedam sacris 
quibusdam pervertens mentem amatoris , a quo spernebatur : quam 
Vergilius transtulit ad huius eclogae ultimam partem . 
prima enim 
eius pars conquestionem solam habet amatoris decepti , quem nu- 
bendo alteri antiqua sponsa fefellit . 
'musam' ergo cantilenam amo- 
rum , quos inter se cecinerunt . 
inmemor herbarum q. e. m. i. qui cantilenae suavitate co- 
egerunt etiam ea animalia oblivisci pascuorum , quae sunt pascendi 
avidissima : nam supra ait "ite domum pasti , siquis 
pudor , ite iuvenci" . 
stupefactae carmine lynces animalia , tamquam panthe- 
rae , in tutela Liberi . 
et paulatim ad augmenta procedit , dicens : 
iuvencae oblitae sunt pascuorum , stupuerunt ferae , flumina etiam 
sensu carentia cursus proprios retardarunt . 
reqvierunt flumina cursus cursus proprios retardarunt , 
quietos esse fecerunt : sic Sallustius "paululum requietis militi- 
bus" . 
quiesco enim duplicem habet significationem et aliter dico 'quiesco 
ego' ; 
aliter 'quiesco servum' , id est quiescere facio : Calvus in "Io 
sol quoque perpetuos meminit requiescere cursus" . 
damonis musam bene repetit , ne longum hyperbaton sensum 
confunderet , ut in georgicis repetit "huc pater o Lenaee" . 
tu mihi sev magni s. i. s. t. ubi ubi es , o Auguste , sive 
Venetiae fluenta transcendis—nam Timavus fluvius est Venetiae 
vel Histriae— , sive per Illyricum navigas mare , id est per Dal- 
matiam , putas , umquam erit tempus , quo mihi liceat tua facta de- 
scribere ? 
('en erit') putas , erit . 
en erit ecce , iam aderit . 
nam 'en' unum optantis est , ut 
'en erit ille dies' , aliud confirmantis , ut 'en erit ut liceat' . 
sola sophocleo tua c. d. c. ac si diceret : quamquam 
inpar sit ingenium meum laudibus tuis ; 
nam tuae laudes merentur 
exprimi Sophocleo tantum cothurno . 
Sophocles autem tragoedio- 
graphus fuit altisonus . 
alii ideo hoc de Pollione dictum volunt , quod 
et ipse utriusque linguae tragoediarum scriptor fuit . 
cothurnus autem 
calciamentum tragicum , cuius usum quidam Sophoclem primum scaenae 
intulisse volunt . 
a te principium tibi d. Horatius "prima dicte mihi , 
summa dicende camena" . 
iussis carmina c. t. supra enim 
dixerat "non iniussa cano" . 
atque hanc sine tempora c. i. v. h. t. s. l. allegoricos 
dicit : debet etiam carmen meum florere inter tuos plures triumphos . 
nam victores imperatores lauro , hedera coronantur poetae . 
vere- 
cunde autem ait 'serpere' , hoc est humiliter procedere . 
alii ideo 
lauri et hederae simul factam mentionem accipiunt , quoniam Apollo , 
carminum deus , idem Liber pater putatur . 
quidam , sicut dictum est , 
in Pollionem dictum tradunt , qui tunc Illyricum petebat , expugnaturus 
Salonas et inde ad orientem ad Antonium profecturus . 
lauro autem 
triumphantes coronantur , hedera poetae : Pollio et imperator est et poeta . 
cur tamen triumphantes lauro coronentur , haec ratio est , quoniam apud 
veteres a laude habuit nomen , nam laudum dicebant : vel (quod) hanc 
in manu habuit Iuppiter , quando titanas vicit : vel quod ea arbore 
praefracta milites , Fidenatibus victis , se coronassent sub Romulo : vel 
quod semper vireat . 
hedera autem ideo coronantur poetae , quoniam 
poetas saepe vino plurimo manifestum est uti , sicut et de Ennio ait 
Horatius et lyrici omnes in suis carminibus loquuntur , et haec herba 
nimium frigida est et vini calorem temperat : nam ideo et capiti inpo- 
nitur . 
Varro ait , Liberum patrem propter calorem vini hedera coro- 
natum . 
idem Varro etiam musas ait hedera coronari . 
frigida vix caelo n. d. v. simul atque decesserat . 
et 
bene ostendit amatorem tota nocte vigilasse , siquidem ortum luci- 
ferum primus aspexit et ad eum , quippe ad Veneris stellam , locutus 
est . 
perifrastikw=s autem 'noctis umbra' pro tenebris posita . 
cum ros gratissimus masculini est generis , secundum 
quod etiam in Aeneide ait "spargit rapida ungula 
rores sanguineos" . 
incumbens propter amorem non se sustinens. tereti 'te- 
res' est rotundum et oblongum , ut columna , arbor . 
alii 'tereti 
olivae' baculum de oliva accipiunt . 
nascere quia dixerat 'frigida vix caelo noctis decesserat um- 
bra' , id est priusquam nox occidit. praeque diem veniens a. l. a. ordo est 'nascere , lucifer , praeveniensque age diem clarissimum' : 
sic alibi "ducebatque diem" . 
et hoc dicit : nascere , dum queror 
coniugis Nisae indigno amore deceptus et moriens alloquor divos , 
quamquam nihil mihi profuerit , quod sum eos saepe testatus : quam 
rem secundum Epicureos ait , qui dicunt "nec bene promeritis 
capitur nec tangitur ira" . 
coniugis non quae erat , sed quae fore sperabatur : sic in 
quarto Aeneidis "quos ego sim totiens iam dedignata 
maritos" . 
alii 'indigno deceptus amore' antique dictum accipiunt , 'in- 
digno' pro magno . 
et 'deceptus' pro 'captus' . 
'amore' aut in amore 
aut ab amore . 
et divos quamqvam nil testibus illis profeci sic hoc dicit , 
tamquam iusiurandum inter eum et Nisam intercesserit . 
extrema moriens t. a. h. id est paulo post moriturus : 
sic in quarto "incubuitque toro dixitque novissima 
verba" . 
incipe maenalios m. m. t. v. Arcadicos : nam Maenalus 
mons est Arcadiae . 
dicitur autem hic versus intercalaris , qui fre- 
quenter post aliquantulos interponitur versus , sicut intercalares dies 
et mensis vocantur , qui interponuntur , ut ratio lunae solisque con- 
veniat . 
fecit autem hunc versum ad imitationem Theocriti , qui 
frequenter dicit in pharmaceutria 'o turbo maritum meum domum 
adducito' , sicut hic in sequentibus 'ducite ab urbe domum mea car- 
mina , ducite Daphnin' . 
argutumque nemus garrulum , stridulum , ut "forte 
sub arguta consederat ilice Daphnis" . 
pinosque loquentes ideo hoc ausus est dicere , quia dicturus est 'semper pastorum 
ille audit amores' . 
sic etiam in prima ecloga "formosam re- 
sonare doces Amaryllida silvas" , sic et in Aeneide 
"dant sonitum rauci per stagna loquacia cygni" . 
'amores' 
vero cantica de amoribus . 
panaque qui primus c. n. p. i. Pan Arcadiae deus est , ut 
"Pan deus Arcadiae venit" , qui fistula canere primus inve- 
nit , quia calamos in usum cantilenae adducens inertes esse non passus 
est , id est otiosos , sine arte . 
et 'non passus inertes' deest 'esse' . 
mopso nisa datur honesta turpissimo , pulchra deformi . 
quid non speremus a. 'speremus' pro 'timeamus' , ut "hunc ego si po- 
tui tantum sperare dolorem" : vel quid non speremus perversi acci- 
dere , cum hoc mihi acciderit . 
iungentur iam grypes eqvis utrum idem iugum subibunt , 
ut dicuntur iungi iumenta , an coitu iungentur ? 
grypes autem genus 
ferarum in hyperboreis nascitur montibus . 
omni parte leones sunt , 
alis et facie aquilis similes , equis vehementer infestae , Apollini 
consecratae : ideo 'iungentur iam grypes equis' . 
aevoque sequenti 
id est accessu temporis non solum pulchrae deformibus nubent , sed 
etiam contrariae naturae animalia iungentur . 
notandum sane 'aevum' 
hic pro tempore , ut ipse alibi "tantum aevi longinqua valet mutare 
vetustas" , Sallustius "in quis longissimo aevo plura de bonis 
falsa in deterius composuit" . 
alias 'aevum' pro annis , ut "vos o 
quibus integer aevi sanguis" . 
cum canibus timidi v. a. p. d. adludit ad personas : nam 
illum quasi canem vult , illam quasi dammam . 
et dammas mascu- 
lino genere posuit : sic alibi "timidi dammae cervique fugaces" : 
Horatius feminino ait "et superiecto pavidae natarunt aequore 
dammae" . 
et hic , ne homoeoteleuton faceret dicendo 'timidae dammae' . 
mopse novas incide faces quae solent praeire nubentes 
puellas . 
corneae sane faces , quae quasi diutissime luceant : quas ra- 
piunt tamquam vitae praesidia ; 
namque his qui sunt potiti diutius fe- 
runtur vixisse. sane Varro in aetiis dicit sponsas ideo faces prae- 
ire , quod antea non nisi per noctem nubentes ducebantur a sponsis . 
quas etiam ideo limen ait non tangere , ne a sacrilegio inchoarent , 
si depositurae virginitatem calcent rem Vestae , id est numini ca- 
stissimo , consecratam . 
idem Varro spargendarum nucum hanc dicit 
esse rationem , ut Iovis omine matrimonium celebretur , ut nupta 
matrona sit , sicut Iuno : nam nuces in tutela sunt Iovis , unde et 
iuglandes vocantur , quasi Iovis glandes . 
nam illud vulgare est , 
ideo spargi nuces , ut rapientibus pueris fiat strepitus , ne puellae 
vox virginitatem deponentis possit audiri . 
modo tamen ideo ait 
'sparge marite nuces' , ut eum culparet infamiae : nam meritorii 
pueri , id est catamiti , quibus licenter utebantur antiqui , recedentes 
a turpi servitio nuces spargebant , id est ludum pueritiae , ut signi- 
ficarent se puerilia cuncta iam spernere . 
unde et illud dictum est 
'tibi ducitur uxor' , id est sub tuo nomine aliis ducitur , ut eam non 
ipsi , sed aliis servituram esse significet , scilicet eius corruptoribus . 
dicitur etiam ideo a novo marito nuces spargi debere , quod proiectae 
in terram tripudium solistimum faciant , quod auspicium ad rem or- 
diendam optimum est : vel ideo a pueris aspergendas nuces cum stre- 
pitu et convicio flagitari , ne quid nova nupta audiat adversum , quo 
dies nuptiarum dirimatur . 
quidam putant , quod haec esca ad incitan- 
dam Venerem faciat . 
sane fabula de nucis origine talis est : Dion rex 
Laconicae fuit , qui habuit uxorem Amphitheam , Pronactis filiam : quae 
cum Apollinem summo cultu et reverentia hospitio recepisset , ille re- 
munerari volens circa se hospitium cultum , tribus filiabus eorum , quae 
Orphe , Lyco et Caroea appellatae sunt , divinationem concessit , adiecto , 
ne proditrices numinum esse vellent neve quaererent quod esset nefas 
scire . 
post Liber pater adveniens a Dione vel eius uxore receptus ho- 
spitio est , qui cum amata a se Caroea coitum miscuit . 
sed cum inde 
aegre Liber profectus esset , cogente amoris inpatientia denuo ad hospites 
redit , causam praetendens dedicandi fani , quod ei rex voverat . 
sed 
Lyco et Orphe , intellecto circa sororem Caroeam Liberi amore , eam 
custodire coeperunt , ne cum Libero ei esset copia coeundi . 
quas cum 
Liber pater moneret terreretque , ut saltem praecepta Apollinis custo- 
dientes pertinacem diligentiam compescerent , videretque ab his et soro- 
rem acrius custodiri et suum secretum studiosius inquiri , Orphen et 
Lyco immisso furore ad Taygetum montem raptas in saxa convertit , 
Caroeam vero , quam amaverat , in eodem monte in arborem sui nomi- 
nis vertit , quae latine nux dicitur : quod postea Diana ita factum La- 
conas docuit . 
unde templum Caryatidi Dianae a Laconibus consecra- 
tum est . 
tibi deserit h. oetam Oeta mons Thessaliae , in quo Her- 
cules exustus est volens , postquam se exuere non potuit tunica , Nessi 
centauri cruore tincta , et post in caelum receptus est . 
de hoc monte 
stellae videntur occidere , sicut de Ida nasci , ut "iamque iugis 
summae surgebat lucifer Idae" . 
et hoc dicit : 'tibi' , id est 
propter te , nox advenit . 
in eodem monte Hesperus coli dicitur , qui 
Hymenaeum , speciosum puerum , amasse dicitur : qui Hymenaeus fertur 
in nuptiis Ariadnes et Liberi patris vocem perdidisse cantando : ex 
cuius nomine nuptiae dictae sunt . 
o digno coniuncta viro iam insultat puellae . 
ergo sic 
pronuntiandum , ut habeat contemptum . 
dum despicis omnes quoniam 
ipse despicitur , putat omnes despici . 
hirsutumque supercilium p. b. utrum natura , an quod tibi 
ita videtur ? demissaque barba per incultum corporis ostendit 
fortitudinem suam . 
nec curare deum c. m. q. superbia tua damnata est turpi 
marito , dum credis nullum deorum curare mortalia : quam rem se- 
cundum stoicos dixit . 
'mortalia' vero * * * . 
roscida mala matutini roris umore perfusa . 
sane unde 
melus graece traxerit nomen , fabula talis est : Melus quidam , in Delo 
insula ortus , relicta patria fugit ad insulam Cyprum , in qua eo tem- 
pore Cinyras regnabat , habens filium Adonem . 
hic Melum sociatum 
Adoni filio iussit esse , cumque eum videret esse indolis bonae , propin- 
quam suam , dicatam et ipsam Veneri , quae Pelia dicebatur , Melo con- 
iunxit . 
ex quibus nascitur Melus , quem Venus propterea quod Adonis 
amore teneretur , tamquam amati filium inter aras praecepit nutriri . 
sed postquam Adonis apri ictu extinctus est , senex Melus cum dolorem 
mortis Adonis ferre non posset , laqueo se ad arborem suspendens vitam 
finit : ex cuius nomine melus appellata est . 
Pelia autem coniux eius 
in ea arbore se adpendens necata est . 
Venus misericordia eorum mortis 
ducta , Adoni luctum continuum praestitit , Melum in pomum sui no- 
minis vertit , Peliam coniugem eius in columbam mutavit , Melum autem 
puerum , qui de Cinyrae genere solus supererat , cum adultum vidisset , 
collecta manu redire ad Delum praecepit . 
qui cum ad insulam per- 
venisset et rerum ibi esset potitus , Melon condidit civitatem : et cum 
primus oves tonderi et vestem de lanis fieri instituisset , meruit ut eius 
nomine oves mh=la vocarentur ; 
graece enim oves mh=la appellantur . 
dux ego vester eram aut dux vos praeibam : aut capel- 
las alloquitur . 
cum matre legentem deest pronomen , et ideo vel 
huius vel puellae matrem intellegere possumus . 
alter ab undecimo t. m. i. a. a. id est tertius decimus : 
'alter' enim de duobus dicimus . 
et vult significare iam se vicinum 
fuisse pubertati , quod de duodecimo anno procedere non potest . 
iam fragiles p. a. t. c. r. bene cum annis iungit habi- 
tum corporis : nam et in iure pubertas ex utroque colligitur . 
ut vidi ut perii unum 'ut' est temporis , aliud quanti- 
tatis ; 
nam hoc dicit : mox vidi , quemadmodum perii : vel primum 
'ut' postquam , duo sequentia pro admirandi significatione posita sunt . 
malus error definitio amoris . 
nunc scio quid sit amor vel quasi iam iuvenis , vel quasi 
spretus : gravior enim amor fit ex desperatione : Terentius "perii ! 
quanto minus spei est , tanto magis amo" . 
aut tmaros aut rhodope montes sunt Thraciae asper- 
rimi , Tmaros in Epiro , Rhodope in Thracia . 
et perite vituperat ab 
origine , item a gestis , ut 'saevus Amor docuit' : nam de exitu circa 
deum vituperatio non cadit . 
extremi garamantes populi Afri- 
cae . 
'extremi' autem saevi , quasi a consortio humanitatis remoti , 
ut "extremique hominum Morini Rhenusque bicornis" . 
nec generis nostri puerum nec s. e. id est nihil haben- 
tem in se humanitatis : nam non dicit non mortalem . 
edunt pa- 
riunt , ut in septimo "sub luminis edidit oras" . 
saevus amor docvit quasi novam artem insinuavit et 
infudit . 
et bene fabulam omnibus notam per transitum tetigit : 
quis enim ignorat Medeam , ab Iasone contemptam , suos filios in- 
teremisse ? 
utitur autem optima moderatione : nam nec totum 
Amori imputat , ne defendat parricidam , nec totum matri , ne Amo- 
rem eximat culpa ; 
sed et illam quae paruit , et illum qui coegit , 
incusat . 
alii hoc loco cum Amore matrem Venerem culpari volunt : 
eam enim crudelem , quia permittat ; 
illum autem inprobum , quia supra 
modum noceat , ita ut (ad) parricidia quoque sui violentia plures in- 
pulerit . 
improbus ille puer c. t. q. m. non est superflua haec 
verborum iteratio : nam syllogismus est plenus , qui constat ex pro- 
positione , assumptione , conclusione . 
ille , improbus ille puer crudelis : tu quoque , mater multi sic distinguunt , quia et intentio 
loquentis ab initio sic fuit , ut a saevitia Amoris inciperet , in secundo 
loco accusaret et matrem , ita tamen , ut criminis eius invidiam crude- 
litati Amoris adscriberet , et ideo geminandum ('ille') : 'ille , inprobus 
ille puer crudelis' . 
et distinguendum ita est 'crudelis tu quoque mater . 
crudelis mater magis , an puer inprobus ? ' et distingue 'ille , inprobus 
ille puer crudelis' et subiunge 'tu quoque mater' . 
ovis ultro fugiat lupus optat omnia fieri contra natu- 
ram . 
aurea vel speciosa , vel matura et aurei coloris . 
pingvia electra id est sucinae gemmae . 
myricae ge- 
nus arbusculae humile , quam tamaricem vulgo dicunt . 
ululae aves , a)po\ tou= o)lolu/zein , id est a fletu , nominatae , 
quas vulgo ulucos vocant . 
sit tityrus orpheus vilissimus rusti- 
cus Orpheus putetur in silvis , Arion vero inter delphinas . 
hic 
Arion , Lesbius , citharoedus optimus fuit : qui cum a Periandro , rege 
Corinthiorum , petisset , ut sibi liceret peragrare alias civitates , permissu 
eius per multa oppida collectis beneficio cantilenae opibus , Corinthum 
petere coepit . 
in cuius necem cum nautae et servuli coniurassent , Apollo 
eum in somnis monuit , citharoedi habitu accepto canens cithara ut vi- 
taret insidias , auxilium ei non defuturum promittens . 
in quem cum 
coniuratorum manus involasset , petit ab eis Arion , ut sibi cithara ca- 
nere liceret : quod cum ab illis permissum esset , ad eius cantilenam 
convenere delphines . 
is ubi somnio fidem factam vidit , in mare se 
praecipitavit , et exceptus ab uno delphine , ad Taenarum , Laconicae 
promuntorium , pervectus est ibique ad memoriam casuum suorum in 
templo Apollinis delphini signum insidentem se cum cithara posuit . 
exinde Corinthum petiit et universa narravit . 
in tempore autem hoc 
etiam navis , in qua navigaverat , cum insidiatoribus supervenit . 
quos 
cum rex de Arione requisisset et illi eum mortuum mentirentur , pro- 
duci Arionem iussit , (ipsos autem cruci) adfigi . 
sed Apollo tam del- 
phinum quam citharam ob amorem Arionis inter sidera collocavit . 
delphinas 'nas' ideo brevis est , quia graeca declinatio 
est , sicut "Arcadas accensos monitu" . 
nam omnia graeca no- 
mina , quae nominativo plurali 'es' terminantur , ut 'Arcades' 'del- 
phines' 'naides' , accusativum pluralem corripiunt . 
omnia vel medium fiat mare 'medium fiat' , id est ut nihil 
sit nisi mare , hoc est diluvium fiat. vivite silvae valete : nam 
non bene optantis est , sed renuntiantis . 
praeceps aerii specula d. m. i. v. d. quidam hoc ideo dictum 
putant , quod apud Leucaten soliti erant se praecipitare qui aut suos 
parentes invenire cupiebant , aut amari ab his desiderabant , quos 
amabant . 
extremum hoc munus m. h. id est moriar in invidiam 
tuam : nam amare ait 'munus' : sic Mezentius "et haec tibi porto 
dona prius" : vel extremum hoc munus meum habeto , quod morior . 
haec damon deest 'dixit' . 
dicite pierides bene animos erigit auditorum dicendo : 
superiora utcumque dicta sunt , sequentia non nisi a numinibus po- 
terunt explanari . 
sane ita debemus accipere , pastores hos referre 
quod aliquando in Arcadia audierunt : unde et superius ait 
'incipe Maenalios mecum mea tibia versus' . 
non omnia possumus omnes sic Cicero "unum sustinere vix pauci possunt 
utrumque nemo" . 
molli vitta lanea scilicet . 
verbenasque verbenae dicuntur virgulta , quae semper virent , 
iucundi odoris : alii verbenas virgulta religioni apta : alii proprie oli- 
varum ramos ; 
nam ideo et 'pingues' ait , quamvis hoc et de palma et 
de lauro dici possit : alii rorem marinum dicunt . 
omnia tamen haec 
a viriditate verbenae appellantur. adole incende . 
sed kat' eu)fh- 
mismo\n dicitur : nam 'adole' est auge . 
pingues florentes , virentes . 
coniugis apud Theocritum non coniugis , sed alieni adulescen- 
tuli persona subest , sicut supra dictum est. sanos sensus qui 
modo sani sunt , id est non amantes : unde contra amantes insanos 
vocamus . 
magicis sacris quibus alienantur animi quadam violentia 
ab his , qui eorum usum habent. avertere aut a sanitate : aut 
'avertere' ait pro 'advertere' , ut sit mutata praepositio : aut certe 'in 
me convertere' . 
sensus hoc est animum , ex quo sensus nostri sunt cerebri . 
nihil hinc figuratum est 'hinc' . 
desunt qua absunt . 
nihil hic nisi carmina desunt tamquam omnibus quae imperaverat paratis , car- 
mina sola deesse dicit ; 
nam hoc sequitur 'ducite ab urbe domum mea 
carmina' . 
ducite pro 'adducite' . 
daphnin hunc Daphnin pulcherri- 
mum inter pastores et ephebum et ab omnibus amatum feminis , sicut 
supra dictum est , multi scriptores adserunt : cuius mentionem 
Vergilius , peritus antiquitatis , non incassum locis plurimis facit . 
hunc 
igitur cum nympha Nomia amaret et ille eam sperneret et Chimaeram 
potius sequeretur , ab irata nympha amatrice luminibus orbatus est 
deinde (in) lapidem versus : nam apud Cephaloeditanum oppidum sa- 
xum dicitur esse , quod formam hominis ostendat . 
alii hunc Daphnin 
Pimpleam amasse dicunt . 
quam cum a praedonibus raptam Daphnis 
per totum orbem quaesisset , invenit in Phrygia apud Lityersem regem 
servientem , qui hac lege in advenas saeviebat , ut cum multas segetes 
haberet , peregrinos advenientes secum metere faceret victosque iuberet 
occidi . 
sed Hercules , miseratus Daphnidis , venit ad regiam et audita 
condicione certaminis , falcem ad metendum accepit eaque regi ferali 
sopito metendi carmine caput amputavit . 
ita Daphnin a periculo li- 
beravit et ei Pimpleam , quam alii Thaliam dicunt , reddidit : quibus 
dotis nomine aulam quoque regiam condonavit . 
carmina vel caelo p. d. l. 'vel' id est etiam , ut "vel 
Priamo miseranda manus" . 
est autem argumentum a maiore ad 
minus : si haec possunt facere carmina , cur non etiam facilia im- 
pleant ? 
quid enim facilius , quam ut Daphnis ex urbe rus redeat , 
ut civitatem deserat rusticus ? 
et bene potentiam carminum narrat , 
quae per ea vel fieri possint , vel facta sint . 
frigidus nocens , ut "frigida Saturni sese quo stella 
receptet" . 
cantando dum ei incantatur . 
nam gerundi modus 
ab omni verbo similiter procreatur : unde modo 'cantando' a pas- 
sivo ait , cum supra ab activo dixerit , ut "cantando tu 
illum ? " 
tale est illud in Sallustio "cum ipse ad imperandum 
Tisidium vocaretur" , id est ut ei imperaretur . 
sane veteres 'can- 
tare' de magico carmine dicebant , unde et 'excantare' est magicis car- 
minibus obligare : Plautus in Bacchidibus "nam tu quidem cui- 
vis excantare cor facile potes" . 
terna tria. licia circumdo bene utitur liciis , quae ita 
stamen implicant , ut haec adulescentis mentem implicare contendit . 
effigiem duco sic Dido "effigiemque toro 
locat , haud ignara futuri" . 
numero deus impare gaudet 
aut quicumque superorum , iuxta Pythagoreos , qui ternarium nume- 
rum perfectum summo deo adsignant , a quo initium et medium et finis 
est : aut re vera Hecaten dicit , cuius triplex potestas esse perhibe- 
tur , unde est "tria virginis ora Dianae" : quamvis omnium prope 
deorum potestas triplici signo ostendatur , ut Iovis trifidum fulmen , 
Neptuni tridens , Plutonis canis triceps . 
Apollo idem Sol , idem Liber . 
et quod omnia ternario numero continentur , ut parcae , furiae ; 
Hercules 
etiam trinoctio conceptus ; 
musae ter ternae : aut 'impare' quemadmo- 
dumcumque : nam septem chordae , septem planetae , septem dies nomi- 
nibus deorum , septem stellae in septemtrione , et multa his similia . 
et 
impar numerus inmortalis , quia dividi integer non potest ; 
par nume- 
rus mortalis , quia dividi potest : licet Varro dicat Pythagoreos putare , 
imparem numerum habere finem , parem esse infinitum ; 
ideo medendi 
causa multarumque rerum impares numeros servari . 
'impare' autem 
propter metrum ait : nam 'ab hoc impari' dicimus . 
amarylli haec ancilla eius (est vel praesaga) , quam Graeci 
summu/sthn dicunt . 
veneris dic vincula necto anapaesticus 
est trimeter hypercatalectus . 
hoc autem metrum est Cupidini con- 
secratum . 
limus ut hic durescit se de limo facit , Daphnidem de cera . 
sic nostro daphnis amore durescat et liquescat . 
sparge molam far et salem . 
hoc nomen de sacris tractum 
est : far enim pium , id est mola casta , salsa—utrumque enim idem 
significat—ita fit : virgines Vestales tres maximae ex nonis Maiis ad 
pridie idus Maias alternis diebus spicas adoreas in corbibus messuariis 
ponunt easque spicas ipsae virgines torrent , pinsunt , molunt atque ita 
molitum condunt . 
ex eo farre virgines ter in anno molam faciunt , 
Lupercalibus , Vestalibus , idibus septembribus , adiecto sale cocto et sale 
duro . 
igitur quod in sacris mola casta dicitur , ideo Vergilius in quinto 
Aeneidis "farre pio" 
enuntiavit : quid enim est pium nisi castum ? 
quoniam 'piare' est propitiare , quod accidere non potest nisi caste in- 
servitum erit rebus sacris . 
hic autem dicendo 'asperge molam' rem 
ipsam proprio nomine memoravit : unde in secundo Aeneidis et 
"salsae fruges" 
et in quarto "ipsa mola" . 
incende bitumine l. id est lauros divino igne consume ; 
nam bitumen ex ful- 
mine dicitur procreari : unde iuxta Babyloniam , quia frequentia ca- 
dunt fulmina , hac re lacus redundant , adeo ut inde fabricent muros . 
in daphnide laurum aut archaismos est pro 'in Daphni- 
dem' : aut intellegamus supra Daphnidis effigiem eam laurum in- 
cendere propter nominis similitudinem . 
bucula bovis est diminutio . 
sane 'bos' anomalum nomen 
est : nam 'hic bos' et 'o bos' producitur , sicut 'his bubus' et 'ab 
his bubus' . 
nam reliqui omnes casus brevem habent syllabam 
primam . 
propter aqvae rivum iuxta . 
perdita amore con- 
sumpta . 
serae meminit decedere nocti id est tenebrae illam occupant . 
nec sit mihi cura mederi aut nolim ei magicis artibus 
subvenire , aut nolim cum ipso concumbere : ab utroque enim me- 
dicina amantibus venit . 
et 'mederi' pro 'medendi' . 
perfidus nunc scilicet perfidus . 
limine in ipso in loco sacro , sicut supra diximus , 
Vestae . 
veneficium ita administratur , ut in limine ponantur eius ex- 
uviae , cui veneficium fit . 
ponto in Ponto . 
et modo provinciam dicit hoc nomine , non 
mare . 
mihi lecta ordo est 'mihi dedit' , non 'mihi lecta' . 
his ego saepe lupum fieri est enim opinio , quosdam homines 
artibus quibusdam in lupos mutari . 
silvis pro 'in silvis' . 
atque satas alio vidi traducere messes magicis qui- 
busdam artibus hoc fiebat : unde est in xii. tabulis "neve alienam 
segetem pellexeris" : quod et Varro et multi scriptores fieri depre- 
hensum adfirmant . 
ne respexeris nolunt enim se videri numina , nisi ex 
nimia necessitate : unde pro miraculo dictum est "alma parens 
confessa deam" , quod non faceret , nisi in periculo filii . 
nihil ille deos n. c. c. hoc est satis est , quod putat 
artem magicam nihil valere . 
quidam sic intellegunt : quamvis ille 
haec omnia contemnat . 
aspice hoc ab alia dici debet. corripvit tremulis altaria f. hoc uxori Ciceronis dicitur contigisse , cum post peractum 
sacrificium libare vellet in cinerem : quae flamma eodem anno con- 
sulem futurum ostendit eius maritum , sicut Cicero in suo testatur 
poemate . 
'altaria' nunc ipsa quae ponuntur . 
bonum sit ideo optat , ut hoc signum bonum sit , quia 
ignis medius est et qui possit etiam nocere . 
nescio quid certe est hoc non iungendum superiori ; 
est 
enim aliud prodigium. in limine latrat in loco , ubi amati 
vestes obruerat . 
credimus non dixit quid credat. ipsi sibi somnia fingunt omnia quae supra dixerat de arte magica , destruit dicendo , 
haec vera desiderantibus tantum videri : quod per proverbium est 
locutus . 
ECLOGA NONA . 
quo te moeri pedes ? 
an quo via d. in v. haec ecloga 
dramatico charactere scripta est : inducuntur enim duo pastores ; 
scaena 
in agro Mantuano . 
et haec ecloga continuum non habet carmen , sed 
de diversis locis Theocriti aliqua ad eam contulit . 
sane hoc con- 
tinet : Vergilius postquam paene occisus est ab Arrio centurione , 
Romam revertens , mandavit procuratoribus suis ut tuerentur agros 
suos et ad praesens obsequerentur Arrio . 
modo ergo Moeris , pro- 
curator eius , secundum praeceptum patroni portat haedos Mantuam , 
quos Arrio offerat . 
sequitur alter pastor et eum quo pergat inter- 
rogat : ille suas deflet miserias , et hinc iam variae praestatur oc- 
casio cantilenae . 
'quo te Moeri pedes ? ' subaudis 'ducunt' , et est 
zeugma a posterioribus . 
quidam hunc ordinem tradunt 'quo te Moeri 
pedes ? 
an in urbem ? 
quo ista via ducit' . 
sane alii ordinem huius 
eclogae ita exponunt : cum inmunitatem agrorum Vergilius impetrasset , 
lis est exorta de finibus inter eum et eos , qui in proximo agros acce- 
perant : ex quibus Clodius quidam dixit , se omnem litem amputaturum 
interfecto Vergilio . 
quem poeta stricto gladio se insequentem fugit in 
tabernam carbonariam . 
et beneficio institoris ex alia parte emissus , 
servatus est . 
inducitur ergo Moeris familiaris Vergilii , referens Ly- 
cidae periculum suum et Menalcae , quem nunc pro Vergilio debemus 
accipere . 
vivi peruenimus id est diu vivendo ad ista pervenimus . 
et ostendit , plerumque obesse hominibus vitae longinquitatem , quae 
interdum causa est miseriarum . 
sensus autem talis est : usque eo nos 
longa vita perduxit , ut audiremus dicentem 'migrate , haec mea sunt' . 
interpositum sane est 'quod numquam veriti sumus' . 
aduena nostri 
qui advenerit in nostros agros . 
et aut Clodium aut Arrium significat . 
quod numqvam veriti sumus quia inopinata graviora sunt 
mala : unde ait Dido "hunc ego si potui tantum spe- 
rare dolorem , et perferre , soror , potero" . 
nunc victi id est voti impotes : nam quo modo 'victores' 
dicimus voti compotes , qui quod volunt faciunt , sic 'victos' e con- 
trario voti impotes , qui non possunt facere quod volunt . 
ceterum 
quomodo victi sunt Mantuani , qui nec bella gesserunt ? 
et 'tristes' 
ideo , quia dixit 'nunc victi'. fors omnia versat id est instabilis 
est . 
et nisi hoc ad personam rusticam redigas , aspere contra Augu- 
stum dictum est , cuius felicitatem , sicut omnia , dicit posse mutari . 
illi id est Arrio centurioni . 
quod nec bene vertat 
quae res in perniciem eius vertatur , id est ut malo omine hoc 
munus accipiat . 
tractum autem hoc est ab Hectore et Aiace : nam 
Hector dedit Aiaci gladium , quo se Aiax postea interemit ; 
Hector 
vero balteum accepit ab Aiace , quo circa muros patriae tractus est 
postea . 
inde et illud comicum natum est "di bene vertant , quod 
agas" : plerumque enim bona in peius , mala mutantur in melius . 
subducere c. i. ex alto in campos dissolvi . 
alii 'sursum 
ducere' intellegunt . 
alii medium clivum accipiunt , ex quo superior 
pars subducitur in collem surgentem , inferior (in) subiectam planitiem 
molliter deprimitur . 
usque ad eum autem locum perticam limitarem 
Octavius Musa porrexerat , limitator ab Augusto datus , id est per quin- 
decim milia passuum agri Mantuani , cum Cremonensis non sufficeret , 
offensus a Mantuanis , quod pecora eius in agro publico aliquando 
clausissent . 
alii 'subducere' pro 'desinere' accipiunt : nam permansit 
dicendo 'demittere iugum' , quasi hoc colles faciant , quod illis accidit 
per naturam . 
alii agrum suum volunt descripsisse Vergilium , ut osten- 
deret ex utraque parte esse clivosum , ut cum ab una parte ad cacumen 
ascenderis , ab alia usque ad aquam descendas . 
et quidam tales agros 
lapidosos dicunt , sicut ipse de suo ait "et tibi magna satis 
quamvis lapis omnia nudus" . 
usque ad aqvam Mincii fluminis scilicet . 
omnia quae supra dixit . 
intellegamus autem , aut Vergilii 
tantum agrum , aut totius Mantuae esse descriptum , quod alii dicunt 
Vergilium ostendere voluisse , quod Mantuanis per iniquitatem Alfeni 
Vari , qui agros divisit , praeter palustria nihil relictum sit , sicut ex 
oratione Cornelii in Alfenum ostenditur "cum iussus tria milia pas- 
sus a muro in diversa relinquere , vix octingentos passus 
aquae , quae circumdata est , admetireris , reliquisti" . 
omnia carminibus v. s. m. id est vestrum Vergilium , cuius causa agri 
Mantuanis redditi sunt . 
audieras et fama fuit benevolentiam quidem Augusti 
etiam fama vulgavit ; 
sed eam belli Actiaci necessitas inpedivit . 
sed carmina t. n. v. l. t. i. m. hoc etiam Cicero ait in Miloniana 
"silent enim leges inter arma" . 
sensus tamen est : sed 
videlicet hoc tempore , id est in hoc bello , poemata nostra non valde ad- 
mittuntur . 
'carmina' autem nonnulli quibus sibi Pollionem intercesso- 
rem apud Augustum conciliaverat , accipiunt : quo fugato , rursus de 
praediis suis fuerat Vergilius expulsus . 
chaonias dicunt aqvila v. c. minora enim auguria 
maioribus cedunt nec ullarum sunt virium , licet priora sint . 
'Chao- 
nias' autem Epiroticas : nam in Epiro dicitur nemus fuisse , in quo 
responsa dabant columbae : quod ideo fingitur , quia lingua Thessala 
peliades et columbae et vaticinatrices vocantur . 
Herodotus hanc co- 
lumbam de Aegypto venisse ait . 
quacumque quacumque ratione . 
et bene augurii peritiam 
dat ei , de quo supra ait "his ego saepe lupum fieri 
et se condere silvis Moerim , saepe animas imis excire se- 
pulchris" . 
novas lites magnas , id est militaria iurgia . 
incidere pro 'decidere' . 
ante sinistra cava monvisset ab i. c. 'ante sinistra' 
indivise legendum . 
et dicendo 'monuisset' oscinem fuisse demonstrat . 
sane hoc ad auguralem pertinet disciplinam : augures enim designant 
spatia lituo et eis dant nomina , ut prima pars dicatur antica , 
posterior postica , item dextra et sinistra . 
modo ergo cornicem de 
nulla harum parte venisse dicit , sed ab antica ad sinistram partem 
volasse et in cava ilice consedisse : quae res agrorum damnum signi- 
ficabat . 
ilex enim glandifera arbor est , quae quoniam vitiosa est , 
vitium possessionis ostendit fore per milites , clamore gaudentes et 
litibus , sicut cornix est : nam haec avis et clamore laetatur et alias 
frequenter invadit . 
hoc ergo nunc dicit , augurio se esse admoni- 
tum , ut abstineret ab occursu litigiosi militis , qui retenturus fuerat 
possessionem . 
tuus moeris id est tuus amicus . 
ipse menalcas pro 
Vergilio , qui dum agros suos defendit , paene occisus est . 
hev cadit in quemqvam t. s. postquam audiit occidi po- 
tuisse Vergilium , quasi obstipuit et hoc generaliter dicit : potest in 
quemquam tantum nefas venire , ut Vergilium necare contendat ? 
paene simul tecum solacia r. m. cum suis enim solaciis 
perit poeta , qui necdum editis carminibus moritur . 
Vergilius autem 
illo tempore nondum aliquid scripserat . 
et dicendo 'solacia' laten- 
ter tempora carpit Augusti , quibus carmina non oblectamento fue- 
runt , sed solacio , quod infelicium esse consuevit . 
vel 'tua solacia' 
tua carmina , quibus consolamur . 
quis humum f. h. s. sic est dictum , ut "tunc 
Phaethontiadas musco circumdat amarae corticis atque 
solo proceras erigit alnos" . 
spargeret id est aspersam floribus caneret. fontes induceret umbra tegeret , cooperiret . 
vel quae sublegi tacitus t. c. n. subaudiendum 'ne- 
sciente te' . 
'sublegi' intercepi . 
et bene rustica adfectione reminisci 
se illorum carminum fingit , quae aliquando Vergilio , licet invito , 
Romam eunte , abstulerat : nam 'sublegi' est furatus sum . 
unde et 
sacrilegus dicitur , qui sacra legit , id est furatur : Plautus in Milite 
"quae etiam nostrum hunc sermonem sublegerat" . 
delicias nostras id est communem amicam . 
tityre dum redeo b. e. v. p. c. Theocriti sunt versus , 
verbum ad verbum translati , sed tamen Vergilii negotium conti- 
nentes : nam allegoricos imperat suis , ut rem tueantur , nec tamen 
audeant contra Arrii praeceptum venire . 
sed hoc aut de ipso Ver- 
gilii carmine Lycidas retulit ; 
aut , ut alii putant , conversus ad grega- 
lem suum Tityrum dicit . 
et bene dum promittunt se cantaturos , ni- 
hilominus dicunt . 
sane quaeritur , utrum in his tribus versibus per- 
fectum carmen sit , an initium alterius carminis inperfecti. inter agendum dum agis . 
et honesta locutio est , si dicamus , inter ce- 
nandum hoc sum locutus : Afranius "inter loquendum" , Ennius "in- 
ter ponendum" . 
occursare capro ordo 'occursare capro caveto' . 
immo pro 'vel'. necdum perfecta nimiae familiaritatis 
est signum , quod ei recitabat carmen nondum ad limam redactum . 
dicit autem carmen , quod quasi coeperat in honorem Vari compo- 
nere . 
et per transitum ponit diversa schedia . 
vare tuum nomen ordo est 'Vare tuum nomen sublime 
ferent ad sidera cantantes cycni' , id est poetae : sic Horatius de 
Pindaro "multa Dircaeum levat aura cycnum" . 
sane blanditur 
Alfeno Varo , qui , Pollione fugato , legatus transpadanis praepositus est 
ab Augusto. superet modo mantva nobis supersit , reddatur . 
et hoc dicit : si nobis Mantua fuerit reddita , faciam ut te celebrent 
omnes poetae . 
et bene affectiose de patria , quasi dubium (sit) , an 
superfutura sit . 
mantva vae miserae nimium v. c. bene ingemit Mantua- 
norum infelicitatem , quibus sola obfuit vicinitas Cremonensium— 
nam Cassii , Bruti et Antonii copias Cremonenses susceperant— : 
quos etiam ipsos mire excusat , dicens 'miserae Cremonae' , quae 
etiam si vellet , minime tamen tantis copiis posset resistere . 
'ni- 
mium' autem 'vicina' , id est usque ad periculum : nam ortis bellis 
civilibus inter Antonium et Augustum , Augustus victor Cremonensium 
agros , quia pro Antonio senserant , dedit militibus suis : qui cum non 
suffecissent , his addidit agros Mantuanos , sublatos non propter civium 
culpam , sed propter vicinitatem . 
sic tua cyrneas fugiant e. t. taxus venenata arbor est , 
quae abundat in Corsica : haec autem insula graece Cyrnos dicitur 
a Cyrno , Herculis filio , unde fecit hanc derivationem 'Cyrneas taxos' , 
quibus pastae apes mel amarissimum faciunt . 
distendant ubera plurimum lactis reportent . 
siqvid habes non dixit tuum , sed Menalcae . 
me quoque vatem dicunt pastores magna verecundia 
suum meritum extenuat : nec enim ait 'probant' , sed 'dicunt' ; 
nec 
'docti' , sed 'pastores' , quibus tamen ipse non credo . 
vario videor Varius poeta fuit : de hoc Horatius "Varius 
ducit molle atque facetum" , item "scriberis Vario fortis et 
hostium victor" : nam Varus dux fuit , cui supra blanditur , qui 
nulla carmina scripsit . 
nonnulli sane Alfenum Varum volunt , qui 
licet iuris consultus et successor Servii Sulpicii esset , etiam carmina 
aliqua composuisse dicitur ; 
sed hoc teste Horatio falsum est , qui Va- 
rium poetam laudat . 
cinna digna etiam Cinna poeta optimus 
fuit , qui scripsit Smyrnam : quem libellum decem annis elimavit . 
quibus tamen poetis negat suum ingenium comparandum . 
argutos inter strepere a. o. 'argutos' canoros , ut 
"forte sub arguta consederat" . 
et alludit ad Anserem 
quendam , Antonii poetam , qui eius laudes scribebat : quem ob hoc 
per transitum carpsit . 
de hoc etiam Cicero in Philippicis dicit 
"ex agro Falerno anseres depellantur" : ipsum 
enim agrum ei donarat Antonius . 
et bene illos poetas optimos cycnos 
dicit , se anserem rudem et levis ingenii , nec debere aut posse (se) illos 
imitari . 
inter strepere sane et composite potest et separatim 
proferri . 
id quidem ago id est ut carmen mihi in memoriam pos- 
sit redire . 
si valeam meminisse ut etiam in Aeneide dixi- 
mus , ideo ista iunxit tempora , quia defectivum est verbum 'me- 
mini' . 
'(si) valeam' autem si possim , ut in Aeneide "quae 
plurima fando enumerare vales" . 
huc ades o galatea Theocriti versus sunt , quibus in- 
ducit cyclopem usum , cum in scopulo sedens amicam suam Gala- 
team de fluctibus invitaret ad terras . 
cyclops enim dicitur nym- 
pham amasse Galateam : quae cum Acin quendam pastorem amaret 
et Polyphemum sperneret , ille iratus Acin necavit . 
qui postea Ga- 
lateae miseratione in fontem mutatus est , qui hodieque †latine 
Acilius dicitur ab illius nominis derivatione . 
quis est nam ludus i. v. 'ludus' voluptas . 
et ad maiorem terrarum laudem dicit in 
mari nullam esse voluptatem : nam haec est plena laus , quae etiam 
contrariarum rerum continet vituperationem . 
lentae flexibiles . 
umbracula Cicero "umbraculisque sil- 
vestribus" . 
insani fluctus id est magni , ut "quid tantum insano 
iuvat indulgere dolori" . 
pura sub nocte serena . 
numeros memini metra vel rhythmos , vel certe numeros 
versuum . 
si verba tenerem hoc est carmen non teneo . 
daphni , quid antiqvos pro 'antiquorum'. daphni quid antiqvos s. s. o. ecce dionaei processit caesaris astrum cum 
Augustus Caesar ludos funebres patri celebraret , die medio stella 
apparuit . 
ille eam esse confirmavit parentis sui : unde sunt versus 
isti compositi . 
'Dionaei' autem longe repetitum est , a matre Ve- 
neris Diona . 
sane 'astrum' graece dixit : nam stellam debuit dicere . 
Baebius Macer circa horam octavam stellam amplissimam , quasi 
lemniscis , radiis coronatam , ortam dicit . 
quam quidam ad inlustran- 
dam gloriam Caesaris iuvenis pertinere existimabant , ipse animam pa- 
tris sui esse voluit eique in Capitolio statuam , super caput auream 
stellam habentem , posuit : inscriptum in basi fuit 'Caesari emitheo' . 
sed 
Vulcanius aruspex in contione dixit cometen esse , qui significaret ex- 
itum noni saeculi et ingressum decimi ; 
sed quod invitis diis secreta 
rerum pronuntiaret , statim se esse moriturum : et nondum finita ora- 
tione , in ipsa contione concidit . 
hoc etiam Augustus in libro secundo 
de memoria vitae suae complexus est . 
et haec Moeris non ut sua , sed 
Vergilii refert , in honorem Augusti composita . 
quo segetes gauderent f. ad mensem alludit Iulium , 
qui dictus est in honorem Caesaris : quo et uvae et frumenta ma- 
turescunt . 
insere daphni piros hoc in gratiam Augusti , per cuius bene- 
ficium securus de agris suis est. carpent tua poma nepotes ac 
si diceret , nihil est quod possis timere : nam illud respicit , quod 
supra invidiose ait "insere nunc Meliboee piros , pone 
ordine vites" . 
omnia fert aetas id est aufert : nam intellegimus eum 
subito obticuisse , nec quod coeperat implere potuisse . 
animum quoque etiam memoriam . 
longos soles c. id est aestivos dies finire , ut "tris adeo 
incertos caeca caligine soles" . 
condere finire , usque ad oc- 
casum ducere . 
nunc oblita vel omissa , vel figurate , quorum ego oblitus sum . 
et ostendit Moerin nullum suum , sed omnia Menalcae carmina retu- 
lisse . 
vox quoque moerin iam fugit ipsa his versibus ostendit , vi- 
gorem cantandi , quem prius habuerat , perdidisse (se) . 
et per allego- 
riam obsessum malis animum demonstrat . 
lupi moerin videre priores hoc etiam physici confirmant , 
quod voce deseratur is , quem prior viderit lupus : unde etiam pro- 
verbium hoc natum est 'lupus in fabula' , quotiens supervenit ille , de 
quo loquimur et nobis sui praesentia amputat facultatem loquendi . 
satis referet tibi saepe menalcas ordo est 'satis saepe' . 
causando causas nectendo differs nostra desideria . 
tibi stratum silet aeqvor in tuam gratiam . 
et hoc 
dicit : ut possis canere , cuncta siluerunt . 
aeqvor spatium campi . 
aspice ventosi ceciderunt murmuris aurae frondes scilicet 
arborum . 
et ostendit , vel ipsas auras quievisse , quibus nihil omnino 
moveatur . 
bianoris hic est , qui et Ocnus dictus est—de quo ait 
in decimo "fatidicae Mantus et Tusci filius amnis"— , 
conditor Mantuae . 
dictus autem Bianor est , quasi animo et cor- 
pore fortissimus , a)po\ th=s bi/as kai\ h)nore/hs . 
stringunt frondes amputant , decutiunt : ipse in georgicis 
"sed tamen et quernas glandes tunc stringere 
tempus" . 
tamen veniemus in urbem etiam si paululum quiescentes 
dederimus operam cantilenae . 
et deest 'hodie' . 
nox pluviam ne c. a. v. aer enim aut cum ortu solis 
aut cum occasu mutatur frequenter , quod in Aeneide etiam saepius 
indicatur . 
usque eamus iugiter eamus , sed cantantes : ita enim mi- 
norem itineris sentiemus laborem . 
hoc fasce levabo si cantantes ierimus , haedorum te 
onere ipse relevabo ; 
nam fascem ait onus : sic in georgicis 
"iniusto sub fasce viam dum carpit" . 
desine plura puer ac si diceret , nimii desiderii es . 
et 
'plura' deest 'dicere' , ut esset 'desine plura dicere'. quod nunc instat agamus centurionem placemus , nam canere otiosorum est . 
cum venerit ipse vel Vergilius , cuius adventu sperabat 
securitatem : vel ipse Augustus , qui Actiacis bellis fuerat occupatus . 
ECLOGA DECIMA . 
extremum hunc arethusa m. c. l. Gallus , ante omnes 
primus Aegypti praefectus , fuit poeta eximius ; 
nam et Euphorionem , 
ut supra diximus , transtulit in latinum sermonem , et amo- 
rum suorum de Cytheride scripsit libros quattuor . 
hic primo in 
amicitiis Augusti Caesaris fuit : postea cum venisset in suspicionem , 
quod contra eum coniuraret , occisus est . 
fuit autem amicus Ver- 
gilii adeo , ut quartus georgicorum a medio usque ad finem eius 
laudes teneret : quas postea iubente Augusto in Aristaei fabulam 
commutavit . 
hic autem Gallus amavit Cytheridem meretricem , li- 
bertam Volumnii , quae , eo spreto , Antonium euntem ad Gallias 
est secuta : propter quod dolorem Galli nunc videtur consolari Ver- 
gilius . 
nec nos debet movere quod , cum mutaverit partem quarti 
georgicorum , hanc eclogam sic reliquit : nam licet consoletur in ea 
Gallum , tamen altius intuenti vituperatio est ; 
nam et in Gallo in- 
patientia turpis amoris ostenditur , et aperte hic Antonius carpitur , 
inimicus Augusti , quem contra Romanum morem Cytheris est in castra 
comitata . 
'extremum laborem' non quod mihi laboriosum est— 
nam scribere apud poetas ludus est , ut "et ipsum ludere 
quae vellem"— , sed rem tibi laboriosam , scilicet ut nympha , 
virginitate gaudens , praestes de amoribus cantilenam . 
unde et ro- 
gat , dicens 'concede' , et verecunde 'pauca' postulat et eam adiurat 
etiam 'sic tibi cum fluctus subterlabere Sicanos' . 
per Arethusam 
autem musam Siculam , id est bucolicum Theocritium invocat car- 
men . 
sane 'Arethusa' secundum latinitatem in paenultima habet 
accentum , secundum rationem graecam in tertia a fine , sicut Creusa 
et *kre/ousa . 
pauca meo gallo non ad ceterarum eclogarum compara- 
tionem ; 
sed 'pauca' , quantum ad Galli pertinet scripta , quae , ut 
supra diximus , de suo amore composuit . 
ipsa quae amata sprevit 
amorem . 
lycoris pro 'Cytheris' ; 
licet enim poetis alia nomina pro 
aliis ponere . 
sic tibi cum fluctus s. l. s. varia enim opinio est : nam 
alii dicunt , ad Arethusam , nympham Siciliae , Alpheum de Elide 
venire per maria , secundum quos dixit "Alpheum fama est huc 
Elidis amnem" ; 
alii dicunt ipsam Arethusam iam in fontem mu- 
tatam Alpheum fugere et de Elide ad Siciliam venire , quod nunc 
est secutus . 
sane dicitur quodam tempore patera aurea in Arethusa 
inventa , quam olympionices in Alpheum miserat . 
et cum Olympiae 
hostiae caeduntur , cruor earum , in Alpheum infusus , in Arethusam 
exit . 
sicanos Sicilia ante Sicania dicta a Sicano , Terrae filio . 
doris amara mater nympharum est , quam pro mari po- 
suit : vel 'Doris' Oceani filia , coniunx Nerei . 
sollicitos sollicitatos , plenos sollicitudinis post Cytheridis 
abscessum , quam Lycorin vocat . 
fuerunt autem uno tempore no- 
biles meretrices tres , Cytheris , Origo , Arbuscula : Horatius "explosa 
Arbuscula dixit" , idem "ut quondam Marsaeus , amator Ori- 
ginis ille , qui patrium mimae donat fundumque laremque" . 
simae graecum est nomen , id est pressis naribus , unde et 
simias dicimus : quod epitheton Theocritus dat praecipue 
apibus . 
et dicens 'simae virgulta capellae' hic poetam quasi pastorem 
posuit . 
respondent omnia silvae per echo , id est vocis imita- 
tionem nos solantur . 
et mira brevitate sensus versus huius expli- 
catus est . 
quae nemora hinc carmen videtur incipere . 
et est quaedam 
Theocriti ecloga , in qua suos amores deflere Daphnis inducitur : vel 
ut alii , quidam pastor Daphnin amore mortuum deflet . 
huius omnem 
ordinem ad hanc eclogam transtulit . 
saltus habuere puellae n. naidas nymphas simpliciter accipiamus : nam si proprie loquere- 
tur , oreades diceret ; 
naides enim fontium , oreades montium nymphae 
sunt . 
sane quia diximus easdem esse nymphas , quas etiam 
musas , videtur hoc dicere , quia , si cum ipso fuissent musae , id 
est si dedisset operam scribendis carminibus , non incidisset in tan- 
tas amoris angustias : vel cur eum amantem musae deseruerint , cum 
propter ingenium earum esset antistes . 
indigno vel meretricio vel magno : nam et Ennius ait "in- 
dignas turres" , id est magnas . 
alii 'indigno' non quia Cytheris 
pulchra non fuerit , sed quia Gallus ab ea spretus sit . 
neque parnasi vobis iuga neque p. Parnasus mons Boe- 
otiae , Pindus Thessaliae : ambo Apollini et musis consecrati . 
aonie aganippe nominativi sunt singulares . 
Aganippe 
autem fons est Boeotiae , quae et Aonia dicitur . 
'Aonie' autem 
brevis fit 'ni' , quia sequitur vocalis vocalem . 
Callimachus Aganip- 
pen fontem esse dicit Permessi fluminis . 
sola sub rupe deserta . 
Maenalus autem et Lycaeus 
montes sunt Arcadiae . 
et per montes homines significavit . 
stant et oves circum scilicet circa Gallum , eius amo- 
rem stupentes . 
sensus autem est : sicut oves , o Galle , circa te 
stare non paenitet , ita nec te illarum paeniteat ; 
nam etiam Adonis 
quondam ovium extitit pastor . 
et quod ait 'nostri' , miscuit suam 
personam , ut frequenter facere consuevit : nam erat integrum 'tui 
nec paenitet illas' . 
alii 'paenitet' pudet accipiunt . 
nec te paeniteat p. d. p. allegoricos hoc dicit : nec tu 
erubescas bucolica scribere . 
adonis 'a' habet accentum , quia graecum est nomen ; 
ta- 
men etiam latine sic dicimus : nam 'Adon' nusquam lectum est . 
et 
est de hoc fabula talis : in Cypro insula regnavit Cinyras , habens filiam 
Myrrham nomine . 
quae Solis ira in amores incidit patris , cum quo 
etiam ministerio nutricis concubuit : namque nutrix Myrrhae dixit Ci- 
nyrae , esse quandam puellam , quae eius amore flagraret et concubitum 
nocte in tenebris propter verecundiam expeteret virginalem . 
hoc Cinyras , 
incitatus libidine , pollicitus est . 
cupiens deinde videre vultus puellae , 
lumen iussit inferri visamque filiam persequi cum gladio coepit , ut 
interficeret . 
quae gravida de patre confugit in silvas ibique mutata est 
in arborem nominis sui . 
sed infantem conceptum etiam in cortice re- 
tinuit et postmodum dente apri excisum emisit in lucem . 
qui a nym- 
phis eductus , Adonis cognominatus est . 
quem quia Venus adamavit , 
Mars in aprum transfiguratus occidit . 
quem multi miseratione Veneris 
in rosam conversum dicunt . 
est etiam alter ordo huius fabulae : ex 
Aegypto †Epiuotasterius et Yon fratres ad insulam Cyprum profecti 
sunt atque ibi sortiti uxores . 
ex quorum genere Celes procreatus est , 
qui habuit Erinomam filiam . 
haec cum esset nimiae castitatis et hoc 
a Minerva et Diana diligeretur , Veneri esse coepit invisa . 
quae cum 
puellae castitati insidiaretur , in amorem eius inpulit Iovem . 
quem 
dolum postquam Iuno animadvertit , ut fraudem fraude superaret , petit 
a Venere , ut in amorem puellae Adonem inflammaret . 
quem postea- 
quam nulla fraude sollicitare in eius amorem potuit , obiectis quibusdam 
nebulis , ipsum Adonem in penetrale virginis perduxit . 
ita pudicitia 
puella per vim et fraudem caruit . 
sed hanc Diana miserata circa Cis- 
seum fluvium in pavonem mutavit . 
Adonis vero ubi cognovit se ama- 
tam Iovis vitiasse , metuens profugit in montis Casii silvas ibique in- 
mixtus agrestibus versabatur . 
quem dolo Mercurii monte deductum cum 
aper , quem fabulae Martem loquuntur , vehementer urgeret et ab Adone 
vinceretur , repente fulmen Iuppiter iecit et Adonem morti dedit : sed 
cum Venus illusum sibi et mortem amati Adonis saepe quereretur , 
Mercurius miseratus imaginem Adonis , ut vivere crederetur , ad suos 
reduci fecit ; 
Iuno autem a Iove petiit , ut Adonis in lucis patriis 
aevum degeret . 
tum Diana puellae Erinomae formam pristinam red- 
didit , quae tamen ex Adone Taleum filium procreavit et cum viro 
permansit . 
venit et upilio ovium custos . 
et propter metrum ait 
'upilio'—nam 'opilio' dicimus—et graeco usus est schemate , 
sicut illi dicunt ou)/noma pro eo quod est o)/noma et ou)/rh pro eo 
quod est o)/rh. tardi venere subulci 'tardi' id est stulti— 
Terentius in Heautontimorumeno "tardus es" , id est 
stultus— : nam porci cito ambulant . 
alii pro 'fatigati' accipiunt . 
'subulci' autem pastores porcorum . 
uvidus h. v. d. g. m. 'uvidus' pinguis . 
et 'umidum' est quod 
extrinsecus habet aliquid umoris , 'uvidum' vero quod intrinsecus , 
unde et 'uvae' dictae sunt : quod tamen plerumque confundunt 
poetae . 
'hiberna' autem 'de glande' de collectione glandis , quia per 
hiemem colligitur . 
amor iste id est tam inpatiens , tam turpis . 
alii sic in- 
tellegunt 'unde' , quod non dignus illo atque superbe fastidiebatur . 
galle quid insanis vult spem amoris desperatione sanare . 
tua cura lycoris paene inrisorie dictum est 'tua cura' , id est 
pro qua tu ita es sollicitus , te reliquit . 
et bene cum alii inter- 
rogent , quasi deus Apollo divinat . 
perque horrida castra secuta 'horrida' semper ; 
nunc 
propter bella civilia . 
et subtiliter hic tangit Antonium , ut diximus 
supra . 
quassans concutiens . 
quem vidimus ipsi utrum , quia praesentia numina agrestium , 
et ipse et fauni : an quia solent numina plerumque se rusticis of- 
ferre : unde est "satis est potuisse videri" . 
notandum 
sane quod ea numina plerumque , quae amaverunt , dicit ad ama- 
torem venire : nam Apollo amavit Daphnen , Pan Syringa , Silvanus 
Cupressum . 
sangvineis e. b. m. r. ebulum genus est herbae sambuco si- 
mile . 
'minio' autem ideo , quia facie rubra pingitur Pan propter 
aetheris similitudinem : aether autem est Iuppiter . 
unde etiam 
triumphantes , qui habent omnia Iovis insignia , sceptrum , palma- 
tam—unde ait Iuvenalis "in tunica Iovis"— , faciem 
quoque de rubrica inlinunt instar coloris aetherii . 
amor non talia curat quasi expertus in Syringa loquitur . 
tristis at ille alii 'tamen' superioribus iungunt ; 
sed me- 
lius ut sic legamus 'tamen cantabitis' , ut sit sensus : licet ego duro 
amore consumar , tamen erit solacium , quia meus amor erit vestra 
cantilena quandoque . 
videtur enim neque obiurgationes neque conso- 
lationes recipere obstinate moriturus ; 
nihil enim ad dicta ab eis re- 
spondit. arcades pastores . 
et allegoricos ostendit Vergilius , 
quantum ei praestet amorem eius canendo . 
ossa quiescant nam se dicit moriturum . 
olim futuri temporis est modo . 
ave custos gregis aut maturae vinitor uvae ac si di- 
ceret : quid mihi cum urbibus , ubi sunt meretrices tam pulchrae 
quam perfidae ? 
'vinitor' autem vel custos vel cultor vinearum . 
quicumque furor omnis enim amor plenus furoris est . 
quid tum si fuscus amyntas quasi ei obiectum sit , quod Amyntas 
fuscus esset , sic respondit : quid deinde , si fuscus est ? 
mecum inter salices videlicet alteruter , vel quisquis ille vel 
illa fuerit . 
hic gelidi fontes hic m. p. l. ac si diceret : quid te iu- 
vat inter frigora Gallicana demorari ? 
et cum optasset aliud , iterum 
ad amatam rediit . 
hic ipso aevo id est flore aetatis . 
nunc insanus amor hinc usque ad finem amatoris incon- 
stantia exprimitur , cui electa displicent statim . 
tela inter media atque a. d. h. ex affectu amantis ibi 
se esse putat , ubi amica est , ut 'me' sit 'meum animum' . 
nec sit mihi credere tantum 'tantum' , quidam , id est 
tam longe obes , ut nolim credere , te tam longe abesse : vel certe : modo 
es tu procul tantum a civitate , quae soles urbibus frui . 
et per 
parenthesin dictum est 'nec sit mihi credere' , id est quod utinam 
non credam : Terentius in Heautontimorumeno "miserum ? 
quem minus credere est" . 
hi autem omnes versus Galli sunt , de 
ipsius translati carminibus . 
a dura quae et amatorem spernis et Gallicana potes fri- 
gora sustinere . 
me sine sola vides hinc est "sola domo maeret vacua" . 
me sine s. v. nam meretrix sola esse non potest . 
a te ne frigora laedant inconstantem animum expressit , miserantem et optantem . 
teneras plantas ostendit illam pulchram . 
ibo et chalcidico quae sunt m. c. v. c. p. s. m. a . 
Euboea insula est , in qua est Chalcis civitas , de qua fuit Eupho- 
rion , quem transtulit Gallus . 
et hoc dicit : ibo et Theocritio stilo 
canam carmina Euphorionis . 
alii dicunt ideo magis per Chalcidem 
Theocritum significari , quod de Chalcide profecti sint qui Naxum in 
Sicilia condiderunt . 
alii volunt ipsum Theocritum de Sicilia ad Chal- 
cidem postea migrasse . 
circa hanc Chalcidem ille euripus est , qui 
septies in uno die aestu maris fluit ac refluit . 
sinus ipse , in quo supra 
dicta loca constituta sunt , Salganeus dicitur . 
spelaea graece ait pro speluncis . 
crescent illae quasi ei iterum displicet , ne cum arbori- 
bus eius crescant amores . 
sane breviter dictus iste totus sensus . 
mixtis lustrabo m. n. u(pallagh\ pro 'inmixtus nymphis' : 
multis enim unus miscetur . 
parthenios canibus c. s. Parthenius mons est Arcadiae , 
dictus a virginibus , quae illic venari consueverant : vel a Parthenio , 
Iovis filio , Arcadis fratre : vel quod ibi virginitas Callistonis delibat 
sit : vel quod Partheniae , Lacedaemonii , duce Phalanto ibi aliquando 
consedissent , priusquam in Italiam navigarent ac Tarentum conderent . 
vetabunt frigora quasi amore ardens loquitur . 
tamqvam haec sit n. m. f. iam quasi ad se recurrit et 
illud , quod supra audiit , respicit "Amor non talia curat" . 
iam neque hamadryades r. n. c. n. i. p. amantis animum 
expressit , cui quod ante placuit , statim displicet. hamadryades 
nymphae , quae cum arboribus et nascuntur et pereunt . 
qualis fuit 
illa , quam Erysichthon occidit : qui cum arborem incideret , et vox 
inde erupit et sanguis , sicut docet Ovidius . 
dryades vero sunt quae 
inter arbores habitant , oreades quae in montibus . 
sane ab ovibus 
nymphae perimelides , a fluminibus naides , a pratis limonides , ab ali- 
monia infantum curotrophae nominantur . 
hoc autem ad superiora 
pertinet , quia dixerat 'mixtis lustrabo Maenala nymphis' . 
nec carmina nobis ipsa placent quia dixerat 'carmina pa- 
storis Siculi modulabor avena' . 
ipsae rursus c. s. propter illud 'iam mihi per rupes 
videor lucosque sonantes ire' . 
'concedite' vero hic 'abite' , supra alite 
"concede laborem" . 
nec si frigoribus m. h. b. ('mediis') manifestis . 
et hoc 
dicit , amore se carere non posse , nec si Hebrum , Thraciae fluvium , 
mediis frigoribus bibat , nec si aestibus nimiis fuerit in ardenti 
provincia . 
dicit autem hoc secundum physicos , qui morbos aut a 
contrariis aut a similibus asserunt posse depelli . 
sithoniasque nives Sithon mons est vel gens Thraciae , a 
rege Sithone , patre Phyllidis , quae Demophoonta amavit . 
liber corticis pars interior . 
versemus pascamus , quoniam qui pascit , huc et illuc agit 
pecus , quod est versare , ut est in Aeneide "tu currum de- 
serto in gramine versas" : aut exerceamus et tractemus , ut in un- 
decimo "consilio versare dolos ingressus" 
et item 
"seu versare dolos seu certae occumbere morti" . 
omnia vincit amor et nos cedamus amori cuivis enim fa- 
cilius quam Amori repugnatur , quod eleganter Plautus explicuit "qui 
amans egens ingressus est princeps in Amoris viam , supera- 
vit aerumnis in suis aerumnas Herculis : nam cum leone , 
cum excetra , cum apro Aetolico , cum avibus Stymphalicis , 
cum Antaeo me deluctari malueram , quam cum Amore" . 
haec sat erit iam ad musas loquitur . 
gracili fiscellam texit hibisco ac si diceret : nisi hac 
re occupatus , minime canerem . 
allegoricos autem significat se com- 
posuisse hunc libellum tenuissimo stilo . 
quantum vere novo viridis se subicit alnus 'vere novo' 
vel generaliter , vel sibi novo . 
'viridis' autem pro tenera . 
et hoc dicit : 
amo , inquit , Gallum , sed latenter , sicut arbores crescunt—nam 
comparatio ista hoc significat— , scilicet propter Caesarem . 
'sub- 
icit' vero vel sursum iacit , vel subter iacit . 
nocent et frugibus umbrae quanto magis hominibus ? 
unde est in georgicis "et ruris opaci falce premes 
umbram" , et item alibi "aut umbra nocet" . 
ite domum saturae v. h. i. c. verecunde se capellarum 
dicit esse pastorem , id est vilissimorum animalium : nam bucolica 
scribens , debuit se dicere boum esse pastorem ; 
sed vitans arrogan- 
tiam , ultimum se voluit esse , non principem in scribendis bucoli- 
cis : quamvis alii dicant , ideo eum etiam capellarum se memorasse pa- 
storem , quod apud nonnullos de capris propter abundantiam lactis vel 
fetuum maior fructus putetur , ut ipse ait "densior hinc suboles , hinc 
largi copia lactis" , et item "quo minor est illis curae mortalis 
egestas" .
