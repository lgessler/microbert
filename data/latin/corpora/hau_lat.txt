FABULAE INTERLOCUTORES . 
ANTIPHILA , amica Cliniae . 
BACCHIS , amica Clitiphonis . 
CHREMES , Clitiphonis 
pater . 
CLINIA , Menedemi filius. , 
CLITIPHO , Chremetis 
filius . 
DROMO , servus Menedemi . 
MENfEDEMUS , Cliniae 
pater . 
NUTRIX . 
PHRYGIA , 
ancilla . 
SOSTRATA , Chremetis 
uxor . 
SYRUS , servus Chremetis . 
INTRODUCTION . 
THE plot of the Heautontimorumenos turns , as is often the case , partly 
upon the recognition of a child which had been exposed as an infant . 
Sostrata the 
wife of Chremes had an infant daughter , which her husband refused to bring up , and 
ordered to be exposed . 
She gave it to an old woman for that purpose , attaching to 
its dress a ring , from a superstitious feeling that the child ought not to be 
entirely disinherited . 
The old woman , instead of exposing the child , brought her 
up as her own daughter , and named her Antiphila . 
When she grew up she attracted 
the attention of Clinia . 
son of Menedemus . 
Their attachment continued for some 
time before it came to the knowledge of Clinia's father . 
As soon as he discovered 
it he began to persecute his son about the affair , till at last the young man , to 
put an end to the dispute , went to Asia , and there entered the service of the king . 
No sooner had he 
gone than his father repented his severity ; 
and finding that his son was past 
recall , he determined , as the only amends he could make , to inflict upon himself a 
continual penance . 
He sold his house , and all his servants except a few to work 
upon a farm which he purchased . 
There he kept himself at work from morning to 
night . 
Three months passed in this way , and at the end of that time , Clinia , who 
could not support any longer his absence from his mistress , returns and is 
received into the house of Chremes , whose son Clitipho had been his friend from 
his childhood . 
No sooner has he arrived than his servant Dromo is sent with Syrus , 
Clitipho's slave , to bring Antiphila to her lover . 
Syrus discharges his errand 
more cleverly than was intended ; 
he found Antiphila alone , for her reputed mother , 
Philtere , had died in the interval , and in circumstances which shewed that she was 
still faithful to Clinia . 
Thinking besides to do a stroke of business for his own 
master , he brings at the same time Bacchis , Clitipho's mistress , a very different 
character from Antiphila : and that Chremes may have no suspicion of this 
connection of his son's , it is arranged that Bacchis shall pass for Clinia's 
mistress , and Antiphila for one of her servants . 
While this is going on , Chremes 
and Menedemus have been talking together ; 
Chremes remonstrating with Menedemus 
upon his unintelligible conduct in working himself to death instead of 
superintending his slaves , and Menedemus explaining his reasons by an account of 
what led to his son's departure , and his consequent determination to punish 
himself till his return . 
Chremes being unable to shake his friend's determination , 
returns to keep the festival of Bacchus 
at his own house . 
There he finds the party assembled , and what with Bacchis and 
the young men they make a pretty night of it , nearly emptying his cellar , and 
turning the house upside down . 
Early next morning Chremes , who has a strong head 
for an old man , goes to meet his friend Menedemus as he comes out to his work , and 
informs him of his son's return . 
He advises him to be cautious in receiving him , 
tells him what sort of a life he has to expect , and recommends him to do any thing 
rather than openly encourage his son in such debauchery . 
Menedemus begs him to do 
any thing he can to bring about a reunion with his son , even if it be to encourage 
the young man and Syrus to cheat him in any imaginable way . 
Chremes enters into 
the plan : and encourages Syrus to devise some scheme for making Menedemus supply 
Clinia with the means of indulgence . 
Syrus has already some such scheme on foot ; 
but it is to be directed against Chremes , for he has promised Bacchis ten minae 
for her share in the night's amusements , and intends to get it out of his master . 
So he at once explains to his master a plausible scheme that he has , namely , to 
induce Menedemus to buy Antiphila from Bacchis , to whom she has been left in pawn 
by Philtere , on the representation that she is a captive from Caria whom her 
friends are sure to ransom very handsomely . 
Meanwhile Sostrata has discovered , 
through the medium of the aforesaid ring , that Antiphila is her own daughter . 
This 
disconcerts Syrus , who now springs a new mine ; 
he sends Bacchis off to Menedemus' 
house , and explains to Chremes that the only way to deceive Menedemus now , is to 
pretend that she is Clitipho's mistress , and at the same time to get Clinia to 
profess an attachment to Antiphila , and desire his father to demand her in 
marriage , for then the old man would have to supply him with money for the 
marriage , which of course would go to his mistress Bacchis . 
At the same time 
Chremes is persuaded to release his daughter from her pledge to Bacchis ; 
and the 
money is given to Clitipho to carry to Bacchis for the purpose forsooth of more 
fully persuading Menedemus that she is his mistress . 
At this point the 
d√©nouement takes place . 
Clitipho acts his part of Bacchis' lover a 
little too well , and all the circumstances are discovered by Menedemus , who 
proceeds to inform Chremes of the real state of the case . 
Now the two old men 
change places , Chremes is enraged beyond measure at having been made the dupe of 
his dissolute son , and Menedemus has to urge upon him the same maxims of 
forbearance which Chremes had used to him . 
Clitipho has to undergo a complete 
humiliation ; 
but is ultimately received into favour by his father upon his 
promising to settle and lead a respectable life . 
This play is remarkable for a supposed irregularity in its construction , 
which has made it the subiect of an animated controversy among advocates of the 
'Unities.' It is clear that the opening scene of the play is laid at evening , when 
Menedemus is just finishing his day's work . 
The Third Act commences with the 
following morning , and in the interval the supper at Chremes' house takes place . 
This in itself , though an exception to the general arrangement of Terence's plays , 
is not a very important matter . 
The theory of the 'Unities' is not to be received 
as an absolute law for the Drama : and there is nothing in this case which is not 
abundantly justified by many other instances . 
Upon this point turns a theory which 
was first mooted by Scaliger , and afterwards maintained by Madame Dacier , --that 
this play was acted in two portions : the first two Acts at night , after sunset ; 
and the three remaining Acts the next morning at break of day ; 
the interval 
between the two parts being taken up with the supper at Chremes' house . 
This idea 
proceeds entirely upon the supposed necessity of filling up the interval between 
the Second and Third Acts ; 
and is , as far as we are informed , entirely gratuitous . 
Colman has shown the absurdity of the idea very well in his remarks on this 
subiect . 
Any one who considers that the Roman Drama was performed in the open air , 
will at once see the improbability of such a mode of representation . 
The Roman 
Amphitheatre was at any time a disadvantageous arena for the Drama . 
What must have 
been the success of a play , acted partly at night-fall , partly before breakfast 
next morning ? 
Nothing but a devotion to the 'Unities' could have led to such an 
idea ; 
and it will be dismissed without any further discussion , now that a more 
artistic idea of Dramatic Unity is generally recognized . 
HEAUTONTIMORUMENOS . 
ACTA LUDIS MEGALENSIBUS , L. CORNELIO LENTULO L. VALERIO FLACCO 
AEDILIBUS CURULIBUS . 
EGERUNT L. AMBIVIUS TURPIO ET L. ATTILIUS PRAENESTINUS . 
MODOS 
FECIT FLACCUS CLAUDII . 
GRAECA EST MENANDRU . 
ACTA PRIMUM TIBIIS IMPARIBUS ; 
DEINDE 
DUABUS DEXTRIS . 
ACTA III . 
EDITA M. IUVENTIO ET T. SEMPRONIO COSS . 
Prologus 
NE cui sit vestrum mirum , cur partes seni 
Poeta dederit quae sunt adolescentium , 
Id primum dicam : deinde quod veni eloquar . 
Ex integra Graeca integram comoediam 
Hodie sum acturus Heautontimorumenon ; 
Duplex quae ex argumento facta est simplici . 
Novam esse ostendi , et quae esset : nunc qui scripserit , 
Et cuia Graeca sit , ni partem maximam 
Existimarem scire vestrum , id dicerem . 
Nunc , quamobrem has partes didicerim , paucis dabo . 
Oratorem voluit esse me , non prologum . 
Vestrum iudicium fecit ; 
me actorem dedit . 
Sed hic actor tantum poterit a facundia , 
Quantum ille potuit cogitare commode 
Qui orationem hanc scripsit quam dicturus sum . 
Nam quod rumores distulerunt malevoli , 
Multas contaminasse Graecas dum facit 
Paucas Latinas ; 
factum hic esse id non negat , 
Neque se pigere : et deinde facturum autumat . 
Habet bonorum exemplum , quo exemplo sibi 
Licere id facere quod illi fecerunt putat . 
Tum quod malevolus vetus poeta dictitat , 
Repente ad studium hunc se applicasse musicum , 
Amicum ingenio fretum , haud natura sua ; 
Arbitrium vestrum , vestra existimatio 
Valebit ; 
quamobrem omnes vos oratos volo , 
Ne plus iniquum possit quam aequum oratio . 
Facite aequi sitis : date crescendi copiam 
Novarum qui spectandi faciunt copiam 
Sine vitiis ; 
ne ille pro se dictum existimet , 
Qui nuper fecit servo currenti in via 
Decesse populum . 
Cur insano serviat ? 
De illius peccatis plura dicet cum dabit 
Alias novas , nisi finem maledictis facit . 
Adeste aequo animo ; 
date potestatem mihi 
Statariam agere ut liceat per silentium ; 
Ne semper servus currens , iratus senex , 
Edax parasitus , sycophanta autem impudens , 
Avarus leno , assidue agendi sint mihi , 
Clamore summo , cum labore maximo . 
Mea causa causam hanc iustam esse animum inducite , 
Ut aliqua pars laboris minuatur mihi . 
Nam nunc novas qui scribunt nihil parcunt seni : 
Si qua laboriosa est , ad me curritur ; 
Sin lenis est , ad alium defertur gregem . 
In hac est pura oratio . 
Experimini 
In utramque partem inigenium quid possit meum . 
Si nunquam avare pretium statui arti meae , 
Et eum esse quaestum in animum induxi maximum , 
Quam maxime servire vestris commodis ; 
Exemplum statuite in me , ut adolescentuli 
Vobis placere studeant potius quam sibi . 
CHREMES . 
MIENEDEMUS . 
Ch . 
Quanquam haec inter nos nupera notitia admodum est , 
Inde adeo quod agrum in proximo hic mercatus es , 
Nec rei fere sane amplius quicquam fuit ; 
Tamen vel virtus tua me , vel vicinitas , 
Quod ego in propinqua parte amicitiae puto , 
Facit ut te audacter moneam et familiariter , 
Quod mihi videre praeter aetatem tuam 
Facere , et praeter quam res te adhortatur tua . 
Nam proh Deum atque hominum fidem , quid vis tibi ? 
Quid quaeris ? 
annos sexaginta natus es , 
Aut plus eo ut coniicio : agrum in his regionibus 
Meliorem , neque preti maioris , nemo habet ; 
Servos complures : proinde quasi nemo siet , 
Ita tute attente illorum officia fungere . 
Nunquam tam mane egredior , neque tam vesperi 
Domum revertor , quin te in fundo conspicer 
Fodere , aut arare , aut aliquid ferre . 
Denique 
Nullum renittis tempus , neque te respicis . 
Haec non voluptati tibi esse satis certo scio . 
At enim dices , "Quantum hic operis fiat , poenitet." 
Quod in opere faciendo operae consumis tuae , 
Si sumas in illis exercendis , plus agas . 
Me . 
Chreme , tantumne est ab re tua oti tibi 
Aliena ut cures , eaque nihil quae ad te attinent ? 
Ch . 
Homo sum : humani nihil a me alienum puto . 
Vel me monere hoc , vel percontari puta . 
Rectum est ? 
ego ut faciam : non est ? 
te ut deterream . 
Me . 
Mihi sic est usus : tibi ut opus facto est , face . 
Ch . 
An cuiquam est usus homini se ut cruciet ? 
Me . 
Mihi . 
Ch . 
Si quid laboris est , nollem : sed quid istuc mali est , 
Quaeso ? 
quid de te tantum meruisti ? 
Me . 
Eheu ! 
Ch . 
Ne lacrima : atque istuc quicquid est fac me ut sciam : 
Ne retice : ne verere : crede , inquam , mihi , 
Aut consolando , aut consilio , aut re iuvero . 
Me . 
Scire hoc vis ? 
Ch . 
Hac quidem causa qua dixi tibi . 
Me . 
Dicetur . 
Ch . 
At istos rastros interea tamen 
Appone : ne labora . 
Me . 
Minime . 
Ch . 
Quam rem agis ? 
Me . 
Sine me vacivum tempus ne quod dem mihi 
Laboris . 
Ch . 
Non sinam , inquam . 
Me . 
Ah , non aequum facis . 
Ch . 
Hui , tam graves hos , quaeso ? 
Me . 
Sic meritum est meum . 
Ch . 
Nunc loquere . 
Me . 
Filium unicum adolescentulum 
Habeo : ah , quid dixi habere me ? 
immo habui , Chreme : 
Nunc habeam necne incertum est . 
Ch . 
Quid ita istuc ? 
Me . 
Scies . 
Est e Corintho hic advena anus paupercula : 
Eius filiam ille amare coepit perdite , 
Prope iam ut pro uxore haberet : haec clam me omnia . 
Ubi rem rescivi coepi non humanitus , 
Neque ut animum decuit aegrotum adolescentuli , 
Tractare ; 
sed vi , et via pervulgata patrum . 
Quotidie accusabam . 
"Hem , tibine haec diutius 
Licere speras facere me vivo patre , 
Amicam ut habeas prope iam in uxoris loco ? 
Erras , si id credis , et me ignoras , Clinia . 
Ego te meum esse dici tantisper volo , 
Dum , quod te dignum est , facies : sed si id non facis , 
Ego quod me in te sit facere dignum invenero . 
Nulla adeo ex re istuc fit nisi ex nimio otio . 
Ego istuc aetatis non amori operam dabam , 
Sed in Asiam hinc abii propter pauperiem ; 
atque ibi 
Simul rem , et belli gloriam armis repperi." 
Postremo adeo res rediit : adolescentulus , 
Saepe eadem et graviter audiendo victus est , 
Et aetate putavit me et benevolentia 
Plus scire et providere quam se ipsum sibi . 
In Asiam ad regem militatum abiit , Chreme . 
Ch . 
Quid ais ? 
Me . 
Clam me profectus , menses tres abest . 
Ch . 
Ambo accusandi ; 
etsi illud inceptum tamen 
Animi est pudentis signum , et non instrenui . 
Me . 
Ubi comperi ex iis qui ei fuere conscii , 
Domum revertor moestus , atque animo fere 
Perturbato , atque incerto prae aegritudine : 
Assido ; 
accurrunt servi , soccos detrahunt ; 
Video alios festinare , lectos sternere , 
Coenam apparare : pro se quisque sedulo 
Faciebat quo illam mihi lenirent miseriam . 
Ubi video haec , coepi cogitare : "Hem ! 
tot mea 
Solius solliciti sint causa , ut me unum expleant ? 
Ancillae tot me vestiant ? 
sumtus domi 
Tantos ego solus faciam ? 
sed gnatum unicum , 
Quem pariter uti his decuit , aut etiam amplius , 
Quod illa aetas magis ad haec utenda idonea est , 
Eum ego hinc eieci miserum iniustitia mea . 
Malo quidem me dignum quovis deputem , 
Si id faciam : nam usque dum ille vitam illam colet 
Inopem , carens patria ob meas iniuries , 
Interea usque illi de me supplicium dabo , 
Laborans , quaerens , parcens , illi serviens." 
Ita facio prorsus : nihil relinquo in aedibus 
Nec vas , nec vestimentum : conrasi omnia , 
Ancillas , servos , nisi eos qui opere rustico 
Faciundo facile sumtum exercerent suum : 
Omnes produxi ac vendidi : inscripsi ilico 
Aedes mercede ; 
quasi talenta ad quindecim 
Coegi ; 
agrum hunc mercatus sum ; 
hic me exerceo . 
Decrevi tantisper me minus iniuriae , 
Chreme , meo gnato facere dum fiam miser ; 
Nec fas esse ulla me voluptate hic frui , 
Nisi ubi ille huc salvus redierit meus particeps . 
Ch . 
Ingenio te esse in liberos leni puto , 
Et illum obsequentem si quis recte aut commode 
Tractaret . 
Verum nec tu illum satis noveras , 
Nec te ille : hocque fit ubi non vere vivitur . 
Tu illum numquam ostendisti quanti penderes , 
Nec tibi ille est credere ausus quae est aequum patri ; 
Quod si esset factum haec numquam evenissent tibi . 
Me . 
Ita res est , fateor : peccatum a me maximum est . 
Ch . 
Menedeme , at porro recte spero , et illum tibi 
Salvum affuturum esse hic confido propediem . 
Me . 
Utinam ita Di faxint . 
Ch . 
Facient : nunc , si commodum est , 
Dionysia hic sunt ; 
hodie apud me sis volo . 
Me . 
Non possum . 
Ch . 
Cur non ? 
quaeso , tandem aliquantulum 
Tibi parce : idem absens facere te hoc vult filius . 
Me . 
Non convenit qui illum ad labored impulerim 
Nunc me ipsum fugere . 
Ch . 
Sicine est sententia ? 
Me . 
Sic . 
Ch . 
Bene vale . 
Me . 
Et tu . 
Ch . 
Lacrimas excussit mihi , 
Miseretque me eius . 
Sed , ut diei tempus est , 
Monere oportet me hunc vicinum Phaniam , 
Ad coenam ut veniat . 
Ibo , visam si domi est . 
Nihil opus fuit monitore : iam dudum domi 
Praesto apud me esse aiunt : egomet convivas moror . 
Ibo adeo hinc intro : sed quid crepuerunt fores 
Hinc a me ? 
quisnam egreditur ? 
huc concessero . 
CLITIPHO . 
CHREMES . 
Cl . 
Nihil adhuc est quod vereare , Clinia : haudquaquam etiam cessant : 
Et illam simul cum nuntio tibi hic ego affuturam hodie scio : 
Proin tu sollicitudinem istam falsam quae te excruciat mittas . 
Ch . 
Quicum loquitur filius ? 
Cl . 
Pater adest quem volui : adibo . 
Pater , opportune advenis . 
Ch . 
Quid id est ? 
Cl . 
Hunc Menedemum nostin nostrum vicinum ? 
Ch . 
Probe . 
Cl . 
Huic filium scis esse ? 
Ch . 
Audivi esse in Asia . 
Cl . 
Non est , pater : 
Apud nos est . 
Ch . 
Quid ais ? 
Cl . 
Advenientem , e navi egredientem , ilico 
Adduxi ad coenam : nam mihi magna cum eo iam inde usque a pueritia 
Fuit semper familiaritas . 
Ch . 
Voluptatem magnam nun tias . 
Quam vellem Menedemum invitatum ut nobiscum esset hodie amplius ; 
Ut hanc laetitiam nec opinanti primus ei obiicerem clomi : 
Atque etiam nunc tempus est . 
Cl . 
Cave faxis : non opus est , pater . 
Ch . 
Quapropter ? 
Cl . 
Quia enim incertum est etiam , quid se faciat . 
Modo venit ; 
Timet omnia , patris iram et animum amicae se erga ut siet suae : 
Eam misere amat : propter eam haec turba atque abitio evenit . 
Ch . 
Scio . 
Cl . 
Nunc servulun ad eam in urbem misit , et ego nostrum una Syrum . 
Ch . 
Quid narrat ? 
Cl . 
Quid ille ? 
miserum se esse . 
Ch . 
Miserum ? 
quem minus crederes ? 
Quid reliqui est quin habeat quae quidem in homine dicuntur bona ; 
Parentes , patriam incolumem , amicos , genus , cognatos , divitias ? 
Atque haec perinde sunt ut illius animus qui ea possidet : 
Qui uti scit ei bona ; 
illi qui non utitur recte mala . 
Cl . 
Immo ille fuit senex importunus semper : et nunc nihil magis 
Vereor quam ne quid in illum iratus plus satis faxit , pater . 
Ch . 
Illene ? 
sed reprimam me : nam in metu esse hunc illi est utile . 
Cl . 
Quid tute tecum ? 
Ch . 
Dicam : ut ut erat , mansum tamen oportuit . 
Fortasse aliquantum iniquior erat praeter eius libidinem : 
Pateretur ; 
nam quem ferret , si parentem non ferret suum ? 
Huncine erat aequum ex illius more , an illium ex huius vivere ? 
Et quod illum insimulat durum , id non est : nam parentum iniuriae 
Uniusmodi sunt ferme , paulo qui est homo tolerabilis . 
Scortari crebro nolunt ; 
nolunt crebro convivarier : 
Praebent exigue sumtum : atque haec sunt tamen ad virtutem omnia . 
Verum ubi animus semel se cupiditate devinxit mala , 
Necesse est , Clitipho , consilia consequi consimilia : hoc 
Scitum est ; 
periculum ex aliis facere , tibi quod ex usu siet . 
Cl . 
Ita credo . 
Ch . 
Ego ibo hinc intro , ut videam nobis quid coenae siet . 
Tu , ut tempus est diei , vide sis ne quo hinc abeas longius . 
CLITIPHO . 
Quam iniqui sunt patres in omnes adolescentes iudices , 
Qui aequum esse censent nos iam a pueris ilico nasci senes , 
Neque illarum affines esse rerum quas fert adolescentia . 
Ex sua libidine moderantur , nunc quae est , non quae olim fuit . 
Mihi si unquam filius erit , nae ille facili me utetur patre ; 
Nam et cognoscendi et ignoscendi dabitur peccati locus ; 
Non ut meus , qui mihi per alium ostendit suam sententiam . 
Perii ! 
is mihi , ubi adbibit plus paulo , sua quae narrat facinora ! 
Nunc ait , "Periculum ex aliis facito , tibi quod ex usu siet : " 
Astutus : nae ille haud scit quam mihi nunc surdo narret fabulam . 
Magis nunc me amicae dicta stimulant : "Da mihi , atque affer mihi ; " 
Cui quid respondeam nihil habeo ; 
neque me quisquam est miserior : 
Nam hic Clinia , etsi is quoque suarum rerum satagit , attamen 
Habet bene ac pudice eductam , ignaram artis meretriciae . 
Mea est potens , procax , magnifica , sumtuosa , nobilis . 
Tum quod dem ei recte est ; 
nam , nihil esse mihi , religio est dicere . 
Hoc ego mali non pridem inveni ; 
neque etiamdum scit pater . 
CLINIA . 
CLITIPHO . 
Clin . 
Si mihi secundae res de amore meo essent , iamdudum , scio , 
Venissent : sed vereor ne mulier me absente hic corrupta sit . 
Concurrunt multae opiniones quae mihi animum exaugeant ; 
Occasio , locus , aetas , mater cuius sub imperio est mala ; 
Cui nihil iam praeter pretium dulce est . 
Clit . 
Clinia . 
Clin . 
Hei misero mihi ! 
Clit . 
Etiam caves ne videat forte hinc te a patre aliquis exiens ? 
Clin . 
Faciam : sed nescio quid profecto mihi animus praesagit mali . 
Clit . 
Pergin istuc prius diiudicare quam scis quid veri siet ? 
Clin . 
Si nihil mali esset , iam hic adessent . 
Clit . 
Iam aderunt . 
Clin . 
Quando istuc erit ? 
Clit . 
Non cogitas hinc longule esse ? 
et nosti mores mulierum : 
Dum moliuntur , dum conantur , annus est . 
Clin . 
O Clitipho , 
Timeo . 
Clit . 
Respira : eccum Dromonem cum Syro : una adsunt tibi . 
SYRUS . 
DROMO . 
CLITIPHO . 
CLINIA . 
Sy . 
Ain tu ? 
Dr . 
Sic est . 
Sy . 
Verum interea dum sermons caecimus , 
Illae sunt relictae . 
Clit . 
Mulier tibi adest ; 
audin , Clinia ? 
Clin . 
Ego vero audio nunc demum et video et valeo , Clitipho . 
Dr . 
Minime mirum , acleo impeditae sunt : ancillarum gregem 
Ducunt secum . 
Clin . 
Perii . 
Unde illi sunt ancillae ? 
Clit . 
Men rogas ? 
Sy . 
Non oportuit relictas : portant quid rerum ! 
Clin . 
Hei mihi . 
Sy . 
Aurum , vestem : et vesperascit , et non noverunt viam . 
Factum a nobis stulte est : abidum tu , Dromo , illis obviam , 
Propera : quid stas ? 
Clin . 
Vae misero mihi , quanta de spe decidi ! 
Clit . 
Quid istuc ? 
quae res te sollicitat autem ? 
Clin . 
Rogitas quid siet ? 
Viden tu ancillas , aurum , vestem ? 
quam ego cum una ancillula 
Hic reliqui . 
Unde ea esse censes ? 
Clit . 
Vah ! 
nunc demum intelligo . 
Sy . 
Di boni , quid turbae est ? 
aedes nostrae vix capient , scio . 
Quid comedent ? 
quid ebibent ? 
quid sene erit nostro miserius ? 
Sed video eccos quos volebam . 
Clin . 
O Iupiter , ubinam est fides ? 
Dum ego propter te errans patria careo demens , tu interea loci 
Conlocupletasti te , Antiphila ; 
et me in his deseruisti malis ; 
Propter quam in summa infamia sum , et meo patri minus obsequens ; 
Cuius nunc pudet me et miseret , qui harum mores cantabat mihi 
Monuisse frustra ; 
neque potuisse unquam ab hac me expellere ; 
Quod tamen nunc faciam : tum quum gratum mihi esse potuit nolui . 
Nemo est miserior me . 
Sy . 
Hic de nostris verbis errat videlicet 
Quae hic sumus locuti . 
Clinia , aliter tuum amorem atque est accipis : 
Nam et vita est eadem , et animus te erga idem ac fuit ; 
Quantum ex ipsa re coniecturam cepimus . 
Clin . 
Quid est , obsecro ? 
nam mihi nunc nihil rerum omnium est 
Quod malim quam me hoc falso suspicarier . 
Sy . 
Hoc primum , ut ne quid huius rerum ignores ; 
anus 
Quae est dicta mater esse ei antehac non fuit : 
Ea obiit mortem : hoc ipsa in itinere alterae 
Dum narrat forte audivi . 
Clit . 
Quaenam est altera ? 
Sy . 
Mane : hoc quod coepi primum enarrem , Clitipho : 
Post istuc veniam . 
Clit . 
Propera . 
Sy . 
Iam primum omnium , 
Ubi ventum ad aedes est , Dromo pultat fores : 
Anus quaedam prodit : haec ubi aperuit ostium , 
Continuo hic se coniecit intro : ego consequor . 
Anus foribus obdit pessulum ; 
ad lanam redit . 
Hinc sciri potuit , aut nusquam alibi , Clinia , 
Quo studio vitam suam te absente exegerit , 
Ubi de improviso interventum est mulieri : 
Nam ea res dedit tum existimandi copiam 
Quotidianae vitae consuetudinem , 
Quae cuiusque ingenium ut sit declarat maxime : 
Texentem telam studiose ipsam offendimus , 
Mediocriter vestitam veste lugubri , 
Eius anuis causa , opinor , quae erat mortua ; 
Sine auro , tum ornatam ita uti quae ornantur sibi ; 
Nulla mala re esse expolitam muliebri ; 
Capillus passus , prolixus , circum caput 
Reiectus negligenter : pax . 
Clin . 
Syre mi , obsecro , 
Ne me in laetitiam frustra coniicias . 
Sy . 
Anus 
Subtemen nebat : praeterea una ancillula 
Erat ; 
ea texebat una , pannis obsita , 
Neglecta , immunda illuvie . 
Clit . 
Si haec sunt , Clinia , 
Vera , ita uti credo , quis te est fortunatior ? 
Scin tu hanc quam dicit sordidatam et sordidam ? 
Magnum hoc quoque signum est dominam esse extra noxiam , 
Quum eius tam negliguntur internuntii : 
Nam disciplina est eisdem munerarier 
Ancillas primum ad dominas qui affectant viam . 
Clin . 
Perge , obsecro te , et cave ne falsam gratiam 
Studeas inire . 
Quid ait , ubi me nominas ? 
Sy . 
Ubi dicimus redisse te , et rogare uti 
Veniret ad te , mulier telam deserit 
Continuo , et lacrimis opplet os totum sibi , ut 
Facile scires desiderio id fieri tuo . 
Clin . 
Prae gaudio , ita me Di ament , ubi sim nescio : 
Ita timui . 
Clit . 
At ego nihil esse scibam , Clinia . 
Agedum vicissim , Syre , dic quae illa est altera ? 
Sy . 
Adducimus tuam Bacchidem . 
Clit . 
Hem , quid ? 
Bacchidem ? 
Eho sceleste , quo illam ducis ? 
Sy . 
Quo ego illam ? 
ad nos scilicet . 
Clit . 
Ad patremne ? 
Sy . 
Ad eun ipsum . 
Clit . 
O hominis impudentem audaciam ! 
Sy . 
Heus tu , 
Non fit sine periclo facinus magnum et memorabile . 
Clit . 
Hoc vide : in mea vita tu tibi laudem is quaesitum , scelus ; 
Ubi si paululum modo quid te fugerit , ego perierim . 
Quid illo facias ? 
Sy . 
At enim . 
Clit . 
Quid enim ? 
Sy . 
Si sinas , dicam . 
Clin . 
Sine . 
Clit . 
Sino . 
Sy . 
Ita res est haec nunc , quasi cum.---- 
Clit . 
Quas , malum , ambages mihi 
Narrare occipit ? 
Clin . 
Syre , verum hic dicit ; 
mitte : ad rem redi . 
Sy . 
Enimvero reticere nequeo : multimodis iniurius , 
Clitipho , es ; 
neque ferri potis est . 
Clin . 
Audiendum hercle est : tace . 
Sy . 
Vis amare ; 
vis potiri ; 
vis quod des illi effici : 
Tuum esse in potiendo periclum non vis : haud stulte sapis ; 
Siquidem id sapere est , velle te id quod non potest contingere : 
Aut haec cum illis sunt habenda , aut illa cum his mittenda sunt . 
Harum duarum conditionum nunc utram malis vide ; 
Etsi consilium quod cepi rectum esse et tutum scio : 
Nam apud patrem tua amica tecum sine metu ut sit copia est . 
Tum quod illi argentum es pollicitus eadem hac inveniam via ; 
Quod ut efficerem orando surdas iam aures reddideras mihi . 
Quid aliud tibi vis ? 
Clit . 
Siquidem hoc fit . 
Sy . 
"Siquidem." Experiundo scies . 
Clit . 
Age , age , cedo istuc tuum consilium : quid id est ? 
Sy . 
Adsimulabimus 
Tuam amicam huius esse . 
Clit . 
Pulchre : cedo quid hic faciet sua ? 
An ea quoque dicetur huius , si una haec dedecori est parum ? 
Sy . 
Immo ad tuam matrem abducetur . 
Clit . 
Quid eo ? 
Sy . 
Longum est , Clitipho , 
Si tibi narrem . 
Quamobrem id faciam vera causa est . 
Clit . 
Fabulae ! 
Nihil satis firmi video quamobrem accipere hunc mihi expediat metum . 
Sy . 
Mane . 
Habeo aliud , si istud metuis ; 
quod ambo confiteamini 
Sine periclo esse . 
Clit . 
Huiusmodi , obsecro , aliquid reperi . 
Sy . 
Maxime . 
Ibo obviam hinc : dicam ut revertantur domum . 
Clit . 
Hem ! 
Quid dixti ? 
Sy . 
Ademtum tibi iam faxo omnem metum , 
In aurem utramvis otiose ut dormias . 
Clit . 
Quid ago nunc ? 
Clin . 
Tune ? 
quod boni est-- 
Clit . 
Syre , dic modo 
Verum . 
Sy . 
Age modo , hodie sero ac nequicquam voles . 
Clin . 
Datur : fruare dum licet , nam nescias-- 
Clit . 
Syre , inquam . 
Sy . 
Perge porro ; 
tamen istuc ago . 
Eius sit potestas posthac an nunquam tibi . 
Clit . 
Verum hercle istuc est . 
Syre , Syre inquam , heus , heus , Syre . 
Sy . 
Concaluit : quid vis ? 
Clit . 
Redi , redi . 
Sy . 
Adsum : dic quid est ? 
Iam hoc quoque negabis tibi placere ? 
Clit . 
Immo , Syre , 
Et me , et neum amorem , et famam permitto tibi . 
Tu es iudex : ne quid accusandus sis vide . 
Sy . 
Ridiculum est te istuc me admonere , Clitipho ; 
Quasi istic minor mea res agatur quam tua . 
Hic si quid nobis forte adversi evenerit , 
Tibi erunt parata verba , huic homini verbera ; 
Quapropter haec res leutiqetuam neglectu est mihi . 
Sed istunc exora ut suam esse assimulet . 
Clin . 
Scilicet 
Facturum me esse : in eum iam res rediit locum 
Ut sit necessus . 
Clit . 
Amo te merito , Clinia . 
Clin . 
Verum illa ne quid titubet . 
Sy . 
Perdocta est probe . 
Clit . 
At hoc demiror , qui tam facile potueris 
Persuadere illi quae solet quos spernere ! 
Sy . 
In tempore ad eam veni , quod rerum omnium est 
Primum : nam quendam misere offendi militem 
Eius noctem orantem : haec arte tractabat virum , 
Ut illius animum cupidum inopia incenderet ; 
Eademque ut esset apud te hoc quam gratissimum . 
Sed heus tu , vide sis ne quid imprudens ruas : 
Patrem novisti ad has res quam sit perspicax : 
Ego te autem novi quam esse soleas impotens : 
Inversa verba , eversas cervices tuas , 
Gemitus , screatus , tussis , risus abstine . 
Clit . 
Laudabis . 
Sy . 
Vide sis . 
Clit . 
Tutemet mirabere . 
Sy . 
Sed quam cito sunt consecutae mulieres ! 
Clit . 
Ubi sunt ? 
cur retines ? 
Sy . 
Iam nunc haec non est tua . 
Clit . 
Scio ; 
apud patrem : at nunc interim . 
Sy . 
Nihilo magis . 
Clit . 
Sine . 
Sy . 
Non sinam , inquam . 
Clit . 
Quaeso , paulisper . 
Sy . 
Veto . 
Clit . 
Saltem salutare . 
Sy . 
Abeas , si sapis . 
Clit . 
Eo . 
Quid istic ? 
Sy . 
Manebit . 
Clit . 
O hominem felicem ! 
Sy . 
Ambula . 
BACCHIS . 
ANTIPHILA . 
CLINIA . 
SYRUS . 
Ba . 
Edepol te , mea Antiphila , laudo et fortunatam iudico , 
Id quum studuisti , isti formae ut mores consimiles forent : 
Minimeque , ita me Di ament , miror , si te sibi quisque expetit . 
Nam mihi quale ingenium haberes fuit indicio oratio . 
Et quum egomet nunc mecum in animo vitam tuam considero , 
Omniumque adeo vestrarum vulgus quae abs se segregant ; 
Et vos esse istiusmodi , et nos non esse , haud mirabile est . 
Nam expedit bonas esse vobis : nos quibuscum est res non sinunt . 
Quippe forma impulsi nostra nos amatores colunt : 
Haec ubi immutata est , illi suum animum alio conferunt . 
Nisi si prospectum interea aliquid est , desertae vivimus . 
Vobis cum uno semel ubi aetatem agere decretum est viro , 
Cuius mos maxime est consimilis vostrum , hi se ad vos applicant . 
Hoc beneficio utrique ab utrisque vero devincimini , 
Ut numquam ulla amori vestro incidere possit calamitas . 
An . 
Nescio alias : me quidem semper scio fecisse sedulo 
Ut ex illius commodo meum compararem commodum . 
Cl . 
Ah ! 
Ergo , mea Antiphila , tu nunc sola reducem me in patriam facis : 
Nam , > 
dum abs te absum , omnes mihi labores fuere quos cepi leves 
Praeterquam tui carendum quod erat . 
Sy . 
Credo . 
Cl . 
Syre , vix suffero . 
Hocine me miserum non licere meo modo ingenium frui ? 
Sy . 
Immo , ut patrem tuum vidi esse habitum , diu etiam duras dabit . 
Ba . 
Quisnam hic adolescens est qui intuitur nos ? 
An . 
Ah , retine me , obsecro . 
Ba . 
Amabo , quid tibi est ? 
An . 
Disperii , peril misera . 
Ba . 
Quid stupes , 
Antiphila ? 
An . 
Videon Cliniam an non ? 
Ba . 
Quem vides ? 
Cl . 
Salve , anime mi . 
An . 
O mi exspectate , salve . 
Cl . 
Ut vales ? 
An . 
Salvum advenisse gaudeo . 
Cl . 
Teneone te , 
Antiphila , maxime animo exoptata meo ? 
Sy . 
Ite intro : nam vos iamdudum exspectat senex . 
CHREMES . 
MENEDEMUS . 
Ch . 
Luciscit hoc iam : cesso pultare ostium 
Vicini , primum ex me ut sciat sibi filium 
Redisse ? 
etsi adolescentem hoc nolle intelligo . 
Verum quum videam miserum hunc tam excruciarier 
Eius abitu , celem tam insperatum gaudium , 
Cum illi pericli nihil ex indicio siet ? 
Haud faciam : nam , quod potero , adiutabo senem ; 
Ita ut filium meum amico atque aequali suo 
Video inservire , et socium esse in negotiis ; 
Nos quoque senes est aequum senibus obsequi . 
Me . 
Aut ego profecto ingenio egregie ad miserias 
Natus sum : aut illud falsum est , quod vulgo audio 
Dici , diem adimere aegritudinem hominibus : 
Nam mihi quidem quotidie augescit magis 
De filio aegritudo ; 
et quanto diutius 
Abest , magis cupio tanto et magis desidero . 
Ch . 
Sed ipsum foras egressum video : ibo , alloquar . 
Menedeme , salve : nuntium apporto tibi , 
Cuius maxime te fieri participem cupis . 
Me . 
Numquidnam de gnato meo audisti , Chreme ? 
Ch . 
Valet atque vivit . 
Me . 
Ubinam est , quaeso ? 
Ch . 
Apud me domi . 
Me . 
Meus gnatus ? 
Ch . 
Sic est . 
Me . 
Venit ? 
Ch . 
Certe . 
Me . 
Clinia 
Meus venit ? 
Ch . 
Dixi . 
Me . 
Eamus : duc me ad eum , obsecro . 
Ch . 
Non vult te scire se redisse etiam , et tuum 
Conspectum fugitat , propter peccatum ; 
tum hoc timet , 
Ne tua duritia antiqua illa etiam adaucta sit . 
Me . 
Non tu ei dixisti ut essem ? 
Ch . 
Non . 
Me . 
Quamobrem , Chreme ? 
Ch . 
Quia pessime istoc in te atque in illum consulis , 
Si te tam leni et victo animo esse ostenderis . 
Me . 
Non possum : satis iam satis pater durus fui . 
Ch . 
Ah ! 
Vehemens in utramque partem , Menedeme , es nimis , 
Aut largitate nimia , aut parsimonia . 
In eandem fraudem ex hac re atque ex illa incides . 
Primum ; 
olim potius quam paterere filium 
Commetare ad mulierculam , quae paululo 
Tum erat contenta , cuique erant grata omnia , 
Proterruisti hinc : ea coacta ingratiis 
Postilla coepit victum vulgo quaerere . 
Nunc cum sine magno intertrimento non potest 
Haberi , quidvis dare cupis : nam ut tu scias 
Quam ea nunc instructa pulchre ad perniciem siet , 
Primum , iam ancillas secum adduxit plus decem , 
Oneratas veste atque auro . 
Satrapes si siet 
Amator , nunquam sufferre eius sumtus queat ; 
Nedum tu possis . 
Me . 
Estne ea intus ? 
Ch . 
Sit rogas ? 
Sensi : namque ei unam coenam atque eius comitibus 
Dedi ; 
quod si iterum mihi sit danda , actum siet . 
Nam ut alia omittam , pytissando modo mihi 
Quid vini absumsit ! 
"Sic hoc , " dicens ; 
"Asperum , 
Pater , hoc est ; 
aliud lenius sodes vide." 
Relevi dolia omnia , omnes serias ; 
Omnes sollicitos habui : atque haec una nox . 
Quid te futurum censes quem assidue exedent ? 
Sic me Di amabunt , ut me tuarum miseritum est , 
Menedeme , fortunarum . 
Me . 
Faciat quod libet : 
Sumat , consumat , perdat , decretum est pati , 
Dum illum modo habeam mecum . 
Ch . 
Si certum est tibi 
Sic facere , illud permagni referre arbitror , 
Ut ne cientem sentiat te id sibi dare . 
Me . 
Quid faciam ? 
Ch . 
Quidvis potius quam quod cogitas : 
Per alium quemvis ut des ; 
falli te sinas 
Technis per servulum ; 
etsi subsensi id quoque , 
Illos ibi esse et id agere inter se clanculum . 
Syrus cum illo vestro consusurrat ; 
conferunt 
Consilia ad adolescentes : et tibi perdere 
Talentum hoc pacto satius est quam illo minam . 
Non nunc pecunia agitur ; 
sed illud , quomodo 
Minimo periclo id demus adolescentulo . 
Nam si semel tuum animum ille intellexerit , 
Prius proditurum te tuam vitam , et prius 
Pecuniam omnem , quam abs te amittas filium ; 
hui , 
Quantam fenestram ad nequitiam patefeceris ! 
Tibi autem porro ut non sit suave vivere : 
Nam deteriores omnes sumus licentia . 
Quodcunque inciderit in mentem volet : neque id 
Putabit , pravum siet an rectum quod petet . 
Tu rem perire et ipsum non poteris pati . 
Dare denegaris ; 
ibit ad illud ilico , 
Quo maxime apud te se valere sentiet : 
Abiturum se abs te esse ilico minabitur . 
Me . 
Videre verum , atque ita uti res est , dicere . 
Ch . 
Somnum hercle ego hac nocte oculis non vidi meis , 
Dum id quaero tibi qui filium restituerem . 
Me . 
Cedo dextram : porro te idem oro ut facias , Chreme . 
Ch . 
Paratus sum . 
Me . 
Scin quid nunc facere te volo ? 
Ch . 
Dic . 
Me . 
Quod sensisti illos me incipere fallere . 
Id ut maturent facere : cupio illi dare 
Quod vult : cupio iam videre . 
Ch . 
Operam dabo . 
Paulum negoti mihi obstat : Simus et Crito 
Vicini nostri hic ambigunt de finibus : 
Me cepere arbitrum : ibo ac dicam , ut dixeram 
Operam daturum me , hodie non posse his dare . 
Continuo hic adero . 
Me . 
Ita qu√¶so . 
Di vestram fidem ! 
Ita comparatam esse hominum naturam omnium , 
Aliena ut melius videant et diiudicent 
Quam sua ? 
an eo fit quia in re nostra aut gaudio 
Sumus praepediti nimio aut aegritudine ? 
Hic mihi quanto nunc plus sapit quam egomet mihi ! 
Ch . 
Dissolvi me otiosus operam ut tibi darem . 
Syrus est prehendendus , atque adhortandus mihi . 
A me nescio quis exit : concede hinc domum , 
Ne nos inter nos congruere sentiant . 
SYRUS . 
CHREMES . 
Sy . 
Hac illac circumcursa : inveniendum est tamen 
Argentum : intendenda in senem est fallacia . 
Ch . 
Num me fefellit hosce id struere ? 
Videlicet 
[Quia] Cliniae ille servus tardiusculus est , 
Idcirco huic nostro tradita est provincia . 
Sy . 
Quis hic loquitur ? 
Perii . 
Numnam haec audivit ? 
Ch . 
Syre . 
Sy . 
Hem . 
Ch . 
Quid tu istic ? 
Sy . 
Recte equidem : sed te miror , Chreme , 
Tam mane qui heri tantum biberis . 
Ch . 
Nihil nimis . 
Sy . 
"Nihil" narras ? 
visa vero est , quod dici solet , 
Aquilae senectus . 
Ch . 
Heia . 
Sy . 
Mulier commoda et 
Faceta haec meretrix . 
Ch . 
Sane , idem visa est mihi . 
Sy . 
Et quidem hercle forma luculenta . 
Ch . 
Sic satis . 
Sy . 
Ita non ut olim ; 
sed uti nunc , sane bona : 
Minimeque miror Clinia hanc si deperit . 
Sed habet patrem quendam avidum , miserum , atque aridum , 
Vicinum hunc : nostine ? 
At quasi is non divitiis 
Abundet , gnatus eius profugit inopia . 
Scis esse factum ut dico ? 
Ch . 
Quid ego nesciam ? 
Hominem pistrino dignum . 
Sy . 
Quem ? 
Ch . 
Istunc servulum 
Dico adolescentis . 
Sy . 
Syre , tibi timui male . 
Ch . 
Qui passus est id fieri . 
Sy . 
Quid faceret ? 
Ch . 
Rogas ? 
Aliquid reperiret , fingeret fallacias , 
Under esset adolescenti amicae quod daret ; 
Atque hunc difficilem invitum servaret senem . 
Sy . 
Garris . 
Ch . 
Haec facta ab illo oportebat , Syre . 
Sy . 
Eho quaeso , laudas qui heros fallunt ? 
Ch . 
In loco 
Ego vero laudo . 
Sy . 
Recte sane . 
Ch . 
Quippe quia 
Magnarum saepe id remedium aegritudinum est . 
Huic iam mansisset unicus gnatus domi . 
Sy . 
Iocone an serio illaec dicat , nescio ; 
Nisi mihi quidem addit animum , quo lubeat magis . 
Ch . 
Et nunc quid exspectat , Syre ? 
an dum hinc denuo 
Abeat , cum tolerare huius sumtus non queat ? 
Nonne ad senem aliquam fabricam fingit ? 
Sy . 
Stolidus est . 
Ch . 
At te adiutare oportet adolescentuli 
Causa . 
Sy . 
Facile equidem facere possum , si iubes : 
Etenim quo pacto id fieri soleat calleo . 
Ch . 
Tanto hercle melior . 
Sy . 
Non est mentiri meum . 
Ch . 
Fac ergo . 
Sy . 
At heus tu , facitodum eadem haec memineris , 
Si quid huius simile forte aliquando evenerit , 
Ut sunt humana , tuus ut faciat filius . 
Ch . 
Non usus veniet , spero . 
Sy . 
Spero hercle ego quoque . 
Neque eo nunc dico , quo quicquam illum senserim : 
Sed si quid , ne quid . 
Quae sit eius √¶tas vides . 
Et nae ego te , si usus veniat , magnifice , Chreme , 
Tractare possim . 
Ch . 
De istoc , quum usus venerit , 
Videbimus quid opus sit : nunc istuc age . 
Sy . 
Nunquam commodius unquam herum audivi loqui , 
Nec quum male facerem crederem mihi impunius 
Licere . 
Quisnam a nobis egreditur foras ? 
CHREMES . 
CLITIPHO . 
SYRUS . 
Ch . 
Quid istuc , quaeso ? 
qui istic mos est , Clitipho ? 
itane fieri oportet ? 
Cl . 
Quid ego feci ? 
Ch . 
Vidine ego te modo manum in sinum huic meretrici 
Inserere ? 
Sy . 
Acta haec res est : perii . 
Cl . 
Mene ? 
Ch . 
Hisce oculis ; 
ne nega . 
Facis adeo indigne iniuriam illi , qui non abstineas manum : 
Nam istaec quidem contumelia est , 
Hominem amicum recipere ad te , atque eius amicam subagitare . 
Vel heri in vino quam immodestus fuisti ! 
Sy . 
Factum . 
Ch . 
Quam molestus ! 
Ut equidem , ita me Di ament , metui quid futurum denique esset . 
Novi ego amantium animum : advertunt graviter quae non censeas . 
Cl . 
At mihi fides apud hunc est nihil me istius facturum , pater . 
Ch . 
Esto : at certe concedas hinc aliquo ab ore eorum aliquantisper . 
Multa fert libido : ea prohibet facere tua praesentia . 
Ego de me facio coniecturam : nemo est meorum amicorum hodie 
Apud quem expromere omnia mea occulta , Clitipho , audeam ; 
Apud alium prohibet dignitas , apud alium ipsius facti pudet , 
Ne ineptus , ne protervus videar ; 
quod illum facere credito . 
Sed nostrum est intelligere , utcumque atque ubicumque opus sit obsequi . 
Sy . 
Quid istic narrat ? 
Cl . 
Perii . 
Sy . 
Clitipho , haec ego praecipio tibi ? 
Hominis frugi et temperantis functus es officium ? 
Cl . 
Tace sodes . 
Sy . 
Recte sane . 
Ch . 
Syre , pudet me . 
Sy . 
Credo ; 
neque id iniuria . 
Quin mihi molestum est . 
Cl . 
Pergis hercle ? 
Sy . 
Verum dico quod videtur . 
Cl . 
Non accedam ad illos ? 
Ch . 
Eho quaeso , una accedendi via est ? 
Sy . 
Actum est : hic prius se indicarit quam ego argentum effecero . 
Chreme , vin tu homini stulto mihi auscultare ? 
Ch . 
Quid faciam ? 
Sy . 
Iube hunc 
Abire hinc aliquo . 
Cl . 
Quo hinc abeam ego ? 
Sy . 
Quo ? 
quo libet : da illis locum . 
Abi deambulatum . 
Cl . 
Deambulatum quo ? 
Sy . 
Vah ! 
quasi desit locus . 
Abi sane istac , istorsum , quo vis . 
Ch . 
Recte dicit : censeo . 
Cl . 
Di te eradicent , Syre , qui me hinc extrudis . 
Sy . 
At 
Tu pol tibi istas posthac comprimito manus . 
Censen vero ? 
quid illum porro credis facturum , Chreme , 
Nisi eum , quantum tibi opis Di dant , servas , castigas , mones ? 
Ch . 
Ego istuc curabo . 
Sy . 
Atqui nunc , here , hic tibi asservandus est . 
Ch . 
Fiet . 
Sy . 
Si sapias : nam mihi iam minus minusque obtemperat . 
Ch . 
Quid tu ? 
ecquid de illo quod dudum tecum egi egisti , Syre ? 
aut 
Repperisti , tibi quod placeat ? 
an nondum etiam ? 
Sy . 
De fallacia 
Dicis ? 
st ! 
inveni nuper quandam . 
Ch . 
Frugi es : cedo , quid est ? 
Sy . 
Dicam : verum , ut aliud ex alio incidit . 
Ch . 
Quidnam , Syre ? 
Sy . 
Pessima haec est meretrix . 
Ch . 
Ita videtur . 
Sy . 
Immo si scias . 
Vah , vide , quod inceptet facinus . 
Fuit quaedam anus Corinthia 
Hic : huic drachmarum argenti haec mille dederat mutuum . 
Ch . 
Quid tum ? 
Sy . 
Ea mortua est : reliquit filiam adolescentulam . 
Ea relicta huic arrhaboni est pro illo argento . 
Ch . 
Intelligo . 
Sy . 
Hanc secum huc adduxit , ea quae est nunc apud uxorem tuam . 
Ch . 
Quid tum ? 
Sy . 
Cliniam orat sibi uti id nunc det ; 
illam illi tamen 
Post daturam . 
Mille nummum poscit . 
Ch . 
Et poscit quidem ? 
Sy . 
Hui , 
Dubium id est ? 
Ch . 
Ego sic putavi : quid nunc facere cogitas ? 
Sy . 
Egone ? 
ad Menedemum ibo : dicam hanc esse captam ex Caria 
Ditem et nobilem ; 
si redimat , magnum inesse in ea lucrum . 
Ch . 
Erras . 
Sy . 
Quid ita ? 
Ch . 
Pro Menedemo nunc tibi ego respondeo : 
Non emo : quid ais ? 
Sy . 
Optata loquere . 
Ch . 
Atqui non est opus . 
Sy . 
Non opus est ? 
Ch . 
Non hercle vero . 
Sy . 
Quid istuc ? 
miror . 
Ch . 
Iam scies . 
Mane , mane : quid est quod tarn a nobis graviter crepuerunt fores ? 
SOSTRATA . 
CHREMES . 
NUTRIX . 
SYRUS . 
So . 
Nisi me animus fallit , hic profecto est annulus quem ego suspicor 
Is quicum exposita est gnata . 
Ch . 
Quid volt sibi , Syre , haec oratio ? 
So . 
Quid est ? 
isne tibi videtur ? 
Nu 
Dixi equidem ubi mihi ostendisti ilico 
Eum esse . 
So . 
At ut satis contemplata modo sis , mea nutrix . 
Nu . 
Satis . 
So . 
Abi iam nunc intro , atque illa si iam laverit mihi nuntia : 
Hic ego virum interea opperibor . 
Sy . 
Te vult : videas , quid velit . 
Nescio quid tristis est : non temere est : metuo quid sit . 
Ch . 
Quid siet ? 
Nae , ista hercle magno iam conatu magnas nugas dixerit . 
So . 
Ehem mi vir . 
Ch . 
Ehem mea uxor . 
So . 
Te ipsum quaero . 
Ch . 
Loquere quid velis . 
So . 
Primum hoc te oro ne quid credas me adversum edictuin tuum 
Facere esse ausam . 
Ch . 
Vin me istuc tibi , etsi incredibile est , credere ? 
Credo . 
Sy . 
Nescio quid peccati portet haec purgatio . 
So . 
Meministin me esse gravidam , et mihi te maximopere dicere , 
Si puellam parerem nolle tolli ? 
Ch . 
Scio quid feceris : 
Sustulisti . 
Sy . 
Sic est factum , domina , ergo herus damno auctus est . 
So . 
Minime : sed erat hic Corinthia anus haud impura : ei dedi 
Exponendam . 
Ch . 
O Iupiter , tantamne esse in animo inscitiam ! 
So . 
Perii : quid ego feci ? 
Ch . 
Rogitas ? 
So . 
Si peccavi , mi Chreme , 
Insciens feci . 
Ch . 
Id equidem ego si tu neges , certo scio 
Te inscientem atque imprudentem dicere ac facere omnia : 
Tot peccata in hac re ostendis : nam iam primum , si meum 
Imperium exsequi voluisses , interemtam oportuit ; 
Non simulare mortem verbis , re ipsa spem vitae dare . 
At id omitto : misericordia , animus maternus : sino . 
Quam bene vero abs te prospectumn est ! 
quid voluisti ? 
cogita . 
Nempe anui illi prodita abs te filia est planissime , 
Per te vel uti quaestum faceret , vel uti veniret palam . 
Credo id cogitasti : " Quidvis satis est dum vivat modo." 
Quid cum illis agas , qui neque ius , neque bonum atque aequum sciunt ? 
Melius , peius ; 
prosit , obsit ; 
nihil vident , nisi quod libet . 
So . 
Mi Chreme , peccavi , fateor : vincor : nunc hoc te obsecro , 
Quanto tuus est animus natu gravior , ignoscentior , 
Ut meae stultitiae in iustitia tua sit aliquid praesidi . 
Ch . 
Scilicet equidem istuc factum ignoscam : verum , Sostrata , 
Male docet te mea facilitas multa . 
Sed istuc , quicquid est , 
Qua hoc occeptum est causa loquere . 
So . 
Ut stultae et misere omnes sumus 
Religiosae , quum exponendam do illi , de digito annulum 
Detraho ; 
et eum edico ut una cum puella exponeret ; 
Si moreretur , ne expers partis esset de nostris bonis . 
Ch . 
Istuc recte : conservasti te atque illam . 
So . 
Is hic est annulus . 
Ch . 
Unde habes ? 
So . 
Quam Bacchis secum adduxit adolescentulam . 
Sy . 
Hem ! 
Ch . 
Quid ea narrat ? 
So . 
Ea lavatum dum it servandum mihi dedit . 
Animum non adverti primum ; 
sed postquam aspexi , ilico 
Cognovi : ad te exsilui . 
Ch . 
Quid nunc suspicare , aut invenis 
De illa ? 
So . 
Nescio ; 
nisi ut ex ipsa quaeras unde hunc habuerit , 
Si potis est reperiri . 
Sy . 
Interii : plus spei video quam volo . 
Nostra est , si ita est . 
Ch . 
Vivitne illa cui tu dederas ? 
So . 
Nescio . 
Ch . 
Quid renuntiavit olim ? 
So . 
Fecisse id quod iusseram . 
Ch . 
Nomen mulieris cedo quod sit , ut quaeratur . 
So . 
Philtere . 
Sy . 
Ipsa est : mirum ni illa salva est , et ego peril . 
Ch . 
Sostrata , 
Sequere me intro hac . 
So . 
Ut praeter spem evenit . 
Quam timui male 
Ne nunc animo ita esses duro ut olim in tollenda , Chreme ! 
Ch . 
Non licet hominem esse saepe ita ut volt , si res non sinit . 
Nunc ita tempus est mihi ut cupiam filiam ; 
olim nihil minus . 
SYRUS . 
Nisi me animus fallit , haud permultum a me aberit infortunium : 
Ita hac re in angustum oppido nunc meae coguntur copiae ; 
Nisi aliquid video ne esse amicam hanc gnati resciscat senex . 
Nam quod de argento sperem , aut posse postulem me fallere , 
Nihil est : triumpho si licet me latere tecto abscedere . 
Crucior , bolum tantum mihi ereptum tam de subito e faucibus . 
Quid agam ? 
aut quid comminiscar ? 
ratio de integro ineunda est mihi . 
Nihil tam difficile est quin quaerendo investigari possiet . 
Quid si hoc nunc sic incipiam ? 
Nihil est . 
Quid si sic ? 
Tantundem egero . 
At sic opinor . 
Non potest . 
Immo optime . 
Euge , habeo optimam . 
Retraham hercle opinor ad me idem illud fugitivum argentum tamen . 
CLINTA . 
SYRUS . 
Cl . 
Nulla mihi res posthac potest iam intervenire tanta 
Quae mihi aegritudinem afferat : tanta haec laetitia oborta est . 
Dedo patri me nunc iam ut frugalior sim quam vult . 
Sy . 
Nihil me fefellit : cognita est , quantum audio huius verba . 
Istuc tibi ex sententia tua obtigisse laetor . 
Cl . 
O mi Syre , audistine obsecro ? 
Sy . 
Quidni , qui usque una adfuerim ? 
Cl . 
Cuiquam aeque audisti commodius quicquam evenisse ? 
Sy . 
Nulli . 
Cl . 
Atque ita me Di ament ut ego nunc non tam meapte causa 
Laetor quam illius quam ego scio esse honore quovis dignam . 
Sy . 
Ita credo : sed nunc , Clinia , age , da te mihi vicissim : 
Nam amici quoque res est videnda in tuto ut collocetur ; 
Ne quid de amica nunc senex . 
Cl . 
O Iupiter ! 
Sy . 
Quiesce . 
Cl . 
Antiphila mea nubet mihi . 
Sy . 
Sicine mihi interloquere ? 
Cl . 
Quid faciam , Syre mi ? 
gaudeo : fer me . 
Sy . 
Fero hercle vero . 
Cl . 
Deorum vitam apti sumus . 
Sy . 
Frustra operam , opinor , sumo . 
Cl . 
Loquere ; 
audio . 
Sy . 
At iam hoc non ages . 
Cl . 
Agam . 
Sy . 
Videndum est , inquam , 
Amici quoque res , Clinia , tui in tuto ut collocetur : 
Nam si nunc a nobis abis , et Bacchidem hic relinquis , 
Noster resciscet ilico esse amicam hanc Clitiphonis : 
Si abduxeris , celabitur itidem ut celata adhuc est . 
Cl . 
At enim istoc nihil est magis , Syre , meis nuptiis adversum : 
Nam quo ore appellabo patrem ? 
Tenes quid dicam ? 
Sy . 
Quidni ? 
Cl . 
Quid dicam ? 
quam causam afferam ? 
Sy . 
Quin nolo mentiare . 
Aperte ita ut res sese habet narrato . 
Cl . 
Quid ais ? 
Sy . 
Iubeo ; 
Illam te amare et velle uxorem : hanc esse Clitiphonis . 
Cl . 
Bonam atque iustam rem oppido imperas , et factu facilem ; 
Et scilicet iam me hoc voles patrem exorare ut celet 
Senem vestrum . 
Sy . 
Immo , ut recta via rem narret ordine omnem . 
Cl . 
Hem , 
Satin sanus es , aut sobrius ? 
tu quidem ilium plane prodis . 
Nam qui ille poterit esse in tuto ? 
dic mihi . 
Sy . 
Huic equidem consilio palmam do : hic me magnifice effero , 
Qui vim tantam in me et potestatem habeam tantae astutiae , 
Vera dicendo ut eos ambos fallam ; 
ut quum narret senex 
Vester nostro istam esse amicam gnati , non credat tamen . 
Cl . 
At enim spem istoc pacto rursum nuptiarum omnem eripis : 
Nam , dum amicam hanc meam esse credet , non committet filiam . 
Tu fortasse quid me fiat parvi pendis dum illi consulas . 
Sy . 
Quid , malum , me aetatem censes velle id assimularier ? 
Unus est dies , dum argentum eripio : pax : nihil amplius . 
Cl . 
Tantum sat habes ? 
quid tum , quaeso , si hoc pater resciverit ? 
Sy . 
Quid si redeo ad illos qui aiunt , "Quid si nunc coelum ruat ? " 
Cl . 
Metuo quid agam . 
Sy . 
Metuis ? 
quasi non ea potestas sit tua , 
Quo velis in tempore ut te exsolvas , rem facias palam . 
Cl . 
Age , age , traducatur Bacchis . 
Sy . 
Optime ipsa exit foras . 
BACCHIS . 
CLINIA . 
SYRUS . 
DROMO . 
PHRYGIA . 
Ba . 
Satis pol proterve me Syri promissa huc induxerunt ; 
Decem minas quas mihi dare pollicitus est . 
Quod si is nunc 
Me deceperit , saepe obsecrans me ut veniam frustra veniet . 
Aut quum venturam dixero et constituero ; 
quum is certo 
Renuntiarit ; 
Clitipho cum in spe pendebit animi ; 
Decipiam , ac non veniam : Syrus mihi tergo poenas pendet . 
Cl . 
Satis scite promittit tibi . 
Sy . 
Atqui tu hanc iocari credis ? 
Faciet , nisi caveo . 
Ba . 
Dormiunt : ego pol istos commovebo . 
Mea Phrygia , audisti modo iste homo quam villam demonstravit 
Charini ? 
Ph . 
Audivi . 
Ba . 
Proximam esse huic fundo ad dextram ? 
Ph . 
Memini . 
Ba . 
Curriculo pereurre : apud eum miles Dionysia agitat . 
Sy . 
Quid inceptat ? 
Ba . 
Die me hic oppido esse invitam , atque asservari ; 
Verum aliquo pacto verba me his daturam esse , et venturam . 
Sy . 
Peril hercle . 
Bacchis , mane , mane : quo mittis istane quaeso ? 
Iube maneat . 
Ba . 
I . 
Sy . 
Quin est paratum argentum . 
Ba . 
Quin ego maneo . 
Sy . 
Atqui iam dabitur . 
Ba . 
Ut libet : num ego insto ? 
Sy . 
At scin quid , sodes ? 
Ba . 
Quid ? 
Sy . 
Transeundum nunc tibi ad Menedemum est , et tua pompa 
Eo traducenda est . 
Ba . 
Quam rem agis , scelus ? 
Sy . 
Egone ? 
argentum cudo 
Quod tibi dem . 
Ba . 
Dignam me putas quam illudas ? 
Sy . 
Non est temere . 
Ba . 
Etiamne tecum res hic mihi est ? 
Sy . 
Minime : tuum tibi reddo . 
Ba . 
Eatur . 
Sy . 
Sequere hac . 
Heus , Dromo . 
Dr . 
Quis me vult ? 
Sy . 
Syrus . 
Dr . 
Quid est rei ? 
Sy . 
Ancillas omnes Bacchidis traduce huc ad vos propere . 
Dr . 
Quamobrem ? 
Sy . 
Ne quaeras : efferant quae secum huc attulerunt . 
Sperabit sumtum tibi senex levatum esse harum abitu . 
Nae ille haud scit paullum lucri quantum ei damni apportet . 
Tu nescis id quod scis , Dromo , si sapies . 
Dr . 
Mutum dices . 
CHREMES . 
SYRUS . 
Ch . 
Ita me Di amabunt ut nunc Menedemi vicem 
Miseret me talltum devenisse ad eum mali . 
Illancine mulierem alere cum ilia familia ? 
Etsi scio hosce aliquot dies non sentiet ; 
Ita magno desiderio fuit ei filius : 
Verum ubi videbit tantos sibi sumtus domi 
Quotidiano fieri , nec fieri modum , 
Optabit rursum ut abeat ab se filius . 
Syrum optime eccum ! 
Sy . 
Cesso hunc adoriri ? 
Ch . 
Syre . 
Sy . 
Hem . 
Ch . 
Quid est ? 
Sy . 
Te mihi ipsum iam dudum optabam dari . 
Ch . 
Videre egisse iam nescio quid cum sene . 
Sy . 
De illo quod dudum ? 
dictum ac factum reddidi . 
Ch . 
Bonane fide ? 
Sy . 
Bona hercle . 
Ch . 
Non possum pati 
Quin tibi caput demulceam . 
Accede huc , Syre : 
Faciam boni tibi aliquid pro ista re , ac libens . 
Sy . 
At si scias , quam scite in mentem venerit . 
Ch . 
Vah , gloriare evenisse ex sententia ? 
Sy . 
Non hercle vero : verum dico . 
Ch . 
Die , quid est ? 
Sy . 
Tui Clitiphonis esse amicam hanc Bacchidem 
Menedemo dixit Clinia ; 
et ea gratia 
Secum adduxisse , ne tu id persentisceres . 
Ch . 
Probe . 
Sy . 
Die sodes . 
Ch . 
Nimium , inquam . 
Sy . 
Immo sic satis . 
Sed porro ausculta quod superest fallaciae . 
Sese ipse dicet tuam vidisse filiam ; 
Eius sibi complacitam formam , postquam aspexerit ; 
Hanc cupere uxorem . 
Ch . 
Modone quae inventa est ? 
Sy . 
Eam . 
Et quidem iubebit posci . 
Ch . 
Quamobrem istuc , Syre ? 
Nam prorsum nihil intelligo . 
Sy . 
Hui ! 
tardus es . 
Ch . 
Fortasse . 
Sy . 
Argentum dabitur ei ad nuptias , 
Aurum , atque vestem , qui , --tenesne ? 
Ch . 
Comparet ? 
Sy . 
Id ipsum . 
Ch . 
At ego illi neque do , neque despondeo . 
Sy . 
Non ? 
quamobrem ? 
Ch . 
Quamobrem ? 
me rogas ? 
Homini fugitivo dabo ? 
Sy . 
Non ego dicebam in perpetuum illam illi ut dares ; 
Verum ut simulares . 
Ch . 
Non mea est simulatio . 
Ita tu istaec tua misceto ne me admisceas . 
Ego cui daturus non sum ut ei despondeam ? 
Sy . 
Credebam . 
Ch . 
Minime . 
Sy . 
Scite poterat fieri . 
Et ego hoc , quia dudum tu tantopere iusseras , 
Eo coepi . 
Ch . 
Credo . 
Sy . 
Caeterum equidem istuc , Chrene , 
Aequi bonique facio . 
Ch . 
Atqui cummaxime 
Volo te dare operam ut fiat , verum alia via . 
Sy . 
Fiat : quaeratur aliud : sed illud quod tibi 
Dixi de argento , quod ista debet Bacchidi , 
Id nunc reddendum est illi : neque tu scilicet 
Eo nunc confugies : "Quid mea ? 
num datum mihi est ? 
Num iussi ? 
num illa oppignerare filiam 
Meam , me invito , potuit ? " Verum illud , Chreme , 
Dicunt , Ius summum saepe summa malitia est . 
Ch . 
Haud faciam . 
Sy . 
Immo aliis si licet , tibi non licet . 
Omnes te in lauta et bene acta parte putant . 
Ch . 
Quin egomet iam ad eam deferam . 
Sy . 
Immo filium 
Iube potius . 
Ch . 
Quamobrem ? 
Sy . 
Quia enim in hunc suspicio est 
Translata amoris . 
Ch . 
Quid tum ? 
Sy . 
Quia videbitur 
Magis verisimile id esse , quum hic illi dabit : 
Simul et conficiam facilius ego , quod volo . 
Ipse adeo adest : abi , effer argentum . 
Ch . 
Effero . 
CLITIPHO . 
SYRUS . 
Cl . 
Nulla est tam facilis res quin difficilis siet , 
Quam invitus facias . 
Vel me haec deambulatio , 
Quam non laboriosa , ad languorem dedit . 
Nee quicquam magis nunc metuo quam ne denuo 
Miser aliquo extrudar hinc , ne accedam ad Bacchidem . 
Ut te quidem omnes Dii Deaeque , quantum est , Syre , 
Cum tuo istoc invento , cumque incepto perduint . 
Huiusmodi res semper comminiscere , 
Ubi me excarnifices . 
Sy . 
I tu hinc quo dignus es . 
Quam pene tua me perdidit protervitas ! 
Cl . 
Vellem hercle factum : ita meritus es . 
Sy . 
Meritus ? 
quomodo ? 
Nae me istuc ex te prius audivisse gaudeo 
Quam argentum haberes , quod daturus iam fui . 
Cl . 
Quid igitur dicam tibi vis ? 
abiisti , mihi 
Amicam adduxti , quam non liceat tangere . 
Sy . 
Iam non sum iratus : sed scin ubi nunc sit tibi 
Tua Bacchis ? 
Cl . 
Apud nos . 
Sy . 
Non . 
Cl . 
Ubi ergo ? 
Sy . 
Apud Cliniam . 
Cl . 
Perii . 
Sy . 
Bono animo es : iam argentum ad eam deferes 
Quod ei es pollicitus . 
Cl . 
Garris : unde ? 
Sy . 
A tuo patre . 
Cl . 
Ludis fortasse me . 
Sy . 
Ipsa re experibere . 
Cl . 
Nae ego fortunatus homo sum : deamo te , Syre . 
Sy . 
Sed pater egreditur : cave quicquam admiratus sies 
Qua causa id fiat : obsecundato in loco . 
Quod imperabit facito ; 
loquitor paucula . 
CHREMES . 
CLITIPHO . 
SYRUS . 
Ch . 
Ubi Clitipho nunc est ? 
Sy . 
Eccum me , inque . 
Cl . 
Eccum hic tibi . 
Ch . 
Quid rei esset dixti huic ? 
Sy . 
Dixi pleraque omnia . 
Ch . 
Cape hoc argentum ac defer . 
Sy . 
Hei , quid stas ? 
lapis ? 
Quin accipis ? 
Cl . 
Cedo sane . 
Sy . 
Sequere hac me ocius . 
Tu hic nos dum eximus interea opperibere ; 
Nam nihil est illic quod moremur diutius . 
Ch . 
Minas quidem iam decem habet a me filia , 
Quas pro alimentis esse nunc duco datas : 
Hasce ornamentis consequentur alterae . 
Porro haec talenta dotis adposcent duo . 
Quam multa iniusta ac prava fiunt moribus ! 
Mihi nunc , relictis rebus , inveniendus est 
Aliquis labore inventa mea cui dem bona . 
MENEDEMUS . 
CHREMES . 
Me . 
Multo omnium nunc me fortunatissimum 
Factum puto esse , gnate , quum te intelligo 
Resipisse . 
Ci . 
Ut errat . 
Me . 
Te ipsum quaerebam , Chreme . 
Serva , quod in te est , filium et me et familiam . 
Ch . 
Cedo quid vis faciam ? 
Me . 
Invenisti hodie filiam . 
Ch . 
Quid tum ? 
Me . 
Hanc sibi uxorem dari vult Clinia . 
Ch . 
Quaeso quid tu hominis es ? 
Me . 
Quid est ? 
Ch . 
Iamne oblitus es 
Inter nos quid sit dictum de fallacia , 
Ut ea via abs te argentum auferretur ? 
Me . 
Scio . 
Ch . 
Ea res nunc agitur ipsa . 
Me . 
Quid dixti , Chreme ? 
Immo haec quidem , quae apud me est , Clitiphonis est 
Amica . 
Ch . 
Ita aiunt : et tu credis omnia : 
Et illum aiunt velle uxorem , ut , quum desponderim , 
Des qui aurum ac vestem atque alia quae opus sunt comparet . 
Me . 
Id est profecto : id amicae dabitur . 
Ch . 
Scilicet 
Daturum . 
Me . 
Vah , frustra sum igitur gavisus miser . 
Quidvis tamen iam malo quam hunc amittere . 
Quid nunc renuntiem abs te responsum , Chreme , 
Ne sentiat me sensisse , atque aegre ferat ? 
Ch . 
"Aegre ? " nimium illi , Menedeme , indulges . 
Me . 
Sine . 
Inceptum est : perfice hoc mihi perpetuo , Chreme . 
Ch . 
Die convenisse ; 
egisse te de nuptiis . 
Me . 
Dicam : quid deinde ? 
Ch . 
Me facturum esse omnia ; 
Generum placere : postremo etiam , si voles , 
Desponsam quoque esse dicito . 
Me . 
Hem , istuc volueram . 
Ch . 
Tanto ocius te ut poscat , et tu id quod cupis 
Quam ocissime ut des . 
Me . 
Cupio . 
Ch . 
Nae tu propediem , 
Ut istam rem video , istius obsaturabere . 
Sed haec ut ut sunt , cautim et paulatim dabis , 
Si sapies . 
Me . 
Faciam . 
Ch . 
Abi intro ; 
vide quid postulet . 
Ego domi ero , si quid me voles . 
Me . 
Sane volo : 
Nam te sciente faciam , quicquid egero . 
MENEDEMUS . 
CHREMES . 
Me . 
Ego me non tam astutum , neque ita perspicacem esse certo scio : 
Sed hic adiutor meus et monitor et praemonstrator Chremes 
Hoc mihi praestat . 
In me quidvis harum rerum convenit 
Quae sunt dicta in stultum ; 
caudex , stipes , asinus , plumbeus : 
In illum nihil potest ; 
nam exsuperat eius stultitia haec omnia . 
Ch . 
Ohe , iam desine Deos , uxor , gratulando obtundere , 
Tuam esse inventam gnatam ; 
nisi illos ex tuo ingenio iudicas , 
Ut nihil credas intelligere nisi idem dictum sit centies . 
Sed interim , quid illic iam dudum gnatus cessat cum Syro ? 
Me . 
Quos ais homines , Chreme , cessare ? 
Ch . 
Ehem , Menedeme , advenis ? 
Dic mihi , Cliniae quae dixi nuntiastine ? 
Me . 
Omnia . 
Ch . 
Quid ait ? 
Me . 
Gaudere adeo coepit quasi qui cupiunt nuptias . 
Ch . 
Ha ha he ! 
Me . 
Quid risisti ? 
Ch . 
Servi venere in mentem Syri 
Calliditates . 
Me . 
Itane ? 
Ch . 
Vultus quoque hominum fingit scelus . 
Me . 
Gnatus quod se adsimulat laetum , id dicis ? 
Ch . 
Id . 
Me . 
Idem istuc mihi 
Venit in mentem . 
Ch . 
Veterator ! 
Me . 
Magis , si magis noris , putes 
Ita rem esse . 
Ch . 
Ain tu ? 
Me . 
Quin tu ausculta . 
Ch . 
Mane . 
Hoc prius scire expeto , 
Quid perdideris . 
Nam ubi desponsam nuntiasti filio , 
Continuo iniecisse verba tibi Dromonem scilicet , 
Sponsae vestem , aurum , atque ancillas opus esse , argenturm ut dares . 
Me . 
Non . 
Ch . 
Quid ? 
non ? 
Me . 
Non , inquam . 
Ch . 
Neque ipse gnatus ? 
Me . 
Nihil prorsus , Chreme : 
Mhagis unum etiam instare ut hodie conficerentur nuptiae . 
CI . 
Mira narras . 
Quid Syrus meus ? 
ne is quidem quicquam ? 
Me . 
Nihil . 
Ch . 
Quamobrem nescio . 
Me . 
Equidem miror , qui alia tam plane scias . 
Sed ille tuum quoque Syrus idem mire finxit filium , 
Ut ne paululum quidem subolat , esse amicam hanc Cliniae . 
Ch . 
Quid ais ? 
Me . 
Mitto iam osculari atque amplexari : id nihil puto . 
Ch . 
Quid est , quod amplius simuletur ? 
Me . 
Vah ! 
Ch . 
Quid est ? 
Me . 
Audi modo : 
Est mihi ultimis conclave in aedibus quoddam retro : 
Huc est intro latus lectus ; 
vestimentis stratus est . 
Ch . 
Quid postquam hoc est factum ? 
Me . 
Dictum factum , huc abiit Clitipho . 
Ch . 
Solus ? 
Me . 
Solus . 
Ch . 
Timeo . 
Me . 
Bacchis consecuta est ilico . 
Ch . 
Sola ? 
Me . 
Sola . 
Ch . 
Perii . 
Me . 
Ubi abiere intro , operuere ostium . 
Ch . 
Hem , 
Clinia haec fieri videbat ? 
Me . 
Quidni ? 
mecum una simul . 
Ch . 
Fili est amica Bacchis , MIenedeme . 
Occidi . 
Me . 
Quamobrem ? 
Ch . 
Deceml dierum vix mihi est familia . 
Ife . 
Quid ? 
istuc times quod ille operam amico dat suo ? 
Ch . 
Immo quod amicae . 
Me . 
Si dat . 
Ch . 
An dubium id tibi est ? 
Quemquamne animo tam communi esse , aut leni putas , 
Qui se vidente amicam patiatur suam ? -- 
Me . 
Quidni ? 
quo verba facilius dentur mihi . 
Ch . 
Derides merito . 
Mihi nunc ego succeaseo . 
Quot res dedere ubi possem persentiscere , 
Nisi essen lapis ? 
Quae vidi ! 
Vae misero mihi . 
At nae illud haud inultum , si vivo , ferent : 
Nam iam- 
Me . 
Non tu te cohibes ? 
non te respicis ? 
Non tibi ego exempli satis sum ? 
Ch . 
Prae iracundia , 
Menedeme , non sum apud me . 
TMe . 
Tene istuc loqui ? 
Nonne id flagitium est , te aliis consilium dare , 
Foris sapere , tibi non posse auxiliarier ? 
Ch . 
Quid faciam ? 
Me . 
Id quod me fecisse aiebas parum . 
Fac te patrem esse sentiat ; 
fac ut audeat 
Tibi credere omnia , abs te petere et poscere ; 
Ne quam aliam quaerat copiam , ac te deserat . 
Ch . 
Immo abeat multo malo quovis gentium , 
Quam hic per flagitium ad inopiam redigat patrem : 
Nam , si illi pergo suppeditare sumtibus , 
Menedeme , mihi illaec vero ad rastros res redit . 
Me . 
Quot incommoditates in hac re accipies , nisi caves ? 
Difficilem ostendes te esse , et ignosces tamen 
Post ; 
et id ingratum . 
Ch . 
Ah , nescis quam doleam . 
Me . 
Ut libet . 
Quid hoc quod volo , ut illa nubat nostro ? 
nisi quid est 
Quod mavis . 
Ch . 
Immo et gener et affines placent . 
Me . 
Quid dotis dicam te dixisse filio ? 
Quid obticuisti ? 
Ch . 
Dotis ? 
Me . 
Ita dico . 
Ch . 
Ah ! 
Me . 
Chreme , 
Ne quid vereare si minus : nihil nos dos movet . 
Ch . 
Duo talenta pro re nostra ego esse decrevi satis . 
Sed ita dictu opus est , si me vis salvum esse , rem , et filium , 
Me mea omnia bona doti dixisse illi . 
Me . 
Quam rem agis ? 
Ch . 
Id mirari te simulato , et illum hoc rogitato simul , 
Quamobrem id faciam . 
Me . 
Quin ego vero quamobrem id facias nescio . 
Ch . 
Egone ? 
ut eius animum , qui nunc luxuria et lascivia 
Diffluit , retulldam , redigam ut quo se vertat nesciat . 
Me . 
Quid agis ? 
Ch . 
Mitte ; 
sine me in hac re gerere mihi morem . 
Me . 
Sino . 
Itale vis ? 
Ch . 
Ita . 
Me . 
Fiat . 
Ch . 
Age iam uxorem ut arcessat paret . 
Hic ita ut liberos est aequum dictis confutabitur . 
Sed Syrum . 
Me . 
Quid eum ? 
Ch . 
Egone ? 
si vivo , adeo exornatum dabo , 
Adeo depexum , ut dum vivat meminerit semper mei ; 
Qui sibi me pro ridiculo ac delectamento putat . 
Non , ita me Di ament , auderet haec facere viduae mulieri , 
Quae in me fecit . 
CLITIPHO . 
MENEDEMITS . 
CHREMES . 
SYRUS . 
Cl . 
Itane tandem quaeso , Menedeme , ut pater 
Tam in brevi spatio omnemi de me eiecerit animum patris ? 
Quodnam ob facinus ? 
quid ego tantum sceleris admisi miser ? 
Vulgo faciunt . 
Me . 
Scio tibi esse hoc gravius multo ac durius , 
Cui fit ; 
verum ego haud minus aegre patior . 
Id qui nescio , 
Nec rationem capio , nisi quod tibi bene ex animo volo . 
Cl . 
Hic patrem adstare aibas ? 
Me . 
Eccum . 
Ch . 
Quid me incusas , Clitipho ? 
Quicquid ego huius feci , tibi prospexi et stultitiae tuae . 
Ubi te vidi animo esse omisso , et suavia in praesentia 
Quae essent prima habere , neque consulere in longitudinem , 
Cepi rationem ut neque egeres , neque ut haec posses perdere . 
Ubi cui decuit primo tibi non licuit per te mihi dare , 
Abii ad proximos qui erant tibi ; 
eis commisi et credidi : 
Ibi tuae stultitiae semper erit praesidiun , Clitipho ; 
Victus , vestitus , quo in tectum te receptes . 
Cl . 
Hei mihi ! 
Ch . 
Satius est quam te ipso herede haec possidere Bacchidem . 
Sy . 
Disperii : scelestus quantas turbas concivi insciens ! 
Cl . 
Emori cupio . 
Ch . 
Prius quaeso disce quid sit vivere : 
Ubi scies , si displicebit vita , tum istoc utitor . 
Sy . 
Here , licetne ? 
Ch . 
Loquere . 
Sy . 
At tuto ? 
Ch . 
Loquere . 
Sy . 
Quae ista est pravitas , 
Quaeve amentia est , quod peccavi ego id obesse huic ? 
Ch . 
Ilicet . 
Ne te admisce : nemo accusat , Syre , te ; 
nec tu aram tibi 
Nec precatorem pararis . 
Sy . 
Quid agis ? 
Ch . 
Nihil succenseo , 
Nec tibi nec huic : nec vos est aequum quod facio mihi . 
Sy . 
Abiit ; 
vah , rogasse vellem . 
Cl . 
Quid ? 
Sy . 
Unde mihi peterem cibum : 
Ita nos alienavit : tibi iam esse ad sororem intelligo . 
Cl . 
Adeon rem rediisse ut periculum etiam fame mihi sit , Syre ? 
Sy . 
Modo liceat vivere , est spes-- 
Cl . 
Quae ? 
Sy . 
nos esurituros satis . 
Cl . 
Irrides in re tanta , neque me quicquam consilio adiuvas ? 
Sy . 
Immo et ibi nunc sum , et usque id egi dudum , dum loquitur pater ; 
Et , quantum ego intelligere possum---- 
Cl . 
Quid ? 
Sy . 
non aberit longius . 
Cl . 
Quid id ergo ? 
Sy . 
Sic est , non esse horum te arbitror . 
Cl . 
Quid istuc , Syre ? 
Satin sanus es ? 
Sy . 
Ego dicam quod mihi in mentem : tu diiudica . 
Dum istis fuisti solus , dum nulla alia delectatio 
Quae propior esset , te indulgebant , tibi dabant : nunc filia 
Postquam est inventa vera , inventa est causa qua te expellerent . 
Cl . 
Est verisimile . 
Sy . 
An tu ob peccatum hoc esse illum iratum putas ? 
Cl . 
Non arbitror . 
Sy . 
Nunc aliud specta : matres omnes filiis 
In peccato adiutrices , auxilio in paterna iniuria 
Solent esse : id non fit . 
Cl . 
Verum dicis : quid nunc faciam , Syre ? 
Sy . 
Suspicionem istanc ex illis quaere ; 
rem profer palam : 
Si non est verum , ad misericordiam ambos adduces cito , aut 
Scibis cuius sis . 
Cl . 
Recte suades ; 
faciam . 
Sy . 
Sat recte hoc mihi 
In mentem venit : namque adolescens quam minima in spe situs erit 
Tam facillime patris pacem in leges conficiet suas . 
Etiam haud scio an uxorem ducat ; 
ac Syro nihil gratiae . 
Quid hoc autem ? 
senex exit foras : ego fugio : adhuc quod factum est 
Miror , continuo non iussisse abripi me . 
Ad Menedemum hunc pergam : 
Eum mihi precatorem paro : seni nostro fidei nihil habeo . 
SOSTRATA . 
CHREMES . 
So . 
Profecto nisi caves tu homo , aliquid gnato conficies mali : 
Idque adeo miror quomodo 
Tam ineptum quicquam tibi in mentem venire , mi vir , potuerit . 
Ch . 
Oh , pergin mulier esse ? 
Nullamne ego rem unqualm in vita mea 
Volui quin tu in ea re mihi fueris adversatrix , Sostrata ? 
At si rogitem iam , quid est quod peccem , aut quamobrem hoc faciam , nescias : 
In qua re nunc tam confidenter restas , stulta . 
So . 
Ego nescio ? 
Ch . 
Immo scis , potius quam quidem redeat ad integrum haec eadem oratio . 
So . 
Oh , iniquus es , qui me tacere de re tanta postules . 
Ch . 
Non postulo : iam loquere : nihilo minus ego hoc faciam tamen . 
So . 
Facies ? 
Ch . 
Verum . 
So . 
Non vides quantum mali ex ea re excites ? 
Subditum se suspicatur . 
Ch . 
Subditum , ain tu ? 
So . 
Certe sic erit , inquam , mi vir . 
Ch . 
Confitere tuum non esse . 
So . 
Au obsecro te , istuc inimicis siet . 
Egon confitear meum non esse filium qui sit meus ? 
Ch . 
Quid ? 
metuis ne non , quum velis , convincas esse illum tuum ? 
So . 
Quod filia est inventa ? 
Ch . 
Non ; 
sed , quod magis credendum siet , 
Id quod est consimilis moribus , 
Convincas facile ex te natum ; 
nam tui similis est probe ; 
Nam illi nihil viti est relictum , quin sit et idem tibi . 
Tum praeterea talem nisi tu nulla pareret filium . 
Sed ipse egreditur : quam severus ! rem cum videas , censeas . 
CLITIPHO . 
SOSTRATA . 
CHREMES . 
Cl . 
Si unquam ullum fuit tempus , mater , quum ego voluptati tibi 
Fuerim , dictus filius tuus tua voluntate , obsecro , 
Eius ut memineris , atque inopis nunc te miserescat mei : 
Quod peto , et volo , parentes meos ut commonstres mihi . 
So . 
Obsecro , mi gnate , ne istuc in animum inducas tuum , 
Alienum esse te . 
Cl . 
Sum . 
So . 
Miseram me ! 
hoeine quaesisti , obsecro ? 
Ita mihi atque huic sis superstes ut ex me atque ex hoe natus es . 
Et cave posthac , si me amas , unquam istuc verbium ex te audiam . 
Ch . 
At ego , si me metuis , mores cave in te esse istos sentiam . 
Cl . 
Quos ? 
Ch . 
Si scire vis , ego dicam : gerro , iners , fraus , heluo , 
Ganeo , damnosus : crede , et nostrum te esse credito . 
Cl . 
Non sunt haec parentis dicta . 
Ch . 
Non si ex capite sis meo 
Natus , item ut aiunt Minervam esse ex Iove , ea causa magis 
Patiar , Clitipho , flagitiis tuis me infamem fieri . 
So . 
Di istaec prohibeant . 
Ch . 
Deos nescio : ego quod potero sedulo . 
Quaeris id quod habes , parentes : quod abest non quaeris , patri 
Quomodo obsequare , et ut serves quod labore invenerit . 
Non mihi per fallacias adducere ante oculos -- ? 
Pudet 
Dicere hac praesente verbum turpe : at te id nullo modo 
Puduit facere . 
Cl . 
Eheu , quam ego nunc totus displiceo mihi , 
Quam pudet ! 
neque quod principium inveniam ad placandum scio . 
MENEDEMUS . 
CHIREMES . 
CLITIPHO . 
SOSTRATA . 
Me . 
Enimvero Chremes nimis graviter cruciat adolescentulum , 
Nimisque inhumane . 
Exeo ergo ut pace conciliem . 
Optime 
Ipsos video . 
Ch . 
Ehenm , Menedeme , cur non arcessi iubes 
Filiam , et quod dotis dixi firmas ? 
So . 
Mli vir , te obsecro 
Ne facias . 
Cl . 
Pater , obsecro ut mihi ignoscas . 
Me . 
Da veniam , Chreme : 
Sine te exoret . 
Ch . 
Egon mea bona ut dem Bacchidi dono sciens ? 
Non faciam . 
Me . 
At id nos non sinemus . 
Cl . 
Si me vivum vis , pater , 
Ignosce . 
So . 
Age , Chreme mi . 
Me . 
Age quaeso ne tam offirma te , Chreme . 
Ch . 
Quid istic ? 
video non licere ut coeperam hoc pertendere . 
Me . 
Facis ut te decet . 
Ch . 
Ea lege hoc adeo faciam ; 
si facit 
Quod ego hunc aequum censeo . 
Cl . 
Pater , omnia faciane : impera . 
Ch . 
Uxorem ut ducas . 
Cl . 
Pater ! 
Ch . 
Nihil audio . 
Me . 
Ad me recipio : 
Faciet . 
Ch . 
Nihil etiam audio ipsum . 
Cl . 
Perii ! 
So . 
An dubitas , Clitipho ? 
Ch . 
Immo utrum vult . 
Me . 
Faciet omnia . 
So . 
Haec dum incipias gravia sunt , 
Dunique ignores : ubi cognoris , facilia . 
Cl . 
Faciam , pater . 
So . 
Gnate mi , ego pol tibi dabo illam lepidam quam tu facile ames ; 
Filiam Phanocratae nostri . 
Cl . 
Rufamne illam virginem , 
Caesiam , sparso ore , adunco naso ? 
non possum , pater . 
Ch . 
Heia , ut elegans est ! 
credas animuin ibi csse . 
So . 
Aliam dabo . 
Cl . 
Quid istic ? 
quandoquidem ducenda est , egomet habeo propemodum 
Quam volo . 
So . 
Nunc laudo te , gnate . 
Cl . 
Archonidi huius filiam . 
So . 
Perplacet . 
Cl . 
Pater , hoc nunc restat . 
Ch . 
Quid ? 
Cl . 
Syro ignoscas volo 
Quae mea causa fecit . 
Ch . 
Fiat . 
Om 
Vos valete , et plaudite !
