FABULAE INTERLOCUTORES . 
AESCHINUS , adolescens . 
CANTHARA , nutrix Pamphilae . 
CTESIPHO , adolescens , frater Aeschini . 
DROMO , servus Micionis . 
DEMEA , senex , frater Micionis , pater Aeschini et Ctesiphonis . 
GETA , servus Sostratae . 
HEGIO , senex , propinquus Pamphilae . 
MICIO , senex , frater Demeae , pater adoptivus Aeschini . 
PAMPHILA , filia Sostratae , amica Aeschini . 
SANNIO , leno . 
SOSTRATA , mater Pamphilae . 
SYRUS , servus Aeschini . 
INTRODUCTION . 
This play derives its name from the two pairs of brothers who are introduced . 
Demea and Micio , the elders , had always been very dissimilar in character and manner of life . 
Micio was a pleasant old bachelor , and had always lived in town , and was very lenient and indulgent towards his young relations . 
Demea on the contrary had kept up the thrifty habits of his early years , residing on his farm and taking a severe view of the conduct of his sons . 
Ctesipho , the younger of his sons , lived with his father at this farm ; 
but Aeschinus , the elder , had been adopted by his uncle . 
They had accordingly been very differently brought up . 
Ctesipho had been kept very strictly at home , and was , to the best of his father's belief , a model of propriety . 
Aeschinus had been indulged by his uncle in every way , till he was notorious for his dissipation . 
He went so far at last as to offer violence to a young lady named Pamphila , whom he met one night when he was intoxicated . 
This was the last of his excesses . 
He promised to make all amends in his power by marrying Pamphila , and on this condition the matter was kept quiet by Sostrata her mother . 
Ctesipho in one of his visits to the town had fallen in love with a music girl belonging to a slave-merchant , and was carrying on an intercourse with her under the cover of his brother's name ; 
for Aeschinus had taken the credit of the affair to himself that his father might not hear of Ctesipho's doings . 
After a time the slave-merchant gave notice to Ctesipho that unless he bought the music girl at his price she should be immediately sold . 
Ctesipho was in the greatest despair at this announcement , and was half inclined to run away from his troubles and leave the country , when Aeschinus , hearing the state of the case , cut matters short by breaking into the house of Sannio the slave-merchant , maltreating him , and carrying off the girl to his own house , where she was received by Ctesipho . 
Here the action of the play commences . 
Demea coming into town hears of this new outrage of Aeschinus' , and accuses his brother Micio of being the cause of all this excess . 
It was his indulgence that had made Aeschinus so dissolute . 
How different was the conduct of his brother Ctesipho who had been brought up strictly at home in the country ! 
Micio in return justifies his mode of education . 
Meanwhile Aeschinus is busied , with the assistance of his slave Parmeno , in arranging matters with Sannio , who blusters loudly at first , but finds at last that the best plan is to pocket his affront and trust to the young men to pay him , for he will lose more by waiting to prosecute the affair , as he is on the eve of a voyage to Cyprus , than if he abandons the slave altogether . 
The news of Aeschinus' prank had spread over the city , and it was now carried to Sostrata his destined mother-in-law by Geta her slave , who had witnessed the whole affair . 
Sostrata sends her trusty Geta to Hegio , an old friend of her late husband Simulus , who will stand by her , and see that her daughter has justice done her . 
Demea in the mean time is in consternation , for he has heard that Ctesipho was with Aeschinus when this music girl was carried off ; 
but Syrus , one of Micio's slaves , contrives , with great skill , to make the fact increase his good opinion of his son ; 
for he represents Ctesipho to have taken part in the affair only to blame his brother's dissolute conduct , and says that as soon as the matter was over he had returned to the country to his usual work . 
Demea is greatly affected to find that he has one son who is a credit to his family , and sets off for his farm . 
On his way he meets Hegio , from whom he learns the circumstances of Aeschinus' connexion with Pamphila ; 
and at the same time he finds from one of his farm servants that Ctesipho has never been to the farm at all , as Syrus had pretended . 
These news send him back to Micio in a rage ; 
but he is again met with a new fiction by Syrus , who revenges himself on him by sending him on a fool's errand over the whole town to look for his brother . 
Micio meanwhile has been with Hegio to Sostrata and Pamphila , and has comforted them by giving his consent to the marriage of the young lady and Aeschinus . 
Demea now returns from his fruitless search after his brother , and there is a general disturbance , particularly when one of the slaves accidentally betrays the fact of Ctesipho's being in Micio's house , where his father finds him with the music girl . 
After some more discussions between Demea and Micio , the former suddenly determines to change his demeanour ; 
and to the surprise of every one whom he meets , and not a little to his own , he acts the courteous and complaisant man . 
He falls in with all their humours , and promotes the happiness of all parties . 
Pamphila is married to Aeschinus ; 
Sannio is paid ; 
Micio is made to marry Sostrata ; 
Hegio is provided for ; 
and Syrus and his wife are freed in consideration of the great services which the cunning slave had rendered to morality . 
The play concludes with a speech in which Demea explains the meaning of his late conduct , and gives his hearers a little wholesome advice for the future . 
ADELPHI . 
ACTA LUDIS FUNEBRIBUS AEMILII PAULLI QUOS FECERE Q. FABIUS MAXIMUS , P. CORNELIUS AFRICANUS . 
EGERE L. ATTILIUS PRAENESTINUS , MINUTIUS PROTHIMUS . 
MODOS FECIT FLACCUS CLAUDII , TIBIIS SARRANIS . 
FACTA GRAECA MENANDRU L. ANICIO M. CORNELIO COSS . 
Prologus 
POSTQUAM Poëta sensit scripturam suam 
Ab iniquis observari , et adversaries 
Rapere in peiorem partem quam acturi sumus , 
Indicio de se ipse erit ; 
vos eritis iudices 
Laudine an vitio duci id factum oporteat . 
Synapothnescontes Diphili comoedia est . 
Eam Commorientes Plautus fecit fabulam . 
In Graeca adolescens est qui lenoni eripuit 
Meretricem in prima fabula . 
Eum Plautus locum 
Reliquit integrum : eum hic locum sumpsit sibi 
In Adelphos ; 
verbum de verbo expressum extulit . 
Eam nos acturi sumus novatn : pernoscite 
Furtumne factum existimetis , an locum 
Reprehensum qui praeteritus negligentia est . 
Nam quod isti dicunt malevoli , homines nobiles 
Eum adiutare , assidueque una scribere ; 
Quod illi maledictum vehemens esse existimant 
Eam laudem hic ducit maximam , quum illis placet 
Qui vobis universis et populo placent ; 
Quorum opera in bello , in otio , in negotio , 
Suo quisque tempore usus est sine superbia . 
Dehinc ne exspectetis argumentum fabulae : 
Senes qui primi venient ii partem aperient ; 
In agendo partem ostendent . 
Facite , aequanimitas 
Poëtae ad scribendum augeat industriam . 
MICIO . 
Storax--Non rediit> 
hac nocte a coena Aeschinus , 
Neque servulorum quisquam qui adversum ierant . 
Profecto hoc vere dicunt : si absis uspiam , 
Aut ubi si cesses , evenire ea satius est 
Quae in te uxor dicit et quae in animo cogitat 
Irata quam illa quae parentes propitii . 
Uxor si cesses aut te amare cogitat , 
Aut tete amari , aut potare , aut animo obsequi ; 
Et tibi bene esse soli quum sibi sit male . 
Ego quia non rediit filius quae cogito , et 
Quibus nunc sollicitor rebus ! 
ne aut ille alserit , 
Aut uspiam ceciderit , aut perfregerit 
Aliquid . 
Vah , quemquamne honinem in animum instituere aut 
Parare quod sit carius quam ipse est sibi ? 
Atqui ex me hic non natus est , sed ex fratre . 
Is adeo 
Dissimili studio est iam inde ab adolescentia . 
Ego hanc clementem vitam urbanam atque otium 
Secutus sum ; 
et , quod fortunatum isti putant , 
Uxorem numquam habui . 
Ille contra haec omnia : 
Ruri agere vitam ; 
semper parce ac duriter 
Se habere : uxorem duxit ; 
nati filii 
Duo : inde ego hunc maiorem adoptavi mihi ; 
Eduxi a parvulo ; 
habui , amavi pro meo ; 
In eo me oblecto ; 
solum id est carum mihi . 
Ille ut item contra me habeat facio sedulo : 
Do , practermitto : non necesse habeo omnia 
Pro meo iure agere . 
Postremo alii clanculum 
Patres quae faciunt , quae fert adolescentia , 
Ea ne me celet consuefeci filium ; 
Nam qui mentiri aut fallere insuerit patrem , aut 
Audebit , tanto magis audebit caeteros . 
Pudore et liberalitate liberos 
Retinere satius esse credo quam metu . 
Haec fratri mecum non convenient neque placent . 
Venit ad me saepe clamitans , "Quid agis , Micio ? 
Cur perdis adolescentem nobis ? 
cur amat ? 
Cur potat ? 
cur tu his rebus sumtum suggeris ? 
Vestitu nimio indulges ; 
nimium ineptus es." 
Nimium ipse est durus praeter aequumque et bonum : 
Et errat longe mea quidem sententia 
Qui imperium credat gravius esse aut stabilius 
Vi quod fit quam illud quod amicitia adiungitur . 
Mea sic est ratio , et sic animum induco meum : 
Malo coactus qui suum officium facit 
Dum id rescitum iri credit tantisper cavet : 
Si sperat fore clam rursum ad ingenium redit . 
Ille quem beneficio adiungas ex animo facit ; 
Studet par referre : praesens absensque idem erit . 
Hoc patrium est , potius consuefacere filium 
Sua sponte recte facere quam alieno metu . 
Hoc pater ac dominus interest : hoc qui nequit , 
Fateatur nescire imperare liberis . 
Sed estne hic ipsus de quo agebam ? 
et certe is est . 
Nescio quid tristem video : credo iam ut solet 
Iurgabit . 
Salvum te advenire , Demea , 
Gaudemus . 
DEMEA . 
MICIO . 
De . 
Ehem , opportune : te ipsum quaerito . 
Mi . 
Quid tristis es ? 
De . 
Rogas me , ubi nobis Aeschinus 
Siet , quid tristis ego sim ? 
Mi . 
Dixine hoc fore ? 
Quid fecit ? 
De . 
Quid ille fecerit ? 
quem neque pudet 
Quicquam ; 
nec metuit quemquam ; 
neque legem putat 
Tenere se ullam : nam illa quae antehac facta sunt 
Omitto : modo quid designavit ! 
Mi . 
Quidnam id est ? 
De . 
Fores effregit atque in aedes irruit 
Alienas : ipsum dominum atque onmem familiam 
Mulcavit usque ad mortem : eripuit mulierem 
Quam amabat . 
Clamant omnes indignissime 
Factum esse . 
Hoc advenienti quot mihi , Micio , 
Dixere ! 
in ore est omni populo . 
Denique , 
Si conferendum exemplum est , non fratrem videt 
Rei dare operam , ruri esse parcum ac sobrium ? 
Nullum huius simile factum . 
Haec quum illi , Micio , 
Dico tibi dico : tu illum corrumpi sinis . 
Mi . 
Homine imperito nunquam quicquam iniustius , 
Qui nisi quod ipse fecit nihil rectum putat . 
De . 
Quorsum istuc ? 
Mi . 
Quia tu Demea haec male iudicas . 
Non est flagitium , mihi crede , adolescentulum 
Scortari neque potare ; 
non est ; 
neque fores 
Effringere . 
Haec si neque ego neque tu fecimus , 
Non siit egestas facere nos . 
Tu nunc tibi 
Id laudi ducis quod tum fecisti inopia ? 
Iniurium est ; 
nam si esset unde id fieret , 
Faceremus : et tu illum tuum , si esses homo , 
Sineres nunc facere , dum per aetatem licet , 
Potius quam , ubi te exspectatum eiecisset foras , 
Alieniore aetate post faceret tamen . 
De . 
Pro Iupiter ! 
tu homo adigis me ad insaniam . 
Non est flagitium , facere haec adolescentulum ? 
Mi . 
Ah , 
Ausculta : ne me obtundas de hac re saepius . 
Tuum filium dedisti adoptandum mihi : 
Is meus est factus : si quid peccat Demea , 
Mihi peccat : ego illi maximam partem feram . 
Obsonat , potat , olet unguenta ; 
de meo . 
Amat ; 
a me argentum dabitur dum erit commodum : 
Ubi non erit fortasse excludetur foras . 
Fores effregit ; 
restituentur : discidit 
Vestem ; 
resarcietur . 
Est , Dis gratia , 
Et unde haec flant , et adhuc non molesta sunt . 
Postremo aut desine , aut cedo quemvis arbitrum : 
Te plura in hac re peccare ostendam . 
De . 
Hei mihi ! 
Pater esse disce ab illis qui vere sciunt . 
Mi . 
Natural tu illi pater es , consiliis ego . 
De . 
Tun consulis quicquam ? 
Mi . 
Ah , si pergis abiero . 
De . 
Sicine agis ? 
Mi . 
An ego toties de eadem re audiam ? 
De . 
Curae est mihi . 
Mi . 
Et mihi curae est : verum Demea 
Curemus aequam uterque partem : tu alterum , 
Ego item alterum ; 
nam ambos curare propemodum 
Reposcere illum est quem dedisti . 
De . 
Ah , Micio . 
Mi . 
Mihi sic videtur . 
De . 
Quid istic ? 
tibi si istic placet , 
Profundat , perdat , pereat : nihil ad me attinet . 
Iam si verbum unum posthac---- 
Mi . 
Rursum , Demea , 
Irascere ? 
De . 
An non credis ? 
repeton quem dedi ? 
Aegre est : alienus non sum : si obsto , hem , desino . 
Unum vis curem ; 
curo ; 
et est Dis gratia 
Quum ita ut volo est . 
Iste tuus ipse sentiet 
Posterius--nolo in ilium gravius dicere . 
Mi . 
Nec nihil neque omnia haec sunt quae dicit ; 
tamen 
Nonnihil molesta sunt haec mihi : sed ostendere 
Me aegre pati illi nolui : nam ita est homo ; 
Quum placo adversor scdulo et deterreo . 
Tamen vix humane patitur : verum si augeam , 
Aut etiam adiutor sim eius iracundiae , 
Insaniam profecto cum illo ; 
etsi Aeschinus 
Nonnullam in hac re nobis facit iniuriam . 
Quam hic non amavit meretricem ? 
aut cui non dedit 
Aliquid ? 
postremo , nuper (credo iam omnium 
Taedebat) dixit velle uxorem ducere . 
Sperabam iam defervisse adolescentiam : 
Gaudebam . 
Ecce autem de integro . 
Nisi quicquid est 
Volo scire , atque hominem convenire si apud forum est . 
SANNIO . 
AESCHINUS . 
PARMENO . 
Sa . 
Obsecro , populares , ferte misero atque innocenti auxilium : 
Subvenite inopi . 
Aes . 
Otiose nunc iam ilico hic consiste . 
Quid respectas ? 
nihil pericli est : nunquam dum ego adero hic te tanget . 
Sa . 
Ego istam invitis omnibus-- 
Aes . 
Quamquam est scelestus non committet hodie unquam iterum ut vapulet . 
Sa . 
Aeschine audi : ne te ignarum fuisse dicas meorum morum ; 
Leno ego sum . 
Aes . 
Scio . 
Sa . 
At ita ut usquam fuit fide quisquam optima . 
Tu quod te posterius purges hanc iniuriam mihi nolle 
Factam esse huius non faciam : crede hoc ; 
ego meum ius persequar ; 
Neque tu verbis solves unquam quod mihi re male feceris . 
Novi ego vestra haec : "Nollem factum ; " iusiurandum dabitur te esse 
Indignum iniuria hac ; 
indignis quum egomet sim acceptus modis . 
Aes . 
Abi prae strenue ac fores aperi . 
Sa . 
Ceterum hoc nihil facis . 
Aes . 
I intro iam nunc . 
Sa . 
At enim non sinam . 
Aes . 
Accede illuc Parmeno ; 
Nimium istoc abisti : hic propter hunc adsiste . 
Hem , sic volo . 
Cave nunc iam oculos a meis oculis quoquam demoveas tuos : 
Ne mora sit si innuerim quin pugnus continuo in mala haereat . 
Sa . 
Istuc volo ergo ipsum experiri . 
Aes . 
Hem , serva : omitte mulierem . 
Sa . 
O facinus indignum ! 
Aes . 
Geminabit nisi caves . 
Sa . 
Hei misero mihi ! 
Aes . 
Non innueram : verum in istam partem potius peccato tamen . 
I nunc iam . 
Sa . 
Quid hoc rei est ! 
regnumne Aeschine hic tu possides ? 
Aes . 
Si possiderem ornatus esses ex tuis virtutibus . 
Sa . 
Quid tibi rei mecum est ? 
Aes . 
Nihil . 
Sa . 
Quid ? 
nostin qui sim ? 
Aes . 
Non desidero . 
Sa . 
Tetigin tui quicquam ? 
Aes . 
Si attigisses ferres infortunium . 
Sa . 
Qui tibi magis licet meam habere pro qua ego argentum dedi ? 
Responde . 
Aes . 
Ante aedes non fecisse erit melius hic convicium ; 
Nam si molestus pergis esse iam intro abripiere atque ibi 
Usque ad necem operiere loris . 
Sa . 
Loris liber ? 
Aes . 
Sic erit . 
Sa . 
O hominem impurum ! 
hicine libertatem aiunt aequam esse omnibus ? 
Aes . 
Si satis iam debacchatus es leno audi si vis nunc iam . 
Sa . 
Egon debacchatus sum autem , an tu in me ? 
Aes . 
Mitte ista , atque ad rem redi . 
Sa . 
Quam rem ? 
quo redeam ? 
Aes . 
Iamne me vis dicere id quod ad te attinet ? 
Sa . 
Cupio ; 
aequi modo aliquid . 
Aes . 
Vah ! 
leno iniqua me non vult loqui . 
Sa . 
Leno sum , fateor , pernicies communis adolescentium ; 
Periurus , pestis ; 
tamen tibi a me nulla orta est iniuria . 
Aes . 
Nam hercle etiam hoc restat . 
Sa . 
Illuc quaeso redi quo coepisti , Aeschine . 
Aes . 
Minis viginti tu illam emisti ; 
quae res tibi vertat male . 
Argenti tantum dabitur . 
Sa . 
Quid si ego tibi illam nolo vendere , 
Coges me ? 
Aes . 
Minime . 
Sa . 
Namque id metui . 
Aes . 
Neque vendendam censeo , 
Quae libera est ; 
nam ego liberali illam assero causa manu . 
Nunc vide utrum vis ; 
argentum accipere , an causam meditari tari tuam ? 
Delibera hoc dum ego redeo leno . 
Sa . 
Pro supreme Iupiter ! 
Minime miror qui insanire occipiunt ex iniuria . 
Domo me eripuit ; 
verberavit ; 
me invito abduxit meam : 
Homini misero plus quingentos colaphos infregit mihi . 
Ob malefacta haec tantilem emtam postulat sibi tradier . 
Verum enim , quando bene promeruit , fiat : suum ius postulat . 
Age iam cupio , si modo argentum reddat . 
Sed ego hoc hariolor ; 
Ubi me dixero dare tanti , testes faciet ilico 
Vendidisse me : de argento somnium : mox ; 
"Crasredi." 
Id quoque possum ferre si modo reddat ; 
quanquam iniurium est . 
Verum cogito id quod res est : quando eum quaestum occeperis , 
Accipienda et mussitanda iniuria adolescentium est . 
Sed nemo dabit : frustra has egomet mecum rationes puto . 
SYRUS . 
SANNIO . 
Sy . 
Tace , egomet conveniam iam ipsum : cupide accipiat faxo ; 
atque etiam 
Bene dicat secum esse actum . 
Quid istuc , Sannio , est quod te audio 
Nescio quid concertasse cum hero ? 
Sa . 
Nunquam vidi iniquius 
Certationem comparatam quam haec hodie inter nos fuit : 
Ego vapulando , ille verberando , usque ambo defessi sunmus . 
Sy . 
Tua culpa . 
Sa . 
Quid agerem ? 
Sy . 
Adolescenti morem gestum oportuit . 
Sa . 
Qui potui melius qui hodie usque os praebui ? 
Sy . 
Age , scis quid loquar ? 
Pecuniam in loco negligere maximum interdum est lucrum . 
Sa . 
Hui ! 
Sy . 
Metuisti ; 
si nunc de tuo iure concessisses paululum , atque 
Adolescenti esses morigeratus , hominum homo stultissime , 
Ne non tibi istuc foeneraret ? 
Sa . 
Ego spem pretio non emno . 
Sy . 
Nunquam rem facies : abi : nescis inescare homines , Sannio . 
Sa . 
Credo istuc melius esse : verum ego nunquam adeo astutus fui 
Quin quicquid possem mallem auferre potius in praesentia . 
Sy . 
Age ; 
novi tuum animum ; 
quasi iam usquam tibi sint viginti minae , 
Dum huic obsequare . 
Praeterea autem te aiunt proficisci Cyprum . 
Sa . 
Hem ! 
Sy . 
Coëmisse hinc quae illuc veheres multa ; 
navem conductam ; 
hoc , scio , 
Animus tibi pendet . 
Ubi illinc , spero , redieris tamen hoc ages . 
Sa . 
Nusquam pedem . 
Perii hercle ; 
hac illi spe hoc inceperunt . 
Sy . 
Timet : 
Inieci scrupulum homini . 
Sa . 
0 scelera ! 
illud vide 
Ut in ipso articulo oppressit . 
Emtae mulieres 
Complures ; 
et item hine alia quae porto Cyprum . 
Nisi eo ad mercatum venio , damnum maximum est . 
Nunc si hoc omitto actum agam ; 
ubi illinc rediero 
Nihil est ; 
refrixerit res . 
"Nunc demum venis ? 
Cur passus ? 
ubi eras ? " Ut sit satius perdere 
Quam aut hic nunc manere tam diu , aut tum persequi . 
Sy . 
Iamne enumerasti id quod ad te rediturum putes ? 
Sa . 
Hocine illo dignum est ? 
hocine incipere Aeschinum ? 
Per oppressionem ut hanc mihi eripere postulet ? 
Sy . 
Labascit . 
Unum hoc habeo : vide si satis placet : 
Potius quam venias in periculum , Sannio , 
Servesne an perdas totum , dividuum face : 
Minas decem conradet alicunde . 
Sa . 
Hei mihi , 
Etiam de sorte nunc venio in dubium miser ? 
Pudet nihil : omnes dentes labefecit mihi : 
Praeterea colaphis tuber est totum caput . 
Etiam insuper defrudat ? 
nusquam abeo . 
Sy . 
Ut lubet . 
Numquid vis quin abeam ? 
Sa . 
Immo hercle hoc quaeso , Syre ; 
Ut ut haec sunt acta , potius quam lites sequar , 
Meum mihi reddatur ; 
saltem quanti emta est , Syre . 
Scio te non usum antehac amicitia mea : 
Memorem me dices esse et gratum . 
Sy . 
Sedulo 
Faciam : sed Ctesiphonem video : laetus est 
De amica . 
Sa . 
Quid quod te oro ? 
Sy . 
Paulisper mane . 
CTESIPHO . 
SYRUS . 
Ct . 
Abs quivis homine , cum est opus , beneficium accipere gaudeas : 
Verum enimvero id demum iuvat , si , quem aequum est facere , is bene facit . 
O frater frater , quid ego nunc te laudem ? 
Satis certo scio ; 
Nunquam ita magnifice quicquam dicam id virtus quin superet tua . 
Itaque unam hanc rem me habere praeter alios praecipuam arbitror , 
Fratrem homini nemini esse primarum artium magis principem . 
Sy . 
O Ctesipho . 
Ct . 
O Syre , Aeschinus ubi est ? 
Sy . 
Ellum , te exspectat domi . 
Ct . 
Hem . 
Sy . 
Quid est ? 
Ct . 
Quid sit ? 
illius opera , Syre , nunc vivo : festivum caput , 
Qui omnia sibi post putavit esse prae meo commodo ; 
Maledicta , famam , meum amorem , et peceatum in se transtulit : 
Nihil pote supra . 
Quidnam foris crepuit ? 
Sy . 
Mane , mane : ipse exit foras . 
AESCHINUS . 
SANNIO . 
CTESIPHO . 
SYRUS . 
Aes . 
Ubi ille est sacrilegus ? 
Sa . 
Men quaerit ? 
numquillnam effert ? 
Occidi : 
Nihil video . 
Aes . 
Ehem , opportune ; 
te ipsum quaero . 
Quid fit , Ctesipho ? 
In tuto est omnis res : omitte vero tristitiam tuam . 
Ct . 
Ego illam hercle vero omitto qui quidem te habeam fratrem . 
O mi Aeschine , 
O mi germane ; 
ah , vereor coram in os te laudare amplius , 
Ne id assentandi magis quam quo habeam gratum facere existimes . 
Aes . 
Age inepte ; 
quasi nunc non norimus nos inter nos , Ctesipho . 
Hoc mihi dolet , nos paene sero scisse , et paene in eum locum 
Redisse ut si omnes cuperent nihil tibi possent auxiliarier . 
Ct . 
Pudebat . 
Aes . 
Ah , stultitia est istaec , non pudor . 
Tam ob parvulam 
Rem paene ex patria ! --Turpe dictu . 
Deos quaeso ut istaec prohibeant . 
Ct . 
Peccavi . 
Aes . 
Quid ait tandem nobis Sannio ? 
Sy . 
Iam mitis est . 
Aes . 
Ego ad forum ibo ut hunc absolvam : tu intro ad illam , Ctesipho . 
Sa . 
Syre , insta . 
Sy . 
Eamus ; 
namque hic properat in Cyprum . 
Sa . 
Ne tam quidem ; 
Quamvis etiam maneo otiosus hic . 
Sy . 
Reddetur ; 
ne time . 
Sa . 
At ut omne reddat . 
Sy . 
Omne reddet : tace modo , ac sequere hac . 
Sa . 
Sequor . 
Ct . 
Heus , heus , Syre . 
Sy . 
Hem , quid est ? 
Ct . 
Obsecro hercle , hominem istum impurissimum 
Quamprimum absolvitote ; 
ne , si magis irritatus siet , 
Aliqua ad patrem hoc permanet , atque ego tum perpetuo perierim . 
Sy . 
Non fiet ; 
bono animo es : tu cum illa te intus oblecta interim ; 
Et lectulos iube sterni nobis , et parari caetera . 
Ego iam transacta re convertam me domum cum obsonio . 
Ct . 
Ita quaeso : quando hoc bene successit , hilarem Inlue sumamus diem . 
SOSTRATA . 
CANTHARA . 
So . 
Obsecro , mea nutrix , quid nunc fiet ? 
Ca . 
Quid fiat rogas ? 
Recte edepol spero . 
So . 
Modo dolores , mea tu , occipiunt primulum . 
Ca . 
Iam nunc times , quasi nunquam affueris , nunquam tute pepereris . 
So . 
Miseram me , neminem habeo ; 
solae sumus : Geta autem hic non adest ; 
Nec quem ad obstetricem mittam ; 
nec qui arcessat Aeschinum . 
Ca . 
Pol is quidem iam hic aderit ; 
nam nunquam unum intermittit diem 
Quin semper veniat . 
So . 
Solus mearum miseriarum est remedium . 
Ca . 
E re nata melius fieri haud potuit quam factum est hera ; 
Quando vitium oblatum est ; 
quod ad illum attinet potissimum 
Talem , tali genere atque animo , natum ex tanta familia . 
So . 
Ita pol est ut dicis : salvus nobis Deos quaeso ut siet . 
GETA . 
SOSTRATA . 
CANTHARA . 
Ge . 
Nunc illud est quod si omnes omnia sua consilia conferant , 
Atque huic malo salutem quaerant , auxili nihil afferant , 
Quod mihique heraeque filiaeque herili est . 
Vae misero mihi ! 
Tot res repente circumvallant , unde emergi non potest , 
Vis , egestas , iniustitia , solitudo , infamia . 
Hocine saeclum ? 
O scelera , O genera sacrilega , O hominem impium ! 
So . 
Me miseram ! 
quidnam est quod sic video timidum et properantem Getam ? 
Ge . 
Quem neque fides neque iusiurandum neque ilium misericordia 
Repressit neque reflexit , neque quod partus instabat prope , 
Cui miserae indigne per vim vitium obtulerat . 
So . 
Non intelligo 
Satis quae loquatur . 
Ca . 
Propius obsecro accedamus , Sostrata . 
Ge . 
Ah , 
Me miserum ! 
vix sum compos animi ; 
ita ardeo iracundia . 
Nihil est quod malim quam illam totam familiam mihi dari obviam , 
Ut ego iram hanc in eos evomam omnem dum aegritudo haec est recens : 
Satis mihi id habeam supplici , dum illos ulciscar modo . 
Seni animam primum extinguerem ipsi qui illud produxit scelus . 
Tum autem Syrum impulsorem , vah , quibus ilium lacerarem modis ! 
Sublimem medium arriperem , et capite pronum in terram statuerem , 
Ut cerebro dispergat viam . 
Adolescenti ipsi eriperem oculos ; 
posthaec praecipitem darem ; 
Caeteros ruerem , agerem , raperem , tunderem , et prosternerem . 
Sed cesso heram hoc malo impertiri propere ? 
So . 
Revocemus . 
Geta . 
Ge . 
Hem , quisquis es , sine me . 
So . 
Ego sum Sostrata . 
Ge . 
Ubi ea est ? 
te ipsam quaerito , 
Te expecto : oppido opportune te obtulisti mihi obviam , 
Hera . 
So . 
Quid est ? 
quid trepidas ? 
Ge . 
Hei mihi ! 
So . 
Quid festinas , mi Geta ? 
Animam recipe . 
Ge . 
Prorsus-- 
So . 
Quid istuc prorsus ergo est . 
Ge . 
Periimus : 
Actum est . 
So . 
>Eloquere ergo , obsecro te , quid sit . 
Ge . 
Iam-- 
So . 
Quid iam , Geta ? 
Ge . 
Aeschinus-- 
So . 
Quid is ergo ? 
Ge . 
alienus est ab nostra familia . 
So . 
Hem , 
Perii : quare ? 
Ge . 
Amare occepit aliam . 
So . 
Vae miserae mihi ! 
Ge . 
Neque id occulte fert : ab lenone ipsus eripuit palam . 
So . 
Satin hoc certum est ? 
Ge . 
Certum : hisce oculis egomet vidi , Sostrata . 
So . 
Ah , 
Me miseram ! 
quid credas iam ? 
aut cui credas ? 
Nostrumne Aeschinum ; 
Nostram vitam omnium , in quo nostrae spes omnesque opes sitae 
Erant ; 
qui sine hac iurabat se unum nunquam victurum diem ; 
Qui se in sui gremio positurum puerum dicebat patris ; 
Ita obsecraturum ut liceret sibi hanc uxorem ducere ? 
Ge . 
Hera , lacrimas mitte , ac potius quod ad hanc rem opus est porro consule ; 
Patiamurne , an narremus cuipiam ? 
Ca . 
Au , mi homo , sanusne es ? 
An hoc proferendum tibi videtur usquam esse ? 
Ge . 
Mihi quidem non placet . 
Iam primum illum alieno animo a nobis esse res ipsa indicat . 
Nunc si hoc palam proferimus ille infitias ibit , sat scio . 
Tua fama et gnatae vita in dubium veniet . 
Tur si mraxime 
Fateatur , quum amet aliam , non est utile hanc illi dari : 
Quapropter quoquo pacto tacito est opus . 
So . 
Ah , minime gentium : 
Non faciam . 
Ge . 
Quid ages ? 
So . 
Proferam . 
Ge . 
Hem , mea Sostrata , vide quam rem agas . 
So . 
Peiore res loco non potest esse quam in quo nunc sita est . 
Primum indotata est : tum praeterea quae secunda ei dos erat 
Periit : pro virgine dari nuptum non potest . 
Hoc reliquum est : 
Si infitias ibit , testis mecum est annulus quem amiserat . 
Postremo , quando ego conscia mihi sum a me culpam esse hanc procul , 
Neque pretium neque rem ullam intercessisse illa aut me indignam , Geta , 
Experiar . 
Ge . 
Quid ista ? 
accedo , ut melius dicas . 
So . 
Tu , quantum potes , 
Abi , atque Hegioni cognato huius rem omnem narrato ordine ; 
Nam is nostro Simulo fuit summus , et nos coluit maxime . 
Ge . 
Nam hercle alius nemo respicit nos . 
So . 
Propera tu , mea Canthara , 
Curre : obstetricem arcesse , ut cum opus sit ne in mora nobis siet . 
DEMIEA . 
SYRUS . 
De . 
Disperii ! 
Ctesiphonem audivi filium 
Una affuisse in raptione cum Aeschino . 
Id misero restat mihi mali , si ilium potest 
Qui alicui rei est etiam eum ad nequitiam abducere . 
Ubi ego ilium quaeram ? 
credo abductum in ganeum 
Aliquo : persuasit ille impurus , sat scio . 
Sed eccum Syrum ire video : hinc scibo iam ubi siet ; 
Atque hercle hic de grege illo est : si me senserit 
Eum quaeritare , nunquam dicet carnifex . 
Non ostendam me id velle . 
Sy . 
Omnem rem modo seni 
Quo pacto se haberet enarramus ordine : 
Nihil vidi quicquam laetius . 
De . 
Pro Iupiter , 
Hominis stultitiam ! 
Sy . 
Collaudavit filium : 
Mihi qui id dedissem consilium egit gratias . 
De . 
Disrumpor . 
Sy . 
Argentum annumeravit ilico : 
Dedit praeterea in sumntum dimidium minae : 
Id distributum sane est ex sententia . 
De . 
Hem ! 
Huic mandes , si quid recte curatum velis . 
Sy . 
Hem , Demea , haud aspexeram te . 
Quid agitur ? 
De . 
Quid agatur ? 
Vestram nequeo mirari satis 
Rationem . 
Sy . 
Est hercle inepta , ne dicam dolo , 
Atque absurda . 
Pisces ceteros purga , Dromo : 
Congrum istum maximum in aqua sinito ludere 
Paulisper : ubi ego venero , exossabitur ; 
Prius nolo . 
De . 
Haecine flagitia ! 
Sy . 
Mihi quidem non placent ; 
Et clamo saepe . 
Salsamenta haec , Stephanio , 
Fac macerentur pulchre . 
De . 
Di vestram fidem , 
Utrum studione id sibi habet , an laudi putat 
Fore si perdiderit gnatum ? 
Vae misero mihi ! 
Videre videor iam diem illum quum hinc egens 
Profugiet aliquo militatum . 
Sy . 
O Demea , 
Istuc est sapere , non quod ante pedes modo est 
Videre , sed etiam illa quae futura sunt 
Prospicere . 
De . 
Quid ? 
istaec iam penes vos psaltria est ? 
Sy . 
Ellam intus . 
De . 
Eho an domi est habiturus ? 
Sy . 
Credo , ut est 
Dementia . 
De . 
Haecine fieri ! 
Sy . 
Inepta lenitas 
Patris et facilitas prava . 
De . 
Fratris me quidem 
Pudet pigetque . 
Sy . 
Nimium inter vos , Demea , ac 
Non quia ades praesens dico hoc , pernimium interest . 
Tu quantus quantus es nihil nisi sapientia es : 
Ille somnium . 
Sineres vero tu ilium tuum 
Facere haec ? 
De . 
Sinerem ilium ? 
an non sex totis mensibus 
Prius olfecissem quam ille quicquam coeperit ? 
Sy . 
Vigilantiam tuam tu mihi narras ? 
De . 
Sic siet 
Modo ut nunc est quaeso . 
Sy . 
Ut quisque suum vult esse , ita est . 
De . 
Quid eum ? 
vidistine hodie ? 
Sy . 
Tuumne filium ? 
Abigam hunc rus . 
Iamdudum aliquid ruri agere arbitror . 
De . 
Satin scis ibi esse ? 
Sy . 
Oh , qui egomet produxi . 
Dr . 
Optime est . 
Metui ne haereret hic . 
Sy . 
Atque iratum admodum . 
Dr . 
Quid autem ? 
Sy . 
Adortus iurgio fratrem apud forum 
De psaltria istac . 
De . 
Ain vero ? 
Sy . 
Vah , nihil reticuit . 
Nam ut numerabatur forte argentum intervenit 
Homo de improviso : coepit clamare , " O Aeschine ! 
Haecine flagitia facere te ! 
haec te admittere 
Indigna genere nostro ! " 
De . 
Oh ! 
lacrimo gaudio . 
Sy . 
"Non tu hoc argentum perdis sed vitam tuam." 
De . 
Salvus sit , spero : est similis maiorum suum . 
Sy . 
Hui . 
De . 
Syre , praeceptorum plenus istorum ille . 
Su . 
Phy . 
Domi habuit unde disceret . 
De . 
Fit sedulo . 
Nihil praetermitto : consuefacio : denique 
Inspicere tanquam in speculum in vitas omnium 
Iubeo , atque ex aliis sumere exemplum sibi . 
"Hoc facito." 
Sy . 
Recte sane . 
De . 
"Hoc fugito." 
Sy . 
Callide . 
De . 
"Hoc laudi est." 
Sy . 
Istaec res est . 
De . 
"Hoc vitio datur." 
Sy . 
Probissime . 
De . 
Porro autem-- 
Sy . 
Non hercle otium est 
Nunc mihi auscultanldi . 
Pisces ex sententia 
Nactus sum : hi mihi ne corrumpantur cautio est : 
Nam id nobis tam flagitium est quam illa , Demea , 
Non facere vobis quae modo dixti : et , quod queo , 
Conservis ad eundem istunc praccipio modum : 
"(Hoc salsum est ; 
hoc adustum est ; 
hoc lautum est parum , 
Illud recte : iterum sic memento : " sedulo 
Moneo quae possum pro mea sapientia . 
Postremo tanquam in speculum in patinas , Demea , 
Inspicere iubeo , et moneo quid facto usus siet . 
Inepta haec esse nos quae facimus sentio : 
Verum quid facias ? 
ut homo est , ita morem geras . 
Numquid vis ? 
De . 
Mentem vobis meliorem dari . 
Sy . 
Tu rus hinc abis ? 
De . 
Recta . 
Sy . 
Nam quid tu hic agas , 
Ubi si quid bene praecipias nemo obtemperet ? 
De . 
Ego vero hinc abeo , quando is quamobrem huc veneram 
Rus abiit : illum curo unum : ille ad me attinet . 
Quando ita vult frater , de istoc ipse viderit . 
Sed quis illic est procul quem video ? 
estne hic Hegio , 
Tribulis noster ? 
si satis cerno , is hercle est : vah , 
Homo amicus nobis iam inde a puero . 
Di boni ! 
Nae illiusmodi iam nobis magna civium 
Penuria est : homo antiqua virtute ac fide . 
Haud cito mali quid ortum ex hoc sit publice . 
Quam gaudeo ubi etiam huius generis reliquias 
Restare video ! 
Ah , vivere etiam nunc libet . 
Opperiar hominem hic , ut salutem et conloquar . 
HEGIO . 
GETA . 
DEMEA . 
PAMPHILA . 
He . 
Pro Di immortales , facinus indignum , Geta . 
Quid narras ? 
Ge . 
Sic est factum . 
He . 
Ex illan familia 
Tam illiberale facinus esse ortum ? 
O Aeschine , 
Pol haud paternum istuc dedisti . 
De . 
Videlicet 
De psaltria hac audivit : id illi nunc dolet 
Alieno : pater is nihili pendit . 
Hei mihi ! 
Utinam hic prope adesset alicubi , atque audiret haec . 
He . 
Nisi facient quae illos aequum est , haud sic auferent . 
Ge . 
In te spes omnis , Hegio , nobis sita est . 
Te solum habemus : tu es patronus , tu parens : 
Ille tibi moriens nos commendavit senex . 
Si deseris tu , periimus . 
He . 
Cave dixeris . 
Neque faciam , neque me satis pie posse arbitror . 
De . 
Adibo . 
Salvere Hegionem plurimum 
Iubeo . 
He . 
Te quaerebam ipsum . 
Salve Demea . 
De . 
Quid autem ? 
He . 
Maior filius tuus Aeschinus , 
Quem fratri adoptandum dedisti , neque boni 
Neque liberalis functus officium est viri . 
De . 
Quid istuc est ? 
He . 
Nostrum amicum noras Simulum 
Atque aequalem ? 
De . 
Quidni ? 
He . 
Filiam eius virginem 
Vitiavit . 
De . 
Hem ! 
He . 
Mane ; 
nondum audisti , Demea , 
Quod est gravissimum . 
De . 
An quid est etiam amplius ? 
He . 
Vero amplius ; 
nam hoc quidem ferendum aliquo modo est : 
Persuasit nox , amor , vinum , adolescentia : 
Humanum est . 
Ubi scit factum , ad matrem virginis 
Venit ipsus ultro lacrimans , orans , obsecrans , 
Fidem dans , iurans se illam ducturum domum . 
Ignotum est ; 
tacitum est ; 
creditum est . 
Virgo ex eo 
Compressu gravida facta est : mensis hic decimus est . 
Ille bonus vir nobis psaltriam , si Dis placet , 
Paravit quicum vivat , illam deserit . 
De . 
Pro certon tu istaec dicis ? 
He . 
Mater virginis 
In medio est ; 
ipsa virgo ; 
res ipsa : hic Geta 
Praeterea , ut captus est servorum non malus 
Neque iners , alit illas : solus omnem familiam 
Sustentat : hunc abduce , vinci ; 
quaere rem . 
Ge . 
Immo hercle extorque , nisi ita factum est , Demea . 
Postremo non negabit : coram ipsum cedo . 
De . 
Pudet : nec quid agam neque quid huic respondeam 
Scio . 
Pa . 
Miseram me , differor doloribus . 
Iuno Lucina , fer opem : serva me , obsecro . 
He . 
Hem . 
Numnam illa quaeso parturit ? 
Ge . 
Certe Hegio . 
He . 
Hem . 
Illaec fidem nunc vestram implorat , Demea : 
Quod vos vis cogit , id voluntate impetret . 
Haec primum ut fiant Deos quaeso ut vobis decet : 
Sin aliter animus vester est , ego , Demea , 
Summa vi defendam hanc atque illum mortuum . 
Mihi cognatus erat : una a pueris parvulis 
Sumus educti ; 
una semper militiae et domi 
Fuimus ; 
paupertatem una pertulimus gravem . 
Quapropter nitar , faciam , experiar , denique 
Animam relinquam potius quam illas deseram . 
Quid mihi respondes ? 
De . 
Fratrem conveniam , Hegio : 
Is quod mihi de hac re dederit consilium id sequar . 
He . 
Sed Demea hoc tu facito , cum animo cogites 
Quam vos facillime agitis , quam estis maxime 
Potentes , dites , fortunati , nobiles , 
Tam maxime vos aequo animo aequa noscere 
Oportet , si vos vultis perhiberi probos . 
De . 
Redito : fient quae fieri aequum est omnia . 
He . 
Decet te facere . 
Geta duc me intro ad Sostratam . 
De . 
Non me indicente haec fiunt . 
Utinam hic sit modo 
Defunctum : verum nimia illaec licentia 
Profecto evadet in aliquod magnum malum . 
Ibo ac requiram fratrem , ut in eum haec evomam . 
HEGIO . 
Bono animo fac sis , Sostrata ; 
et istam , quod potes , 
Fac consolere . 
Ego Micionem , si apud forum est , 
Conveniam ; 
atque ut res gesta est narrabo ordine . 
Si est facturus ut sit officium suum , 
Faciat : sill aliter de hac re est eius sententia , 
Respondeat mihi ; 
ut quid agam quamprimum sciam . 
CTESIPHO . 
SYRUS . 
Ct . 
Ain patrem hinc abisse rus ? 
Sy . 
Iamdudum . 
Ct . 
Dic sodes . 
Sy . 
Apud villam est . 
Nunc cum maxime operis aliquid facere credo . 
Ct . 
Utinam quidem , 
Quod cum salute eius fiat , ita se defatigarit velim , 
Ut triduo hoc perpetuo prorsum e lecto nequeat surgere . 
Sy . 
Ita fiat , et istoc si quid potis est rectius . 
Ct . 
Ita : nam hunc diem 
Misere nimis cupio , ut coepi , perpetuum in laetitia degere : 
Et illud rus nulla alia causa tam male odi , nisi quia prope est : 
Quod si abesset longius , 
Prius nox oppressisset illic quam huc reverti posset iterum . 
Nunc ubi me illic non videbit iam huc recurret , sat scio . 
Rogitabit me ubi fuerim ; 
quem ego hodie toto non vidi die . 
Quid dicam ? 
Sy . 
Nihilne in mentem ? 
Ct . 
Nunquam quicquam . 
Sy . 
Tanto nequior . 
Cliens , amicus , hospes , nemo est vobis ? 
Ct . 
Sunt : quid postea ? 
Sy . 
Hisce opera ut data sit . 
Ct . 
Quae non data sit ? 
non potest fieri . 
Sy . 
Potest . 
Ct . 
Interdiu : sed si hic pernocto , causae quid dicam , Syre ? 
Sy . 
Vah , quam vellem etiam noctu amicis operam mos esset dari . 
Quin tu otiosus es : ego illius sensum pulchre calleo . 
Quum fervit maxime tam placidum quam ovem reddo . 
Ct . 
Quo modo ? 
Sy . 
Laudarier te audit libenter : facio te apud illum Deum : 
Virtutes narro . 
Ct . 
Meas ? 
Sy . 
Tuas : homini ilico laerim&8A cadunt 
Quasi puero gaudio . 
Hem tibi autem . 
Ct . 
Quidnam est ? 
Sy . 
Lupus in fabula . 
Ct . 
Pater est ? 
Sy . 
Ipsus est . 
Ct . 
Syre , quid agimus ? 
Sy . 
Fuge modo intro : ego videro . 
Ct . 
Si quid rogabit , nusquam tu me : audistin ? 
Sy . 
Potin ut desinas ? 
DEMEA . 
CTESIPHO . 
SYRUS . 
De . 
Nae ego homo sum infelix : primum fratrem nusquam invenio gentium : 
Praeterea autem dum illum quaero a villa mercenarium 
Vidi : is filium negat esse ruri : nec quid agam scio . 
Ct . 
Syre . 
Sy . 
Quid est ? 
Ct . 
Men quaerit ? 
Sy . 
Verum . 
Ct . 
Perii ! 
Sy . 
Quin tu animo bono es . 
De . 
Quid hoc , malum , infelicitatis ? 
nequeo satis decernere ; 
Nisi me credo huic esse natum rei , ferendis miseriis . 
Primus sentio mala nostra ; 
primus rescisco omnia ; 
Primus porro obnuntio : aegre solus si quid fit fero . 
Sy . 
Rideo hunc : primum ait se scire ; 
is solus nescit omnia . 
De . 
Nunc redeo : si forte frater redierit viso . 
Ct . 
Syre , 
Obsecro vide ne ille huc prorsus se irruat . 
Sy . 
Etiam taces ? 
Ego cavebo . 
Ct . 
Nunquam hercle hodie ego istuc committam tibi ; 
Nam me iam in cellam aliquam cum illa concludam : id tutissimum est . 
Sy . 
Age , talen ego hunc amovebo . 
De . 
Sed eccum sceleratum Syrum . 
Sy . 
Non hercle hic quidem durare quisquam , si sic fit , potest . 
Scire equidem volo quot mihi sint domini : quae haec est miseria ? 
De . 
Quid ille gannit ? 
quid vult ? 
quid ais bone vir ? 
est frater domi ? 
Sy . 
Quid , malum , "Bone vir , " mihi narras ? 
Equidem perii . 
De . 
Quid tibi est ? 
Sy . 
Rogitas ? 
Ctesipho me pugnis miserum et istam psaltriam 
Usque occidit . 
De . 
Hem , quid narras ? 
Sy . 
Hem ! 
vide , ut discidit labrum . 
De . 
Quamobrem ? 
Sy . 
Me impulsore hanc emtam esse ait . 
De . 
Nion tu eum rus hinc modo 
Produxe aibas ? 
Sy . 
Factum : verum venit post insaniens : 
Nihil pepercit . 
Non pucduisse verberate hominen senem , 
Quem ego modo puerum tantillum in manibus gestavi meis ? 
De . 
Laudo , Ctesipho ; 
patrissas : abi , virum . 
te iudico . 
Sy . 
Laudas ? 
Nae ille continebit posthac si sapiet manus . 
De . 
Fortiter . 
Sy . 
Perquam ! 
quia miseram mulierem , et me servulum 
Qui referire non audebam , vicit : hui , perfortiter ! 
De . 
Non potuit melius : idem quod ego sensit te esse huic rei caput . 
Sed estne frater intus ? 
Sy . 
Non est . 
De . 
Ubi ilium quaeram cogito . 
Sy . 
Scio ubi sit ; 
verum hodie nunquam monstrabo . 
De . 
Hem , quid ais ? 
Sy . 
Ita . 
De . 
Diminuetur tibi quidem iam cerebrum . 
Sy . 
At nomen nescio 
Illius hominis ; 
sed locum novi ubi sit . 
De . 
Dic ergo locum . 
Sy . 
Nostin porticum apud macellum hanc deorsum ? 
De . 
Quidni noverim ? 
Sy . 
Praeterito hac recta platea sursum : ubi eo veneris , 
Clivus deorsum versus est : hac te praecipitato : postea 
Est ad hanc manum sacellum ; 
ibi angiportum propter est . 
De . 
Quonam ? 
Sy . 
Illic ubi etiam caprificus inagna est : nostin ? 
De . 
Novi . 
Sy . 
Hac pergito . 
De . 
Id quidem angiportum non est pervium . 
Sy . 
Verum hercle . 
Vah , 
Censen hominem me esse ? 
erravi . 
In porticum rursum redi : 
Sane hac multo propius ibis , et minor est erratio . 
Scin Cratini huius ditis aedes ? 
De . 
Scio . 
Sy . 
Ubi eas praeterieris 
Ad sinistram hac recta platea : ubi ad Dianae veneris 
Ito ad dextram : priusquam ad portam venias apud ipsum lacum 
Est pistrilla et exadversum fabrica : ibi est . 
De . 
Quid ibi facit ? 
Sy . 
Lectulos in sole ilignis pedibus faciendos dedit . 
De . 
Ubi potetis vos ? 
Bene sane . 
Sed cesso ad eum pergere ? 
Sy . 
I sane . 
Ego te exercebo hodie ut dignus es , silicernium . 
Aeschinus odiose cessat : prandium corrumpitur . 
Ctesipho autem in amore est totus . 
Ego iam prospiciam mihi : 
Nam iam adibo , atque unumquicquid quod quidem erit bellissimum 
Carpam ; 
et cyathos sorbilans paulatim hunc producam diem . 
MICIO . 
HEGIO . 
Mi . 
Ego in hac re nihil reperio quamobrem lauder tantopere , Hegio : 
Meum officium facio ; 
quod peccatum a nobis ortum est corrigo : 
Nisi si me in illo credidisti esse hominum numero qui ita putant , 
Sibi fieri iniuriam ultro si quam fecere ipsi expostules , 
Et ultro accusant : id quia non est a me factum agis gratias ? 
He . 
Ah , minime : nunquam te aliter atque es in animum induxi meum . 
Sed quaeso ut una mecum ad matrem virginis eas , Micio , 
Atque istaec eadem quae mihi dixti tute dicas mulieri ; 
Suspicionem hanc propter fratrem eius esse et illam psaltriam . 
Mi . 
Si ita aequum censes , aut si ita opus est facto , camus . 
He . 
Bene facis ; 
Nam et illi animum iam relevabis , quae dolore ac miseria 
Tabescit ; 
et tuo officio fueris functus : sed si aliter putas , 
Egomet narrabo quae mihi dixti . 
Mi . 
Immo ego ibo . 
He . 
Bene facis . 
Omnes quibus res sunt minus secundae magis sunt nescio quomodo 
Suspiciosi ; 
ad contumeliam omnia accipiunt magis ; 
Propter suam impotentiam se semper credunt negligi ; 
Quapropter te ipsum purgare ipsis coram placabilius est . 
Mi . 
Et recte et verum dicis . 
He . 
Sequere me ergo hac intro . 
Mi . 
Maxime . 
AESCHINUS . 
Discrucior animi : 
Hocine de improviso mali mihi obiici 
Tantum , ut neque quid de me faciam neque quid agam certum siet ! 
Membra metu debilia sunt ; 
animus timore 
Obstipuit : pectore consistere nil consili 
Quit . 
Vah ! 
quomodo me ex hac expediam turba ? 
Tanta nunc 
Suspicio de me incidit ; 
Neque ea immerito : Sostrata credit mihi me psaltriam hanc emisse . 
Id anus mihi indicium fecit . 
Nam ut hinc forte ea ad obstetricem erat missa , ubi eam vidi ilico 
Accedo , rogito Pamphila quid agat , iam partus adsiet ; 
Eone obstetricem arcessat . 
Illa exclamat , "Abi , abi iam , Aeschine . 
Satis diu dedisti verba ; 
sat adhuc tua nos frustrata est fides." 
"Hem , quid istuc obsecro , " inquam , "est ? " "Valeas ; 
habeas illam quae placet." 
Sensi ilico id illas suspicari : sed me reprehendi tamen 
Ne quid de fratre garrulae illi dicerem , ac fieret palam . 
Nunc quid faciam ? 
Dicam fratris esse ? 
Id quidem minime est opus 
Usquam efferri . 
Ac mitto : fieri potis est ut ne qua exeat . 
Ipsum id metuo ut credant ; 
tot concurrunt verisimilia . 
Egomet rapui ; 
ipse egomet solvi argentum ; 
ad me abducta est domum . 
Haec adeo mea culpa fateor fieri . 
Non me hanc rem patri 
Ut ut erat gesta indicasse ? 
Exorassem ut eam ducerem . 
Cessatum usque adhuc est : nunc porro , Aeschine , expcrgiscere ! 
Nunc hoc primum est : ad illas ibo ut purgem me ; 
accedam ad fores . 
Perii ! 
horresco semper ubi pultare hasce occipio miser . 
Heus , heus : Aeschinus ego sum : aperite aliquis actutum ostium . 
Prodit nescio quis : concedam huc . 
MICIO . 
AESCHINUS . 
Mi . 
Ita uti dixi , Sostrata , 
Facite : ego Aeschinum conveniam , ut quomodo acta haec sint sciat . 
Sed quis ostium hoc pultavit ? 
Aes . 
Pater hercle est : perii . 
Mi . 
Aeschine . 
Aes . 
Quid huic hic negoti est ? 
Mi . 
Tune has pepulisti fores ? 
Tacet . 
Cur non ludo hunc aliquantisper ? 
Melius est , 
Quandoquidem hoc nunquam mihi ipse voluit credere . 
Nihil mihi respondes ? 
Aes . 
Non equidem istas quod sciam . 
Mi . 
Ita ? 
nam mirabar quid hic negoti esset tibi . 
Erubuit : salva res est . 
Aes . 
Die sodes , pater , 
Tibi vero quid istic est rei ? 
Mi . 
Nihil mihi quidem : 
Amicus quidam me a foro abduxit modo 
Huc advocatum sibi . 
Aes . 
>Quid ? 
Mi . 
Ego dicam tibi : 
Habitant hic quaedam mulieres pauperculae , 
Ut opinor ; 
has non nosse te et certo scio ; 
Neque enim diu huc commigrarunt . 
Aes . 
Quid tum postea ? 
Mi . 
Virgo est cum matre . 
Aes . 
Perge . 
Mi . 
Haec virgo orba est patre : 
Hic meus amicus illi genere est proximus : 
Huic leges cogunt nubere hanc . 
Aes . 
Perii . 
Mi . 
Quid est ? 
Aes . 
Nihil : recte : perge . 
Mi . 
Is venit ut secum avehat ; 
Nam habitat Mileti . 
Aes . 
Hem , virginem ut secum avehat ? 
Mi . 
Sic est . 
Aes . 
Miletum usque obsecro ? 
Mi . 
Ita . 
Aes . 
Animo male est . 
Quid ipsae ? 
quid aiunt ? 
Mi . 
Quid illas cecses ? 
nihil enim . 
Commenta mater est esse ex alio viro 
Nescio quo puerum natum ; 
neque eum nominat ; 
Priorem esse ilium ; 
non oportere huic dari . 
Aes . 
Eho , nonne haec iusta tibi videntur postea ? 
Mi . 
Non . 
Aes . 
Obsecro , non ? 
an illam hinc abducet , pater ? 
Mi . 
Quid illam ni abducat ? 
Aes . 
Factum a vobis duriter 
Immisericorditerque ; 
atque etiam , si est , pater , 
Dicendum magis aperte , illiberaliter . 
Mi . 
Quamobrem ? 
Aes . 
Rogas me ? 
quid illi tandem credits 
Fore animi misero quicum illa consuevit prius , 
Qui infelix haud scio an illam misere nunc amat , 
Quum hanc sibi videbit praesens praesenti eripi , 
Abduci ab oculis ? 
Facinus indignum , pater . 
Mi . 
Qua ratione istuc ? 
quis despondit ? 
quis dedit ? 
Cui , quando nupsit ? 
auctor his rebus quis est ? 
Cur duxit alienam ? 
Aes . 
An sedere oportuit 
Domi virginem tam grandem , dum cognatus hinc 
Illinc veniret exspectantem ? 
Haec , mi pater , 
Te dicere aequum fuit , et id defendere . 
Mi . 
Ridiculum : adversumne illum causam dicerem 
Cui veneram advocatus ? 
sed , quid ista , Aeschine , 
Nostra ? 
aut quid nobis cum illis ? 
abeamus . 
Quid est ? 
Quid lacrimas ? 
Aes . 
Pater obsecro ausculta . 
Mi . 
Aeschine , audivi omnia 
Et scio ; 
nam te amo ; 
quo magis quae agis curae sunt milhi . 
Aes . 
Ita velim me promerentem ames dum vivas mi pater , 
Ut me hoc delictum admisisse in me id mihi vehementer dolet , 
Et me tui pudet . 
Mi . 
Credo hercle ; 
nam ingenium novi tuum 
Liberale : sed vereor ne indiligens nimium sies . 
In qua civitate tandem te arbitrare vivere ? 
Virginem vitiasti quam te ius non fuerat tangere . 
Iam id peccatum primum magnum ; 
magnum , at humanum tamen . 
Fecere alii saepe item boni : at postquam id evenit , cedo 
Numquid circumspexti ? 
aut numquid tute prospexti tibi , 
Quid fieret , qua fieret ? 
si te ipsum mihi puduit dicere , 
Qua resciscerem ? 
Haec dum dubitas menses abierunt decem . 
Prodidisti et te , et illam miseram , et gnatum , quod quidem in te fuit . 
Quid ? 
credebas dormienti haec tibi confecturos Deos , 
Et illam sine tua opera in cubiculum iri deductum domum ? 
Nolim ceterarum rerum te socordem eodem modo . 
Bono animo es : duces uxorem hanc . 
Aes . 
Hem . 
Mi . 
Bono animo es , inquam . 
Aes . 
Pater , 
Obsecro , non ludis tu nunc me ? 
Mi . 
Ego te ? 
quamobrem ? 
Aes . 
Nescio ; 
Nisi quia tam misere hoc esse cupio verum eo vereor magis . 
Mi . 
Abi domum , ac Deos comprecare ut uxorem arcessas : abi . 
Aes . 
Quid ? 
iam uxorem ? 
Mi . 
Iam . 
Acs . 
Iam ? 
Mi . 
Iam , quantum potest . 
Aes . 
Di me , pater , 
Omlnes oderint ni magis te quam oculos nunc amo meos . 
Mi . 
Quid ? 
quam illam ? 
Aes . 
Aeque . 
Mi . 
Perbenigne . 
Aes . 
Quid ? 
ille ubi est Milesius ? 
Mi . 
Abiit ; 
periit ; 
navem adscendit . 
Sed cur cessas ? 
Aes . 
Abi pater : 
Tu potius Deos comprecare ; 
nam tibi eos certo scio , 
Quo vir melior multo es quam ego , obtelnperaturos magis . 
Mi . 
Ego eo intro ut quae opus sunt parentur : tu fac ut dixi , si sapis . 
Aes . 
Quid hoc est negoti ! 
Hoc est patrem esse ? 
aut hoc est filium esse ? 
Si frater aut sodalis esset , qui magis morem gereret ? 
Hic non amandus ? 
hicine non gestandus in sinu est ? 
hem ! 
Itaque adeo magnam mili iniecit sua commoditate curam 
Ne forte imprudens faciam quod nolit : sciens cavebo . 
Sed cesso ire intro ne morae meis nuptiis egomet siem ? 
DEMEA . 
Defessus sum ambulando . 
Ut , Syre , te cum tua 
Monstratione magnus perdat Iupiter ! 
Perreptavi usque omne oppiduni : ad portam , ad lacum : 
Quo non ? 
neque illic fabrica ulla erat , neque fratremn holmo 
Vidisse se aibat quisquami : nunc vero domi 
Certum obsidere est usque donec redierit . 
MICIO . 
DEMEA . 
Mi . 
Ibo , illis dicaam nlullan esse in nobis moram . 
De . 
Sed eccuni ipsum : te iamluddum quacro , Micio . 
Mi . 
Quidnam ? 
De . 
Fero alia flagitia ad te ingentia 
Boni illius adolescentis . 
Mi . 
Ecce auteni ! 
De . 
Nova ; 
Capitalia . 
Mi . 
Ohe , iam . 
De . 
Nescis qui vir sit . 
Mi . 
Scio . 
De . 
O stulte , tu de psaltria me somnias 
Agere : hoc peccatum in virginemn est civem . 
Mi . 
Scio . 
De . 
Oho , scis et patere ? 
Mi . 
Quicni patiar ? 
De . 
Dic mihi , 
Non clanas ? 
non insanis ? 
Mi . 
Non . 
Malim quiden-- 
De . 
Puer natus est . 
Mi . 
Di bene vertant ! 
De . 
Virgo nihil habet . 
Mi . 
Audivi . 
De . 
Et ducenda indotata est ? 
Mi . 
Scilicet . 
De . 
Quid nunc futurum est ? 
Mi . 
Id enim quod res ipsa fert : 
Illinc huc transferetur virgo . 
De . 
O Iupiter ! 
Istocine pacto oportet ? 
Mi . 
Quid faciam amplius ? 
De . 
Quid facias ? 
Si non ipsa re istuc tibi dolet , 
Simulare certe est hominis . 
Mi . 
Quin iam virginem 
Despondi ; 
res composita est ; 
fiunt nuptiae : 
Demsi metum omnem : haec magis sunt hominis . 
De . 
Caeterum , 
Placet tibi factum , Micio ? 
Mi . 
Non , si queam 
Mutare : nunc , quum non queo , aequo animo fero . 
Ita vita est hominum quasi quum ludas tesseris : 
Si illud quod maxime opus est iactu non cadit , 
Illud quod cecidit forte id arte ut corrigas . 
De . 
Corrector ! 
Nempe tua arte viginti minae 
Pro psaltria periere ; 
quae , quantum potest , 
Aliquo abiicienda est , si non pretio at gratiis . 
Mi . 
Neque est , neque illam sane studeo vendere . 
De . 
Quid igitur facies ? 
Mi . 
Domni erit . 
De . 
Pro Divum fidem ! 
Meretrix et materfamilias una in domo ? 
Mi . 
Cur non ? 
De . 
Sanum te credis esse ? 
Mi . 
Equidem arbitror . 
De . 
Ita me Di ament , ut video ego tuam ineptiam , 
Facturum credo ut habeas quicum cantites . 
Mi . 
Cur non ? 
De . 
Et nova nupta eadem haece discet ? 
Mi . 
Scilicet . 
De . 
Tu inter eas restim ductans saltabis . 
Mi . 
Probe . 
De . 
Probe ? 
Mi . 
Et tu nobiseum una , si opus sit . 
De . 
Hei mihi ! 
Non te haec pudent ? 
Mi . 
Iam vero omitte , Demea , 
Tuam istane iracundiam ; 
atque ita uti decet 
Hilarum ac libentem fac te gnati in nuptiis . 
Ego hos conveniam : post huc redeo . 
De . 
O Iupiter ! 
Hancine vitam ? 
hoscine mores ? 
hanc dementiam ? 
Uxor sine dote veniet ; 
intus psaltria est : 
Domus sumtuosa ; 
adolescens luxu perditus ; 
Senex delirans . 
Ipsa si cupiat Salus 
Servare prorsus non potest hanc familiam . 
SYRUS . 
DEMEA . 
Sy . 
Edepol , Syrisce , to curasti molliter , 
Lauteque munus administrasti tuum . 
Abi . 
Sed postquam intus sum omnium rerum satur , 
Prodeambulare huc libitum est . 
De . 
Illud sis vide 
Exemplum disciplinae . 
Sy . 
Ecce autem hic adest 
Senex noster . 
Quid fit ? 
quid tu es tristis ? 
De . 
Oh scelus . 
Sy . 
Ohe , iam tu verba fundis hic , sapientia ? 
De . 
Tu si meus esses-- 
Sy . 
dis quidem esses , Demea , 
Ac tuam rem constabilisses . 
De . 
exemplum omnibus 
Curarem ut esses . 
Sy . 
Quamobrem ? 
quid feci ? 
De . 
Rogas ? 
In ipsa turba , atque in peccato maximo , 
Quod vix sedatum satis est , potasti scelus , 
Quasi re bene gesta . 
Sy . 
Sane nollem huc exitum . 
DROMO . 
SYRUS . 
DEMEA . 
Dr . 
Heus , Syre ; 
rogat te Ctesipho ut redeas . 
Sy . 
Abi . 
De . 
Quid Ctesiphonem hic narrat ? 
Sy . 
Nihil . 
De . 
Eho carnifex , 
Est Ctesipho intus ? 
Sy . 
Non est . 
De . 
Cur hic nominat ? 
Sy . 
Est alius quidanm , parasitaster parvulus : 
Nostin ? 
De . 
Iam scibo . 
Sy . 
Quid agis ? 
quo abis ? 
De . 
Mitte me . 
Sy . 
Noli inquam . 
De . 
Non manum abstines , mastigia ? 
An tibi iam mavis cerebrum dispergi hic ? 
Sy . 
Abit . 
Edepol comissatorem haud sane commodum , 
Praesertim Ctesiphoni . 
Quid ego nunc agam 
Nisi , dum hae silescunt turbae , interea in angulum 
Aliquo abeam , atque edornmiscam hoc villi ? 
Sic agam . 
MICIO . 
DEMEA . 
Mi . 
Parata a nobis sunt , ut dixi , Sostrata , 
Ubi vis . 
Quisnam a me pepulit tam graviter fores ? 
De . 
Hei mihi , quid faciam ? 
quid again ? 
quid clamem aut querar ? 
O coelum , O terra , O maria Neptuni ! 
Mi . 
IIem tibi : 
Rescivit omnem rem ; 
id nunc clamat scilicet : 
Paratae lites ; 
succurrendum est . 
De . 
Eccum adest 
Communis corruptela nostrum liberum . 
Mi . 
Tandem reprime iracundiam , atque ad te redi . 
De . 
Repressi , redii : mitto maledicta omnia : 
Rem ipsam putemus : dictum hoc inter nos fuit , 
Ex te adeo est ortum , ne tu curares meum , 
Neve ego tuum ? 
responde . 
Mi . 
Factum est ; 
non nego . 
De . 
Cur nunc apud te potat ? 
cur recipis meum ? 
Cur emis amicam Micio ? 
Numqui minus 
Mihi idem ius aequum est esse quod mecum est tibi ? 
Quando ego tuum non euro , ne cura meum . 
Mi . 
Non aequum dicis ; 
non ; 
nam vetus verbum hoc quidem est ; 
Communia esse amicorum inter se omnia . 
De . 
Facete ! 
nunc demum istaec nata oratio est . 
Mi . 
Ausculta paucis , nisi molestum est , Demea . 
Principio , si id te mordet , sumtum filii 
Quem faciunt , quaeso facito haec tecum cogites : 
Tu illos duos olim pro re tollebas tua , 
Quod satis putabas tua bona ambobus fore , 
Et me tum uxorem credidisti , scilicet , 
Ducturuml : eandem illam rationein antiquam obtine : 
Conserva , quaere , parce : fac quam plurimum 
Illis relinquas : gloriam tu istam obtine . 
Mea , quae praeter spem evenere , utantur sine . 
De summa nihil decedet : quod hinc accesserit , 
Id de luero putato esse omne . 
Haec si voles 
In animo vere cogitare , Demea , 
Et mihi , et tibi , et illis demseris molestiam . 
De . 
Mitto rem : consuetudinem ipsorum . 
Mi . 
Mane : 
Scio : istuc ibam . 
Multa in homine , Demea , 
Signa insunt ex quibus coniectura facile fit , 
Duo quum idem faciunt , saepe ut possis dicere , 
Hoc licet impune facere huic , illi non licet ; 
Non quod dissimilis res sit , sed quod is qui facit : 
Quae ego illis inesse video , ut confidam fore 
Ita ut volumus : video sapere , intelligere , in loco 
Vereri , inter se amare : scires liberum 
Ingenium atque animum ; 
quovis illos tu die 
Reducas . 
At enim metuas ne ab re sint tamen 
Omissiores paullo . 
O noster Demea , 
Ad omnia alia aetate sapimus rectius : 
Solum unum hoc vitium senectus affert hominibus ; 
Attentiores sumus ad rem omnes quam sat est : 
Quod illos sat aetas acuet . 
De . 
Ne nimium modo 
Bonae tuae istae nos rationes , Micio , 
Et tuus iste animus aequus , subvertant . 
Mi 
Tace : 
Non fiet : mitte iam istaec : da te hodie mihi : 
Exporge frontem . 
De . 
Scilicet , ita tempus fert ; 
Faciendum est : caeterum rus eras cum filio 
Cum primo lucu [ibo hinc] . 
Mi . 
Immo de note censeo ; 
Hodie modo hilaruni fac te . 
De . 
Et istam psaltriam 
Una illuc mecum hinc abstraham . 
Mi . 
Pugnaveris . 
Eo pacto prorsum illic alligaris filium : 
Modo facito ut illam serves . 
De . 
Ego istuc videro : 
Atque illi favillae plena , funi , ac pollinis , 
Coquendo sit faxo , et molendo : praeter haec 
Meridie ipso faciam ut stipulam colligat : 
Tam excoctam reddam atque atram quam carbo est . 
Mi . 
Placet : 
Nunc mihi videre sapere ; 
atque equidem filium 
Tum etiam si nolit cogam ut cum illa una cubet . 
De . 
Derides ? 
fortunatus qui istoc animo sies . 
Ego sentio-- 
Mi . 
Ah , pergisne ? 
De . 
Iam iam desino . 
Mi . 
I ergo intro , et cui rei est ei rei hunc sumamus diem . 
DEMEA . 
Nunquam ita quisquam bene subducta ratione ad vitam fruit 
Quill res , aetas , usus semper liquid apportet novi , 
Aliquid moneat ; 
ut illa quae te scire credas nescias , 
Et quae tibi putaris prima in experiendo repudies : 
Quod nunc mihi evenit ; 
nam ego vitam duram quam vixi usque adhuc 
Prope iam excurso spatio mitto . 
Id quamobrem ? 
Re ipsa repperi 
Facilitate nihil esse homini melius neque clementia . 
Id esse verum ex me atque ex fratre cuivis facile est noscere . 
Ille suam semper egit vitam in otio , in conviviis , 
Clemens , placidus , nulli laedere os , arridere omnibus : 
Sibi vixit ; 
sibi sumtum fecit : omnes bene dicunt , ainant . 
Ego ille agrestis , saevus , tristis , parcus , truculentus , tenax , 
Duxi uxoremn : quam ibi miseriam vidi ! 
Nati filii , 
Alia cura . 
Porro auten illis dum studeo ut quam plurimum 
Facerem , contrivi in quaerendo vitam atque aetatem meam . 
Nunc exacta aetate hoe fructi pro labore ab his fero , 
Odium . 
Ille alter sine labore patria potitur commoda : 
Illum ainant , me fugitant : illi credunt consilia omnia ; 
Ilium diligunt ; 
apud illum sunt ambo : ego desertus sum . 
Ilium ut vivat optant ; 
meam autem mortem exspectant . 
Scilicet 
Ita eos meo labore eductos maximo hic fecit suos 
Paulo sumptu : miseriam omnem ego capio ; 
hic potitur gaudia . 
Age , age , nunc iam experiamur porro contra quid ego possiem 
Blande dicere , aut benigne facere , quando eo provocat . 
Ego quoque a meis me amari et magni pendi postulo : 
Si id fit dando atque obsequendo , non posteriores feram . 
Deerit . 
Id mea minime refert qui sum natu maximus . 
SYRUS . 
DEMEA . 
Sy . 
Heus , Demea , rogat frater ne abeas longius . 
De . 
Quis homo ? 
O Syre noster salve : quid fit ? 
quid agitur ? 
Sy . 
Recte . 
De . 
Optime est . 
Iam nunc haec tria primum addidi 
Practer naturam : "O noster ! 
quid fit ? 
quid agitur ? " 
Servum haud illiberalem praebes te ; 
et tibi 
Libens bene faxim . 
Sy . 
Gratiam habeo . 
De . 
Atqui , Syre , 
Hoc verum est ; 
et ipsa re experiere propediem . 
GETA . 
DEMEA . 
Ge . 
Hera , ego huc ad hos provisam quam mox virginem 
Arcessant : sed ecculm Demeam . 
Salvus sies . 
De . 
O , qui vocare ? 
Ge . 
Geta . 
De . 
Geta , hominem maximni 
Preti te esse hodie animo iudicavi meo : 
Nam is mihi profecto est servus spectatus satis 
Cui dominus curae est , ita uti tibi sensi , Geta : 
Et tibi ob eam rem , si quid usus venerit , 
Libens bene faxim . 
3leditor esse affabilis ; 
Et bene procedit . 
Ge . 
Bonus es quum hace existimas . 
De . 
Paulatim plebem primulum facio meam . 
AESCHINUS . 
DEMEA . 
SYRUS . 
GETA . 
Aes . 
Occidunt me quidem dum nimis sanctas nuptias 
Student facere : in apparando consumunmt diem . 
De . 
Quid agitur , Aeschine ? 
Aes . 
Ehem , pater mi , tu hic eras ? 
De . 
Tuus hercle vero et animo et natura pater , 
Qui te amat plus quam hosce oculos : sed cur non domum 
Uxorem arcessis ? 
Aes . 
Cupio : verum hoc mihi morae est ; 
Tibicina , et Hlymenaeum qui cantent . 
De . 
Eho , 
Vin tu huic seni auscultare ? 
Aes . 
Quid ? 
De . 
Missa haec face , 
Hymenaeum , turbas , lampadas , tibicinas ; 
Atque hanc in horto maceriam iube dirui , 
Quantum potest ; 
hac transfer ; 
unam fac domum ; 
Traduce et matrem et familiam omnem ad nos . 
Aes . 
Placet , 
Pater lepidissime . 
De . 
Euge ! 
iam lepidus vocor . 
Fratri aedes fient perviae : turbam domum 
Adducet ; 
sumtum admittet ; 
multa . 
Quid mea ? 
Ego lepidus ineo gratiam . 
Iube nunc iam 
Dinumeret illi Babylo viginti minas . 
Syre , cessas ire ac facere ? 
Sy . 
Quid ago ? 
De . 
Dirue . 
Tu illas abi et traduce . 
Ge . 
Di tibi , Demea , 
Bene faciant quum te video nostrae familiae 
Tam ex animo factum velle . 
De . 
Dignos arbitror . 
Quid ais tu ? 
Aes . 
Sic opinor . 
De . 
Multo rectius est 
Quam illam puerperam nunc duci huc per viam 
Aegrotam . 
Aes . 
Nihil enim vidi melius , mi pater . 
De . 
Sic soleo : sed eccum Micio egreditur foras . 
MICIO . 
DEMEA . 
AESCHINUS . 
Mi . 
Iubet frater ? 
ubi is est ? 
Tun iubes hoc , Demea ? 
De . 
Ego vero iubeo et in hac re et aliis omnibus 
Quam maxime unam facere nos lianc familiam , 
Colere , adiuvare , adiungere . 
Aes . 
Ita quaeso , pater . 
Mi . 
Haud aliter censeo . 
De . 
Immo hercle ita nobis decet . 
Primum huius uxoris est mater . 
Mi . 
Quid postea ? 
De . 
Proba et modesta . 
Mi . 
Ita aiunt . 
De . 
Natu grandior . 
Mi . 
Scio . 
De . 
Parere iam diu haec per annos non potest ; 
Nec qui eam respiciat quisquam est : sola est . 
Mi . 
Quam hic rem agit ? 
De . 
Hanc te aequum est ducere ; 
et te operam ut fiat dare . 
Mi . 
Me ducere autem ? 
De . 
Te . 
Mi . 
Me ? 
De . 
Te inquam . 
Mi . 
Ineptis . 
De . 
Si tu sis homo , 
Hic faciat . 
Aes . 
Mi pater . 
Mi . 
Quid ? 
tu autem huic , asine , auscultas ? 
De . 
Nihil agis : 
Fieri aliter non potest . 
Mi . 
Deliras . 
Aes . 
Sine te exorem , mi pater . 
Ai . 
Insanis : aufer . 
De . 
Age da veniam filio . 
Mi . 
Satin sanus es ? 
ego 
Novus naritus anno demum quinto et sexagesimo 
Flam , atque anum decrepitam ducam ? 
Idne estis auctores mihi ? 
Aes . 
Fac : promisi ego illis . 
Mi 
Promisti autem ? 
de te largitor , puer . 
De . 
Age ; 
quid si quid te maius oret ? 
Mi . 
Quasi non hoc sit maximum . 
De . 
Da veniam . 
Aes . 
Ne gravere . 
De . 
Fac promitte . 
Mi . 
Non omittis ? 
Aes . 
Non , nisi te exorem . 
Mi . 
Vis est haec quidem . 
De . 
Age prolixe , Micio . 
Mi . 
Etsi hoc mihi pravum , ineptum , absurdum , atque alienum a vita mea 
Videtur , si vos tantopere istuc vultis , fiat . 
Aes . 
Bene facis : 
De . 
Merito te amo . 
Verum-- 
Mi . 
Quid ? 
De . 
Ego dicam , hoc quum fit quod volo . 
Mi . 
Quid nunc quod restat ? 
Hegio his est cognatus proximus , 
Affinis nobis , pauper : bene nos aliquid facere illi decet . 
Mi . 
Quid facere ? 
De . 
Agelli est hic sub urbe paulum , quod locitas foras : 
Huic demus qui fruatur . 
Mi . 
Paulum id autem ? 
De . 
Si multum est , tamen 
Faciendum est : pro patre huic est ; 
bonus est ; 
noster est ; 
recte datur . 
Postremo nunc meum illud verbum facio quod tu , Micio , 
Bene et sapienter dixti dudum : "Vitium commune omnium est , 
Quod nimium ad rem in senecta attenti sumus." Hanc maculam nos decet 
Effugere : dictum est vere , et re ipsa fieri oportet [Micio] . 
Mi . 
Quid istic ? 
dabitur quandoquidem hic vult . 
Acs . 
Mi pater . 
De . 
Nunc tu mihi es germanus pariter corpore et animo . 
Mi . 
Gaudeo . 
De . 
Suo sibi gladio hunc iugulo . 
SYRUS . 
DEMEA . 
MICIO . 
AESCHINUS . 
Sy . 
Factum est quod iussisti , Demea . 
De . 
Frugi homo es . 
Ego edepol hodie mea quidem sententia 
Iudico Syrunm fieri esse aequum liberum . 
Mi . 
Istune libelrum ? 
Quodnam ob factnm ? 
De . 
Multa . 
Sy . 
O foster Demnea , edepol vir bonus es . 
Ego istos vobis usque a pueris curavi ambos sedulo ; 
Docui , monui , bene praecepi semper quae potui omnia . 
De . 
Res apparet . 
Et quidem porro haec ; 
obsonare cuni fide , 
Scortumn adducere , apparare de die convivium ; 
Non inediocris hominis haec sunt officia . 
Sy . 
O lepidum caput ! 
De . 
Postremo , hodie in psaltria hac emenda hic adiutor fruit , 
Hic curavit : prodesse aequum est : alii meliores erunt : 
Denique hic vult fieri . 
Mi . 
Vin tu hoc fieri ? 
As . 
Cupio . 
Mi . 
Si quidem 
Tu vis , Syre , eho accede huc ad me : liber esto . 
Sy . 
Bene facis . 
Omnibus gratiam habeo , et seorsum tibi praeterea , Demea . 
De . 
Gaudeo . 
Aes . 
Et ego . 
Sy . 
Credo : utinam hoc perpetuum fiat gaudium , 
Phrygiam ut uxorein meam una mecum videam liberam . 
De . 
Optimam quidem mulierem . 
Sy . 
Et quidem tuo nepoti , huius filio , 
Hodie primam mammam dedit haec . 
De . 
Tercle vero serio , 
Si quidem primam dedit , haud dubium quin emitti aequum siet . 
Mi . 
Ob ear rem ? 
De . 
Ob eam . 
Postremo a me argentum quanti est sumito . 
Sy . 
Di tibi , Demea , omnes semper omnia optata offerant . 
Mi . 
Syre , processisti hodie pulchre . 
De . 
Si quidem porro , Micio , 
Tu tuum officium facies , atque huic aliquid paulum prae manu 
Dederis unde utatur ; 
reddet tibi cito . 
Mi . 
Istoc vilius . 
Aes . 
Frugi homo est . 
Sy . 
Reddam hercle ; 
da modo . 
Aes . 
Age pater . 
Mi . 
Post consulam . 
De . 
Faciet . 
Sy . 
O vir optime . 
Aes . 
O mi pater festivissime . 
Mi . 
Quid istuc ? 
quae res tam repente mores mutavit tuos ? 
Quod prolubium ? 
quae istaec subita est largitas ? 
De . 
Dicam tibi ; 
Ut id ostenderem quod te isti facilem et festivum putant , 
Id non fieri ex vera vita , neque adeo ex aequo et bono : 
Sed ex assentando , indulgendo , et largiendo , Micio . 
Nunc adeo si ob eam rem vobis vita mea invisa est , Aeschine , 
Quia non iusta iniusta prorsus omnia omnino obsequor , 
Missa facio : effundite , emite , facite , quod vobis libet : 
Sed si id vultis potius , quae vos propter adolescentiam 
Minus videtis , magis impense cupitis , consulitis parum , 
Haec reprehendere et corrigere me , et obsecundare in loco ; 
Ecce me qui id faciam vobis . 
Aes . 
Tibi , pater , permittimus : 
Plus scis quid facto opus est . 
Sed de fratre quid fiet ? 
De . 
Sino ; 
Habeat ; 
in istac finem faciat . 
Mi . 
Istue recte . 
Om . 
Plaudite .
