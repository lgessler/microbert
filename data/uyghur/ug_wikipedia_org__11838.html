<html><body><text id="wikipedia_ug_wikipedia_org__11838.html" ns="0" revid="75097" sourceurl="https://ug.wikipedia.org/wiki/%D9%82%D8%A7%D8%B1%D9%84%D9%89%D9%82_%D8%A6%D9%88%D9%8A%DB%87%D9%86%D9%89" title="قارلىق ئويۇنى" type="wikipedia">قارلىق ئويۇنى
<p>قارلىق ئويۇنى ئۇيغۇرلاردا ئالاھىدە خاراكتېرىگە ئىگىدۇر. ئۇيغۇر خەلقى قارنى &lt;خۇدانىڭ رەھمىتى&gt; دەپ بىلىدۇ. شۇڭا، تۇنجى ياغقان قار خۇشاللىقىدا &lt;قارلىق ئويۇنى&gt; نى باشلايدۇ. بەزىلەر تۇنجى قار يېغىشتىن بۇرۇنلا &lt;قارلىق&gt; تاشلىنىدىغان ئۆينى نىشانلاپ قويىدۇ. تۇنجى يېغىۋاتقان ياكى تۇنجى قار يېغىپ توختىغان ھامان: قاردا قارلىق تاشلىدۇق، بۇ ئويۇننى باشلىدۇق. يېڭى قارنىڭ خوشلۇقىدا، سىزگە قارلىق تاشلىدۇق. دەپ باشلانغان ۋە قارلىق ئاپارغان كىشىنى، پەم بىلەن تۇتسىلا. يۈزلىرىگە قار سۈركەپ، ئالدىمىزغا كەلسىلە. دەپ ئاخىرلاشقان قارلىقنى يېزىپ، نىشانلانغان ئۆيگە يېقىن بولسا پىيادە، يىراق بولسا ئۇلاغلىق بېرىپ، قارلىقنى ئۆينىڭ بەلگىلىك بىر يېرىگە تىقىپ قويۇپ، ئۆيدىن چىقىۋېتىپ &lt;پالانى يەردە قارلىق قويۇپ قويدۇم&gt; دەپلا قاچىدۇ. قارلىق تاشلانغان ئۆيدىن بىر ئادەم قوغلايدۇ. ئەگەر ئۇنى تۇتۇۋالسا، ئۇنىڭ يۈز - كۆزىنى بوياپ جۇۋىنى تەتۈر كىيگۈزۈپ مەھەللىمۇ مەھەللە ئايلاندۇرىدۇ. تۇتۇلۇپ قالغان تەرەپ ئالاھىدە مېھمان چاقىرىپ &lt;قارلىق چېيى&gt; ئۆتكۈزۈپ بېرىدۇ. ئەگەر قارلىق ئەكەلگۈچى تۇتۇلماي قېچىپ كەتسە، قارلىق تاشلانغان ئۆي قارلىق چېيى بېرىدۇ. شۇنداق قىلىپ، مەھەللىدە قىش بويى &lt;قارلىق چېيى&gt; ئۈزۈلمەيدۇ. &lt;قارلىق ئويۇنى&gt; ئۇيغۇرلارنىڭ تەبىئەتكە سېغىنىش ۋە ئاقنى ئۇلۇغلاشتىن ئىبارەت قەدىمكى ئېتىقادىدىن كېلىپ چىققان. &lt;&lt;ئۇيغۇر بالىلار ئويۇنلىرى&gt;&gt; دىن <ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-1">[1]</ref></p>
مەنبەلەر

</text></body></html>