<html><body><text id="wikipedia_ug_wikipedia_org__9592.html" ns="0" revid="130012" sourceurl="https://ug.wikipedia.org/wiki/%D8%B4%D9%89%D9%85%D8%A7%D9%84%D9%89%D9%8A_%D8%B3%DB%87%D9%84%D8%A7%D9%84%D9%89%D9%84%DB%95%D8%B1%D9%86%D9%89%DA%AD_%D8%AA%D8%A7%D8%B1%D9%89%D8%AE%D9%89" title="شىمالىي سۇلالىلەرنىڭ تارىخى" type="wikipedia">شىمالىي سۇلالىلەرنىڭ تارىخى<p>«شىمالىي سۇلالىلەرنىڭ تارىخى» (北史 ) </p>
<p>«شىمالىي سۇلالىلەرنىڭ تارىخى» <ref target="https://ug.wikipedia.org/wiki/تاڭ_سۇلالىسى">تاڭ سۇلالىسى</ref> دەۋرىدە ئۆتكەن تارىخشۇناس لى يەنشۇ تەرپىدىن تەزكىرە- يىلنامە شەكىلىدە يېزىلغان تارىخي ئەسەر بولۇپ، ئۇنۇڭدا شىمالىي ۋېي سۇلالىسى قۇرۇلغان 386- يىلدىن سۈي سۇلالىسى گۇمران بولغان 618- يىلغىچە بولغان تارىخىي جەريان، يەنى ۋېي، چى، جۈ، سۈي، قاتارلىق شىمالدىكى سۇلالىلەرنىڭ ئاساسلىق تارىخنى بايان قىلىنغان. پۈتۈن ئەسەر جەمئى 68 جىلد تەزكىرە، 12جىلد خاتېرىدىن تەركىپ تاپقان . </p>
<p>«شىمالىي سۇلالىلەرنىڭ تارىخى» دا4-5- ئەسىرلەردىن تاكى 7-8- ئەسىرلەرگىچە مۇڭغۇلىيە ۋادىسى ، شىنجاڭ ۋە كەڭ ئوتتۇرا ئاسىيا رايۇنلىردا ياشىغان تۈركىي مىللەتلەر ۋە ئۇلارنىڭ تارىخى- جۇغراپىيسىگە دائىر مۇھىم مەلۇماتلار خاتېرلەنگەن . </p>
<p>«شىمالىي سۇلالىلەرنىڭ تارىخى» نىڭ 99- جىلد «تۈركلەر تەزكىرىسى» دە ئاساسلىقى تۈركلەرنىڭ كېلىپ چىقىشى، روناق تېپىشى، تۈرۈكلەردىكى بۆرە توتېمى، تۈرۈكلەرنىڭ جۈرجانلار بىلەن بولغان مۇناسىۋىتى، تۈرك خانلىقنىڭ قۇرۇلۇشى قاتارلىق مۇھىم خاتېرىلەر بايان قىلىنغان . </p>
<p>«شىمالىي سۇلالىلەرنىڭ تارىخى»نىڭ 98- جىلد «تېلىلار تەزكىرىسى» دە تېلى قەبىلىلىرىنىڭ تارىخى، جۇغراپىيىلىك جايلىشىش ئەھۋالى، ئىگىلىك ئادەتلىرى، قەبىلە ئۇرۇقلىرى، ئۇلارنىڭ زورىيشى، ئەتىراپتىكى ھەر قايسى خاندانلىق ۋە مىللەتلەر بىلەن بولغان مۇناسىۋىتى خاتېرلەنگەن . ئۇنۇڭدا يەنە قانقىللار ھەققىدە مەخسۇس خاتېرىلەر بېرىلگەن بولۇپ، ۋېينامە 103- جىلد «قانقىللار تەزكىرىسى» دىكى خاتېرىلەر بىلەن پۈتۈنلەي ئوخشاش .</p></text></body></html>