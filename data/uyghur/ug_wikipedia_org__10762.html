<html><body><text id="wikipedia_ug_wikipedia_org__10762.html" ns="0" revid="130639" sourceurl="https://ug.wikipedia.org/wiki/%D8%B3%DB%95%D9%83%D9%83%D9%89%D8%B2_%D8%AF%DB%86%D9%84%DB%95%D8%AA_%DA%AF%DB%87%D8%B1%DB%87%DA%BE%D9%89_(G8)" title="سەككىز دۆلەت گۇرۇھى (G8)" type="wikipedia">سەككىز دۆلەت گۇرۇھى (G8)
<figure><caption>سەككىز دۆلەت رەھبەرلىرىنىڭ گېرمانىيدىكى ئۇچرىشىشى، 2007</caption></figure>
<p><hi rend="bold">سەككىز دۆلەت گۇرۇھى</hi> - دۇنيادىكى ئىقتىسادى ئەڭ كۈچلۈك دۆلەتلەر تەرىپىدىن قۇرۇلغان بىر سىياسى - ئىقتىسادى تەشكىلاتتۇر. بۇ تەشكىلات ئەڭ دەسلەپتە 1975 - يىلى <ref target="https://ug.wikipedia.org/wiki/ڧرانسىيە">ڧرانسىيە</ref>نىڭ تەشەببۇسى بىلەن ئالتە دۆلەت تەرىپىدىن قۇرۇلغان، تەشكىلى دۆلەتلەر: <ref target="https://ug.wikipedia.org/wiki/ڧرانسىيە">ڧرانسىيە</ref>، <ref target="https://ug.wikipedia.org/wiki/گېرمانىيە">گېرمانىيە</ref>، <ref target="https://ug.wikipedia.org/wiki/ئىتالىيە">ئىتالىيە</ref>، <ref target="https://ug.wikipedia.org/wiki/ئەنگلىيە">ئەنگلىيە</ref>، <ref target="https://ug.wikipedia.org/wiki/ياپونىيە">ياپونىيە</ref> ۋە <ref target="https://ug.wikipedia.org/wiki/ئا_ق_ش">ئا ق ش</ref>. بىر يىل كىيىن، 1976-يىلى <ref target="https://ug.wikipedia.org/wiki/كانادا">كانادا</ref> بۇ تەشكىلاتقا ئەزا بولۇپ كىرگەن، شۇنىڭ بىلەن بۇ تەشكىلات <ref target="https://ug.wikipedia.org/wiki/يەتتە_دۆلەت_گۇرۇھى">يەتتە دۆلەت گۇرۇھى</ref>نى شەكىللەندۈرگەن. 1997 - يىلىغا كەلگەندە، <ref target="https://ug.wikipedia.org/wiki/روسىيە">روسىيە</ref>نىڭ ئەزا بولۇشى بىلەن، نۆۋەتتىكى <hi rend="bold">سەككىز دۆلەت گۇرۇھى</hi>، قىسقارتىلمىسى - G8، مەيدانغا كەلدى.</p>
<p><hi rend="bold"><ref target="https://ug.wikipedia.org/wiki/يىگىرمە_دۆلەت_گۇرۇھى">يىگىرمە دۆلەت گۇرۇھى</ref></hi>غا ئوخشىمايدىغان يېرى <hi rend="bold">سەككىز دۆلەت گۇرۇھى</hi> - دۇنيادىكى سانائەتلەشكەن، ئىقتىسادى ئەڭ ئالدىنقى قاتاردا تۇرىدىغان باي دۆلەتلەردىن تەركىب تاپقان بولۇپ، دۇنيادىكى سىياسى - ئىقتىسادى، ئېنىرگىيە قاتارلىق جەھەتلەردىكى مەسىلىلەردە مۇھىم ۋە نازۇك قارارلارنى چىقىرىشتا مۇھىم رول ئويناپ كەلمەكتە.</p>
<p>"سەككىز دۆلەت گۇرۇھى"غا ئەزا دۆلەتلەرنىڭ ھەممىسى دۇنيادىكى ئون چوڭ ئېكسپورت قىلغۇچى دۆلەتلەردۇر، ۋە كىشى بېشىغا توغرا كېلىدىغان يىللىق مىللى دارامىتى 35 مىڭ دوللارنىڭ ئۈستىدە. ئۇنىڭدىن سىرت، دۇنيادىكى 20 چوڭ <ref target="https://ug.wikipedia.org/wiki/ئاكسىيە">ئاكسىيە</ref> بازىرى بۇ دۆلەتلەرگە ئائىتتۇر (ئا ق ش، ياپونىيە، ئەنگىلىيە، گېرمانىيە، ڧرانسىيە، كانادا).</p>
<p>ئۇنىڭدىن سىرت، دۇنيادىكى ئىككىنچى ۋە ئۈچىنچى نېڧت ئىشلەپچىقارغۇچى دۆلەتلەر(ئا ق ش ۋە روسىيە)، ئەڭ چوڭ نېڧت مەنبەسىگە ئىگە دۆلەت(كانادا) بۇ گۇرۇھنىڭ ئەزالىرىدۇر. ئەڭ چوڭ توققۇز يادرو ئېنىرگىيە ئىشلەپچىقارغۇچى دۆلەتلەرنىڭ يەتتىسى يەنە بۇ گۇرۇھتا(ئا ق ش، روسىيە، ڧرانسىيە، ياپونىيە، گېرمانىيە، ئەنگىليە، كانادا). بۇ گۇرۇھتىكى يەتتە دۆلەت (روسىيەدىن باشقا) <ref target="https://ug.wikipedia.org/wiki/ب_د_ت">ب د ت</ref>نىڭ يىللىق خامچوتىغا ئەڭ كۆپ خىراجەت ئاجراتقان دۆلەتلەردۇر.</p>

مەنبە
<p><ref target="http://en.wikipedia.org/wiki/G8">ۋىكىپېدىيە ئىنگىلىزچىسى</ref></p></text></body></html>