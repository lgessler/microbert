<html><body><text id="wikipedia_ug_wikipedia_org__20199.html" ns="0" revid="150618" sourceurl="https://ug.wikipedia.org/wiki/%D8%A6%DB%95%D9%84%D8%A6%DB%87%D9%85" title="ئەلئۇم" type="wikipedia">ئەلئۇم<figure><ref target="https://ug.wikipedia.org/wiki/Special:FilePath/Alomm.jpg">ھۆججەت:Alomm.jpg</ref></figure>
<p><hi rend="bold">ئەلئۇم</hi> (ئانا / الأم)». مەشھۇر تۆت مەزھەبنىڭ بىرى بولغان <ref target="https://ug.wikipedia.org/wiki/شافىئىي_مەزھىپى">شافىئىي مەزھىبىنىڭ</ref> ئىمامى بۈيۈك مۇجتەھىد <ref target="https://ug.wikipedia.org/wiki/ئىمام_شافىئىي">ئىمام شافىئىي</ref> (ھ. 150 / م. 767، غەززە – ھ. 204 / م. 820، <ref target="https://ug.wikipedia.org/wiki/مىسىر">مىسىر</ref>) كۆپ قىسمىنى ئۆزى يازغان ۋە بىر قىسمىنى شاگىرتلىرىغا سۆزلەپ بېرىپ يازدۇرغان چوڭ ھەجىملىك ئەسەر بولۇپ، ئىسلام فىقھىدا ئەڭ مۇھىم ئىلمىي مىراسلارنىڭ بىرىدۇر. </p>
<p>كىتابتا ئىمام شافىئىي سېلىشتۇرما فىقھ تەتقىقاتىنى ئۇسۇلى فىقھ بىلەن باغلاپ سۇنىدۇ. 4000 غا يېقىن ھەدىسنى سەنەدى بىلەن كەلتۈرىدۇ. </p>
<p>بۇ كىتابنى ئىمام شافىئىي مىسىردا ئۆتكۈزگەن ئۆمرىنىڭ ئاخىرقى تۆت يىلىدا يازغان بولغاچقا، بۇ كىتاب ئۇنىڭ «يېڭى فىقھ قاراشلىرى»غا، پىكرىنىڭ سۈزمىسىگە، ئەڭ ئاخىرقى ئىجتىھادىغا ۋەكىللىك قىلىدۇ. </p>
<p>بۇ كىتاب يەنە ئىلگىرىكى بولۇپمۇ ئىمام شافىئىي بىلەن دەۋرداش بولغان ئالىملارنىڭ قاراشلىرىنى تەتقىق قىلىشتا مۇھىم مەنبە بولۇپلا قالماي، ئۇنىڭدىكى ئىلمىي مۇنازىرىلەر ئوقۇرمەنلەردە ئىلمىي ئىقتىدار يېتىلدۈرىدۇ.</p>
</text></body></html>