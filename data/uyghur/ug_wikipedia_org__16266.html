<html><body><text id="wikipedia_ug_wikipedia_org__16266.html" ns="0" revid="142581" sourceurl="https://ug.wikipedia.org/wiki/%D8%AC%DB%87%DA%AD%D8%AE%DB%87%D8%A7_%D8%AE%DB%95%D9%84%D9%82_%D8%AC%DB%87%D9%85%DA%BE%DB%87%D8%B1%D9%89%D9%8A%D9%89%D8%AA%D9%89%D9%86%D9%89%DA%AD_%D8%A6%D9%89%D8%B3%D8%AA%D8%A7%D9%86%D8%A8%DB%87%D9%84%D8%AF%D8%A7_%D8%AA%DB%87%D8%B1%DB%87%D8%B4%D9%84%DB%87%D9%82_%D8%A8%D8%A7%D8%B4_%D9%83%D9%88%D9%86%D8%B3%DB%87%D9%84%D8%AE%D8%A7%D9%86%D9%89%D8%B3%D9%89" title="جۇڭخۇا خەلق جۇمھۇرىيىتىنىڭ ئىستانبۇلدا تۇرۇشلۇق باش كونسۇلخانىسى" type="wikipedia">جۇڭخۇا خەلق جۇمھۇرىيىتىنىڭ ئىستانبۇلدا تۇرۇشلۇق باش كونسۇلخانىسى<p><hi rend="bold">جۇڭخۇا خەلق جۇمھۇرىيىتىنىڭ ئىستانبۇلدا تۇرۇشلۇق باش كونسۇلخانىسى</hi> (خەنچە: 中华人民共和国在伊斯坦布尔总领事馆)، <ref target="https://ug.wikipedia.org/wiki/تۈركىيە_جۇمھۇرىيىتى">تۈركىيە جۇمھۇرىيىتىنىڭ</ref> ئەڭ چوڭ شەھرى بولغان ئىستانبۇل شەھرى سارىيەر ناھىيىسى تارابىيا رايونىدا بولۇپ، <ref target="https://ug.wikipedia.org/wiki/ئىستانبۇل_بوغۇزى">ئىستانبۇل بوغۇزى</ref> ئۈستىدىكى ڧاتىھ سۇلتان مۇھەممەد كۆۋرۈكىنىڭ ئازاراق شىمالىدا، تارابىيا ساھىلىغا قاراپ تۇرغان تۆپىلىككە جايلاشقان.</p>
<p>1971- يىلى 8- ئاينىڭ 4- كۈنى <ref target="https://ug.wikipedia.org/wiki/جۇڭخۇا_خەلق_جۇمھۇرىيىتى">جۇڭخۇا خەلق جۇمھۇرىيىتى</ref> بىلەن <ref target="https://ug.wikipedia.org/wiki/تۈركىيە_جۇمھۇرىيىتى">تۈركىيە جۇمھۇرىيىتى</ref> دېپلوماتىك مۇناسىۋەت ئورناتقان.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-1">[1]</ref></p>
كونسۇلخانەدە بېجىرىلىدىغان كەسىبلەر
<list type="unordered"><item>تۈركىيەلىكلەر ياكى تۈركىيەدە ياشاۋاتقان ج خ ج پۇقراسى بولمىغان چەتئەللىكلەرنىڭ، شىركەت ياكى شەخس نامىدىن، زىيارەت ياكى ئوقۇش ۋىزىلىرى بېجىرىش؛</item></list>
<list type="unordered"><item>ج خ ج پۇقرالىرىغا قارىتا، ئاتا ئانىسى جۇڭگو پۇقراسى بولغان، تۈركىيەدە توغۇلغان بۇۋاقلارغا پاسپورت بېرىش؛ ۋاقتى توشقان، بېتى توشقان ياكى مەلۇم سەۋەپلەر تۈڧەيلى نابۇت بولغان پاسپورتلارنى يېڭىسىغا ئالماشتۇرۇش؛ يۈتۈپ كەتكەن ياكى پاسپورتلارنى تولۇقلاش ياكى ساياھەت بەلگىسى، قايتىش خېتى بېرىش؛ تۈركىيەدە ياشاۋاتقان جۇڭگو پۇقرالىرىغا توي خېتى بېرىش قاتارلىقلار...<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-:0-2">[2]</ref></item></list>
<p>يېڭىدىن بېجىرىلگەن پاسپورت، يول خېتى ياكى ساياھەت بەلگىسى كونسۇلخانىنىڭ تور بېتىدە ئېلان قىلىندۇ.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-:0-2">[2]</ref></p>
<p>توربەت: <ref target="http://istanbul.chineseconsulate.org/chn/lsfw/passport/">http://istanbul.chineseconsulate.org/chn/lsfw/passport/</ref></p>
<list type="unordered"><item>2016- يىلى 26- كۆنەكتىن ئېتىبارەن پاسپورت بېجىرگۈزۈش ئىلتىماسى توردىن سونۇلىدىغان، شۇ توربەتتە بېرىلگەن ئۆچرەت كۈنىگە توغرلاپ ئىش بېجىرىلىدىغان بولدى.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-3">[3]</ref></item></list>
<p>توربەت: <ref target="http://ppt.mfa.gov.cn/appo/">http://ppt.mfa.gov.cn/appo/</ref></p>
كونسۇلخانە ئۇچۇرلىرى
<p>باش كونسۇل: چىيەن بو (钱波)</p>
<p>رايون نومىرى: 212-0090 </p>
<p>باش ئاپپارات نومىرى: 2992188 (0212) 90+، 2992634 (0212) 90+، 2622721 (0212) 90+</p>
<p>ڧاكس: 2992633 (0212) 90+</p>
<p>ئورنى: Ahi Çelebi Cad. Çoban Çeşme Sok. No:4, Tarabya, Sarıyer, İstanbul</p>
<p>(ئاھى چەلەبى يولى، چوبان چەشمە كوچا، 4- نومۇر، تارابىيا، سارىيەر، ئىستانبۇل)</p>
<p>توربەت: http://istanbul.chineseconsulate.org</p>
<p>http://istanbul.china-consulate.org</p>
<p>ياردەم تېلېڧونى: 9459 338 531-90+</p>
<p>(پەقەتلا جۇڭگو پۇقرالىرى بايرام-دەم ئېلىش ۋە ئىشتىن سىرتقى ۋاقىتلاردا جىددى ياردەمگە مۇھتاج ئەھۋاللار ئۈچۈن، كونسۇلخانە كەسب بېجىرىش مۇلازىمەت نومىرى ئەمەس.)<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-4">[4]</ref></p>
كونسىۇلخانىگە بېرىش
<p>ئىستانبۇل جۇڭگو كونسۇلخانىسىگە تاكسى، شەخسىي ماشىنلار بىلەن كونسۇلخانە ئالدىغا بېرىش مۇمكىن. ئامماۋىي قانتاش ۋاستىسى قوللانغۇچىلار ئۈچۈن ئەڭ تېز ۋە تۈز يول ئىستانبۇل يېڭىقاپى — ھاجىئوسمان مېترو قاتنىشىنىڭ ئاخىرىقى بېكىتى ھاجىئوسماندىن 25Y قاتارلىق تارابىيا ساھىل تەرەڧتىن ئۆتىدىغان ئاپتوبۇسلارغا ئولتۇرۇپ، ساھىلدە تۈشۈپ قالغاندىن كېيىن قىرىققوناقلار تەرەپكە، دۆڭگە يامىشىپ تەخمىنەن 300 مېتردەك ماڭىدۇ.</p>
<p>ئەلبەتتە ئىستانبۇلدىكى باشقا ئاپتوبۇسلار بىلەنمۇ كەلگىلى بولىدۇ. (تاكسىم ۋە بېشىكتاشتىن بىۋاستە كېلىش مۇمكىن)</p>
</text></body></html>