<html><body><text id="wikipedia_ug_wikipedia_org__4826.html" ns="0" revid="21001" sourceurl="https://ug.wikipedia.org/wiki/Qash" title="Qash" type="wikipedia">Qash<p>ئىلى دەريا ۋادىسىدىكى قەدىمى قازۋىن شەھرى ۋە بۇگۇنكى قاش .</p>
<p>ھازىرقى ئىلى دەريا ۋادىسىدىكى قاش بولسا ، مىلادىدىن بۇرۇن ئۆتكەن ئالىب ئەرتۇڭا (ئافراسىياپ )نىڭ يازلىق ئۆردىلىرىنىڭ بىرى بولغان بولۇپ، ھازىرقى قاش قاراباغ يېزىسى - ئەپراسىياپ ۋە ئۇنىڭ قىزى قاز مەلىكىنىڭ ئىستىراھەت بىغى بولغان ، ھازىرقى قاش يېزىسى قاز مەلىكە سالدۇرغان تارىختىكى مەشھۇر &lt; قازۋىن &gt; شەھرىدۇر .
قاش نامى ۋە ئۇنىڭ كىلىپ چىقىشى توغرىسىدا &lt; تۇركىي تىللار دىۋانى &gt;دا مۇنداق بايانلار بار: &lt; قاز سۈيى ئىلى دەرياسىغا قۇيۇلىدىغان چوڭ بىر دەريانىڭ ئېتى، مۇنداق ئاتىلىشنىڭ سەۋەبى ،ئافراسىياپنىڭ قىزى ئۇنڭ بويىغا بىر شەھەر بىنا قىلدۇرغان ،بۇ (شەھەرنىڭ- يىلان ) ئىسىم ئۇنىڭ نامى بىلەن ئاتالغان &gt; . يەنە بۇ شەھەر ھەققىدە تەپسىلى توختۇلۇپ &lt;قاز -ئاپراسىياپنىڭ قىزىنىڭ ئىسمى بولۇپ ، قازۋىن شەھرىنى ئۇ بىنا قىلغان &gt; . شۇڭا قاش نامىنىڭ كىلىپ چىقىشى &lt; قاز &gt; بولۇپ ،كىيىن &lt; ز &gt; تاۋۇشى &lt; س &gt; غا ئۆزگەرگەن ،بۇنداق ھەرىپ ئالمىشىش ھەققىدە مەخمۇت قەشقىرى دىۋاندا &lt; بۇ يەردە ز ھەرىپىگە ئورۇن قالمىغان ، ز نىڭ س غا ، ش غا ئالمىشىشى ئەرەپچىدىمۇ بار &gt; دەپ كۆرسەتكەن . مەلۇمكى ، &lt; قاش &gt; نامى ئەسلىدە ئادەم ئىسمى بولۇپ ، كىيىنچە جۇغراپىيىلىك نامغا يەنى ، دەريا ۋە يەر نامىغا ئايلىنىپ كەتكەن .بۇنىڭدىن ، قاز مەلىكە بىنا قىلغان &lt;قازۋىن &gt; شەھرى ھازىرقى قاش يېزىسى نامىدا ساقلىنىپ قالغان .مەھمۇت قەشقىرى &lt; قازۋىن &gt; شەھرىنىڭ مەنىسىنى ئېزاھلاپ مۇنداق يازىدۇ: &lt; بۇ سۆزنىڭ ئەسلىسى قازدۇر ، چۈنكى قاز مەلىكە شۇ يەردە تۇراتتى ۋە ئويناييتتى ...&gt; . قاز سۆزىنىڭ ئەسلى مەنىسى غاز بولۇپ ،قەدىمقى ئىلى ئۇيغۇرلىرى غاز غا ئىتىقات قىلغان بولۇپ ، بۇ خىل ئىتىقاتچىلىقنىڭ ئىپادىسى سۇپىتىدە ھازىرقى قاش يېزىسىدا &lt;غاز ئويۇنى &gt; ھازىرغىچە مەشرەپ سورۇنلىرىدا ئوينىلىپ كىلىۋاتىدۇ .</p>
<p>مەنبە: ئابدۇرىشىت ئوسمان ،&lt; قەدىمقى ئۇيغۇرلارنىڭ غاز ئويۇنى &gt;دىن</p>
<p>ﺷﻪﺑﻨﻪﻡ ﺗﻮﺭ ﺑﯧﺘﯩﺪﯨﻜﻰ ﻳﯩﻼﻧﻨﯩﯔ ﻳﻮﻟﻼﻧﻤﯩﺴﻰ .</p></text></body></html>