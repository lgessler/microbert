<html><body><text id="wikipedia_ug_wikipedia_org__17233.html" ns="0" revid="144328" sourceurl="https://ug.wikipedia.org/wiki/%D9%83%D9%89%D9%84%D9%89%D9%8A%D8%A7%DA%AD_%D9%8A%DB%90%D8%B2%D9%89%D8%B3%D9%89" title="كىلىياڭ يېزىسى" type="wikipedia">كىلىياڭ يېزىسى
<p>كىلىياڭ يېزىسى<ref target="https://ug.wikipedia.org/wiki/گۇما_ناھىيىسى"> گۇما ناھىيىسى</ref> بازىرىنىڭ غەربىي جەنۇب قىسمىغا جايلاشقان، <ref target="https://ug.wikipedia.org/wiki/گۇما_بازىرى">گۇما بازىرى</ref> بىلەن بولغان ئارىلىقى 45 كىلومېتىر، شەرقىي شىمال قىسمى <ref target="https://ug.wikipedia.org/wiki/قوشتاغ_بازىرى">قوشتاغ بازىرى</ref> بىلەن تۇتىشىدۇ، شىمالدا <ref target="https://ug.wikipedia.org/wiki/باشلەڭگەر_يېزىسى">باشلەڭگەر يېزىسى</ref>بىلەن قوشنا، جەنۇبى <ref target="https://ug.wikipedia.org/wiki/ناۋئابات_تاجىك_يېزىسى">ناۋئابات تاجىك يېزىسى</ref> بىلەن تۇتىشىدۇ. كىلىياڭ يېزىسى قارىمىقىدا توققۇز مەمۇرىي كەنت، ئىككى دېھقانچىلىق مەيدانى، 25 كەنت ئاھالىلىرى گۇرۇپپىسى بار. يەر كۆلىمى 21250 مو، تېرىلغۇ يەر كۆلىمى 19470 مو. يەر شەكلىنىڭ غەربىي جەنۇبى ئىگىز، شەرقىي شىمالىي پەس، يەر شەكلى مۇرەككەپ. </p>
مەمۇرىي كەنتلەر
<p>كىلىياڭ يېزىسىغا قاراشلىق توققۇز كەنت ئاھالە كومىتېتى: </p>
<list type="unordered"><item>كىلىياڭ كەنتى؛</item>
<item>دۆڭكۆل كەنتى؛</item>
<item>ئاقچىغ كەنتى؛</item>
<item>يۇلغۇنجاي كەنتى؛</item>
<item>ئىسپاھان كەنتى؛</item>
<item>ياكەيچىك كەنتى؛</item>
<item>قارمان كەنتى؛</item>
<item>تاختا كۆۋرۈك كەنتى؛</item>
<item>تۆۋەن چاقا كەنتى قاتارلىقلار.</item></list>
يېزا ئىگىلىكى
<p>كىلىياڭ يېزىسى كىلىماتى قۇرغاق، تۆت پەسىل ئېنىق، قىش پەسلى ئۇزۇنراق بولىدۇ، ياز پەسلى قىسقا، يېزا ئىگىلىك ئىشلەپچىقىرىشىنى ئاساس قىلىدۇ، ئورمانچىلىق، چارۋىچىلىقنى تۈۋرۈك كەسىپ قىلغان. بۇ يېزا تەۋەسىدە تەرمە، شورلۇق ئوتى، قوي پاخال ۋە قومۇش قاتارلىقلار چىقىدۇ. دەريا جىلغىسىدا كوئېنلۇن ئارچىسى، قىزىل قېيىن قاتارلىق سۇ مەنبەسىنى ساقلاش، تەبىئىي ئورمان، ئەڭ جەنۇبىدىكى تاغلىق رايونلىرىدا، ئېگىز تاغدىكى چىملىق رايونلار بار؛ ئاساسلىق سۆگەت، تېرەك، جىگدە، ياڭاق، ئۆرۈك قاتارلىقلار بار.</p></text></body></html>