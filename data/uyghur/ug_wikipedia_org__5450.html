<html><body><text id="wikipedia_ug_wikipedia_org__5450.html" ns="0" revid="151119" sourceurl="https://ug.wikipedia.org/wiki/%D9%82%D9%88%D8%B1%D8%BA%D8%A7%D8%B3_%D9%86%D8%A7%DA%BE%D9%89%D9%8A%D9%89%D8%B3%D9%89" title="قورغاس ناھىيىسى" type="wikipedia">قورغاس ناھىيىسى
<p><hi rend="bold">قورغاس ناھىيىسى</hi> (<ref target="https://ug.wikipedia.org/wiki/ئۇيغۇر_لاتىن_يېزىقى">ئۇيغۇر لاتىن يېزىقى</ref>: <hi rend="bold">Qorghas Nahiyisi</hi>)  <ref target="https://ug.wikipedia.org/wiki/شىنجاڭ_ئۇيغۇر_ئاپتونوم_رايونى">شىنجاڭ ئۇيغۇر ئاپتونوم رايونى</ref> دائىرىسى ئىچىدىكى بىر شەھىر بۇلۇپ مەمۇرى جەھەتتىن <ref target="https://ug.wikipedia.org/wiki/ئىلى_قازاق_ئاپتونوم_ئوبلاستى">ئىلى قازاق ئاپتونوم ئوبلاستى</ref> تىگە قارايدۇ. قورغاس ناھىيىسى تەڭرى تېغىنىڭ ئىلى دەرياسى ۋادىسىنىڭ غەربىي شىمال قىسىمىغا جايلاشقان. شەرقىي تەرىپى <ref target="https://ug.wikipedia.org/wiki/غۇلجا_شەھىرى">غۇلجا شەھىرى</ref> ۋە <ref target="https://ug.wikipedia.org/wiki/غۇلجا_ناھىيىسى">غۇلجا ناھىيىسى</ref> بىلەن، جەنۇبىي تەرىپى <ref target="https://ug.wikipedia.org/wiki/چاپچال_شىبە_ئاپتونوم_ناھىيىسى">چاپچال شىبە ئاپتونوم ناھىيىسى</ref> بىلەن، شىمالىي <ref target="https://ug.wikipedia.org/wiki/بورتالا_شەھىرى">بورتالا شەھىرى</ref> ۋە <ref target="https://ug.wikipedia.org/wiki/ئارىشاڭ_ناھىيىسى">ئارىشاڭ ناھىيىسى</ref> بىلەن تۇتىشىدۇ. غەربىي تەرىپى <ref target="https://ug.wikipedia.org/wiki/قازاقىستان">قازاقىستان</ref> بىلەن چىگرىلىنىدۇ (چىگرا سىزىقىنىڭ ئۇزۇنلۇقى 128 كىلومېتىر). جەنۇبىدىن شىمالىغىچە بولغان ئۇزۇنلۇقى 120 كىلومېتىر، شەرقىدىن غەربىگىچە بولغان كەڭلىكى 85 كىلومېتىر، ئومۇمىي يەر كۆلىمى 5559.3 كۋادرات كىلومېتىر. ناھىيىگە بەش بازار، تۆت يېزا، 73 كەنت ئاھالە كومىتېتى قارايدۇ. تۇرۇشلۇق ئورۇنلاردىن ئىشلەپچىقىرىش - قۇرۇلۇش بىڭتۇەنى يېزا ئىگىلىك 4 - شىسىنىڭ ئالتە تۇەن - مەيدانى ۋە تۇەنگە بىۋاسىتە قاراشلىق كارخانىلار بار. ناھىيە مەركىزى بىلەن ئۈرۈمچى شەھىرىنىڭ ئارىلىقى 653 كىلومېتىر. </p>
مەمۇرىي رايون
<p>قورغاس ناھىيىسى قارمىقىدا 5 دانە<ref target="https://ug.wikipedia.org/wiki/بازارلىق">بازارلىق</ref> بار بولۇپ، ئۇلار تۆۋەندىكىچە:</p>
<list type="unordered"><item><hi rend="bold">ئىزاھات:</hi></item></list>
<p>غۇلجا ناھىيىسى قارمىقىدا 4 دانە يېزا بار بولۇپ، ئۇلار تۆۋەندىكىچە:</p>

يەر تۈزۈلۈشى
<p>ناھىيىنىڭ يېرى شەرقىي شىمالدىن غەربىي جەنۇبقا قاراپ پەسىيىپ بارىدۇ. تاغلىق جايلار 41.7% نى، ئېدىرلىق 25.2% نى، تۈزلەڭلىك 23.8% نى، سايلىق 0.4% نى، قۇملۇق 8.9% نى ئىگىلەيدۇ.  23 چوڭ - كىچىك دەريا - ئېقىن بولۇپ، يىللىق ئېقىن مىقدارى 10 مىليارد 21  مىليون كۇب مېتىر. تۈزلەڭلىك رايونلىرىدىكى يەر ئاستى سۈيىدىن پايدىلىنىش مىقدارى 8  مىليارد 23 مىليون كۇب مېتىر. تۆت پۇتلۇق قۇرۇقلۇق تاشپاقىسى، قارا تايغان بۇغا، ئاق بوغۇز بۆكەن،  ھالقا بويۇن قىرغاۋۇل، ئاققۇ، ياۋا چوشقا، تۈلكە، ئېيىق، قاپلان، قۇندۇز قاتارلىق ياۋايى ھايۋانات بايلىقلىرى ۋە قومۇش، ياۋا كەندىر، چۈچۈك بۇيا، سۇغىگۈل، قىزىل چوغلۇق قاتارلىق ياۋا ئۆسۈملۈك بايلىقلىرى بار. ھازىرغىچە بايقالغان كان مەھسۇلاتلىرى بايلىقىرىدىن كۆمۈر، ھال تېشى، سىڭىر تاش، ئالتۇن، كۈمۈش، مىس، تۆمۈر، فوسفور، مەرمەر تاش، گىرانت تاش قاتارلىقلار بار.</p>
يېزا ئىگىلىكى
<p>قورغاس ناھىيىسىنىڭ يېزا ئىگىلىك ۋە چارۋىچىلىقى بىر قەدەر تەرەققىي قىلغان. ھازىر 53 مىڭ 100 گېكتار (375 مىڭ 500 مو) ئورمانلىق، 258 مىڭ 800 گېكتار (3  مىليون 882 مىڭ 500 مو) يايلاق بار بولۇپ، بۇغداي، كۆممىقوناق، شال، پاختا، كەندىر، قوي قاتارلىق چارۋىلار بېقىلىدۇ. كۆمۈركان، سېمونت، ھاراق ئېچىتىش، تېرە پىششىقلاپ ئىشلەش، قۇرۇلۇش ماتېرىياللىرى، قېزىلما بايلىقلىرىنى ئېچىش قاتارلىق سانائەت تۈرلىرى بار.قورغاس ناھىيىسىنىڭ ئاساسىي مۇئەسسەسەلىرى ئۈزلۈكسىز ياخشىلانماقتا. دۆلەت يولىنىڭ 231 - ۋە 218 - لىنىيىلىرى ناھىيىنى كېسىپ ئۆتىدۇ. ناھىيە، يېزىلاردىكى يوللار تەرەپ - تەرەپكە تارالغان.</p>
ئىقلىمى
<p>قورغاس ناھىيىسىنىڭ ئىقلىمى مۆتىدىل بەلۋاغنىڭ مۆتىدىل قۇرغاق كىلىمات ئىقلىمىغا كىرىدۇ. يىللىق ئوتتۇرىچە تېمپېراتۇرىسى 9.1℃، ئەڭ يۇقىرى تېمپېراتۇراىسى 40.2℃، ئەڭ تۆۋەن تېمپېراتۇرا - 36.6℃، قۇياشنىڭ يىللىق ئوتتۇرىچە يورۇتۇش ۋاقتى 2869.5 سائەت،  10℃ يىغىندا تېمپېراتۇرا 3534.0℃، قىروسىز مەزگىلى 168 كۈن. يىللىق ئوتتۇرىچە ھۆل - يېغىن مىقدارى 218.9  مىللىمېتىر، سۇنىڭ يىللىق ئوتتۇرىچە پارغا ئايلىنىش مىقدارى 1410.1 مىللىمېتىر.</p>
ساياھەتچىلىكى
<p>ناھىيىدە ئاساسلىق مەدەنىي يادىكارلىقلاردىن خۇييۈەنجۇڭ دۇمباق مۇنارى، ئىلى جياڭجۈن مەھكىمىسى قاتارلىقلار بار.</p>
<list type="unordered"><item><ref target="https://ug.wikipedia.org/wiki/چاغاتاي_خانلىقى">چاغاتاي خانلىقى</ref> نىڭ پايتەختى <ref target="https://ug.wikipedia.org/wiki/ئالمىلىق">ئالمىلىق</ref> قەدىمى شەھەر.</item></list>
</text></body></html>