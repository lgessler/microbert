<html><body><text id="wikipedia_ug_wikipedia_org__13357.html" ns="0" revid="133962" sourceurl="https://ug.wikipedia.org/wiki/%DB%8B%D8%A7%D9%82%D9%89%D8%AA_-_%D9%85%D9%89%D9%82%D8%AF%D8%A7%D8%B1_(%D8%A6%DB%86%D9%84%DA%86%DB%95%D9%85)_%D8%A6%DB%87%D9%82%DB%87%D9%85%D9%89" title="ۋاقىت - مىقدار (ئۆلچەم) ئۇقۇمى" type="wikipedia">ۋاقىت - مىقدار (ئۆلچەم) ئۇقۇمى<p>ۋاقىت - مىقدار (ئۆلچەم) ئۇقۇمى </p>
<p>ئۇيغۇرلاردا ۋاقىتنى &lt;دەقىقە&gt;، &lt;مىنۇت&gt; (سېكۇنت)، &lt;سائەت&gt; كە، كۈننى ئون ئىككى سائەتكە، جۈملىدىن، ھەپتىگە، ھەپتىنى يەتتە كۈنگە بۆلۈپ مەخسۇس ئىسىم بىلەن پەرقلەندۈرۈش ئادىتى ئىسلامىيەتتىن كېيىن ئومۇملاشقان. ئۇنىڭدىن بۇرۇن بىر كۈننى &lt;ئەتىگەن&gt;، &lt;چۈش&gt;، &lt;كەچ&gt; ەپ ئۈچكە بۆلۈپ، ئەتىگەننى يەنە &lt;قاق بو&gt; (تاڭ سۈزۈلۈپ كۈن چىققۇچىلىك بولغان ۋاقىت)، &lt;ناشتا&gt; (ئەتىگەن سائەت ئالتە - يەتتە)؛ &lt;كۈن نەيزە بويى ئۆرلىگەندە&gt;، &lt;ئاش ۋاقتى&gt; (ئەتىگەن سائەت ئون)، &lt;قوزى چۈش&gt; (ئەتىگەن سائەت ئون بىر) دەپ پەرقلەندۈرۈپ؛ كېچىلىك ۋاقىتنى &lt;ياتقۇ&gt; (كېچە سائەت توققۇز)؛ &lt;تۈن&gt; ياكى &lt;يېرىم تۈن&gt; ۋە ياكى &lt;تۈن نىسپى&gt;، (كېچە سائەت ئون ئىككى)؛ &lt;باش توخۇ&gt; (كېچە سائەت ئىككى - ئۈچ)؛ &lt;ئىككىنچى توخۇ&gt; (كېچە سائەت ئۈچ)، &lt;ئاياغ توخۇ&gt; (ئەتىگەن سائەت تۆت) كە بۆلۈپ پەرقلەندۈرۈپ ئادەتلەنگەن. بۇ ئادەت ھېلىھەم بار. &lt;سېكۇنت&gt;، &lt;سوتكا&gt; دېگەن سۆزلەر مۇشۇ ئەسىرنىڭ باشلىرىدىن كېيىنن ئۆزلەشكەن. &lt;سوتكا&gt; دېگەن ئۇقۇم ئۇنىڭدىن بۇرۇن &lt;بىر كېچە - كۈندۈز&gt; ياكى &lt;ئون ئىككى ۋاق يىگىرمە تۆت سائەت&gt; دەپ ئىپادىلىنىپ كەلگەن. ھازىر بىرەر ئىشقا تەمشەلگەندە، &lt;ياھ! ئون ئىككى ۋاق يىگىرمە تۆت سائەت&gt; دېيىش ئادىتى شۇنىڭدىن كەلگەن بولۇپ &lt;ئىشىم ئوڭۇشلۇق بولسۇن&gt; دېگەن مەقسەت ئىپادىلىنىدۇ. </p>
<p>ئىسلامىيەتتىن كېىن كۈنلۈك ۋاقىتنى، بولۇپمۇ ۋەدە خاراكتېرىدىكى ۋاقىت بەلگىلەشتە بەش ۋاق ناماز نامىنى قوللىنىش ئادىتىمۇ ئومۇملاشقان، بۇ ئادەت، ئادەتتە تولاراق چوڭلار ئىچىدە كۆپ ئىشلىتىلىدۇ. </p>
</text></body></html>