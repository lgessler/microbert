<html><body><text id="wikipedia_ug_wikipedia_org__15710.html" ns="0" revid="141359" sourceurl="https://ug.wikipedia.org/wiki/%D9%BE%DB%95%D8%B1%D9%89%D8%B4%D8%AA%DB%95_(%D8%A6%D9%89%D8%B3%D9%84%D8%A7%D9%85)" title="پەرىشتە (ئىسلام)" type="wikipedia">پەرىشتە (ئىسلام)<p><ref target="https://ug.wikipedia.org/wiki/پەرىشتە">پەرىشتە</ref> (<ref target="https://ug.wikipedia.org/wiki/فارسچە">فارسچە</ref>: <hi rend="italic">فرشتە</hi>، <ref target="https://ug.wikipedia.org/wiki/ئەرەبچە">ئەرەبچە</ref>: <hi rend="italic">مَلَكْ</hi> ياكى <hi rend="italic">ملاك‎‎</hi>)، <ref target="https://ug.wikipedia.org/wiki/ئىسلام_دىنى">ئىسلام دىنىدا</ref> <ref target="https://ug.wikipedia.org/wiki/ئاللاھ">ئاللاھنىڭ</ref> ئەمرلىرىنى تەتبىقلاش بىلەن ۋەزىپىلەندۈرۈلگەن <ref target="https://ug.wikipedia.org/wiki/نۇر">نۇردىن</ref> ياراتىلغان ئىلاھىي مەۋجۇداتتۇر. پەرىشتەلەرگە ئىمان <ref target="https://ug.wikipedia.org/wiki/ئىماننىڭ_ئالتە_شەرتى">ئىماننىڭ ئالتە شەرتىدىن</ref> بىرىدۇر. فەرستەلەر ئىنسانلاردىن، ئۆزلىرىگە جۈزئىي ئىرادە بېرىلمىگەن تەرەپلىرى بىلەن پەرقلىنىدۇ. ئىسلام دىنىغا كۆرە، پەرشتىلەر يېمەيدۇ ۋە ئىچمەيدۇ، جىنسىيەتلىرىمۇ يوقتۇر.</p>
<p>پەرىشتىلەر ئاسماندىمۇ، زېمىندىمۇ مەۋجۇتتۇر، ئۇلار نۇردىن يارىتىلغان بولۇپ، ئەر-ئايال دەپ ئايرىلمايدۇ. ئۇلارنىڭ سانى ئىنتايىن كۆپ. پەرىشتىلەر ھەر ۋاقىت <ref target="https://ug.wikipedia.org/wiki/ئاللاھ">ئاللاھنىڭ</ref> خىزمىتىنى قىلىشقا، ئەمرىنى بەجا كەلتۈرۈشكە تەييار تۇرىدۇ. ئاللاھ پەرىشتىلەرنى ئىنساننى يارىتىشتىن بۇرۇن ياراتقان، <ref target="https://ug.wikipedia.org/wiki/ئادەم_ئەلەيھىسسالام">ئادەم ئەلەيھىسسلامنى</ref> ياراتقاندىن كېيىن، پەرىشتىلەرنى ھەزرىتى ئادەمگە سەجدە قىلىشقا بۇيرۇغان. پەرىشتىلەر يېمەيدۇ، ئىچمەيدۇ، ئۇخلىمايدۇ، ئۆلمەيدۇ، ياش قېرى دەپ ئايرىلمايدۇ، ئۇلارنىڭ ۋەزىپىسى ھەرخىل، ئۇلارنىڭ بەزىسى <ref target="https://ug.wikipedia.org/wiki/جەننەت">جەننەتكە</ref> مۇئەككەل، بەزىسى <ref target="https://ug.wikipedia.org/wiki/جەھەننەم">جەھەننەمگە</ref> مۇئەككەل ۋە بەزىسى ئاللاھنىڭ ئەرشىنى كۆتۈرۈپ تۇرۇشقا مۇئەككەل.</p>
تۆرت مەشھۇر پەرىشتە
<p>پەرىشتەلەر ئىچىدە ھەر بىرىنىڭ ئايرىم بىر ۋەزىپىسى بولغان، ئارىسىدا چوڭ=كىچىك تەرتىبى بولمىغان مەشھۇر تۆرت پەرىشتە باردۇر، ئۇلار:</p>
<list type="unordered"><item><ref target="https://ug.wikipedia.org/wiki/جىبرىئىل">جىبرىئىل</ref> (Gabriel)، ئىسلامدا ھەزرىتى جىبرىئىل ئەلەيھىسسالام ئاللاھتىن پەيغەمبەرلەرگە ۋەھيى ئېلىپ كېلىشكە، ئاللاھنىڭ ئەمىر ۋە چەكلەشلىرىنى بىلدۈرۈشكە مەسئۇل؛ ھەزرىتى جىبرىئىلغا "جەبرائىل"، "رۇھۇل ئەمىن"، "نامۇسى ئەكبەر" ھەم دېيىلىدۇر.</item>
<item><ref target="https://ug.wikipedia.org/wiki/مىكائىل">مىكائىل</ref> (Michael) كىشىلەرنىڭ رىسقىنى يەتكۈزۈش ۋە ئاللاھنىڭ ئىرادەسى بىلەن ئالەمنى كۆزىتىشكە، تەبىئەت ھادىسىلىرىنى تەرتىپكە سېلىشقا، بۇ دۇنيادىكى ئىشلارنى باشقۇرۇشقا مەسئۇل؛</item>
<item><ref target="https://ug.wikipedia.org/wiki/ئەزرائىل">ئەزرائىل</ref>(Azrael) ئاللاھ بەرگەن ئۆمۈرى پايانىغا يېتىپ، ئەجەلى كەلگەن كىشىلەرنىڭ رۇھىلىرىنى قەبز قىلىشقا مەسئۇل؛ مەلەكۇل مەۋۇت، يەئنى، ئۆلۈم پەرىشتەسى ئاتى ھەم بېرىلىدۇ.</item>
<item><ref target="https://ug.wikipedia.org/wiki/ئىسرافىل">ئىسرافىل</ref> (Raphael) <ref target="https://ug.wikipedia.org/wiki/قىيامەت">قىيامەت</ref> كۈنى،  <ref target="https://ug.wikipedia.org/wiki/سۇر">سۇر</ref> چېلىشقا مەسئۇل. سۇر، يەنى كاناي، چېلىنغاندا، ئۆلگەنلەرنىڭ ھەممىسى تىرىلىپ، ئاللاھنىڭ سورىقىنى قوبۇل قىلىش ئۈچۈن مەھشەرگاھقا، يەنى مەيدانغا، جەم بولىدۇ.</item></list>
باشقا پەرىشتەلەر
<list type="unordered"><item><hi rend="bold">كرامەن-كاتىبىنلەر:</hi> كىشىلەرنىڭ ياخشى يامان ئەمەللىرىنى خاتىرىلەپ تۇرۇشقا مەسئۇل پەرىشتىلەر.</item>
<item><hi rend="bold">مۇنكىر-نەكىرلەر:</hi> گۆردە تۇنجى سوراق قىلىشقا مەسئۇل پەرىشتەلەر.</item>
<item><hi rend="bold">رىزۋان:</hi> جەننەتتىكى پەرىشتىلەرنىڭ باشلىقى.</item>
<item><hi rend="bold">مالىك:</hi> جەھەننەمدىكى پەرىشتىلەرنىڭ كاتتىسى.</item>
<item><hi rend="bold">زەبانىيلەر:</hi> جەھەننەمدىكى ئىشكەنجىگە مەسئۇل، سانى 19 دەپ بىلدۈرۈلگەن پەرىشتىلەر.</item>
<item>ھەمەلەئى ئەرش: ئاللاھنىڭ ئەرش كۇرسىسىنى كۆتۈرگۈچى سەككىز مۇئەككەل پەرىشتەلەر.</item>
<item>ھازىن: جەننەت ۋە جەھەننەمدە قاراۋۇل پەرىشتىلەر.</item>
<item>مۇقەررەبۇن ۋە ئىللىيۇنلار: ئاللاھقا بەك يېقىن ۋە ئاللاھ نەزدىدە ئۈستۈن مەۋقىغە ئىگە پەرىشتەلەر.</item>
<item>مۇئەققىبە: كىشىلەرنى قوغدىغۇچى پەرىشتە:</item></list>
قارالسۇن
<p><ref target="https://ug.wikipedia.org/wiki/شەيتان">شەيتان</ref></p>
<p><ref target="https://ug.wikipedia.org/wiki/جىن">جىن</ref></p>
</text></body></html>