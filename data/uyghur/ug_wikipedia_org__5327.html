<html><body><text id="wikipedia_ug_wikipedia_org__5327.html" ns="0" revid="152391" sourceurl="https://ug.wikipedia.org/wiki/%D8%A6%D8%A7%DB%8B%D8%A7%D8%AA_%D9%86%D8%A7%DA%BE%D9%89%D9%8A%D9%89%D8%B3%D9%89" title="ئاۋات ناھىيىسى" type="wikipedia">ئاۋات ناھىيىسى
<p><hi rend="bold">ئاۋات ناھىيىسى</hi> (<ref target="https://ug.wikipedia.org/wiki/ئۇيغۇر_لاتىن_يېزىقى">ئۇيغۇر لاتىن يېزىقى</ref>: <hi rend="bold">Awat Nahiyisi</hi>)  <ref target="https://ug.wikipedia.org/wiki/شىنجاڭ_ئۇيغۇر_ئاپتونوم_رايونى">شىنجاڭ ئۇيغۇر ئاپتونوم رايونى</ref> دائىرىسى ئىچىدىكى بىر ناھىيە بۇلۇپ مەمۇرى جەھەتتىن <ref target="https://ug.wikipedia.org/wiki/ئاقسۇ_ۋىلايىتى">ئاقسۇ ۋىلايىتى</ref>تىگە قارايدۇ. ئاۋات ناھىيىسى تەڭرىتاغنىڭ جەنۇبىي ئېتىكىگە، <ref target="https://ug.wikipedia.org/wiki/تەكلىماكان_قۇملۇقى">تەكلىماكان قۇملۇقى</ref>نىڭ شىمالىي چېتىگە جايلاشقان. شەرق ۋە شىمال تەرىپى <ref target="https://ug.wikipedia.org/wiki/ئاقسۇ_شەھىرى">ئاقسۇ شەھىرى</ref> بىلەن، غەرب تەرىپى <ref target="https://ug.wikipedia.org/wiki/كەلپىن_ناھىيىسى">كەلپىن ناھىيىسى</ref>، <ref target="https://ug.wikipedia.org/wiki/مارالبېشى_ناھىيىسى">مارالبېشى ناھىيىسى</ref> بىلەن، جەنۇب تەرىپى <ref target="https://ug.wikipedia.org/wiki/لوپ_ناھىيىسى">لوپ ناھىيىسى</ref>، <ref target="https://ug.wikipedia.org/wiki/قاراقاش_ناھىيىسى">قاراقاش ناھىيىسى</ref> بىلەن تۇتىشىدۇ. شەرقتىن غەربكىچە بولغان ئۇزۇنلۇقى 100  كىلومېتىر، جەنۇبتىن شىمالغىچە بولغان كەڭلىكى 150 كىلومېتىر. ئومۇمىي يەر مەيدانى  13 مىڭ  300 كۋادرات كىلومېتىر. ناھىيە تەۋەسىدە شىنجاڭ ئىشلەپچىقىرىش - قۇرۇلۇش بىڭتۇەنى يېزا ئىگىلىك  1 - شىسىنىڭ ئۈچ تۇەن - مەيدانى ۋە ئاپتونوم رايونلۇق تۈرمە باشقۇرۇش ئىدارىسىگە بىۋاسىتە قاراشلىق قارا دۆڭ ئەمگەك بىلەن ئۆزگەرتىش دېقھانچىلىق مەيدانى بار. ناھىيەبازىرىنىڭ <ref target="https://ug.wikipedia.org/wiki/ئۈرۈمچى_شەھىرى">ئۈرۈمچى شەھىرى</ref> بىلەن ئارىلىقى  1071 كىلومېتىر.</p>
مەمۇرىي رايون
<p><ref target="https://ug.wikipedia.org/wiki/ئاقسۇ_ۋىلايىتى">ئاقسۇ ۋىلايىتى</ref> ئاۋات ناھىيىسى قارمىقىدا 3 دانە بازارلىق بار بولۇپ ئۇلار تۆۋەندىكىچە:</p>
<p><hi rend="bold">ئىزاھات:</hi></p>
<list type="unordered"><item><ref target="https://ug.wikipedia.org/wiki/ئاقسۇ_ۋىلايىتى">ئاقسۇ ۋىلايىتى</ref> ئاۋات ناھىيىسى قارمىقىدا 5 دانە يېزا بار بولۇپ ئۇلار تۆۋەندىكىچە:</item></list>
<p><hi rend="bold">ئىزاھات:</hi></p>
يەر تۈزۈلۈشى
<p>يەر تۈزۈلۈشى تۈز بولۇپ، غەربىي شىمالدىن شەرقىي جەنۇبقا قىيپاش. بوستانلىق 18.2% نى، چۆل - قۇملۇق  81.8% نى ئىگىلەيدۇ. <ref target="https://ug.wikipedia.org/wiki/ئاقسۇ_دەرياسى">ئاقسۇ دەرياسى</ref> ۋە كونا دەريادىن ئىبارەت چېگرا ھالقىيدىغان ئىككى دەرياسى بار. يىللىق ئېقىن مىقدارى بىر مىليارد  387 مىليون كۇب مېتىر. تۈزلەڭلىك رايونلىرىنى تەمىنلەيدىغان يەر ئاستى سۈيى مىقدارى  783 مىليون  كۇب مېتىر (ئېچىشقا بولىدىغان زاپاس مىقدارى  470  مىليون كۇب مېتىر). ياۋايى ھايۋانات بايلىقىدىن ئاق بوغۇز بۆكەن، بۆكەن (ئاھۇ)، ياۋا بۇغا، تۈلكە، ياۋا چوشقا قاتارلىقلار بار. ياۋا ئۆسۈملۈك بايلىقىدىن چۈچۈكبۇيا، قومۇش، يۇلغۇن، لوپنۇر كەندىرى، توشقان زەردىكى قاتارلىقلار بار.  </p>
يېزا ئىگىلىكى
<p>بۇ ناھىيە يېزا ئىگىلىكىنى ئاساس قىلىدۇ. ھازىرقى تېرىلغۇ يەر كۆلىمى  36 مىڭ  900 گېكتار (553 مىڭ  500 مو)، ئورمان كۆلىمى  27 مىڭ  900  گېكتار (418  مىڭ  500 مو)، ئوتلاق كۆلىمى  176 مىڭ  900  گېكتار (2 مىليون  653 مىڭ  500 مو)، يەنە دېھقانچىلىق قىلىشقا باب كېلىدىغان  80  مىڭ گېكتار (1 مىليون  200 مىڭ مو) قاقاس يەر بار. دېقھانچىلىق مەھسۇلاتلىرىدىن كېۋەز، بۇغداي، كۆممىقوناق، شال، پۇرچاق، ياغلىق دان، قوغۇن - تاۋۇز، مېۋە - چېۋە، كۆكتات قاتارلىقلار بار. قەغەز ياڭاق بىلەن ئۆرۈك ئاۋات ناھىيىسىنىڭ يەرلىك ئالاھىدە مەھسۇلاتى بولۇپ ھېسابلىنىدۇ. چارۋىچىلىقىدا كالا، قوي ئاساس قىلىنىدۇ. سانائىتىدىن ئېلېكتر ئېنېرگىيىسى، ئاشلىق - ماي پىششىقلاپ ئىشلەش، پاختا ۋە ئۇنىڭ قوشۇمچە مەھسۇلاتىنى سىستېمىلىق پىششىقلاپ ئىشلەش قاتارلىقلار بار.</p>
ئىقلىمى
<p>ئاۋات ناھىيىسىنىڭ كىلىماتى ئىللىق مۆتىدىل بەلۋاغ ئىنتايىن قۇرغاق كىلىماتقا كىرىدۇ. يىللىق ئوتتۇرىچە تېمپېراتۇرىسى℃ 10.5، ئەڭ يۇقىرى تېمپېراتۇرىسى ℃ 39.4، ئەڭ تۆۋە تېمپېراتۇرىسى  -℃ 23.3، يىلىغا ئوتتۇرا ھېساب بىلەن  75.1 كۈندە ئەڭ يۇقىرى تېمېپراتۇرا ℃ 30 تىن يۇقىرى بولىدۇ. كۈننىڭ يىللىق ئوتتۇرىچە چۈشۈش ۋاقتى 2596.6 سائەت. ℃ 10  يىغىندا تېمپېراتۇرىسى  3975.8، قىروسىز مەزگىلى  214 كۈن. يىللىق ئوتتۇرىچە ھۆل - يېغىن مىقدارى  1.45 مىللىمېتىر. سۇنىڭ يىللىق پارغا ئايلىنىش مىقدارى 1887.4 مىللىمېتىر.</p>
</text></body></html>