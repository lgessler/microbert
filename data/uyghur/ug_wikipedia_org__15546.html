<html><body><text id="wikipedia_ug_wikipedia_org__15546.html" ns="0" revid="145472" sourceurl="https://ug.wikipedia.org/wiki/Muhemmed" title="Muhemmed" type="wikipedia">Muhemmed<p><hi rend="bold">Muhemmed</hi> (<ref target="https://ug.wikipedia.org/wiki/Ereb_tili">Ereb</ref>: محمد , ‎ 570 yaki 571, <ref target="https://ug.wikipedia.org/wiki/Mekke">Mekke</ref> - 632-6-iyun, <ref target="https://ug.wikipedia.org/wiki/Medine">Medine</ref>)<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-Goldman-1">[1]</ref>, Islam dinini tarqatquchi peyghember (Musulmanlar üchün axiriqi peyghember), shundaqla ijtima'iy, diniy, siyasiy we eskeri bir dahiydur<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-2">[2]</ref><ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-3">[3]</ref>. Mekkedin bashlap ereb yérim arilini, islam hakimiyitide bir merkezdin bashqurilidighan halgha keltürgen. Musulman emesler muhemmedni islamni berpa qilghuchi dep qaraydu<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-4">[4]</ref>. Lékin musulmanlar bolsa muhemmedni adem, nuh, ibrahim, musa, isa we bashqa islam peyghemberlirining bozghunchiliqqa uchrighan sheri'etlirini qayta tikligen we tamamlighan, allening axiriqi elchisi ikenlikige ishinidu<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-espos12-5">[5]</ref><ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-6">[6]</ref> islam diniche, muhemmedning waatigha qeder alle tali teripidin wehiy qilinghan ayetler quranni teshkil qilidu. Quran, muhemmedning hayati we adetleshken sheri'et ijralirida asasiy menbe qilinghanliqigha ishinilidu. Bezi musulmanlar muhemmedning ismi zikir qilinghanda uninggha hörmet we muhebbet körsitish yüzsidin ismidin kéyin "<hi rend="bold">صلى الله عليه و سلم</hi> (sellellahu eleyhi wesellem: allening salat we salami uninggha bolsun)" dep "salawat" keltüridu<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-Ann_Goldman_2006_p.212-7">[7]</ref>.</p>
</text></body></html>