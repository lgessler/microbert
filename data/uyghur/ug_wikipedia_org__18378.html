<html><body><text id="wikipedia_ug_wikipedia_org__18378.html" ns="0" revid="146611" sourceurl="https://ug.wikipedia.org/wiki/%D8%A6%DB%95%D9%83%D8%B1%DB%95%D9%85_%D8%A6%DB%95%DA%BE%D9%85%DB%95%D8%AF" title="ئەكرەم ئەھمەد" type="wikipedia">ئەكرەم ئەھمەد<p>  ئىسىم-فامىلىسى: ئەكرەم ئەھمەد</p>
<p>    يۇرتى: قەشقەر</p>
<p>    ئېگىزلىكى: 1.85 مېتىر</p>
<p>    ئېغىرلىقى: 85 كىلوگىرام</p>
<p>    قىزىقىشى: پۇتبول</p>
ھەققىدە
<p>  ۋەكىل خاراكتېرلىك ئەسىرى ۋە ياراتقان ئوبرازى: 2000- يىللىق مەملىكەتلىك 21 ياشتىن تۆۋەنلەر مۇسابىقىسىدە، شىنجاڭ كوماندىسىغا ۋاكالىتەن قاتنىشىپ، ئالدىنقى تۆت كۈچلۈك كوماندا قاتارىغا كىرگەن.</p>
<p>    2001- يىلى دۇنيا بويىچە ئۆتكۈزۈلگەن 53- قېتىملىق ياش-ئۆسمۈرلەر بىرلەشمە مۇسابىقىسىدە «گۇاڭدۇڭ چاۋنىڭ كوماندىسى» غا ۋاكالىتەن قاتناشقان. شۇ يىلى يەنە 9- نۆۋەتلىك تەنھەرىكەت مۇسابىقىسىگە قاتناشقان.</p>
<p>    2003~ 2002- يىلى شىنجاڭغا ۋاكالىتەن مەملىكەتلىك 19 ياشلىقلار (19U) مۇسابىقىسىگە قاتناشقان.</p>
<p>    2004- يىلى ئۈرۈمچىدە ئۆتكۈزۈلگەن خەلقئارالىق تەكلىپ مۇسابىقىسىگە قاتنىشىپ، ئەنگىلىيە ستوكپورت كوماندىسى بىلەن ئوينىغان مۇسابىقىدە، ئەڭ چىرايلىق بىر توپنى كىرگۈزگەن.</p>
<p>    2005- يىلى مەملىكەتلىك 10- نۆۋەتلىك تەنھەرىكەت يىغىنىغا قاتنىشىپ، تۇنجى قېتىم شىنجاڭ پۇتبولچىلىقىنىڭ 46 يىل جەريانىدا ھەل قىلغۇچ مۇسابىقىغا قاتنىشىش سالاھىيىتىگە ئىگە بولالماسلىقتەك تارىخقا خاتىمە بەرگەن.</p>
<p>    2007~ 2006- يىلى شىنجاڭ لاتارىيەسى كوماندىسىغا ۋاكالىتەن مەملىكەتلىك B دەرىجىلىكلەر مۇسابىقىسىگە قاتنىشىپ، ئالدىنقى قاتاردىكى 8 كوماندا قاتارىغا كىرگەن ۋە مەملىكەت بويىچە «ۋاراتارغا ئەڭ جىق توپ ئۇرغان تەنھەرىكەتچى» بولۇپ باھالانغان ۋە شىنجاڭ تارىخىدا تۇنجى قېتىم «پۇتبول ئەپەندىسى» دېگەن نامغا ئېرىشكەن.</p>
<p>    2008- يىلى گۇاڭدۇڭ (بىرىنچى زېمىن) كوماندىسىغا ۋاكالىتەن مەملىكەتلىك B دەرىجىلىكلەر مۇسابىقىسىگە قاتناشقان.</p>
<p>    2009- يىلى «خۇنەن شاڭتاۋ» كوماندىسىغا ۋاكالىتەن مەملىكەتلىك B دەرىجىلىكلەر مۇسابىقىسىگە قاتنىشىپ، بىرىنچىلىككە ئېرىشىپ، مەملىكەتلىك A دەرىجىلىكلەر مۇسابىقىسىگە قاتنىشىش سالاھىتىگە ئىگە بولغان ۋە يەنە بىر قېتىم مەملىكەت بويىچە «ۋاراتارغا ئەڭ جىق توپ ئۇرغان تەنھەرىكەتچى» بولۇپ باھالانغان.</p>
<p>    2012~ 2011- يىللىق مەملىكەتلىك A دەرىجىلىكلەر مۇسابىقىسىگە قاتنىشىپ، ئالدىنقى تۆت كۈچلۈك كوماندا قاتارىغا كىرگەن.</p></text></body></html>