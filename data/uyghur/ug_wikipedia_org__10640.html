<html><body><text id="wikipedia_ug_wikipedia_org__10640.html" ns="0" revid="130476" sourceurl="https://ug.wikipedia.org/wiki/%D8%B1%D9%88%D8%A8%D9%88%D8%AA_%DA%86%D8%A7%D8%AA%D9%85%D8%A7_%D8%B1%D9%88%D9%85%D8%A7%D9%86%D9%89" title="روبوت چاتما رومانى" type="wikipedia">روبوت چاتما رومانى
<p><hi rend="bold">روبوت چاتما رومانى (روبوت ترىلوگىيەسى)</hi> - داڭلىق ڧانتازىيە يازغۇچىسى ئامېرىكىلىق <ref target="https://ug.wikipedia.org/wiki/ئىسساك_ئاسىموۋ">ئىسساك ئاسىموۋ</ref>(ئىنگىلىزچە: Isaac Asimov)نىڭ كەلگۈسى دۇنيادىكى ماشىنا ئادەم مەدىنىيىتىنى (<ref target="https://ug.wikipedia.org/wiki/روبوت_مەدىنىيىتى">روبوت مەدىنىيىتى</ref>)نى چىقىش قىلىپ تۇرۇپ يېزىپ چىققان بىر <ref target="https://ug.wikipedia.org/wiki/ترىلوگىيە">ترىلوگىيە</ref> ئەسىرىدۇر.</p>

ترىلوگىيە
<p><hi rend="bold">ئىسساك ئاسىموۋنىڭ "ماشىنا ئادەم" ترولوگىيىسى</hi></p>
<list type="unordered"><item><hi rend="italic"><ref target="https://ug.wikipedia.org/wiki/پولات_قەلئەلەر">پولات قەلئەلەر</ref> (1954 – يىلى يېزىلغان، The Caves of Steel)</hi></item>
<item><hi rend="italic"><ref target="https://ug.wikipedia.org/wiki/يالىڭاچ_قۇياش">يالىڭاچ قۇياش</ref> ( 1957 – يىلى يېزىلغان, The Naked Sun)</hi></item>
<item><hi rend="italic"><ref target="https://ug.wikipedia.org/wiki/سۈبھىدىكى_روبوتلار">سۈبھىدىكى روبوتلار</ref> (1983 – يىلى يېزىلغان, The Robots of Dawn)</hi></item></list>
<p>

بۇ ترىلوگىيەنىڭ داۋامى سۈپىتىدىكى تۆتىنچى كىتاب</p>
<list type="unordered"><item><hi rend="italic"><ref target="https://ug.wikipedia.org/wiki/روبوتلار_ۋە_ئېمپىرىيە">روبوتلار ۋە ئېمپىرىيە</ref> (1985 – يىلى يېزىلغان, Robots and Empire)</hi></item></list>
ترىلوگىيەدىكى پېرسۇناژ ۋە ۋەقەلىكلەر
<list type="unordered"><item>باش قەھرىمان – <ref target="https://ug.wikipedia.org/wiki/ئەلىژاھ_بەلېي">ئەلىژاھ بەلېي</ref>، بىر رازۋېدچىك.</item>
<item><ref target="https://ug.wikipedia.org/wiki/ر._دانېئىل_ئولىۋاۋ">ر. دانېئىل ئولىۋاۋ</ref> – باش قەھرىماننىڭ شېرىكى، ۋە شۇنداقلا ئەڭ مۇكەممەل بىر ئىنسانلاشتۇرۇلغان روبوت.</item></list>
<list type="unordered"><item><hi rend="bold">ترولوگىيەدىكى ئۈچ قاتىللىق دېلوسى:</hi></item></list>
<list type="unordered"><item>بىرىنچى كىتابتا – ئەڭ مۇكەممەل ئىنسانلاشتۇرۇلغان روبوتنىڭ لايھىيەلىگۈچىسىنىڭ ئۆلۈمى.</item>
<item>ئىككىنچى كىتابتا – سولارىيەدىكى قاتىللىق دېلوسى</item>
<item>ئۈچىنچى كىتابتا – ئاۋرورادىكى قاتىللىق دېلوسى. بۇ پلانېتتا ئۆلۈپ كەتكىنى ئىنسان بولماستىن بىر روبوت.</item></list>
<p>

باش قەھرىمان ئەلېژاھ بەلېي تۇنجى قېتىمدا تاشقى پلانېتلىقلارغا مۇناسىۋەتلىك بۇ قاتىللىق دېلوسىنى مۇۋاپپىقيەتلىك يېشىپ چىققاندىن كىيىن، <ref target="https://ug.wikipedia.org/wiki/سولارىيە">سولارىيە</ref>دە يۈز بەرگەن بىر قاتىللىق دېلوسىنى پاش قىلىش ئۈچۈن تەكلىپ قىلىنىدۇ. ئۈچىنچى قېتىمدا بولسا، ئۇنىڭ تەكلىپ قىلغۇچىسى ئاۋرورالىقلار بولۇپ چىقىدۇ. ۋە بەلېي كىيىنكى ئىككى قېتىملىق دېلونىڭ يېشىلىپ چىقىشىدىمۇ ئوخشاشلا مۇۋاپپىقيەت قازىنىدۇ.
ئەلىژاھ بۇ دېلولارنى يېشىپ چىقىش جەريانىدا ئوخشاش بولمىغان پلانېتلارغا مېھمان بولۇپ بارىدۇ، ۋە ئۇ يەردىكى ئوخشىمىغان ھايات، ئوخشىمغان مەدەنىيەت، ۋە ئوخشىمىغان تەپەككۇرلار بىلەن يۈزلىشىدۇ. بۇ يۈزلىشىش ئوقۇرمەنلەرنى تاشقى پلانېتتا ئىنسانلارنىڭ ياراتقان ھايات ئۇسۇلى ۋە مەدىنىيىتى بىلەن يەرشارىدا قېلىپ قالغان ئىنسانلارنىڭ ھايات چۈشەنچىلىرىنى سېلىشتۇرۇش پۇرسىتىگە ئېرىشىتۈرىدۇ. چۈنكى ئاتالمىش تاشقى پلانېتلىقلار پەرقلىق بىر ئىنسان توپى بولماستىن، ناھايىتى ئۇزۇن زامانلار بۇرۇن يەر شارىدىن كۆچۈپ بارغان يەرشارىلىقلارنىڭ ئەۋلادلىرى ئېدى.</p>
<p>
<hi rend="bold">تاشقى پلانېتىلىقلار</hi></p>
<p>

ئىسساك ئاسىموۋ قۇياش سېستىمىسىنىڭ سىرتىدىكى پلانېتلاردا بولۇش ئېھتىمالى بولغان تاشقى پلانېت جانلىقلىرىنى ياراتماي، بەلكى ئۇلارنى يەر شارىدىكى ئىنسانلار بىلەن ئوخشاش ئىنسان تىپى قىلىپ يارىتىپ چىققان. بۇ نۇقتىلار سېلىشتۇرما ئۈچۈن تولىمۇ مۇۋاپىق بىر مەيدان ھازىرلاپ بەرگەن ئېدى. بۇ تاشقى پلانېتلىقلارنىڭ ئەجدادلىرى يەنىلا يەرشارىلىق ئىنسانلار ئېدى.</p></text></body></html>