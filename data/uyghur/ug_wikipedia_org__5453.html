<html><body><text id="wikipedia_ug_wikipedia_org__5453.html" ns="0" revid="145368" sourceurl="https://ug.wikipedia.org/wiki/%D8%AA%D9%88%D9%82%D9%82%DB%87%D8%B2%D8%AA%D8%A7%D8%B1%D8%A7_%D9%86%D8%A7%DA%BE%D9%89%D9%8A%D9%89%D8%B3%D9%89" title="توققۇزتارا ناھىيىسى" type="wikipedia">توققۇزتارا ناھىيىسى
<p><hi rend="bold">توققۇزتارا ناھىيىسى</hi> (<ref target="https://ug.wikipedia.org/wiki/ئۇيغۇر_لاتىن_يېزىقى">ئۇيغۇر لاتىن يېزىقى</ref>: <hi rend="bold">Toqquztara Nahiyisi</hi>)  <ref target="https://ug.wikipedia.org/wiki/شىنجاڭ_ئۇيغۇر_ئاپتونوم_رايونى">شىنجاڭ ئۇيغۇر ئاپتونوم رايونى</ref> دائىرىسى ئىچىدىكى بىر شەھىر بۇلۇپ مەمۇرى جەھەتتىن <ref target="https://ug.wikipedia.org/wiki/ئىلى_قازاق_ئاپتونوم_ئوبلاستى">ئىلى قازاق ئاپتونوم ئوبلاستى</ref> تىگە قارايدۇ. توققۇز تارا ناھىيىسى <ref target="https://ug.wikipedia.org/wiki/ئىلى_دەرياسى">ئىلى دەرياسى</ref>نىڭ يۇقىرى ئېقىمىغا جايلاشقان. جەنۇب تەرىپى <ref target="https://ug.wikipedia.org/wiki/تېكەس_ناھىيىسى">تېكەس ناھىيىسى</ref>گە، شەرقىي جەنۇب تەرىپى <ref target="https://ug.wikipedia.org/wiki/خېجىىڭ_ناھىيىسى">خېجىىڭ ناھىيىسى</ref>گە، غەربىي <ref target="https://ug.wikipedia.org/wiki/چاپچال_شىبە_ئاپتونوم_ناھىيىسى">چاپچال شىبە ئاپتونوم ناھىيىسى</ref>گە تۇتۇشىدۇ، شەرقىي شىمال تەرىپى <ref target="https://ug.wikipedia.org/wiki/كۈنەس_ناھىيىسى">كۈنەس ناھىيىسى</ref> بىلەن، شىمال تەرىپى <ref target="https://ug.wikipedia.org/wiki/نىلقا_ناھىيىسى">نىلقا ناھىيىسى</ref> ۋە <ref target="https://ug.wikipedia.org/wiki/غۇلجا_ناھىيىسى">غۇلجا ناھىيىسى</ref> بىلەن تۇتىشىدۇ. شەرقىدىن غەربىگىچە بولغان ئۇزۇنلۇقى 162 كىلومېتىر، جەنۇبىدىن شىمالىغىچە بولغان كەڭلىكى 42 ～ 6 كىلومېتىر، ئومۇمىي يەر كۆلىمى 4515.3 كۋادرات كىلومېتىر، ناھىيىگە بىر بازار، يەتتە يېزا، 52 كەنت ئاھالە كومىتېتى قارايدۇ. ناھىيىدە تۇرۇشلۇق ئورۇنلاردىن ئىشلەپچىقىرىش - قۇرۇلۇش بىڭتۇەنى يېزا ئىگىلىك 4 - شىسىنىڭ بىر تۇەن - مەيدانى بىلەن غەربىي تىيانشان ئورمانچىلىق ئىدارىسىنىڭ بىر كارخانىسى بار. ناھىيە مەركىزى بىلەن <ref target="https://ug.wikipedia.org/wiki/ئۈرۈمچى_شەھىرى">ئۈرۈمچى شەھىرى</ref>نىڭ ئارىلىقى 790 كىلومېتىر. </p>
مەمۇرىي رايون
<p>توققۇزتارا ناھىيىسى قارمىقىدا 6 دانە<ref target="https://ug.wikipedia.org/wiki/بازارلىق">بازارلىق</ref> بار بولۇپ، ئۇلار تۆۋەندىكىچە:</p>
<p><hi rend="bold">ئىزاھات:</hi></p>
<list type="unordered"><item>1. 2014-يىلى 10-ئاينىڭ 21-كۈنى شىنجاڭ ئۇيغۇر ئاپتونوم رايونلۇق خەلق ھۆكۈمىتىنىڭ تەستىقلىشى بىلەن ئەسلىدىكى دۆڭمەھەللە يېزىسى <ref target="https://ug.wikipedia.org/wiki/دۆڭمەھەللە_بازىرى">دۆڭمەھەللە بازىرى</ref> قىلىپ ئۆزگەرتىلگەن.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-2">[2]</ref></item>
<item>2. 2013-يىلى شىنجاڭ ئۇيغۇر ئاپتونوم رايونلۇق خەلق ھۆكۈمىتىنىڭ تەستىقلىشى بىلەن ئەسلىدىكى ئاغارسىن يېزىسى <ref target="https://ug.wikipedia.org/wiki/ئاغارسىن_بازىرى">ئاغارسىن بازىرى</ref> قىلىپ ئۆزگەرتىلگەن.</item>
<item>3. 2016-يىلى 7-ئاينىڭ 13-كۈنى شىنجاڭ ئۇيغۇر ئاپتونوم رايونلۇق خەلق ھۆكۈمىتىنىڭ تەستىقلىشى بىلەن ئەسلىدىكى تىكئېرىق يېزىسى <ref target="https://ug.wikipedia.org/wiki/تىكئېرىق_بازىرى">تىكئېرىق بازىرى</ref> قىلىپ ئۆزگەرتىلگەن.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-3">[3]</ref></item></list>
<list type="unordered"><item>4. 2013-يىلى 1-ئاينىڭ 24-كۈنى شىنجاڭ ئۇيغۇر ئاپتونوم رايونلۇق خەلق ھۆكۈمىتىنىڭ تەستىقلىشى بىلەن ئەسلىدىكى <hi rend="bold">مۇخۇر يېزىسى</hi> <ref target="https://ug.wikipedia.org/wiki/كۆلدەنەڭ_بازىرى">كۆلدەنەڭ بازىرى</ref> قىلىپ ئۆزگەرتىلگەن.</item></list>
<p>توققۇزتارا ناھىيىسى قارمىقىدا 2 دانە يېزا بار بولۇپ، ئۇلار تۆۋەندىكىچە:</p>

يەر تۈزۈلۈشى
<p>ناھىيىنىڭ يەر شەكلىدىن قارىغاندا شەرقىي جەنۇبىي ئېگىز، غەربىي شىمالىي پەس بولۇپ، تاغلىق جايلار 67.1%نى، ئېدىرلىق 9.5% نى، تۈزلەڭلىك 21.4% نى ئىگىلەيدۇ. جىرغىلاڭ دەرياسى، تېكەس دەرياسى، ئىلى دەرياسى قاتارلىق دەريا - ئېقىنلار بار بولۇپ، يەر ئۈستى سۇ بايلىق مىقدارى 824  مىليون كۇب مېتىر، تۈزلەڭلىك رايونلىرىدىكى يەر ئاستى سۈيىنىڭ تولۇقلىنىش مىقدارى 583 مىليون كۇب مېتىر، تۈزلەڭلىك رايونلىرىدىكى يەر ئاستى سۈيىنىڭ تولۇقلىنىش مىقدارى 583 مىليون كۇب مېتىر. يىلپىز، تاغ ئۆچكىسى، قارا تايغان بۇغا، ئارقار، قوڭۇر ئېيىق، ئۇلار، ياۋا چوشقا قاتارلىق ياۋايى ھايۋانات بايلىقلىرى ۋە يەر ياڭىقى، ئالما، ياۋا ئۆرۈك، قومۇش، مېھرىگىيا، چۈچۈك بۇيا، سۇغىگۈل، قانتېپەر، قارلەيلسى قاتارلىق ياۋ ئۆسۈملۈك بايلىقلىرى بار. ھازىرغىچە بايقالغان كان مەھسۇلاتلىرى بايلىقلىرىدىن كۆمۈر، تۆمۈر، مىس، تاش پاختا، ئۇران، ھاك تېشى، بېرىل، بارىت قاتارلىقلار بار.</p>
يېزا ئىگىلىكى
<p>ناھىيىنىڭ يېزا ئىگىلىكى بىر قەدەر تەرەققىي قىلغان. ھازىر 25 مىڭ گېكتار (375 مىڭ مو) تېرىلغۇ يەر، 84 مڭ 200 گېكتار (1 مىليون263 مىڭ مو) ئورمانلىق، 271 مىڭ 700 گېكتار (4 مىليون 75 مىڭ 100 مو) يايلاق بار. بۇغداي، كۆممىقۇناق، شال، كۆتات، مېۋە - چېۋە قاتارلىق يېزا ئىگىلىك مەھسۇلاتلىرى بار. ئاساسلىق قوي، كالا، ئات قاتارلىق چارۋىلار بېقىلىدۇ. ئېلېكتر - ئېنېرگىيە، قۇرۇلۇش ماتېرىياللىرى، ھاراق ئېچىتىش، سۈت مەھسۇلاتلىرى، ئاشلىق، ماي پىششىقلاپ ئىشلەش قاتارلىق سانائەت تۈرلىرى بار.</p>
ئىقلىمى
<p>توققۇزتارا ناھىيىسىنىڭ ئىقلىمى مۆتىدىل بەلۋاغنىڭ مۆتىدىل قورغاق كېلىمات ئىقلىمىغا كىرىدۇ. يىللىق ئوتتۇرىچە تېمپېراتۇرىسى 7.4℃، ئەڭ يۇقىرى تېمپېراتۇرا 37.4℃، ئەڭ تۆۋەن تېمپېراتۇرا - 37.6℃، قۇياشنىڭ يىللىق ئوتتۇرىچە يورۇتۇش ۋاقتى  2731.9 سائەت.  10℃ يىغىندا تېمپېراتۇرا  3055.4℃. قىروسىز مەزگىلى  150 كۈن. يىللىق ئوتتۇرىچە ھۆل - يېغىن مىقدارى 256.6 مىللىمېتىر. سۇنىڭ يىللىق ئوتتۇرىچە پارغا ئايلىنىش مىقدارى 1422.5 مىللىمېتىر.</p>
ساياھەتچىلىكى
<p>ناھىيىنىڭ مەدەنىي يادىكارلىقلىرىنىڭ كۆپىنچىسى قەدىمىي قەبرىستانلىق بولۇپ، داڭلىق مەنزىرىلەردىن كوردىنېن تەبىئىي قوغداش رايونى ۋە ياۋا ياڭاق جىلغىسى تەبىئىي قوغداش رايونى قاتارلىقلار بار.</p>
</text></body></html>