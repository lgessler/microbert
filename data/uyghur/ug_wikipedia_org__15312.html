<html><body><text id="wikipedia_ug_wikipedia_org__15312.html" ns="0" revid="140343" sourceurl="https://ug.wikipedia.org/wiki/%D8%B3%DB%87%D8%B1%DB%95" title="سۇرە" type="wikipedia">سۇرە<p><hi rend="bold">سۇرە</hi> (<ref target="https://ug.wikipedia.org/wiki/ئەرەب_تىلى">ئەرەبچە</ref>: سورة —— تىزما، قاتار، قورغان، مەنزىل ۋە شەرەڧ مەنىسىدە)، <ref target="https://ug.wikipedia.org/wiki/قۇرئان_كەرىم">قۇرئاندا</ref> <ref target="https://ug.wikipedia.org/wiki/ئايەت">ئايەتلەردىن</ref> مەيدانغا كەلگەن 114 بۆلۈمنىڭ ھەر بىرىگە بېرىلگەن نام. پەقەتلا قۇرئانغا خاس تۈشۈنچە بولۇپ، ئۇنى شەرتلىك رەۋىشتە باب بىلەن تەققاسلاش مۇمكىن. ئىسلام ئۇلەمالارى ئىستىلاھىدا ئىسە، سۇرە — قۇرئان ئايەتلىرىنىڭ باشلىنىش ۋە تۈگىشى بەلگىلەنگەن مۇستەقىل تائىفەسىدۇر. باشقىچە قىلىپ ئېيتقاندا، قۇرئان ئايەتلىرىنىڭ قورغان بىلەن ئورالغاندەك بىر بۆلىمىگە سۇرە، دېيىلىدۇ. </p>
<p>قۇرئان سۇرەلىردىن ئىبارەتتۇر، سۇرە قۇرئاننىڭ بىر بۆلىكى بولۇپ، ئۈچ ياكى ئۇنىڭدىن كۆپ ئايەتنى ئۆز ئىچىگە ئالىدۇ.</p>
<p>قۇرئاندا 114 سۇرە بولۇپ، ئۇلاردىن ھەر بىرىنىڭ ئۆز نامى بار. بەئزى سۇرەلەرنىڭ ئىسمى سۇرەنىڭ ئەۋۋەلىدىكى سۆزدىن ئېلىنغان. بەئزىلىرىنىڭ بولسا، شۇ سۇرەدە زىكرى كۆپراق كەلگەن نەرسىلەرنىڭ نامىغا قويۇلغان.</p>
<p>بۇگۈنكى مۇسھەڧلەرگە تۇنجى سۇرە <ref target="https://ug.wikipedia.org/wiki/سۇرە_فاتىھە">ڧاتىھە</ref> ۋە ئاخىرىقى سۇرە <ref target="https://ug.wikipedia.org/wiki/سۇرە_ناس">ناس</ref> ئېرۇر.</p>
<p>قۇرئان كەرىمدىكى ئەڭ قىسقا سۇرە <ref target="https://ug.wikipedia.org/wiki/سۇرە_كەۋسەر">كەۋسەر</ref> سۇرىسى بولۇپ، ئۈچ ئايەتتىن، ئەڭ ئۇزۇن سۇرە بەقەرە سۇرەسى بولۇپ، 286 ئايەتتىن ئىبارەتدۇر. </p>
<p>قۇرئان سۇرەلىرى ئىككى قىسمغا بۆلىنىدۇ:</p>
<p>1. ھىجرەتتىن ئالدىن تۈشكەن سۇرەلەر — „مەككە سۇرەلەرى“ ((ياكى مەككىي سۇرەلەر) مەككەدە تۈشكەن) دېيىلىدۇ. </p>
<p>2. ھىجرەتتىن كېيىن تۈشكەن سۇرەلەر — „مەدىنە سۇرەلىرى“ ((ياكى مەدەنىي سۇرەلەر) مەدىنەدە تۈشكەن) دېيىلىدۇ.</p>
ئاتالغۇ
<p>سۇرە <ref target="https://ug.wikipedia.org/wiki/ئىبرانى_تىلى">ئىبرانىچە</ref> سىرا، <ref target="https://ug.wikipedia.org/wiki/ئەرەب_تىلى">ئەرەبچە</ref> سۇرئ ياكى سۇرىيە تىلىدا يازما مەنىسىدىكى بىر يىلتىزدىن تۈرلەنگەن بىر كەلىمە دەپ قارىلىدۇ.</p>
<p>قۇرئاننىڭ يېزىلىشى تۇنجى ۋەھىي بىلەن بىر ۋاقىتتا باشلىمىغانلىقى، يېزىش ئىشىغا مەككە دەۋرىنىڭ ئاخىرلىرى ياكى مەدىنە دەۋرىنىڭ باشلىرىدا باشلىغانلىقى بىلىنمەكتە.</p>
<p><hi rend="bold">مەككە دەۋرى،</hi> قۇرئاننىڭ يېزىلىشى 13 يىلدەك داۋام قىلغان بولۇپ، قۇرئاننىڭ 2/3 قىسمىنى تەشكىل قىلغان مەككە دەۋرى "ئېغىزچە مەدەنىيەت دەۋرى" دەپ دەپ بىلىنمەكتە. بۇ دەۋىردە ئايەت ۋە سۇرەلەرنىڭ دەرھال يېزىقچە خاتىرلەنمىگەنلىكى، ئاغزاكى يادقا ئېلىنغانلىقى، بۇ دەۋىردە قۇرئاننىڭ شىئېرىيلىقى يادقا ئېلىشتا قولايلىق توغدۇرۇپ بەرگەنلىكى، كېيىنچە ھىجرەتكە ياقىن بىر نەچچە يىل بىلەن مەدىنە دەۋرى دەپ ئاتالغان يېزىلىش دەۋرى بۇ يادقا ئېلىنغانلارغا ئاساسەن ئايەتلەرنىڭ خاتىرلەنگەنلىكى ئىپادە قىلىنماقتا.</p>
<p>سۇرىلەرنىڭ نازىل بولۇش ئىلگىرى كېيىنلىكىنى تىزىپ چىققان بىر قانچە تىزىملىك بولۇش بىلەن بىرگە بۇ تىزىملىكلەر بىر بىرى بىلەن پەرىقلىقتۇر.ئادەتتە تۇنجى نازىل بولغان سۇرە <ref target="https://ug.wikipedia.org/wiki/سۇرە_ئەلەق">ئەلەق</ref> سۇرەسى ۋە ئەڭ ئاخىرىدا نازىل بولغان سۇرە بولسا <ref target="https://ug.wikipedia.org/wiki/سۇرە_ناسر">ناسر</ref> سۇرەسى دەپ قەبۇل قىلىنىدۇ.</p>
<p>مەككىي سۇرىلەر 86 سۇرە، مەدەنىي سۇرەلەر 28 سۇرەدۇر:</p>
</text></body></html>