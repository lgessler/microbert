<html><body><text id="wikipedia_ug_wikipedia_org__18143.html" ns="0" revid="145818" sourceurl="https://ug.wikipedia.org/wiki/%D8%AC%D8%A7%DB%8B_%D9%84%DB%90%D8%AC%D9%89" title="جاۋ لېجى" type="wikipedia">جاۋ لېجى<p>　جاۋ لېجى، ئەر، خەنزۇ، 1957- يىلى 3- ئايدا تۇغۇلغان، شەنشى شىئەندىن، 1974- يىلى 9- ئايدا خىزمەتكە قاتناشقان، 1975- يىلى 7- ئايدا جۇڭگو كوممۇنىستىك پارتىيەسىگە كىرگەن، مەركىزىي پارتىيە مەكتىپىنىڭ ئاسپىرانتلىق ئوقۇش تارىخىغا ئىگە.</p>
<p>　　ھازىر مەركىزىي كومىتېت سىياسىي بىيۇروسى دائىمىي كومىتېتىنىڭ ئەزاسى، مەركىزىي ئىنتىزام تەكشۈرۈش كومىتېتىنىڭ شۇجىسى، مەركىزىي كومىتېت تەشكىلات بۆلۈمىنىڭ باشلىقى.</p>
<p>　　1974- يىلىدىن 1975- يىلىغىچە چىڭخەي ئۆلكىسىنىڭ گۇيدې ناھىيەسى خېدۇڭ يېزىسى گۇڭبا چوڭ ئەترىتىدە زىيالىي ياش بولغان.</p>
<p>　　1975- يىلىدىن 1977- يىلىغىچە چىڭخەي ئۆلكىلىك سودا نازارىتىدە ئالاقىچى بولغان.</p>
<p>　　1977- يىلىدىن 1980- يىلىغىچە بېيجىڭ ئۇنىۋېرسىتېتى پەلسەپە فاكۇلتېتىنىڭ پەلسەپە كەسپىدە ئوقۇغان.</p>
<p>　　1980- يىلىدىن 1982- يىلىغىچە چىڭخەي ئۆلكىلىك سودا نازارىتى سىياسىي باشقارمىسىدا كادىر، ئۆلكىلىك سودا مەكتىپىنىڭ ئوقۇتقۇچىسى، مەكتەپ ئىتتىپاق كومىتېتىنىڭ شۇجىسى بولغان.</p>
<p>　　1982- يىلىدىن 1983- يىلىغىچە چىڭخەي ئۆلكىلىك سودا مەكتىپى ئوقۇتۇش بۆلۈمىنىڭ مۇئاۋىن باشلىقى بولغان.</p>
<p>　　1983- يىلىدىن 1984- يىلىغىچە چىڭخەي ئۆلكىلىك سودا نازارىتى سىياسىي باشقارمىسىنىڭ مۇئاۋىن مۇدىرى، نازارەت ئىتتىپاق كومىتېتىنىڭ شۇجىسى بولغان.</p>
<p>　　1984- يىلىدىن 1986- يىلىغىچە چىڭخەي ئۆلكىلىك بەش خىل مېتال، ئېلېكتىر ئۈسكۈنىلىرى، خىمىيە سانائىتى شىركىتى پارتكومىنىڭ شۇجىسى، دىرېكتور بولغان.</p>
<p>　　1986- يىلىدىن 1991- يىلىغىچە چىڭخەي ئۆلكىلىك سودا نازارىتىنىڭ مۇئاۋىن نازىرى، نازارەت پارتكومىنىڭ مۇئاۋىن شۇجىسى بولغان.</p>
<p>　　1991- يىلىدىن 1993- يىلىغىچە چىڭخەي ئۆلكىلىك سودا نازارىتىنىڭ نازىرى، پارتكوم شۇجىسى بولغان (1992- يىلى 4- ئايدا ئۆلكىلىك تەمىنات- سودا بىرلەشمە كوپىراتىپىنىڭ مۇدىرلىقىنى قوشۇمچە ئۆتىگەن).</p>
<p>　　1993- يىلىدىن 1994- يىلىغىچە چىڭخەي ئۆلكىسى باشلىقىنىڭ ياردەمچىسى، ئۆلكىلىك مالىيە نازارىتىنىڭ نازىرى، پارتگۇرۇپپىسىنىڭ شۇجىسى بولغان.</p>
<p>　　1994- يىلىدىن 1995- يىلىغىچە چىڭخەي ئۆلكىسىنىڭ مۇئاۋىن باشلىقى، قوشۇمچە مالىيە نازارىتىنىڭ نازىرى، پارتگۇرۇپپىسىنىڭ شۇجىسى بولغان.</p>
<p>　　1995- يىلىدىن 1997- يىلىغىچە چىڭخەي ئۆلكىسىنىڭ مۇئاۋىن باشلىقى بولغان.</p>
<p>　　1997- يىلىدىن 1997- يىلغىچە چىڭخەي ئۆلكىسىنىڭ مۇئاۋىن باشلىقى، شىنىڭ شەھەرلىك پارتكومنىڭ شۇجىسى بولغان.</p>
<p>　　1997- يىلىدىن 1999- يىلىغىچە چىڭخەي ئۆلكىلىك پارتكومنىڭ مۇئاۋىن شۇجىسى، شىنىڭ شەھەرلىك پارتكومنىڭ شۇجىسى بولغان.</p>
<p>　　(1996- يىلىدىن 1998- يىلىغىچە جۇڭگو ئىجتىمائىي پەنلەر ئاكادېمىيەسى ئاسپىرانتلار ئىنستىتۇتى پۇل- بانكا كەسپىنىڭ ئاسپىرانتلىق سىنىپىدا ئوقۇغان، 1998- يىلى 9- ئايدىن 1999- يىلى 1- ئايغىچە مەركىزىي پارتىيە مەكتىپى ئۆلكە باشلىقى، مىنىستىر دەرىجىلىك كادىرلارنىڭ بىلىم ئاشۇرۇش سىنىپىدا ئوقۇغان).</p>
<p>　　1999- يىلىدىن 2000- يىلىغىچە چىڭخەي ئۆلكىلىك پارتكومنىڭ مۇئاۋىن شۇجىسى، مۇۋەققەت ئۆلكە باشلىقى بولغان.</p>
<p>　　2000- يىلىدىن 2003- يىلىغىچە چىڭخەي ئۆلكىلىك پارتكومنىڭ مۇئاۋىن شۇجىسى، ئۆلكە باشلىقى بولغان.</p>
<p>　　2003- يىلىدىن 2003- يىلىغىچە چىڭخەي ئۆلكىلىك پارتكومنىڭ شۇجىسى، ئۆلكە باشلىقى بولغان.</p>
<p>　　2003- يىلىدىن 2004- يىلىغىچە چىڭخەي ئۆلكىلىك پارتكومنىڭ شۇجىسى بولغان.</p>
<p>　　2004- يىلىدىن 2007- يىلىغىچە چىڭخەي ئۆلكىلىك پارتكومنىڭ شۇجىسى، ئۆلكىلىك خەلق قۇرۇلتىيى دائىمىي كومىتېتىنىڭ مۇدىرى بولغان.</p>
<p>　　(2002- يىلىدىن 2005- يىلىغىچە مەركىزىي پارتىيە مەكتىپىدە ئىشلەپ تۇرۇپ ئاسپىرانتلىق سىنىپى سىياسىي كەسپىدە ئوقۇغان).</p>
<p>　　2007- يىلىدىن 2008- يىلىغىچە شەنشى ئۆلكىلىك پارتكومنىڭ شۇجىسى بولغان.</p>
<p>　　2008- يىلىدىن 2012- يىلىغىچە شەنشى ئۆلكىلىك پارتكومنىڭ شۇجىسى، ئۆلكىلىك خەلق قۇرۇلتىيى دائىمىي كومىتېتىنىڭ مۇدىرى بولغان.</p>
<p>　　2012- يىلىدىن 2017- يىلىغىچە مەركىزىي كومىتېت سىياسىي بىيۇروسىنىڭ ئەزاسى، مەركىزىي كومىتېت شۇجىچۇسىنىڭ شۇجىسى، مەركىزىي كومىتېت تەشكىلات بۆلۈمىنىڭ باشلىقى بولغان.</p>
<p>　　2017- يىلىدىن باشلاپ مەركىزىي كومىتېت سىياسىي بىيۇروسى دائىمىي كومىتېتىنىڭ ئەزاسى، مەركىزىي ئىنتىزام تەكشۈرۈش كومىتېتىنىڭ شۇجىسى، مەركىزىي كومىتېت تەشكىلات بۆلۈمىنىڭ باشلىقى.</p>
<p>　　16- ، 17- ، 18- ، 19- نۆۋەتلىك مەركىزىي كومىتېتنىڭ ئەزاسى، 18- نۆۋەتلىك مەركىزىي كومىتېت سىياسىي بىيۇروسىنىڭ ئەزاسى، مەركىزىي كومىتېت شۇجىچۇسىنىڭ شۇجىسى، 19- نۆۋەتلىك مەركىزىي كومىتېت سىياسىي بىيۇروسىنىڭ ئەزاسى، دائىمىي كومىتېتنىڭ ئەزاسى، 19- نۆۋەتلىك مەركىزىي ئىنتىزام تەكشۈرۈش كومىتېتنىڭ ئەزاسى، دائىمىي كومىتېتىنىڭ ئەزاسى، شۇجىسى.</p></text></body></html>