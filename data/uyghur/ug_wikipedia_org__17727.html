<html><body><text id="wikipedia_ug_wikipedia_org__17727.html" ns="0" revid="145043" sourceurl="https://ug.wikipedia.org/wiki/%D8%AA%D8%A7%D8%B1%D9%83%D8%A7%D9%86" title="تاركان" type="wikipedia">تاركان<p>بىز ناخشىلىرىنى كۆپ ئاڭلايدىغان تاركان 1972-يىلى 10-ئاينىڭ 17-كۈنى تۇغۇلغان.  يەنى ئەسلى تۈركچە تولۇق ئىسمى تاركان تەۋەتئوغلۇ ئاتاقلىق تۈرك ناخشىچى، ناخشا تېكىستى يازغۇچى، سەنئەت ئىشلىگۈچى ۋە مۇزىكا ماسلاشتۇرغۇچى. ئۇ غەربىي گېرمانىيە نىڭ رېننايا پالاتىنا ئۆلكىسىنىڭ ئالتىساي ناھىيەسىدە تۇغۇلۇپ چوڭ بولغان. 1986-يىلى ئائىلىسىدىكىلەر بىلەن تۈركىيە گە كۆچۈپ كەلگەن.</p>
ئاساسى ماتىريالى
<figure><caption>تاركان</caption></figure>
<figure><caption>تاركان كونسىرىت </caption></figure>
ھەققىدە
<p>تاركان تەۋەتئوغلۇ 1972-يىلى 10-ئاينىڭ 17-كۈنى غەربىي گېرمانىيە نىڭ رېننايا پالاتىنا (Renanya-Palatina) ئۆلكىسىنىڭ ئالتساي (Alzey) ناھىيەسىدىكى نەشە (Neşe) ۋە ئالى تەۋەتئوغلۇ (Ali Tevetoğlu) ئاتلىق ئىككى دېھقاننىڭ ئائىلىسىدە دۇنياغا كەلدى. نەشە تەۋەتئوغلۇ «تاركان» ناملىق رەسىملىك روماندىكى ئوبرازدىن تەسىرلىنىپ، ئوغلىغا مۇشۇ ئىسىمنى قويدى. تاركاننىڭ مۇزىكىغا بولغان ئىشتىياقى بالىلىق مەزگىللىرىدىلا قوزغالغانىدى. ئالتە بالىلىق بۇ ئائىلە، 1986-يىلى تۈركىيەگە كۆچۈپ كەلدى ۋەغوجائەلى (Kocaeli)نىڭ قارا مۈرسەل (Kocaeli Karamürsel) رايونىغا ئولتۇراقلاشتى. تاركان، بۇ يەردە تولۇق ئوتتۇرا ھاياتىنى باشلىدى ۋە «قارا مۈرسەل مۇزىكا ئىلمىي جەمئىيىتىدە تۈرك مۇزىكا سەنئىتى ھەققىدە تەلىم ئالدى. كېيىنكى يىللاردا، ئائىلىسىنىڭ ئىستانبۇلغا كۆچۈشى بىلەن، ئۈسكۈدار مۇزىكا جەمئىيىتىدە ئۆگىنىشىنى داۋام ئەتتى ۋە سەھنىلەرگە چىقىشقا باشلىدى. تولۇق ئوتتۇرىنى پۈتتۈرۈپ، ئارزۇلىغان مەكتىپىنىڭ كەسپىگە ئۆتەلمىگەچكە گېرمانىيەگە قايتىش پىلانىنى سوقۇپ تۇرغان تاركان، ئىستانبۇل پىلاك شىركىتىنىڭ قۇرغۇچىسى مەھمەت سۆغۈتئوغلۇ بىلەن تونۇشۇپ قالدى ھەم بىر پىلاستىنكا چىقىرىش ھەققىدە توختاملاشتى.</p>


مەنبە
<p><ref target="https://ug.wikipedia.org/wiki/ئىزدە_قامۇسى">ئىزدە قامۇسى</ref> <ref target="http://wiki.izda.com/?a=show&amp;id=7498">http://wiki.izda.com/?a=show&amp;id=7498</ref></p></text></body></html>