<html><body><text id="wikipedia_ug_wikipedia_org__20272.html" ns="0" revid="150729" sourceurl="https://ug.wikipedia.org/wiki/%D9%85%DB%87%D8%B3%DB%95%D9%86%D9%86%D8%A7%D9%81%DB%87_%D8%A6%D8%A7%D8%A8%D8%AF%DB%87%D8%B1%D8%B1%D8%A7%D8%B2%D8%B2%D8%A7%D9%82" title="مۇسەننافۇ ئابدۇرراززاق" type="wikipedia">مۇسەننافۇ ئابدۇرراززاق<p><hi rend="bold">مۇسەننەفۇ ئابدۇرراززاق</hi> (ھەدىسلەر ۋە ساھابە – تابىئىنلار بايانلىرى توپلىمى مصنف عبد الرزاق - المصنف في الأحاديث والآثار)»، <ref target="https://ug.wikipedia.org/wiki/ئەھمەد_ئىبنى_ھەنبەل">ئىمام ئەھمەد ئىبنى ھەنبەل</ref> ۋە يەھيا ئىبنى مەئىن قاتارلىقلار دەرس ئالغان، تونۇلغان يەمەنلىك مۇھەددىس ئەبۇبەكرى <ref target="https://ug.wikipedia.org/wiki/ئابدۇرراززاق_سەنئانىي">ئابدۇرراززاق ئىبنى ھەممام سەنئانىي</ref> (ھ. 126 – 211 / م. 744 – 827) تەرىپىدىن يېزىلغان ئەسەر بولۇپ، ئەڭ دەسلەپكى ھەدىس كىتابلىرى قاتارىدىندۇر. </p>
<p>مۇئەللىف بۇ بۈيۈك ئەسىرىدە تۈرلۈك دەرىجىدىكى ھەدىس ۋە ساھابە - تابىئىنلارنىڭ بايانلىرىنى راۋىيلىرىغا ئەڭ قىسقا سەنەدى بىلەن تۇتاشتۇرۇپ فىقھىي تەرتىپ بويىچە رىۋايەت قىلىدۇ. </p>
<p>مۇئەللىف بىلەن ساھابىنىڭ ئارىلىقىدا بەزىدە ئىككىلا كىشى بولغانلىقتىن ئۇنىڭ سەنەدى ئىنتايىن «ئالى سەنەد» ھېسابلىنىدۇ. </p>
<p>شەيخ ھەبىبۇرراھمان ئەلئەزەمىي تەرىپىدىن «ئەلمۇسەننەف» نامى بىلەن 12 تومدا (ئاخىرقى تومى مۇندەرىجە ۋە تىزىقلار) 31 بۆلۈم، 2133 بابقا بۆلۈنگەن ھالدا 1970 - يىلى بېيرۇتتا نەشر قىلىنغان بولۇپ، 21 مىڭ 33 ھەدىسنى ۋە ساھابە - تابىئىنلارنىڭ بايانلىرىنى ئۆز ئىچىگە ئالماقتا. لېكىن، ئەسەرنىڭ باش تەرىپىنىڭ ئازغىنە بىر قىسمى ئۆكسۈك بولۇش بىلەن بىرگە، ئۇنىڭ ئىچىدە ئىمام ئابدۇرراززاق ئۇستازى مەئمەر ئىبنى راشىد ئەلئەزدىي (ھ. 95 – 153 / م. 714 – 770) دىن رىۋايەت قىلغان ھەدىسلەر توپلىمى «ئەلجاﻣﯩﺌ»مۇ 10 - تومنىڭ ئاز بىر قىسمى بىلەن 11 - تومدا ئورۇن ئالغان.</p>
<p>Last edited 6 years ago by <ref target="https://ug.wikipedia.org/wiki/ئىشلەتكۈچى:YiFeiBot">YiFeiBot</ref></p>
</text></body></html>