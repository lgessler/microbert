<html><body><text id="wikipedia_ug_wikipedia_org__7361.html" ns="0" revid="132198" sourceurl="https://ug.wikipedia.org/wiki/%D8%A6%D9%89%D8%B3%D8%AA%D8%A7%D9%86%D8%A8%DB%87%D9%84_%D8%AA%DB%90%D8%AE%D9%86%D9%89%D9%83%D8%A7_%D8%A6%DB%87%D9%86%D9%89%DB%8B%DB%90%D8%B1%D8%B3%D9%89%D8%AA%DB%90%D8%AA%D9%89" title="ئىستانبۇل تېخنىكا ئۇنىۋېرسىتېتى" type="wikipedia">ئىستانبۇل تېخنىكا ئۇنىۋېرسىتېتى
<p>
ئىستانبۇل تېخنىكا ئۇنىۋېرسىتېتى

</p><figure></figure><p><hi rend="bold">ئىستانبۇل تېخنىكا ئۇنىۋېرسىتېتى</hi> (<ref target="https://ug.wikipedia.org/wiki/تۈركچە">تۈركچە</ref>: <hi rend="italic">İstanbul Teknik Üniversitesi،</hi> <ref target="https://ug.wikipedia.org/wiki/ئىنگىلىزچە">ئىنگىلىزچە</ref>: <hi rend="italic">Istanbul Technical University،</hi> ئادەتتە <hi rend="bold">ITU</hi> ۋە ياكى <hi rend="bold">İTÜ</hi> ئىسمى بىلەن بىلىنىدۇ ) <ref target="https://ug.wikipedia.org/wiki/تۈركىيە">تۈركىيە</ref>دىكى داڭلىق ئالىي بىلىم يۇرتلىرىدىن بىرىدۇر. 1773 - يىلى <ref target="https://ug.wikipedia.org/wiki/ئىستانبۇل">ئىستانبۇل</ref>دا قۇرۇلغان بۇ بىلىم يۇرتى، يالغۇز تۈركىيەدىكى ئەڭ كونا ئالىي بىلىم يۇرتلىرىدىن بولۇپلا قالماي، دۇنيادىكى ئەڭ قەدىمىي ئالىي بىلىم يۇرتلىرىدىن بىرىدۇر.</p>قىسقىچە مەلۇمات<list type="unordered"><item>مەكتەپ شوئارى: (تۈركچە: <hi rend="italic">Asırlardır Çağdaş</hi>، ئۇيغۇرچە: ھەردائىم زامانىۋىي)</item>
<item><ref target="https://ug.wikipedia.org/wiki/ئوقۇغۇچى">ئوقۇغۇچى</ref> سانى: 22،280</item>
<item><ref target="https://ug.wikipedia.org/wiki/تولۇق_كۇرس">تولۇق كۇرس</ref> ئوقۇغۇچىلىرى: 14،955</item>
<item><ref target="https://ug.wikipedia.org/wiki/ماگىستىر">ماگىستىر</ref> ۋە <ref target="https://ug.wikipedia.org/wiki/دوكتور_ئاسپرانتى">دوكتور ئاسپرانتى</ref>: 5،887</item>
<item><ref target="https://ug.wikipedia.org/wiki/ئوقۇتقۇچى">ئوقۇتقۇچى</ref>(توپلام): 1990</item>
<item><ref target="https://ug.wikipedia.org/wiki/پروڧېسسور">پروڧېسسور</ref>: 404</item>
<item>ئورنى: <ref target="https://ug.wikipedia.org/wiki/ئىستانبۇل">ئىستانبۇل</ref>، <ref target="https://ug.wikipedia.org/wiki/تۈركىيە">تۈركىيە</ref></item>
<item>تور ئادرىسى:<ref target="http://www.itu.edu.tr">ئىستانبۇل تېخنىكا ئۇنۋېرسىتېتى</ref></item></list>قىسقىچە تارىخى<p>قۇرۇلغىنىدىن بېرى ، تەبئىي پەن ۋە ئىنژىنىرلىق ساھەسىدە مۇھىم رول ئويناپ كېلىۋاتقان ئىستانبۇل تېخنىكا ئۇنىۋېرسىتېتى ، 1773 - يىلى <ref target="https://ug.wikipedia.org/wiki/ئوسمان_ئىمپېرىيىسى">ئوسمان ئىمپېرىيىسى</ref>نىڭ پادىشاھى <hi rend="bold">مۇستاپا III</hi> تەرىپىدىن ، ھەربىي كېمىسازلىقنى راۋاجلاندۇرۇش مەقسىتىدە <hi rend="bold">ئىمپىرىيە دېڭىز ئارمىيە ئىنژىنىرلىق مەكتىپى</hi> (<ref target="https://ug.wikipedia.org/wiki/ئوسمانلى_تۈركچىسى">ئوسمانلى تۈركچىسى</ref>دە:<hi rend="italic">Mühendishane-i Bahr-i Hümayun</hi>) ئىسمى بىلەن <ref target="https://ug.wikipedia.org/wiki/ئوسمان_ئىمپېرىيىسى">ئوسمان ئىمپېرىيىسى</ref>نىڭ پايتەختى <ref target="https://ug.wikipedia.org/wiki/ئىستانبۇل">ئىستانبۇل</ref>دا قۇرۇلغان. 1845 - يىلىغا كەلگەندە ، بۇ مەكتەپ يالغۇز دېڭىزچىلىق تېخنىكا بىلىملىرى بىلەنلا قالماي ، باشقا تېخنىكا پەنلىرىگىچە كېڭەيگەن. </p><p>ئىستانبۇل تېخنىكا ئۇنىۋېرسىتېتى ھازىر ئىنژىنىرلىق - قۇرۇلۇش كەسىپلىرىنى ئاساس قىلغان بىر سانائەت مەكتىپىدۇر. بۇ بىلىم يۇرتىنىڭ ماشىنىسازلىق، بىناكارلىق قۇرۇلۇشى، ئۇچۇش ۋە ئالەم سانائىتى، ئېلىكتىر ئىنژىنىرلىقى، مۇزىكا سەنئىتى قاتارلىق كەسپلىرى تۈركىيە بويىچە ئالدىنقى قاتاردا تۇرىدۇ.</p><p>ئىستانبۇل تېخنىكا ئۇنىۋېرسىتېتى يالغۇز تەبئىي پەن ۋە ئىنژىنىرلىق ساھەسىدە مۇھىم ئەربابلارنى يېتىشتۈرۈپ چىقىرىپلا قالماي، تۈركىيە يېقىنقى زامان سىياسى تارىخىدىكى بەزى داڭلىق شەخسلەرنىڭمۇ ئانا مەكتىپى بولۇش شەرىپىنىمۇ قولدىن بەرمىگەن. تۈركىيە پرىزدېنتلىرىدىن <ref target="https://ug.wikipedia.org/wiki/تۇرغۇت_ئۆزال">تۇرغۇت ئۆزال</ref>، <ref target="https://ug.wikipedia.org/wiki/سۇلايمان_دېمىرەل">سۇلايمان دېمىرەل</ref>، <ref target="https://ug.wikipedia.org/wiki/نەجمەتتىن_ئەرباقان">نەجمەتتىن ئەرباقان</ref>لار بۇ مەكتەپنىڭ ئوقۇغۇچىلىرى ئىدى.</p>
<figure><caption>مەكتەپ ئىچىدىكى گولەتتىن بىر كۆرۈنۈش</caption></figure>
<figure><ref target="https://ug.wikipedia.org/wiki/Special:FilePath/Itu_ydy.jpg">ھۆججەت:Itu ydy.jpg</ref><caption>ماچكادىكى چەتئەل تىللىرى بۆلۈمى</caption></figure>
<figure><caption>سۇلايمان دېمىرەل مەدەنىيەت مەركىزى</caption></figure>
</text></body></html>