<html><body><text id="wikipedia_ug_wikipedia_org__20201.html" ns="0" revid="151283" sourceurl="https://ug.wikipedia.org/wiki/%D8%A6%DB%95%D9%84%D8%A8%DB%95%D8%AF%D8%B1_%D8%A6%DB%95%D9%84%D9%85%DB%87%D9%86%D9%89%D8%B1" title="ئەلبەدر ئەلمۇنىر" type="wikipedia">ئەلبەدر ئەلمۇنىر<p><hi rend="bold">ئەلبەدرۇل مۇنىر</hi> ياكى <hi rend="bold">ئەلبەدر ئەلمۇنىر</hi> (البدر المنير في تخريج الأحاديث والآثار الواقعة في الشرح الكبير» <ref target="https://ug.wikipedia.org/wiki/ئىران">ئىران</ref> <ref target="https://ug.wikipedia.org/wiki/قەزۋىن">قەزۋىنلىك</ref> <ref target="https://ug.wikipedia.org/wiki/شافىئىي_مەزھىپى">شافىئىي</ref> <ref target="https://ug.wikipedia.org/wiki/فەقىھ">فەقىھ</ref>، <ref target="https://ug.wikipedia.org/wiki/مۇھەددىس">مۇھەددىس</ref> ۋە تەرجىمىھال يازغۇچى، <ref target="https://ug.wikipedia.org/wiki/ئىبنۇلمۇلەققىن">ئىبنۇلمۇلەققىن</ref> نامى بىلەن تونۇلغان ئەبۇ ھەفس سىراجۇددىن ئۆمەر ئىبنى ئەلى ئەششافىئىي (ھ. 723 – 804 / م. 1323 – 1401) تەرىپىدىن <ref target="https://ug.wikipedia.org/wiki/ئابدۇلكەرىم_ئىبنى_مۇھەممەد_رافىئىي">ئابدۇلكەرىم ئىبنى مۇھەممەد رافىئىي</ref> (ھ. 557 – 623 / م. 1162 – 1226) نىڭ <ref target="https://ug.wikipedia.org/wiki/غەززالىي">ئىمام غەززالىي</ref> (ھ. 450 – 505 / م. 1058 – 1111) قەلىمىدىن شافىئىي فىقھىدىكى «<ref target="https://ug.wikipedia.org/wiki/ئەلۋەجىز">ئەلۋەجىز</ref>»ىگە يازغان «ئەلئەزىز / العزيز في شرح الوجيز (ئەششەرھۇل كەبىر)» ناملىق شەرھىدىكى ھەدىسلەرنىڭ تەخرىجىگە دائىر يېزىلغان ئەسەردۇر.</p>
<p>2004 - يىلى توققۇز تومدا، 2008 - يىلى 28 تومدا تولۇق نەشر قىلىنغان بولۇپ، شافىئىي فىقھىدا دەلىل قىلىنىدىغان 2574 ھەدىسنى ئۆز ئىچىگە ئالىدۇ. مۇئەللىف بۇ ئەسىرىدە ھەدىسلەرنىڭ سەنەدىنى كۆزدىن كەچۈرۈش، باھا بېرىش ۋە مۇھەددىسلەردىن نەقىل ئېلىشتا كەڭ ئىزدەنگەنلىكى ئۈچۈن، كېيىن ئۇنى ئىخچاملاپ «خۇلاسەتۇل بەدرىل مۇنىر» دەپ ئاتىغان. كېيىن ئۇنى تېخىمۇ ئىخچاملاپ «مۇنتەقا خۇلاسەتىل بەدرىل مۇنىر» دەپ ئاتىغان. ئاتاقلىق ھەدىسشۇناس <ref target="https://ug.wikipedia.org/wiki/شىھابۇددىن_ئىبنى_ھەجەر_ئەلئەسقەلانىي">شىھابۇددىن ئىبنى ھەجەر ئەلئەسقەلانىي</ref> (ھ. 773 – 852 / م. 1371 – 1449) ھەم بۇ ئەسەرنى 4/1 ىگە ئىخچاملاپ، ئۇنىڭغا ئۆزىنىڭ ۋە باشقا مۇھەددىسلەرنىڭ بايانلىرىنىمۇ قوشۇپ تولۇقلاپ «ئەتتەلخىسۇل ھەبىر» دەپ ئاتىغان. </p>
<p>ئىبنى ھەجەرنىڭ بۇ كىتابى تۇنجى بولۇپ 1886 - يىلى دېھلىدا تاش مەتبەدە، كېيىن 1964 - يىلى قاھىرەدە بېسىلغان.</p>
</text></body></html>