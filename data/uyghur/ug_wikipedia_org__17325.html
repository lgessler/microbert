<html><body><text id="wikipedia_ug_wikipedia_org__17325.html" ns="0" revid="144497" sourceurl="https://ug.wikipedia.org/wiki/%D8%B3%D8%A7%D9%8A%D8%A8%D8%A7%D8%BA_%D9%8A%DB%90%D8%B2%D9%89%D8%B3%D9%89_(%D9%82%D8%A7%D8%B1%D8%A7%D9%82%D8%A7%D8%B4_%D9%86%D8%A7%DA%BE%D9%89%D9%8A%D9%89%D8%B3%D9%89)" title="سايباغ يېزىسى (قاراقاش ناھىيىسى)" type="wikipedia">سايباغ يېزىسى (قاراقاش ناھىيىسى)
<p>سايباغ يېزىسى <ref target="https://ug.wikipedia.org/wiki/قاراقاش_ناھىيىسى">قاراقاش ناھىيىسى</ref> نىڭ غەربىي جەنۇبىغا جايلاشقان، يېزىلىق ھۆكۈمەتنىڭ تۇرۇشلۇق جايى بىلەن ناھىيە بازىرىنىڭ ئارىلىقى 21 كىلومېتىر، شەرقىي شىمال قىسمى بىلەن <ref target="https://ug.wikipedia.org/wiki/ئاقساراي_يېزىسى">ئاقساراي يېزىسى</ref> بىلەن تۇتىشىدۇ، شىمالىي قىسمى<ref target="https://ug.wikipedia.org/wiki/زاۋا_بازىرى"> زاۋا بازىرى</ref> بىلەن تۇتىشىدۇ، چۆل كىندىكىدە <ref target="https://ug.wikipedia.org/wiki/گۇما_ناھىيىسى">گۇما ناھىيىسى</ref> نىڭ غەربىدىكى<ref target="https://ug.wikipedia.org/wiki/دۇۋا_بازىرى"> دۇۋا بازىرى</ref> بىلەن قوشنا، شەرقىي تەرىپى <ref target="https://ug.wikipedia.org/wiki/قاراقاش_دەرياسى">قاراقاش دەرياسى</ref>،<ref target="https://ug.wikipedia.org/wiki/خوتەن_ناھىيىسى"> خوتەن ناھىيىسى</ref> بىلەن قارىشىپ تۇرىدۇ؛ جەنۇبتا كوئېنلۇن تېغى بىلەن خوتەن ناھىيىسى چېگرىلىنىدۇ.</p>
مەمۇرىي كەنتلەر
<p>سايباغ كەنتىسىدە 27 دانە كەنتە بار بولۇپ، ئۇلار تۆۋەندىكىچە:</p>
<list type="unordered"><item>قوتاز سايباغ كەنتى، دۈۋە سايباغ كەنتى، ھارپا سايباغ كەنتى، قىرىق سايباغ كەنتى؛</item>
<item>تاش ئەگىل كەنتى، تام ئەگىل كەنتى؛</item>
<item>ئۇلۇغ ئاتا كەنتى، باغدات كەنتى؛</item>
<item>يېڭى ئاۋات كەنتى، بوستان توغراق كەنتى، ئۇچات كەنتى؛</item>
<item>لەنگەن كەنتى، كۆك تېرەك كەنتى، قۇملۇق كەنتى؛</item>
<item>توغراسۇ كەنتى، سۈگەت بوستان كەنتى، دۇتتار كەنتى؛</item>
<item>توكايا كەنتى، تاملىق كەنتى، ، قوشلۇق كەنتى، قىشلاق كەنتى، تۇزاقچى كەنتى قاتارلىقلار.</item></list>
ئىقتىساد
<p>2006-يىلى، يېزا بويىچە ئىشلەپچىقىرىش ئومۇمىي قىممىتى 6319.51 مىڭ يۈەنگە يەتكەن، بۇنىڭ ئىچىدە 1-كەسىپنىڭ 5391.29 مىڭ يۈەنگە يىتىپ، ئومۇمىي مەھسۇلات قىممىتىنىڭ %85.31 نى ئىگەللىگەن، 2-كەسىپنىڭ 388.17 مىڭ يۈەنگە يەتكەن، ئومۇمىي مەھسۇلات قىممىتىنىڭ %6.14 نى ئىگەللىگەن، 3-كەسىپنىڭ 540.04 مىڭ يۈەنگە يەتكەن، ئومۇمىي مەھسۇلات قىممىتىنىڭ %8.55 نى ئىگەللىگەن. 2006-يىلى كىشى بېشىغا توغرا كېلىدىغان ساپ كىرىمى 1365.00 يۈەنگە يەتكەن.</p>
يېزا ئىگىلىكى
<p>يېزا بويىچە ئاشلىق تېرىلغۇ كۆلىمى 380000 مو بولۇپ، بىرلىك مەھسۇلاتى 433.47 كىلوگرام، ئومۇمىي مەھسۇلاتى 16472 توننا. بۇنىڭ ئىچىدە بۇغدايتېرىلغۇ كۆلىمى 19200 مو بولۇپ، بىرلىك مەھسۇلاتى 393.133 كىلوگرام، ئومۇمىي مەھسۇلاتى 7548 توننا، كۆممىقوناق تېرىلغۇ كۆلىمى 181400 مو بولۇپ، بىرلىك مەھسۇلاتى 476.02 كىلوگرام، ئومۇمىي مەھسۇلاتى 8635 توننا، شال تېرىلغۇ كۆلىمى 660 مىڭ مو بولۇپ، بىرلىك مەھسۇلاتى 437.888 كىلوگرام، ئومۇمىي مەھسۇلاتى 289 توننا، كېۋەز تېرىلغۇ كۆلىمى 6000 مو بولۇپ، بىرلىك مەھسۇلاتى 130 كىلوگرام، ئومۇمىي مەھسۇلاتى 788 توننا (ساپ پاختا)غا يەتكەن. يىل ئاخىرىدا قولدا قالغان چارۋا-مال 80680 تۇياققا يەتكەن.</p></text></body></html>