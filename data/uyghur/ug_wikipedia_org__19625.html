<html><body><text id="wikipedia_ug_wikipedia_org__19625.html" ns="0" revid="151265" sourceurl="https://ug.wikipedia.org/wiki/%D9%85%D8%A7%DA%BE%D9%89%D9%86%DB%87%D8%B1_%D9%82%D8%A7%D8%B3%D9%89%D9%85" title="ماھىنۇر قاسىم" type="wikipedia">ماھىنۇر قاسىمقاراڭ/Qarang/қараң: <ref target="https://ug.wikipedia.org/wiki/Mahinur_Qasim">ئۇيغۇر لاتىن ئېلىپبەسى/Uyghur latin élipbesi/уйғур латин елипбәси</ref>, <ref target="https://ug.wikipedia.org/wiki/Маһинур_Қасим">ئۇيغۇر كىرىل ئېلىپبەسى/Uyghur kiril élipbesi/уйғур кирил елипбәси</ref>
<p>ماھىنۇر قاسىم (لاتىن: Mahinur Qasim، كرىل: Маһинур Қасим)، شەرقىي تۈركىستان جۇمھۇرىيىتىنىڭ جۇمھۇر رەئىسى <ref target="https://ug.wikipedia.org/wiki/ئەخمەتجان_ﻗﺎﺳﯩﻤﻰ">ئەخمەتجان ﻗﺎﺳﯩﻤىنىڭ</ref> خانىمى.  </p>
<p>ماھىنۇر خانىم 1929 - يىلى 8 - ئاينىڭ 15 - كۈنى ئىلى ۋىلايىتىنىڭ قورغاس ناھىيىسىدە توغۇلغان. 1 يېشىدا ئاپىسى ۋاپات بولغان.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-:0-1">[1]</ref></p>
<p>1945 - يىلى 1 - ئاينىڭ 15 - كۈنى ئەخمەتجان قاسىمى بىلەن توي قىلغان ۋە ئەخمەت ئەپەندىنىڭ يېنىدا كاتىبلىق خىزمىتى بىلەن شوغۇللانغان.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-:0-1">[1]</ref></p>
<p>1949 - يىلى 27 - ئاۋغۇست كۈنى ئەخمەت ئەپەندى ۋاپات بولغاندىن كېيىن ئۆمۈرى قىزى بىلەن ئوغلىنى تەربىيلەش بىلەن ئۆتكەن.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-:0-1">[1]</ref></p>
<p>1951 - يىلى ئىلى ۋىلايەتلىك ئاياللار بىرلەشمىسىنىڭ مۇئاۋىن مۇدىرى، 1952 - يىلى غۇلجا شەھرىنىڭ باشلىقى بولغان ۋە شۇ يىلى <ref target="https://ug.wikipedia.org/wiki/جۇڭگو_كوممۇنىستىك_پارتىيىسى">جۇڭگو كوممۇنىستىك پارتىيىسىگە</ref> كىرگەن.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-:0-1">[1]</ref></p>
<p>1953 - يىلىدىن باشلاپ ئاتالمىش شىنجاڭ ئۆلكىلىك ھۆكۈمەت ئىشخانىسىنىڭ مۇئاۋىن مۇدىرى، ش ئۇ ئا ر ئاياللار بىرلەشمىسىنىڭ مۇئاۋىن مۇدىرى بولغان.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-:0-1">[1]</ref></p>
<p>«مەدەنىيەت ئىنقىلابى»دا زەربىگە ئۇچرىغان بولسىمۇ، ج ك پ 11 - نۆۋەتلىك مەركىزىي كومىتېتىنىڭ 3 - ئومۇمىي يىغىنىدىن كېيىن ئۈزۈل - كېسىل ئاقلىنىپ، ئاپتونوم رايونلۇق ئاياللار بىرلەشمىسىنىڭ مۇدىرلىق ۋەزىپىسى ئەسلىگە كەلتۈرۈلگەن.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-:0-1">[1]</ref></p>
<p>ئىلگىرى - ئاخىرى بولۇپ ش ئۇ ئا ر خەلق قۇرۇلتىيى دائىمىي كومىتېتىنىڭ مۇئاۋىن مۇدىرى، خىتاي مەملىكەتلىك خەلق قۇرۇلتىيى دائىمىي كومىتېتىنىڭ ئەزاسى، مەملىكەتلىك ئاياللار بىرلەشمىسىنىڭ مۇئاۋىن رەئىسى قاتارلىق ۋەزىپىلەرنى ئۆتىگەن.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-:0-1">[1]</ref></p>
<p>2003 - يىلى دەم ئېلىشقا چىققان. <ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-:0-1">[1]</ref></p>
ئەسلىمە
<p>ماھىنۇر قاسىمنىڭ ئون نەچچە يىلدا يېزىپ تەييارلىغان، 2014 - يىلى <ref target="https://ug.wikipedia.org/wiki/مىللەتلەر_نەشرىياتى">مىللەتلەر نەشرىياتى</ref> تەرىپىدىن 8 - ئايدا نەشر قىلىنغان «ئەخمەت ئەپەندىمنى ئەسلەيمەن» ناملىق ئىككى جىلدلىق بىر خاتىراتى بار بولۇپ، ئېغىر دەرىجىدە سۈزگۈچتىن ئۆتكۈزۈلگەن بولسىمۇ يەنىلا ئۆزى شاھىت بولغان بەزى ھەقىقىي ۋەقەلەر ھەققىدە مەلۇم دەرىجىدە ئىلمىي قىممەتكە ئىگە ئەسەر دېيىشكە بولىدۇ.</p>
</text></body></html>