<html><body><text id="wikipedia_ug_wikipedia_org__9216.html" ns="0" revid="36657" sourceurl="https://ug.wikipedia.org/wiki/%D8%A6%DB%88%D8%B1%DB%88%D9%85%DA%86%D9%89_%D8%B4%DB%95%D9%86%D8%B4%D9%89_%DA%86%D9%88%DA%AD_%D9%85%DB%95%D8%B3%DA%86%D9%89%D8%AA%D9%89" title="ئۈرۈمچى شەنشى چوڭ مەسچىتى" type="wikipedia">ئۈرۈمچى شەنشى چوڭ مەسچىتى<p>. ئۈرۈمچى شەنشى چوڭ مەسچىتى</p>
<p>ئۈرۈمچى شەنشى چوڭ مەسچىتى ئۈرۈمچى شەھرىدىكى خۇيزۇ مەسچىتلىرىنىڭ ئىچىدىكى ئەڭ قەدىمى ، ئەڭ چوڭ مەسچىت . ئورنى ئۈرۈمچى شەھىرى يۇڭخې ئۇدۇل كوچىسدا . چىڭ سۇلالىسىنىڭ چيەنلوڭ يىللىرى سېلىنىشقا باشلاپ ، 1906 - يىلى ( گۇاڭشۈينىڭ 32 - يىلى ) قايتا قۇرۇلغان . 20 - ئەسىرنىڭ 80 - يىللىرىدا چوڭ رېمونت قىلىنغان . مەزكۇر مەسچىت چاسا قورۇ شەكلىدە ئورۇنلاشتۇرۇلغان . نامازخانىسى جۇڭگو قەسىرلىرى شەكىلدىكى خىش - ياغاچ قۇرۇلمىلىق ئىمارەت بولۇپ ، ئالدى قىسمى تاق پەلەمپەيلىك بېلىق قاسراقسىمان ئۆگزىلىك ، كەينى قىسمى ئۈستى سەككىز بۇرجەكلىك ، ئاستى تۆت بۇرجەكلىك ، قەۋەت لەمپىلىك &lt;&lt; سەككىز بۇرجەك راۋاق &gt;&gt; ، ئەزان ئېيتىش راۋىقىدىن ئىبارەت . نامازخانىنىڭ سىرتىدا ئايلانما دەھلىز تۇتىشىپ تۇرىدۇ . قورۇنىڭ شىمالىي ، جەنۇبىي ، شەرقىي تەرەپلىرىدە زال ، ياتاقخانا ، مەدرىسە ۋە غۇسلىغانا بار ، مەزكۇر مەسچىت ئاپتونۇم رايون دەرىجىلىك مەدەنيەت يادىكارلىقى قاتارىدا قوغدىلىدىغان ئورۇن .</p></text></body></html>