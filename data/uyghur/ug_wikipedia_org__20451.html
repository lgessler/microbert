<html><body><text id="wikipedia_ug_wikipedia_org__20451.html" ns="0" revid="151012" sourceurl="https://ug.wikipedia.org/wiki/%D8%B3%D8%A7%D8%A8%D9%89%D8%A6%D9%89%D9%84%D9%89%D9%83" title="سابىئىلىك" type="wikipedia">سابىئىلىك<p><hi rend="bold">سابىئىن</hi> ياكى <hi rend="bold">سابىئىيلەر</hi>: ئىبراھىم ئەلەيھىسسالامنى ئۆزىنىڭ پەيغەمبىرى دەپ ئېتىقاد قىلىدىغان، يەھۇدىي ۋە خرىستىيانلاردىن ئىلگىرى ئۆتكەن بىر قەۋمنىڭ قالدۇقلىرىدۇر. بۇلار كېيىنچە يۇلتۇزلارنى ۋە پەرىشتىلەرنى ئۇلۇغلايدىغان بولۇپ كەتكەن. </p>
<p>سابىئىلەر «قۇرئان كەرىم» ۋە ئىسلام مۇتەپەككۇرلىرىنىڭ بايانلىرىغا ئاساسەن ئىككى تۈرلۈكتۇر: بىرى، ئاللاھقىلا ئىبادەت قىلىدىغان ئەھلى كىتاب سابىئىلەر بولۇپ، بۇلار ئىبراھىم ئەلەيھىسسالامغا ئەگەشكەنلەردۇر. يەنە بىرى، بۇتپەرەس مۇشرىكلەردۇر. «قۇرئان كەرىم»دە ئۈچ ئايەتتە<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-1">[1]</ref> تىلغا ئېلىنغان سابىئىلەر ئۆز زامانىدا، ھازىرقى تۈركىيە جۇمھۇرىيىتى شانلىئۇرفا ۋىلايىتىگە قاراشلىق، ئۇرفاغا 44 كىلومېتر كېلىدىغان <ref target="https://ug.wikipedia.org/wiki/ھارران">ھارراندە</ref> ياشىغان. ئۇلارنىڭ ئالىملىرى باغدادتا كىتاب تەرجىمە قىلىش ئارقىلىق ئىسلام مەدەنىيىتىگە تۆھپە قوشقان ۋە كېيىنچە تارىختىن ئىزى ئۆچكەن<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-2">[2]</ref><ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-3">[3]</ref>.</p>
</text></body></html>