<html><body><text id="wikipedia_ug_wikipedia_org__15205.html" ns="0" revid="147785" sourceurl="https://ug.wikipedia.org/wiki/%D8%A6%D9%89%D8%B2_%D8%B4%D9%89%D8%A6%DB%90%D8%B1%D9%89" title="ئىز شىئېرى" type="wikipedia">ئىز شىئېرى<p><ref target="https://ug.wikipedia.org/wiki/ئابدۇرېھىم_ئۆتكۈر">ئابدۇرېھىم ئۆتكۈر</ref> شىئېرى</p>
<p>ياش ئىدۇق ئۇزۇن سەپەرگە ئاتلىنىپ چىققاندا بىز،</p>
<p>ئەمدى ئاتقا مىنگۈدەك بوپ قالدى ئەنە نەۋرىمىز.</p>
<p>

ئاز ئىدۇق مۈشكۈل سەپەرگە ئاتلىنىپ ماڭغاندا بىز،</p>
<p>ئەمدى چوڭ كارۋان ئاتالدۇق قالدۇرۇپ چۆللەردە ئىز.</p>
<p>

قالدى ئىز چۆللەر ئارا، گاھى داۋانلاردا يەنە،</p>
<p>قالدى نى-نى ئارسلانلار دەشتى-چۆلدە قەبرىسىز.</p>
<p>

قەبرىسىز قالدى دىمەڭ يۇلغۇن قىزارغان دالىدا،</p>
<p>گۈل چېچەككە پۈركىنۇر تاڭلا-باھاردا قەبرىمىز.</p>
<p>

قالدى ئىز، قالدى مەنزىل، قالدى ئۇزاقتا ھەممىسى،</p>
<p>چىقسا بوران،كۆچسە قۇملار،ھەم كۆمۈلمەس ئىزىمىز.</p>
<p>

توختىماس كارۋان يولىدىن گەرچە ئاتلار بەك ئۇرۇق،</p>
<p>تاپقۇسى بۇ ئىزنى بىر كۈن، نەۋرىمىز-يا ئەۋرىمىز<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-1">[1]</ref>.</p>
<p>شىئېرنىڭ ئىنگىلىزچە تەرجىمىسى <ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-2">[2]</ref></p>
</text></body></html>