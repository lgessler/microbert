<html><body><text id="wikipedia_ug_wikipedia_org__4170.html" ns="0" revid="148106" sourceurl="https://ug.wikipedia.org/wiki/Uyghur_tili" title="Uyghur tili" type="wikipedia">Uyghur tili
قاراڭ/Qarang/қараң: <ref target="https://ug.wikipedia.org/wiki/Уйғур_тили">ئۇيغۇر كىرىل ئېلىپبەسى/Uyghur kiril élipbesi/уйғур кирил елипбәси</ref>, <ref target="https://ug.wikipedia.org/wiki/ئۇيغۇر_تىلى">ئۇيغۇر ئەرەپ ئېلىپبەسى/Uyghur erep élipbesi/уйғур әрәп елипбәси</ref>
<p><hi rend="bold">Uyghur tili</hi> uzaq tarixqa ige güzel til. U uzaq esirlik tereqqiyat dawamida qedimki türkiy tillar dewri, orxun uyghur tili dewri, idiqut-xaqaniye uyghur tili dewri, chaghatay uyghur tilini bésip ötken. Bu jeryanda uyghur tili orxun-yénsey yéziqi, qedimki uyghur yéziqi, biraxma yéziqi, mani yéziqi, soghd yéziqi, ereb yéziqi qatarliq yéziqlar bilen xatirilengen(bezi yéziqlar omumyüzlük, bezi yéziqlar qismen qollinilghan), shundaqla xenzu tili, sanskrit tili, sak tili, tuxar tili, soghda tili, ereb tili, pars tili, mongghul tili qatarliq nurghurn tillar bilen uchriship hem bir birige tesir körsitip, üzlüksiz mukemmelleshken we hazirqi zaman uyghur tili dewrige kirgen.</p>
<p>Hazirqi zaman uyghur tili 19-esirning axiri we 20-esirning deslipidin bashlap awwal chet ellik
Alimlar, andin élimiz alimliri teripidin tetqiq qilinghan. Bir esirdin köprek waqittin buyan hazirqi zaman 
Uyghur tili asasen eneniwi tilshunasliq boyiche, qoshumche qurulmichiliq tilshunasliqi, aylandurma-tughdurma
Tilshunasliqi qatarliq nezeriyiler boyiche tetqiq qilinip, xéli sistémiliq teswirlengen hem ayshem shemiyéwa,
Emir nejip, ghuji'ehmed seydiwaqasof, ibrahim muti'i, imin tursun, xemit tömür, mirsultan osmanof,
Turdi ehmed, nesrulla yolbuldi, enserdin musa qatarliq tilshunaslirimiz we yéngi bir ewlad tilchilirimizning
Her qaysi dewrlerge, métodlargha wekillik qilidighan eserliri meydangha kélip uyghur tili tetqiqatini chongqurlashturdi</p>
<figure><caption>haziqi zaman uyghur tili yéziqi</caption></figure>
<p><ref target="https://ug.wikipedia.org/wiki/قېلىپ:Pp-protected">قېلىپ:Pp-protected</ref></p>

Uyghur tili
Qollinilish da'irisi (téritoriyisi)
<p><ref target="https://ug.wikipedia.org/wiki/Jungxu'a_xelq_jumhuriyiti_(j_x_j)">Jungxu'a xelq jumhuriyiti (j x j)</ref> yaki (chin)ning <ref target="https://ug.wikipedia.org/wiki/Shinjang_Uyghur_Aptonom_Rayoni">Shinjang Uyghur Aptonom Rayoni</ref>, <ref target="https://ug.wikipedia.org/wiki/Qazaqistan">Qazaqistanning</ref> sherqiy we jenubiy qisimliri, <ref target="https://ug.wikipedia.org/wiki/Özbekistan">Özbekistan</ref>,<ref target="https://ug.wikipedia.org/wiki/Pakistan">Pakistan</ref>, <ref target="https://ug.wikipedia.org/wiki/Qirghizistan">Qirghizistan</ref>, <ref target="https://ug.wikipedia.org/wiki/Türkiye">Türkiye</ref>, <ref target="https://ug.wikipedia.org/wiki/Seudi_Erebistan">Seudi Erebistani</ref> qatarliq dölet we rayunlarda yashaydighan uyghurlar we bezi yéqin arliship olturaqlashqan bezi milletler teripidin aghizaki we yazma tilda qollinilidu.</p>
Bu tilni qollanghuchilar ahale nopusi
<p>Jungxu'a xelq jumhuriyiti téritoriyi ichideyashighuchi 11 milyon <ref target="https://ug.wikipedia.org/wiki/Uyghur">uyghur</ref> we ahaliy nopusi éning bolmighan ottura asiya we yawrupada yashighuchi bashqa <ref target="https://ug.wikipedia.org/wiki/Uyghurlar">uyghurlar</ref>.</p>
Yéziq
<p>Uyghurlar tarixta qachandin bashlap yéziq bilen xatirilinishke bashlighanliqi heqqide hazirghiche tetqiqatchilar teripidin birlikke kelgen qarash yoq. <ref target="https://ug.wikipedia.org/wiki/Özbekistan">Özbekistan</ref> we <ref target="https://ug.wikipedia.org/wiki/Qazaqistan">Qazaqistan</ref> qatarliq téritoriyilerde silawyan yéziqida,türkiye we yawrupa elliride türk yéziqida, junggo/chin memlikitide ereb yéziqi,latin yéziqi we xenzuche/xitayche/chinche yéziqlarda xatirilinidu. Tilshunaslar köpinche ereb yéziqi asasidiki uyghur yéziqida xati'ondin artuq uyghur mushu tilni ishlitidu. Undin</p>
Tilning teweliki
<p><hi rend="bold"><ref target="https://ug.wikipedia.org/wiki/Uyghur_tili">Uyghur tili</ref></hi> <ref target="https://ug.wikipedia.org/wiki/Ural-altay_tilliri'i_séstimisi">ural-altay tilliri'i séstimisi</ref>、 türkiy tillar a'ilisi、sherqiy türk tili tarmiqi, uyghur-qarluq tili toplimi ,uyghur tili bolup türkiy tillardin özbek tili eng yéqin til bolup hésaplinidu. Ikkilisi chaghatay türkchisining warisliri bolup bezi alimlar teripidin eynen bir til dep qarilidu.</p>
Di'alékt we shiweler
<p>Chong jehettin merkiziy dé'alikit, <ref target="https://ug.wikipedia.org/wiki/Xoten_dé'alikti">xoten dé'alikti</ref> we <ref target="https://ug.wikipedia.org/wiki/Lopnur_dé'alikti">lopnur dé'alikti</ref> qatarliq üch wariyanti bar. Shinjang uyghur aptunum rayuni teweside birlikke kelgen uyghur edebiy tili asasliq merkiziy di'alikittin menbe alidu. Kitabiy til yaki yéziq tili aghzakiy til yaki xelq tili bilen asasen yéqin yaki bir az periqliq, xalas. Metbu'at, xet -chek alaqe, kinu - filim, sehne yaki uchur-axbaratlarda edebiy til qollinilidu we qollinilishi shert.ereb heripliri asasidiki uyghur kona yéziqi qanuniy yéziq bolup,özgertish yaki qisqartip yézishqa bolmaydu.
Merkiziy dé'alikit: <ref target="https://ug.wikipedia.org/wiki/Ürümchi">Ürümchi</ref>, <ref target="https://ug.wikipedia.org/wiki/Turpan">Turpan</ref>, <ref target="https://ug.wikipedia.org/wiki/Qumul">Qumul</ref>,<ref target="https://ug.wikipedia.org/wiki/Ghulja">Ghulja</ref>,<ref target="https://ug.wikipedia.org/wiki/Aqsu">Aqsu</ref>,<ref target="https://ug.wikipedia.org/wiki/Atush">Atush</ref>,<ref target="https://ug.wikipedia.org/wiki/Qeshqer">Qeshqer</ref>, <ref target="https://ug.wikipedia.org/wiki/Guma">Guma</ref>, korla shiwiliri</p>
<p><ref target="https://ug.wikipedia.org/wiki/Xoten_dé'alikti">Xoten dé'alikti</ref>: xoten shiwisi</p>
<p><ref target="https://ug.wikipedia.org/wiki/Lopnur_dé'alikti">Lopnur dé'alikti</ref>: lopnur shiwisi</p>
Uyghur tili
<p>Uyghur tili uzaq tarixqa ige güzel til. U uzaq esirlik tereqqiyat dawamida qedimki türkiy tillar dewri, orxun uyghur tili dewri, idiqut-xaqaniye uyghur tili dewri, chaghatay uyghur tilini bésip ötken. Bu jeryanda uyghur tili orxun-yénsey yéziqi, qedimki uyghur yéziqi, biraxma yéziqi, mani yéziqi, soghd yéziqi, ereb yéziqi qatarliq yéziqlar bilen xatirilengen.</p>
</text></body></html>