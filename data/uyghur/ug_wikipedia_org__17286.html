<html><body><text id="wikipedia_ug_wikipedia_org__17286.html" ns="0" revid="144427" sourceurl="https://ug.wikipedia.org/wiki/%D8%AA%D9%88%D8%BA%D8%B1%D8%A7%D8%BA%D8%A7%D8%B2_%D9%8A%DB%90%D8%B2%D9%89%D8%B3%D9%89" title="توغراغاز يېزىسى" type="wikipedia">توغراغاز يېزىسى
<p>توغراغاز يېزىسى شىنجاڭ<ref target="https://ug.wikipedia.org/wiki/كېرىيە_ناھىيىسى"> كېرىيە ناھىيىسى </ref>بازىرىنىڭ غەربىي قىسمىغا 18 كىلومېتىر كېلىدىغان جايغا جايلاشقان. يېزىنىڭ شىمال تەرىپى <ref target="https://ug.wikipedia.org/wiki/شىۋول_يېزىسى">شىۋول يېزىسى</ref> ۋە<ref target="https://ug.wikipedia.org/wiki/سىيەك_يېزىسى"> سىيەك يېزىسى</ref> نىڭ شىمالى بىلەن چېگرىلىنىدۇ، جەنۇبتا <ref target="https://ug.wikipedia.org/wiki/لەڭگەر_يېزىسى">لەڭگەر يېزىسى</ref> بىلەن تۇتىشىدۇ، شەرقتە<ref target="https://ug.wikipedia.org/wiki/سىيەك_يېزىسى"> سىيەك يېزىسى</ref>، پەيشەنبە بازار بىلەن تۇتىشىدۇ، غەربىي تەرىپى <ref target="https://ug.wikipedia.org/wiki/شىۋول_يېزىسى">شىۋول يېزىسى</ref> بىلەن قوشنا. يەر شەكلى خۇددى ئۈچ بۇلۇڭغا ئوخشايدۇ، ئومۇمىي كۆلىمى 132.6 كۋادرات كىلومېتىر كېلىدۇ. يەر شەكلى غەربىي جەنۇبتىن شەرقىي شىمالغا قىيسايغان. دېڭىز يۈزىدىن ئوتتۇرىچە ئېگىزلىكى 1453 مېتىر كېلىدۇ.</p>
كىلىماتى
<p>توغراغاز يېزىسىنىڭ ھاۋا كىلىماتى ئىللىق ھەم قۇرغاق، يىللىق ئوتتۇرىچە ھۆل-يېغىن مىقدارى 45.8 مىللىمېتىر، يىللىق ئوتتۇرىچە پارغا ئايلىنىش مىقدارى 2479.8 مىللىمېتىر. يىللىق ئوتتۇرىچە تېمپېراتۇرىسى ℃11.6، 1-ئايدىكى ئەڭ تۆۋەن تېمپېراتۇرىسى ℃24.3-، 7- ئايدىكى ئەڭ يۇقىرى تېمپېراتۇرىسى ℃41.2. بىر يىلدىكى قىروسىز مەزگىلى 207 كۈن. ئادەتتە شامال كۈچى 5 بال، ئەڭ چوڭ شامال كۈچى 9 بالغا يېتىدۇ.</p></text></body></html>