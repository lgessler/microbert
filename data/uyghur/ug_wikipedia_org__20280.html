<html><body><text id="wikipedia_ug_wikipedia_org__20280.html" ns="0" revid="150741" sourceurl="https://ug.wikipedia.org/wiki/%D8%B4%DB%87%D8%A6%DB%95%D8%A8%DB%87%D9%84_%D8%A6%D9%89%D9%85%D8%A7%D9%86" title="شۇئەبۇل ئىمان" type="wikipedia">شۇئەبۇل ئىمان<p><hi rend="bold">شۇئەبۇل ئىمان</hi> (ئىمان شاخچىلىرى توپلىمى / شعب الإيمان - الجامع لشعب الإيمان)، مەشھۇر مۇھەددىس ۋە شافىئىي فەقىھ ئەھمەد ئىبنى ھۈسەين ئەلبەيھەقىي (ھ. 384 – 458 / م. 994 - 1066) تەرىپىدىن كامىل ئىماننى شەكىللەندۈرۈش ئۈچۈن قىلىنىدىغان دىنىي ئىش - ھەرىكەتلەر ھەققىدە تەسنىف قىلىنغان 7 جىلدلىق ئەسەردۇر. </p>
<p>مۇئەللىف ئەسەرنى يېزىشتا بۇخارالىق شافىئىي فەقىھ ئەبۇ ئابدۇللاھ ئەلھەلىيمىي (ھ. 338 – 403 / م. 950 - 1012) نىڭ شۇ نامدىكى بىر ئەسىرىنى ئۆرنەك ئالغان ۋە دەۋرىدىكى ئىماننىڭ ھەقىقىتى ھەققىدىكى تالاش - تارتىشلارنى ھەل قىلىشنى ئويلىغان ھەمدە پەيغەمبەر ئەلەيھىسسالامنىڭ «ئىمان ئاتمىش نەچچە شاخچىدۇر، ھايامۇ ئىماننىڭ بىر شاخچىسىدۇر» دېگەن ھەدىسىنى چىقىش قىلغان. </p>
<p>ئەسىرىنى 12 بابقا بۆلۈشتىمۇ ئەبۇ ئابدۇللاھ ھەلىيمىيگە ئەگەشكەن. ئەسەرنىڭ مۇھەممەد ئىبنى سەئىد نەشرى 1100 بەتلىك ھەدىس ۋە ئەسەر مۇندەرىجىلىرى بولۇپ، توپلام 12 مىڭ 269 رىۋايەتتىن تەشكىل تاپقان.</p>
مەنبەلەر

<p>Last edited 6 years ago by <ref target="https://ug.wikipedia.org/wiki/ئىشلەتكۈچى:YiFeiBot">YiFeiBot</ref></p>
</text></body></html>