<html><body><text id="wikipedia_ug_wikipedia_org__15497.html" ns="0" revid="141684" sourceurl="https://ug.wikipedia.org/wiki/%D8%B4%D9%89%D9%86%D8%AC%D8%A7%DA%AD_%D8%A6%DB%86%D9%84%D9%83%D9%89%D8%B3%D9%89_(%D8%AC%DB%87%DA%AD%D8%AE%DB%87%D8%A7_%D8%AE%DB%95%D9%84%D9%82_%D8%AC%DB%87%D9%85%DA%BE%DB%87%D8%B1%D9%89%D9%8A%D9%89%D8%AA%D9%89)" title="شىنجاڭ ئۆلكىسى (جۇڭخۇا خەلق جۇمھۇرىيىتى)" type="wikipedia">شىنجاڭ ئۆلكىسى (جۇڭخۇا خەلق جۇمھۇرىيىتى)
<p>شىنجاڭ ئۆلكىسى <ref target="https://ug.wikipedia.org/wiki/جۇڭخۇا_خەلق_جۇمھۇرىيىتى">جۇڭخۇا خەلق جۇمھۇرىيىتى</ref> قۇرۇلغاندىن كېيىن ئۇنىڭ بىر مەمۇرىي ئۆلكىسى سالاھىيىتىدە 6 يىل دەۋام قىلدى. </p>
<p><ref target="https://ug.wikipedia.org/wiki/1949-_يىل">1949</ref>- يىلى، <ref target="https://ug.wikipedia.org/wiki/گومىنداڭ_ۋە_كۇمپارتىيە_ئىچكى_ئۇرۇشى">گومىنداڭ ۋە كۇمپارتىيە ئىچكى ئۇرۇشىنىڭ</ref> ئاخىرىدا، <ref target="https://ug.wikipedia.org/wiki/جۇ_ڭگو_خەلق_ئازادلىق_ئارمىيسى">جۇ ڭگو خەلق ئازادلىق ئارمىيسى</ref> ئۈستۈنلىكنى ئىگىلىدى، <ref target="https://ug.wikipedia.org/wiki/گومىنداڭ_ئارمىيىسى">گومىنداڭ ئارمىيىسى</ref> مەغلۇب بولۇشقا باشلىدى. <ref target="https://ug.wikipedia.org/wiki/پېڭ_دېخۇەي">پېڭ دېخۇەي</ref> باشچىلىقىدىكى <ref target="https://ug.wikipedia.org/wiki/خەلق_ئازادلىق_ئارمىيىسى_بىرىنچى_دالا_ئارمىيىسى">خەلق ئازادلىق ئارمىيىسى بىرىنچى دالا ئارمىيىسى</ref> 8- ئاينىڭ 26- كۈنى لەنجۇنى ئىگىلەپ پۈتۈن <ref target="https://ug.wikipedia.org/wiki/گەنسۇ_ئۆلكىسى">گەنسۇنى</ref> كونترول قىلدى. شىنجاڭدىكى گومىنداڭ ئىنقىلابىي ئارمىيىس ھەربىي كومېتىتى باشلىقى <ref target="https://ug.wikipedia.org/wiki/تاۋ_سىيۆ">تاۋ سىيۆ</ref>، <ref target="https://ug.wikipedia.org/wiki/بۇرھان_شەھىدى">بۇرھان شەھىدى</ref> قاتارلىقلار گومىنداڭ بىلەن مۇناسىۋىتىنى ئۈزگەنلىكىنى ئېلان قىلدى. بۇ مەزگىلدە جۇڭگو كۇمپارتىيەسى تەرەپدارى <ref target="https://ug.wikipedia.org/wiki/جاڭ_جىجوڭ">جاڭ جىجوڭنىڭ</ref> سالاچىلىقى بىلەن، كۇمپارتىيە تەرەپتىن سۆھبەت ۋەكىلى قىلىپ پېڭ لىچۈەن ئىبەرلىدى. شۇ يىلى <ref target="https://ug.wikipedia.org/wiki/سوۋېت_ئىتتىپاقى">سوۋېت ئىتتىپاقى</ref> <ref target="https://ug.wikipedia.org/wiki/شەرقى_تۈركىستان_جۇمھۇرىيىتى">قوزغىلاڭچى ئارمىيىنىڭ</ref> <ref target="https://ug.wikipedia.org/wiki/ئۈرۈمچى_شەھىرى">ئۈرۈمچىگە</ref> كىرىشى چەكلەندى، ھەتتا جۇڭخۇا خەلق جۇمھۇرىيىتى ھۆكۈمىتىگە تەسلىم بولۇشقا قىستىدى. 9- ئاينىڭ 25- كۈنى بىرىنچى دالا ئارمىيىسى بىرىنچى ئەترەت ۋاڭ جېننىڭ باشچىلىقىدا ئۈرۈمچىگە كىردى. شۇنىڭ بىلەن شىنجاڭ جۇڭخۇا خەلق جۇمھۇرىيىتىنىڭ بىر ئۆلكىسى ھالىغا كېلىپ قالدى. 12- ئاينىڭ 17- كۈنى شىنجاڭ ئۆلكىلىك خەلق ھۆكۈمىتى قۇرۇلدى، بۇرھان شەھىدى ئۆلكە رەئىسى بولدى.</p>
<p>1955- يىلى 9- ئاينىڭ 13- كۈنى مەملىكەتلىك خەلق قۇرۇلتىيى دائىمىي ھەيئەت يىغىنى 21- يىغىنىنىڭ قارارى بىلەن، شىنجاڭ ئۆلكىسى بىكار قىلىنىپ، ئەسلىدىكى شىنجاڭ ئۆلكىسى مەمۇرىي رايونى توپراقلىرىدا شىنجاڭ ئۇيغۇر ئاپتونوم رايونى تەشكىللەندى. 10- ئاينىڭ 1- كۈنى رەسمىي مۇراسىم بىلەن شىنجاڭ ئۇيغۇر ئاپتونوم رايونى قۇرۇلدى، ئارقىدىن شىنجاڭ ئۇيغۇر ئاپتونوم رايونى خەلق ھەيئىتى قۇرۇلدى، شىنجاڭ جۇڭگونىڭ 5 ئاز سانلىق مىللەتلەر ئاپتونوم رايونىنىڭ بىرى بولدى، شۇنىڭ بىلەن شىنجاڭ ئۆلكىسى تارىخ سەھنىسىدىن تۈشتى.</p>
ئاھالىسى
<p><ref target="https://ug.wikipedia.org/wiki/جۇڭخۇا_خەلق_جۇمھۇرىيىتى">جۇڭخۇا خەلق جۇمھۇرىيىتى</ref> دۆلەتلىك سىتاتىستىك ئىدارىسى 1954- يىلى 11- ئاينىڭ 1- كۈنى ئېلان قىلغان «1- قېتىملىق مەملىكەتلىك نۇپۇس تەكشۈرۈش تىزىملىكى» دە، 1953- يىلى 6- ئاينىڭ 30- كۈنىگىچە، شىنجاڭنىڭ ئۇمۇمىي نۇپۇسى 4,873,608 جان بولۇپ، ئۇيغۇرلار نۇپۇسى 3,640,125 جان بولغان، شىنجاڭ ئۇمۇمىي نۇپۇسىنىڭ 4\3 قىسمىنى، خەنزۇ ۋە باشقا مىللەتلەر ئۇمۇمىي نۇپۇسنىڭ 4\1 ىنى ئىگىلىگەن.[1]</p>
مەمۇرىي رايونلارغا بۆلۈنىشى
<p>1954- يىلى، شىنجاڭ ئۆلكىسى 1 بىۋاستە قاراشلىق مەمۇرىي رايون، 10 ۋىلايەت، 5 ئاپتونوم ئوبلاست، 1 ئۆلكە دەرىجىلىك شەھەر، 2 شەھەر، 73 ناھىيە، 6 ئاپتونوم ناھىيەدىن تەشكىل تاپقان.</p>

ھۆكۈمەت
<p>1949- يىلى، شىنجاڭ ئۆلكىسى جۇڭگو كۇموارتىيىسىگە تەسلىم بولدى، ئەسلىدىكى شىنجاڭ ئۆلكىلىك ھۆكۈمەت 17- دېكابىر كۈنى شىنجاڭ ئۆلكىلىك خەلق ھۆكۈمىتىگە ئۆزگەرتىلدى. بۇرھان شەھىدى شىنجاڭ ئكلكىلىك ىەلق ھۆكۈمىتىنىڭ رەئىسى بولدى. (1949－1954) </p>
<p>1955- يىلى 1- ئۆكتەبر، <ref target="https://ug.wikipedia.org/wiki/شىنجاڭ_ئۇيغۇر_ئاپتونوم_رايونى">شىنجاڭ ئۇيغۇر ئاپتونوم رايونى</ref> قۇرۇلدى، ئارقىدىن <ref target="https://ug.wikipedia.org/wiki/شىنجاڭ_ئۇيغۇر_ئاپتونوم_رايونى">شىنجاڭ ئۇيغۇر ئاپتونوم رايونى خەلق كومىتېتى</ref> قۇرۇلدى.</p>
مەنبە
<list type="ordered"><item><ref target="https://ug.wikipedia.org/wiki/جۇڭخۇا_خەلق_جۇمھۇرىيىتى">جۇڭخۇا خەلق جۇمھۇرىيىتى</ref> دۆلەتلىك سىتاتىستىكا ئىدارىسى مەملىكەتلىك نۇپۇس تەكشۈرۈش نەتىجىسى، (1954- يىلى 1 نويابىر)؛ 1955- يىلى خەلق قوللانمىسى (داگۇڭباۋ نەشرى) 251- بەت</item></list>
قاراڭ
<p><ref target="https://ug.wikipedia.org/wiki/شىنجاڭ_ئۆلكىسى_(چىڭ)">شىنجاڭ ئۆلكىسى (چىڭ)</ref></p>
<p><ref target="https://ug.wikipedia.org/wiki/شىنجاڭ_ئۇيغۇر_ئاپتونوم_رايونى">شىنجاڭ ئۇيغۇر ئاپتونوم رايونى</ref></p></text></body></html>