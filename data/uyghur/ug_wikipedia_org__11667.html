<html><body><text id="wikipedia_ug_wikipedia_org__11667.html" ns="0" revid="73795" sourceurl="https://ug.wikipedia.org/wiki/%D8%A6%D9%89%D8%B4%DA%86%D9%89%D9%84%D8%A7%D8%B1_%DB%8B%D8%A7%D9%82%D9%89%D8%AA_%DA%AF%DB%90%D8%B2%D9%89%D8%AA%D9%89" title="ئىشچىلار ۋاقىت گېزىتى" type="wikipedia">ئىشچىلار ۋاقىت گېزىتى<p>&lt;ئىشچىلار ۋاقىت گېزىتى&gt; - شىنجاڭ ئۇيغۇر ئاپتونوم رايونلۇق باش ئىشچىلار ئويۇشمىسىنىڭ ئورگان گېزىتى. بۇ گېزىتنىڭ ئۇيغۇرچىسى 1952 - يىل 11 - ئايدىن تارتىپ &lt;شىنجاڭ ئىشچىلىرى&gt; دېگەن نام بىلەن نەشر قىلىنشقا باشلىغان، 1953 - يىل 2 - ئايدا &lt;شىنجاڭ گېزىتى&gt; بىلەن بىرلەشتۈرۈلگەن، 1981 - يىل 6 - ئايدا گېزىت يەنە ئەسلىگە كېلىپ &lt;شىنجاڭ ئىشچىلىرى گېزىتى&gt; گە ئۆزگەرتىلگەن. ھازىر چوڭ فورماتلىق، ھەپتىدە ئىككى سان چىقىدۇ، &lt;ئىشچىلارۋاقىت گېزىتى&gt; نىڭ ئەدەبىيات بېتى بۇ گېزىت 1981 - يىلى ئەسلىگە كەلگەندىن تارتىپلا بار ئىدى. ئەدەبىي بەت 1981 - يىلدىن 1993 - يىلغىچە &lt;گۈلىستان&gt; نامى بىلەن چىقىرىلغان، 1993 - يىلغا كەلگەندە &lt;قارلىق چوققا&gt; غا ئۆزگەرتىلگەن، ھازىر شۇ نام بىلەن چىقىرىلىۋاتىدۇ. بۇ بەتتە يەنە &lt;قەلەمكەشلەر&gt;، &lt;گۈلدەستە&gt;، &lt;چوغلۇق&gt; قاتارلىق سەھىپىلەر بار. &lt;ئىشچىلار ۋاقىت گېزىتى&gt; نىڭ ئەدەبىي تەرجىمە ئەسەرلەرنى ئېلان قىلىدىغان &lt;دېرىزە&gt; بېتىمۇ بار.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-1">[1]</ref></p>
</text></body></html>