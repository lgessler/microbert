<html><body><text id="wikipedia_ug_wikipedia_org__17249.html" ns="0" revid="144365" sourceurl="https://ug.wikipedia.org/wiki/%D8%A8%DB%87%D8%B2%D8%A7%D9%82_%D9%8A%DB%90%D8%B2%D9%89%D8%B3%D9%89" title="بۇزاق يېزىسى" type="wikipedia">بۇزاق يېزىسى
<p>بۇزاق يېزىسى <ref target="https://ug.wikipedia.org/wiki/خوتەن_ناھىيىسى">خوتەن ناھىيىسى</ref>گە قاراشلىق بولۇپ، خوتەن بوستانلىقىنىڭ مەركىزىگە جايلاشقان، <ref target="https://ug.wikipedia.org/wiki/خوتەن_شەھىرى">خوتەن شەھىرى</ref>بىلەن بولغان ئارىلىقى 17 كىلومېتىر، خوتەن ئايرودۇرۇمى بىلەن بولغان ئارىلىقى  4 كىلومېتىر كېلىدۇ، شىمالىي تەرىپى<ref target="https://ug.wikipedia.org/wiki/باغچى_بازىرى"> باغچى بازىرى</ref> بىلەن قوشنا، جەنۇبتا <ref target="https://ug.wikipedia.org/wiki/لاڭرۇ_يېزىسى">لاڭرۇ يېزىسى</ref> بىلەن تۇتىشىدۇ، شەرقىي تەرىپى <ref target="https://ug.wikipedia.org/wiki/تۇساللا_يېزىسى">تۇساللا يېزىسى</ref> بىلەن قوشنا، غەربىي تەرىپى<ref target="https://ug.wikipedia.org/wiki/لايقا_يېزىسى"> لايقا يېزىسى</ref> بىلەن تۇتىشىدۇ، قاتناش قولايلىق. يېزا بويىچە ئومۇمىي يەر كۆلىمى 533 مىڭ مو، بۇنىڭ ئىچىدە تېرىلغۇ يەر كۆلىمى 31 مىڭ مو، شەھەرگە قاراشلىق 222 كەنت، بىر دېھقانچىلىق مەيدانى، 3 مەمۇرىي كەنت، يېزا ئىگىلىك تەرەققىيات رايونى، 167 كەنت ئاھالە گۇرۇپپىسى بار. يېزا بويىچە جەمئىي دېھقان-چارۋىچىلاردىن 6367 ئائىلە بولۇپ، ئومۇمىي نوپۇسى 28 مىڭ، بۇنىڭ ئىچىدە ئەمگەك كۈچلىرى 13 مىڭ، يېزا بويىچە نوپۇسنىڭ تۇغۇلۇش نىسبىتى %13.5، تەبىئىي كۆپىيىش نىسبىتى ‰9.51 بولغان. دېھقان-چارۋىچىلارنىڭ ئىقتىسادىي كىرىم مەنبەسى ئاساسلىقى باغۋەنچىلىك، چارۋىچىلىق، قولدا توقۇلغان گىلەم قاتارلىقلار.</p>
مەمۇرىي كەنتلەر
<p>تەۋەلىكىدە 23 كەنت ئاھالە كومىتېتى بار بۇلۇپ، بۇلار بۇزاق كەنتى، جاي كەنتى، چىلەك كەنتى، تېتىر كەنتى، ئازۇك كەنتى، ئازنا بازار كەنتى، ھالۇ ئېرىق كەنتى، چاقا كەنتى، كەنئېرىق كەنتى، كوسا كەنتى، شور ئېرىق كەنتى، باسىي كەنتى، تېرىقئېرىق كەنتى، تۆۋەن قاش كەنتى، پاتەكلا كەنتى، توخۇلا كەنتى، قۇممەھەللىسى، قاش كەنتى، يايلىغان كەنتى، قۇمباغ كەنتى، قۇمقايغان كەنتى، تارشىلىق كەنتى، ئۇزۇنشور كەنتى قاتارلىقلار. </p>
باشقىلار
<p>قەبرىستانلىق<ref target="https://ug.wikipedia.org/wiki/خوتەن_شەھىرى"> خوتەن شەھىرى</ref> نىڭ غەربىي جەنۇبىغا 18 كىلومېتىر كېلىدىغان جايدا، يېزىنىڭ جەنۇبىي چېتىگە جايلاشقان، شەرقتىن غەربكە ئۇزۇنلۇقى 800 مېتىر، جەنۇبتىن شىمالغا كەڭلىكى 400 مېتىر كېلىدۇ. 1983-يىلدىن بۇيان كۆپ قېتىم قېزىلغان بولۇپ، بىر تۈركۈم مۇكەممەل ساقلانغان رەڭلىك جەسەت ساندۇقى بار، جەسەت ساندۇقى ئىچىدە يىپەك كىيىم-كىچەكلەر بار بۇلۇپ، تارىخىي مەدەنيەتنى تەتقىق قىلىشتا مۇھىم ئىسپات بۇلالايدۇ.</p></text></body></html>