<html><body><text id="wikipedia_ug_wikipedia_org__15252.html" ns="0" revid="140079" sourceurl="https://ug.wikipedia.org/wiki/%D9%83%DB%95%D8%A6%D8%A8%DB%95" title="كەئبە" type="wikipedia">كەئبە<p><hi rend="bold">كەئبە</hi> (<ref target="https://ug.wikipedia.org/wiki/ئەرەب_تىلى">ئەرەبچە</ref>: الكعبة المشرفة، <hi rend="italic">كەئبەئى شەرىڧ</hi>، <hi rend="italic">كەئبەئى مۇئەززەمە</hi>)، كۈللى <ref target="https://ug.wikipedia.org/wiki/مۇسۇلمان">مۇسۇلمانلار</ref>نىڭ قىبلىسى. <ref target="https://ug.wikipedia.org/wiki/مەككە">مەككە</ref> شەھرىگە جايلاشقان، كۇب شەكلىگە يېقىنراق بىر ئىبادەت يېرىدۇر. ئىسلام دىنىنىڭ تۇنجى ۋە ئەڭ مۇقەددەس يېرى قەبۇل قىلىنىدۇ. بۇ قۇرۇلۇشنىڭ ئەتراپىنى <ref target="https://ug.wikipedia.org/wiki/مەسجىدى_ھەرەم">مەسجىدى ھەرەم</ref> ئوراپ تۇرىدۇ. <ref target="https://ug.wikipedia.org/wiki/قۇرئان_كەرىم">قۇرئان كەرىمدە</ref> كەئبەئى مۇئەززەمەنىڭ ھەزرىتى <ref target="https://ug.wikipedia.org/wiki/ئىبراھىم_ئەلەيھىسسالام">ئىبراھىم ئەلەيھىسسالام</ref> ۋە ئۇنىڭ ئوغلى ھەزرىتى <ref target="https://ug.wikipedia.org/wiki/ئىسمائىل_ئەلەيھىسسالام">ئىسمائىل ئەلەيھىسسالام</ref> تەرىپىدىن راۋاقلىرى بىلەن قۇرۇلغانلىقى بايان قىلىنىدۇ. </p>
<p>يەر يۈزىدىكى جىمى مۇسۇلمانلار، قەيەردە بولمىسۇن، نامازلىرىنى كەئبەگە قاراپ ئوقۇيدۇ. كەئبىنى كۆرسىتىدىغان يۆنىلىشكە <ref target="https://ug.wikipedia.org/wiki/قىبلە">قىبلە</ref> دېيىلىدۇ. ئىسلامنىڭ بەش ئاساسىي شەرتىنىڭ بىرى بولمىش <ref target="https://ug.wikipedia.org/wiki/ھەج">ھەج</ref> ۋاقتىدا كەئبە <ref target="https://ug.wikipedia.org/wiki/پەرز">پەرز</ref> بولغان زىيارەت تاۋاڧى ۋە <ref target="https://ug.wikipedia.org/wiki/ۋاجىب">ۋاجىب</ref> بولغان ۋىدا تاۋاڧى بىلەن كەمىدە ئىككى كەرە تاۋاڧ قىلىنىدۇ. بۇلاردىن باشقا تاۋاڧلار بولسا <ref target="https://ug.wikipedia.org/wiki/سۈننەت">سۈننەتتۇر</ref>. تاۋاڧ (ئۈستىدىن قارىغاندا) سائەت يۆنىلىشىنىڭ تەتۈرسىگە <ref target="https://ug.wikipedia.org/wiki/ھەجەرۇل_ئەسۋەد">ھەجەرۇل ئەسۋەد</ref> بۇرجىسىدىن باشلاپ كەئبىنىڭ ئەتراڧىدا يەتتە قېتىم تولۇق ئايلىنىلدۇ. تاۋاڧ ۋاقتىدا ئايلانغان ھەر بىر ئايلىنىشقا ئىسە بىر شەۋت دېيىلىدۇ. تاۋاڧ شۇنداقلا <ref target="https://ug.wikipedia.org/wiki/ئۆمرە">ئۆمرە</ref>نىڭمۇ شەرتلىرى ئارىسىدىدۇر. ھەج ۋاقتىدا تەخمىنەن 6 مىلىيون ھاجى توپلىنىپ بىر كۈندە تەۋاڧ قىلىدۇ.</p></text></body></html>