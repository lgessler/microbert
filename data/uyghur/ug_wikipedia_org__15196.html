<html><body><text id="wikipedia_ug_wikipedia_org__15196.html" ns="0" revid="139643" sourceurl="https://ug.wikipedia.org/wiki/%D9%8A%D8%A7%DB%8B%DB%87%D8%B2_%D8%B3%DB%87%D9%84%D8%AA%D8%A7%D9%86_%D8%B3%DB%95%D9%84%D9%89%D9%85_%D9%83%DB%86%DB%8B%D8%B1%DB%88%D9%83%D9%89" title="ياۋۇز سۇلتان سەلىم كۆۋرۈكى" type="wikipedia">ياۋۇز سۇلتان سەلىم كۆۋرۈكىقاراڭ/Qarang/қараң: <ref target="https://ug.wikipedia.org/wiki/Yawuz_Sultan_Selim_Köwrüki">ئۇيغۇر لاتىن ئېلىپبەسى/Uyghur latin élipbesi/уйғур латин елипбәси</ref>, [[{{{2}}}|ئۇيغۇر كىرىل ئېلىپبەسى/Uyghur kiril élipbesi/уйғур кирил елипбәси]]

<p><hi rend="bold">ياۋۇز سۇلتان سەلىم كۆۋرۈكى</hi> (<hi rend="italic">تۈركچە</hi>: Yavuz Sultan Selim Bridge) ياكى <hi rend="bold">ئۈچىنچى بوغاز كۆۋرۈكى</hi>، ئىستانبۇل بوغۇزى ياكى <hi rend="italic">بوسڧوروس بوغۇزى</hi>نىڭ <ref target="https://ug.wikipedia.org/wiki/قارا_دېڭىز">قارا دېڭىز</ref>غا يېقىن شىمال تەرەپىگە قۇرۇلغان كۆۋرۈكتۇر. ئىسمى <ref target="https://ug.wikipedia.org/wiki/9._ئوسمانلى_پادىشاھى">9. ئوسمانلى پادىشاھى</ref>، تۇنجى <ref target="https://ug.wikipedia.org/wiki/ئوسمان_تۈرك_خەلىڧەسى">ئوسمان تۈرك خەلىڧەسى</ref> <ref target="https://ug.wikipedia.org/wiki/ياۋۇز_سۇلتان_سەلىم">ياۋۇز سۇلتان سەلىم</ref> خاننىڭ ئىسمىدىن كەلگەن. كۆۋرۈك <ref target="https://ug.wikipedia.org/wiki/ياۋروپا_ياقىسى">ياۋروپا ياقىسى</ref> تەرەڧتە <ref target="https://ug.wikipedia.org/wiki/سارىيەر">سارىيەر</ref> ناھىيىسىنىڭ گارىپچە مەھەللىسى بىلەن <ref target="https://ug.wikipedia.org/wiki/ئاسيا_ياقىسى">ئاسيا ياقىسى</ref> تەرەڧتە <ref target="https://ug.wikipedia.org/wiki/بەيكوز">بەيكوز</ref>نىڭ پويرازكۆي رايونىنى تۇتاستۇرۇپ تۇرىدۇ.</p>
<p>مەزكۇر كۆۋرۈك 59 مېتر كەڭلىكى بىلەن دۇنيانىڭ ئەڭ كەڭ، 322 مېتر تۈۋرۈك ئېگىزلىكى بىلەن ئەگمە ئاسقۇلىق كۆۋرۈكلەر ئارىسىدا دۇنيانىڭ ئەڭ ئېگىز، پۈتۈن كۆۋرۈكلەر ئىچىدە ڧرانسىيەدىكى <ref target="https://ug.wikipedia.org/wiki/مىللاۇ_جىلغىسى">مىللاۇ جىلغىسى</ref> كۆۋرىكىدىن كېيىنلا دۇنيادا ئىككىنچى ئەڭ ئېگىز تۈۋرۈكلۈك <ref target="https://ug.wikipedia.org/wiki/ئاسما_كۆۋرۈك">ئاسما كۆۋرۈك</ref> بولۇپ 1408 مېتىرلىق ئاساسىي ئوچۇقلىقى بىلەن ئۈستىدە رېلىس قۇرۇلغان ئەڭ ئۇزۇن ئاسما كۆۋرۈك ئېرۇر<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-:0-1">[1]</ref>. 2013- يىلى 29- باھار\ماي كۈنى كۆۋرۈك قۇرلۇشىغا ئۇل سېلىندى. 39 ئايدا 4.5 مىلىيارد لىرا سەرڧ قىلىنىپ قۇرۇلغان كۆۋرۈك 2016- يىلى 26- ئاۋغۇست قاتناش باشلاندى.    </p>

ئېچىلىش مۇراسىمى
<p>2016- يىلى 26- ئاۋغۇست رەسمىي قاتناش باشلاش مۇراسىمى بىلەن ئېچىلدى. مۇراسىمغا تۈركىيە جۇمھۇرىيىتى <ref target="https://ug.wikipedia.org/wiki/ئەلباشى">ئەلباشى</ref> <ref target="https://ug.wikipedia.org/wiki/رەجەپ_تاييىپ_ئەردوغان">رەجەپ تاييىپ ئەردوغان</ref>، بەھرەيىن قرالى <ref target="https://ug.wikipedia.org/wiki/ھاماد_بن_ئىسا_ئەل_خەلىڧە">ھاماد بن ئىسا ئەل خەلىڧە</ref>، بوسنىيە-ھىرتسىگوۋىنا رەئىس كونسىيىسى رەئىسى <ref target="https://ug.wikipedia.org/wiki/بەكر_ئىززەتبېگوۋىچ">بەكر ئىززەتبېگوۋىچ</ref>، ماكىدونىيە ئەلباشى <ref target="https://ug.wikipedia.org/wiki/كورگې_ئىۋانوۋ">كورگې ئىۋانوۋ</ref>، <ref target="https://ug.wikipedia.org/wiki/شىمالىي_قىبرىس">شىمالىي قىبرىس</ref> ئەلباشى <ref target="https://ug.wikipedia.org/wiki/مۇستاڧا_ئاكىنجى">مۇستاڧا ئاكىنجى</ref>، 11. تۈركىيە ئەلباشى <ref target="https://ug.wikipedia.org/wiki/ئابدۇللاھ_گۈل">ئابدۇللاھ گۈل</ref>، سابىق تۈرك باش مېنىستېرلىرىدىن <ref target="https://ug.wikipedia.org/wiki/ئەھمەد_داۋۇدئوغلۇ">ئەھمەد داۋۇدئوغلۇ</ref>، <ref target="https://ug.wikipedia.org/wiki/تۈركىيە_پۈيۈك_مىللەت_مەجلىسى">تۈركىيە پۈيۈك مىللەت مەجلىسى</ref> رەئىسى ئىسمائىل قەھرىمان، تۈركىيە باش مېنىستېرى <ref target="https://ug.wikipedia.org/wiki/بنئالى_يىلدىرىم">بنئالى يىلدىرىم</ref>، <ref target="https://ug.wikipedia.org/wiki/تۈركىيە_ھەربىي_كومېتىتى">تۈركىيە ھەربىي كومېتىتى</ref> رەئىسى <ref target="https://ug.wikipedia.org/wiki/ھۇلۇسى_ئاكار">ھۇلۇسى ئاكار</ref> ۋە <ref target="https://ug.wikipedia.org/wiki/بۇلغارىيە">بۇلغارىيە</ref> باش مىنىستېرى بويكو بورىسوۋ، پاكىستان پەنجاب ۋىلايىتى باش مىنىستېرى شاھباز شەرىڧ، سېربىيە مۇئاۋىن باش مىنىستېرى راسىم لژاژىك، <ref target="https://ug.wikipedia.org/wiki/گۈرجىستان">گۈرجىستان</ref> باش مىنىستېر بىرىنچى مۇئاۋىنى دىمىتىرى كۇمسىسىھۋىلى بىلەن بىرلىكتە نۇرغۇنلىغان مىنىستېر، خەلق ۋەكىلى ۋە ڧۇقرالار قاتناشتى <ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-CNNTürk-2">[2]</ref>. </p>
<p>2016- يىلى 8- ئاينىڭ 27- كۈنى كېچە سائەت 00:00 دە كۆۋرۈك رەسمىي قاتناشقا ئېچىلدى. ھەمدە 2016- يىلى 8- ئاينىڭ 31- كۈنىگىچە ئۆتۈش ھەققى كەچۈرۈم قىلىنىدىغانلىقى بىلدۈرۈلدى.</p>
</text></body></html>