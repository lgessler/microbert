<html><body><text id="wikipedia_ug_wikipedia_org__9192.html" ns="0" revid="152589" sourceurl="https://ug.wikipedia.org/wiki/%D9%82%DB%87%D8%B1%D8%A6%D8%A7%D9%86_%D9%83%DB%95%D8%B1%D9%89%D9%85" title="قۇرئان كەرىم" type="wikipedia">قۇرئان كەرىمقاراڭ/Qarang/қараң: <ref target="https://ug.wikipedia.org/wiki/Quran_Kerim">ئۇيغۇر لاتىن ئېلىپبەسى/Uyghur latin élipbesi/уйғур латин елипбәси</ref>, [[{{{2}}}|ئۇيغۇر كىرىل ئېلىپبەسى/Uyghur kiril élipbesi/уйғур кирил елипбәси]]

<p>
<hi rend="bold">قۇرئان كەرىم</hi> (<hi rend="italic"><ref target="https://ug.wikipedia.org/wiki/ئەرەبچە">ئەرەبچە</ref></hi>: القرآن الكريم el-kur'ân el-kerim، <hi rend="italic">تۈركچە</hi>: Kur'an-ı Kerim), ۋەيا <hi rend="italic">قۇرئان</hi>، <ref target="https://ug.wikipedia.org/wiki/ھەق_دىن">ھەق دىن</ref> <ref target="https://ug.wikipedia.org/wiki/ئىسلام_دىنى">ئىسلام دىنى</ref>نىڭ بىردىنبىر مۇقەددەس كىتابى<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-1">[1]</ref><ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-2">[2]</ref>.
قۇرئان كەرىم اللە تەئالانىڭ ئاخىرقى كىتابى بولۇپ، نازىل قىلىنغاندىن باشلاپ تا قىيامەت قايىم بولغۇچە پۈتكۈل ئىنسانلارغا خىتاب قىلىدۇ. <ref target="https://ug.wikipedia.org/wiki/مۇسۇلمانلار">مۇسۇلمانلار</ref>غا كۆرە، قۇرئان ئايەتلىرى <ref target="https://ug.wikipedia.org/wiki/اللە">اللە</ref>\ئاللاھ تەرىپىدىن <ref target="https://ug.wikipedia.org/wiki/جەبرائىل">جەبرائىل</ref> ئىسىملىك <ref target="https://ug.wikipedia.org/wiki/ڧەرىشتە">ڧەرىشتە</ref> ۋاستىسى بىلەن <ref target="https://ug.wikipedia.org/wiki/ئىسلام_پەيغەمبەرى">ئىسلام پەيغەمبەرى</ref> <ref target="https://ug.wikipedia.org/wiki/ھەزرىتى_مۇھەممەد">ھەزرىتى مۇھەممەد</ref>كە <ref target="https://ug.wikipedia.org/wiki/ۋەھىيلەر">ۋەھىيلەر</ref> ھالىدا نازىل قىلىنغان بىر <ref target="https://ug.wikipedia.org/wiki/مۇقەددەس_كىتاب">مۇقەددەس كىتاب</ref> ئېرۇر<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-3">[3]</ref>. شۇنىڭ ئۈچۈن ئۇنىڭ ھۆكۈملىرى ھەر زامان، ھەر ماكانغا شۇنداقلا پۈتكۈل ئىنسانىيەتكە ئۇيغۇن كېلىدۇ. ئىسلام قانۇننىنىڭ (<ref target="https://ug.wikipedia.org/wiki/شەرىئەت">شەرىئەت</ref>) ئىجرا قىلىنىشىدا <ref target="https://ug.wikipedia.org/wiki/ھەدىس">ھەدىس</ref> بىلەن بىرلىكتە ئاساس ئېلىنىدۇ <ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-4">[4]</ref> ۋە مۇسۇلمانلار ئىبادەتلىرىدە قۇرئاندىن تۈرلۈك <ref target="https://ug.wikipedia.org/wiki/سۇرە">سۇرە</ref> ۋەيا <ref target="https://ug.wikipedia.org/wiki/ئايەت">ئايەت</ref>لەرنى ئوقۇيدۇ<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-ReferenceB-5">[5]</ref>.</p>
<p>مۇتلەق كۆپچىلىك <ref target="https://ug.wikipedia.org/wiki/ئۇيغۇرلار">ئۇيغۇرلار</ref>نى ئۆز ئىچىگە مۇسۇلمان جامائەسى، قۇرئان، <ref target="https://ug.wikipedia.org/wiki/ئىنجىل">ئىنجىل</ref>، <ref target="https://ug.wikipedia.org/wiki/تەۋرات">تەۋرات</ref> ۋە <ref target="https://ug.wikipedia.org/wiki/زەبۇر">زەبۇر</ref>نى <ref target="https://ug.wikipedia.org/wiki/اللە">اللە</ref> تەرەڧىدىن ئىنسانلارغا ئىبەرىلگەن <ref target="https://ug.wikipedia.org/wiki/ساماۋىي_كىتابلار">ساماۋىي كىتابلار</ref> دەپ قەبۇل قىلماقتا<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-6">[6]</ref>. بۇ ۋەجدىن قۇرئاندا باشقا ساماۋىي كىتابلاردىكى بەئزى مەزمۇنلارغا ئوخشىشىپ كېتەدۇرغان مەزمۇنلارنىڭ بولىشى تەبىئىي دەپ قارىلىدۇ<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-7">[7]</ref>. بۇنىڭدىن باشقا، قالغان ئۈچ كىتابنىڭ ئۆزگەرتىلگەنلىكى ئۈچۈن، لېكىن زېمنىغا نازىل قىلىنغان ئاخىرىقى ساماۋىي كىتاب بولمىش قۇرئاننى تا قىيامەت قەدەر اللە تەرەڧىدىن قوغدىلىدىغانلىقىغا ئىتىقاد قىلىنىدۇ<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-8">[8]</ref>. ئىسلام ئىتىقادىغا كۆرە، ھەزرەتى <ref target="https://ug.wikipedia.org/wiki/مۇھەممەد_ئەلەيھىسسالام">مۇھەممەد ئەلەيھىسسالام</ref>نىڭ ئەڭ روشەن ۋە بۈيۈك مۆئجىزەسى<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-9">[9]</ref><ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-10">[10]</ref><ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-11">[11]</ref> ۋە ئۇنىڭ ھەقىيقى بىر <ref target="https://ug.wikipedia.org/wiki/پەيغەمبەر">پەيغەمبەر</ref> ئىكەنلىكىنىڭ دەلىلى سۈپىتىدە كۆرىلىدۇ<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-12">[12]</ref><ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-13">[13]</ref><ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-14">[14]</ref><ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-15">[15]</ref>. ھەمدە تۇنجى ئىنسان ۋە ئىلك پەيغەمبەر قەبۇل قىلىنغۇچى ھەزرەتى <ref target="https://ug.wikipedia.org/wiki/ئادەم_ئەلەيھىسسالام">ئادەم ئەلەيھىسسالام</ref> دىن ئىتىبارەن ئىبەرىلگەن ئىلاھىي مەتىنلەرنى تاماملىغۇچى دەپ قارىلىدۇ.</p>
<p><ref target="https://ug.wikipedia.org/wiki/شەرىئەت">شەرىئەت</ref> قۇرئاننىڭ ئىپادىلىنىشى ۋە تەبىرىنى ئاساس قىلغان قانۇن سىستېمىسى .شەرىئەتنىڭ بەزى كلاسسىك قىلمىشلىرى ئېغىر كىشىلىك ھوقۇق دەپسەندىچىلىكى ، جىنسىي باراۋەرلىك ۋە پىكىر ئەركىنلىكىگە دەخلى-تەرۇز قىلىشنى ئۆز ئىچىگە ئالىدۇ.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-16">[16]</ref>
<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-17">[17]</ref></p>
ئېتىمولوگىيىسى
<figure><caption>مۇھەممەد ئەلەيھىسسالامنىڭ تۇنجى ۋەھىيسى ، كېيىنچە يېزىقچىلىق ئۇسلۇبىدا قۇرئان بەلگىلىمىلىرىدە 96-ئورۇنغا تىزىلغان</caption></figure>
<p>ئەڭ كەڭ قوللىنىلغان ئىسمى «<hi rend="bold">قۇرئان كەرىم</hi>» ئېرۇر. قۇرئان كەلىمەسى <ref target="https://ug.wikipedia.org/wiki/ئەرەبچە">ئەرەبچە</ref> «ئوقىدى» مەنىسىدىكى قرأ (قارائا) سۆزىنىڭ ئۈچ ھەرڧلىك ھالىدۇر. «ئوقۇلغان نەرسە» ياكى «ئوقۇماق» ؛ ''كەرىم'' بولسا «ئېسىلزادە» ۋە «قولى ئوچۇق، مەرد» دېگەن مەنالارغا كېلىدۇ. بۇندىن باشقا «قۇرئان» سۆزى قۇرئاندا «ئوقۇلغان، ئوقۇش، ئوقۇماق»، «قوشۇلغان، قەۋەتلىك، توپلانغان» مەنىلىرىدىمۇ قوللىنىلغان. قۇرئان كەلىمەسى، قۇرئاندا 58 ئايەتتە تىلغا ئېلىنىدۇ.</p>
<p>إِنَّا أَنْزَلْنَاهُ قُرْآنًا عَرَبِيًّا لَعَلَّكُمْ تَعْقِلُونَ ﴿۲﴾ </p>
<p>(شۇبھىسىزكى، سىلەرنى تۈشەنسۇن دەپ، ئۇنى ئەرەبچە قۇرئان قىلىپ نازىل قىلدۇق.\ <ref target="https://ug.wikipedia.org/wiki/سۇرە_يۇسۇڧ">سۇرە يۇسۇڧ</ref>: 2)</p>
<p>فَإِذَا قَرَأْتَ الْقُرْآنَ فَاسْتَعِذْ بِاللَّهِ مِنَ الشَّيْطَانِ الرَّجِيمِ﴿۹۸﴾ </p>
<p>(سەن قۇرئان ئوقۇماقچى بولغانىڭدا، قوغلاندى شەيتاننىڭ (ۋەسۋەسىسىدىن) اللەقا سىغىنىپ پاناھ تىلەگىل.\<ref target="https://ug.wikipedia.org/wiki/سۇرە_نەھل">سۇرە نەھل</ref>: 98)</p>
<p>وَإِذَا قُرِئَ الْقُرْآنُ فَاسْتَمِعُوا لَهُ وَأَنْصِتُوا لَعَلَّكُمْ تُرْحَمُونَ ﴿۲۰۴﴾ </p>
<p>(اللەنىڭ رەھمىتىگە ئېرىشىشىڭلار ئۈچۈن، قۇرئان ئوقۇلغان چاغدا، ئۇنى دىققەت بىلەن ئاڭلاڭلار ۋە جىم تۇرۇڭلا (يەئنى سۆز قىلماڭلار).\ <ref target="https://ug.wikipedia.org/wiki/سۇرە_ئەئراڧ">سۇرە ئەئراڧ</ref>: 204)</p>
<p>بۇلاردىن باشقا يەنە نۇرغۇن <ref target="https://ug.wikipedia.org/wiki/ئايەت">ئايەتتە</ref> ئىسە قۇرئان ئۈچۈن باشقا ئىسىملارنىڭمۇ قوللىنىلغانلىقى كۆرۈلمەكتە. بۇلار ئارىسىدا: «ئەل ڧۇرقان» (<ref target="https://ug.wikipedia.org/wiki/سۇرە_ڧۇرقان">سۇرە ڧۇرقان</ref>: 1)، «ئەز زىكىر» (««سۇرە ھىجر: 9)، «ئەن نۇر» (<ref target="https://ug.wikipedia.org/wiki/سۇرە_نىسا">سۇرە نىسا</ref>: 174)، «ئەر رۇھ» (<ref target="https://ug.wikipedia.org/wiki/سۇرە_شۇرائ">سۇرە شۇرائ</ref>: 52) ئۆرنەك سۈڧەتىدە كۆرسىتىشكە بولىدۇ. قۇرئان بۇندىن باشقا <hi rend="italic">ڧۇرقانى كەرىم، مۇسھاڧى شەرىڧ، كەلامۇللاھ، كىتابۇللاھ</hi> دېگەندەك ناملار بىلەنمۇ ئىڧادىلىندۇ.</p>
تارىخچەئى قۇرئان
<figure><caption>Petra; ئىسلام تارىخى ۋە ئارخولوگىيە تەتقىقاتچىسى <ref target="https://ug.wikipedia.org/wiki/دان_گىبسون">دان گىبسون</ref> نىڭ سۆزىگە قارىغاندا ، بۇ يەر مۇھەممەد ياش ۋاقىتلىرىدا ياشاپ ، تۇنجى ئاشكارىلاشنى قوبۇل قىلغان جاي.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-18">[18]</ref><ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-19">[19]</ref></caption></figure>
<p>تۇنجى مۇسۇلمان مەسچىت ۋە قەبرىستانلىقلاردا كۆرسىتىلگەندەك ، ئۇمۇ مۇسۇلمانلارنىڭ تۇنجى <ref target="https://ug.wikipedia.org/wiki/قىبلە">قىبلە</ref> يۆنىلىشى ئىدى.</p>
<figure><caption> بىلىنگەن ئەڭ ئەسكى\كوھنە قۇرئان كەرىمنىڭ مۇسھاڧى، <ref target="https://ug.wikipedia.org/wiki/تاشكەنت">تاشكەنت</ref>، <ref target="https://ug.wikipedia.org/wiki/ئۆزبېكىستان">ئۆزبېكىستان</ref></caption></figure>
<p><ref target="https://ug.wikipedia.org/wiki/ئىسلام_دىنى">ئىسلام دىنىغا</ref> كۆرە قۇرئانى ئەزمۇششان <ref target="https://ug.wikipedia.org/wiki/مۇھەممەد_ئەلەيھىسسالام">ھەزرەتى مۇھەممەد ئەلەيھىسسالامغا</ref> مىلادى 609-610- يىلى <ref target="https://ug.wikipedia.org/wiki/رامىزان">رامىزان</ref> ئېيىنىڭ <ref target="https://ug.wikipedia.org/wiki/قەدىر_كېچىسى">قەدىر كېچىسىدە</ref> <ref target="https://ug.wikipedia.org/wiki/مەككە">مەككە</ref>دىكى <ref target="https://ug.wikipedia.org/wiki/نۇر_تېغى">نۇر تېغى</ref> ئۈستىدىكى <ref target="https://ug.wikipedia.org/wiki/ھىرا_غارى">ھىرا غارىدا</ref> نازىل قىلىنىشقا باشلىغان. ۋەھىي 12 يىلى <ref target="https://ug.wikipedia.org/wiki/مەككە">مەككە مۇكەررەمە</ref>، 11 يىلى <ref target="https://ug.wikipedia.org/wiki/مەدىنە">مەدىنە مۇنەۋۋەرە</ref> دەۋرى بولۇپ 23 يىل سۈرگەن. مەككەدە نازىل بولغان ئايەتلەر «مەككىي»، مەدىنەدە نازىل بولغان ئايەتلەر بولسا «مەدەنىي» دەپ ئاتىلىدۇ.</p>
<p>قۇرئان، <ref target="https://ug.wikipedia.org/wiki/ۋەھىي_كاتىبلىرى">ۋەھىي كاتىبلىرى</ref> تەرەڧىدىن بەئزىدە تېرە، سۆڭەك ئوخشاش نەرسلەرنىڭ ئۈستىگە يېزىلىش بىلەن بىللە، قۇرئاننىڭ ھەممىسىنىڭ <ref target="https://ug.wikipedia.org/wiki/مۇھەممەد_ئەلەيھىسسالام">مۇھەممەد ئەلەيھىسسالام</ref> ئەلەيھىسسەلام ھايات ۋاقتىدا يازمىچە خاتىرلەنىپ خاتىرلەنمىگەنلىكى تارتىشىلىدۇ<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-20">[20]</ref>.</p>
<p>تۇنجى بىلدۈرۈلگەن ئايەت <ref target="https://ug.wikipedia.org/wiki/سۇرە_ئەلەق">سۇرە ئەلەقتە</ref> بولۇپ:</p>
<p>اقْرَأْ بِاسْمِ رَبِّكَ الَّذِي خَلَقَ ﴿۱﴾ خَلَقَ الْإِنْسَانَ مِنْ عَلَقٍ ﴿۲﴾ اقْرَأْ وَرَبُّكَ الْأَكْرَمُ ﴿۳﴾ الَّذِي عَلَّمَ بِالْقَلَمِ ﴿۴﴾</p>
<p><hi rend="italic">ياراتقان پەرۋەردىگارىڭنىڭ ئىسمى بىلەن ئوقۇغىل.(1) ئۇ ئىنساننى لەختە قاناىن ياراتتى(2). ئوقۇغىل، پەرۋەردىگارىڭ ئەڭ كەرەملىكتۇر(3). ئۇ قەلەم بىلەن (خەت يېزىشنى) ئۆرگەتتى(4). ئىنسانغا بىلمىگەن نەرسىلەرنى بىلدۈردى(5).</hi></p>
<p>تۇنجى <ref target="https://ug.wikipedia.org/wiki/خەلىڧە">خەلىڧە</ref> <ref target="https://ug.wikipedia.org/wiki/ئەبۇبەكرى">ئەبۇبەكرى</ref> (ر.ئە) (632-634) زامانىدا جەملەنگەن قۇرئان نۇسخالارى<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-21">[21]</ref><ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-22">[22]</ref><ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-23">[23]</ref>، <ref target="https://ug.wikipedia.org/wiki/ئوسمان_بىننى_ئەففان">ئوسمان بىننى ئەففان</ref> دەۋرىدە كۆپەيتىلىپ مۇھىم مەركەزلەرگە ئىبەرىلگەندۇر. ئۇراتىش، نوقتا، ھەرەكە دېگەندەك ئىشارەتلەر بولمىغان بۇ يازمىلارغا كېيىنچە ئىلاۋە قىلىنغان ئىشارەتلەر بىلەن ئوقۇش ئۇسۇلى  (<ref target="https://ug.wikipedia.org/wiki/تەجۋىد">تەجۋىد</ref>) يېزىقچە ئىپادىلەنگەن<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-24">[24]</ref></p>
<p>
<hi rend="bold">مەككە دەۋرى</hi>
مەككىي ئايەت ۋە سۈرىلەر ئىسلام ئىتىقادى ۋە ئەخلاقى بىلەن مۇناسىبەتلىك مەزمۇنلارنى ئۆز ئىچىگە ئالىدۇ؛ اللەنىڭ بىرلىكىگە، مەلەك ڧەرىشتەلەرگە، پەيغەمبەرلەرگە، كىتاپلارغا ۋە <ref target="https://ug.wikipedia.org/wiki/ئاخىرەت">ئاخىرەت</ref> كۈنىگە ئىمان دېگەندەك مەزمۇنلار ئاساس ئېلىنىدۇ. اللەقا شىرك قوشۇلغان بۇد مەبۇدەلەر قەتئىيەن رەدد قىلىندۇ. <ref target="https://ug.wikipedia.org/wiki/ئىسلامنىڭ_ئىتىقاد_ئاساسلىرى">ئىسلامنىڭ ئىتىقاد ئاساسلىرى</ref>، <ref target="https://ug.wikipedia.org/wiki/ھايات">ھايات</ref>-<ref target="https://ug.wikipedia.org/wiki/مامات">مامات</ref>، <ref target="https://ug.wikipedia.org/wiki/قىيامەت">قىيامەت</ref>، <ref target="https://ug.wikipedia.org/wiki/ئاخىرەت">ئاخىرەت</ref>، <ref target="https://ug.wikipedia.org/wiki/جەننەت">جەننەت</ref> ۋە <ref target="https://ug.wikipedia.org/wiki/جەھەننەم">جەھەننەم</ref> ۋە <ref target="https://ug.wikipedia.org/wiki/قەۋملەرنىڭ_ھالاكى">قەۋملەرنىڭ ھالاكى</ref> قاتارلىق تېمىلار قولغا ئېلىنىدۇ.</p>
<p>تۇنجى ئايەت ۋەھىيىدىن، مەدىنەغە <ref target="https://ug.wikipedia.org/wiki/ھىجرەت">ھىجرەتكە</ref> قەدەر دەۋام قىلغان مەككە دەۋرى تەخمىنەن 13 يىل سۈرگەن. ھەجىم جھەتتىن قۇرئاننىڭ ⅔ قىسمىنى تەشكىل قىلىدۇ. بۇ دەۋىردە ئايەت ۋە سۇرەلەرنىڭ دەرھال يازمىچە خاتىرلىنىشىدەك بىر ئىجرائەت بولغانلىقى ئۈچۈن ئېغىزچە يادقا ئېلىنغان. كېيىنچە، ھىجرەتكە يېقىن بىر قانچە يىل بىلەن مەدىنە دەۋرى دەپ ئاتالغان يازمىچە خاتىرلەش دەۋرىدە ئايەتلەر يازمىچە قەيت قىلىنغان<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-dergi.ilahiyat.omu.edu.tr-25">[25]</ref><ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-ilafdergi.hitit.edu.tr-26">[26]</ref>.</p>
<p>مەككە دەۋرىدە قۇرئاننىڭ ھەزرەتى <ref target="https://ug.wikipedia.org/wiki/ئادەم_ئەلەيھىسسالام">ئادەمدىن</ref> بۇيان دەۋام قىلىۋاتقان تەۋھىد دىنى ۋە ۋەھىي زەنجىرىنىڭ دەۋامى ئىكەنلىكى ئىڧادىلىنىدۇ: </p>
<p>شَرَعَ لَكُمْ مِنَ الدِّينِ مَا وَصَّى بِهِ نُوحًا وَالَّذِي أَوْحَيْنَا إِلَيْكَ وَمَا وَصَّيْنَا بِهِ إِبْرَاهِيمَ وَمُوسَى وَعِيسَى أَنْ أَقِيمُوا الدِّينَ وَلَا تَتَفَرَّقُوا فِيهِ كَبُرَ عَلَى الْمُشْرِكِينَ مَا تَدْعُوهُمْ إِلَيْهِ اللَّهُ يَجْتَبِي إِلَيْهِ مَنْ يَشَاءُ وَيَهْدِي إِلَيْهِ مَنْ يُنِيبُ ﴿۱۳﴾</p>
<p>(اللە سىلەرگە دىندىن نۇھقا تەۋسىيە قىلغان نەرسىنى، ساڭا(يەئنى <ref target="https://ug.wikipedia.org/wiki/مۇھەممەد_ئەلەيھىسسالام">مۇھەممەد ئەلەيھىسسالامغا</ref>) بىز ۋەھىي قىلغان نەرسىنى، ئىبراھىمغا، مۇساغا ۋە ئىساغا بىز تەۋسىيە قىلغان نەرسىنى بايان قىلدى. سىلەر دىننى بەرپا قىلىڭلار، دىندا تەڧرىقەچىلىك قىلماڭلار، مۇشرىكلارغا سەن ئۇلارنى دەئۋەت قىلغان نەرسە (يەئنى تەۋھىد) ئاغىر كەلدى، اللە تەۋھىدكە خاھلىغان ئادەمنى تاللايدۇ. اللە نىڭ (تائەتىگە) قايتىدىغان ئادەمنى تەۋھىدكە باشلايدۇ. \<ref target="https://ug.wikipedia.org/wiki/سۇرە_شۇرا">سۇرە شۇرا</ref>: 13)</p>
<p><hi rend="bold">مەدىنە دەۋرى</hi>
<ref target="https://ug.wikipedia.org/wiki/مەدىنە">مەدىنە</ref> دەۋرىدە <ref target="https://ug.wikipedia.org/wiki/ئىبادەت">ئىبادەتلەر</ref>، كىشىلىك مۇناسىبەتلەر، جەمئىيەتنىڭ تۈزۈلىشى، <ref target="https://ug.wikipedia.org/wiki/ئەخلاقىي_قائىدىلەر">ئەخلاقىي</ref> قائىدىلەر بىلەن مۇناسىبەتلىك ئايەتلەر ۋەھىي قىلىنغان<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-27">[27]</ref><ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-28">[28]</ref><ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-29">[29]</ref>. بۇلار بىلەن بىرگە كىشىلەرنىڭ دەۋلەت بىلەن بولغان مۇناسىبەتلىرىنى تەڭشەش، <ref target="https://ug.wikipedia.org/wiki/شەرئىي_قانۇن">شەرئىي قانۇننىڭ</ref> قائىدىلىرى، كېلىشىملەر، تېنچلىق ۋە ئۇرۇش ئەھۋاللىرى بايان قىلىنىدۇ. بۇ دەۋىردە بۇ ھۆكۈملەرنى ئىجرا قىلماق ئۈچۈن يېتەرلىك كۈچكە مالىك بىر <ref target="https://ug.wikipedia.org/wiki/ئىسلام_دۆلىتى">ئىسلام دۆلىتى</ref>، <ref target="https://ug.wikipedia.org/wiki/مۇھەممەد_ئەلەيھىسسالام">ھەزرەتى مۇھەممەد ئەلەيھىسسەلامنىڭ</ref> باشقۇرۇشىدا، مەدىنەدە تەشكىللەنگەن ئىدى. ئىسلام ئىتىقادى بويىچە، بۇ دەۋىرنىڭ ئالاھىيىدىلىكى: ياخشى ۋە ڧايدەلىق بولغانلارنىڭ قەبۇل قىلىنىشى، ناچار ۋە زىيانلىق بولغانلارنىڭ قالدۇرۇلىشى ئېرۇر<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-30">[30]</ref>.</p>
<p><hi rend="bold">ھەزرەتى مۇھەممەد ئەلەيھىسسالامدىن كېيىن</hi></p>
<p>قۇرئاننىڭ بۇگۈنكى كىتاب ھالىدا توپلانغان شەكلىگە «مصحف (<ref target="https://ug.wikipedia.org/wiki/مۇسھاڧ"><hi rend="italic">مۇسھاڧ</hi></ref>)» دېيىلۇر. <hi rend="italic">مۇسھاڧ</hi>، ''سەھىپىلەر ھالىغا كەلتۈرۈلگەن'' ياكى ''ئىككى مۇقاۋە ئارىسىدىكى سەھىڧەلەر'' دېگەن مەنىگە كېلۇر ۋە ''صحف'' (سەھىڧە) يىلتىزىدىن كەلگەن. <hi rend="italic">قۇرئان</hi> ھەزرەتى مۇھەممەدنىڭ ۋەڧاتى بىلەن تامام بولغانلىقى ئۈچۈن ئۇ زات ھاياتتا ۋاقىتتا تولانمىغان، يادقا ئېلىنىپ مۇھاڧىزە قىلىنغان.</p>
<p>ھەزرەتى مۇھەممەدنىڭ ۋەڧاتىدىن سوڭرە <ref target="https://ug.wikipedia.org/wiki/يەمامە_ئۇرۇشلىرى">يەمامە ئۇرۇشلىرىدا</ref> 70 دەك <ref target="https://ug.wikipedia.org/wiki/ھاڧىز">ھاڧىز</ref> (<ref target="https://ug.wikipedia.org/wiki/قارىي">قارىي</ref>) نىڭ ئۆلىشى بىلەن <ref target="https://ug.wikipedia.org/wiki/ئەسھاب">ئەسھابلاردىن</ref> <ref target="https://ug.wikipedia.org/wiki/ئۆمەر_بىننى_خەتتاب">ئۆمەر بىن خەتتاب</ref> ھڧىزلارنىڭ توپلىنىشى ئۈچۈن زامانىسىنىڭ خەلىڧەسى بولمىش <ref target="https://ug.wikipedia.org/wiki/ئەبۇبەكرى">ئەبۇبەكرى</ref> (ر.ئە) بىلەن كۆرۈشۈپ بۇ ھەقتە مەسلىھەت قىلىنىشىنى تەلەپ قىلغان. شۇنىڭ بىلەن ئەبۇبەكرى (ر.ئە) <ref target="https://ug.wikipedia.org/wiki/زەيد_بىن_سابىت">زەيد بىن سابىت</ref> رىياسەتىدە، ئارىلىرىدا <ref target="https://ug.wikipedia.org/wiki/ئابدۇللاھ_بىن_زۇبەير">ئابدۇللاھ بىن زۇبەير</ref>، <ref target="https://ug.wikipedia.org/wiki/سائاد_بىن_ئەبى_ۋەققاس">سائاد بىن ئەبى ۋەققاس</ref> ۋە <ref target="https://ug.wikipedia.org/wiki/ئابدۇرراھمان_بىن_ھارىس_بىن_ھاشىم">ئابدۇرراھمان بىن ھارىس بىن ھاشىم</ref> قاتارلىقلارنىمۇ ئۆز ئىچىگە ئالغان بىر ھەيئەت قۇرۇلغان. زەيد بىن سابىت، قولىدا يازمىچە "قۇرئان" مەتنى بولغان ھەركىمنىڭ بۇ مەتىنلەرنى ئېلىپ كېلىشىنى، ھەمدە مەتىنلەرنى شەخسەن ئۆزىنىڭ ھەزرەت مۇھەممەد س.ئە.ۋ دىن ئاڭلىغانلىقىغا دائىر ئىككى گۇۋاھچى كۆرسىتىلىشىنى تەلەپ قىلغان. <ref target="https://ug.wikipedia.org/wiki/ئوسمان_بىننى_ئەففان">ئوسمان بىننى ئەففان</ref> توپلانغان بۇ ھەيئەتكە: "زەيد بىلەن ئىملادا كېلىشەلمىسەڭلار، <ref target="https://ug.wikipedia.org/wiki/قۇرەيش">قۇرەيشكە</ref> كۆرە يېزىڭلار" دەپ ئەمىر بەرگەن. زەيد بىن سابىت باشچىلىقىدا توپلانغان بۇ ئەسىل نۇسخا «ئىمام مۇسحاڧ» دېيىلۇر. <ref target="https://ug.wikipedia.org/wiki/ئابدۇللاھ_بىن_مەسئۇد">ئابدۇللاھ بىن مەسئۇد</ref>نىڭ تەكلىڧى بىلەن «ئىمام مۇسھاڧ» ئۈستىدە ئېلىپ بېرىلغان مەسلىھەت ۋە ڧىكىر ئالماشتۇرۇشلار نەتىجەسىدە "كىتاب"دا ھەرقانداق بىر نۇقسان ياكى خاتالىق كۆرۈلمىگەن ۋە ئىشەنچلىكلىكى ھەققىدە ئىتتىڧاق قىلىنغاندۇر.</p>
<p>خەلىڧە  <ref target="https://ug.wikipedia.org/wiki/ئۆمەر_بىننى_خەتتاب">ئۆمەر بىن خەتتاب</ref> دەۋرىدە قۇرئان ئۆرگىتىش تېزلەشتۈرۈلدى. مەدىنەدە ۋە ئىسلام دۆلىتىنىڭ باشقا مەركەزلىرىدە قارىي ساھابەلەرنىڭ بىۋاسىتە كۆزىتىشى ئاستىدا ناھايىتى كۆپ يېڭى ھاڧىز قۇرئانلار يېتىشتۈرۈلدى. </p>
<p>يېڭىدىن ڧەتىھ قىلىنغان توپراقلاردىكى قەۋم ۋە قەبىلەلەرنىڭ مۇسۇلمان بولىشى، ئوخشىمىغان شىۋە ۋە لەھچىلەرگە ئوقۇشتىكى ئوخشاشماسلىقلار توغۇلغان. 648- مىلادىدە <ref target="https://ug.wikipedia.org/wiki/ئەرمېنىيە">ئەرمەنىيە</ref> ۋە <ref target="https://ug.wikipedia.org/wiki/ئەزەربەيجان">ئەزەربەيجاننىڭ</ref> ئېلىنىشىدا <ref target="https://ug.wikipedia.org/wiki/شام">شاملىق</ref> ۋە <ref target="https://ug.wikipedia.org/wiki/ئىراق">ئىراقلىق</ref> ئەسكەرلەرنىڭ ڧەرقلىق ئوقۇشلىرى نەتىجەسىدە تالاش-تارتىش ئوتتۇرىغا چىققان. بۇ تالاش-تارتىشلار ئارقىسىدىن <ref target="https://ug.wikipedia.org/wiki/خۇزەيڧە_بىن_يەمان">خۇزەيڧە بىن يەمان</ref>، خەلىڧە <ref target="https://ug.wikipedia.org/wiki/ئوسمان_بىننى_ئەففان">ئوسمان بىن ئەففانغا</ref> بۇ ئەھۋالنىڭ ھەل قىلىنىشى، ئىختىلاڧنىڭ تۈگىتىلىشى ھەققىدە ئىلتىماس سۇندى. شۇنىڭ بىلەن <ref target="https://ug.wikipedia.org/wiki/ئوسمان_بىننى_ئەففان">ئوسمان بىن ئەففان</ref>، زەيد بىن سابىتنى قايتا ۋەزىڧىگە تەئيىنلەپ، <ref target="https://ug.wikipedia.org/wiki/ئەبۇبەكرى">ئەبۇبەكر</ref> ر.ئە نىڭ ئەمرى بىلەن توپلانغان قۇرئاننىڭ كۆپەيتىلىشىنى بۇيۇرغان ۋە كۆپەيتىلگەن نۇسخالار تۈرلۈك ئىسلام مەركەزلىرىگە ئىبەرىلگەن<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-sbukhari1-31">[31]</ref>. شۇنداق قىلىپ، ھەزرەتى مۇھەممەد س.ئە.ۋ نىڭ ۋەڧاتىدىن كېيىن 20 يىل ئىچىدە قۇرئاننىڭ توپلىنىپ كىتاب قىلىنىش ۋە كۆپەيتىلىشى تاماملانغاندۇر<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-32">[32]</ref> <ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-33">[33]</ref>. مۇسۇلمان ئالىملار، قۇرئاننىڭ بۇگۈنكى ھالىنىڭ ئەبۇبەكر ر.ئە زامانىسىدا توپلانغان قۇرئان بىلەن ئەينەن ئوخشاش دەپ قەبۇل قىلماقتا<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-34">[34]</ref>.

ئەڭ دەستلەپكى قۇرئان يېزىلىشى ئەسناسىدا، قوللىنىلغان ئەرەب ئەلىڧبەسى، بۇگۈن قوللىنىلۋاتقان 28 ھەرىڧكە قارشىلىق 22 ھەرىڧنى ئىڧادىلەيدۇرغان 15 ڧەرقلىق چىكىت - پەشسىز يېزىق (ھەرڧ) تىن تەشكىل تاپاتتى<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-en.wikipedia.org-35">[35]</ref>. قۇرئاننىڭ دەستلەپكى يېزىلىشىدىكى ئەلىڧبەگە باغلىق ھالدا قىرائەت مەزھەبلىرى ئوتتۇرىغا چىققان<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-36">[36]</ref>. <ref target="https://ug.wikipedia.org/wiki/ھەججاج">ھەججاج</ref> زامانىسىدا بىر بىرىگە ئوخشىشىپ كېتىدىغان ھەرڧلەرنى ئايرىش ئۈچۈن ئىملا ئىشارەتلىرى ۋە سوزۇق تاۋۇشلار ئىخترا قىلىندى<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-37">[37]</ref>. قۇرئانغا قوشۇلغان يېڭى ئىشارەت ۋە ھەرەكەلەر رەڭلىك شەكىلدە يېزىلىشقا باشلىدى ۋە ئەسلىدىكى مەتىننىڭ بىر پارچەسى قەبۇل قىلىنمايىتتى. باشلانغۇچتا قۇرەيىش لەھچەسى بىلەن ئوقۇلغان قۇرئان، كېيىنچە 7 ئەرەب لەھچەسىدە ئوقۇلىشىغا رۇخسەت قىلىنغان<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-38">[38]</ref>.</p>
مەتىن ۋە تۈزۈلىشى
<p>قۇئان <ref target="https://ug.wikipedia.org/wiki/114_سۇرە">114 سۇرە</ref>دىن تەركىب تاپىدۇ. سۇرەلەر ئادەتتە مەزمونىدا تىلغا ئېلىنغان تېمىلاردىن بىرىگە بېرىلگەن ئىسىملەر بىلەن يادلىنىدۇ. سۇرەلەر ئىلەىرى كېيىنلىك تەرتىبى بويىچە تىزىلمىغان<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-39">[39]</ref>. قۇرئاندا 86 سى <ref target="https://ug.wikipedia.org/wiki/مەككە">مەككە</ref> دەۋرى، 28 ى <ref target="https://ug.wikipedia.org/wiki/مەدىنە">مەدىنە</ref> دەۋرى بولۇپ جەمئىي 114 سۇرە باردۇر. ھەر بىر سۇرە "<ref target="https://ug.wikipedia.org/wiki/ئايەت">ئايەت</ref>" دېيىلىدىغان بۆلۈملەردىن تەركىب تاپىدۇ. ئايەتلەرنىڭ ئۇزۇنلىقى بىر سۆزدىن بىر بەتكىچە ئوخشاشمايدۇ. قۇرئاننى تەشكىل قىلغۇچى 30 تەڭ ھەجىمدىكى پارچىنىڭ ھەر بىرىگە <ref target="https://ug.wikipedia.org/wiki/پارە">پارە</ref> ياكى جۈز دېيىلىدۇ.</p>
<p>قۇرئاننىڭ يېزىلىشدا چىكىت-پەش ئىشارەتلىرى بولمىغانلىقى ئۈچۈن، بەئزى ئايەتلەرنىڭ نەردىن باشلاپ نەردە تۈگىگەنلىكى ئېنىق بولمىغىنىدەك دېگەندەك مەۋزۇلارمۇ ئېنىق ئەمەستۇر. بەئزى ئالىملار، بىر قىسىم ئۇزۇن جۈملىلەرنى ئىككى ئۈچ ئايەت سانىسا، بەئزىلىرى بىر ئايەت قەبۇل قىلماقتا. يەنە شاڧىئىي ئالىملەرى "بسم اللە الرحمن الرحيم"نى بېشىدا زىكىر قىلىنغۇچى سۇرە بىلەن بىر پۈتۈن دەپ سانىسا، ھەنەڧى ئالىملار بىسمىللاھنى ئايرىم بىر ئايەت دەپ سانايدۇ. سۇرەلەر باشىدا كەلگەن "يسن، حم" دېگەندەك "ھۇرۇڧۇ مۇتەھھارات" ئۈچۈنمۇ ئوخشاش ئەھۋال كۈچكە ئىگە. بۇنڭغا كۆرە، قۇرئان، سۇرەلەرنىڭ باشىداكى بىسمىللاھنى ئايرىم بىر ئايەت سانىمىغاندا 6236 ئايەتتىن تەشكىل تاپىدۇ. ئايەتلەرنىڭ سانىنى <ref target="https://ug.wikipedia.org/wiki/ئىبنى_ئابباس">ئىبنى ئابباس</ref> 6616، <ref target="https://ug.wikipedia.org/wiki/ناڧى">ناڧى</ref> 6217، <ref target="https://ug.wikipedia.org/wiki/شەيبە">شەيبە</ref> 6214، [[مىسىر ئالىملەرى 6226 دېگەنلەر. <ref target="https://ug.wikipedia.org/wiki/زەمەخشەرى">زەمەخشەرى</ref>، ئىبنى ھۇزەيمە، شەيخۇلئىسلام ئىبنى كەمال ۋە بەدئۇززامان سەئىد نۇرسى قاتارلىقلار 6666 ئايەت دېگەنلەر. 
بۇگۈن قولىمىزدا بولغان ۋە دۇنيا يۈزىنىڭ ھەر تەرەڧىدە قوللىنىلۋاتقان مۇسھاڧلارنىڭ نىزامى، كۇڧى تەرەڧتارى ئالىملارنىڭ ھەزرەتى ئەلىدىن رىۋايەت قىلىنغان <ref target="https://ug.wikipedia.org/wiki/پەيغەمبەر">پەيغەمبەر</ref> س.ئە.ۋ گە تاقىلىدىغان بىر تىپدۇر. بۇ قۇرئاندىكى مەۋجۇد ئايەت سانى، 6236 دۇر<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-40">[40]</ref>.   </p>
<p><hi rend="bold">مەزمۇن ۋە بەيان شەكلى</hi>
قۇرئاندا ئاساسلىق اللەقا ئىشىنىش، تەۋھىد، يارىتىلىش، دۇنيانىڭ ئاخىرى، پەيغەمبەرلىك ۋە پەيغەمبەرلەر بىلەن بىرگە دىنى ۋە ئەخلاقى قىسسەلەر سۆزلىنىدۇ. <ref target="https://ug.wikipedia.org/wiki/يۇسۇڧ">يۇسۇڧ</ref> قىسسىسى، <ref target="https://ug.wikipedia.org/wiki/زۇلقەرنەيىن">زۇلقەرنەيىن</ref>، <ref target="https://ug.wikipedia.org/wiki/ئەسھابۇل_كەھڧ">ئەسھابۇل كەھڧ</ref>، <ref target="https://ug.wikipedia.org/wiki/سۇلەيمان">سۇلەيمان</ref>، <ref target="https://ug.wikipedia.org/wiki/نۇھ">نۇھ</ref> ۋە <ref target="https://ug.wikipedia.org/wiki/يۇنۇس">يۇنۇس</ref> قىسسىلىرىدەك قۇرئاندا ھەجىم تەرەڧتىن كەڭ ئورۇن تۇتقان.</p>
<figure><caption><ref target="https://ug.wikipedia.org/wiki/نۇھ">نۇھ</ref> پاراخوتى ، زۇبدەت-تېۋارىھ. <ref target="https://ug.wikipedia.org/wiki/گىلگامېش_كەلكۈن_رىۋايىتى"> گىلگامەش ئەپسانىلىرى</ref> ئۇ تەۋرات ۋە قۇرئاندا قايتا شەرھلەنگەن.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-41">[41]</ref><ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-42">[42]</ref></caption></figure>
<p>بەيان بەئزىدە شىئېرىي، بەئزىدە تۈز بەيان شەكلى قوللىنىلغاندۇر. قۇرئاندا خەبەرلەر ئەدەبىي شەكىل ۋە ۋاستەلەر بىلەن ئىبەرىلگەن. ئەرەبچە مەتىندە، سۇرەلرە ۋە ئايەتلەر خەبەرلەرنى يادقا سېلىش ئۈچۈن ڧونېتىك ۋە تېماتىك شەكىللەر قوللىنىلىدۇ. قۇرئاننىڭ بايانى باش - ئاخىرى ۋە ئورتاسى بولغان تۈز بايان شەكلىدە ئەمەس، تېما ۋە قىسسىلەرنىڭ پارچە پارچە بۆلۈنگەن، بەئزىدە تەكرارلانغان، باشقا قايتقان ياكى ئوتتۇرىدىن ئېلىنغان تورسىمان بىر توقۇلمىغا ئىگە<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-43">[43]</ref>. مۇسۇلمانلار قۇرئاننىڭ مەزمۇن ۋە بەيانىنى تەڭداشسىز ۋە تەقلىد قىلنغۇسىز دەپ ئىشىنىدۇ.</p>
<figure><caption><ref target="https://ug.wikipedia.org/wiki/نيو_يورك">نيو يورك</ref> - <ref target="https://ug.wikipedia.org/wiki/Metropolitan_Museum_of_Art">Metropolitan Museum of Art</ref>تا كۆرگەزمە قىلىنغان كۆك قۇرئان دەپ بىلىنىدىغان قۇرئاننىڭ 30. سۇرەسى <ref target="https://ug.wikipedia.org/wiki/سۇرە_رۇم">سۇرە رۇم</ref></caption></figure>
<figure><caption>باشلانغۇچ سۇرەسى بولمىش <ref target="https://ug.wikipedia.org/wiki/سۇرە_ڧاتىھە">سۇرە ڧاتىھە</ref></caption></figure>
<figure><caption> 12. ئەسردىن قالغان بىر <ref target="https://ug.wikipedia.org/wiki/ئەندۇلۇس">ئەندۇلۇس</ref> قۇرئانى</caption></figure>
<figure><caption>Chester Beatty كۈتۈبخانەسىدە كۆرگەزمىگە سۇنۇلغان 13-14. ئەسرلەرغە ئائىت بىر <ref target="https://ug.wikipedia.org/wiki/مەغرىبى">مەغرىبى</ref> <ref target="https://ug.wikipedia.org/wiki/ئىسلام">ئىسلام</ref> خەتتىدە يېزىلغان قۇرئان ئۆرنىكى، <ref target="https://ug.wikipedia.org/wiki/دابلىن">دابلىن</ref>، <ref target="https://ug.wikipedia.org/wiki/ئىرلاندىيە">ئىرلاندىيە</ref></caption></figure>
قۇرئان ھەققىدە
<figure><caption><ref target="https://ug.wikipedia.org/wiki/كۇڧى">كۇڧى</ref> تەرزىدە 7- ئەسرگە ئائىت بىر قۇرئان، <ref target="https://ug.wikipedia.org/wiki/مەدىنە">مەدىنە</ref>دە نازىل بولغان <ref target="https://ug.wikipedia.org/wiki/سۇرە_مائىدە">سۇرە مائىدە</ref></caption></figure>
<figure><caption>باسما قۇرئاننىڭ تۇنجى سۇرەسى بولمىش <ref target="https://ug.wikipedia.org/wiki/سۇرە_ڧاتىھە">سۇرە ڧاتىھە</ref> <hi rend="italic">خەتتات ئەزىز ئەپەندى</hi></caption></figure>
<figure><caption> قۇرئان، <ref target="https://ug.wikipedia.org/wiki/خەت_سەنئىتى">خەت سەنئىتى</ref>، ئوسمانلى دەۋرى</caption></figure>
<figure><caption>11.ئەسر قوليازما شىمالىي ئاڧرىقا قۇرئانى، <ref target="https://ug.wikipedia.org/wiki/British_مۇرېيى">British مۇرېيى</ref></caption></figure>
<figure><caption> <ref target="https://ug.wikipedia.org/wiki/ئەرەبچە">ئەرەبچە</ref> قۇرئان ۋە <ref target="https://ug.wikipedia.org/wiki/ڧارسچە">ڧارسچە</ref> تەرجىمىسى، <ref target="https://ug.wikipedia.org/wiki/ئىلخانىيلار">ئىلخانىيلار</ref> دەۋرى</caption></figure>
<p>ئۇ، ھىدايەت رەھبىرى، سائادەت بۇلىقى ۋە ئادالەت دەستۇرىدۇر. «ئۇ، ھەقىقەتەن غالىب، ھېچبىر تەرىپىدىن باتىل ئارىلاشمىغان ۋە ئارىلاشمايدىغان بىر كىتابتۇر. ئۇ، ھېكمەت بىلەن ئىش قىلىدىغان ۋە ھەر ئىشىنى ياخشى قىلىدىغان زات تەرىپىدىن نازىل قىلىنغان» (فۇسسىلەت 41/41- ۋە 42- ئايەتلەر). «ئۇ، ناھايىتى كەسكىن بىر سۆزدۇر. ئۇ، ھەرگىزمۇ چاقچاق ئەمەستۇر» (تارىق 86/13، 14). 
ئۇنىڭغا ئەمەل قىلغانلار دۇنيادا بەخت ۋە ھۆرلۈككە ، ئاخىرەتتە ئىززەت ۋە جەننەتكە ئېرىشىدۇ. ئۇنىڭغا ئەمەل قىلمىغانلار بولسا، دۇنيادا بەختسىزلىك ۋە خورلۇققا، ئاخىرەتتە ئاللاھنىڭ غەزىپى ۋە ئازابىغا دۇچار بولىدۇ.</p>
<p>1- قۇرئان كەرىم بۇيرۇغان ئىبادەتلەر</p>
<p>قۇرئان كەرىم مۇسۇلمانلارنى بىر كېچە-كۈندۈزدە مەخسۇس شەرتلەر ئاستىدا، مۇئەييەن سۈپەتلەر بىلەن بەش ۋاقىت ناماز، ھەپتىدە بىر جۈمە نامىزى، يىلدا ئىككى ھېيت نامىزى ئوقۇشقا بۇيرۇيدۇ. شۇنىڭدەك ئۆلگەن مۇسۇلمانلار ئۈچۈنمۇ دۇئا ماھىيىتىدە بىر خىل ناماز ئوقۇشقا بۇيرۇيدۇ. (بەقەرە 2/238؛ نىسا 4/103؛ تەۋبە 9/84؛ جۇمۇئە 62/9-11؛ ئەئلا 87/14، 15؛ كەۋسەر 108/2؛).</p>
<p>2- زاكات</p>
<p>قۇرئان كەرىم مال-مۈلكى مۇئەييەن مىقدارغا يەتكەن دېھقان، چارۋىچى ۋە تىجارەتچى مۇسۇلمانلارنى مەخسۇس شەرتلەر ئاستىدا بىر يىلدا بىر قېتىم زاكات بېرىشكە (ئۆز مەھسۇلات ۋە پۇللىرىنىڭ بىر قىسمىنى ئايرىپ تېگشلىك شەخس ۋە ئورۇنلارغا بېرىشكە) بۇيرۇيدۇ. (بەقەرە 2/267؛ ئەنئام 6/141؛ تەۋبە 9/103؛ مۇززەممىل 73/20).</p>
<p>3- روزا</p>
<p>قۇرئان كەرىم مۇسۇلمانلارنى ھىجرىيە يىلىنىڭ 9- ئېيى بولغان رامىزان ئېي داۋامىدا ھەر كۈنى روزا تۇتۇشقا (سۈبھىدىن كۈن پاتقۇچە- پۈتۈن كۈن- يېيىشتىن، ئىچىشتىن ۋە جىنسىي مۇناسىۋەتتىن ئىبادەت نىيىتى بىلەن ئۆزىنى تۇتۇشقا) بۇيرۇيدۇ. (بەقەرە 2/183- 185، 187).</p>
<p>4- ھەج</p>
<p>قۇرئان كەرىم ھەج قىلىش شارائىتىگە ئىگە بولغان مۇسۇلمانلارنى ئۆمرى ئىچىدە بىر قېتىم ھەج قىلىشقا (بەلگىلەنگەن ۋاقىتتا مەككە مۇكەررەمەگە بېرىپ ئەرەفاتتا تۇرۇش، مۇزدەلىفەدە قونۇش، كەبىنى تاۋاپ قىلىش، سافا-مەرۋە ئارىسىدا سەئيە قىلىش، شەيتانغا تاش ئېتىش قاتارلىق بىر قاتار پائالىيەتلەرنى ئورۇنداشقا) بۇيرۇيدۇ. (بەقەرە 2/158، 189، 196، 197، 198؛ ئال ئىمران 3/97؛ ھەج 22/26- 37).</p>
<p>2- قۇرئان كەرىم بۇيرۇغان ئەخلاقلار</p>
<p>1- سەۋرچان بولۇش</p>
<p>قۇرئان كەرىم مۇسۇلمانلارنى دىن يولىدا يولۇققان ئېغىرچىلىقلارغا چىداشقا، دۇچ كەلگەن قىيىنچىلىقلارغا بەرداشلىق بېرىشكە بۇيرۇيدۇ. (بەقەرە 2/45، 155- 157؛ ئال ئىمران 3/200؛ نەھل 16/127، 97؛ سەجدە 32/24؛ لوقمان 31/17).</p>
<p>2- تەۋەككۇل قىلىش</p>
<p>قۇرئان كەرىم مۇسۇلمانلارنى اللەغا تەۋەككۇل قىلىشقا (بىر غايىگە يېتىش ئۈچۈن، اللە تەئالا ئورۇنلاشتۇرۇپ قويغان قانۇن-نىزاملارغا ئۇيغۇن ئىش قىلىش بىلەن بىرگە ئاقىۋەتنى اللەغا تاپشۇرۇشقا) بۇيرۇيدۇ. (ئال ئىمران 3/122؛ مائىدە 5/23؛ فۇرقان 25/58).</p>
<p>3- باشقىلارنىڭ مەنپەئەتىنى ئۆز مەنپەئەتىدىن ئەلا بىلىش</p>
<p>قۇئان كەرىم مۇسۇلمانلارنى ئالدى بىلەن باشقىلارنى (مۇسۇلمان قېرىنداشلىرىنى ) ئويلاشقا، ئۆز مەنپەتىنى ئۇلارنىڭ مەنپەئەتى ئۈچۈن قۇربان قىلىشقا بۇيرۇيدۇ. (ھەشر 59- 9؛ مۇززەممىل /7320؛ فاتىر 35/29، 30).</p>
<p>4- ئادىل بولۇش</p>
<p>قۇرئان كەرىم مۇسۇلمانلارنى ئېتىقادىدا ۋە پۈتكۈل سۆز-ھەرىكەتلىرىدە ھەققانىيەتنى ئاساس قىلىشقا بۇيرۇيدۇ. (نىسا 4/58؛ ئەنئام 6/152؛ نەھل 16/90؛ ھۇجۇرات 49/9).</p>
<p>5- مەرھەمەت قىلىشىش</p>
<p>قۇرئان كەرىم مۇسۇلمانلارنى ئۆزئارا مەرھەمەت قىلىشىشقا (بىر-بىرىگە كۆيۈنۈشكە) بۇيرۇيدۇ. (بەلەد 90/17،18).</p>
<p>6- ئېھسان قىلىش</p>
<p>قۇرئان كەرىم مۇسۇلمانلارنى خەيرلىك ئىشلارنى قىلىشقا، ئاتا-ئانا، ئۇرۇق-تۇغقان، يېتىم-يېسىر، پېقىر-مىسكىن، قولۇم-قوشنا ۋە غېرىب-مۇساپىرلارغا ياخشىلىق قىلىشقا ۋە ئىنسانلارغا ياخشى سۆز قىلىشقا بۇيرۇيدۇ. (بەقەرە 2/83، 195؛ نىسا 4/36؛ نەھل 16/90).</p>
<p>7- راستچىل بولۇش</p>
<p>قۇرئان كەرىم مۇسۇلمانلارنى ئېتىقاددا سەمىمىي، گەپ-سۆزدە راستچىل، تائەت-ئىبادەتتە ئەستايىدىل، مۇئامىلىدە دۇرۇس بولۇشقا بۇيرۇيدۇ. (بەقەرە 2/177؛ تەۋبە 9/119؛ ئەھزاب 33/23، 35؛ زۇمەر 39/33).</p>
<p>8- سېخىي بولۇش</p>
<p>قۇرئان كەرىم مۇسۇلمانلارنى سېخيلىققا يەنى ياخشى يوللاردىن ھېچ نەرسىسىنى ئايىماسلىققا بۇيرۇيدۇ. (بەقەرە 2/272؛ ھەدىد 57/10؛ ھەشر 59/9؛ مۇنافىقۇن 63/10؛ مەئارىج 70/19- 25؛ لەيل 92/5- 11).</p>
<p>9- كەمتەر بولۇش</p>
<p>قۇرئان كەرىم مۇسۇلمانلارنى بىر-بىرىگە كەمتەر بولۇشقا بۇيرۇيدۇ. (مائىدە 5/54؛ ئىسرا 17/37؛ شۇئەرا 26/215؛ قەسەس 28/83).</p>
<p>

3- قۇرئان كەرىم چەكلىگەن ئىش-ھەرىكەتلەر</p>
<p>1- زۇلۇم</p>
<p>قۇرئان كەرىم مۇسۇلمانلارنى زۇلۇمدىن يەنى اللەغا شېرىك كەلتۈرۈش- چۈنكى اللەغا شېرىك كەلتۈرۈش بۈيۈك بىر زۇلۇمدۇر- (لوقمان 31/13)، گۇناھ-مەئسىيەت ۋە پىسىق-فۇجۇر قىلىش ئارقىلىق ئۆزىنى بۇلغاش ۋە باشقىلارغا ھەقسىزلىك قىلىش يەنى كىشىلەرنىڭ ئابرۇيىنى تۆكۈش، ئۇلارغا جىسمانىي ياكى ئىقتىسادىي جەھەتتىن زىيانكەشلىك قىلىش قاتارلىق ھەر تۈرلۈك زۇلۇمدىن چەكلەيدۇ. (بەقەرە 28/279؛ نەھل 16/160؛ فۇرقان25/19؛ ھۇد 11/102).</p>
<p>2- ھەسەت</p>
<p>قۇرئان كەرىم مۇسۇلمانلارنى ھەسەتخورلۇقتىن يەنى باشقىلارنىڭ ماددىي ۋە مەنىۋى نېمەتلىرىنىڭ يوقىلىشىنى ئويلاشتىن چەكلەيدۇ. (نىسا 4/54؛ زۇخرۇف 43/32؛ فەلەق 113/5).</p>
<p>3- سۇخەنچىلىك </p>
<p>قۇرئان كەرىم مۇسۇلمانلارنى سۇخەنچىلىك قىلىشتىن يەنى بىراۋنىڭ گېپىنى باشقىلارغا يامان غەرەزدە يەتكۈزۈشتىن چەكلەيدۇ. (ھۇمەزە 104/1).</p>
<p>4- ھۇرۇنلۇق</p>
<p>قۇرئان كەرىم مۇسۇلمانلارنى اللەنىڭ مەغپىرىتى ۋە جەننىتىنى قولغا كەلتۈرۈش ئۈچۈن مۇسابىقىلىشىشكە بۇيرۇيدۇ. (ھەدىد 57/21؛ مۇتەففىفىين 83/26). بۇ، قۇرئان كەرىمنىڭ مۇسۇلمانلارنى بوشاڭلىق، ئىرادىسىزلىك ۋە ھۇرۇنلۇق قاتارلىق يامان ئەخلاقلاردىن چەكلىگەنلىكىنى كۆرسىتىدۇ.
قۇرئان كەرىم مۇسۇلمانلارنى بۇلاردىن باشقا بىر-بىرىنى مەسخىرە قىلىش، بىر-بىرىنى ئەيىبلەش، بىر-بىرىنى يامان لەقەم بىلەن چاقىرىش، گۇمانخورلۇق قىلىش، بىر-بىرىنىڭ ئەيىبىنى ئىزدەش، بىر-بىرىنىڭ غەيۋىتىنى قىلىش قاتارلىق ئىشلاردىن چەكلەيدۇ. (ھۇجۇرات 49/11، 12). 
قۇرئان كەرىم يەنە بېخىللىق قىلىش، ئىسراپ قىلىش، زىناغا يېقىنلىشىش، ناھەق ئادەم ئۆلتۈرۈش، يېتىمنىڭ مېلىنى يەۋېلىش، ۋەدىگە خىلاپلىق قىلىش، ئۆلچەمنى كەم تۇتۇش، بىلمىگەننى بىلىمەن دېيىش، گىدىيىپ مېڭىش، ئاتا-ئانىنى قاقشىتىش، ئەۋلاتقا كۆڭۈل بۆلمەسلىك قاتارلىق قەبىھ ئىشلاردىن توسىدۇ. (ئىسرا 17/29-38).
شۇنىڭدەك، ئوغرىلىق قىلىش، جازانىخورلۇق قىلىش، مەست قىلغۇچى نەرسىلەرنى ئىستېمال قىلىش، مال-دۇنيانى بۇزۇپ چېچىش قاتارلىق ئىشلاردىن مەنئى قىلىدۇ. (مائىدە 5/38، 90 ۋە 91؛ بەقەرە 2/275- 278؛ ئال ئىمران 3/130؛ نىسا 4/161؛ رۇم 30/39؛ ئىسرا 17/26 ۋە 27).</p>
<list type="unordered"><item><ref target="http://al-quran.info">Al-Quran (قۇرئان_كەرىم)</ref></item>
<item>قۇرئان <ref target="http://www.ayatlar.org">http://www.ayatlar.org</ref></item></list>
<p><ref target="https://islamhouse.com/ug/books/1501/">قۇرئان كەرىمنىڭ ئۇيغۇرچە تەرجىمىسى</ref></p>
</text></body></html>