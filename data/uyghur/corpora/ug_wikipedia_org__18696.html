<html><body><text id="wikipedia_ug_wikipedia_org__18696.html" ns="0" revid="147210" sourceurl="https://ug.wikipedia.org/wiki/%D8%AC%D9%88%D9%86_%D8%B3%D8%AA%D8%B1%D8%A7%D8%A6%DB%87%D8%B3" title="جون سترائۇس" type="wikipedia">جون سترائۇس<p>جون سترائۇس (1825-1899) ئاۋسترىيەلىك كومپوزىتور، دىرىژور ۋە ئىسكىرىپكا چالغۇچى، ئۇ كىچىكىدىنلا مۇزىكىغا ئامراق بولۇپ، يەتتە يېشىدىلا ۋالىس مۇزىكىسى ئىجاد قىلىشنى باشلىغان. 19 يېشىدا ۋېنادا تۇرۇبىلىق-كامانچىلىق چالغۇلار ئوركېستىرى تەشكىللەپ، پولشا ۋە گېرمانىيەنىڭ ھەرقايسى شەھەرلىرىدە ۋالىس مۇزىكىلىرى يىغىلىشى ئۆتكۈزگەن. بۇنىڭ بىلەن، ۋېنا ۋالىسلىرى پۈتكۈل ياۋروپانى قاپلىغان.</p>


ئاساسىي ئۇچۇرلىرى
<p><hi rend="bold">ئۇيغۇرچە ئىسمى:</hi>جون سترائۇس</p>
<p>
<hi rend="bold">دۆلەت تەۋەلىكى:</hi>ئاۋسترىيە</p>
<p><hi rend="bold">يۇرتى:</hi>ئاۋسترىيە ۋيېننا</p>
<p><hi rend="bold">تۇغۇلغان ۋاقتى:</hi>1825-يىل 10-ئاينىڭ 25-كۈنى</p>
<p><hi rend="bold">ۋاپات بولغان ۋاقتى:</hi>1899-يىل 6- ئاينىڭ 3-كۈنى</p>
<p><hi rend="bold">كەسپى:</hi>كومپوزىتور، دىرىژور ۋە ئىسكىرىپكا مۇتەخەسسىسى</p>
<p><hi rend="bold">چەتئەلچە نامى:</hi>Johann Strauss</p>
شان- شەرەپلىرى
<p>1872-يىلى خون سترائۇس تەكلىپكە بىنائەن ئامېرىكىنىڭ بوستون، نيۇيورك شەھەرلىرىدە ئويۇن قويۇپ زور ئالقىشقا ئېرىشكەن. ئۇ يەنە 2000 كىشىلىك تۇرۇبىلىق-كامانچىلىق چالغۇلار ئوركېستىرى بىلەن20 مىڭ كىشىلىك خور ئۆمىكى بىرلىشىپ ئورۇندىغان ئۆزىنىڭ ۋەكىللىك خاراكتېرگە ئىگە ئەسىرى «كۆك دۇناي دەرياسى» غا دىرىژورلۇق قىلىپ، مۇزىكا تارىخىدا يېڭى رېكورت ياراتقان.</p>
مۇندەرىجە
<list type="unordered"><item>قىسقىچە چۈشەندۈرۈش</item>
<item>ئاساسىي ئۇچۇرلىرى</item>
<item>شان- شەرەپلىرى</item>
<item>ئاساسلىق ئەسىرى</item>
<item>ئالاقىدار بايان</item>
<item>سۈرەتلەر</item>
<item>قامۇس باشبېتى</item></list>
ئاساسلىق ئەسىرى
<p>جون سترائۇس ئۆز ئۆمرىدە  168 ۋالىس، 117 پولكا، 43 مارش، 16 ئوپېرېتتا ئىجاد قىلغان. ئۇنىڭ ئەسەرلىرىنىڭ تەڭدىن تولىسى قىزغىن، شاد-خۇرام، مېلودىيە خاراكتېرى كۈچلۈك، رومانتىزم كەيپىياتى قويۇق، يۇمۇرلۇق ھېسسىيات مول بولۇشتەك ئالاھىدىلىكلەرگە ئىگە. كىشىلەرگە تونۇش «كۆك دۇناي دەرياسى»، «ۋېنا ئورمانلىقىدىكى ھېكايە»، «سەنئەتكارنىڭ ھاياتى» قاتارلىق ۋالىسلار ئۇنىڭ قەلىمى ئاستىدا بارلىققا كەلگەن.</p>
ئالاقىدار بايان
<p>1899-يىلى جون سترائۇس ۋاپات بولغاندا، ۋېنا خەلقى 100 مىڭ كىشىلىك كاتتا دەپنە مۇراسىمى ئۆتكۈزگەن.</p>
<p>جون سترائۇس دادىسى بىلەن ئىسىمداش. ئۇلارنىڭ ھەر ئىككىسى ۋالىس ئىجادىيىتىدە دۇنياغا تونۇلغان ئاتاقلىق كومپوزىتورلار. ئادەتتە دادا-بالىنى پەرقلەندۈرۈش ئۈچۈن ئۇلارنىڭ ئىسىملىرىنىڭ ئالدىغا «چوڭ»، «كىچىك» دېگەن سۈپەتلەر قوشۇلىدۇ. كىشىلەر چوڭ جون سترائۇسنى «ۋالىس مۇزىكىسىنىڭ ئاتىسى»، كىچىك جون سترائۇسنى «ۋالىس پادىشاھى» دەپ ئاتايدۇ.</p></text></body></html>