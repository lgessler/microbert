<html><body><text id="wikipedia_ug_wikipedia_org__14542.html" ns="0" revid="136614" sourceurl="https://ug.wikipedia.org/wiki/Android" title="Android" type="wikipedia">Android<p>Android بولسا بىر خىل <ref target="https://ug.wikipedia.org/wiki/Linux">Linux</ref> نى ئاساس قىلغان ئەسلى كودى ئوچۇق بولغان <ref target="https://ug.wikipedia.org/wiki/مەشغۇلات_سىستېمىسى">مەشغۇلات سىستېمىسى</ref>، ئاساسلىقى كۆچمە ئۈسكۈنىلەرگە ئىلىتىلىدۇ. خەنزۇچىدا 安卓 دەپمۇ ئاتايدۇ. Android نى ئەڭ دەسلەپتە Andy Rubin دېگەن كىشى تۈزگەن بولۇپ، 2005-يىلى Google شىركىتى سېتىۋېلىپ مەبلەغ سېلىپ تەرەققىي قىلدۇرغان. Android نىڭ ئاساسلىق رىقابەتچىسى ئالما شىركىتىنىڭ iOS سىستېمىسى ۋە RIM شىركىتىنىڭ Blackberry OS مەشغۇلات سىستېمىسىدۇر. 2011-يىلى بىرىنچى پەسىلدە Android نىڭ پۈتۈن دۇنيادىكى بازار ئېگىلەش نىسبىتى تۇنجى قېتىم <ref target="https://ug.wikipedia.org/wiki/Nokia">Nokia</ref> نىڭ <ref target="https://ug.wikipedia.org/wiki/Symbian">Symbian</ref> مەشغۇلات سىستېمىسىدىن ئېشىپ، دۇنيادا بىرىنچىلىكنى ئېگەللىدى. 2012-يىلى 7-ئايدىكى سىتاتىستىكىغا قارىغاندا، Android پۈتۈن دۇنيا يانفون مەشغۇلات سىستېمىسى بازىرىنىڭ %59 نى ئېگەللىگەن، جۇڭگودا ھەتتا %76.7 گە يەتكەن. </p>
<p>Android سىستېمىسى يانفونلارغا ئىشلىتىلىشتىن باشقا يەنە <ref target="https://ug.wikipedia.org/wiki/تاختا_كومپيۇتېر">تاختا كومپيۇتېر</ref>، ئاپتومبىللارنىڭ <ref target="https://ug.wikipedia.org/wiki/يول_باشلاش_سىستېمىسى">يول باشلاش سىستېمىسى</ref> قاتارلىقلارغىمۇ ئىشلىتىلمەكتە. </p>
<p>نۆۋەتتە <ref target="https://ug.wikipedia.org/wiki/HTC">HTC</ref>, <ref target="https://ug.wikipedia.org/wiki/Samsung">Samsung</ref>, <ref target="https://ug.wikipedia.org/wiki/Motorola">Motorola</ref>, <ref target="https://ug.wikipedia.org/wiki/LG">LG</ref>, <ref target="https://ug.wikipedia.org/wiki/Sony">Sony</ref> قاتارلىق مۇتلەق كۆپ قىسىم داڭلىق ماركىلىق يانفونلار Android سىستېمىسىنى ئىشلەتمەكتە. Android نىڭ يۇمشاق دېتاللىرى ئىنتايىن كۆپ بولۇپ، نەچچە يۈزمىڭدىن ئاشىدۇ، پۈتۈنلەي ھەقسىز. نۆۋەتتە Android نىڭ ئەڭ يېڭى نەشىرى Android 4.0 دۇر. Android نىڭ مۇنداق تېز تەرەققىي قىلىشى ئۇزۇن زامانلاردىن بىرى دۇنيادا بىرىنچىلىكنى ئېگەللەپ كەلگەن Nokia نىڭ ئاستا- ئاستا سەپتىن چۈشۈپ قېلىشىغا سەۋەب بولماقتا. </p>
<p>نۆۋەتتە Nokia ئۆزىنىڭ مەشغۇلات سىستېمىسى Lumia بىلەن مىكروسوفت شىركىتىنىڭ Windows Phone مەشغۇلات سىستېمىسىنى ئىشلەتمەكتە.</p>
</text></body></html>