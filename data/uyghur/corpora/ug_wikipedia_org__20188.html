<html><body><text id="wikipedia_ug_wikipedia_org__20188.html" ns="0" revid="150599" sourceurl="https://ug.wikipedia.org/wiki/%D8%BA%DB%87%D9%84%D8%A7%D9%85_%D8%A6%DB%95%DA%BE%D9%85%DB%95%D8%AF_%D9%BE%DB%95%D8%B1%DB%8B%D9%89%D8%B2" title="غۇلام ئەھمەد پەرۋىز" type="wikipedia">غۇلام ئەھمەد پەرۋىز
<p><hi rend="bold">غۇلام ئەھمەد پەرۋىز</hi> (<ref target="https://ug.wikipedia.org/wiki/ئوردۇچە">ئۇردۇچە</ref>: غلام احمد پرویز، ئىنگ: Ghulam Ahmed Perwez (ھ. 1321 – 1405 / م. 1903– 1985) ھىندىستاننىڭ شەرقى پەنجابتىكى گۇرداسپۇر ئۆلكىسىگە تەۋە قاديان ئەتراپىدىكى باتالا ناھىيىسىدە تۇغۇلغان. </p>
<p>قۇرئانچىلارنىڭ ئەڭ كۆپ ئەسەر يازغان ئەللامىسى. «ئەھلى قۇرئان جەمئىيىتى»نىڭ رەئىسى، «تۇلۇئى ئىسلام جەمئىيىتى»نىڭ ۋە شۇ نامدىكى ئايلىق ژۇرنىلىنىڭ (1938م) قۇرغۇچىسى. </p>
<p>دەسلەپتە بوۋىسىنىڭ تەسەۋۋۇف تەرىقىتىنىڭ تەسىرىگە، كېيىنچە ياۋروپا پىكرىنىڭ تەسىرىگە ئۇچرىغان ۋە ئىسلامغا ياۋروپا پىكرى بويىچە رەڭ بېرىشكە ئۇرۇنغان. </p>
<p>تەدرىجىي تەرەققىيات نەزەرىيەسىنى ياقىلاپ، مۆجىزىلەرنى ئىنكار قىلغان. ئۇستازى ھافىز مۇھەممەد ئەسلەم جەيراجپۇرىي (م. 1808 – 1955) نىڭ تەسىرىدە قۇرئانچىلار سېپىگە قوشۇلغان. </p>
<p>پاكىستان مۇستەقىل بولغاندىن كېيىن كاراچىغا يۆتكەلگەن. ئۇنىڭ قاراشلىرىغا ئىمام مەۋدۇدىي قاتارلىق ئالىملار تاقابىل تۇرغان ۋە 1961 - يىلى دۇنيانىڭ ھەرقايسى جايلىرىدىن كاراچىغا كەلگەن مىڭ ئالىم تەرىپىدىن ئۇنىڭ قاراشلىرى مۇھاكىمە قىلىنىپ ئۇنىڭ دىندىن چىقىپ كاپىر بولغانلىقىغا ھۆكۈم بېرىلگەن. </p>
ئەسەرلىرى
<list type="unordered"><item>«تبويب القرآن»(3 توم)،</item></list>
<list type="unordered"><item>«قرآني فيصلي»(3 توم)،</item></list>
<list type="unordered"><item>«قرآني قوانين»،</item></list>
<list type="unordered"><item>«لغات القرآن»(4 توم)،</item></list>
<list type="unordered"><item>«مفهوم القرآن»(3 توم)،</item></list>
<list type="unordered"><item>«مطالب القرآن»(7 توم)</item></list>
<list type="unordered"><item>«كتاب التقدير» قاتارلىق كۆپ ئەسەرلەرنى يازغان. ئۇ قۇرغان «تۇلۇئى ئىسلام جەمئىيىتى» ھازىرمۇ ئەڭ كۈچلۈك قۇرئانچىلار تەشكىلاتلىرىنىڭ بىرىدۇر.</item></list>
</text></body></html>