<html><body><text id="wikipedia_ug_wikipedia_org__15249.html" ns="0" revid="140379" sourceurl="https://ug.wikipedia.org/wiki/%D8%A6%D9%89%D8%B3%D9%85%D8%A7%D8%A6%D9%89%D9%84_%D8%A6%DB%95%D9%84%DB%95%D9%8A%DA%BE%D9%89%D8%B3%D8%B3%D8%A7%D9%84%D8%A7%D9%85" title="ئىسمائىل ئەلەيھىسسالام" type="wikipedia">ئىسمائىل ئەلەيھىسسالامقاراڭ/Qarang/қараң: <ref target="https://ug.wikipedia.org/wiki/Ismail_Eleyhissalam">ئۇيغۇر لاتىن ئېلىپبەسى/Uyghur latin élipbesi/уйғур латин елипбәси</ref>, [[{{{2}}}|ئۇيغۇر كىرىل ئېلىپبەسى/Uyghur kiril élipbesi/уйғур кирил елипбәси]]

<p>ھەزرىتى <hi rend="bold">ئىسمائىل</hi>، (<ref target="https://ug.wikipedia.org/wiki/ئەرەب_تىلى">ئەرەبچە</ref>: إسماعيل) <ref target="https://ug.wikipedia.org/wiki/ئىبراھىمىي_دىنلەر">ئىبراھىمىي دىنلەر</ref>دە تونۇلغان بىر <ref target="https://ug.wikipedia.org/wiki/پەيغەمبەر">پەيغەمبەردۇر</ref>. بولۇپمۇ <ref target="https://ug.wikipedia.org/wiki/ئىسلام_دىنى">ئىسلام دىنىدا</ref> يېرى ئىنتايىن مۇھىمدۇر.</p>
ئىسمائىلنىڭ توغۇلىشى ۋە نەسەبى
<p><ref target="https://ug.wikipedia.org/wiki/قۇرئان_كەرىم">قۇرئان كەرىمدە</ref> تىلغا ئېلىنغان <ref target="https://ug.wikipedia.org/wiki/پەيغەمبەرلەر">پەيغەمبەرلەر</ref>دىندۇر. ئاتىسى <ref target="https://ug.wikipedia.org/wiki/ئىبراھىم_ئەلەيھىسسالام">ئىبراھىم</ref> ، ئانىسى <ref target="https://ug.wikipedia.org/wiki/ھەزرىتى_ھاجەر">ھەزرىتى ھاجەر</ref> ئىكەنلىكى قەيت قىلىنغاندۇر. ئۇنىڭغا <hi rend="bold">زەبىھەتۇللاھ</hi> يەئنى <hi rend="italic">اللەنىڭ قۇربانى</hi> ھەم دېيىلىدۇ. <ref target="https://ug.wikipedia.org/wiki/مۇھەممەد_ئەلەيھىسسالام">مۇھەممەد ئەلەيھىسسالامنىڭ</ref> ئەجدادىدۇر.  </p>
<p>ئىبراھىم بۇ يەردە (كەنئان) ياشىدى. ئىبراھىم 86 ياش ۋاقتىدا ھاجەردىن ئوغلى ئىسمائىل توغۇلدى. كېيىنچە ئىبراھىم 100، سارا 90 ياشقا كىرگەندە سارادىنمۇ ئىسھاق توغۇلدى. (<ref target="https://ug.wikipedia.org/wiki/يارىتىلىش">يارىتىلىش</ref> 17:17-27)</p>
<p>ئىسمائىل <ref target="https://ug.wikipedia.org/wiki/ئىبرانى_تىلى">ئىبرانىيچە</ref> ئشمائېل (ئىشما: ئاڭلاش، ئېل: تەڭرى) يىلتىزىن كەلمەكتە ۋە ''اللە ئاڭلىدى ۋە ئاڭلايدۇ'' دېگەن مەنىلەردىدۇر. ئىبراھىم ئەلەيھىسسالامنىڭ ئۇزۇن مۇددەت ڧەرزەندى بولمىغان ۋە <ref target="https://ug.wikipedia.org/wiki/ئاللاھ">اللەقا</ref> نەچچە قېتىملارچە ڧەرزەند تەلەپ قىلىپ يالۋارغان. نىھايەت اللە دۇئاسىنى قەبۇل قىلىدۇ ۋە ئۇنىڭغا بىر ڧەرزەند ئاتا قىلغان. بۇ ۋەجدىن ھەزرىتى ئىبراھىم بالىسىنىڭ ئىسمىنى ''اللە دۇئايىمنى قەبۇل ئەتتى (ئىشمائېل)'' مەنىسدە ۋە كۈنىمىزدە ئەرەبچىدىكى ''ئىسمائىل'' دەپ قېلىپلاشقان ئىسىمنى قويغاندۇر.</p>
<p><ref target="https://ug.wikipedia.org/wiki/ئىسلام_دىنى">ئىسلامى</ref> ۋە <ref target="https://ug.wikipedia.org/wiki/يەھۇدى_دىنى">يەھۇدى</ref> مەنبئەلەرگە كۆرە، <ref target="https://ug.wikipedia.org/wiki/ئىبراھىم_ئەلەيھىسسالام">ئىبراھىم ئەلەيھىسسالامنىڭ</ref> چوڭ ئوغلى ھەزرىتى ئىسمائىلنىڭ پۇشتى بۇگۈنكى <ref target="https://ug.wikipedia.org/wiki/ئەرەبلەر">ئەرەب</ref> مىللىتى، كىچىك ئوغلى بولمىش ھەزرىتى <ref target="https://ug.wikipedia.org/wiki/ئىسھاق_ئەلەيھىسسالام">ئىسھاق ئەلەيھىسسالامنىڭ</ref> پۇشتى بولسا <ref target="https://ug.wikipedia.org/wiki/يەئقۇب_ئەلەيھىسسالام">يەئقۇب ئەلەيھىسسالامدىن</ref> تارالغان <ref target="https://ug.wikipedia.org/wiki/يەھۇدىلار">بەنى ئىسرائىل</ref> بولۇپ دەۋام قىلغانلىقىغا ئىشنىلىدۇ. ھەزرىتى ئىبراھىم <ref target="https://ug.wikipedia.org/wiki/تەۋرات">تەۋراتقا</ref> كۆرە ھەزرىتى <ref target="https://ug.wikipedia.org/wiki/ھەزرىتى_ھاجەر">ھاجەر</ref> ۋە  ھەزرىتى ئىسمائىلنى بۇگۈنكى بۇگۈنكى <ref target="https://ug.wikipedia.org/wiki/ئىئوردانىيە">ئىئوردانىيە</ref> چىگىرىسىغا (پاران) ئىبەرگەن. ھەزرەتى ئىسمائىل ۋە ئەۋلادلىرى ئۇ يەردە چوڭ بولۇپ كۆپەيگەن. ئىئوردانىيە، <ref target="https://ug.wikipedia.org/wiki/ئەرەب_يېرىم_ئارىلى">ئەرەبىستان</ref> ۋە جەنۇبىي <ref target="https://ug.wikipedia.org/wiki/ئەدوم">ئەدومنى</ref> قولغا كىرگۈزگەن. ئىسلامىي قاراشتا ئىسە ئىسمائىلنى ھەجەر بىلەن بىرگە بۇگۈنكى <ref target="https://ug.wikipedia.org/wiki/مەككە">مەككەنىڭ</ref> ئورنىغا ئېلىپ كېلىنىدۇ ۋە <ref target="https://ug.wikipedia.org/wiki/زەمزەم_قۇدۇقى">زەمزەم قۇدۇقىنى</ref> تاپىدۇ. كېيىنچە ھەزرىتى ئىبراھىم كېلىپ ئوغلى ئىسمائىل بىلەن <ref target="https://ug.wikipedia.org/wiki/كەئبە">كەئبە</ref>نى ئىنشا قىلىدۇ. شۇنداقلا ھەزرىتى ئىبراھىم كۆرگەن بىر چۈشىگە بىنائەن ئوغلى ئىسمائىلنى <ref target="https://ug.wikipedia.org/wiki/قۇربانلىق">قۇربانلىق</ref> قىلىپ سۇنغانلىقى، ۋە سوڭرە <ref target="https://ug.wikipedia.org/wiki/ئاللاھ">اللە</ref>نىڭ ئىسمائىلنىڭ ئورنىغا ئەرشتىن بىر <ref target="https://ug.wikipedia.org/wiki/قوچقار">قوچقار</ref> تۈشۈرۈلگەنلىكىگە ئىشىنىلىدۇ. </p>
<p><hi rend="bold">رَبِّ هَبْ لِي مِنَ الصَّالِحِينَ¤ فَبَشَّرْنَاهُ بِغُلَامٍ حَلِيمٍ¤ فَلَمَّا بَلَغَ مَعَهُ السَّعْيَ قَالَ يَا بُنَيَّ إِنِّي أَرَىٰ فِي الْمَنَامِ أَنِّي أَذْبَحُكَ فَانظُرْ مَاذَا تَرَىٰ ۚ قَالَ يَا أَبَتِ افْعَلْ مَا تُؤْمَرُ ۖ سَتَجِدُنِي إِن شَاءَ اللَّهُ مِنَ الصَّابِرِينَ¤ فَلَمَّا أَسْلَمَا وَتَلَّهُ لِلْجَبِينِ¤ وَنَادَيْنَاهُ أَن يَا إِبْرَاهِيمُ¤ قَدْ صَدَّقْتَ الرُّؤْيَا ۚ إِنَّا كَذَٰلِكَ نَجْزِي الْمُحْسِنِينَ¤ إِنَّ هَٰذَا لَهُوَ الْبَلَاءُ الْمُبِينُ¤ وَفَدَيْنَاهُ بِذِبْحٍ عَظِيمٍ¤</hi></p>
<p>پەرۋەردىگارىم! ماڭا بىر ياخشى پەرزەنت ئاتا قىلغىن¤ بىز ئىبراھىمغا ناھايىتى مۇلايىم بىر ئوغۇل بىلەن خۇش خەۋەر بەردۇق¤ ئۇ ئىبراھىمنىڭ ئىش - كۈچلىرىگە يارىغۇدەك بولغان چاغدا، ئىبراھىم: «ئى ئوغلۇم! مەن سېنى بوغۇزلاپ قۇربانلىق قىلىشقا (ئەمر قىلىنىپ) چۈشەپتىمەن (پەيغەمبەرلەرنىڭ چۈشى ھەقىقەتتۇر ۋە ئۇلارنىڭ ئىشلىرى ئاللاھ نىڭ ئەمرى بويىچە بولىدۇ)، ئويلاپ باققىنا! سېنىڭ قانداق پىكرىڭ بار؟» دېدى. ئۇ ئېيتتى: «ئى ئاتا! نېمىگە بۇيرۇلغان بولساڭ، شۇنى ئىجرا قىلغىن، خۇدا خالىسا (ئۇنىڭغا) مېنى سەۋر قىلغۇچى تاپىسەن¤ ئىككىسى (ئاللاھ نىڭ ئەمرىگە) بويسۇندى، ئىبراھىم ئۇنى (يەنى ئوغلىنى بوغۇزلاش ئۈچۈن) يېنى ياتقۇزدى¤ بىز ئۇنىڭغا: «ئى ئىبراھىم! (ھېلىقى) چۈشنى ئىشقا ئاشۇردۇڭ (يەنى چۈشۈڭدە بۇيرۇلغاننى بەجا كەلتۈردۈڭ)» دەپ نىدا قىلدۇق. بىز ھەقىقەتەن ياخشى ئىش قىلغۇچىلارنى مۇشۇنداق مۇكاپاتلايمىز¤ بىز ئۇنىڭغا: «ئى ئىبراھىم! (ھېلىقى) چۈشنى ئىشقا ئاشۇردۇڭ (يەنى چۈشۈڭدە بۇيرۇلغاننى بەجا كەلتۈردۈڭ)» دەپ نىدا قىلدۇق. بىز ھەقىقەتەن ياخشى ئىش قىلغۇچىلارنى مۇشۇنداق مۇكاپاتلايمىز¤ بۇ ھەقىقەتەن روشەن سىناقتۇر¤ بىز ئۇنىڭ ئورنىغا چوڭ بىر قۇربانلىقنى (يەنى جەننەتتىن چىققان قوچقارنى) بەردۇق¤ (<ref target="https://ug.wikipedia.org/wiki/سۇرە_ساڧڧات">سۇرە ساڧڧات</ref>: 100-107)</p>
<p><hi rend="bold">وَإِذْ يَرْفَعُ إِبْرَاهِيمُ الْقَوَاعِدَ مِنَ الْبَيْتِ وَإِسْمَاعِيلُ رَبَّنَا تَقَبَّلْ مِنَّا ۖ إِنَّكَ أَنتَ السَّمِيعُ الْعَلِيمُ¤</hi></p>
<p>ئۆز ۋاقتىدا ئىبراھىم بىلەن ئىسمائىل كەبىنىڭ ئۇلىنى قوپۇرۇۋېتىپ: «پەرۋەردىگارىمىز بىزنىڭ (خىزمىتىمىزنى) قوبۇل قىلغىن، سەن ھەقىقەتەن (دۇئايىمىزنى) ئاڭلاپ تۇرغۇچىسەن، (نىيىتىمىزنى) بىلىپ تۇرغۇچىسەن¤ (<ref target="https://ug.wikipedia.org/wiki/سۇرە_بەقەرە">سۇرە بەقەرە</ref>: 127)</p>
<p><hi rend="bold">وَاذْكُرْ فِي الْكِتَابِ إِسْمَاعِيلَ ۚ إِنَّهُ كَانَ صَادِقَ الْوَعْدِ وَكَانَ رَسُولًا نَّبِيًّا¤ وَكَانَ يَأْمُرُ أَهْلَهُ بِالصَّلَاةِ وَالزَّكَاةِ وَكَانَ عِندَ رَبِّهِ مَرْضِيًّا¤</hi>
(ئى مۇھەممەد!) كىتابتا (يەنى قۇرئاندا) ئىسمائىل (نىڭ قىسىسى) نى بايان قىلغىن، ئۇ ھەقىقەتەن ۋەدىسىدە راستچىل، ھەم رەسۇل، ھەم پەيغەمبەر ئىدى¤ ئۇ ئائىلىسىدىكىلەرنى ناماز ئوقۇشقا بۇيرۇيتتى، پەرۋەردىگارىنىڭ دەرگاھىدا ئۇنىڭ رازىلىقىغا ئېرىشكەن ئىدى¤ (<ref target="https://ug.wikipedia.org/wiki/سۇرە_مەريەم">سۇرە مەريەم</ref>: 54-55)</p>
<p><hi rend="bold">رَّبَّنَا إِنِّي أَسْكَنتُ مِن ذُرِّيَّتِي بِوَادٍ غَيْرِ ذِي زَرْعٍ عِندَ بَيْتِكَ الْمُحَرَّمِ رَبَّنَا لِيُقِيمُوا الصَّلَاةَ فَاجْعَلْ أَفْئِدَةً مِّنَ النَّاسِ تَهْوِي إِلَيْهِمْ وَارْزُقْهُم مِّنَ الثَّمَرَاتِ لَعَلَّهُمْ يَشْكُرُونَ¤</hi></p>
<p>پەرۋەردىگارىمىز! ئەۋلادىمنىڭ بىر قىسىمىنى (يەنى بالام ئىسمائىل بىلەن ئايالىم ھاجەرنى) ناماز ئوقۇسۇن (يەنى ساڭا ئىبادەت قىلسۇن دەپ) سېنىڭ ھۆرمەتلىك ئۆيۈڭنىڭ قېشىدىكى ئېكىنسىز بىر ۋادىغا (يەنى مەككىگە) ئورۇنلاشتۇردۇم، پەرۋەردىگارىمىز! بىر قىسىم كىشىلەرنىڭ دىللىرىنى ئۇلارغا مايىل قىلغىن، ئۇلارنى شۈكۈر قىلسۇن دەپ تۈرلۈك مېۋىلەرنى ئۇلارغا رىزىق قىلىپ بەرگىن¤ (<ref target="https://ug.wikipedia.org/wiki/سۇرە_ئىبراھىم">سۇرە ئىبراھىم</ref>: 37)</p>
<p>ھەزرىتى ئىسمائىلنىڭ 12 ئوغلى ۋە بىر قىزى بولغانىكەن:</p>
<list type="ordered"><item>نَبَايُوتُ\ Nebaioth (نابىت)</item>
<item>قِيدَارُ\ Kedar (قېيدار)</item>
<item>أَدَبْئِيلُ\ Adbeel (ئىزىل\ئىدبىل)</item>
<item>مِبْسَامُ\ Mibsam (مەسما\راما)</item>
<item>مِشْمَاعُ\ Mishma (مىشا)</item>
<item>دُومَةُ\ Dumah (دۇما)</item>
<item>مَسَّا\ Massa (ماس\ماش)</item>
<item>حَدَارُ\ Hadad (ئەزەر\ئەزۇر)</item>
<item>تَيْمَا\ Tema (تاميا)</item>
<item>يَطُورُ\ Jetur (كەتۇرا)</item>
<item>نَافِيشُ\ Naphish (قاڧەس)</item>
<item>قِدْمَةُ\ Kedemah  (قايدمان)</item>
<item>Mahalath (ماھالاس) ياكى Bashemath (باسما)  - <ref target="https://ug.wikipedia.org/wiki/يەئقۇب_ئەلەيھىسسالام">يەئقۇب ئەلەيھىسسالامنىڭ</ref> قىزى <ref target="https://ug.wikipedia.org/wiki/ئەساۋ">ئەساۋ</ref> بىلەن توي قىلغان.</item></list>
شەجەرە
<p><ref target="https://tr.wikipedia.org/wiki/Şablon:SamdanİbrahimeSoyağacı">نۇھ ئوغلى سامدىن ئىبراھىمغىچە</ref></p>
<p><ref target="https://tr.wikipedia.org/wiki/Şablon:İbrahiminHacerVeKeturadanNesli">ئىبراھىم ئەلەيھىسسالامنىڭ ھەزرىتى ھەجەر ۋە كەتھۇرادىن بولغان نەسلى</ref></p>
قاراڭ
<p><ref target="https://ug.wikipedia.org/wiki/قۇربان_ھېيت">قۇربان ھېيت</ref>
<ref target="https://ug.wikipedia.org/wiki/كەئبە">كەئبە</ref>
<ref target="https://ug.wikipedia.org/wiki/ھەج">ھەج</ref></p>
</text></body></html>