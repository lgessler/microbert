<html><body><text id="wikipedia_ug_wikipedia_org__19298.html" ns="0" revid="148511" sourceurl="https://ug.wikipedia.org/wiki/%D8%AC%D9%8A%D8%A7%D8%AE%DB%87_%D8%A6%D9%88%D9%8A%D9%85%D8%A7_%D8%A6%D9%89%D8%B4%D8%A7%D8%B1%DB%95%D8%AA%D9%84%D9%89%D8%B1%D9%89" title="جياخۇ ئويما ئىشارەتلىرى" type="wikipedia">جياخۇ ئويما ئىشارەتلىرى<figure><caption>جىياخۇ ئويما بەلگە - ئىشارەتلىرى</caption></figure>
<p><hi rend="bold">جياخۇ ئويما بەلگىلىرى</hi> (<ref target="https://ug.wikipedia.org/wiki/خەنچە">خەنچە</ref>: 贾湖契刻符号) <ref target="https://ug.wikipedia.org/wiki/خىتاي">خىتاينىڭ</ref> <ref target="https://ug.wikipedia.org/wiki/خېنەن_ئۆلكىسى">خېنەن ئۆلكىسى</ref> <ref target="https://ug.wikipedia.org/wiki/لېيخې_شەھىرى">لېيخې شەھىرى</ref> <ref target="https://ug.wikipedia.org/wiki/ۋۇياڭ_ناھىيىسى">ۋۇياڭ ناھىيىسى</ref> <ref target="https://ug.wikipedia.org/wiki/بېيۋۇدۇ_بازىرى">بېيۋۇدۇ بازىرى</ref> <ref target="https://ug.wikipedia.org/wiki/جىياخۇ_خارابىسى">جياخۇ خارابىسى</ref> (<ref target="https://ug.wikipedia.org/wiki/يېڭى_تاش_قۇرال_دەۋرى">يېڭى تاش قۇرال دەۋرى</ref> <ref target="https://ug.wikipedia.org/wiki/پېيلىگاڭ_مەدەنىيىتى">پېيلىگاڭ مەدەنىيىتى</ref>) دىن 1989 - يىل تېپىلغان تاشپاقا قېپىغا ئۇيۇلغان بەلگە - ئىشارەتلەر بولۇپ، جەمئىي 16 ئىشارەتتۇر. 6000 يىلدىن كۆپرەك تارىخقا ئىگە.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-1">[1]</ref></p>
<p>شەكىل جەھەتتىن كۆپ سىزىقلىق قۇرۇلمىغا ئىگە بولۇپ، ئويغۇچىنىڭ مەلۇم بىر مەنىنى ئىپادىلەش ئۈچۈن ئويغانلىقى تەخمىن قىلىنماقتا. <ref target="https://ug.wikipedia.org/wiki/چىغناق-تاغاق_يېزىقى">چىغناق-تاغاق يېزىقىدا</ref> كۆرۈلگەن «目» (كۆز)، «曰» (قۇياش، كۈن) لەرگە ئوخشىشىدىغان بەلگىلەر بار.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-2">[2]</ref> مەزكۇر يېزىقلار بۇگۈنگىچە تېپىلغان ئىنسانىيەت تارىخىدىكى ئەڭ قەدىمىي يېزىق دەپ تەرىپلەنمەكتە. بۇنىڭغا ئۇخشاشقان ئىپتىدائىي يېزىقلاردىن — <ref target="https://ug.wikipedia.org/wiki/ياۋروپا">ياۋروپادىن</ref> تېپىلغان <ref target="https://ug.wikipedia.org/wiki/ۋىنچا_بەلگە_-_ئىشارەتلىرى">ۋىنچا بەلگە - ئىشارەتلىرى</ref> مىلادىدىن 5,300 يىل بۇرۇن دەپ قارالماقتا.</p>
<p>كۈنىمىزدە، دۇنيا جامائەتچىلىكى تەرىپىدىن بىردەك ئېتىراپ قىلىنغان ئەڭ دەسلەپكى سېستىمىلىق يېزىق <ref target="https://ug.wikipedia.org/wiki/شىنا_يېزىق">شىنا يېزىقتۇر</ref>. بەزى مۇتەخەسسىسلەر جياخۇ ئويما ئىشارەتلىرىنى مەقسەتلىك ئويۇلغان شەكىللەر دەپ قارىسىمۇ، ئۇنىڭ ھەقىقىي مەنىدىكى <ref target="https://ug.wikipedia.org/wiki/يېزىق">يېزىق</ref> ئىكەنلىكى ھەنۇز جەزىملەشمىدى.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-3">[3]</ref></p>
</text></body></html>