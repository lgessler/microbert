<html><body><text id="wikipedia_ug_wikipedia_org__17415.html" ns="0" revid="144629" sourceurl="https://ug.wikipedia.org/wiki/%D9%85%DB%87%D9%86%D9%89%D8%B1%DB%95_%D8%A6%DB%95%D9%86%D8%B3%DB%95%D8%B1%D8%AF%D9%89%D9%86" title="مۇنىرە ئەنسەردىن" type="wikipedia">مۇنىرە ئەنسەردىنتەرجىمھالى
<p>مۇنىرە ئەنسەردىن 1971-يىلى 10-ئاينىڭ 9-كۈنى ئۈرۈمچىدە تۇغۇلغان. ئۇ 1977-يىلىدىن 1980-يىلىغىچە ئۈرۈمچى شەھەرلىك 17-باشلانغۇچ مەكتەپتە، 1980-يىلىدىن 1989-يىلىغىچە شىنجاڭ ئۇنىۋېرسىتېتى پەرزەنتلەر ئوتتۇرا مەكتىپىدە ئوقۇغان. 1993-يىلى شىنجاڭ ئۇنىۋېرسىتېتىنىڭ چەت ئەل تىلى فاكۇلتېتىنى پۈتتۈرۈپ شىنجاڭ تېلېۋىزىيە ئىستانسىسىنىڭ پىروگرامما رىياسەتچىسى بولغان.</p>
<p>شىنجاڭ تېلېۋىزىيە ئىستانسىسىنىڭ ئاخبارات باش دىكتورى، مۇدىر مۇھەررىر ئۇنۋانى بار. ئاساسلىق «شىنجاڭ خەۋەرلىرى»، «ئاخبارات چۈشلۈك گېزىتى»، «ئاخبارات كېچىلىك ئاپتوبۇس» ھەمدە سۆھبەت پىروگراممىسى «بۈگۈن فوكۇسلاش» نىڭ دىكتورلۇق ۋە رىياسەتچىلىك خىزمىتىنى قىلغان.</p>
<p>1994-يىلىدىن 2009-يىلى 6-ئايغىچە بېيجىڭ تېلېۋىزىيە ئىستانسىسى چەت ئەل پىروگراممىلىرى مەركىزىنىڭ رېژىسسورى، رىياسەتچى بولغان.</p>
شان-شەرىپى
<p>2003-يىلى 5-نۆۋەتلىك پايتەخت مىللەتلەر ئىتتىپاقلىقىدىكى ئىلغار شەخس دېگەن نامغا ئېرىشكەن.</p>
<p>2004-يىلى دىكتور، رىياسەتچىلەر ئەسىرى «دۇنيا ياخشىمۇسىز» شەرەپ بىلەن جۇڭگو رادىيو-تېلېۋىزىيە ئىلمىي جەمئىيىتى 16-نۆۋەتلىك مۇنەۋۋەر دىكتورلۇق ۋە رىياسەتچىلىك ئەسىرى تېلېۋىزىيە دىكتورلۇق ۋە رىياسەتچىلىك  2-دەرىجىلىك مۇكاپاتقا ئېرىشكەن.</p>
<p>2006-يىلى بېيجىڭ تېلېۋىزىيە ئىستانسىسى تەرىپىدىن «مۇنەۋۋەر ئايال ئىشچى-خىزمەتچى» بولۇپ باھالانغان.</p>
<p>2007-يىلى «بەش ھالقىنىڭ تۇتاش دوستانە شەھەر بايقىغان ئەسەرلىرى ئاڭلىتىشى»دا شەرەپ بىلەن  2006-يىللىق «يارقىن  لوڭقىسى» بېيجىڭ رادىيو-تېلېۋىزىيە مۇكاپاتى تېلېۋىزىيە ئىجتىمائىي ئالاقە تۈرىدىكى 3-دەرىجىلىك مۇكاپاتقا ئېرىشكەن. «موسكۋا ساياھىتى» نىڭ سۈرەتكە ئېلىش رېژىسسورلىقى، قوشۇمچە ئۇنىڭغا رىياسەتچىلىك قىلىش خىزمىتىنى قىلغان.</p>
<p>2012-يىلى شىنجاڭ ئۇيغۇر ئاپتونوم رايونى بويىچە 10 مۇنەۋۋەر ئاخبارات خىزمەتچىسىنىڭ بىرى بولغان.</p>
<p>دىكتورلۇق ۋە رىياسەتچىلىك ئەسىرى 2012-يىللىق شىنجاڭنىڭ رادىيو-تېلېۋىزىيە دىكتور، رىياسەتچىلەر ئەسەرلىرى 1-دەرىجىلىك مۇكاپاتىغا ئېرىشكەن. توپلاش ۋە ئۇنى لېنتىغا ئېلىشقا قاتناشقان  ئاخبارات خەۋىرى «تاشقورغان ناھىيەسى خاتىرىسى» 2011-يىللىق شىنجاڭ رادىيو-تېلېۋىزىيە پىروگراممىسىنىڭ 1-دەرىجىلىك مۇكاپاتىغا ئېرىشكەن. مۇنىرە نەسردىن يەنە كۆپ قېتىم چوڭ تىپتىكى ئەدەبىيات-سەنئەت كېچىلىكىگە رىياسەتچىلىك قىلغان. چوڭ تىپتىكى نەق مەيداندىن بىۋاسىتە خەۋەر قاتنىشىدىغان ۋە  تاشقى كۆرۈنۈشنى زىيارەت قىلىدىغان خىزمەتلەرنى قىلغان. مەسىلەن، ئۇدا ئىككى نۆۋەتلىك جۇڭگو ئاسىيا - ياۋروپا كۆرگەزمىسى، 2012-يىلى يېڭى يىللىق ئالاھىدە پىروگراممىسى «ئۇچۇپ ئۈتىۋاتقان تەڭرىتاغ»، «جەبدەس، چاققان، كۆتۈرەڭگۈ روھلۇق يۈەنشياۋ تەنتەنىسى» 2013-يىلى تەكلىماكاننىڭ ئىچكىرىسىدىكى قەدىمىي مەدەنىيىتى بارلىققا كەلگەن سىرىنى تەكشۈرمەك قاتارلىق بىۋاسىتە ئاڭلىتىشتا، كەسىپ ئەھلىلىرى ۋە ھەر مىللەت تاماشىبىنلارنىڭ ئومۇميۈزلۈك ئېتىراپ قىلىشىغا ئېرىشكەن.</p>
كىنو فىلىم
<p>1993-يىلى ئىشلەنگەن تارىخىي ھېكايە فىلىم «مەلىكە ئاماننىساخان» دا 16-ئەسىردە ياشاپ ئۆتكەن مەشھۇر مۇقام ئۇستازى مەلىكە ئاماننىساخاننىڭ رولىنى ۋايىغا يەتكۈزۈپ ئالغان</p>
مەنبە
<p>نۇر <ref target="https://ug.wikipedia.org/wiki/نۇر_تورى">تورى</ref></p></text></body></html>