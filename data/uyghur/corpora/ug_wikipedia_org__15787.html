<html><body><text id="wikipedia_ug_wikipedia_org__15787.html" ns="0" revid="141603" sourceurl="https://ug.wikipedia.org/wiki/%D8%A6%DB%95%D9%84_%D9%85%DB%87%D8%B3%D8%AA%DB%95%D9%86%D8%B3%D9%89%D8%B1" title="ئەل مۇستەنسىر" type="wikipedia">ئەل مۇستەنسىر<p><ref target="https://ug.wikipedia.org/wiki/ئابباسىيلار">ئابباسىيلار</ref> سۇلالىسىنىڭ <ref target="https://ug.wikipedia.org/wiki/خەلىپىلەر_تېزىملىكى">خەلىپىسى</ref> مۇستەنسىر بىللاھ ئەلئابباسى (ئەرەبچە:أبو جعفر المسنتصر بالله المنصور بن محمد الظاهر) (مىلادىيە 1226-يىلىدىن 1242-يىلىغىچە سەلتەنەت سۈرگەن) ئىلىم-پەن ۋە مەدەنىيەت-مائارىپقا ناھايىتى كۆڭۈل بۆلىدىغان خەلىپىلەردىن بىرى بولۇپ، ئۇ ھاكىمىيەت يۈرگۈزگەن 17 يىل ئىچىدە سىياسىي ۋە ئىقتىسادىي جەھەتتە ناھايىتى ياخشى ۋەزىيەت مەيدانغا كەلگەن، </p>
<p>باغدادتىكى مۇستەنسىرىييە مەدرىسەسى ئۇنىڭ قوللىشى ۋە ئىقتىسادىي ياردىمىدە مىلادىيە 1227-يىلى قۇرۇلۇشقا باشلىغان، قۇرۇلۇشقا جەمئىي 700 مىڭ دىنار سەرپ قىلىنغان، </p>
<p>مىلادىيە 1233-يىلى 4-ئايدا مەزكۇر مەدرىسەنىڭ ئېچىلىش مۇراسىمى داغدۇغىلىق ئۆتكۈزۈلگەن، مۇراسىمغا مىڭدىن ئارتۇق قوي سويۇلۇپ، ھەرخىل يېمەكلىكلەر ۋە مېۋە-چېۋىلەر تىزىلىپ ناھايىتى چوڭ زىياپەت سورۇنى ھازىرلانغان.</p></text></body></html>