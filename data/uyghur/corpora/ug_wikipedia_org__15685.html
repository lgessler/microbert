<html><body><text id="wikipedia_ug_wikipedia_org__15685.html" ns="0" revid="141304" sourceurl="https://ug.wikipedia.org/wiki/%D8%A6%D9%88%D9%82%DB%87%D8%AA%D9%82%DB%87%DA%86%D9%89%D9%84%D8%A7%D8%B1_%D8%A8%D8%A7%D9%8A%D8%B1%D9%89%D9%85%D9%89" title="ئوقۇتقۇچىلار بايرىمى" type="wikipedia">ئوقۇتقۇچىلار بايرىمى<p>ئوقۇتقۇچىلار بايرىمى، ئوقۇتقۇچىلارغا تەشەككۈر ئېيتىش يۈزىسىدىن يىلدا بىر قېتىم خاتىرلىنىدىغان كۈن. دۇنيادا نۇرغۇن ئەللەردە 1994- يىلىدىن بېرى ھەر يىلى 5- <ref target="https://ug.wikipedia.org/wiki/ئۆكتەبىر">ئۆكتەبىر</ref> كۈنى <ref target="https://ug.wikipedia.org/wiki/UNESCO">UNESCO</ref> نىڭ تەۋسىيىسى بىلەن ئوقۇتقۇچىلار كۈنى خاتىرلەنمەكتە. 5- ئۆكتەبىر كۈنى، 1966- يىلى <ref target="https://ug.wikipedia.org/wiki/پارىژ">پارىژ</ref>دا ئۆتكۈزۈلگەن "ئوقۇتقۇچىلارنىڭ ئورنىنى ھۆكۈمەتلەر ئارا ئالاھىيدە يېغىنى" نىڭ ئاخىرلىشىپ UNESCO تەمسىلچىلىرى بىلەن خەلقئارالىق ئىچىلار ئۇيۇشمىسى تەرىپىدىن "ئوقۇتقۇچىلارنىڭ ئورنى ھەققىدە تەۋسىيە" سىنى بىردەك ئاۋاز بىلەن قەبۇل قىلىنىشىنىڭ خاتىرلىنىشىدۇر.</p>
<p>ئۆزىنىڭ مەدەنىي ۋە تارىخىي ئالاھىيدىلىكلىرىگە، مەكتەپ تەتىل كۈنلىرىگە كۆرە ئوخشىمىغان ئەللەردە ئوخشىمىغان كۈنلەردە ئوقۇتقۇچىلار كۈنى بەلگىلەنگەن. مەسىلەن 12 ئەرەب ئېلىدە (<ref target="https://ug.wikipedia.org/wiki/بەھرېيىن">بەھرەيىن</ref>، <ref target="https://ug.wikipedia.org/wiki/ئەرەب_بىرلەشمە_خەلىپىلىكى">ئەرەب بىرلەشمە خەلىپىلىكى</ref>، <ref target="https://ug.wikipedia.org/wiki/ئالجىرىيە">ئالجىرىيە</ref>، <ref target="https://ug.wikipedia.org/wiki/ماراكەش">ماراكەش</ref>، <ref target="https://ug.wikipedia.org/wiki/قاتار">قاتار</ref>، <ref target="https://ug.wikipedia.org/wiki/لىۋىيە">لىۋىيە</ref>، <ref target="https://ug.wikipedia.org/wiki/مىسىر">مىسىر</ref>، <ref target="https://ug.wikipedia.org/wiki/سەئۇدى_ئەرەبىستان">سەئۇدى ئەرەبىستان</ref>، <ref target="https://ug.wikipedia.org/wiki/تۇنىس">تۇنىس</ref>، <ref target="https://ug.wikipedia.org/wiki/ئومان">ئۇممان</ref>، <ref target="https://ug.wikipedia.org/wiki/ئىئوردانىيە">ئىئوردانىيە</ref>، <ref target="https://ug.wikipedia.org/wiki/يەمەن">يەمەن</ref>) ھەر يىل 28- ڧېۋرال كۈنى ئوقۇتقۇچىلار كۈنى دەپ تەبرىكلەنمەكتە. ئوقۇتقۇچىلار كۈنى دەم ئېلىش بولۇپ بولماسلىقى ئوخشىمىغان ئەللەردە ئوخشىمايدۇ.</p>
<p><ref target="https://ug.wikipedia.org/wiki/جۇڭخۇا_خەلق_جۇمھۇرىيىتى">جۇڭخۇا خەلق جۇمھۇرىيىتىدە</ref> <ref target="https://ug.wikipedia.org/wiki/1985-_يىل">1985- يىل</ref> <ref target="https://ug.wikipedia.org/wiki/10-_سېنتەبىر">10- سىنتەبىردىن</ref> ئىتىبارەن ھەر يىلى شۇ كۈن ئوقۇتقۇچىلار بايرىمى دەپ خاتىرلەنمەكتە، لېكىن رەسمىي تەتىل ئەمەس، <ref target="https://ug.wikipedia.org/wiki/جۇڭخۇا_مىنگو">جۇڭخۇا مىنگو</ref>دا بولسا ھەر يىلى <ref target="https://ug.wikipedia.org/wiki/28-_سېنتەبىر">28- سېنتەبىر</ref> كۈنى ئوقۇتقۇچىلار بايرىمىدۇر.</p>
بەئزى ئەللەردىكى ئوقۇتقۇچىلار بايرىمى
<ref target="https://ug.wikipedia.org/wiki/ئەزەربەيجان">ئەزەربەيجان</ref>
<p>5- ئۆكتەبىر، خەلقئارالىق ئوقۇتقۇچىلار كۈنى.</p>
<ref target="https://ug.wikipedia.org/wiki/تەيۋەن">تەيۋەن</ref>
<p>28- سېنتەبىر، ئوقۇتقۇچىلار بايرىمى ئەڭ بۇرۇن نەنجىڭ مەركىزى ئۇنىۋېرستىتى تەرىپدىن 1931- يىلى تەكلىپ ۋە تەۋسىيە قىلىنىغان. 1952- يىلىدىن بۇيان جۇڭگو تارىخىدىكى بۈيۈك مائارىپچى <ref target="https://ug.wikipedia.org/wiki/كوڭزى">كوڭزىنىڭ</ref> توغۇلغان كۈنىنى خاتىرلەش يۈزىسىدىن 28- سىنتەبىر ئوقۇتقۇچىلار كۈنى قىلىپ بېكىتىلگەن. بۇ كۈن <hi rend="bold">كوڭزىنى خاتىرلەش كۈنى</hi> ھەم دېيىلىدۇ.</p>
<ref target="https://ug.wikipedia.org/wiki/تۈركىيە_جۇمھۇرىيىتى">تۈركىيە</ref>
<p>24- نويابىر، 1981- يىلىدىن بۇيان. </p>
<ref target="https://ug.wikipedia.org/wiki/جۇڭگو">جۇڭگو</ref>
<p>10- سېنتەبىر، <ref target="https://ug.wikipedia.org/wiki/جۇڭخۇا_خەلق_جۇمھۇرىيىتى">جۇڭخۇا خەلق جۇمھۇرىيىتى</ref> قۇرۇلغاندىن كېيىن 1951- يىلى ئوقۇتقۇچىلار بايرىمى ئەمەلدىن قالدۇرۇلغان، 1985- يىلى دۆلەت رەئىسى <ref target="https://ug.wikipedia.org/wiki/جاۋ_زىياڭ">جاۋ زىياڭنىڭ</ref> تەۋسىيىسى بىلەن قايتا ئەسلىگە كەلتۈرۈلۈپ، يېڭى ئوقۇش يىلىنىڭ بېشىدا بولسۇن ئۈچۈن، 9- ئاينىڭ 10- كۈنى قىلىپ بېكىتىلگەن. </p>
شىياڭگاڭ
<p>10- سېنتەبىر، 1997- يىلى جۇڭگو قوينىغا قايتىشتىن بۇرۇن تەيۋەن بىلەن ئوخشاش 28-سېنتەبىر كۈنى تەبرىكلىگەن. 1997- يىلى سېنتەبىردىن باشلاپ چوڭ قۇرۇقلۇق بىلەن بىردەك 10- سېنتەبىر كۈنى تەبرىكلەشكە باشلىغان.</p>
ئاۋمېن
<p>10- سېنتەبىر، 1999- يىلى جۇڭگو قوينىغا قايتىپ كەلگەندىن كېيىن چوڭ قۇرۇقلۇق بىلەن بىردەك 10- سېنتەبىر كۈنى تەبرىكلەشكە باشلىغان.</p></text></body></html>