<html><body><text id="wikipedia_ug_wikipedia_org__15393.html" ns="0" revid="140647" sourceurl="https://ug.wikipedia.org/wiki/%D8%B4%D9%89%D9%85%D8%A7%D9%84" title="شىمال" type="wikipedia">شىمال<figure><caption>جۇغراڧىيەلىك تەرەڧلەر</caption></figure>
<p><hi rend="bold">شىمال</hi>، تۆرت ئاساسلىق تەرەپنىڭ بىرى. شىمالىي قۇتۇبقا ئىشارە قىلىنىدۇ.</p>
شىمال ھەققىدە
ھەقىيقى شىمال (جوغراپىيىلىك شىمال)
<p>مۇقىم، ئۆزگەرمەس. يەرشارى يەر ئوقىنىڭ ئەتراپىدا ئايلىنىدۇ. يەر يۈزىنىڭ يەر ئوقى بىلەن شىمالدا ئۇچراشقان نوقتىسى جۇغراپىيىلىك شىمال دەپ ئاتىلىدۇ. باشقىچە قىلىپ ئېيتقاندا، يەر يۈزىنىڭ ئۈستىدىكى شىمالىي قۇتۇب جايلاشقان نوقتا.</p>
ماگىنتلىق شىمال (كۇمپاس شىمالى)
<p>ئۆزگىرىشچان. كۇمپاسلاردا شىمالنى كۆرسىتىدىغان يىڭنە كۆرسەتكەن تەرەپتۇر. كۇمپاس بىلەن ئۆلچەنگەن تەرەپ ماگىنىتلىق بولغانلىقى ۋە يەر يۈزىدىكى ماگىنىتلىق يەرلەرنىڭ ئوخشاشماسلىقى يۈزىدىن، ماگىنىتلىق شىمال ئۇ ۋاقىتتا مەۋجۇت يەرگە قارىتا بەلگىلىنىدۇ. كۈنىمىزدە بولسا ماگىنىتلىق شىمالنىڭ، غەربىي شىمالغا قارىتا ئاغىشى باردۇر. خەرىتە ئۈستىدە ئۇچىدا يېرىم ئوق ئىشارىتى بىلەن كۆرسىتىلىدۇ.</p>
تەبئىي خاتالىق پەرقى
<p>تەبىي خاتالىق پەرقى: ماگىنىتلىق شىمال بىلەن جۇغراپىيىلىك شىمال ئارىسىدىكى پەرقتۇر. ماگىنىتلىق شىمال زامانغا كۆرە ئۆزگىرىشچان بولغانلىقى ئۈچۈن جۇغراپىيىلىك شىمالنىڭ شەرقىدە ياكى غەربىدە بولىشى مۇمكىن. خەرىتە ئۈستىدىكى چۈشەندۈرۈشتە يىللىق ئۆزگىرىشنىڭ مىقدارى ئىپادىلىندۇ. يىللىق ئۆزگىرىش كەم (مىنۇس) بولسا ماگىنىتلىق شىمال، جوغراپىيىلىك شىمالغا يېقىنلىشىدۇ. يىللىق ئۆزگىرىش ئارتۇق (پىلوس) بولسا ماگىنىتلىق شىمال، جوغراپىيىلىك شىمالدىن يىراقلىشىدۇ. مەسىلەن، 1990- يىلى خاتالىق پەرقى 3 گرادۇس 14 مىنۇت. يىللىق خاتالىق مىنۇس 0.9 دەقىقە. 1999- يىلى ئۈچۈن 8.1 = 0.9 × 9 يىل مىنۇتلۇق خاتالىق توغۇلىدۇ. 1999 -يىلى خاتالىق پەرقى 3 گرادۇس 6 مىنۇت بولىدۇ. (3 گرادۇس 14 مىنۇت - 8 مىنۇت). ھەر يىل ئۆتكەنسېرى ماگىنىتلىق شىمال، جوغراپىيىلىك شىمالغا يېقىنلىشىدۇ.</p>

گرىد شىمالى (خەرىتە شىمالى)
<p>مۇقىم. خەرىتىدىكى شىمال ۋە جەنۇب سىزىقلىرى كۆرسەتكەن شىمال تەرەپ. خەرىتىلەر تىك كېسىك (مېردىيان ئۈستىدىكى) سىزىقلارنىڭ ئۇچىغا جەنۇب شىمال دەپ ئىشارەت قىلىدۇ.</p>
يىڭنە خاتالىق پەرقى
<p>گرىد شىمالى بىلەن ماگىنىتلىق شىمال ئارىسىدىكى پەرق. خەرىتىلەردە بۇ ھەقتىكى ئۇچۇرلارنى تاپقىلى بولىدۇ. بۇ ئۇچۇرلارنى ئىشلىتىپ خاتالىق قىممەتلىرىنى ھېسابلىنىدۇ ۋە تەرەپ پەرىقلىرى بەلگىلىنىپ قوشۇلىدۇ ۋە ئېلىۋېتىلىدۇ.</p>
قاراڭ
<p><ref target="https://ug.wikipedia.org/wiki/شىمالىي_قۇتۇب">شىمالىي قۇتۇب</ref></p>
<p><ref target="https://ug.wikipedia.org/wiki/شىمالىي_يېرىم_شار">شىمالىي يېرىم شار</ref></p>
<p><ref target="https://ug.wikipedia.org/wiki/شىمالىي_ئاسىيا">شىمالىي ئاسىيا</ref></p>
<p><ref target="https://ug.wikipedia.org/wiki/شىمالىي_ئافرىقا">شىمالىي ئاڧرىقا</ref></p>
<p><ref target="https://ug.wikipedia.org/wiki/شىمالىي_ئاتلانتىك_ئەھدى_تەشكىلاتى">شىمالىي ئاتلانتىك ئەھدى تەشكىلاتى</ref></p>
<p><ref target="https://ug.wikipedia.org/wiki/شىمالىي_شىنجاڭ">شىمالىي شىنجاڭ</ref></p>
<p><ref target="https://ug.wikipedia.org/wiki/شىمالىي_جۇڭگو">شىمالىي جۇڭگو</ref></p>
</text></body></html>