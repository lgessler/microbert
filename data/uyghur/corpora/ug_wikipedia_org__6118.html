<html><body><text id="wikipedia_ug_wikipedia_org__6118.html" ns="0" revid="151780" sourceurl="https://ug.wikipedia.org/wiki/%D8%A6%DB%86%D8%B2%D8%A8%DB%90%D9%83%D9%89%D8%B3%D8%AA%D8%A7%D9%86" title="ئۆزبېكىستان" type="wikipedia">ئۆزبېكىستان

<p><hi rend="bold">ئۆزبېكىستان</hi> (<hi rend="bold">ئۆزبېكىستان جۇمھۇرىيىتى</hi>) (<ref target="https://ug.wikipedia.org/wiki/ئۆزبېك_تىلى">ئۆزبېكچە</ref>: <hi rend="italic">O‘zbekiston Respublikasi</hi>) <ref target="https://ug.wikipedia.org/wiki/ئوتتۇرا_ئاسىيا">ئوتتۇرا ئاسىيا</ref>غا جايلاشقان، سابىق <ref target="https://ug.wikipedia.org/wiki/سوۋېت_ئىتتىپاقى">سوۋېت ئىتتىپاقى</ref> تارقالغاندىن كېيىن مۇستەقىللىققا ئېرىشكەن مەملىكەت.  ھازىرقى زۇڭتۇڭ <ref target="https://ug.wikipedia.org/wiki/ساۋكات_مىرزىيويەۋ">ساۋكات مىرزىيويەۋ</ref>.</p>
<p>ئۆزبېكىستان بۇگۈن خەلقئارادا مەۋجۇد مۇستەقىل 7 <ref target="https://ug.wikipedia.org/wiki/تۈركىي_جۇمھۇرىيەتلەر">تۈركىي جۇمھۇرىيەتلەرنىڭ</ref> بىرى بولۇپ، "<ref target="https://ug.wikipedia.org/wiki/تۈركسوي">تۈركسوي</ref>"نىڭ ئەزاسىدۇر. دېڭىز ئوكيان چىگرىسى بولمىغان بۇ دۆلەتنىڭ قوشنىلىرى <ref target="https://ug.wikipedia.org/wiki/شىمال">شىمال</ref> ۋە <ref target="https://ug.wikipedia.org/wiki/غەرب">غەربتە</ref> <ref target="https://ug.wikipedia.org/wiki/قازاقىستان">قازاقىستان</ref>، شەرقتە <ref target="https://ug.wikipedia.org/wiki/قىرغىزىستان">قىرغىزىستان</ref> ۋە <ref target="https://ug.wikipedia.org/wiki/تاجىكىستان">تاجىكىستان</ref>، جەنۇبتا <ref target="https://ug.wikipedia.org/wiki/تۈركمەنىستان">تۈركمەنىستان</ref> ۋە <ref target="https://ug.wikipedia.org/wiki/ئاڧغانىستان">ئاڧغانىستان</ref> باردۇر. زېمىنىنىڭ كۆپ قىسمى قەدىمكى <ref target="https://ug.wikipedia.org/wiki/ماۋەرائۇننەھىر">ماۋەرائۇننەھرگە</ref> جايلاشقان. ئۆزبېكىستاننىڭ پايتەختى ۋە ئەڭ چوڭ شەھىرى <ref target="https://ug.wikipedia.org/wiki/تاشكەنت">تاشكەنت</ref>. مەملىكەت 12 ۋىلايەت ۋە بىر ئاپتونوم جۇمھۇرىيەتتىن تەشكىل تاپقان.</p>
<p>ئۆزبېكىستان ئىقتىسادى، پاختا، ئالتۇن، ئۇران ۋە تەبئىي گاز باشتا بولۇپ، كۆپىنچە مېتال ئىشلەپچىقىرىشقا تايىنىدۇ. بازار ئىقتىسادىغا كىرىشنى مەقسەد قىلىدىغانلىقىنى ئېلان قىلغان بولىشىغا قارىماي، دۆلەت ئىچىدە مەبلەغ سالغۇچى سالغۇچى چەتئەللىكلەرنى زېرىكتۈرىدىغان قاتتىق ئىقتىسادىي تەكشۈرۈشلەر بىر شەكىلدە دەۋام قىلماقتا. ئۆزبېكىستان كىشىلىك ھوقۇق|ئىنسان ھەقلىرى ۋە شەخسىي ئەركىنلىك ھەققىدە ئىچكى سىياسەتلىرى بەئزى خەلقئارالىق تەشكىلاتلار تەرىپىدىن ئاغىر بىر شەكىلدە تەنقىد قىلىنماقتا.</p>
جۇغراپىيە
<p>ئۆزبېكىستاننىڭ ئۇمۇمىي چىگرا ئۇزۇنلىقى 6،621 كىلۇمېتىرغا، غەرىبتىن شەرىققە ئۇزۇنلۇقى 1،425 كىلومېتىرغا، شىمالدىن جەنۇبقا 925 كىلۇمېتىرغا سوزۇلغان. ئۆزبېكىستان غەرب ۋە شىمالدا <ref target="https://ug.wikipedia.org/wiki/قازاقىستان">قازاقىستان</ref> بىلەن، شەرىقتە <ref target="https://ug.wikipedia.org/wiki/قىرغىزىستان">قىرغىزىستان</ref> ۋە <ref target="https://ug.wikipedia.org/wiki/تاجىكىستان">تاجىكىستان</ref> بىلەن، جەنۇبىدا <ref target="https://ug.wikipedia.org/wiki/تۈركمەنىستان">تۈركمەنىستان</ref> ۋە <ref target="https://ug.wikipedia.org/wiki/ئافغانىستان">ئافغانىستان</ref> بىلەن چىگرىداش.</p>
مەمۇرىي رايونلار

<p>ئۆزبەكىستاندا بىر مەكىزى پايتەخت شەھەر، 12 دانە ۋىلايەت ۋە بىر ئاپتونوم جۇمھۇرىيەت بار، ئۇلار:</p>
<list type="unordered"><item>1.<ref target="https://ug.wikipedia.org/wiki/تاشكەنت">تاشكەنت</ref>;</item>
<item>2.<ref target="https://ug.wikipedia.org/wiki/ئەنجان_ۋىلايىتى">ئەنجان ۋىلايىتى</ref>; 3.<ref target="https://ug.wikipedia.org/wiki/بۇخارا_ۋىلايىتى">بۇخارا ۋىلايىتى</ref>;4.<ref target="https://ug.wikipedia.org/wiki/پەرغانە_ۋىلايىتى">پەرغانە ۋىلايىتى</ref>;</item>
<item>5.<ref target="https://ug.wikipedia.org/wiki/جىزاق_ۋىلايىتى">جىزاق ۋىلايىتى</ref>;6.<ref target="https://ug.wikipedia.org/wiki/نەمەنگان_ۋىلايىتى">نەمەنگان ۋىلايىتى</ref>؛7.<ref target="https://ug.wikipedia.org/wiki/نەۋايى_ۋىلايىتى">نەۋايى ۋىلايىتى</ref>;</item>
<item>8.<ref target="https://ug.wikipedia.org/wiki/قاشقادەريا_ۋىلايىتى">قاشقادەريا ۋىلايىتى</ref>;9.<ref target="https://ug.wikipedia.org/wiki/سەمەرقەنت_ۋىلايىتى">سەمەرقەنت ۋىلايىتى</ref>؛10.<ref target="https://ug.wikipedia.org/wiki/سىردەريا_ۋىلايىتى">سىردەريا ۋىلايىتى</ref>؛</item>
<item>11.<ref target="https://ug.wikipedia.org/wiki/سۇرخاندەريا_ۋىلايىتى">سۇرخاندەريا ۋىلايىتى</ref>؛12.<ref target="https://ug.wikipedia.org/wiki/تاشكەنت_ۋىلايىتى">تاشكەنت ۋىلايىتى</ref>؛13.<ref target="https://ug.wikipedia.org/wiki/خارەزىم_ۋىلايىتى">خارەزىم ۋىلايىتى</ref>؛</item>
<item>14.<ref target="https://ug.wikipedia.org/wiki/قاراقالپاقىستان">قاراقالپاقىستان</ref>.</item></list>






ئۆزبىكىستاندىكى چوڭ شەھەرلەر
<p>بۇخارا –ئۆزبىكىستاندىكى بەشىنچى چوڭ شەھەر، شۇنداقلا  بۇخارا ۋىلايىتىنىڭ مەركىزى بۇلۇپ، سوغدى تىلىدا "خەيىرلىك جاي "دىگەنلىكتۇر. 2009- يىلىغا قەدەر بولغان جەمئىي نۇپۇسى 263مىڭ. بۇخارا ئەتراپىدىكى رايونلاردا بەشمىڭ يىل ئىلگىرىلا كىشلەر ئولتۇراقلاشقان بۇلۇپ ،شەھەرنىڭ كەم دىگەندە 2500 يىللىق تارىخى بار.يىپەك يولىغا جايلاشقان بۇ شەھەر ئۇزاق دەۋىرلەردىن بۇيان سودا-سېتىق،ئىلىم-پەن،مەدەنىيەت ۋە دىننى مەركەز بولغان.بۇخارادا نۇرغۇنلىغان ئاسار ئەتىقە ،ساياھەت ئورۇنلىرى بۇلۇپ، كۆپىنچىسى <ref target="https://ug.wikipedia.org/wiki/ب_د_ت">ب د ت</ref> پەن مائارىپ تەشكىلاتى تەرىپىدىن دۇنيا مىراسلىرى قاتارىغا كىرگۈزۈلگەن.بۇخارادا تاجىكلار كۆپرەك ئولتۇراقلاشقان،ئۇنىڭدىن باشقا  يەھۇدى ۋە باشقا مىللەتلەرمۇ بار.  </p>
<p>مەرغىلان-ئۆزبىكىستاننىڭ شەرقى قىسمىدىكى فەرغانە ۋىلايىتىگە قاراشلىق شەھەر بۇلۇپ ،2009-يىلىدىكى ئومۇمى نۇپۇسى 197مىڭ.ياۋروپا رىۋايەتلىرىگە قارىغاندا ،مەرغىلان بۈيۈك ئىمپىراتور ئالىكساندىر تەرىپىدىن قۇرۇلغان ئىكەن.بىر كۈنلۈك چۈشلۈك تاماققا ئۇنىڭغا توخۇ(پارىسچە مەرۇغ ) ۋە نان (پارىسچە نان)كەلتۈرلىدىكەن.بۇ شەھەرنىڭ نامى شۇنىڭدىن كىلىپ چىققانمىش. مەرغىلان يىپەك يولىدىكى قەدىمى شەھەرلەدىن بۇلۇپ ،سودىگەرلەر ئۈچۈن ئوتتۇرا ئاسىيادىكى ئاچقۇچ شەھەر ھىساپلىنىدۇ.مەرغىلان ئەتلىسىنىڭ داڭقى بار. </p>
<p>سەمەرقەند-ئۆزبىكىستاندىكى ئىككىنچى چوڭ شەھەر،سەمەرقەند ۋىلايىتىنىڭ مەركىزى بۇلۇپ ،سو غدى تىلىدا "تاش قەلئە ،تاش كەنىت "دىگەن مەنىلەرگە ئىگە .بۇ شەھەر يىپەك يولىدىكى غەرىب ۋە شەرىقنى تۇتاشتۇرۇشتىكى مۇھىم ئورنى ۋە ئىسلام مەركەز بۇلۇش سۈپىتى داڭلىق . 14-ئەسىرلەردە سەمەرقەند تىمورلەڭ ئىمپىريىسىنىڭ مەركىزى بولغان .(گۆر ئەمىر مەقبەرىسىمۇ شۇ يەردە.) بىبى خانۇم مەسچىتى سەمەرقەندنىڭ بەلگە خاراكتىرلىك ئىمارىتى.2001-يىلى ب د ت پەن مائارىپ تەشكىلاتى سەمەرقەندنى دۇنيا مىراسلىرى قاتارىغا كىرگۈزۈپ ،مەدەنىيەتلەر دوقمۇشى دىگەن نامنى بەردى .</p>
<p>نەمەنگان-ئۆزبىكىستاندىكى ئۈچۈنجى چوڭ شەھەر،نەمەنگان ۋىلايىتىنىڭ مەركىزى بۇلۇپ ،فەرغانە ۋادىسىنىڭ شىمالى قىسمىغا جايلاشقان.2010-يىلىدىكى  ئومۇمى نۇپۇسى 441.3مىڭ. تاشكەنت –ئۆزبىكىستاننىڭ پايتەختى ،تاشكەنىت ۋىلايىتىگە قاراشلىق.ھۆكۈمەت سىتاتستىكىسىدا  شەھەر نۇپۇس 2.2 مىليوندىن كۆپ دىيىلگەن بۇلۇپ ،باشقا مەلۇماتلاردا ھەقىقى نۇپۇسنىڭ 4.5مىليونغا يىتىدىغانلىقى ئېيتىلغان. </p>
<p>ئەندىجان-ئەندىجان ۋىلايىتىنىڭ مەركىزى، ئۆزبىكىستاندىكى تۆتىنچى چوڭ شەھەر.ئەندىجان فەرغانە ۋادىسىدىكى قىرغىزىستان چىگرىسىغا يېقىن بولغان ئەندىجان ساي دەرياسى يېنىغا جايلاشقان.1999-يىلدىكى نۇپۇسى 323مىڭ. -
فەرغانە-فەرغانە ۋىلايىتىنىڭ مەركىزى بۇلۇپ ،ئۆزبىكىستان ،قرغىزىستان ۋە تاجىكىستاننى كىسىپ ئۆتكەن فەرغانە ۋادىسىنىڭ جەنۇبى قىسمىغا جايلاشقان.نۇپۇسى 214مىڭ ئەتراپىدا.فەرغانە تاشكەنىتنىڭ 420كىلومىتىر شەرق تەرىپىدە،ئەندىجاننىڭ 75كىلومىتر غەربىدە. </p>
<p>خىۋە-(تارىختىكى نامى خارازىم) خارازىم ۋىلايىتىنىڭ مەركىزى،ئومومى نۇپۇسى 50مىڭ ئەتراپىدا.خىۋە خارازىم خاندانلىقى ،خىۋە خاندانلىقىنىڭ پايتەختى،شۇنداقلا ئۆزبىكىستاندىكى بىرىنچى بۇلۇپ دۇنيا مىراسلىرى قاتارىغا كىرگۈزۈلگەن جاي.   </p>
<p>زەرەفشان-ئۆزبىكىستاننىڭ ئوتتۇرا قىسمىدىكى نەۋاۋىي ۋىلايىتىگە قاراشلىق بۇلۇپ ،ئومۇمى نۇپۇسى 65مىڭ.بۇ شەھەر قىزىلقۇم قۇملۇقىغا جايلاشقان بۇلۇپ ،220كىلومىتر يىراقلىقتىكى ئامۇ دەرياسىنىڭ  سۈيىنى ئىشلىتىدۇ.</p>
ئېتنىك تائىپىلەر
<p>ئۆزبېكىستان ئاھالىسى تەخمىنەن 28 مىلىيون بولۇپ، ئۆزبېكلەر ئاساسلىق مىللەت سۈپىتىدە 80% (22مىلىيون)نى تەشكىل قىلىدۇ. بولۇپمۇ فەرغانە ۋادىسى، خارەزم، قاشقا دەريا ۋېلايەتلىرىدە ئاھالە تەركىبىدە ئۆزبېكلەرنىڭ سالمىقى ئالاھىيدە زور. نوپۇسى 1 مىلىيوندىن ئاشىدىغان مىللەتلەردىن <ref target="https://ug.wikipedia.org/wiki/رۇس">رۇس</ref>لار،<ref target="https://ug.wikipedia.org/wiki/تاجىك">تاجىك</ref>لار،<ref target="https://ug.wikipedia.org/wiki/قازاق">قازاق</ref>لار؛ 500 ئەتراپىدىكىلەر، <ref target="https://ug.wikipedia.org/wiki/تاتار">تاتار</ref>لار،<ref target="https://ug.wikipedia.org/wiki/قىرغىز">قىرغىز</ref>لار،<ref target="https://ug.wikipedia.org/wiki/قارا_قالپاق">قارا قالپاق</ref>لار دىن باشقا <ref target="https://ug.wikipedia.org/wiki/فارسلار">فارسلار</ref> (<ref target="https://ug.wikipedia.org/wiki/پارىسلار">پارىسلار</ref>) (200 مىڭ)،كورىئانلار(200 مىڭ) ئۇكرائيانلار (150 مىڭ)، <ref target="https://ug.wikipedia.org/wiki/تۈركمەن">تۈركمەن</ref>لەر (105 مىڭ)،ئەرمەنىيلەر <ref target="https://ug.wikipedia.org/wiki/100_مىڭ">100 مىڭ</ref>، <ref target="https://ug.wikipedia.org/wiki/ئەرەب">ئەرەب</ref>لەر ۋە لولىلار (50 مىڭ) ۋە باشقىلار.
(ئۇيغۇرلارنىڭ ئايرىم مىللەت سۈپىتىدە سانى بېرىلمىگەن)</p>
ئىقتىسادى
يېزا ئىگىلىكى
ساياھەتچىلىكى
Gallery

مەنبەلەر
سىرتقى ئۇلانمىلار
<p>Last edited 6 years ago by <ref target="https://ug.wikipedia.org/wiki/ئىشلەتكۈچى:YiFeiBot">YiFeiBot</ref></p>
</text></body></html>