<html><body><text id="wikipedia_ug_wikipedia_org__17364.html" ns="0" revid="144550" sourceurl="https://ug.wikipedia.org/wiki/%D9%8A%DB%90%DA%AD%D9%89%D9%8A%DB%95%D8%B1_%D9%8A%DB%90%D8%B2%D9%89%D8%B3%D9%89_(%D9%82%D8%A7%D8%B1%D8%A7%D9%82%D8%A7%D8%B4_%D9%86%D8%A7%DA%BE%D9%89%D9%8A%D9%89%D8%B3%D9%89)" title="يېڭىيەر يېزىسى (قاراقاش ناھىيىسى)" type="wikipedia">يېڭىيەر يېزىسى (قاراقاش ناھىيىسى)
<p>يېڭىيەر يېزىسى قاراقاش ناھىيىسى نىڭ شىمال تەرىپىگە جايلاشقان، شەرق تەرىپى قاراقاش دەرياسى ئارقىلىق<ref target="https://ug.wikipedia.org/wiki/خوتەن_ناھىيىسى"> خوتەن ناھىيىسى</ref> بىلەن ئايرىلىپ تۇرىدۇ، غەرپ تەرىپى 47-تۈەن 1-لىيەن 2-لىيەن ۋە قوچى يېزىسى بىلەن، شىمال تەرىپى <ref target="https://ug.wikipedia.org/wiki/كاۋاك_يېزىسى">كاۋاك يېزىسى</ref>، جەنۇب تەرىپى تۈۋەت يېزىلىرى بىلەن چېگرالىنىدۇ. يېزىلىق ھۆكۈمەتتىن ناھىيە بازىرىغىچە 111 كىلومىتىر كىلىدۇ. دېڭىز يۈزىدىن ئىگىزلىكى 1317～1337 مېتىر بۇلۇپ، پۈتۈن يېزىنىڭ ئومۇمىي كۆلىمى 74 كۋادرات كىلومېتىر، تېرىغۇ يەر كۆلىمى 28688 مو، كىشى بېشىغا توغرا كېلىدىغان يەر كۆلىمى 1.21 مو.</p>
مەمۇرىي كەنتلەر
<p>يېڭىيەر يېزىسىدا جەمئىي 12 مەمۇرىي كەنتە بار بولۇپ ئۇلار تۆۋەندىكىچە:</p>
<list type="unordered"><item>1.ئىمامى ئەسكەر كەنتى؛</item>
<item>2.قۇميايلاغ كەنتى؛</item>
<item>3.جانان كەنتى؛</item>
<item>4.سىياۋاغ كەنتى؛</item>
<item>5.قارۋاغ كەنتى؛</item>
<item>6.سەككىز پارچە كەنتى؛</item>
<item>7.قوشقوغاچ كەنتى؛</item>
<item>8.مىلىكاۋات كەنتى؛</item>
<item>9.ئاق ئۆستەڭ كەنتى؛</item>
<item>10.يىڭىيەر كەنتى؛</item>
<item>11.سۇقۇلۇغ كەنتى؛</item>
<item>12.كۈكئېغىل كەنتى؛</item></list>
ئىقلىمى
<p>يېڭىيەر يېزىسىنىڭ كىلىماتى ئىللىق مۆتىدىل بەلۋاغ قۇرغاق چۆللۈك كېلىماتقا تەۋە بولۇپ، تۆت پەسىل ئېنىق، يازدا تومۇز ئىسسىق بولىدۇ.ئەتىيازدا ھاۋا بالدۇر ئىسسىيدۇ، كۈز پەسلىدە تېمپراتۇرا تېز، ھۆل-يېغىن مىقدارى ئاز، كۈن نۇرىنىڭ چۈشۈشى تولۇق، قىروسىز مەزگىلى ئۇزاق، كېچە بىلەن كۈندۈزنىڭ تېمپېراتۇرا پەرقى چوڭ. يىللىق ئوتتۇرىچە تېمپېراتۇرىسى 11.6، ئەڭ يۇقىرى تېمپېراتۇرىسى 40.6، ئەڭ تۆۋەن تېمپېراتۇرىسى 12.5-. كۈننىڭ يىللىق ئوتتۇرىچە چۈشۈش ۋاقتى 2829.9 سائەت. قىروسىز مەزگىلى 217 كۈن. يىللىق ئوتتۇرىچە ھۆل-يېغىن مىقدارى 41.3 مىللىمېتىر. سۇنىڭ يىللىق ئوتتۇرىچە پارغا ئايلىنىش مىقدارى 1736.1 مىللىېمتىر. 1-ئايدىكى ئوتتۇرىچە تېمپېراتۇرىسى ℃6.5-، قىروسىز مەزگىلى 177 كۈن، يىللىق يورۇتۇش ۋاقتى 2250 سائەت.</p></text></body></html>