<html><body><text id="wikipedia_ug_wikipedia_org__18473.html" ns="0" revid="146812" sourceurl="https://ug.wikipedia.org/wiki/%D9%84%DB%90%D9%8A%D8%AC%DB%88%D9%86" title="لېيجۈن" type="wikipedia">لېيجۈن<p>لېيجۈن، شىياۋمى شىركىتىنىڭ قۇرغۇچىسى ۋە لىدىرى. 1969-يىلى 12-ئاينىڭ 16-كۈنى <ref target="https://ug.wikipedia.org/wiki/خۇبېي_ئۆلكىسى">خۇبېي</ref> شىيەنتاۋدا تۇغۇلغان. 1987-يىلى تۇلۇق ئوتتۇرىنى پۈتتۈرۈپ <ref target="https://ug.wikipedia.org/wiki/ۋۇخەن_شەھىرى">ۋۇخەن</ref> ئۇنۋېرستىتىنىڭ كومپيۇتېر فاكولتىتىغا قوبول قىلىنغان.يۇقىرى يىللىقنىڭ دەرسلىرىنىمۇ قۇشۇپ ئوقۇپ پۈتۈن <ref target="https://ug.wikipedia.org/wiki/ئالى_مەكتەپ">ئالى مەكتەپ</ref> دەرسلىكلىرىنى ئىككى يىلدىلا تاماملىغان، ھەتتا ئوقۇش پۈتتۈرۈش دىسسىرتاتسىيەسىنىمۇ يېزىپ پۈتتۈرگەن. شۇنىڭدىن كىيىن <ref target="https://ug.wikipedia.org/wiki/كومپيۇتېر">كومپيۇتېر</ref> بازارلىرىنى ئارىلاشقا باشلىغان.</p>
نام - ئاتىلىشى
<p>ئۇيغۇرچە: لېيجۈن</p>
<p>خەنچە: 雷军</p>
<p>خەنچە لاتىن: Lei Jun</p>
ئىگىلىك تىكلەش ھاياتى
<p>بىر خىزمەتدېشى بىلەن بىرلىشىپ  DOSپىراگراممىسى يىزىشقا ئائىت بىر كىتاپ يېزىپ چىققان. ئۇنىڭدىن كىيىنكى ئىككى يىل جەريانىدا مالىيە ۋە كومپيۇتېر بىخەرتەرلىكى دىگەندەك كۆپ ساھەلەرگە ئائىت كومپيۇتېر پراگراممىللىرىنى يازغان.ئىلىكتىر </p>
<p>ئۈسكۈنىلىرىنىڭ توك يوللىرىنى لاھىيەلاشكە قاتناشقان. ئىلىكتىر ئۈسكۈنىلىرىنىڭ توك يوللىرىنى تۇتاشتۇرۇش ئىشلىرىنى قىلغان.بىرمەزگىل خاككىرمۇ بولغان. ئىككى يىلدا ۋۇخەندىكى بارلىق كومپيۇتېر شىركەتلىرىنىڭ خۇجايىنلىرى بىلەن كونا تونۇشلاردىن بولۇپ كەتكەن، ۋە ۋۇخەن ئىلىكتىر ساھەسىدە داڭق چىقارغان.<ref target="https://ug.wikipedia.org/wiki/ئالما_شىركىتى">ئالما شىركىت</ref>ىنىڭ قۇرۇلۇش جەريانىدىكى ھىكايىلەرنىڭ تەسىرىدە ئۇنۋېرستىتىنىڭ تۆتىنجى يىللىقىدا لېيجۈن ساۋاقدېشى ۋاڭ چۈەن گو لى رۇشيۇوڭلار بىلەن بىرلىشىپ سەنسې شىركىتىنى قۇرغان. لىكىن كىيىنچە كۆلىمى ئۇلارنىڭ شىركىتىدىن چوڭ بىر شىركەت قۇرۇلۇپ ئۇلارنىڭ مەھسۇلاتىنى تەقلىد قىلىپ تېخىمۇ كۆلەملىك تېخىمۇ ئەرزان ساتقانلىقى ئۈچۈن سەنسې شىركىتى تەس كۈنگە قالغان، لېيجۈنلار شىركەتنى ماڭدۇرۈپ تەرەققى قىلىش ئۇزاقتا تۇرسۇن ھەتتا كۈنىنى ئېلىشىمۇ تەسكە توختىغان. يېرىم يىلدىن كىيىن ۋەيران بۇلۇپ شىركەتنىڭ ئازغىنە مۈلۈكلىرىنى بۆلۈشكەن. ۋە بۇ لېيجۈننىڭ تۇنجى قېتىم ئىگىلىك تىكلىشى بولغان.1992-يىلى جىنشەن شىركىتىگە كىرگەن. ئىلگىرى كىيىن بۇلۇپ ئېچىش بۈلۈم دىرىكتورى، جۇخەي تارماق شىركىتىنىڭ مۇئاۋىن باش دىرىكتورى  ۋە بېيجىڭ جىنشەن يومشاق دىتال شىركىتىنىڭ باش دىرىكتورى بولغان. لېيجۈن 22ياشتا جىنشەن شىركىتىگە كىرىپ 38ياشقىچە ئۇدا 16يىل ئىشلىگەن. ئارلىقتا جىنشەن شىركىتىنىڭ پېيىنى بازارغا سالغان. 2007-يىلى 12-ئاينىڭ 20-كۈنى لېيجۈن جىنشەن شىركىتى باش ئىجرائىيە ئەمەلدارلىقىدىن ئىستىپا بەرگەن. 2011-يىلى 7-ئاينىڭ 11-كۈنى جىنشەن شىركىتىنىڭ باش لىردىرى بولغان. </p>
باشقا ساھەدە
<p>لېيجۈن يەنە نامى چىققان مەبلەغ سالغۇچى بولۇپ 20گە يېقىن شىركەتكە مەبلەغ سالغان.2010-يىلى 4-ئايدا جوڭگۇ <ref target="https://ug.wikipedia.org/wiki/گۇگېل">گۇگول</ref> تەتقىقات يۇرتىنىڭ مۇئاۋىن باشلىقى چاڭ لىن بىن، موتورولا <ref target="https://ug.wikipedia.org/wiki/بېيجىڭ_شەھىرى">بېيجىڭ</ref> تەتقىقات مەركىزىنىڭ ئالى باشقۇرغۇچىسى جوۋگۇاڭ پىڭ، بېيجىڭ پەن تېخنىكا ئۇنۋېرستىتى سانائەت لاھىيەلەش فاكولتىتىنىڭ مەسئولى ليۇدې، جىنشەن سىبا باش دىرىكتورى لى ۋەن چياڭ، مىكروسوفىت جوڭگو قۇرۇلۇش يۇرتىنىڭ ئېچىش باش مەسئولى خۇاڭ جياڭ جيى ۋە گوگولنىڭ خوڭگودىكى مەھسۇلات دىرىكتورى خوڭ فېڭ قاتارلىق بەش ئادەم بىلەن بىرلىشىپ <ref target="https://ug.wikipedia.org/wiki/شىياۋمى">شىياۋمى</ref> شىركىتىنى قۇرۇپ چىققان. 2011-يىلى 8-ئايدىن باشلاپ شياۋمى تىلفۇنلىرىنى بازارغا سالغان. 
</p></text></body></html>