<html><body><text id="wikipedia_ug_wikipedia_org__9110.html" ns="0" revid="151716" sourceurl="https://ug.wikipedia.org/wiki/%DA%86%D9%89%DA%AD_%D8%B3%DB%87%D9%84%D8%A7%D9%84%D9%89%D8%B3%D9%89" title="چىڭ سۇلالىسى" type="wikipedia">چىڭ سۇلالىسى
<p><hi rend="bold">چىڭ سۇلالىسى</hi>, (1616- يىلى 17- ڧېۋرال، 1636- يىلى 15- ماي ياكى 1644- يىلى 30- ئۆكتەبىر - 1912- يىلى 12- ڧېۋرال)، رەسمى ئاتى «بۈيۈك چىڭ» (مانجۇچە: ᡩᠠᡳᠴᡳᠩ</p>
<p>ᡤᡠᡵᡠᠨ <ref target="https://ug.wikipedia.org/wiki/مانجۇ_يېزىقىنىڭ_لاتىن_ھەرپلىرى_بىلەن_ئىپادىلىنىشى">مۆللەندورڧ:</ref> <hi rend="italic">daicing gurun</hi>، تەيچىڭ: <hi rend="italic">daiqing gurun</hi>) سىرتقا قارىتا ئۆزىنى <hi rend="bold">بۈيۈك چىڭ ئىمپېرىيىسى</hi> ياكى <hi rend="bold">بۈيۈك چىڭ دۆلىتى</hi>، ياكى <hi rend="bold">جۇڭگو</hi> شەكلىدە ئاتىلىدۇ.</p>
<p>جۇڭگو تارىخىدا <ref target="https://ug.wikipedia.org/wiki/مانجۇ_مىللىتى">مانجۇلار</ref> تەرىپىدىن قۇرۇلغان بىر ڧېئوداللىق سۇلالە، شۇنداقلا ئاخىرىقى مۇتلەق مۇنارخىيىلىك پادىشاھلىق. ھۆكۈمدارلار جىيەنجو قىتانلىرىدىن <ref target="https://ug.wikipedia.org/wiki/ئايسىنگىرو">ئايسىنگىرو</ref> ئۇرۇقىدىندۇر. دەستلەپكى ھالى كېيىنكى 1616- يىلى نۇرخاچ تەرىپىدىن قۇرۇلغان <ref target="https://ug.wikipedia.org/wiki/كېيىنكى_جىن">كېيىنكى جىن</ref>، 1636- يىلى <ref target="https://ug.wikipedia.org/wiki/قونتەيجى">قونتەيجى</ref> ئۆزىنى پادىشاھ ئېلان قىلغان ۋە دۆلەت نامىنى «بۈيۈك چىڭ»غا ئۆزگەرتدى. 1644- يىلى نامدا <ref target="https://ug.wikipedia.org/wiki/مىڭ_سۇلالىسى">مىڭ</ref> قوشۇنىغا ياردەملىشىپ خەلق ئسيانىنى باستۇرماق ئۈچۈن شەنخەيگۈەندىن كىردى، مىڭ سۇلالىسىنىڭ ئاخىرىقى خانىنى تەختتىن تۈشۈرۈپ پۈتۈن جۇڭگونىڭ ھاكىمىيىتىنى قولغا كىرگۈزدى، 1912- يىلى <ref target="https://ug.wikipedia.org/wiki/تەيۋەن">جۇڭخۇا مىنگو</ref>نىڭ قۇرۇلىشى بىلەن تارىخ بېتىگە كۆمۈلدى. </p>
<p>1616- يىلى جورجىتلاردىن بولمىش نۇرخاچ بۇگۈنكى جۇڭگونىڭ شەرقىي شىمالى رايونىدا ئۆزىنى خان ئېلان قىلىپ كېيىنكى جىن خانلىقىنى قۇردى. پايتەخت خۇتۇئالا قىلىپ بېكىتىلدى. 1636- يىلى، نۇرخاچنىڭ ئورۇنباسارى قونتايجى شېڭجىڭ، يەئنى بۇگۈنكى شېنياڭنى ئېلىپ ئۆزىنى پادىشاھ ئېلان قىلدى، دۆلەت نامىنى «بۈيۈك چىڭ» غا، مىللەت نامىنى <ref target="https://ug.wikipedia.org/wiki/جورجىتلار">جورجىتتىن</ref> مانجۇغا ئۆزگەرتتى. ئۇ ۋاقتتىكى زېمىنى پەقەتلا مانجو ئېلىدا چەكلىنەتتى. شۇنداقتىمۇ سەددىچىننىڭ جەنۇبىدىكى مىڭ خانەدانىغا چوڭ تەھدىد ئېلىپ كلەمەكتە ئىدى. 1644- يىلى مىڭ سۇلالىسىغا قارشى خەلق ئىسيانى باشلاتقان لى زىچېڭ داشۈن سۇلالىسىنى قۇردى ۋە ئەينى يىلى بېيجىڭغا ھۇجۇم قىلدى، مىڭ سۇلالىسىنى بىتچىت قىلدى. شۇ يىلى چىڭ ئوردۇسى لى زىچېڭغا قارشى <ref target="https://ug.wikipedia.org/wiki/ۋۇسەنگۈي">ۋۇسەنگۈي</ref> قۇمانداسىدىكى مىڭ ئەسكەرلىرىگە ياردەم بېرىش باھانىسى بىلەن <ref target="https://ug.wikipedia.org/wiki/شەنخەيگۇەن">قورۇلدىن</ref> كىردى، ئارقىدىنلا ۋەدىسىگە ئەمەل قىلماي بېيجىڭنى بېسىۋېلىپ جۇڭگو تۇپراقلىرىنى ڧەتھ قىلشقا باشلىدى. قۇرۇلدىن كىرىپ 10 يىل ئىچىدە مىڭ سۇلالىسىنىڭ قالدۇق كۈچلىرى، لى زىچېڭ قۇرغان داشۈن دۆلىتىم جاڭ شىيەنجوڭنىڭ غەربىي دىيار بەگلىكى، جەنۇبىي مىڭ ۋە مىڭجېن قاتارلىق كۈچلەرنى تارمار قىلىپ ئوتتۇرا تۈزلەڭلىكنى بىرلىككە كەلتۈردى. كاڭشى، يوڭجېڭ ۋە چىيەنلۇڭ ئۈچ پادىشاھ دەۋرىدە، چىڭ سۇلالىسىنىڭ دۆلەت كۈچى كۈچىيىپ، مەدەنىيەت قايتا ئەسلىگە كېلىپ ۋە تەرەققىي قىلىپ، بېقىندى دۆلەتلىرى بولغان بۈيۈك ئىمپىراتورلۇق قۇرۇپ، كاڭشى- يوڭجېڭ-چىيەنلوڭ دەۋرىدىكى گۈللىنىش بارلىققا كەلگەن، دۆلەت تەرەققىياتىنىڭ يوقرى پەللىسى ياشانغان. بەئزى تەتقىقاتچىلار، يېزىق جىنايىتى ۋە مانجۇلارنى ئۇلۇغلاش سىياسىتى قوللىنىلغانلىقى ئۈچۈن بۇ دەۋىردە مەدەنىيەت ھەقيقى مەنىدە گۈللىنىشتىن يوقسۇل قالغان.</p>
<p>چىڭ سۇلالىسى نۇپۇسى جۇڭگو تارىخىدا ئەڭ يوقرى پەللىگە چىققان دۆلەت، GDP ئومۇمىي قىممىتى دۇنيا مىقياسقدا جۇڭگو يېقىنقى 3000 يىللىق تارىخدا ئەڭ يوقرى سەۋىيەگە چىققان، ئىنگىلىز ئىقتىسادشۇناس ئانگۇس مەددىسۇن (Angus Maddison) نىڭ تەتقىقاتىچە، 1820- يىلى چىڭ سۇلالىسى  GDP  سى 228.6 مىلىيارد دوللار بولغان بولۇپ، دۇنيا  GDP سىنىڭ 32،9%نى ئىگىلىگەن، كىشى بېشى  GDP  600 دوللار بولغان. ئەۇ ۋاقىتلاردا بىرىنچى قېتىملىق سانائەت ئىنقىلابىنى باشتىن كەچەرگەن ئەنگلىيەلىكلەرنىڭ كشىى بېشى GDP سى 1706 دوللار ئىدى. ئۇنىڭ تەتقىقاتىچە جۇڭگو تارىخىدا ئىقتىسادى ئەڭ گۈللەنگەن دەۋىر بولسا <ref target="https://ug.wikipedia.org/wiki/سۇڭ_سۇلالىسى">سۇڭ سۇلالىسى</ref> دەۋرىدۇر.  GDP ئۇمۇمىي قىممىتى 26.65 مىلىيارد دوللار بولۇپ دۇنيا ئىقتىسادىنىڭ 22.7% سىنى ئىگىلىگەن. سۇڭ دەۋرى كىشى بېشى GDP قىممىتى 450 دوللار بولغان، ئەرەب ئابباسىي خەلىپىلىكىنىڭ GDP سىدىن تۆۋەن بولغان (621دوللار)؛ بۇ ئىككى ئەل غەربىي ياۋروپادىن باي ئىدى (427 دوللار). </p>
<p>ئەپيۇن ئۇرىشى بىلەن جۇڭگو يېقىنقى زامان تارىخى باشلىدى.</p>







باشقا ماقالەلەر
<p><ref target="https://ug.wikipedia.org/wiki/چىڭ_سۇلالىسى_دەۋرىدىكى_ئۇيغۇر_بەگ_تۆرىلەر">چىڭ سۇلالىسى دەۋرىدىكى ئۇيغۇر بەگ تۆرىلەر</ref></p>
</text></body></html>