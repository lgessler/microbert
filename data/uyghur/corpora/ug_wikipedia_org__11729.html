<html><body><text id="wikipedia_ug_wikipedia_org__11729.html" ns="0" revid="74260" sourceurl="https://ug.wikipedia.org/wiki/%D9%82%DB%95%D8%B4%D9%82%DB%95%D8%B1_%D8%A6%DB%87%D9%8A%D8%BA%DB%87%D8%B1_%D9%86%DB%95%D8%B4%D8%B1%D9%89%D9%8A%D8%A7%D8%AA%D9%89" title="قەشقەر ئۇيغۇر نەشرىياتى" type="wikipedia">قەشقەر ئۇيغۇر نەشرىياتى
<p>قەشقەر ئۇيغۇر نەشرىياتى - ئۇيغۇر تىلىدا ھەر خىل كىتابلارنى نەشر قىلىدىغان ئۇنىۋېرسال نەشرىيات بولۇپ، ئاپتونوم رايونلۇق ئاخبارات - نەشرىيات ئىدارىسى باشقۇرىدۇ، بۇ نەشرىيات 1980 - يىلى رەسمىي قۇرۇلۇپ، 1981 - يىلدىن تارتىپ كىتاب نەشر قىلىشقا باشلىغان. بۇ نەشرىيات سىياسىي - قانۇن، پەلسەپە، ئىقتىساد، يېزا ئىگىلىكى، سانائەت، مەدەنىيەت - مائارىپ، تىل - يېزىق، تارىخ - جۇغراپىيە، سەھىيە، تەبىئىي پەنلەر، بالىلار ئوقۇشلۇقلىرىغا دائىر كىتابلارنى نەشر قىلدۇ. تەھرىر بۆلۈم قارمىقىدا ئەدەبىي ئىجادىيەت گۇرۇپپىسى بار. بۇ گۇرپپا ئاساسەن ئۇيغۇر ئەدىبلىرىنىڭ ئىجادىي ئەسەرلىرىنى نەشرگە تەييارلايدۇ، شۇنداقلا قەرلسىز &lt;كارۋان&gt; ناملىق ئەدەبىي مەجمۇئەنى چىقىرىدۇ. بۇ مەجمۇئەگە ئۇيغۇر ئەدىبلىرىنىڭ پوۋېست، داستان - باللادىلىرى، قىسمەن ھالدا چەت ئەل يازغۇچىلىرىنىڭ نەمۇنىلىك ئەسەرلىرى بېرىلىدۇ. بۇ نەشرىيات ھازىرغىچە ئۇيغۇر ئەدىبلىرىنىڭ 100 پارچىدىن ئارتۇق ئەدەبىي ئەسىرىنى نەشر قىلىپ، ئۇيغۇر ئەدەبىياتىنىڭ تەرەققىياتىغا كۆرۈنەرلىك ھەسسە قوشتى.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-1">[1]</ref></p>
مەنبەلەر

</text></body></html>