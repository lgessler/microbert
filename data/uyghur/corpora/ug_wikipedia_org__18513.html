<html><body><text id="wikipedia_ug_wikipedia_org__18513.html" ns="0" revid="146894" sourceurl="https://ug.wikipedia.org/wiki/%D8%AF%DB%87%D8%B1%D9%89%D9%8A%D8%A7%D9%86_(%D9%85%D9%89%DB%8B%DB%95)" title="دۇرىيان (مىۋە)" type="wikipedia">دۇرىيان (مىۋە)<figure><caption>دۇرىيان مىۋىسى</caption></figure>
<p>دۇرىيان (ياكى دۇريان) ئادەتتە ئىپارمۈشۈكى مېۋىسى دەپمۇ ئاتىلىدۇ. ئۇنىڭ ئەسلىي ماكانى <ref target="https://ug.wikipedia.org/wiki/مالايسىيا">مالاي</ref> تاقىم ئاراللىرى بولۇپ، ئېلىمىزنىڭ <ref target="https://ug.wikipedia.org/wiki/خەينەن_ئۆلكىسى">خەينەن</ref>، <ref target="https://ug.wikipedia.org/wiki/گۇئاڭدوڭ_ئۆلكىسى">گۇاڭدۇڭ</ref>، <ref target="https://ug.wikipedia.org/wiki/گۇاڭشى_جۇاڭزۇ_ئاپتونۇم_رايونى">گۇاڭشى</ref> ۋە <ref target="https://ug.wikipedia.org/wiki/خۇنەن_ئۆلكىسى">خۇنەن</ref> قاتارلىق جايلىرىدىمۇ كۆپ ئۆستۈرۈلىدۇ. مېۋىسىدە گەرچە سەل سېسىق پۇراق بولسىمۇ، لېكىن مېۋە گۆشى تاتلىق ھەم مەززىلىك بولغاچقا، «مېۋىلەر خاقانى» دېگەن نامى بار.</p>

ھەققىدە
<figure><caption>دۇرىيان مېۋىسنىڭ ئېتى (يۈننەن)</caption></figure>
<p>دۇرىيان ئادەتتە ئىپارمۈشۈكى مېۋىسى دەپمۇ ئاتىلىدۇ. ئۇنىڭ ئەسلىي ماكانى مالاي تاقىم ئاراللىرى بولۇپ، ئېلىمىزنىڭ خەينەن، گۇاڭدۇڭ، گۇاڭشى ۋە خۇنەن قاتارلىق جايلىرىدىمۇ كۆپ ئۆستۈرۈلىدۇ. مېۋىسىدە گەرچە سەل سېسىق پۇراق بولسىمۇ، لېكىن مېۋە گۆشى تاتلىق ھەم مەززىلىك بولغاچقا، «مېۋىلەر شاھى» دېگەن نامى بار.</p>
<figure><caption>كىروبون ئەتىراپىدا دۇرىيان سېتىش</caption></figure>
<p>ئېلىمىزنىڭ مىڭ سۇلالىسى دەۋرىدىكى مەشھۇر دېڭىزچى جىڭخې تۆۋەنكى غەربىي دېڭىزغا سەپەر قىلغاندا، ھەمراھلىرى بىلەن بىللە ئىسمى نامەلۇم بىر خىل چوڭ تىپتىكى شارسىمان مېۋىنى تېتىپ كۆرگەن ھەم بۇ يەردىن كەتكۈسى كەلمەي قالغان. شۇنىڭ بىلەن جىڭخې بۇ مېۋىگە «كۆز قىيماس مېۋە(ليوليەن)» دەپ ئىسىم قويۇپ قويغان، بۇ مېۋە دەل ھازىرقى دۇرىياندىن ئىبارەت.</p>
دۇرىيان تارىخى
<p>دۇرىيان دەرىخى پاختا دەرىخى ئائىلىسىگە تەۋە دائىم كۆكىرىپ تۇرىدىغان دەرەخ بولۇپ، ئېگىزلىكى25 مېتىر ئەتراپىدا بولىدۇ. شاخ-يوپۇرماقلىرى قويۇق ھەم باراقسان بولۇپ، دەرەخ تاجىسى خۇددى بىر غايەت زور كۈنلۈككىلا ئوخشايدۇ. يوپۇرمىقى ئۇزۇن ئېللىپس شەكىللىك ھەم تېرىلەشكەن بولۇپ، يوپۇرماق يۈزى پارقىراق ۋە سىلىق، يوپۇرماق دۈمبىسىدە تەڭگىچىلەر بولىدۇ. گۈللىرى چوڭ ۋە ئاق رەڭلىك بولۇپ، چەكلىك كۈنلۈكسىمان گۈل رېتىنى ھاسىل قىلىدۇ. مېۋىسى سوقىچاق شار شەكىللىك، ئۇزۇنلۇقى تەخمىنەن25 سانتىمېتىر ئەتراپىدا بولۇپ، ھەربىرىنىڭ ئېغىرلىقى3 −4 كىلوگرام كېلىدۇ. مېۋىسىنىڭ رەڭگى سارغۇچ يېشىل، ياغاچلاشقان ئۆتكۈر تىكەنلەر بىلەن قاپلانغان بولۇپ، خۇددى بىر چوڭ كىرپىگىلا ئوخشايدۇ. مېۋە ئېتى(گۆشى) ئاچ سېرىق رەڭدە، پۇراقلىق، تاتلىق ھەم مايلىق بولۇپ، يېگەندە تەمى ئېغىزدىن كەتمەيدۇ. ئۇرۇقىنىڭ سىرتىنى سەل سېسىق پۇرايدىغان سۈت رەڭلىك يالغان ئۇرۇق پوستى ئوراپ تۇرىدۇ. ئۇرۇقىنى قورۇپ يېيىشكە بولىدۇ. </p>
<figure><caption>دۇرىيان مېۋىسى تور خالتىسىدا</caption></figure>
<p>ئادەتتە «مېۋە پادىشاھلىقى» دەپ ئاتىلىدىغان <ref target="https://ug.wikipedia.org/wiki/تايلاندچە">تايلاندت</ref>ا دۇرىيان ناھايىتى كۆپ چىقىدىغان بولغاچقا، ھەر قېتىم مېۋە پىشقان مەزگىلىگە كەلگەندە يېزا-بازارلارنىڭ ھەممە يېرىنى دۇرىيان مېۋىسىنىڭ خۇش پۇرىقى قاپلاپ كېتىدۇ. </p>
مەنبە
<list type="ordered"><item><ref target="https://ug.wikipedia.org/wiki/ئىزدە_قامۇسى">ئىزدە قامۇسى</ref></item></list></text></body></html>