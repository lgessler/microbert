<html><body><text id="wikipedia_ug_wikipedia_org__20057.html" ns="0" revid="150251" sourceurl="https://ug.wikipedia.org/wiki/%D8%AA%DB%88%D8%B1%D9%83%D9%89%D8%B3%D8%AA%D8%A7%D9%86" title="تۈركىستان" type="wikipedia">تۈركىستان<figure><caption><ref target="https://ug.wikipedia.org/wiki/تۈركىستان">بۈيۈك تۈركىستاننىڭ</ref> جۇغراپىيىلىك دائىرىسى.</caption></figure>
<p><hi rend="bold">تۈركىستان</hi> (<ref target="https://ug.wikipedia.org/wiki/تۈركچە">تۈركچە</ref>: Türkistan ؛ <ref target="https://ug.wikipedia.org/wiki/چاغاتايچە">چاغاتايچە</ref>: تركستان/تۈركلەرنىڭ يۇرتى؛ ئەرەبچە: بلاد الترك/تۈرك ئېلى) <ref target="https://ug.wikipedia.org/wiki/ئوتتۇرا_ئاسىيا">ئوتتۇرا ئاسىيادا</ref> غەربتە <ref target="https://ug.wikipedia.org/wiki/ھازار_دېڭىزى">ھازار دېڭىزى</ref> ۋە تۆۋەنكى ئىدىلدىن باشلاپ، شەرقتە موڭغۇلىيە ئالتاي تاغلىرىغىچە، جەنۇبتا كوپېت - ھىندىقۇش - قاراقۇرۇم تاغلىرىغىچە، شىمالدا ئارال ۋە بالقاش كۆللىرىدىن ئۆتۈپ قىرغىز دالىسىغىچە بولغان، يەر كۈلىمى 6 مىليون كۋادرات كىلومېتردىن زىيادە جۇغراپىيىلىك ۋە تارىخىي رايوندۇر. 2020 - يىلى ئېتىبارى بىلەن 110 مىليون ئەتراپىدىدۇر.</p>
شەرقىي تۈركىستان
<p>بۈيۈك تۈركىستاننىڭ شەرقىي يېرىمى بۇگۈن بىر پۈتۈن پارچە ھالدا ئىستىلا ئاستىدىكى <ref target="https://ug.wikipedia.org/wiki/شەرقىي_تۈركىستان">شەرقىي تۈركىستان</ref> بولۇپ، خىتاي خەرىتىسىدە <ref target="https://ug.wikipedia.org/wiki/شىنجاڭ_ئۇيغۇر_ئاپتونوم_رايونى">شىنجاڭ ئۇيغۇر ئاپتونوم رايونى</ref> دەپ ئاتىلىدۇ. يەر كۆلىمى 1 مىليون 828 مىڭ كۋادرات كىلومېتردۇر ۋە نۇپۇسى رەسمىي خىتاي مەنبەلىرىدە 23 مىليون ئەتراپىدا، ئەمما ھەقىقەتتە پەقەتلا <ref target="https://ug.wikipedia.org/wiki/ئۇيغۇر_مىللىتى">ئۇيغۇر</ref>، <ref target="https://ug.wikipedia.org/wiki/قازاق_مىللىتى">قازاق</ref>، <ref target="https://ug.wikipedia.org/wiki/قىرغىز_مىللىتى">قىرغىز</ref>، <ref target="https://ug.wikipedia.org/wiki/ئۆزبېك_مىللىتى">ئۆزبېك</ref>، <ref target="https://ug.wikipedia.org/wiki/تاتار_مىللىتى">تاتار</ref>، <ref target="https://ug.wikipedia.org/wiki/تاجىك_مىللىتى">تاجىكلەر</ref> 30 مىليوندىن كۆپرەك، خىتايلارمۇ ئەڭ ئاز 30 مىلىيون دەپ تەخمىن قىلىنىدۇ.  </p>
غەربىي تۈركىستان
<p>غەربىي تۈركىستاننىڭ ئومۇمىي كۆلىمى 4 مىليون كۋادرات كىلومېتر ئەتراپىدا بولۇپ، شەرقتە تەڭرىتاغ تىزمىسى ۋە پامىر تاغلىرى بىلەن <ref target="https://ug.wikipedia.org/wiki/شەرقىي_تۈركىستان">شەرقىي تۈركىستانغا</ref> تۇتىشىدۇ ۋە <ref target="https://ug.wikipedia.org/wiki/قازاقىستان">جەنۇبىي قازاقىستان</ref>، <ref target="https://ug.wikipedia.org/wiki/قىرغىزىستان">قىرغىزىستان</ref>، <ref target="https://ug.wikipedia.org/wiki/تاجىكىستان">تاجىكىستان</ref>، <ref target="https://ug.wikipedia.org/wiki/ئۆزبېكىستان">ئۆزبېكىستان</ref>، <ref target="https://ug.wikipedia.org/wiki/تۈركمەنىستان">تۈركمەنىستان</ref>، <ref target="https://ug.wikipedia.org/wiki/ئافغانىستان">ئافغانىستاننىڭ</ref> شىمالىنى ئۆز ئىچىگە ئالىدۇ. نۇپۇسى توپلامدا 85 مىلىيوندىن ئارتۇقتۇر.</p>
</text></body></html>