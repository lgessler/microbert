<html><body><text id="wikipedia_ug_wikipedia_org__9210.html" ns="0" revid="36650" sourceurl="https://ug.wikipedia.org/wiki/%D8%AE%D9%88%D8%AA%DB%95%D9%86_%D8%AC%D8%A7%D9%85%DB%95_%D9%85%DB%95%D8%B3%DA%86%D9%89%D8%AA%D9%89" title="خوتەن جامە مەسچىتى" type="wikipedia">خوتەن جامە مەسچىتى<p>خوتەن جامە مەسچىتى مەشھۇر مەسچىت . ئورنى خوتەن شەھرى ئىچىدە . 1870 - يىلى سېلىنغان ، كېيىن نەچچە قېتىم رېمونت قىلىنغان ، بىراق ئاساسلىق كۆلىمى ۋە قۇرۇلۇش شەكلى ئۆزگەرمىگەن . 1980 - يىلى يەنە بىر قېتىم رېمونت قىلىنغان . مەسچىتنىڭ تەكشىلىكتىكى يۈزى پاراللېلپىپىد شەكىلىدە ، خىش - ياغاچ قۇرۇلمىلىق ، لىم ياغاچلار زىچ جۈپلەشتۈرلۈپ يېپىلغان . نامازخانا ئىچكى - تاشقى ئىككى نامازخانىغا بۆلىنىدۇ ، ئىچكى - تاشقى نامازخانىنىڭ ئالدى روجەكلىك ، تاشقى نامازخاننىڭ ئالدى ئۇچۇق بولۇپ ، تۈۋرۈكلۈك ئايۋاندىن ئىبارەت ، تۈۋرۈكلۈك ئايۋان ئالدىدا سالاسۇن يوق ، ئىشىكى ئۈستىگە ياغاچ كاتەكچىلىك نەقىش ئويۇلغان . قۇرۇلۇشنىڭ قۇرۇلمىسى ، شەكلى ۋە نەقىشلىرى جەھەتتە ئۆزىگە خاس يەرلىك ئالاھىدىلىك بار .</p></text></body></html>