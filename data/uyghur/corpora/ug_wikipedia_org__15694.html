<html><body><text id="wikipedia_ug_wikipedia_org__15694.html" ns="0" revid="144650" sourceurl="https://ug.wikipedia.org/wiki/%D9%82%DB%87%D9%84%D9%84%DB%87%D9%82_%D8%AA%DB%88%D8%B2%DB%88%D9%85" title="قۇللۇق تۈزۈم" type="wikipedia">قۇللۇق تۈزۈم<figure></figure>
<p><hi rend="bold">قۇللۇق تۈزۈم</hi> ياكى <hi rend="bold">قۇلدارلىق</hi> (<ref target="https://ug.wikipedia.org/wiki/ئىنگ">ئىنگ</ref>: Slavery، <ref target="https://ug.wikipedia.org/wiki/خەنزۇچە">خەنزۇچە</ref>: 奴隶制度) ئېكىسپىلاتاتسىيە تۈزۈمىدىكى جەمئىيەتنىڭ دەسلەپكى دەۋرلىرىدە خۇسۇسىي مۈلۈك – دۇنيا قاتارىدا ئېلىپ سېتىلغان، تەقدىرى پۈتۈنلەي قۇلدارغا قاراشلىق بولغان، ئۆزى ھېچقانداق ھوقۇق ۋە مال – مۈلۈككە ئىگە بولمىغان چاكار، مەملۇك ياكى قۇل؛ قۇل ئىگىسىگە قۇلدار ياكى خۇجايىن دېيىلىدۇ. بەئزىدە غۇلام ۋە خىزمەتچىمۇ قۇل دېگەنلىك بولىدۇ. ئايال قۇللارغا <ref target="https://ug.wikipedia.org/wiki/دېدەك">دېدەك</ref>\<ref target="https://ug.wikipedia.org/wiki/چۆرە">چۆرە</ref>\<ref target="https://ug.wikipedia.org/wiki/جارىيە">جارىيە</ref> دېيىلىدۇ.</p>
قۇل بولۇشنىڭ شەرتلىرى
<p>ناھايىتى قەدىم زامانلاردىن بېرى جەڭدە ئەسىر تۈشكەنلەر، ئېغىر جىنايەتچىلەر، قەرزىنى تۆلىيەلمىگەنلەر، قاراقچىلار تەرىپىدىن قاچۇرۇلغانلار قۇل دەپ قارىلاتتى، قۇل بازارلىرىدا سېتىلاتتى.</p>
<p>ئەركەك قۇللارنىڭ بالىلىرىمۇ قۇل بولىدۇ، جارىيەلەرنىڭ خۇجايىنلىرىدىن بولغان ئوغۇللارى <ref target="https://ug.wikipedia.org/wiki/يەھۇدىلار">يەھۇدى</ref> ۋە <ref target="https://ug.wikipedia.org/wiki/ئەرەبلەر">ئەرەب</ref> توپلۇقلىرىغا ئوخشاش بەئزى توپلۇملاردا قۇل دەپ قارالمايدۇ. زىرائەت ۋە تىجارەت بىلەن مەشغۇل بولغان پۈتۈن توپلۇملاردا قۇللۇقنىڭ تۈرلۈك شەكىللىرىگە يولىقىلماقتا. <ref target="https://ug.wikipedia.org/wiki/مىسسوپوتامىيە">مىسسوپوتامىيەدە</ref>، ئەسكى <ref target="https://ug.wikipedia.org/wiki/مىسىر">مىسىردا</ref>، <ref target="https://ug.wikipedia.org/wiki/گرېتسىيە">يۇناندا</ref>، <ref target="https://ug.wikipedia.org/wiki/رىم_ئىمپېرىيىسى">رىمدا</ref>، <ref target="https://ug.wikipedia.org/wiki/ئىسلام_دىنى">ئىسلامىيەتتىن</ref> بۇرۇنقى <ref target="https://ug.wikipedia.org/wiki/ئىران">ئىران</ref>، <ref target="https://ug.wikipedia.org/wiki/ئوتتۇرا_ئاسىيا">ئوتتۇرا ئاسىيا</ref> ۋە <ref target="https://ug.wikipedia.org/wiki/ئاناتولىيە">ئاناتولىيەدە</ref> ياشىغۇچە قەۋىملەردە قۇللۇق ئىنتايىن تەبئىي ئىجتىمائىي بىر مەۋجۇتلۇق دەپ قەبۇل قىلىناتتى. </p>
قۇللۇقنىڭ چەكلىنىشى
<p>تۇنجى قانۇنلار <ref target="https://ug.wikipedia.org/wiki/بۈيۈك_بېرىتانىيە">ئەنگىلىيەدە</ref> ۋە <ref target="https://ug.wikipedia.org/wiki/ئا_ق_ش">ئا ق ش</ref> دا 19. ئەسرنىڭ تۇنجى چارىكىدە، 1807- يىلى چىقارىلغان. كېيىنچە باشقا ياۋروپا ئەللىرىمۇ ئۇلارنىڭ ئىزىدىن بارغان. ياۋروپادا ئەنگىلىيەدىن كىيىن قۇللۇقنى ئەمەلدىن قالدۇرغان ئوسمان ئىمپېرىيىسىدۇر. ئوسمان ئىمپېرىيسىدە قۇللۇق، سۇلتان <ref target="https://ug.wikipedia.org/wiki/ئابدۇلمەجىد">ئابدۇلمەجىد</ref> دەۋرىدە 1847- يىلى بىر پەرمان بىلەن چەكلەنگەن. 1926- يىلىدا مىللەتلەر جەمئىيىتى پۈتۈن دۇنيادا قۇللۇقنى چەكلىگەن، كېيىنچە بۇنى بىرلەشكەن دۆلەتلەر تەشكىلاتى ھەم بۇ ھۆكۈمنى ئىتىراپ قىلغان.</p></text></body></html>