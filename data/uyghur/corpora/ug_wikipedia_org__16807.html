<html><body><text id="wikipedia_ug_wikipedia_org__16807.html" ns="0" revid="143471" sourceurl="https://ug.wikipedia.org/wiki/%D9%85%DB%87%DA%BE%DB%95%D9%85%D9%85%DB%95%D8%AF_II" title="مۇھەممەد II" type="wikipedia">مۇھەممەد II<p><hi rend="bold">مۇھەممەد II</hi>  (مۇھەممەد ئىككىنچى) (<ref target="https://ug.wikipedia.org/wiki/ئوسمانلىچە">ئوسمانلىچە</ref>: محمد ثانى <hi rend="italic">Meḥmed-i s̠ānī</hi>) داڭقى كەتكەن ڧاتىھ سۇلتان مۇھەممەد، قىسقىچە ڧاتىھ (<ref target="https://ug.wikipedia.org/wiki/ئوسمانلىچە">ئوسمانلىچە</ref>: فاتح) ياۋروپادا تانۇلغان ئاتى بىلەن:  <hi rend="italic">Grand Turco</hi>  (بۈيۈك تۈرك) ياكى <hi rend="italic">Turcarum Imperator</hi> (تۈرك ئىمپېراتورى)<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-1">[1]</ref><ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-2">[2]</ref><ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-3">[3]</ref>؛ (<ref target="https://ug.wikipedia.org/wiki/1432">1432</ref>- يىلى <ref target="https://ug.wikipedia.org/wiki/30-_مارت">30- مارت</ref> — <ref target="https://ug.wikipedia.org/wiki/1481">1481</ref>- يىلى <ref target="https://ug.wikipedia.org/wiki/3-_ماي">3- ماي</ref>)<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-4">[4]</ref><ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-5">[5]</ref>، <ref target="https://ug.wikipedia.org/wiki/ئوسمان_ئىمپېرىيىسى">ئوسمان ئىمپېرىيىسىنىڭ</ref> يەتتىنچى پادىشاھىدۇر. تۇنجى قېتىم 1444-1446 يىللار ئارىسى قىسقا بىر مۇددەت، كېيىنچە ئىسە 1451 — 1481 يىلىدىكى ئۆلىمىگە قەدەر 32 يىل بويىچە ھۆكۈم سۈرگەن. </p>
<p>سۇلتان مۇھەممەدخان II، 21 ياشىدا ئىستانبۇلنى ڧەتىھ قىلىپ مىڭ يىللىق <ref target="https://ug.wikipedia.org/wiki/بىزانتىيە_ئىمپېرىيىسى">بىزانتىيە ئىمپېرىيىسىنى</ref> گۇمران قىلدى ۋە بۇ ۋاقىئە نۇرغۇن مۇئەررىخلەر تامانىدىن ئوتتۇرا ئەسر ئاخىرلىشىپ يېقىنقى زاماننىڭ باشلىنىشى دەپ قەبۇل قىلىنىدۇ.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-6">[6]</ref> ڧەتىھتىن سوڭرە ڧەتىھنىڭ ئاتاسى مەناسىغا كەلگەن "ئەبۇل ڧەتىھ"، ئوسمانلى تۈركىي تىلىدە "ابو الفتح" بىلەن، كېيىنچە بولسا "چاغ ئاچقان ھۆكۈمدار" ۋە "قەيسەرى رۇم" (رۇم ئىمپېراتۇرى، ئوسمانلى تۈركىي تىلىدە: قیصر روم) ئۇنۋانى بىلەن ياد قىلىندى. </p>
<p>ڧاتىھ سۇلتان مۇھەممەدخان، <ref target="https://ug.wikipedia.org/wiki/ئىسلام">ئىسلام</ref> پەيغەمبەرى ھەزرەتى <ref target="https://ug.wikipedia.org/wiki/مۇھەممەد_ئەلەيھىسسالام">مۇھەممەد</ref>نىڭ بىر ھەدىسىگە نائىل بولغانلىقى ئۈچۈن كۈنىمىزدە پۈتكۈل ئىسلام دۇنياسىدا كەڭ دائىرىدە، بولۇپمۇ تۈركىيەدە "قەھرىمان" دەپ قەبۇل قىلىنماقتا. </p>
</text></body></html>