<html><body><text id="wikipedia_ug_wikipedia_org__15542.html" ns="0" revid="151457" sourceurl="https://ug.wikipedia.org/wiki/%D9%86%DB%90%D9%85%D9%89%D8%B3_%D8%AA%D9%89%D9%84%D9%89" title="نېمىس تىلى" type="wikipedia">نېمىس تىلى
<p><hi rend="bold">نېمىس تىلى</hi> ياكى <hi rend="bold">نېمىسچە</hi> (<hi rend="italic">Deutsch</hi>; قەدىمكىسى <hi rend="italic">Nemçece</hi>)، <ref target="https://ug.wikipedia.org/wiki/ھىندى-ياۋروپا_تىل_سېستىمسى">ھىندى-ياۋروپا تىل سېستىمسى</ref> <ref target="https://ug.wikipedia.org/wiki/گېرمان_تىل_ئائىلىسى">گېرمان تىل ئائىلىسىگە</ref> تەۋە ۋە خەلقئارالىق چوڭ تىلدۇر. <ref target="https://ug.wikipedia.org/wiki/ياۋروپا_ئىتتىپاقى">ياۋروپا ئىتتىپاقىنىڭ</ref> رەسمىي تىللىرىدىن بىرى ۋە ئەڭ كۆپ قوللىنىلىدىغان تىلى. بولۇپمۇ، <ref target="https://ug.wikipedia.org/wiki/گېرمانىيە">گېرمانىيە</ref>، <ref target="https://ug.wikipedia.org/wiki/ئاۋستىرىيە">ئاۋستىرىيە</ref>، <ref target="https://ug.wikipedia.org/wiki/لىختېنشتېين">لىختېنشتېين</ref>، <ref target="https://ug.wikipedia.org/wiki/ليۇكسېمبۇرگ">ليۇكسېمبۇرگ</ref>، <ref target="https://ug.wikipedia.org/wiki/شۋېتسىيە">شۋېتسىيە</ref> قاتارلىق ئەللەرنىڭ زور كۆپچىلىكى، <ref target="https://ug.wikipedia.org/wiki/ئىتالىيە">ئىتالىيە</ref>نىڭ جەنۇبىي تىرول رايونى، <ref target="https://ug.wikipedia.org/wiki/بېلگىيە">بېلگىيە</ref>نىڭ شەرقىي كانتونلىرى، <ref target="https://ug.wikipedia.org/wiki/پولشا">پولشا</ref> ۋە <ref target="https://ug.wikipedia.org/wiki/رۇمىنىيە">رۇمىنىيە</ref>نىڭ بەئزى رايونلىرى ۋە <ref target="https://ug.wikipedia.org/wiki/ڧرانسىيە">ڧرانسىيە</ref>نىڭ ئالساس-لورېن رايونىدا قوللىنىلماقتا. شۇنداقلا بۇ دۆلەتلەردىن بەئزىلىرىگە خاس كونا مۇستەملىكىلەردە (م: <ref target="https://ug.wikipedia.org/wiki/نامىبىيە">نامىبىيە</ref>، <ref target="https://ug.wikipedia.org/wiki/جەنۇبىي_ئافرىقا">جەنۇبىي ئافرىقا</ref> دېگەندە) دىققەتكە سازاۋەر مىقداردا نېمىسچە سۆزلەشكۈچى نۇپۇس باردۇر. تۈرلۈك شەرقىي ياۋروپا ئەللىرىدە نېمىسچە سۆزلەشكۈچى ئاز سانلىقلار ھەم باردۇر. بۇلاردىن <ref target="https://ug.wikipedia.org/wiki/روسىيە">روسىيە</ref>، <ref target="https://ug.wikipedia.org/wiki/ۋېنگرىيە">ۋېنگرىيە</ref> ۋە <ref target="https://ug.wikipedia.org/wiki/سلوۋېنىيە">سلوۋېنىيە</ref> قاتارلىقلارنى تىلغا ئېلىشقا بولىدۇ. شۇنداقلا <ref target="https://ug.wikipedia.org/wiki/شىمالىي_ئامېرىكا">شىمالىي ئامېرىكا</ref>نىڭ (بولۇپمۇ <ref target="https://ug.wikipedia.org/wiki/ئا_ق_ش">ئا ق ش</ref>)، لاتىن ئامېرىكانىڭ <ref target="https://ug.wikipedia.org/wiki/ئارگېنتىنا">ئارگېنتىنا</ref> ۋە <ref target="https://ug.wikipedia.org/wiki/برازىلىيە">برازىلىيە</ref>نىڭ  بەئزى رايونلىرىدا نېمىسچە سۆزلىشىلىدۇ. نېمىسچىدە <ref target="https://ug.wikipedia.org/wiki/ڧرانسۇز_تىلى">ڧرانسۇزچىدىن</ref> ئۆتكەن كەلىمىلەر ھەم باردۇر.</p>
<p>38 دۆلەتتە تەخمىنەن 120 مىلىيون كىشى تەرىپىدىن سۆزلىشىلىدىغان نېمىسچە، بولۇپمۇ <ref target="https://ug.wikipedia.org/wiki/گېرمانىيە">گېرمانىيە</ref>، <ref target="https://ug.wikipedia.org/wiki/ئاۋستىرىيە">ئاۋستىرىيە</ref> ۋە <ref target="https://ug.wikipedia.org/wiki/شۋېتسىيە">شۋېتسىيە</ref>دە ئىشلىتىلىدۇ. <ref target="https://ug.wikipedia.org/wiki/تۈركىيە_جۇمھۇرىيىتى">تۈركىيەدە</ref> 25 مىڭ ئەتراپىدا نېمىس ياشايدۇ. بۈ گۇرۇپ كونا تەبىر بىلەن "Bosporus-Deutsche" ("بوغازئىچى نېمىسلىرى") ۋە ئاق دېڭىز رايونىدا ياشىغۇچى نېمىسلاردىن تەشكىل تاپماقتا.</p>




قاراڭ
<list type="unordered"><item><ref target="https://ug.wikipedia.org/wiki/گېرمانىيە_ئۆلچەملىك_نېمىسچىسى">گېرمانىيە ئۆلچەملىك نېمىسچىسى</ref></item></list>
</text></body></html>