<html><body><text id="wikipedia_ug_wikipedia_org__15190.html" ns="0" revid="139842" sourceurl="https://ug.wikipedia.org/wiki/%D9%85%DB%95%D9%83%D9%83%DB%95" title="مەككە" type="wikipedia">مەككەقاراڭ/Qarang/қараң: <ref target="https://ug.wikipedia.org/wiki/Mekke">ئۇيغۇر لاتىن ئېلىپبەسى/Uyghur latin élipbesi/уйғур латин елипбәси</ref>, [[{{{2}}}|ئۇيغۇر كىرىل ئېلىپبەسى/Uyghur kiril élipbesi/уйғур кирил елипбәси]]

<p><hi rend="bold">مەككە</hi> ياكى <hi rend="bold">مەككە-مۇكەررەمە</hi> (<hi rend="italic"><ref target="https://ug.wikipedia.org/wiki/ئەرەب_تىلى">ئەرەبچە</ref></hi>: <hi rend="bold">مكة</hi> ياكى <hi rend="italic">المكة المكرمة</hi>) — بۇگۈنكى <ref target="https://ug.wikipedia.org/wiki/سەئۇدى_ئەرەبىستان">سەئۇدىيە ئەرەبىستان پادىشاھلىقى</ref> ھۇدۇدى ئىچىدە يەر ئالغان تارىخى <ref target="https://ug.wikipedia.org/wiki/ھىجاز">ھىجاز</ref>ىدىكى <ref target="https://ug.wikipedia.org/wiki/مەككە_ۋىلايىتى">مەككە ۋىلايىتى</ref> مەركىزى شەھرى. مەككه‌ – دۇنیا مۇسلىمانلار جامائەسىنىڭ ئاساسى موقەددەس شەهرىدۇر.</p>
<p><hi rend="bold">مەككە</hi> <ref target="https://ug.wikipedia.org/wiki/ئەرەب_يېرىم_ئارىلى">ئەرەب يېرىم ئارىلىنىڭ</ref> غەربىگە جايلاشقان <ref target="https://ug.wikipedia.org/wiki/ھىجاز">ھىجاز</ref> رايونىدا، <ref target="https://ug.wikipedia.org/wiki/قىزىل_دېڭىز">قىزىل دېڭىز</ref>نىڭ شەرقىدە يەر ئالغان. ئىسلام دىنىدا يېرى ئىنتايىن مۇھىم، مۇقەددەس بىر شەھەردۇر. زىرا ئىسلام دىنىنىڭ پەيغەمبەرى ھەزرىتى <ref target="https://ug.wikipedia.org/wiki/مۇھەممەد_ئەلەيھىسسالام">مۇھەممەد ئەلەيھىسسالام</ref> (س.ئە.ۋ) مۇشۇ شەھەردە توغۇلغان. ئىسلام دىنىنىڭ ساماۋىي كىتابى <ref target="https://ug.wikipedia.org/wiki/قۇرئان_كەرىم">قۇرئان كەرىم</ref> مۇشۇ شەھەردە نازىل قىلىنىشقا باشلانغان دەپ ئىشىنىلىدۇ. <ref target="https://ug.wikipedia.org/wiki/بەيتۇللاھ">بەيتۇللاھ</ref> دەپ ئاتالغان مۇقەددەس <ref target="https://ug.wikipedia.org/wiki/كەئبە">كەئبە</ref> ھەم يەنە مۇشۇ شەھەردە يەر ئالماقتا. قۇرئاندا «شەھەرلەرنىڭ ئانىسى» (<hi rend="italic">ئۇممۇل قۇرئا</hi>) دەپ سۈڧەتلىنىدۇ. كۈنىمىزدە ھەر يىلى مىليونلىغان مۇسۇلمانلار تەرەڧىدىن زىيارەت قىلىنىدىغان بۇ شەھەر <ref target="https://ug.wikipedia.org/wiki/رىياد">رىياد</ref> ۋە <ref target="https://ug.wikipedia.org/wiki/جىددە">جىددە</ref>دىن سوڭرە <ref target="https://ug.wikipedia.org/wiki/سەئۇدى_ئەرەبىستان">سەئۇدى ئەرەبىستاننىڭ</ref> ئۈچىنچى بۈيۈك شەھىرىدۇر.<hi rend="bold">مەككە شەھرى</hi> <ref target="https://ug.wikipedia.org/wiki/مەدىنە">مەدىنە مۇنەۋۋەرە</ref>نىڭ 450 كىلومېتىر جەنۇبىي غەربىگە، <ref target="https://ug.wikipedia.org/wiki/تائىڧ">تائىڧ</ref>نىڭ 120 كىلومېتر، جىددە شەھرىدىن 72 كىلومېتر ئۇزاقلىقتادۇر.</p>

تارىخچەئى مەككە
<p><hi rend="bold">ئىسمىنىڭ مەنبئەسى</hi>مەككەنىڭ بىلىنگەن ئەسكى ئاتى بەككە ئېرۇر. بەئزى مەنبئەلەر مەككەنىڭ، ھەم شەھەر ھەمدە كەئبەنى ئىپادىلەيدۇرغان بىر ئىسىم ئىكەنلىكىنى ئىلگىرى سۈرسە؛ باشقا بەئزى مەنبئەلەردە مەككەنىڭ، <ref target="https://ug.wikipedia.org/wiki/ھەرەم">ھەرەم</ref>نىڭ تامامىنى ئۆز ئىچىگە ئالغان قىسمىغادېيىلىدىغانلىقىنى؛ بەككەنىڭ بولسا بۇ مەسجىدنىڭ باشقا بىر ئىسمى ئىكەنلىكىنى بايان قىلىدۇ<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-1">[1]</ref><ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-2">[2]</ref>. تىلشۇناشلار مەككە بىلەن بەككە نىڭ بىر نەرسىنى ئىپادىلەيدىغانلىقىنى ئېتىراڧ قىلىماقتا<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-3">[3]</ref>. مەككە ۋە بەككە، <ref target="https://ug.wikipedia.org/wiki/بابىل">بابىل</ref> تىلىدە 'ئۆي' دېگەن مەنىدە بولۇپ، ئامەلىكالىقلار تەرەڧىدىن بۇ يەرنىڭ ئىسمى سۈڧەتىدە قوللىنىلغان. باتلاميۇس بولسا مەككەگە <hi rend="bold">ماكوراببا</hi> دېگەنلەر.
</p>
<p><hi rend="bold">ئىسلام مەنبئەلىرىدە مەككە</hi>مەككە شەھرى، م.ب. 2000- يىللارغە قەدەر ئۇزانغان بىر شەھەردۇر. بۇ شەھەرنىڭ مۇقەددەس كۆرىلىشى ڧەقەت ھەزرىتى مۇھەممەد (س.ئە.ۋ) نىڭ بۇ ۋادىدە توغۇلغان بولىشىىدىن ئاۋۋال ھەزرىتى <ref target="https://ug.wikipedia.org/wiki/ئىبراھىم_ئەلەيھىسسالام">ئىبراھىم ئەلەيھىسسالام</ref>غا تاقىلىدۇ. ئىسلام مەنبئەلەرىغە كۆرە ھەزرىتى ئىبراھىمنىڭ توقالى ھەزرىتى <ref target="https://ug.wikipedia.org/wiki/ھاجەر">ھاجەر</ref>دىن توغۇلغان ئوغلى ئىسمائىلنى تۇنجى زەۋجەسى ھەزرىتى <ref target="https://ug.wikipedia.org/wiki/سارە">سارە</ref>نىڭ ئىستىكى بىلەن يىراققا ئاپىرۋەتمەكچى بولىدۇ. ھەزرىتى ئىبراھىم ئىككىسىنى ئېلىپ اللەنىڭ دىلىغا سىلىشى بىلەن بۇگۈنكى مەككەنىڭ ئورنىغا كېلىدۇ. ئۇلارنى بۇ يەردە قالدۇرۇپ قايتىپ كېتىدۇ. گىياھسىز ۋە ئادەمزاتتىن ئەسەر يوق بۇ زېمنغا ئانا ۋە ئوغۇل يەرلىشىپ قالىدۇ. ۋاقىتنىڭ ئۆتىشى بىلەن تىجارەت ئۈچۈن بۇ يەردىن ئۆتىۋاتقان ئەرەبلەرنىڭ جۇرھۇم قەبىلىسى ئىسمائىلنىڭ ئاياقلىرى ئاستىدىن چىققان <ref target="https://ug.wikipedia.org/wiki/زەمزەم">زەمزەم</ref> بىلەن ياشاش مۇمكىن ھالغا كەلگەن بۇ جايغا يەرلىشىدۇ ۋە شەھەرنىڭ تۇنجى تۇرغۇنلىرى بولۇپ قالىدۇ. ئىبراھىم ئەلەيھىسسالام كېيىنچە قايتا بۇ يەرگە كېلىدۇ ۋە اللەنىڭ ئەمرى بىلەن ئوغلى ھەزرىتى ئىسمائىل بىلەن <ref target="https://ug.wikipedia.org/wiki/كەئبە">كەئبە</ref>نى ئىنشا قىلىدۇ. شۇنىڭدىن ئېتىبارەن كەئبە بىر ھەج يېرى قىلىپ بەلگىلىنىدۇ ۋە ھەزرىتى ئىبراھىمغا ئەرگەشكۈچىلەر بىلەن ئەرەبلەرنىڭ تاۋاپ مەركىزى بولۇپ قالىدۇ.
ئەسرلەر مابەينىدە ھەج مەركىزى بولۇش سۈپىتى بىلەن بارغانسېرى كېڭەيگەن مەككە ئەرەب يېرىم ئارىلىنىڭ مۇھىم تىجارەت شەھرى بولۇپ قالىدۇ. ھەزرىتى ئىسمائىلنىڭ پۇشتىدىن بولمىش ۋە شەھەرنىڭ مۆتىۋەر جەمەتىدىن بولغان قۇرەيشىلەردىن چىققان ھەزرەتى مۇھەممەد (س.ئە.ۋ) 571- يىلى ئۇشبۇ شەھەردە توغۇلغان. 40 ياشقىچە بۇ شەھەردە ياشاغان ھەزرىتى مۇھەممەد ھىرا غارىدا تۇنجى ۋەھىينى قەبۇل قىلغاندىن سوڭرە بارا-بارا ساماۋىي تەھىد دىنى <ref target="https://ug.wikipedia.org/wiki/ئىسلام">ئىسلام</ref>نى بۇ شەھەردە دۇنياغا جاكارلىغان. بۇ يېڭى دىننى قەبۇل قىلماغان مەككە كاتتىلىرى بىلەن قاتتىق تىركىشىشلەردىن كېيىن، اللەنىڭ رۇخسىتى ۋە ئەمرى بىلەن 622- يىلى <ref target="https://ug.wikipedia.org/wiki/مەدىنە">مەدىنە</ref> شەھرىگە <ref target="https://ug.wikipedia.org/wiki/ھىجرەت">ھىجرەت</ref> قىلغان.
بىر نەچچە يىل مەدىنەدە ياشىغاندىن سوڭ، يېتەرلىك كۈچكە ئىگە بولغان ھەزرەتى مۇھەممەد 630- يىلى شەھەرنى ئۇرۇش قىلماي تەسلىم ئالغان ۋە بۇ يەردە ھەج قىلغان. <ref target="https://ug.wikipedia.org/wiki/ۋىدا_خۇتبىسى">ۋىدا خۇتبىسىنى</ref> بۇ شەھەردە ئوقۇپ، مەدىنە مۇنەۋۋەرەگە قايتىپ كەتكەن ۋە 632- يىلى مەدىنەدە رىھلەت قىلغان.</p>
<p><hi rend="bold">خەلىڧەلەر دەۋرى</hi>مەككە <ref target="https://ug.wikipedia.org/wiki/خەلىڧەلەر_دەۋرى">خەلىڧەلەر دەۋرىدە</ref> سىياسىي جەھەتتىن تېنچ بىر دەۋرنى باشتىن كەچۈردى. بۇ دەۋىردە سۇ باسقۇنلىرىغا دۇچ كەلگەن كەئبە ئۈچۈن خەلىڧە <ref target="https://ug.wikipedia.org/wiki/ئۆمەر_بىن_خەتتاب">ئۆمەر بىن خەتتاب</ref> ۋە <ref target="https://ug.wikipedia.org/wiki/ئوسمان_بىن_ئەڧڧان">ئوسمان بىن ئەڧڧان</ref> زامانىدا سەپەرۋەرلىك بىلەن شەھەرنىڭ يوقىرى قىسىملىرىغا دامبىلار قۇرۇلدى.</p>
<p><hi rend="bold">ئەمەۋىيلەر دەۋرى</hi><ref target="https://ug.wikipedia.org/wiki/ئەمەۋىيلەر">ئەمەۋىيلەر</ref> خانەدانى زامانىدا شەھەرنىڭ ئولتۇراق قۇرلۇشى تېزلەشتى. سەللەرنى تىگىنلەش ۋە يۆنىلىشىنى بۇراش ئۈچۈن بۈيۈك قاناللار قازىلدى. بۇنىڭدىن باشقا ھەزرىتى ئۆمەر زامانىسىدا باشلىنىپ ۋەلىد 1 زامانىغىچە دەۋام قىلغان قاشالاش خىزمىتى بىلەن كەئبىنىڭ ئەتراڧى چوڭلىتىلدى. <ref target="https://ug.wikipedia.org/wiki/مۇئاۋىيە">مۇئاۋىيە</ref> قۇدۇق قازدۇرۇپ سۇلارنىڭ يىغىلىشى ئۈچۈن كۆلچەكلەر چاپتۇردى. ئۇ قۇرغان سوغىرىش سېستىمى بىلەن تېرىقچىلىققا ماس ئېتىز-دالىلار كۆپەتىلدى.يەنە 6. ئەمەۋىي خەلىڧەسى ۋەلىد 1 دەۋرىدە (705-715) <ref target="https://ug.wikipedia.org/wiki/مەسجىدى_ھەرەم">مەسجىدى ھەرەم</ref> پىلانى ھازىرلاندى. بۇ پىلان ئۈچۈن <ref target="https://ug.wikipedia.org/wiki/سۇرىيە">سۇرىيە</ref> ۋە <ref target="https://ug.wikipedia.org/wiki/مىسىر">مىسىر</ref>دىن مىمارلار كەلتۈرۈلۈپ كۈنىمىز دۇنيانىڭ ئەڭ چوڭ مەسجىد - جامئەسىنىڭ قۇرۇلىشى باشلاندى.
مەككە ئەمەۋىي دەۋرىدە بەئزى مۇھىم سىياسىي ۋاقى.ەلەر بائىس ھۇجۇمغا ئۇچرىغان. <ref target="https://ug.wikipedia.org/wiki/يەزىد">يەزىد</ref>نىڭ ناھەقلەرچە خەلىڧە بولىشىنى قەبۇل قىلماغان <ref target="https://ug.wikipedia.org/wiki/ئابدۇللاھ_ئىبن_زۇبەير">ئابدۇللاھ ئىبن زۇبەير</ref> قارشىلىق ھەرىكىتىنى مەككەدە سۈردۈرگەن. بۇ ھال سۇرىيە قوشۇنىنىڭ ھىجازغا ئىبەرىلىشى ۋە مەككەنىڭ قورشاۋ ئاستىغا ئېلىنىشىغا سەبەب بولغان. ئابدۇللاھ ئىبن زۇبەير بۇ قوشۇننى مەغلۇب قىلغان ۋە قۇماندانلاردىن كۆپىنچىسىنى ئەسر ئالغانىدى. كېيىچە مەككەنى تەكرار قورشاۋغا ئالغان يەزىد قۇشۇنى ئۇنىڭ ئۆلۈم خەبەرىنى ئېلىپ قورشاۋنى بىكار قىلغانىدى.مەككەدە خەلىڧەلىگىنى ئېلان قىلغان زۇبەيرگە ھىجازنىڭ تامامى ۋە ئىراق ۋە خۇراسان ھۇدۇدلىرىمۇ بەيئەت قىلغانىدى.<ref target="https://ug.wikipedia.org/wiki/ئابدۇلمەلىك_بىن_مەرۋان">ئابدۇلمەلىك بىن مەرۋان</ref>، ئەمەۋىي تەختىگە چىقار چىقماس، <ref target="https://ug.wikipedia.org/wiki/ھەججاج">ھەججاج</ref> قۇمانداقلىقىدا بۇ قوشۇننى مەككەگە ئىبەردى. زالىملىقى بىلەن ئۈن سالغان ھەججاجنىڭ قۇرشاۋىغا ئالتە ئاي تىركەشكەن مەككە، ئابدۇللاھ ئىبن زۇبەيرنىڭ ئۆلۈمى بىلەن تەسلىم بولغان.747- مىلادى <ref target="https://ug.wikipedia.org/wiki/يەمەن">يەمەندىن</ref> كەلگەن <ref target="https://ug.wikipedia.org/wiki/خارىجىلەر">خارىجىلەر</ref> مەككەنى ئىشغال قىلغان. 750- يىلقى <ref target="https://ug.wikipedia.org/wiki/ئابباسىي">ئابباسىي</ref> زەربىسى بىلەن مەككە خىلاڧەت بىلەن بىرلىكتە ئابباسىلەرنىڭ قولغا ئۆتكەن.</p>
<p>
<hi rend="bold">ئابباسىيلەر دەۋرى</hi>ئابباسىيلەر دەۋرىدە (750-961) مەككىنىڭ ئىدارەسى خانەدان مەنسۇبى كىشىلەرنىڭ قولىدا بولغان. <ref target="https://ug.wikipedia.org/wiki/ھارۇن_رەشىد">ھارۇن رەشىد</ref>، مەككە ئۈچۈن بۈيۈك مەبلەغ ئاجرىتىلغان. ئۇندىن باشقا ئۇنىڭ 9 مەرتە ھەج مەقسەدى بىلەن مەككىگە بارغانلىقى بىلىنمەكتە. <ref target="https://ug.wikipedia.org/wiki/مەئمۇن">مەئمۇن</ref> دەۋرىگە كەلگەندە، توغۇلغان مەجبورىيەت نەتىجىسىدە، مەككىنىڭ ئىدارىسى <ref target="https://ug.wikipedia.org/wiki/ئەلى_بىننى_ئەبى_تالىپ">خەلىڧە ئەلىنىڭ</ref> ئەۋلادلىرىغا ئۆتكۈزۈپ بېرىلگەن. مەئمۇننىڭ ئۆلۈمىدىن كېيىن ئابباسىيلەر يىمىرىلىشكە باشلىغان ۋە مەملىكەت قالايماقانچىلىققا ئىتتىرىلگەن. ھاكىمىيەتتىن يوقسۇل قالمىش مۇقەددەس زېمىنلار پات - پات قانلىق توقۇنۇشلارغا سەھنە بولغان.</p>
<p><ref target="https://ug.wikipedia.org/wiki/قارماتى">قارماتىلەر</ref> ڧىرقەسىنىڭ تېرورلۇق دەۋرىدە مەككە قىيىن كۈنلەرنى باشتىن كەچۈردى. 916- يىلىدىن كېيىن ھاج كارۋانلىرىنىڭ يولىنى بېسىۋالغان قارماتىلەر، مەككىگە قىلغان بىر باسقۇنىدا نۇرغۇن ئادەم قەتىل قىلىندى ۋە <ref target="https://ug.wikipedia.org/wiki/ھەجەرۇل_ئەسۋەد">ھەجەرۇل ئەسۋەد</ref>نى يولۇپ <ref target="https://ug.wikipedia.org/wiki/بەھرېيىن">بەھرەيىنگە</ref> ئېلىپ كەتتى (م. 930). <ref target="https://ug.wikipedia.org/wiki/سۇننىي_ئىسلام">سۇننىي ئىسلامغا</ref> قارشى ئاچقان ئۇرۇشنىڭ مەغلۇب بولىشى نەتىجىلىنىدىغانلىقىنى كۆرگەن قارماتىلەر، ھەجەرۇل ئەسۋەدنى قايتۇرۇپ ئېلىپ كەلگەنلەر.</p>
<p><ref target="https://ug.wikipedia.org/wiki/مىسىر">مىسىر</ref>دا <ref target="https://ug.wikipedia.org/wiki/ڧاتىمىيلەر">ڧاتىمىيلەر</ref> دۆلىتىنىڭ قۇرۇلىشىدىن كېيىن، ھەزرەتى ئەلىنىڭ پۇشتىدىن كەلگەنلەرنىڭ ھىجاز رايونىدىكى پائالىيەتلىرى ئارتتى. بۇ ۋاقىتتىن سوڭرە مەككە ئىدارىسى، شەرىڧ دەپ ئاتالغان ھەزرەتى ئەلىنىڭ ئوغلى ھەزرەتى <ref target="https://ug.wikipedia.org/wiki/ھەسەن">ھەسەننىڭ</ref> پۇشتىدىن كەلگەن كىشىلەرنىڭ قولىدا قالدى. شەرىڧلىكنىڭ قۇرۇلىشى بىلەن مەككە، نىسبەتەن مۇستەقىل بىر ھايات سۈرۈكە باشلىدى. 994-1039 يىللار ئارىسىدا شەرىڧلىك مەقامىدا بولمىش ئەبۇل ڧۇتۇھ بىر خەلىڧە مىسالى ھەرىكەت قىلىشقا باشلىدى. شەرىڧلەرنىڭ ھاكىمىيىتى ئاستىدىكى مەككە روشەن تەرەققىي قىلىپ مەدىنەنى ئېشىپ تۈشتى. بۇ ئارىدا ڧاتىمىلەرنىڭ مەككەگە بېسىم قىلغانلىقى كۆرىۋېلىشقا بولىدۇ.</p>
<p>
<hi rend="bold">ئوسمان تۈرك دەۋرى ۋە سوڭرەسى</hi></p>
<p><ref target="https://ug.wikipedia.org/wiki/مىسىر">مىسىر</ref>نىڭ 1517- يىلى <ref target="https://ug.wikipedia.org/wiki/ياۋۇز_سۇلتان_سەلىم">ياۋۇز سۇلتان سەلىم</ref> تەرىپىدىن قولغا كىرگۈزىلىشى بىلەن <ref target="https://ug.wikipedia.org/wiki/ھىجاز">ھىجاز</ref> مىنتىقەسى ئوسمانلى ھاكىمىيىتىگە ئۆتتى. ئوسمانلى پادىشاھلىرى شەھەرنىڭ ئۇلۇغلىقىغا ۋە شەرىڧلەرنىڭ ھەزرەتى ئەلى پۇشتىن كەلگەنلىكىدىن مەككەنىڭ ئىدارەسىدە بىر ئۆزگەرتىش قىلمىدى ۋە شەھەر شەرىڧلەر ھاكىمىيىتىدە دەۋام قىلدى. ئۇلار بۇ دەۋىردە ساھىب بولغان زېمىنلىرىنى مەككىنى مەركەز قىلغان ھالدا، شىمالدا ھەيبەرگە، جەنۇبتا ھالىگە، شەرىقتە ئىسە نەجد رايونىغا قەدەر كېڭەيىتتى. ئوسمانلى ھاكىمىيىتى دەۋرىدە مەككە، مەنىۋىي تەرەپتىن ئىگە بولغان مەركەزىيلىك مەۋقى ۋەجدىن دائىما ھۆرمەت ۋە ئىجرائات كۆرگەندۇر. بۇنداي ئىھتىياجىنى قاندۇرۇش ئۈچۈن مىسىر دائىمىي بىر مەنبئە قەبۇل قىلىنغان. بۇندىن باشقا، ئىلىم يۇرتلىرى ۋە دىنىي ئىمارەتلەر ئۈچۈن كۆپ مىقداردا مەبلەغ ئاجرىتىلغان.</p>
<p><ref target="https://ug.wikipedia.org/wiki/مۇرات_IV">مۇرات IV</ref> دەۋرىدە <ref target="https://ug.wikipedia.org/wiki/ھەج">ھەج</ref> مەزگىلىدە چىقارغان مالىماتاڭ يۈزىدىن <ref target="https://ug.wikipedia.org/wiki/شىئە">شىئە</ref>لەرنىڭ ھەجگە كېلىشى چەكلەنگەن. بۇ ئەھۋال سۈننى - شىئە توقۇنۇشلىرىنىڭ مەككىگە قەدەر يېيىلىشىنى توغدۇرغان. ڧەقەت ئوسمانلى ۋالىسىنىڭ بۇ ئەمىرنى ئىجرا قىلىش ئىستىكىگە قارشى، مەككە شەرىڧلىرىنىڭ بۇ ئىجرائاتقا يېقىن كەلمىگەنلىكى كۆرۈلمەكتە. مەككە <ref target="https://ug.wikipedia.org/wiki/ۋەھھابىي">ۋەھھابىيلەرنىڭ</ref> ئوتتۇرىغا چىقىشىغىچە، زاۋىي زەيد، زاۋىي بەرەكات ۋە زاۋىي مەسئۇد قاتارلىق شەرىڧلەرنىڭ تۈگىمەس مۇجادىلەلىرىگە سەھنە بولغان.</p>
<p>نەجد رايونىدا كۈچلەنگەن ۋەھھابىيلەر، 1800- يىللاردىن كېيىن مەككە شەھرىنى قىستاشقا باشلىدى. ۋەھھابىيلەر دەستلەبتە <ref target="https://ug.wikipedia.org/wiki/تائىڧ">تائىڧكە</ref> ھۇجۇم قىلدى. ئوسمانلى ۋالىيسى غالىپ ئەپەندى ۋاھھابىي تەھلىكىسىنى بىتچىت قىلىش ئۈچۈن ئامال چارە قىدىرغان بولسىمۇ بۇ ھەقتە مۇۋاپپەقىيەت قازىنالمىدى. 1803- يىلى، ئەمىر مەسئۇد قۇماندانلىقىدىكى ۋەھھابىيلەر مەككىنى قولغا كىرگۈزدى. مەدىنەدە قىلغانلىرىدەك <ref target="https://ug.wikipedia.org/wiki/ئىتىقاد">ئىتىقاد</ref>ىي قاراشلىرىدىن سەبەب بىر مۇنچە ئاشقۇن ھەرىكەتلەردە بولدى. غالىپ ئەپەندى <ref target="https://ug.wikipedia.org/wiki/جىددە">جىددە</ref>گە قاراپ چىكىنىشكە مەجبۇر بولدى. جىددەدە ئۆزىگە كېلىۋالغان غالىپ ئەپەندى مەككىنى قايتا ئېلىشقا مۇۋەڧڧەق بولدى. لېكىن، ۋەھھابىيلەرنىڭ ھاكىمىيىتىنى قەبۇل قىلىشقا مەجبۇر بولغانىدى.</p>
<p>ھىجازدىكى ئوسمانلى ھاكىمىيىتىنى قايتا تەئسىس قىلماقچى بولغان سۇلتان مەھمۇد II، مىسىر ۋالىيسى <ref target="https://ug.wikipedia.org/wiki/مۇھەممەد_ئەلى_پاشا">مۇھەممەد ئەلى پاشا</ref>نى بۇ ۋەرىڧىگە تەئيىنلىدى(1811).</p>
<p>1813- يىلى جىددىگە كىرگەن مۇھەممەد ئەلى پاشا، غالىپ ئەپەندىنىڭمۇ ياردىمى نەتىجىسىدە مەككىنى ئاسانلا قولغا كىرگۈزدى. ۋەھھابىيلەر قارشى تۇرالمايدىغانلىقى تونۇپ يېتىپ شەھەرنى تاشلاپ چىقىپ كەتتى. مۇھەممەد ئەلى پاشا، غالىپ ئەپەندىنى ۋەزىپىسىدىن قالدۇرۇپ ئورنىغا جىيەنى يەھيا بىن سارۇرنى شەرىڧ تەئيىن قىلدى. بۇنىڭدىن كېيىن مۇھەممەد ئەلىنىڭ شەرىڧلەرنىڭ ئىشلىرىغا دائىم قول تىققانلىقى كۆرۈلمەكتە. شەرىڧلىك مەقامى ئۈچۈن يۈز بەرگەن توقۇنۇشلارغا ئىستانبۇلمۇ بىۋاسىتە ئالاقىدار بولغان.</p>
<p>1869- يىلى <ref target="https://ug.wikipedia.org/wiki/سۇۋەيىش_قانىلى">سۇۋەيىش قانىلىنىڭ</ref> ئېچىلىشى بىلەن ئىستانبۇلنىڭ ھىجاز رايونى بىلەن بىۋاستە ئۇچرىشىشى مۇمكىن بولغان. شەرىڧ ھۈسەيىن ئوسمانلىلارنىڭ كېركسىز بىر شەكىلدە <ref target="https://ug.wikipedia.org/wiki/بىرىنچى_دۇنيا_ئۇرۇشى">بىرىنچى دۇنيا ئۇرۇشىغا</ref> قاتنىشىشىنىڭ ئاقىسىدىن ئىنگىلىزلەر بىلەن تىل بىرىكتۈرۈپ مەككەدە مۇستەقىللىقىنى جاكارلىدى. شەرىڧ ھۈسەيىن كېيىنچە ئۆزىنى خەلىڧە دەپ ئېلىن قىلدى. لېكىن بۇنىڭغا ھېچكىم ئېرەن قىلمىغانىدى. ئىنگىلىزلەرنىڭ مەنپئەتلىرى كېرىكى، ھۈسەيىننى تشلاپ ئابدۇلئەزىز بىن سەئۇدنى قوللىشى نەتىجىسىدە ھۈسەيىن يالغۇز قالدى. ئۇنىڭ 1924- يىلىدىكى ۋەڧاتى بىلەن ئورنىغا چىققان ئوغلى مەلىك ھۈسەيىن پۇت تىرەپ تۇرالماي ئەۋۋەل <ref target="https://ug.wikipedia.org/wiki/ئەقەبە">ئەقەبە</ref>گە، ئۇ يەردىن <ref target="https://ug.wikipedia.org/wiki/قىبرىس">قىبرىسكە</ref> قاچتى. مەككىنى راھەت بىر شەكىلدە قولغا كىرگۈزگەن بىن سەئۇد، 1926- يىلى ھىجاز قىرالى ئېلان قىلىندى. كېيىنلا نەجد ۋە باشقا رايونلارمۇ بۇنىڭغا داخىل قىلىندى.</p>
ئورنى
<p>مەككە، <ref target="https://ug.wikipedia.org/wiki/سەئۇدى_ئەرەبىستان">سەئۇدى ئەرەبىستاننىڭ</ref> غەربىگە، <ref target="https://ug.wikipedia.org/wiki/قىزىل_دېڭىز">قىزىل دېڭىز</ref>نىڭ 80 كلومترچە شەرقىگە جايلاشقان. جوغراڧىيەلىك ئورنى شىمالىي تروپىك سىزىقىنىڭ جەنۇبىغا، شىمالىي كەڭلىك '31°21 ۋە '20°40 شەرقىي ئۇزۇنلۇق ئارىسىغا جايلاشقان. شەھەر تائىڧنىڭ 100 كلومتر غەربى، جىددەنىڭ 80 كلومتر شەرقى ۋە <ref target="https://ug.wikipedia.org/wiki/مەدىنە">مەدىنە</ref>نىڭ 400 كلومېتردىن كۆپراق جەنۇبىغا جايلاشقان.</p>

جوغراڧىيىلىك ئالاھىيدىلىكى ۋە ئىقلىم
<p>1813- يىلى جىددىگە كىرگەن مۇھەممەد ئەلى پاشا، غالىپ ئەپەندىنىڭمۇ ياردىمى نەتىجىسىدە مەككىنى ئاسانلا قولغا كىرگۈزدى. ۋەھھابىيلەر قارشى تۇرالمايدىغانل</p>
</text></body></html>