<html><body><text id="wikipedia_ug_wikipedia_org__17984.html" ns="0" revid="151178" sourceurl="https://ug.wikipedia.org/wiki/%D8%B4%DB%95%D8%B1%D9%82%D9%89%D9%8A_%D8%AA%DB%88%D8%B1%D9%83%D9%89%D8%B3%D8%AA%D8%A7%D9%86_%D8%AC%DB%87%D9%85%DA%BE%DB%87%D8%B1%D9%89%D9%8A%D9%89%D8%AA%D9%89" title="شەرقىي تۈركىستان جۇمھۇرىيىتى" type="wikipedia">شەرقىي تۈركىستان جۇمھۇرىيىتى
<p><hi rend="bold">شەرقىي تۈركىستان جۇمھۇرىيىتى</hi> (<ref target="https://ug.wikipedia.org/wiki/ئۇيغۇر_لاتىن_يېزىقى">ئۇيغۇر لاتىن يېزىقى</ref>: <hi rend="bold">Sherqiy Türkistan Jumhuriyiti</hi>)بولسا 1944-يىلى <ref target="https://ug.wikipedia.org/wiki/غۇلجا_شەھىرى">غۇلجا</ref>دا قۇرۇلغان جۇمھۇرىيەتنى كۆرسىتىدۇ. 1933 - يىلى <ref target="https://ug.wikipedia.org/wiki/12_-_ئاپرىل_سىياسى_ئۆزگىرىشى">12 - ئاپرىل سىياسى ئۆزگىرىشى</ref>نى قوزغاپ، شىنجاڭدا ھاكىمىيەتنىڭ قولغان ئالغان <ref target="https://ug.wikipedia.org/wiki/شېڭ_شىسەي">شېڭ شىسەي</ref>نىڭ 11 يىللىق ھۆكۈمرانلىقى ئاخىرلىشىپ، شىنجاڭ <ref target="https://ug.wikipedia.org/wiki/جۇڭخۇا_مىنگو">جۇڭخۇا مىنگو</ref>(<ref target="https://ug.wikipedia.org/wiki/خەنزۇچە">خەنزۇچە</ref>:中华民国،中華民國)نىڭ رەسمى باشقۇرۇشىغا ئۆتۈشى بىلەن، شىنجاڭدا شېڭ شىسەينىڭ قالدۇرۇپ كەتكەن مىللىي زىددىيەتلىرى تېخىمۇ ئۆتكۈرلىشىشكە قاراپ يۈزلەندى. خەلق ئىچىدە، ھۆكۈمەتنىڭ ئادىل بولمىغان سىياسەتلىرىگە قارشى نارازىلىقنىڭ كۈچىيىشىگە ئەگىشىپ، كىشىلەر ئارىسىدا ئىنقىلاپ تۇيغۇلىرى ئوت ئېلىشقا باشلىدى. بولۇپمۇ، شۇ مەزگىللەردە <ref target="https://ug.wikipedia.org/wiki/سوۋېت_ئىتتىپاقى">سوۋېت ئىتتىپاقى</ref>دا ئوقۇپ كەلگەن بىر تۈركۈم كىشىلەر ئىنقىلاپ ئىستىكىنىڭ تۈرتكىسىدە، خەلق ئارىسىدا ئىنقىلاپ پىكىر - ئىدىيىلىرىنىڭ تارقتىشقا باشلىدى. ۋە نىھايەت 1944 - يىلىغا كەلگەندە، بۇ ئىنقىلاپ پارتىلىدى. <ref target="https://ug.wikipedia.org/wiki/غۇلجا">غۇلجا</ref> شەھرىدىكى داڭلىق ئۇرۇشلاردىن، ھەرەمباغ ئۇرۇشى، ئايردروم ئۇرۇشى ۋە لەڭشاڭ ئۇرۇشى نىڭ غەلبىسى بىلەن غۇلجا شەھرىنىڭ تولۇق ئازاد قىلىنىشى نەتىجىسدە، 1944-يىلى 12 - نويابىر كۈنى غۇلجىدا <hi rend="bold">شەرقى تۈركىستان جۇمھۇرىيىتى</hi> رەسمى قۇرۇلدى. <ref target="https://ug.wikipedia.org/wiki/ئېلىخان_تۆرە">ئېلىخان تۆرە</ref> جۇمھۇرىيەتنىڭ رەئىسجۇمھۇر(پرىزدېنت)لىقىغا كۆرسىتىلدى.</p>
<figure><caption>جۇمھۇرىيەت دەۋرىدە ھاكىمىيەتنىڭ يۈرگۈزۈلگەن ئۈچ ۋىلايىتى: ئىلى، تارباغاتاي ۋە ئالتاي ۋىلايىتى</caption></figure>
نىلقىدا پارتىلىغان ئىنقىلاپ ۋە ئارقا كۆرۈنىشى
<figure><caption>غېنى باتۇر</caption></figure>
<p>1944 - يىلى 9 - ئاپرىل، سوۋېت ئىتتىپاقىنىڭ غۇلجىدا تۇرۇشلۇق كونسۇلخانىسىنىڭ قوللىشى ۋە ياردىمى ئاستىدا، غۇلجا ناھىيە بازىرى (ھازىرقى غۇلجا شەھىرى)دە <hi rend="italic">شېڭ شىسەي</hi> ۋە گومىنداڭ ھۆكۈمىتىگە قارشى يەر ئاستى تەشكىلات - <hi rend="bold">&lt;&lt;غۇلجا ئازادلىق تەشكىلاتى&gt;&gt;</hi> قۇرۇلدى. ئېلىخان تۆرە رەئىس بولدى. تەشكىلاتنىڭ رەھبەرلىك تەركىبى مۇرەككەپ بولۇپ، <ref target="https://ug.wikipedia.org/wiki/ئابدۇكېرىم_ئابباسوپ">ئابدۇكېرىم ئابباسوپ</ref>،<ref target="https://ug.wikipedia.org/wiki/قاسىمجان_قەمبىرى">قاسىمجان قەمبىرى</ref> قاتارلىق تەرەققىپەرۋەر زىيالىلارنىڭ سىرتىدا،ئېلىخان تۆرە،<ref target="https://ug.wikipedia.org/wiki/مۇھەممەتجان_مەخسۇم">مۇھەممەتجان مەخسۇم</ref> قاتارلىق يۇقىرى قاتلام دىنىي زاتلار ۋە <ref target="https://ug.wikipedia.org/wiki/رەھىمجان_سابىر_ھاجى">رەھىمجان سابىر ھاجى</ref>، <ref target="https://ug.wikipedia.org/wiki/سالىجانباي_باباجان">سالىجانباي باباجان</ref> قاتارلىق سودىگەر ۋە چارۋىدار، پومشىچىكلەرمۇ بار ئىدى.</p>
<p>1944 - يىلى 14 - ئاۋغۇست، پاتىخ مۇسىلىموپ، ئەكبەر، سېيىت، غېنى (<ref target="https://ug.wikipedia.org/wiki/غېنى_باتۇر">غېنى باتۇر</ref>) قاتارلىقلار نىلقا ناھىيىسىنىڭ ئۇلاستاي تاغلىق رايونىدا پارتىزانلار ئەترىتى قۇردى.  17 - ئاۋغۇست، بۇ ئەترەت ئەزالىرى روزا ھېيت نامىزى ئۆتەش پۇرسىتىدىن پايدىلىنىپ مەسچىتتە قوراللىق قوزغىلاڭ كۆتۈرۈش توغرۇلۇق مەسلىھەتلىشىۋاتقاندا، كۈتۈلمىگەن يەردىن بىر گومىنداڭنىڭ نىلقا ناھىيىلىك ساقچى ئىدارىسىگە بۇ ئىشنى مەلۇم قىلىپ قويدى. ساقچى ئىدارىسى شۇ ھامان بۇلارنى تۇتۇشقا ئادەم ئەۋەتتى. بۇنىڭدىن خەۋەر تاپقان پارتىزانلار، ئۇلاستايدا يوشۇرۇنۇپ تۇرۇپ زەربە بېرىپ، ساقچىلارنى يوقىتىپلا قالماي بىرمۇنچە قورال - ياراق غەنىمەت ئالدى. بۇ مەشھۇر<hi rend="bold"><ref target="https://ug.wikipedia.org/wiki/نىلقا_قوزغىلىڭى">نىلقا قوزغىلىڭى</ref></hi>نىڭ باشلىنىشى بولۇپ قالدى.</p>
<p>5 - ئۆكتەبىردە ئۇلاستاي پارتىزانلىرى ئەكبەر، خەمىت مۇسىلىموپ قاتارلىقلارنى 500نەچچە كىشىلىك قوراللىق كۈچ بىلەن نىلقا ناھىيسىگە ھۇجۇم قىلىشقا ئەۋەتتى. پارتىزانلار بىر كىچە-كۈندۈز جەڭ قىلىش ئارقىلىق، 7 - ئۆكتەبىر كۈنى چۈشتىن بۇرۇن پۈتۈن ناھىيە بازىرىنى ئىشغال قىلدى.</p>
ئىنقىلاپ ئوتىنىڭ غۇلجىغا تۇتىشىشى ۋە غۇلجىدا جۇمھۇرىيەتنىڭ قۇرۇلىشى
<figure><caption>جۇمھۇرىيەت رەئىس جۇمھۇرى - ئېلىخان تۆرە</caption></figure>





ئۈرۈمچىدە بىرلەشمە ھۆكۈمەتنىڭ قۇرۇلىشى
<figure><caption>بىرلەشمە ھۆكۈمەتنىڭ مۇئاۋىن رەئىسى، جۇمھۇرىيەت باش مىنىستېرى - <hi rend="bold"><ref target="https://ug.wikipedia.org/wiki/ئەخمەتجان_قاسىمى">ئەخمەتجان قاسىمى</ref></hi></caption></figure>







پايدىلانغان مەنبەلەر
<p>شىنجاڭ ئۈچ ۋىلايەت ئىنقىلابىغا دائىر چوڭ ئىشلار خاتىرىسى - شىنجاڭ خەلق نەشىرىياتى،1996 - يىل ئاۋغۇست</p>

قارالسۇن
<list type="unordered"><item><ref target="https://ug.wikipedia.org/wiki/شەرقىي_تۈركىستان">شەرقىي تۈركىستان</ref></item>
<item><ref target="https://ug.wikipedia.org/wiki/شەرقىي_تۈركىستان_دۆلەت_بايرىقى">شەرقىي تۈركىستان دۆلەت بايرىقى</ref></item>
<item><ref target="https://ug.wikipedia.org/wiki/شەرقىي_تۈركىستان_دۆلەت_گېربى">شەرقىي تۈركىستان دۆلەت گېربى</ref></item>
<item><ref target="https://ug.wikipedia.org/wiki/قۇرتۇلۇش_مارشى">قۇرتۇلۇش مارشى</ref></item></list>
<p>جۇمھۇرىيەتلەر:</p>
<list type="unordered"><item><ref target="https://ug.wikipedia.org/wiki/شەرقىي_تۈركىستان_ئىسلام_جۇمھۇرىيىتى">شەرقىي تۈركىستان ئىسلام جۇمھۇرىيىتى</ref></item>
<item><ref target="https://ug.wikipedia.org/wiki/شەرقىي_تۈركىستان_جۇمھۇرىيىتى">شەرقىي تۈركىستان جۇمھۇرىيىتى</ref></item></list>
</text></body></html>