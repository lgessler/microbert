<html><body><text id="wikipedia_ug_wikipedia_org__9443.html" ns="0" revid="37882" sourceurl="https://ug.wikipedia.org/wiki/%D8%BA%D9%88%D9%84%D8%AA%D9%88%D8%BA%D8%B1%D8%A7%D9%82_%D9%8A%DB%90%D8%B2%D9%89%D8%B3%D9%89" title="غولتوغراق يېزىسى" type="wikipedia">غولتوغراق يېزىسى<p>غولتوغراق يېزىسى قەدىمكى يىپەك يولىدىكى مۇھىم ئۆتەڭلەرنىڭ بىر بولۇپ، يۇرت بىنا بولغان تارىىخى تەخمىنەن  500يىللار ئىلگىرىكى ۋاقىتلارغىچە سوزۇلىدۇ. غولتوغراق يېزىسى دەپ مەمۇرى نام قويۇلغان ۋاقتى ، <ref target="https://ug.wikipedia.org/wiki/پەيزاۋات_ناھىيىسى">پەيزاۋات ناھىيىسى</ref> قۇرۇلغان 1902-يىلى 8-ئايدىكى ۋاقىت بىلەن تەڭ ھىساپلىنىدۇ .</p>
<p>ھازىرقى غولتوغراق يېزىسىنىڭ مەمۇرى باشقۇرۇش تەۋەلىك چېگرا ئۇزۇنلىقى تەخمىنەن 300كىلومېتىرچە كېلىدۇ .بۇ چېگرا سىزىقى شىمالدا شىنجاڭ قىزىلسۇ قىرغىز ئاپتونۇم ئوبلاستى ئاتۇش شەھرىگە تەۋە <ref target="https://ug.wikipedia.org/wiki/قارا_جۈل_يېزىسى">قارا جۈل يېزىسى</ref> بىلەن؛ جەنۇپتا <ref target="https://ug.wikipedia.org/wiki/مارالبېشى">مارالبېشى</ref> ۋە يوپۇرغا ناھىيىلىرى بىلەن؛ قالغان شەرقى ۋە غەرىبي قىسمىدا پەيزاۋات ناھىيىسىگە تەۋە <ref target="https://ug.wikipedia.org/wiki/ئۆدەكلىك">ئۆدەكلىك</ref> ، <ref target="https://ug.wikipedia.org/wiki/شىكەركۆل">شىكەركۆل</ref> ، <ref target="https://ug.wikipedia.org/wiki/گۈللۈك">گۈللۈك</ref>، <ref target="https://ug.wikipedia.org/wiki/قوشئاۋات">قوشئاۋات</ref> ، <ref target="https://ug.wikipedia.org/wiki/يېڭى_مەھەللە">يېڭى مەھەللە</ref> ، <ref target="https://ug.wikipedia.org/wiki/قىزىلبۇيى">قىزىلبۇيى</ref> قاتارلىق يېزا –بازارلار بىلەن چېگرىلىنىدۇ . شۇنىڭبىلەن بىر چاغدا يەنە يېزائىگىلىك 3-دېۋىزىيە پەيزاۋات دىھقانچىلىق باش مەيداننىڭ يەر ئىشلىتىش چېگرىسى بىلەنمۇ چېگرالىنىدۇ .</p>
<p>ئەگەر دۆلەت 314-نومۇرلۇق چوڭ تاشيول بىلەن كەلمەكچى بولسىڭىز <ref target="https://ug.wikipedia.org/wiki/شىكەركۆل">شىكەركۆل</ref> بازىرىغا چۈشۈپ جەنۇپقا قاراپ 16كېلۇمېتىر ئىچكىرلىسىڭىز ساپ ھاۋالىق، توپرىقى مۇنبەت ، بوستانلىق بىلەن قاپلانغان گۈزەل يۇرت غولتوغراق يېزىسىنىڭ يېڭى قىياپەتتىكى چوڭ بازار مەركىزىگە يېتىپ كېلەلەيسىز.</p>
<p>يۇرتىىمىز دا نامى پۈتكۈل دۇنياغا تارالغان  ، ئېسىل تەمى كىشىلەرنىڭ تىلىنى لال قىلغان «پەيزاۋات قوغۇنى» نىڭ شاھىنشاھى بولغان «جىياڭگۈەن» نامىدا تاۋار ماركىسىغا ئېرىشكەن ئەڭ ئېسىل قوغۇن يېتىشتۈرىلىدۇ . ھازىر يېزىمىزدا يەنە قاتار كەتكەن كۆلەملىك كۆكتات يېتىشتۈرۈش پارنىكلىق بازىلىرى ، 90مىڭ مو چىلانزارلىق ئەمىلىيلەشتۈرۈلگەن بولۇپ خەلق باياشات ، جەمىئېيەت مۇقىم ھالەتنى كۆرەلەيسىز.</p></text></body></html>