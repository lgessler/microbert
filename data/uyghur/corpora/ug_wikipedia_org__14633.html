<html><body><text id="wikipedia_ug_wikipedia_org__14633.html" ns="0" revid="136750" sourceurl="https://ug.wikipedia.org/wiki/%D8%AA%D8%A7%D8%AC%D9%89%D9%83%D9%89%D8%B3%D8%AA%D8%A7%D9%86%D8%AF%D8%A7_%D9%81%D8%A7%D9%85%D9%89%D9%84%DB%95" title="تاجىكىستاندا فامىلە" type="wikipedia">تاجىكىستاندا فامىلە<p>تاجىكىستان ئىچكى ئىشلار مىنىستىرى فامىلىسىنى ئۆزگەرتتى.</p>
<p>تاجىكىستاندا رۇسچە فامىلىلەرنى ئۆزگەرتىش تەلەپلىرىگە ئاساسەن ئىچكى ئىشلار مىنىستىرى رامزان رەھىموۋ فامىلىسىنى رەھىمزادىگە ئۆزگەرتتى.</p>
<p>تاجىكىستان مەتبۇئاتلىرىدا ئورۇن ئالغان بۇ ھەقتىكى خەۋەرلەرگە ئاساسلانغاندا، ئىچكى ئىشلار مىنىستىرى رامزان رەھىموۋ فامىلە ئۆزگەرتكەنلەرنىڭ سېپىغا قوشۇلغان. كېيىنكى ئايلاردا تاجىكىستاندا مىنىستىرلار بەس-بەس بىلەن فامىلىلىرىنى ئۆزگەرتمەكتە.</p>
<p>سىياسەتچىلەر بۇ ئىشتا پىرېزىدېنت ئىمامئەلى راھماننى ئۆلگە قىلدى. دۆلەت ئەربابلىرى فامىلىسىدىكى رۇسچە «ئوۋ» ۋە «ئەۋ» قوشۇمچىلىرىنى ئېلىپ تاشلىدى. تاجىك رەھبەر 2007-يىلى فامىلىسىدىكى «ئوۋ» قوشۇمچىسىنى ئېلىپ تاشلاپ، ئىمامئەلى راھمانغا ئۆزگەرتكەن ئىدى. راھماننىڭ قىزى ئوزودا رامانوۋامۇ ئوزودا راھمانغا ئۆزگەرتتى.</p></text></body></html>