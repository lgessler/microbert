<html><body><text id="wikipedia_ug_wikipedia_org__11825.html" ns="0" revid="74852" sourceurl="https://ug.wikipedia.org/wiki/%D8%A6%DB%90%D8%BA%D9%89%D8%B1%D9%84%D9%89%D9%82_%D9%83%DB%86%D8%AA%DB%88%D8%B1%DB%88%D8%B4" title="ئېغىرلىق كۆتۈرۈش" type="wikipedia">ئېغىرلىق كۆتۈرۈش
<p>ئېغىرلىق كۆتۈرۈش - ئۇيغۇر مىللىتى ياشلىرىدىن قۇرامىغا يەتكەن كۈچلۈك يىگىتلەر چوڭ - چوڭ قورام تاشلارنى كۆتۈرۈشتە بەسلىشىدىغان ئويۇن. قايسى بىر يىگىت ئەڭ ئېغىر تاشنى كۆتۈرەلىسە، شۇ يىگىت باتۇر ھېسابلىنىپ كىشىلەرنىڭ ھۆرمىتىگە سازاۋەر بولىدۇ. چوڭ - چوڭ قورام تاشلارنى كۆتۈرۈشتە بەسلەشكۈچىلەر ئايرىملىقنى ھېسابقا ئالمىغاندا، كىچىكىدىن باشلاپ كىچىك تاشنى كۆتۈرۈشتىن مەشىق قىلىشتىن، تەدرىجىي ھالدا چوڭ تاشنى كۆتۈرۈشنى داۋاملىق مەشىق قىلغانلاردىن ئىبارەت بولىدۇ. بۇ ھەقتە جەنۇبىي شىنجاڭدا تارقىلىپ يۈرگەن مۇنداق بىر رىۋايەت بار: ⅥⅩ ئەسىرنىڭ ئاخىرلىرىدا، ئاتۇشتىن &lt;ھېيت نوچى&gt; دېگەن نوچى چىققانىكەن. ئۇنىڭغا ئۆز يۇرتىدىن باشقا ياقا يۇرتلاردىن كۈچلۈكلۈكتە تەڭ كېلىدىغان ئادەم چىقمىغانلىقى قەيت قىلىنغان. &lt;ھېيت نوچى&gt; داۋاملىق شىمالغا بېرىپ - كېلىپ تۇرىدىكەن. ئۇنىڭ ماڭغان يولىدا 25 چارەك ئەتراپىدا بىر تاش بولۇپ، ئۇ ھەر قېتىم شىمالغا ماڭغاندا بۇ تاشنى شىمال تەرەپكە 100 قەدەم يۆتكەپ قويىدىكەن، بۇنىڭدىن كىشىلەر &lt;ھېيت نوچى&gt; شىمالغا كېتىپتۇ، دېيىشىدىكەن. ئۇ قايتاشىدا بۇ تاشنى ئۆز ئورنىغا يۆتكەپ قويىدىكەن، بۇنىڭدىن كىشىلەر &lt;ھېيت نوچى&gt; قايتىپتۇ، دەپ بىلىدىكەن. شۇ زامانلاردا ھازىرقىدەك شىتانىكا بولمىغاچقا، يىگىتلەر كۈچ سىنىشىش ئۈچۈن ھەر خىل ئېغىرلىقتىكى نەرسىلەرنى شىتانىكا ئورنىدا كۆتۈرپ بەسلىشىپ، &lt;نوچىلىق&gt; ىنى، &lt;باتۇرلۇق&gt; ىنى نامايان قىلىشقان.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-1">[1]</ref></p>
مەنبەلەر

</text></body></html>