<html><body><text id="wikipedia_ug_wikipedia_org__7062.html" ns="0" revid="152923" sourceurl="https://ug.wikipedia.org/wiki/%D8%A6%DB%95%D8%B1%DB%95%D8%A8_%D8%AA%D9%89%D9%84%D9%89" title="ئەرەب تىلى" type="wikipedia">ئەرەب تىلىقاراڭ/Qarang/қараң: <ref target="https://ug.wikipedia.org/wiki/Erebche">ئۇيغۇر لاتىن ئېلىپبەسى/Uyghur latin élipbesi/уйғур латин елипбәси</ref>, [[{{{2}}}|ئۇيغۇر كىرىل ئېلىپبەسى/Uyghur kiril élipbesi/уйғур кирил елипбәси]]
<p><hi rend="bold">ئەرەب تىلى</hi> ياكى <hi rend="bold">ئەرەبچە</hi> (<hi rend="bold">اللغة العربية</hi>، <hi rend="italic">el-luġatu l-‘arabiyye</hi> ياكى <hi rend="bold">عربي</hi> <hi rend="italic">‘arabī)</hi> بولسا <ref target="https://ug.wikipedia.org/wiki/ئاڧرو-ئاسيا_تىل_سېستىمىسى">ئاڧرو-ئاسيا تىل سېستىمىسى</ref> <ref target="https://ug.wikipedia.org/wiki/سامىي_تىل_ئائىلىسى">سامىي تىل ئائىلىسىگە</ref> تەئەللۇق بولۇپ، دۇنيادىكى ئەڭ قەدىم تىللارنىڭ بىرىدۇر. <ref target="https://ug.wikipedia.org/wiki/ئىسلام_دىنى">ئىسلام دىنىنىڭ</ref> مۇقەددەس كىتابى بولمىش <ref target="https://ug.wikipedia.org/wiki/قۇرئان_كەرىم">قۇرئان كەرىم</ref>، ئەرەبچە يېزىلغاندۇر. بۇگۈن 60 دۆلەتتە قوللىنىلۋاتقان ئەرەبچە، دۇنيا بويىچە ئەڭ كۆپ كىشى قوللىنىدىغان تىللارنىڭ بەشىنچىسىدۇر ۋە شۇنداقلا <ref target="https://ug.wikipedia.org/wiki/ب_د_ت">ب د ت</ref> دا قەبۇل قىلىنغان 6 رەسمىي تىلنىڭ بىرىدۇر. ئۇ دۇنيادىكى بىر مىليارد 600 مىليوندىن ئارتۇق <ref target="https://ug.wikipedia.org/wiki/مۇسۇلمان">مۇسۇلماننىڭ</ref> دىنى تىلى، شۇنداقلا قۇرئان كەرىمنىڭ تىلى، ھازىر دۇنيادا 250 مىلىوندىن ئارتۇق <ref target="https://ug.wikipedia.org/wiki/ئەرەبلەر">ئەرەب</ref> ۋە باشقا مىللەتلەر ئومومىيۈزلۈك قوللىنىدۇ.</p>
ئورنى
<p>ئۆلچەملىك ئەرەبچە دەپ قوبۇل قىلىنغان بۇ تىل (العربية الفصحى) <hi rend="bold">ئەرەبىيەتۇل ڧۇسھا</hi> (ڧەسىھ، تۈزۈك) دەپ تەرىڧلىنىدۇ ۋە پۈتكۈل <ref target="https://ug.wikipedia.org/wiki/ئەرەب_ئەللىرى">ئەرەب ئەللىرىنىڭ</ref> رەسمىي تىلىدۇر. <ref target="https://ug.wikipedia.org/wiki/ئەرەب_يېرىم_ئارىلى">ئەرەب يېرىم ئارىلى</ref> ۋە <ref target="https://ug.wikipedia.org/wiki/شىمالىي_ئاڧرىقا">شىمالىي ئاڧرىقا</ref>دا خەلقنىڭ مۇتلەق كۆپچىلىكى، <ref target="https://ug.wikipedia.org/wiki/ئىران">ئىران</ref> ۋە <ref target="https://ug.wikipedia.org/wiki/تۈركىيە_جۇمھۇرىيىتى">تۈركىيە</ref>دە بولسا ئاز سانلىق ئەرەب توپلۇقلىرى قوللىنىدىغان تىللار، ئەرەبچىنىڭ <ref target="https://ug.wikipedia.org/wiki/لەھچە">لەھچىلىرىدۇر</ref>. ئۆلچەملىك ئەرەبچە ھەرقانداق بىر ئەلدە خەلق تىلى شەكلىدە قوللىنىلمايدۇ. شۇنداقلا رەسمىي تىل بولغانلىقى ئۈچۈن ئوقۇغان ھەر ئەرەب ئۆلچەملىك ئەرەبچىنى تۈشىنىدۇ ۋە سۆزلىيەلەيدۇ. ئۆلچەملىك ئەرەبچە دەپ قەبۇل قىلىنغان تىل <ref target="https://ug.wikipedia.org/wiki/قۇرئان_كەرىم">قۇرئان كەرىمنىڭ</ref> تىلىدۇر. قۇرئان ئەرەبچە بولغانلىقى ئۈچۈن ئەرەب تىلى <ref target="https://ug.wikipedia.org/wiki/ئىسلام">ئىسلام</ref> دىنىدا ئالاھىيدە بىر ئورۇنغا ئىگە.</p>
ئەرەبچە سۆزلىشىدىغان دەۋلەتلەر
<p>ئەرەبچە، تۆۋەندىكى ئەللەردە بىردىنبىر رەسمىي تىل ياكى رەسمىي تىللاردىن بىرىسىدۇر:</p>
<list type="unordered"><item><ref target="https://ug.wikipedia.org/wiki/بەھرېيىن">بەھرەيىن</ref></item>
<item><ref target="https://ug.wikipedia.org/wiki/ئەرەب_بىرلەشمە_خەلىپىلىكى">ئەرەب بىرلەشمە خەلىڧىلىكى</ref></item>
<item><ref target="https://ug.wikipedia.org/wiki/ئالجىرىيە">ئالجىرىيە</ref></item>
<item><ref target="https://ug.wikipedia.org/wiki/جىبۇتى">جىبۇتى</ref></item>
<item><ref target="https://ug.wikipedia.org/wiki/چاد">چاد</ref></item>
<item><ref target="https://ug.wikipedia.org/wiki/ئېفىئوپىيە">ئېڧىئوپىيە</ref></item>
<item><ref target="https://ug.wikipedia.org/wiki/ماراكەش">ماراكەش</ref></item>
<item><ref target="https://ug.wikipedia.org/wiki/ڧەلەستىن">ڧەلەستىن</ref></item>
<item><ref target="https://ug.wikipedia.org/wiki/ئىراق">ئىراق</ref></item>
<item><ref target="https://ug.wikipedia.org/wiki/ئىسرائىلىيە">ئىسرائىلىيە</ref></item>
<item><ref target="https://ug.wikipedia.org/wiki/قاتار">قاتار</ref></item>
<item><ref target="https://ug.wikipedia.org/wiki/كومور_ئاراللىرى">كومورولار</ref></item>
<item><ref target="https://ug.wikipedia.org/wiki/كۇۋەيت">كۇۋەيت</ref></item>
<item><ref target="https://ug.wikipedia.org/wiki/لىۋىيە">لىۋىيە</ref></item>
<item><ref target="https://ug.wikipedia.org/wiki/لىۋان">لىۋان</ref></item>
<item><ref target="https://ug.wikipedia.org/wiki/مىسىر">مىسىر</ref></item>
<item><ref target="https://ug.wikipedia.org/wiki/ماۋرىتانىيە">ماۋرىتانىيە</ref></item>
<item><ref target="https://ug.wikipedia.org/wiki/سەھرايى_كەبىر_دېموكراتىك_ئەرەب_جۇمھۇرىيىتى">سەھرايى كەبىر دېموكراتىك ئەرەب جۇمھۇرىيىتى</ref></item>
<item><ref target="https://ug.wikipedia.org/wiki/سەئۇدى_ئەرەبىستان">سەئۇدىي ئەرەبىستان</ref></item>
<item><ref target="https://ug.wikipedia.org/wiki/سومالى">سومالى</ref></item>
<item><ref target="https://ug.wikipedia.org/wiki/سۇدان">سۇدان</ref></item>
<item><ref target="https://ug.wikipedia.org/wiki/سۇرىيە">سۇرىيە</ref></item>
<item><ref target="https://ug.wikipedia.org/wiki/تۇنىس">تۇنىس</ref></item>
<item><ref target="https://ug.wikipedia.org/wiki/ئومان">ئۇممان</ref></item>
<item><ref target="https://ug.wikipedia.org/wiki/ئىئوردانىيە">ئىئوردانىيە</ref></item>
<item><ref target="https://ug.wikipedia.org/wiki/يەمەن">يەمەن</ref></item></list>
<p>بۇلاردىن باشقا ئاڧغانىستان، <ref target="https://ug.wikipedia.org/wiki/تۈركىيە_جۇمھۇرىيىتى">تۈركىيە</ref>، <ref target="https://ug.wikipedia.org/wiki/ئىران">ئىران</ref>، <ref target="https://ug.wikipedia.org/wiki/ياۋروپا">ياۋرۇپا</ref> ۋە <ref target="https://ug.wikipedia.org/wiki/ئامېرىكا_قوشما_شىتاتلىرى">ئامېرىكا</ref> قاتارلىق ئەللەردە ياشىغۇچى ئەرەبلەرمۇ بۇ تىلدا سۆزلىشىدۇ. </p>
ئەرەب ئەلڧبەسى

<p><ref target="https://ug.wikipedia.org/wiki/ئەرەب_ئەلڧبەسى">ئەرەب ئەلڧبەسى</ref> 28 ھەرپتىن تەشكىل تاپىدۇ. بۇ ھەرپلەرنى شەكىللەندۈرگەن ئاساسلىق شەكىللەر 17 دۇر. ئەرەب ئەلڧبەسى ئوڭدىن سولغا يېزىلىدۇ. ھەرپلەرنىڭ ھەممىسى دېگۈدەك ئۈھۈك تاۋۇشلاردۇر. ھەرپلەرنىڭ تەلەڧڧۇزىنى شەكىللەندۈرگەن؛ پەقەت دىنىي مەتىنلەر ۋە شىئېرلەر تېشىدا كۆپ قوللىنىلمايدىغان <ref target="https://ug.wikipedia.org/wiki/ھەرەكە">ھەرەكە</ref> دېيىلىدىغان ئىشارەتلەر بار. ئەرەب ھەرپلىرىنىڭ يازىلىشى، سۆزنىڭ بېشىدا، ئوتتۇرىسد ۋە ئاخىرىدا كېلىشىگە قاراپ قىسمەن ئوخشىماسلىقلارغا ئىگە. </p>
<p>ئەرەب ئەلىڧبەسى تارىختا ۋە كۈنىمىزدە پەقەتلا ئەرەبلەرگىلا خاس ئەلىڧبە بولمىغان، بولۇپمۇ ئىسلامنىڭ باشقا مىللەتلەر تەرىپىدىنمۇ قوللىنىلىشى بىلەن تۈركلەر، ئىزانلىقلار، پاكىستانلىقلارغا ئوخشاش ئاسيادىكى باشقا غەربىي ئەرەب قەۋىملەر تەرىپىدىنمۇ قوللىنىلغان. كۈنىمىزدە ئەرەب ئەللىرىدىن باشقا <ref target="https://ug.wikipedia.org/wiki/ئىران">ئىران</ref>، <ref target="https://ug.wikipedia.org/wiki/پاكىستان">پاكىستان</ref>، <ref target="https://ug.wikipedia.org/wiki/ئاڧغانىستان">ئاڧغانىستان</ref> ۋە <ref target="https://ug.wikipedia.org/wiki/شىنجاڭ_ئۇيغۇر_ئاپتونوم_رايونى">ئۇيغۇر ئاپتونوم رايونىدىكى</ref> <ref target="https://ug.wikipedia.org/wiki/ئۇيغۇر_مىللىتى">ئۇيغۇر</ref>، <ref target="https://ug.wikipedia.org/wiki/قازاق_مىللىتى">قازاق</ref>، <ref target="https://ug.wikipedia.org/wiki/قىرغىز_مىللىتى">قىرغىز</ref> قاتارلىق تۈركىي خەلقلەرتەرىپىدىن قوللىنىلماقتا. لېكىن، ئەرەب تىلىدىن باشقا تىللاردا قوللىنىشتا ئوخشىمىغان تاۋۇشلار ئۈچۈن، ئەلىڧبەنىڭ ئاساسىي شەكىللىرى ئۈستىدىن ئانچە مۇنچە ئۆزگەرتىشلەر قىلىنغاندۇر. مەسلەن: <ref target="https://ug.wikipedia.org/wiki/پارس_تىلى">ڧارسچە</ref> ۋە تۈركىي تىللاردىكى چ تاۋۇشى ئەرەب ئەلىڧبەسىدە بولمىغانلىقى ئۈچۈن ئىرانلىقلار ۋە تۈركلەر، ج (جىم) ھەرىپىنىڭ چىككىت سانىنى ئۈچكە ئۆزگەرتىپ چ (چىم) قىلىپ ئۆز ئەلىڧبەلىرىگە قوشقان.  </p>
<p>ئەرەب ئەلىڧبەسى، ئوتتۇرا ئاسيا ۋە <ref target="https://ug.wikipedia.org/wiki/ئوسمان_تۈرك_ئىمپېرىيىسى">ئوسمان تۈرك ئىمپېرىيىسى</ref> زېمىنلىرىدا ئۆزلەشتۈرۈلگەن، لاتىن ئەلىڧبەسىدىن قالسىلا دۇنيادا يېزىق تىلى سۈپىتىدە ئەڭ كۆپ قوللىنىلغان يېزىق سېستىمىسىدۇر. ئۇيغۇرلار 1950- يىللاردىن ئېتىبارەن كرېل، لاتىن ئەلىڧبەلىرىگە قىسمەن كۆچكەن. 1960- يىلىدىن 1980- يىلىغىچە يېڭى يېزىق نامىدا لاتىن ئەلىڧبەسىگە كۆچكەن. ئەرەب ئەلىڧبەسى مىلادىدىن كېيىنكى 2-4. ئەسرلەر ئارىسىدا نەباتى يېزىقىدىن تەرەققىي قىلغان بولۇپ، كۈنىمىزگىچە يېتىپ كەلگەن ئەڭ قەدىمكى يازما ئۆرنەكلىرى م.ك 6. ئەسرگە (زەبەد 512، ھارران 568) تاقىلىدۇ. ئوڭدىن سولغا يېزىلىدىغان ئەرەب ئەلىڧبەسىدىكى 28 ئۈزۈك تاۋۇشنىڭ 22 سى سامى ئەلىڧبەسىدىن ئۆتۈشتە شەكىل ئۆزگەرتكەن تاۋۇشلار بولۇپ قالغان ئالتە تاۋۇش ئەرەبچىگە خاستۇر.</p>
ئەرەبچە ۋە ڧېنىكچە
<p>سەمىتىك بىر تىل بولغان ڧىنىكچە بىلەن ئەرەبچە ئارىسىدا نۇرغۇن ئوخشاشلىقلار باردۇر. مىسالەن، ڧېنىك ئەلىڧبەسىنىڭ تۇنجى ھەرپى بولغان <hi rend="italic">aleph</hi>  ۋە <hi rend="italic">beth،</hi> ئەرەب ئەلىڧبەسىنڭ تۇنجى ئىككى ھەرپى بولغان  <hi rend="italic">elif</hi>  ۋە <hi rend="italic">be</hi> گە بەك ئوخشىشىپ كېتىدۇ.</p>
</text></body></html>