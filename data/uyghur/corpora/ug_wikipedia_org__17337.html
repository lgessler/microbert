<html><body><text id="wikipedia_ug_wikipedia_org__17337.html" ns="0" revid="146576" sourceurl="https://ug.wikipedia.org/wiki/%D9%8A%DB%90%DA%AD%D9%89%D8%B4%DB%95%DA%BE%DB%95%D8%B1_%D9%86%D8%A7%DA%BE%D9%89%D9%8A%D9%89%D8%B3%D9%89" title="يېڭىشەھەر ناھىيىسى" type="wikipedia">يېڭىشەھەر ناھىيىسى
<p>يېڭىشەھەر ناھىيىسى <ref target="https://ug.wikipedia.org/wiki/تارىم_ئويمانلىقى">تارىم ئويمانلىقى</ref>نىڭ غەربىي چېتىگە، پامىر ئېگىزلىكىنىڭ شەرقىي ئېتىكىگە، قەشقەر دەرياسىدىن ھاسىل بولغان تىنما تۈزلەڭلىككە جايلاشقان. شەرق تەرىپى <ref target="https://ug.wikipedia.org/wiki/پەيزىۋات_ناھىيىسى">پەيزىۋات ناھىيىسى</ref>، <ref target="https://ug.wikipedia.org/wiki/يوپۇرغا_ناھىيىسى">يوپۇرغا ناھىيىسى </ref>بىلەن تۇتىشىدۇ، جەنۇب تەرىپى <ref target="https://ug.wikipedia.org/wiki/يېڭىسار_ناھىيىسى">يېڭىسار ناھىيىسى</ref> بىلەن تۇتىشىدۇ. غەرب، شىمال تەرىپى <ref target="https://ug.wikipedia.org/wiki/ئاقتو_ناھىيىسى">ئاقتو ناھىيىسى</ref>، <ref target="https://ug.wikipedia.org/wiki/كونىشەھەر_ناھىيىسى">كونىشەھەر ناھىيىسى</ref>، <ref target="https://ug.wikipedia.org/wiki/قەشقەر_شەھىرى">قەشقەر شەھىرى</ref> بىلەن تۇتىشىدۇ. شەرقتىن غەربكىچە بولغان ئۇزۇنلۇقى 106 كىلومېتىر، جەنۇبتىن شىمالغىچە بولغان كەڭلىكى 69 كىلومېتىر، ئومۇمىي يەر مەيدانى 2270.7 كۋادرات كىلومېتىر.</p>
يەر تۈزۈلۈشى
<p>غەربتىن شەرققە پەسىيىپ بارىدۇ. تۈزلەڭلىك% 74.7 نى، قۇملۇق% 25.3 نى ئىگىلەيدۇ. قىزىل دەرياللار، گەز دەرياسى، كۇسەن دەرياسى قاتارلىق دەرياسى تەۋەسىدىن كېسىپ ئۆتىدۇ. يىللىق ئوتتۇرىچە ئېقىن مىقدارى 541 مىليون كۇب مېتىر. تۈزلەڭلىك رايونلارنىڭ يەر ئاستى سۇ زاپىسى 859 مىليون كۇب مېتىر. </p>
مەمۇرىي رايون
<p><ref target="https://ug.wikipedia.org/wiki/قەشقەر_ۋىلايىتى">قەشقەر ۋىلايىتى</ref> يېڭىشەھەر ناھىيىسى قارمىقىدا 3 بازارلىق ۋە 12 يېزا بار بولۇپ، ئۇلار تۆۋەندىكىچە:</p>
<p><hi rend="bold">ئىزاھات:</hi></p>
ئىقلىمى
<p>يېڭىشەھەر ناھىيىسى مۆتىدىل بەلۋاغ قۇرغاق ئىقلىم رايونىغا كىرىدۇ. يىللىق ئوتتۇرىچە تېمپېراتۇرىسى 11.4، كۈننىڭ يىللىق ئوتتۇرىچە چۈشۈش ۋاقتى 2822 سائەت. قىروسز مەزگىلى 215 كۈن. يىللىق ئوتتۇرىچە ھۆل-يېغىن مىقدارى 65 مىللىمېتىر، سۇنىڭ يىللىق ئوتتۇرىچە پارغا ئايلىنىش مىقدارى 2605 مىللىمېتىر.</p>
باشقىلار
<p>بۇ ناھىيىدە يېزا ئىگىلىك ئاساس قىلىنىدۇ. ھازىر 35 مىڭ 100 گېكتار(527 مىڭ مو) تېرىلغۇ يەر، 14 مىڭ 400 گېكتار(216 مىڭ مو) ئورمان، 37 مىڭ 800 گېكتار(567 مىڭ مو) ئوتلاق بار. يېزا ئىگىلىك مەھسۇلاتلىرىدىن بۇغداي، كۆممىقوناق، كېۋەز، قوغۇن-تاۋۇز، مېۋە-چېۋە، كۆكتات، ئاپتاپپەرەس، زېغىر قاتارلىقلار بار. چارۋىچىلىقتا كالا، قوي، ئات، ئېشەك بېقىش ئاساس قىلىنىدۇ. سانائىتىدىن توقۇمىچىلىق، قۇرۇلۇش ماتېرىياللىرى، ئاشلىق، ماي پىششىقلاپ ئىشلەش قاتارلىقلار بار. </p>
قارالسۇن
<list type="unordered"><item><ref target="https://ug.wikipedia.org/wiki/ئالمىخان_سېيىت">ئالمىخان سېيىت</ref></item></list>
</text></body></html>