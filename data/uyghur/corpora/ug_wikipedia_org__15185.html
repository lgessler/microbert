<html><body><text id="wikipedia_ug_wikipedia_org__15185.html" ns="0" revid="139488" sourceurl="https://ug.wikipedia.org/wiki/%D9%85%DB%95%D8%B1%D9%83%DB%95%D8%B2" title="مەركەز" type="wikipedia">مەركەز<p><hi rend="bold">مەركەز</hi> <ref target="https://ug.wikipedia.org/wiki/ئىسىم">ئىسىم</ref> [ئەرەبچە] 
① نەرسىلەرنىڭ ئەتراپىدىكى خالىغان بىر نۇقتا بىلەن بولغان ئارىلىقى ئۆزئارا تەڭ بولغان ئوتتۇرا نۇقتىسى؛ قاپ ئوتتۇرىسى: <ref target="https://ug.wikipedia.org/wiki/چەمبەر_مەركىزى">چەمبەر مەركىزى</ref>. شار مەركىزى. ئېغىرلىق مەركىزى. <ref target="https://ug.wikipedia.org/wiki/مەركەزدىن_قېچىش_كۈچى">مەركەزدىن قېچىش كۈچى</ref>. <ref target="https://ug.wikipedia.org/wiki/مەركەزگە_ئىنتىلگۈچى_كۈچ">مەركەزگە ئىنتىلگۈچى كۈچ</ref>. 
② ئاھالە ياشايدۇرغان جاينىڭ مەمۇرىي بىنالار، <ref target="https://ug.wikipedia.org/wiki/سودا">سودا</ref> ۋە مۇئەسسەسەلەر ئورۇنلاشقان ئاساسىي قىسمى: شەھەر مەركىزى. <ref target="https://ug.wikipedia.org/wiki/قىشلاق">قىشلاق</ref> مەركىزى. 
③ <ref target="https://ug.wikipedia.org/wiki/پايتەخت">پايتەخت</ref>: بۇلتۇر ئەتىيازدا مەركەزدە مەخسۇس ئورمانچىلىق يىغىنى ئېچىلدى. 
④ <ref target="https://ug.wikipedia.org/wiki/مەملىكەت">مەملىكەت</ref> ياكى <ref target="https://ug.wikipedia.org/wiki/ئۆلكە">ئۆلكە</ref>نىڭ <ref target="https://ug.wikipedia.org/wiki/سانائەت">سانائەت</ref>، <ref target="https://ug.wikipedia.org/wiki/مەدەنىيەت">مەدەنىيەت</ref> ياكى باشقا بىرەر ساھەسىدە ئاساسىي ئورۇن تۇتقان شەھىرى، ئاھالە ياشايدىغان يىرىك جايى: <ref target="https://ug.wikipedia.org/wiki/ئۈرۈمچى">ئۈرۈمچى</ref> <ref target="https://ug.wikipedia.org/wiki/ئاپتونوم_رايون">ئاپتونوم رايون</ref>ىمىزنىڭ <ref target="https://ug.wikipedia.org/wiki/سىياسىي">سىياسىي</ref>، <ref target="https://ug.wikipedia.org/wiki/ئىقتىساد">ئىقتىساد</ref> ۋە <ref target="https://ug.wikipedia.org/wiki/مەدەنىيەت">مەدەنىيەت</ref> مەركىزى. 
⑤ <ref target="https://ug.wikipedia.org/wiki/دۆلەت">دۆلەت</ref> ياكى پارتىيىنىڭ ئەڭ ئالىي رەھبەرلىك ئورگىنى: زالدا مەركەزنىڭ يەرلەرنى دېھقانلارغا كۆتۈرە بېرىش ھەققىدىكى ھۆججىتى ئاڭلىتىلدى. 
⑥ بىرەر پائالىيەت ساھەسىدە ئاساسىي ئىش ئېلىپ بېرىلىدىغان جاي: <ref target="https://ug.wikipedia.org/wiki/تەتقىقات_مەركىزى">تەتقىقات مەركىزى</ref>. <ref target="https://ug.wikipedia.org/wiki/تەرجىمە">تەرجىمە</ref> مەركىزى. <ref target="https://ug.wikipedia.org/wiki/خەۋەرلىشىش">خەۋەرلىشىش</ref> مەركىزى. 
⑦ ئىش-ھەرىكەتنىڭ ئاساسىي ھالقىسى، تۈگۈنى: خىزمەتنىڭ مەركىزى. مەسىلىنىڭ مەركىزى. 
⑧ <ref target="https://ug.wikipedia.org/wiki/‹فىزىئو›">‹فىزىئو›</ref> <ref target="https://ug.wikipedia.org/wiki/نېرۋا">نېرۋا</ref> ھۈجەيرىلىرىنىڭ ئورگانىزمنىڭ بىرەر پائالىيىتىنى باشقۇرىدىغان مەلۇم گۇرۇپپىلىرى: ھەرىكەت مەركىزى. مەركەزدىن چىققۇچى نېرۋا;</p>
<p>






ئۇيغۇر تىلىنىڭ ئىزاھلىق لوغىتى</p></text></body></html>