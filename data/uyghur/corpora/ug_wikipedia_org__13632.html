<html><body><text id="wikipedia_ug_wikipedia_org__13632.html" ns="0" revid="142599" sourceurl="https://ug.wikipedia.org/wiki/%D9%85%DB%87%D8%AE%D8%AA%D8%A7%D8%B1_%D9%82%D8%A7%D8%AF%D9%89%D8%B1_%DA%BE%D9%88%D9%86%D8%B2%D8%A7%D8%AF%DB%95" title="مۇختار قادىر ھونزادە" type="wikipedia">مۇختار قادىر ھونزادە<p>ئەدىب <hi rend="bold">مۇختار قادىر ھونزادە</hi> 1964 ‏- يىلى <ref target="https://ug.wikipedia.org/wiki/مەكىت_ناھىيىسى">مەكىتتە</ref> تۇغۇلغان. 2007- يىلى 2- ئاينىڭ 22- كۈنى، <ref target="https://ug.wikipedia.org/wiki/پەيشەنبە">پەيشەنبە</ref>، چۈشتىن كېيىن سائەت 11:30 ئەتراپىدا مەكىت ناھىيىسدە مېڭىگە قان چۈشۈش سەۋەبىدىن ئالەمدىن ئۆتكەن. مەكىتكە دەفن قىلىنغان. </p>
<p><ref target="https://ug.wikipedia.org/wiki/بايىنغولىن_موڭغۇل_ئاپتونوم_ئوبلاستى">بايىنغۇلىن ئوبلاستى</ref> نېفىت 2 ‏- ئوتتۇرا مەكتىبىدە ئىشلىگەن. ئۇ <ref target="https://ug.wikipedia.org/wiki/ئۇيغۇر_ئاپتونوم_رايونى">ئاپتونوم رايونلۇق</ref> يازغۇچىلار جەمئىيىتىنىڭ ئەزاسى ئىدى. ئۇيغۇر تور بېتى تەرەققىياتىغا ئالاھىدە تۆھپە قوشقان، تونۇلغان ياش شائىر.</p>
<p>مائارىپ سېپىدە ئۇيغۇر مائارىپى ئۈچۈن ئۇزۇن يىل ئەجىر سىڭدۈرگەن ئەدىپ مۇختار قادىر ھونزادە ئۆزىنىڭ نادىر ئەسەرلىرى بىلەن ئوقۇرمەنلەرنىڭ يۇقىرى باھاسىغا ئېرىشىپلا قالماستىن، ئۇيغۇر ئىنتېرنېت ساھەسىگە ئەڭ دەسلەپ قەدەم قويۇپ، تەييارلىغان تور بېتى ئارقىلىق ئۇچۇر دۇنياسىدا يۈز بەرگەن قىزىقارلىق تېمىلارنى تارقىتىش، تەربىيىۋى ئەھمىيەتكە ئىگە ئەسەرلەرنى ئېلان قىلىش ئارقىلىق ياشلارنى تەربىيىلەش، ھەۋەسكارلارنىڭ مەنىۋىي بايلىقىنى بېيىتىش يولىدا ھالال خىزمەتلىرىنى ئىشلەپ، ئۇيغۇر خەلقىنىڭ يۇقىرى باھاسىغا ئېرىشكەن.</p>
</text></body></html>