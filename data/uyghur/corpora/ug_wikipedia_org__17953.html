<html><body><text id="wikipedia_ug_wikipedia_org__17953.html" ns="0" revid="145383" sourceurl="https://ug.wikipedia.org/wiki/%D9%8A%D8%A7%D9%82%DB%87%D9%BE_%D9%85%DB%87%DA%BE%DB%95%D9%85%D9%85%DB%95%D8%AA%D8%B1%D9%88%D8%B2%D9%89" title="ياقۇپ مۇھەممەتروزى" type="wikipedia">ياقۇپ مۇھەممەتروزى<p>ياقۇپ مۇھەممەتروزى 1968-يىلى 6-ئايدا كېرىيە ناھىيەسىدە تۇغۇلغان. 1989-يىلى مەركىزىي مىللەتلەر ئۇنىۋېرسىتېتىنىڭ ئۇيغۇر تىل -ئەدەبىياتى كەسپىنى پۈتتۈرۈپ مىللەتلەر نەشرىياتى ئۇيغۇر تەھرىر بۆلۈمىگە تەقسىم قىلىنغان. ئالىي مۇھەررىر، ئۇيغۇر تەھرىر بۆلۈمىنىڭ مۇدىرى.</p>
<p>ئۇ ھازىرغىچە «ئۇيغۇر خەلق ئېغىز ئەدەبىياتى قامۇسى» (1 - 6)، «ئۇيغۇرچە-خەنزۇچە لۇغەت»، «مېنىڭ ئىسمىم قىزىل»، «ئۇيغۇر خەلق ئەدەبىياتى جەۋھەرلىرى»، «روزى سايىت ئەسەرلىرى» (1 - 2)، «باھادىرنامە» (3 - 4)، «ھىدايەت گۈلزارى» (1 – 2)، «تارىختىكى ئەرەبلەر» قاتارلىق يۈزدىن ئوشۇق كىتابنىڭ تەھرىرلىكىنى ئىشلىگەن. «ئىيوردانىيە پادىشاھى ھۈسەيىن»، «باياۋاندىكى ئۇسسۇلچى قىز»، «365 مەسەل» قاتارلىق ئەللىكتىن ئوشۇق كىتابنىڭ تەرجىمىسىگە قاتناشقان.</p>
<p>ئۇ ئاساسلىق زېھنىنى ئۇيغۇر مەتبۇئاتچىلىقىدا تونۇشتۇرۇش كەم بولۇۋاتقان ساھەلەر بويىچە تۈرلۈك كىتابلارنى پىلانلاش، نەشر قىلىش ئىشلىرىغا قارىتىپ، ئۇيغۇر مەتبۇئاتچىلىقىغا تېگىشلىك تۆھپىسىنى قوشۇش ئۈچۈن ئىزدىنىۋاتىدۇ.</p>
مەنبە
<p>جوڭگو ئۇيغۇرچە رادئىو تورى  <ref target="http://www.uycnr.com/lssc/xs/bj/201012/t20101207_69972.html">http://www.uycnr.com/lssc/xs/bj/201012/t20101207_69972.html</ref></p></text></body></html>