<html><body><text id="wikipedia_ug_wikipedia_org__20881.html" ns="0" revid="153115" sourceurl="https://ug.wikipedia.org/wiki/%D8%B4%D8%A7%DA%BE%D8%AE%D8%A7%D9%86" title="شاھخان" type="wikipedia">شاھخان<p><hi rend="bold">شاھخان</hi> (چاغاتايچە: شاە خان، ؟ - 1570) <ref target="https://ug.wikipedia.org/wiki/تۇرپان">تۇرپان</ref> مەركەزلىك موغولىستاننىڭ سۇلتانى (1543-1570). <ref target="https://ug.wikipedia.org/wiki/يۇنۇسخان">يۇنۇسخان</ref> ئوغلى <ref target="https://ug.wikipedia.org/wiki/ئەھمەدخان">ئەھمەدخان</ref> ئوغلى <ref target="https://ug.wikipedia.org/wiki/مەنسۇرخان">مەنسۇرخاننىڭ</ref> چوڭ ئوغلىدۇر. ئۇ ھايات ۋاقتىدا دادىسى تەرەپتىن ئورۇنباسار تەيىنلەنگەن.</p>
<p><ref target="https://ug.wikipedia.org/wiki/شاھ_مەھمۇد_چۇراس">شاھ مەھمۇد چۇراس</ref> ئۆز ئەسىرىدە: «شاە خان باتۇر ۋە جاسارەتلىك بولماق بىلەن بىرگە رەھمىسىز ۋە تەكەببۇر بىر كىشى ئىدى.» دەپ قەيت قىلغان. بولۇپمۇ ناھايىتى كىچىك بىر ياڭلىش يۈزىدىنمۇ ئوغلى تايۇراي سۇلتاننى ئۆلتۈرگۈزگەن. 1570 - يىلى ئۇيراتلارغا قارشى جەڭدە ئۆلگەن.</p>
<p>ئۇ ھۆكۈمرانلىق قىلغان مەزگىلدە قېرىنداشلىرى بىلەن ھوقۇق كۈرىشى ئېلىپ بارغان. دادىسى ۋاپات بولۇپ ئۇزۇن ئۆتمەي ئىنىسى مۇھەممەدخان ئۆزىنى قومۇلدا ئۆزىنى خان ئېلان قىلىپ، ئۆزىنى كۈچلەندۈرۈش ئۈچۈن قۇدىلىشىش يولىنى تاللاپ زالىم ئۇيراتلاردىن قىز ئالغان. </p>
<p>شاھ خان ۋاپات بولغاندىن كېيىن، مۇھەممەدخان II تۇرپان تەختىدە ئولتۇرۇپ، <ref target="https://ug.wikipedia.org/wiki/مىڭ_سۇلالىسى">مىڭ</ref> ئوردىسىغا ئەلچى ئىبەرگەن.</p>
<p>شاھخان <ref target="https://ug.wikipedia.org/wiki/سۇلتان_ئابدۇررەشىدخان">سۇلتان ئابدۇررەشىدخاننىڭ</ref> خانىملىرىدىن <ref target="https://ug.wikipedia.org/wiki/خۇبنىگار_خانىم">خۇبنىگار خانىمنىڭ</ref> ئاتاسىدۇر.</p>
مەنبەلەر
<p>تارىخى شاھ مەھمۇد چۇراس</p></text></body></html>