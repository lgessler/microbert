<html><body><text id="wikipedia_ug_wikipedia_org__14065.html" ns="0" revid="135711" sourceurl="https://ug.wikipedia.org/wiki/%D9%83%D8%A7%DA%AD" title="كاڭ" type="wikipedia">كاڭ<p>بۇ ھاۋا كىلىماتى بىر قەدەر سوغۇق رايونلاردا قىش كۈنى ئىسىنىش ئۈچۈن مەخسۇس ياسالغا قۇرۇلما. ئۇ مۇنداق ياسىلىدۇ: ئالدى بىلەن ئۆينىڭ تۆر تەرىپىگە بىر سۇپا ياسىلىدۇ. سۇپا ئۈستىگە خام كېسەك بىلەن تۈتۈن يولى چىقىرىلىدۇ. بۇ بۇلۇڭغا مورا چىقىرىلىدۇ. ئاندىن تۈتۈن يولىنىڭ ئۈستىگە <ref target="https://ug.wikipedia.org/wiki/كاڭمەنزە">كاڭمەنزە</ref> يېپىلىدۇ (كاڭمەنزە )- ئون بەش سانتىمېتر سالغان كېسەك(، كاڭمەنزىنىڭ ئۈستى ئىنچىكە سۇراق بىلەن سۇۋۇلىدۇ. ئوچاققا قالانغان ئوتنىڭ تۈتۈنى تۈتۈن يولى ئارقىلىق مورىغا بېرىپ سىرتقا چىقىپ كېتىدۇ. تۈتۈن ئارقىلىق <ref target="https://ug.wikipedia.org/wiki/كاڭمەنزە">كاڭمەنزە</ref> قىزىپ ئۆينى ئىسسىتىدۇ. كاڭنى ئىسسىتىش ئۈچۈن ئوچاق ياكى <ref target="https://ug.wikipedia.org/wiki/پىلتە">پىلتە</ref> سېلىنىدۇ.</p>
<p>كاڭغا <ref target="https://ug.wikipedia.org/wiki/كىگىز">كىگىز</ref>، <ref target="https://ug.wikipedia.org/wiki/پالاز">پالاز</ref> ياكى <ref target="https://ug.wikipedia.org/wiki/گىلەم">گىلەم</ref> سېلىنىدۇ. قىش كۈنلىرى بولۇپمۇ ئۇششاق بالىلىرى بار ئائىلىلەردە كاڭ مۇھىم رول ئوينايدۇ. <ref target="https://ug.wikipedia.org/wiki/بەل_ئاغرىقى">بەل ئاغرىقى</ref>، <ref target="https://ug.wikipedia.org/wiki/رېماتىزم">رېماتىزم</ref> قاتارلىق سوغۇق يەلدىن پەيدا بولىدىغان كېسەللەر ئۈچۈن كاڭدا يېتىپ - قوپۇشنىڭ شىپالىق رولى چوڭ. (ر)</p></text></body></html>