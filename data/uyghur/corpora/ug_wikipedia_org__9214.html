<html><body><text id="wikipedia_ug_wikipedia_org__9214.html" ns="0" revid="36654" sourceurl="https://ug.wikipedia.org/wiki/%D8%A6%DB%88%D8%B1%DB%88%D9%85%DA%86%D9%89_%D9%8A%D8%A7%DA%AD%D8%AE%D8%A7%DA%AD_%D9%85%DB%95%D8%B3%DA%86%D9%89%D8%AA%D9%89" title="ئۈرۈمچى ياڭخاڭ مەسچىتى" type="wikipedia">ئۈرۈمچى ياڭخاڭ مەسچىتى<p>ئۈرۈمچى ياڭخاڭ مەسچىتى مەشھۇر مەسچىت . 1898 - يىلى سېلىنغان . تاتار مەسچىتى دەپمۇ ئاتىلىدۇ . مەزكۇر مەسچىت خاس مىللىي ئالاھىدىلىككە ئىگە بولۇپ ، قۇرۇلما ، ئۇسلۇب جەھەتتىن باشقا مەسچىتلەرگە ئوخشىمايدۇ . مەسچىتنىڭ نامازخانىسى تۆت چاسا بولۇپ ، نامازخاننىڭ ئىچىدە سول ، ئوتتۇرا ۋە ئوڭ تارماق نامازخانلىرى بار ، ئۇدۇل ئىشىكتىن كىرىپ ، دەھلزدىن ئۆتكەندىن كېيىن ئۈچ ئىشىك ئارقىلىق باشقا بۆلمىلەرگە كىرگىلى بولىدۇ . ئۆگزىسىنىڭ تۆت تەرىپى تۈز ، ئوتتۇرسىدا تۆت بۇرجەك گۈمبىزى بولۇپ ، ئوتتۇرسىدا ئۇچلۇق مۇنارى بار ، مۇنار ئاستىغا رومبىسىمان قىرلىق تۈۋرۈك ئۇل قىلىنىپ ، ئۈستى پىرامىدا شەكلىدە ياسىلىپ ، ئۇيغۇر بىناكارلىق سەنئىتى بىلەن زامانىۋى بىناكارلىق ئۇسلۇبى بىرلەشتۈرۈلگەن قۇرۇلۇش نەمۇنىلىرىدىن بىرى بولۇپ قالدى .</p></text></body></html>