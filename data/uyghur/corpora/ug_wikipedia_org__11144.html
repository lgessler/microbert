<html><body><text id="wikipedia_ug_wikipedia_org__11144.html" ns="0" revid="143227" sourceurl="https://ug.wikipedia.org/wiki/%D9%82%D8%A7%D8%B1%D8%A7%D8%AE%D8%A7%D9%86%D9%89%D9%84%D8%A7%D8%B1_%D8%AA%D8%A7%D8%B1%D9%89%D8%AE%D9%89%D8%AF%D9%89%D9%83%D9%89_%D8%B2%D9%88%D8%B1_%DB%8B%DB%95%D9%82%DB%95%D9%84%DB%95%D8%B1" title="قاراخانىلار تارىخىدىكى زور ۋەقەلەر" type="wikipedia">قاراخانىلار تارىخىدىكى زور ۋەقەلەر<p><ref target="https://ug.wikipedia.org/wiki/840">840-يىلى</ref> قىرغىزلار ئۇيغۇر ئېلىنىڭ ۋەزىرى بىلەن بىرلىكتە ئۆتۈكەن شەھىرىگە ھۇجۇم قىلىپ ، ئۇيغۇر دۆلىتىنى مۇنقەرىز قىلدى . پان تىكىن ئۇيغۇرلانى باشلاپ غەرپتىكى قېرىنداشلىرىنىڭ يېىنغا چىكىندى . تەڭرىتېغىنىڭ جەنۇبى ۋە يەتتە سۇ رايۇنىغا چىكىنگەن ئۇيغۇر قەبىلىلىرى شۇ جايدىكى قېرىنداشلىرى بىلەن بىرلىشىپ قاراخانلار سۇلالىسىنى قۇردى .</p>
<p>850- يىلدىن 890- يىلغىچە <ref target="https://ug.wikipedia.org/wiki/بىلگە_قادىرخان">بىلگە قادىرخان</ref> ۋاپات بولدى . ئۇنىڭ چوڭ ئوغلى چوڭ خاقان بولۇپ ، بالاساغۇننى ئىدارە قىلدى . ئىككىنچى ئوغلى <ref target="https://ug.wikipedia.org/wiki/ئوغۇلچاق">ئوغۇلچاق</ref> قادىرخان ئۈنىۋانى بىلەن تالاسنى ئىدارە قىلدى .</p>
<p><ref target="https://ug.wikipedia.org/wiki/893-_يلى">893- يلى</ref> ئوغۇلچاق قادىرخان قەشقەرنى پايتەخىت قىلدى .</p>
<p>900- يىللاردىن 930 - يىلغىچە <ref target="https://ug.wikipedia.org/wiki/ساتۇق_تىكىن">ساتۇق تىكىن</ref> ئىسلام دىنىنى قوبۇل قىلدى . ئۇ مۇسۇلمانچە ئابدۇكېرىم ساتۇق تىكىن دەپ ئاتالدى . ئابدۇكىرىم ساتۇق تىكىن ئوغۇلچاق قادىرخاننى مەغلۇپ قىلىپ ، قەشقەردە ئىسلام ھاكىمىيىتى ئورناتقاندىن كىيىن ئۆزىنى " <ref target="https://ug.wikipedia.org/wiki/قاراخان">قاراخان</ref> " دەپ .ئېلان قىلىپ ، " <ref target="https://ug.wikipedia.org/wiki/بۇغراخان">بۇغراخان</ref> " ئۈنىۋانى بىلەن ئاتالدى .</p>
<p><ref target="https://ug.wikipedia.org/wiki/942-_يلى">942- يلى</ref> ساتۇق بۇغراخان <ref target="https://ug.wikipedia.org/wiki/سۇياپ">سۇياپ</ref> شەھىرىنى ۋە بالاساغۇننى ئىشغال قىلىپ ئۇ جايلارنى قارا خانلارنىڭ ھۆكۈمىرانلىقى ئاستىغا ئالدى .</p>
<p><ref target="https://ug.wikipedia.org/wiki/955-_يىلى">955- يىلى</ref> ساتۇق بۇغراخان ۋاپات بولدى ، ئۇ قەشقەرنىڭ شىمالىدىكى ئاتۇشنىڭ مەشھەت دىگەن يېرىگە دەپىن قىلىندى .</p>
<p><ref target="https://ug.wikipedia.org/wiki/956-_يىلى">956- يىلى</ref> ساتۇق بۇغراخاننىڭ ئوغلى مۇسا ئىبنى ئابدۇكىرىم ( بايتاش ) بۇغرا قارا خاقان بولدى .</p>
<p><ref target="https://ug.wikipedia.org/wiki/960-_يىلى">960- يىلى</ref> قارا خانلار بالاساغۇننى قاراخانلار خانلىقنىڭ يەنە بىر پايتەختى قىلدى .</p>
<p><ref target="https://ug.wikipedia.org/wiki/971-_يلى">971- يلى</ref> مۇسا بۇغراخان خوتەنگە ھۇجۇم قىلدى 
.
<ref target="https://ug.wikipedia.org/wiki/992-_يىلى">992- يىلى</ref> مۇسا بۇغراخان ۋاپات بولدى . ئۇ ئاتۇشتىكى قاراخانلار قەبرىستانلىقىغا دەپنە قىلىندى .</p>
<p><ref target="https://ug.wikipedia.org/wiki/992-_يىلى">992- يىلى</ref> ھارۇن بۇغرا قاراخان تەختتە ئولتۇردى . ئۇ زىمىن دائىرىسىنى پەرغانە ، سەمەرقەنىت ، ماۋرائۇننەرگىچە كىڭەيتىپ بۇ جايلانى ئىشغال قىلدى 
.997- يىلى ھارۇن بۇغراخان بۇخارادىن قەشقەرگە قايتىش سەپىرىدە ۋاپات بولدى . يۈسۈپ قادىرخان قاراخان ئۈنىۋانى بىلەن تەخىتتە ئولتۇردى .</p>
<p>999- يىلى قاراخانلار خانلىقى سامانىيلار خانلىقنى مۇنقەرىز قىلدى .</p>
<p>
<ref target="https://ug.wikipedia.org/wiki/1000-_يىلى">1000- يىلى</ref> غەزىنە سۇلتانى مەھمۇت قاراخانلار بىلەن دوستلۇق ئورنىتىش تەلىۋىنى قويدى ، دوستلۇق كىلىشىمى ئىمزالاندى .</p>
<p><ref target="https://ug.wikipedia.org/wiki/1002-_يىلى">1002- يىلى</ref> خوتەندە قاراخانلار سۇلالىسىگە قارشى ئىسيان كۆتۈرۈلدى .يۇسۇپ قادىرخان خوتەندە ئىسلام دىنىنى قايتىدىن ئومومىلاشتۇردى .</p>
<p>1007 - يىلى قاراخانلار سۇلالىسى بىلەن غەزىنە ( <ref target="https://ug.wikipedia.org/wiki/غەزىنىۋىلەر_سۇلالىسى">غەزىنىۋىلەر سۇلالىسى</ref> ) ئوتتۇرسىدا ئۇرۇش پارتىلىدى . غەزىنە سۇلتانى مەھمۇت سۈلىھ تەلەپ قىلدى .</p>
<p><ref target="https://ug.wikipedia.org/wiki/1032-_يىلى">1032- يىلى</ref> <ref target="https://ug.wikipedia.org/wiki/يۈسۈپ_قادىرخان">يۈسۈپ قادىرخان</ref> ۋاپات بولدى .</p>
<p>1032- يىلدىن 1056- يىللارغىچە سۇلايمان تىكىن ئارىسلان قاراخان ئۈنىۋانى بىلەن قاراخانلار خانلىقنىڭ تەختىدە ئولتۇردى . بۇ مەزگىلدە قاراخانلار خانلىقى بالاساغۇننى يازلىق پايتەخىت ، قەشقەرنى قىشلىق پايتەخىت قىلدى ، قەشقەرنى ئوردا كەنىت نامى بىلەن ئاتىدى .</p>
<p>1039- يىلى ئىبراھىم ئىبنى ناسىر خان تابغاچ ئىبىراھىم خان ئۈنىۋانى قوللاندى .</p>
<p>1041- يىلى سالجۇقلار سۇلتانى ئالىپ ئارسلان قاراخانلار سۇلالىسىگە ئۇرۇش ئىلان قىلدى .</p>
<p>1056- يىلى سۇلايمان ئارسلان قاراخان ۋاپات بولدى . ھەسەن ئىبنى سۇلايمان قاراخان قاراخنالار خانى بولۇپ " بۇغرا ئارىسلان قاراخان " ئۈنىۋانى بىلەن تەخىتتە ئولتۇردى .</p>
<p>1069- 1070- يىللىرى مۇتەپەككۇر ، پەيلاسوپ يۈسۈپ &lt;&lt; قۇتاتقۇبىلىك &gt;&gt; نى تاماملاپ ، خاراخانلار خانى ئەبۇ ئىلى ھەسەن ئىبنى سۇلايمان بۇغرا ئارىسلان قاراخانغا تەقدىم قىلدى ، قاراخان يۈسۈپكە " خاس ھاجىپ " ئۈنىۋانى بەردى .</p>
<p>1072- 1075- يىللىرى ئاتاقلىق تىلشۇناس ، ئالىم م<ref target="https://ug.wikipedia.org/wiki/ەھمۇد_قەشقىرى">ەھمۇد قەشقىرى</ref> &lt;&lt; <ref target="https://ug.wikipedia.org/wiki/تۈركى_تىللار_دىۋانى">تۈركى تىللار دىۋانى</ref> &gt;&gt; نى تاماملاپ ، باغدات خەلپىسىگە تەقدىم قىلدى .</p>
<p>1070- 1080- يىللىرى تارىخشۇناس ئەبۇلفۇتۇھ ئابدۇجاپپار ئىبنى ھۈسەيىن قەشقىرى &lt;&lt; <ref target="https://ug.wikipedia.org/wiki/قەشقەر_تارىخى">قەشقەر تارىخى</ref> &gt;&gt; دىگەن ئەسەرنى يېزىپ چىقتى .</p>
<p><ref target="https://ug.wikipedia.org/wiki/1105-_يلى">1105- يلى</ref> ئەھمەد ئىبنى ھەسەن قاراخان خانلىق تەختىدە ئولتۇردى .</p>
<p>1124- يىلى قاراخىتايلار خانى يەللىغ تاشىن قارا خىتايلارنى باشلاپ غەرپكە كۆچۈپ كەلدى ۋە قۇرۇلتاي ئېچىپ ئۆزىنى پادىشاھ دەپ ئىلان قىلدى . قاراخىتاي خانلىقى قۇرۇلدى .</p>
<p>1128- قاراخانلار خانى ئىبىراھىم ئىبنى ئەھمەد قاراخاننىڭ ھۆكۈمىرانلىقىغا قارشى قارلۇق ، قىپچاق ۋە قاڭقىللار ئىسيان كۆتەردى . ئىبىراھىم قاراخان ئىسياننى تىنجىتىش ئۈچۈن قارا خىتايلاردىن يارىدەم سوراپ ئۇلارنى شىمالىي ئىلىك خان تەۋەسىدىكى يەتتە سۇ رايۇنىغا ئورۇنلاشتۇردى . كىيىن قارا خىتايلار يەتتە سۇنى ئىشغال قىلدى .</p>
<p>1133- يلى غەرپتىكى قاراخىتايلار يەتتە سۇدىن ئىلگىرلەپ ، قاراخانلارنىڭ قارلۇقلاردىن تەشكىل قىلىنغان قوشۇنلىرىنىڭ ھۇجۇمىنى يېڭىپ ، بالاساغۇننى ئىشغال قىلدى .</p>
<p>1141- يىلى قاراخىتايلار سالجۇقلار سۇلتانى سەنجارغا ئۇرۇش ئىلان قىلدى . كاتىۋان چۆلىدىكى ئۇرۇشتا سالجۇقلار قوشۇنى مەغلۇپ بولدى . خارەزىم قارا خىتايلارنىڭ ھۆكۈمىرانلىقىغا ئۆتتى .</p>
<p>1156- يىلى ئىبىراھىم ئىبنى ئەھمەد ۋاپات بولدى . مۇھەممەت ئىبنى ئىبراھىم قاراخانلار تەختىگە ۋارىسلىق قىلىپ ،قەشقەردە تەخىتتە ئولتۇردى . بۇ مەزگىلدە ماۋرائۇننەھىر ، يەتتە سۇ رايۇنىدا قارا خىتايلار ھاكىمىيىتىگە قارشى قوزغىلاڭ كۆتۈرۈلدى .</p>
<p>1200- يىلى غەرپتە قاراخانلاردىن ئىبىراھىم ئىبنى ھۈسەيىن ئوغلى ئوسمان قاراخانلار تەختىگە ۋارىسلىق قىلدى . بۇ مەزگىللەردە ماۋرا ئۇننەرىز ، قەشقەر ۋە ئۇنىڭ جەنۇبىدىكى رايۇنلاردا قاراخىتايلارنىڭ ھۆكۈمىرانلىقىغا قارشى قوزغىلاڭلار پارتىلىدى . ئوسمان قاراخان قاراخىتايلارنىڭ سەمەرقەنتتىكى ۋەكىلىنى دەريا تاشلاپ ، قارا خىتايلارنىڭ ھۆكۈمىرانلىقىغا قارشىلىق بىلدۈردى .</p>
<p>1204- يىلى نايمانلارنىڭ باشقىلىقى كۈچلۈك قەشقەرگە قېچىپ كىلىپ ، قارا خىتايلار بىلەن بىرلەشتى ۋە ھاكىمىيەتنى تارتىۋىلىشقا ئۇرۇندى . قەشقەردىكى قاراخانلار خانى يۈسۈپ ئېبننى مۇھەممەت ۋاپات بولدى . ئورنىغا مۇھەممەت ئىبنى يۈسۈپ خان بولدى ۋە قاراخىتايلارغا قارشى ئۇرۇش قىلدى .</p>
<p>1211- يىلى نايمانلارنىڭ باشلىقى كۈچلۈك ۋەزىيەتتىن پايدىلىنىپ ، قاراخىتايلارنىڭ ئوردىسىنى ئىشغال قىلدى ۋە قارا خىتايلارنىڭ باشلىقى چورۇقتىين ھاكىمىيەتنى تارتىۋالدى ، قاراخىتاي خانلىقى يىمىرىلدى .</p>
<p>1211-1212- يىللىرى كۈچلۈك قاراخىتايلار ھۆكۈمىرانلىق قىلغان جايلارنى ئۆز ھاكىمىيىتىگە ئالدى .</p>
<p><ref target="https://ug.wikipedia.org/wiki/1218-_يىلى">1218- يىلى</ref> چىڭگىزخاننىڭ جۆبە باشچىلىقدىكى قوشۇنى ئىدىقۇت ئۇيغۇر خانلىقىدىن ئۆتۈپ كۈچلۈك ھۆكىمىرانلىق قىلغان رايۇنلارغا ھۇجۇم قىلدى . قاراخانلار تەۋەسىدىكى ئاھلىلەر كۈچلۈكنىڭ ھۆكۈمىرانلىقىغا قارشى قوزغىلاڭ كۆتۈردى .</p>
<p><ref target="https://ug.wikipedia.org/wiki/1219-_يىلى">1219- يىلى</ref> <ref target="https://ug.wikipedia.org/wiki/چىڭگىزخان">چىڭگىزخان</ref> قوشۇنى شەرقىي قاراخانلار تەۋەسىنى ئىشغال قىلدى .</p>
<p>1221- يىلى شەرقىي قاراخانلار خانلىقى يىمىرىلدى . پۈتكۈل ئوتتۇرا ئاسىيا رايۇنى چىڭگىزخان ھاكىمىيىتى ئاستىغا چۈشتى .</p>
ئىزاھاتلار
<p>&lt;&lt; قاراخانلارنىڭ قىسقىچە تارىخى &gt;&gt; ھاجى نۇر ھاجى 1984- يىلى 3- ئاي 1- نەشىرى .</p></text></body></html>