<html><body><text id="wikipedia_ug_wikipedia_org__13919.html" ns="0" revid="135419" sourceurl="https://ug.wikipedia.org/wiki/%D8%A6%D8%A7%D8%A8%D8%B3%D8%AA%D8%B1%D8%A7%D9%83%D8%AA%D8%B3%D9%89%D8%A6%D9%88%D9%86%D9%89%D8%B2%D9%85" title="ئابستراكتسىئونىزم" type="wikipedia">ئابستراكتسىئونىزم<p>ھازىرقى چۈشكۈن، ئەكسىيەتچىل <ref target="https://ug.wikipedia.org/wiki/بۇرژۇئا">بۇرژۇئا</ref> سەنئىتىدىكى <ref target="https://ug.wikipedia.org/wiki/فورمالىستىك">فورمالىستىك</ref> (<ref target="https://ug.wikipedia.org/wiki/شەكىلۋازلىق">شەكىلۋازلىق</ref>) ئېقىملاردىن بىرى بولۇپ، <ref target="https://ug.wikipedia.org/wiki/رېئال_ۋەقەلىك">رېئال ۋەقەلىك</ref> ۋە كونكرېت نەرسىلەرنى ئىنكاس قىلىشنى رەت قىلىدۇ. ئۇ 20 - ئەسىرنىڭ 20 - يىللىرىدا ئامېرىكا قوشما شتاتلىرىدا پەيدا بولغان. (ئۇنىڭ نامايەندىلىرى <ref target="https://ug.wikipedia.org/wiki/چارلىز_خۇۋارد">چارلىز خۇۋارد</ref>، <ref target="https://ug.wikipedia.org/wiki/ستوئارت_دىۋېس">ستوئارت دىۋېس</ref>، <ref target="https://ug.wikipedia.org/wiki/كىرائوفارت_رېتىنېر">كىرائوفارت رېتىنېر</ref>، <ref target="https://ug.wikipedia.org/wiki/مورىس">مورىس</ref> قاتارلىق رەسساملار ئىدى.) </p>
<p>ئابستراكتسىئونىستلار، <ref target="https://ug.wikipedia.org/wiki/رېئال_ۋەقەلىك">رېئال ۋەقەلىك</ref> ۋە كونكرېت نەرسىنى ئەكىس ئەتتۈرۈش <ref target="https://ug.wikipedia.org/wiki/سەنئاتكار">سەنئاتكار</ref>نىڭ ئەركىنى &lt;سىقىپ قويىدۇ&gt; دەپ قارايدۇ ۋە رېئال ۋەقەلىكنى، ھايات ھەقىقىتىنى ئەكىس ئەتتۈرۈشتىن قورقىدۇ. شۇنىڭ ئۈچۈنمۇ ئابستراكتسىئونىزم &lt;سەنئىتى&gt; مەۋھۇم گېئومېترىيىلىك شەكىللەردىن، ئوخشاش بولمىغان ھەجىم ۋە مەنتىقىسىز سىزمىكەشلىكتىن ئىبارەت.</p>
<p>ئابستراكت سەنئەت سەنئەتتىكى رېئالىستىك ۋە دېموكراتىك ئېقىملارغا قارشى قارىتىلغاندۇر، ئۇ باشتىن ئاياغ كوسموپولىتىزم روھىدا بولۇپ، ئۇ سەنئەتنىڭ مىللىيلىكى، ئۆزىگە خاسلقى، غايىۋىلىكى ۋە خەلقچىللىقىغا ئوچۇقتىن ئوچۇق قارشى تۇرىدۇ.</p>
<p>ئومۇمەن، ئابستراكتسىئونىزم - <ref target="https://ug.wikipedia.org/wiki/ھەقىقىي_سەنئەت">ھەقىقىي سەنئەت</ref>كە، رېئالىزمغا تامامەن خىلاپ.</p>
</text></body></html>