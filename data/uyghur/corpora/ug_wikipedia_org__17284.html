<html><body><text id="wikipedia_ug_wikipedia_org__17284.html" ns="0" revid="144425" sourceurl="https://ug.wikipedia.org/wiki/%D9%8A%DB%90%DA%AD%D9%89%D8%A8%D8%A7%D8%BA_%D9%8A%DB%90%D8%B2%D9%89%D8%B3%D9%89" title="يېڭىباغ يېزىسى" type="wikipedia">يېڭىباغ يېزىسى
<p>يېڭىباغ يېزىسى كېرىيە ناھىيەلىك ھۆكۈمەتنىڭ شەرقىي شىمالىغا جايلاشقان بولۇپ،كېرىيە ناھىيەسى بازىرى بىلەن بولغان ئارىلىقى 11.77 كىلومېتر كېلىدۇ. جەنۇبتا <ref target="https://ug.wikipedia.org/wiki/مۇغاللا_بازىرى">مۇغاللا بازىرى</ref> بىلەن تۇتىشىدۇ، شەرقىي تەرىپى ئويتاغ يېزىسى بىلەن تۇتىشىدۇ، غەربتە دېھقانچىلىق مەيدانى بار. جەنۇبتىن شىمالغا ئۇزۇنلۇقى  82 كىلومېتر، شەرقتىن غەربكە كەڭلىكى 53.5 كىلومېتىر، كۆلىمى 4333.8 كۋادرات كىلومېتىر كېلىدۇ، يەر شەكلى جەنۇبتىن شىمالغا سوزۇلغان، دېڭىز يۈزىدىن ئوتتۇرىچە ئېگىزلىكى 1361.5 مېتىر كېلىدۇ.</p>
كىلىماتى
<p>يېڭىباغ يېزىسى تەكلىماكان قۇملۇقى نىڭ جەنۇبىي چېتىگە جايلاشقان، مۆتىدىل بەلباغ قۇرۇقلۇق تىپىدىكى قۇرغاق كىلىماتقا كىرىدۇ، يىل بويى قۇرغاق، يامغۇر ئاز ياغىدۇ، يىللىق ئوتتۇرىچە ھۆل-يېغىن مىقدارى 458 مىللىمېتىر، يىللىق ئوتتۇرىچە پارغا ئايلىنىش مىقدارى 2479.8 مىللىمېتىر. يىللىق ئوتتۇرىچە تېمپېراتۇرىسى ℃11.6، 1-ئايدىكى ئەڭ تۆۋەن تېمپېراتۇرىسى℃24.3-، 7-ئايدىكى ئەڭ يۇقىرى تېمپېراتۇرىسى℃41.2. بىر يىلدىكى قىروسىز مەزگىلى 205 ~ 210 كۈن. ئادەتتە شامال كۈچى 5 بال، ئەڭ چوڭ شامال كۈچى 9 بالغا يېتىدۇ. تۇپراقنىڭ شورلىشىشى بىر قەدەر ئېغىر، جۇغراپىيەلىك مۇھىتى ئىنتايىن ناچار. </p>
بايلىقى
<list type="unordered"><item>1. سۇ بايلىقى بىرقەدەر مول، سۇ دائىرىسىنىڭ كۆلىمى بىر قەدەر كەڭ بولۇپ، بىر يەر ئاستى سۈيى بار، چوڭ تىپتىكى سۇ ئامبىرى بار، سۇ ئامبىرىنىڭ ئۇزۇنلۇقى بەش كىلومېتىر كېلىدۇ.</item>
<item>2. يېڭىباغ يېزىسىدا سۇ بايلىقى بىر قەدەر مول بولغانلىقتىن، كەڭ كۆلەمدە تەبىئىي قومۇش كۆلى مەۋجۇت، بۇ يېڭىباغ يېزىسىنىڭ قول ھۈنەرۋەنچىلىك تەرەققىياتى ئۈچۈن پايدىلىق شارائىت يارىتىپ بەرگەن.</item>
<item>3. يېڭىباغ يېزىسىنىڭ ئارىلىقى قۇملۇققا يېقىن، شۇڭا قۇم بارخانلىقىنىڭ كۆلىمى بىر قەدەر چوڭ، يۇلغۇن، توشقانزەدىكى قاتارلىق ئۆسۈملۈكلەر بار.</item>
<item>4. پايدىلىنىشقا بولىدىغان بوز يەر ئېچىش كۆلىمى بىر قەدەر چوڭ بولۇپ، ئومۇمىي ئىقتىسادىي زور.</item></list></text></body></html>