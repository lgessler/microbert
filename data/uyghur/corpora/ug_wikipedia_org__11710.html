<html><body><text id="wikipedia_ug_wikipedia_org__11710.html" ns="0" revid="74237" sourceurl="https://ug.wikipedia.org/wiki/%D8%B4%D9%89%D9%86%D8%AC%D8%A7%DA%AD_%D9%8A%D8%A7%D8%B4%D9%84%D9%89%D8%B1%D9%89" title="شىنجاڭ ياشلىرى" type="wikipedia">شىنجاڭ ياشلىرى
<p>&lt;شىنجاڭ ياشلىرى&gt; - جۇڭگو كوممۇنىستىك ياشلار ئىتتىپاقى شىنجاڭ ئۇيغۇر ئاپتونوم رايونلۇق كومىتېتى باشقۇرىدىغان، &lt;شىنجاڭ ياشلىرى&gt; ژۇرنىلى ئۇيغۇر تەھرىر بۆلۈمى نەشرگە تەييارلايدىغان ئايلىق ئۇنىۋېرسال ژۇرنال. بۇ ژۇرنال 1954 - يىل 1 - ئايدا &lt;ياش كوممۇنست&gt; دېگەن نام بىلەن نەشر قىلىنغان، 1964 - يىلى نامى ھازىرقىغا ئۆزگەرتىلگەن، مەدەنىيەت زور ئىنقىلابىدا بىر مەزگىل توختاپ قېلىپ، 1977 - يىلدىن باشلاپ ئەسلىگە كەلتۈرۈلگەن. بۇ ژۇرنالدا باشقا ھەر خىل سەھىپىلەر قاتارىدا مەخسۇس ئەدەبىيات سەھىپىسىمۇ تەسىس قىلىنغان بولۇپ، &lt;ھېكايە ۋە ھېكايەتلەر&gt; ئىستونىدا ھېكايە، نەسرلەر، &lt;شېئىرىيەت گېزىتى&gt; سەھىپىسىدە شېئىرلار ئېلان قىلىندۇ. بۇلاردىن باشقا يەنە قەرەلسىز ھالدا ئەدەبىي ئوبزورلار، تەرجىمە ھېكايىلار بېسىلىدۇ، ياش ئەدىبلەر تونۇشتۇرۇلىدۇ.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-1">[1]</ref></p>
مەنبەلەر

</text></body></html>