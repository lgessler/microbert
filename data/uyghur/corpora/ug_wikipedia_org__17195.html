<html><body><text id="wikipedia_ug_wikipedia_org__17195.html" ns="0" revid="144287" sourceurl="https://ug.wikipedia.org/wiki/%D8%AA%DB%88%DB%8B%DB%95%D8%AA_%D9%8A%DB%90%D8%B2%D9%89%D8%B3%D9%89" title="تۈۋەت يېزىسى" type="wikipedia">تۈۋەت يېزىسى
<p>تۈۋەت يېزىسى<ref target="https://ug.wikipedia.org/wiki/قاراقاش_ناھىيىسى"> قاراقاش ناھىيىسى</ref>نىڭ شىمال تەرىپىگە جايلاشقان بۇلۇپ، مەرھۇم گىتتار ماھىرىمىز<ref target="https://ug.wikipedia.org/wiki/ئەخمەتجان_مەمتىمىن"> ئەخمەتجان مەمتىمىن</ref>نىڭ يۇرتى. جەنۇب تەرىپى <ref target="https://ug.wikipedia.org/wiki/قاراقاش_بازىرى">قاراقاش بازىرى</ref>غا، غەرىب تەرىپى <ref target="https://ug.wikipedia.org/wiki/قوچى_يېزىسى">قوچى يېزىسى</ref>، <ref target="https://ug.wikipedia.org/wiki/پۇرچاقچى_يېزىسى">پۇرچاقچى يېزىسى</ref> ۋە 47-تۈەنگە تۇتىشىدۇ، شىمال تەرىپى بولسا <ref target="https://ug.wikipedia.org/wiki/يېڭىيەر_يېزىسى">يېڭىيەر يېزىسى</ref> بىلەن چېگىرلىنىدۇ. شەرىق تەرىپى<ref target="https://ug.wikipedia.org/wiki/قاراقاش_دەرياسى"> قاراقاش دەرياسى</ref> ئارقىلىق <ref target="https://ug.wikipedia.org/wiki/خوتەن_ناھىيىسى">خوتەن ناھىيىسى</ref> نىڭ <ref target="https://ug.wikipedia.org/wiki/يېڭىئاۋات_يېزىسى">يېڭىئاۋات يېزىسى </ref>بىلەن ئايرىلىپ تۇرىدۇ. يېزىلىق ھۆكۈمەتتىن ناھىيە بازىرىغىچە 7.3كىلومىتىر كېلىدۇ.</p>
مەمۇرىي كەنتلەر
<p>يېزا تەۋەلىكىدە 21مەمۇرىي كەنت بار. ئۇلار: </p>
<list type="unordered"><item>تۈۋەت كەنتى، ئويئېرىق كەنتى، قۇمئېرىق كەنتى، سوپىلا كەنتى، توقماق كەنتى؛</item>
<item>سېرىق توغراق كەنتى، مۇغال كەنتى، چاۋاغ كەنتى، سايات كەنتى، كۆتىرەم كەنتى؛</item>
<item>ئوي كەنتى، قۇمبۇي كەنتى، چوڭكۆل كەنتى، خانلىق ئېرىق كەنتى، سۆگەتلىك كەنتى؛</item>
<item>ھەلدوس كەنتى، ئاياغ ئەسكى كەنتى، يالغۇزتوغراق كەنتى، ناغرا كەنتى، ئوجۇنئېرىق كەنتى قاتارلىقلار.</item></list>
ئىقلىمى
<p>تۈۋەت يېزىسىنىڭ كىلىماتى ئىللىق مۆتىدىل بەلۋاغ قۇرغاق چۆللۈك كېلىماتقا تەۋە بولۇپ ، تۆت پەسىل ئېنىق , يازدا تومۇز ئىسسىق بولىدۇ.ئەتىيازدا ھاۋا بالدۇر ئىسسىيدۇ ، كۈز پەسلىدە تېمپراتۇرا تېز ، ھۆل-يېغىن مىقدارى ئاز ، كۈن نۇرىنىڭ چۈشۈشى تولۇق ، قىروسىز مەزگىلى ئۇزاق ، كېچە بىلەن كۈندۈزنىڭ تېمپېراتۇرا پەرقى چوڭ . يىللىق ئوتتۇرىچە تېمپېراتۇرىسى 11.6، ئەڭ يۇقىرى تېمپېراتۇرىسى 40.6، ئەڭ تۆۋەن تېمپېراتۇرىسى 12.5-. كۈننىڭ يىللىق ئوتتۇرىچە چۈشۈش ۋاقتى 2829.9 سائەت. 10 يىغىندا تېمپېراتۇرىسى 4360.9. قىروسىز مەزگىلى 217 كۈن. يىللىق ئوتتۇرىچە ھۆل-يېغىن مىقدارى 41.3 مىللىمېتىر. سۇنىڭ يىللىق ئوتتۇرىچە پارغا ئايلىنىش مىقدارى 1736.1 مىللىېمتىر. 1- ئايدىكى ئوتتۇرىچە تېمپېراتۇرىسى ℃ -6.5، ،قىروسىز مەزگىل  177 كۈن ، يىللىق يورۇتۇش ۋاقتى 2250 سائەت.</p>
يېزا ئىگىلىكى
<p>تۈۋەت يېزىسىنىڭ يېزا ئىگىلىكى بىرقەدەر تەرەققىي قىلغان. دېھقانچىلىق قىلىشقا ۋە ئورمان يېتىشتۈرۈشكە باب كېلىدىغان يەرلەر ئىنتايىن كۆپ. دېھقانچىلىق مەھسۇلاتلىرىدىن بۇغداي، كېۋەز، شال، كۆممىقوناق، مېۋە-چېۋە قاتارلىقلار بار. قەغەزياڭاق ئالاھىدە مەھسۇلات ھېسابلىنىدۇ.  دېھقانچىلىق رايونى دېھقانچىلىقنى ئاساس قىلىدۇ. چارۋىسىدىن كالا، قوي، ئېشەك قاتارلىقلار بار.</p></text></body></html>