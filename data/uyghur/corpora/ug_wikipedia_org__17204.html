<html><body><text id="wikipedia_ug_wikipedia_org__17204.html" ns="0" revid="144293" sourceurl="https://ug.wikipedia.org/wiki/%D9%85%D8%A7%DA%AD%D9%84%D8%A7%D9%8A_%D9%8A%DB%90%D8%B2%D9%89%D8%B3%D9%89" title="ماڭلاي يېزىسى" type="wikipedia">ماڭلاي يېزىسى
<p>ماڭلاي يېزىسى<ref target="https://ug.wikipedia.org/wiki/قاراقاش_ناھىيىسى"> قاراقاش ناھىيىسى</ref> نىڭ ئوتتۇرا قىسمىغا جايلاشقان، يېزىلىق ھۆكۈمەت تۇرۇشلۇق جاينىڭ ناھىيە بازىرى بىلەن بولغان ئارىلىقى 5 كىلومېتىر كېلىدۇ. شەرقتە<ref target="https://ug.wikipedia.org/wiki/قاراقاش_بازىرى"> قاراقاش بازىرى</ref>، غەربتە<ref target="https://ug.wikipedia.org/wiki/كۇيا_بازىرى"> كۇيا بازىرى</ref>، شىمالدا<ref target="https://ug.wikipedia.org/wiki/پۇرچاقچى_يېزىسى"> پۇرچاقچى يېزىسى</ref>، جەنۇبتا<ref target="https://ug.wikipedia.org/wiki/توخۇلا_يېزىسى"> توخۇلا يېزىسى</ref> ۋە <ref target="https://ug.wikipedia.org/wiki/ئاقساراي_يېزىسى">ئاقساراي يېزىسى</ref> قاتارلىقلار بىلەن قوشنا. كۆلىمى  24 كۋادرات كىلومېتىر. يېزىنىڭ تېرىلغۇ يەر كۆلىمى19322 مو، كىشى بېشىغا  0.95 مودىن تېرىلغۇ يەر توغرا كېلىدۇ.</p>
مەمۇرىي كەنتلەر
<p>يېزا تەۋەسىدە 15 مەمۇرىي كەنت بار بولۇپ، بازار كەنتى، باش ماڭلاي كەنتى، تۆۋەن ماڭلاي كەنتى، تاكشا كەنتى، بۇدۇشۇغ كەنتى، چاقاركەنتى، باش قارىلا كەنتى، تۆۋەن قارىلا كەنتى، قۇرغۇي كەنتى، ئالتۇنچى كەنتى، ئاقتام كەنتى، چىنارباغ كەنتى، داخان كەنتى، قاياش كەنتى قاتارلىقلار. يەنە 76 كەنت ئاھالە گۇرۇپپىسى، 5265 ئاھالە، بۇنىڭ ئىچىدە يېزا ئاھالىسى 4915، غەيرىي يېزا ئاھالىسى 350، 21137 نوپۇس، بۇنىڭ ئىچىدە ئۇيغۇرلار 21116 ئادەم بولۇپ، ئومۇمىي نوپۇسنىڭ %99.90 نى ئىگەلەيدۇ، خەنزۇلار 21 ئادەم بولۇپ، ئومۇمىي نوپۇسنىڭ %0.10 نى ئىگەلەيدۇ.</p>
باشقىلار
<p>ھەرخىل كەسپىي تېخنىكا خادىمىدىن 170 ئادەم بار، يەنە بىر تولۇقسىز ئوتتۇرا مەكتەپ بار بولۇپ، ئوقۇغۇچىسى 1379 نەپەر، ئوقۇتقۇچىسى 77 نەپەرگە يەتكەن؛ 9 باشلانغۇچ مەكتەپ بار بولۇپ، ئوقۇغۇچىسى 3071 نەپەر، ئوقۇتقۇچى 102 نەپەرگە يەتكەن. 2006-يىلى مائارىپ ئاساسىي قۇرۇلۇشىغا 300 مىڭ يۈەن مەبلەغ سېلىنغان. يىل ئاخىرىدا رادىيونىڭ نوپۇسنى قاپلاش نىسبىتى %100 كە يەتكەن، رادىيو بىلەن تېلېۋىزىيەنىڭ نوپۇسنى قاپلاش نىسبىتى يەنە ئوخشاشلا %100 كە يەتكەن، 18 كۇتۇپخانا بار، ھەر خىل كىتابلار 7500 دانە، مەدەنىيەت پائالىيەت ئۆيى، بىر ئامبولاتورىيە، 20 نەپەر تېببىي خادىم، 30 دانە كېسەل كارىۋىتى بار.</p></text></body></html>