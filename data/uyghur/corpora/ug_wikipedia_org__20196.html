<html><body><text id="wikipedia_ug_wikipedia_org__20196.html" ns="0" revid="150655" sourceurl="https://ug.wikipedia.org/wiki/%D8%A6%DB%95%D9%84%D9%85%DB%87%DB%8B%DB%95%D8%AA%D8%AA%D8%A7" title="ئەلمۇۋەتتا" type="wikipedia">ئەلمۇۋەتتا<p><hi rend="bold">ئەلمۇۋەتتا</hi> (ئىتتىپاقلاشقان ھەدىسلەر توپلىمى / الموطأ)»، بۈيۈك <ref target="https://ug.wikipedia.org/wiki/مۇھەددىس">مۇھەددىس</ref>، مەشھۇر تۆت مەزھەبنىڭ بىرى بولغان <ref target="https://ug.wikipedia.org/wiki/مالىكىي_مەزھىبى">مالىكىي مەزھىبىنىڭ</ref> ئىمامى <ref target="https://ug.wikipedia.org/wiki/ئىمام_مالىك">ئەبۇ ئابدۇللاھ مالىك ئىبنى ئەنەس ئىبنى مالىك ئەلئەسبەھىي ئەلمەدەنىي</ref> (ھ. 93 – 179 / م. 712 – 795) تەرىپىدىن <ref target="https://ug.wikipedia.org/wiki/ئەبۇ_جەئفەر_ئەلمەنسۇر">خەلىپە ئەبۇ جەئفەر ئەلمەنسۇر</ref> (ھ. 136 – 158 / م. 754 – 775 ئارىلىقى ئۇمەۋىيلەر خەلىپىسى) نىڭ تەكلىپى بىلەن تۇنجى بولۇپ فىقھىي تەرتىپ بويىچە توپلانغان ئەڭ مەشھۇر ھەدىس كىتابىدۇر. </p>
<p>«قولايلاشتۇرۇلغان» ياكى «ئىتتىپاقلاشقان» دېگەن مەنىدىكى «ئەلمۇۋەتتا» كەلىمىسى ئۆز ۋاقتىدىكى مەدىنە ئالىملىرىنىڭ بۇ كىتابنىڭ سەھىھلىكى ۋە توغرىلىقىغا بىرلىككە كەلگەنلىكىنى ۋە ئۇنىڭ ئىلمىي قىممىتىنى كۆرسىتىدۇ. </p>
<p>ۆپچىلىك ئالىملارنىڭ نەزىرىدە ئۇ «سەھىھەين»دىن كېيىنكى مەرتىۋىدە كەلسىمۇ، بەزى ھەدىسشۇناسلار ئۇنى «سەھىھەين»نىڭ ئالدىغا قويىدۇ. بۇ ئەسەر «مەرفۇﺋ» ھەدىسلەردىن باشقا «مەۋقۇف»، «مەقتۇﺋ»، «مۇرسەل» ۋە «<hi rend="italic">بەلاغەت</hi>» تۈردىكى ھەدىسلەرنىمۇ ئۆز ئىچىگە ئالغان. چۈنكى، ئىمام مالىك يەنە كۆپچىلىك ئالىملار«مۇرسەل» ھەدىسلەرگە ئەمەل قىلىدۇ. يەنە ئىمام ئىبنى ئابدۇلبەر ئەلئەندەلۇسىي (ھ. 368 – 463 / م. 978 – 1071) ئۇنىڭدىكى «مۇرسەل» ۋە «<hi rend="italic">بەلاغەت</hi>» ھەدىسلەرنى تەتقىق قىلغاندىن كېيىن، ئۇلارنىڭ ھەممىسى 61 ھەدىستىن ئىبارەت ئىكەنلىكىنى، ئۇلاردىن تۆت ھەدىستىن باشقىسىنى باشقا ئالىملار سەنەدلىك رىۋايەت قىلغانلىقىنى يەكۈنلەپ «تەنۋىرۇل ھەۋالىك» ناملىق ئەسەر يازغان. </p>
<p>شۇنداقتىمۇ ئۇ تۆت ھەدىسنى باشقا ئالىملار سەنەدلىك رىۋايەت قىلغان. ئىمام مالىك بۇ كىتابىنى تۈزگەن 40 يىل ئىچىدە ئۇنى ئىمام مالىكتىن رىۋايەت قىلغان شاگىرتلىرى كۆپ بولۇپ، ئەڭ مەشھۇرلىرىدىن <ref target="https://ug.wikipedia.org/wiki/يەھيا_ئەللەيسىي">يەھيا ئەللەيسىي</ref> (ھ. 152 – 234 / م. 769 – 848)، (71 بۆلۈم، 703 باب ۋە 1823 ھەدىس. ئادەتتە ‹مۇۋەتتا› دېيىلسە مۇشۇ رىۋايەت كۆزدە تۇتۇلىدۇ) <ref target="https://ug.wikipedia.org/wiki/مۇھەممەد_ھەسەن_شەيبانىي">مۇھەممەد ھەسەن شەيبانىي</ref> (ھ. 131 – 189 / م. 749 – 805) (1008 ھەدىس) رىۋايەتلىرى مەشھۇردۇر.</p>
مەنبەلەر

<p>Last edited 6 years ago by <ref target="https://ug.wikipedia.org/wiki/ئىشلەتكۈچى:YiFeiBot">YiFeiBot</ref></p>
</text></body></html>