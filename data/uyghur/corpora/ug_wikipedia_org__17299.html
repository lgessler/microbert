<html><body><text id="wikipedia_ug_wikipedia_org__17299.html" ns="0" revid="144442" sourceurl="https://ug.wikipedia.org/wiki/%D8%A6%DB%95%D9%86%D8%AF%D9%89%D8%B1_%D9%8A%DB%90%D8%B2%D9%89%D8%B3%D9%89" title="ئەندىر يېزىسى" type="wikipedia">ئەندىر يېزىسى
<p><hi rend="bold">ئەندىر يېزىسى</hi> <ref target="https://ug.wikipedia.org/wiki/نىيە_ناھىيىسى">نىيە ناھىيىسى</ref> بىلەن بولغان ئارىلىقى 130  كىلومېتىر، شەرقىي ئەندىر چارۋىچىلىق فېرمىسى ۋە <ref target="https://ug.wikipedia.org/wiki/ياۋا_توڭغۇز_يېزىسى">ياۋا توڭغۇز يېزىسى</ref>، غەرب تەرىپى <ref target="https://ug.wikipedia.org/wiki/نىيە_يېزىسى">نىيە يېزىسى</ref>، جەنۇبىي<ref target="https://ug.wikipedia.org/wiki/سالغوزەك_يېزىسى"> سالغوزەك يېزىسى</ref>، شىمالىي تەرىپى<ref target="https://ug.wikipedia.org/wiki/ئاقسۇ_ۋىلايىتى"> ئاقسۇ ۋىلايىتى</ref> نىڭ<ref target="https://ug.wikipedia.org/wiki/شايار_ناھىيىسى"> شايار ناھىيىسى</ref> بىلەن قوشنا. كۆلىمى 8636.9 كۋادرات كىلومېتىر. نوپۇسى 125 ئائىلە، 4711 ئادەم. ئاھالىسى ئۇيغۇر، خەنزۇ قاتارلىق ئىككى مىللەتتىن تەركىب تاپقان. بۇنىڭ ئىچىدەئۇيغۇرلار 463 ئادەم، خەنزۇ مىللىتى سەككىز ئادەم.</p>
كىلىماتى
<p>ئەندىر يېزىسى يەر ئۈستى تۈزۈلۈشى تەكشى، جەنۇبى ئېگىز، شىمالى پەس. تەۋەسىدە ياۋاتوڭگۇز دەرياسى يىللىق ئېقىم مىقدارى 105 مىليون كۇب مېتىر. ھاۋا كىلىماتى ئىللىق قۇرغاق، كۈن نۇرى يېتەرلىك، كېچە بىلەن كۈندۈزنىڭ تېمپېراتۇرا پەرقى چوڭ، كىلىماتى مۆتىدىل بەلۋاغنىڭ قۇرغاق چۆل كىلىماتىغا كىرىدۇ. يىللىق ئوتتۇرىچە تېمپېراتۇرىسى ℃11.5، يىللىق كۈن نۇرىنىڭ چۈشۈش ۋاقتى 2840.0 سائەت، يىللىق ھۆل-يېغىن مىقدارى 36.4 مىللىمېتىر، سۇنىڭ يىللىق پارغا ئايلىنىش مىقدارى 2862.0 مىللىمېتىر.</p>
باشقىلار
<p>ئەندىر يېزىسىدا پۈتۈن يېزىلىق ئوتتۇرا-باشلانغۇچ بىرلەشتۈرۈلگەن مەكتەپتىن بىرسى بار، ئىشچى-خىزمەتچىلەر 13 ئادەم، ئوقۇغۇچىلار 64 نەپەر. يېزىلىق شىپاخانا بىر، داۋالاش خادىملىرى 6 ئادەم، تۆت كارىۋات بار؛ رادىئو ئۇزېلى، رادىئو پروگراممىسى، مەدەنىيەت پونكىتى، كۈتۈپخانا قاتارلىقلار بار.</p></text></body></html>