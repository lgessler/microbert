<html><body><text id="wikipedia_ug_wikipedia_org__9242.html" ns="0" revid="140389" sourceurl="https://ug.wikipedia.org/wiki/%D8%A6%D8%A7%D8%AF%DB%95%D9%85_%D8%A6%DB%95%D9%84%DB%95%D9%8A%DA%BE%D9%89%D8%B3%D8%B3%D8%A7%D9%84%D8%A7%D9%85" title="ئادەم ئەلەيھىسسالام" type="wikipedia">ئادەم ئەلەيھىسسالام

<p>ھەزرىتى <hi rend="bold">ئادەم</hi> (<ref target="https://ug.wikipedia.org/wiki/ئەرەب_تىلى">ئەرەبچە</ref>: <hi rend="bold">آدم</hi>، <ref target="https://ug.wikipedia.org/wiki/ئىبرانى_تىلى">ئىبرانىيچە</ref>: <hi rend="bold">אָדָם</hi>) <ref target="https://ug.wikipedia.org/wiki/ئىبراھىمىي_دىنلەر">ئىبراھىمىي دىنلەر</ref>گە كۆرە <ref target="https://ug.wikipedia.org/wiki/ئاللاھ">پەرۋەردىگار</ref> تەرىپىدىن ياراتىلمىش تۇنجى ئىنسان ئېرۇر. ھەر ئىبراھىمىي دىندە ئادەم ئەلەيھىسسالامغا بولغان قاراش پەرقلىق بولسىمۇ چوڭ جەھەتتە يەنىلا ئوخشىشىدۇ. <ref target="https://ug.wikipedia.org/wiki/ئىسلام_دىنى">ئىسلامغا</ref> كۆرە ئادەم كائىناتتا تۇنجى ياراتلىغان ئىنسان بولۇپ، اللە تعالى ئۇنى لايدىن ياراتقان ۋە جان بەرگەن. جۈپتىنىڭ ئىسمى ھەزرىتى <ref target="https://ug.wikipedia.org/wiki/ھەۋۋا">ھەۋۋا</ref> بولۇپ، مۇسۇلمانلار، خىرىستىيانلار ۋە يەھۇدىيلەر ئارىسىدا بارلىق ئادەمزاتنىڭ ئورتاق ئاتا-ئانسى قەبۇل قىلىنىدۇ.  </p>

ئەڧسانەۋىي كېلىپ چىقىشى ۋە ئىسمى ھەققىدە
<p>بابىل سۈرگۈنى تەۋراتنىڭ تىلى ۋە مەنبئەلىرى ھەققىدە ئۆزگىچە بىر ئورۇن تۇتىدۇ. تەۋراتتا قوللىنىلغان تىلنىڭ يىلتىز ۋە مەنبئەسىنىڭ سۇمېر مەدەنىيىتى بىلەن مۇناسىۋىتى بارلىقى ئىلگىرى سۈرۈلىدۇ.</p>
<p>ئىبرانىچە "قىزىل توپا" مەنىسىدىكى ئادام، سانسىكرىتچە "ئادا-نات (Ada-Nath)" تۇر ۋە "ئاد" كەلىمىسى ئۇ تىلدا پۈتۈن كەلىمىلەرنىڭ ئالدىدا كەلگەندە (تۇنجى) مەنىسىگە كەلمەكتەدۇر. ئۇيغۇرچە ئاتا\ئەجداد دەپ قوللىنىلغان كەلىمە نۇرغۇن كونا تىللاردا ئەينى تاۋۇش قۇرۇلمىسى ۋە ئەينى مەنىدە قوللىنىلغان. (مەسلەن: ساموئا تىلىدىكى تاتا، سىيۇ تىلىدە ئاتەي).</p>
<p>سۇمېر ئەڧسانىلىرىدە ياراتىلغان تۇنجى ئىنسان ۋە تۇنجى قرال بولمىش ئاداپانىڭ باشقا بەئزى ئۇنسۇرلارنىڭ يېنىدا ئىسىمىي شەكىلدە ئادەم ئەڧسانىسىنىڭ يىلتىزىنى تەشكىل قىلغانلىقىمۇ ڧەرەز قىلىنماقتا. ئادەمنىڭ لايدىن، جۈڧتىنىڭ بولسا قوۋرۇغا سۆڭىكىدىن ياراتىلىشى (Nin-Ti)، جەننەتتىن قوغلىنىش، چەكلەنگەن مېۋە، يىلان، ئادەمنىڭ مىڭ يىلغا يېقىن ياشىشى ۋ.ب مەۋزۇلار سۇمېر ئەڧسانىلىرى بىلەن ئۇدۇل كېلىدىغان خاراكتېرلاردۇر. </p>
<p>تەۋراتنىڭ تەكۋىن بۆلۈمىدە ئادەم بىلەن نۇھ توپانى ئارىسىدا ئۆتكەن ۋاقىت 1756 يىللىق بىر مۇددەتكە تەڭ كەلمەكتە. ئىسلامىي قاراشنىڭمۇ مۇناسىبەتلىك ھادىسىلەرنىڭ يول كۆرسىتىشى بىلەن ئوخشاش تاناسىپتا تەرەققىي قىلغانلىقىنى كۆرىۋالغىلى بولىدۇ. ئىبنى ساد، تاباقاتىدا ئادەم بىلەن مۇسا ئاراسىدا ئۈچمىڭ يىللىق بىر زامان ئۆتكەنلىكىنى قەيت قىلماقتا.</p>
دىنلەردە ھەزرىتى ئادەم
<p><hi rend="bold">يەھۇدىيلىكتە:</hi></p>
<p>يەھۇدى ئىتىقادىچە ئادەم (ئىبرانىچە: ئادام)، يارىتىلشنىڭ ئالتىنچى كۈنىدە توپراقتىن يارىتىلغان. 1. بابتا ئەركەك ۋە تىشى جاندارلاردىن سۆز قىلىنىدۇ. 2. بابتا تىشىنىڭ، ئەركەكنىڭ قوۋرۇغىسىدىن يارىتىلغانلىقى، بىرىنچى بۆلۈمدىكى ئايالنىڭ لىلىس، ئىككىنچى بۆلۈمدىكىنىڭ بولسا ھاۋۋا دەپ بايان قىلىنىدۇ.</p>
<p><hi rend="bold">خرىستىيانلىقتا:</hi></p>
<p>ئادەم قىسسىسى كونا ئەھدنىڭ تەكۋىن (ياراتىلىش) بۆلۈمىدە سۆزلىنىدۇ. خرىستىيانلىقتا ئادەم جەننەتتە سادىر قىلغان <hi rend="italic">ئۇ تۇنجى گۇناھ</hi>، مۇھىم ئورۇن تۇتىدۇ.</p>
<p>خرىستىيان ئىتىقادىچە ئادەمنىڭ گۇناھى پۈتۈن ئىنسانلارغا ئۆتكەن ۋە <ref target="https://ug.wikipedia.org/wiki/ئىسا_ئەلەيھىسسالام">ئىسا</ref>، بۇ گۇناھنى يۇيۇش ئۈچۈن كەلگەن تەڭرىنىڭ قوزىسىدۇر. ئۆزىنى بۇ گۇناھ ئۈچۈن ڧىدا قىلغاندۇر.</p>
<p><hi rend="bold">ئىسلامدا:</hi></p>
<p><ref target="https://ug.wikipedia.org/wiki/مۇسۇلمان">مۇسۇلمانلار</ref>، ھەزرىتى ئادەمنىڭ يارىتىلغان تۇنجى ئىنسان ۋە تۇنجى پەيغەمبەر دەپ ئىشىنىدۇ. ئىتىقادقا كۆرە اللە ئۇنى راھمان سۈپىتى بىلەن ياراتقان ۋە ئۇنىڭغا ئۆز رۇھىدىن سۈڧلىگەن. ئادەم پەيغەمبەر 1000 ياكى 2000 يىل ياشىغان دەپ قارىلىدۇ. ھەزرىتى ئادەمدىن ئىسلام دىنىنىڭ مۇقەددەس كىتابى <ref target="https://ug.wikipedia.org/wiki/قۇرئان_كەرىم">قۇرئاندا</ref> سەككىز سۇرەدە تىلغا ئېلىنىدۇ. قۇرئان سىرتىدا بايانلاردا <ref target="https://ug.wikipedia.org/wiki/قىسسە">قىسسە</ref>، <ref target="https://ug.wikipedia.org/wiki/ئەڧسانە">ئەڧسانە</ref> بىر ھالغا كەلگەن. <ref target="https://ug.wikipedia.org/wiki/بۇخارى">بۇخارىي</ref> ۋە <ref target="https://ug.wikipedia.org/wiki/مۇسىلىم">مۇسىلىمغا</ref> ئوخشاش ئىشەنچلىك <ref target="https://ug.wikipedia.org/wiki/ھەدىس">ھەدىس</ref> مەنبئەلىرىگە كۆرە ھەزرىتى ئادەمنىڭ بويى 60 زىرائ (تەخمىنەن 35-48 مېتر). </p>
<p>ئىسلامدا ئادەمنىڭ توپىدىن يارىتىلغانلىقىغا، ئاللاھنىڭ ئۇنىڭغا باشقا جانلىقلارغا ئۆرگەتمىگەن ئىسىم قويۇش ۋە مەئنالىرىنى تېپىشنى ئۆرگەتكەن دەپ ئىشىنىلىدۇ. اللە مەلەكلەرنىڭ ئادەمگە سەجدە قىلىشىنى بۇيۇردى، ڧەقەت <ref target="https://ug.wikipedia.org/wiki/ئىبلىس">ئىبلىس</ref> كىبرىدىن سەبەب ئۇنىڭغا سەجدە قىلمىغان. ئىبلىس بۇ يۈزدىن جەننەتتىن قوغلانغان. قۇرئاندا <ref target="https://ug.wikipedia.org/wiki/سۇرە_كەھڧ">كەھڧ سۇرەسىنىڭ</ref> 50. ئايىتىدە ئىبلىسنىڭ پەرىشتە ئەمەس جىن ئىكەنلىكى ئىڧادە قىلىنىدۇ.</p>
<p>قۇرئاندا ئادەم پەيغەمبەر بىلەن جۈڧتىنىڭ بىر نەپەستىن ياراتىلغانلىقى ئىپادە قىلىنىدۇ. ھەزرىتى ئادەم ۋە <ref target="https://ug.wikipedia.org/wiki/ھاۋۋا">ھاۋۋا</ref> جەننەتتە اللەنىڭ ئۇلارغا يېقىن يولىشىنى تەنبىھلىگەن چەكلەنگەن بىر مېۋىدىن ئىبلىسنىڭ يالغان - ياۋىداقلىرىغا ئىشىنىپ يەپ قويىدۇ. بۇ سەبەبدىن جەننەتتىن قوغلىنىدۇ. ئۇلار ياشاۋاتقان ئەدن (تەۋراتتا ئادەن) جەننىتىدىن ئادەم سەرەندىپ ئارىلىغا (<ref target="https://ug.wikipedia.org/wiki/سرىلانكا">سرىلانكا</ref>)، ھەۋۋا بولسا <ref target="https://ug.wikipedia.org/wiki/ئېفىئوپىيە">ئېڧىئوپىيەگە</ref> تۈشۈرۈلىدۇ. كېيىنچە <ref target="https://ug.wikipedia.org/wiki/مەككە">مەككەدە</ref> <ref target="https://ug.wikipedia.org/wiki/ئەراڧات">ئەراڧات</ref> تېغىدا ئۇچرىشىدۇ.</p>
<p>بۇ قىسسە، قۇرئاندا تەڧسىلى بايان قىلىنماقتا ۋە ئىسلام مەدەنىيىتىدە مۇھىم ئورۇن تۇتماقتا. مۇسۇلمانلارغا، جەننەتتىن چىقىش قىسسىغا ئىشىنىش - قۇرئاندا تىلغا ئىلىنغانلىقى ئۈچۈن <ref target="https://ug.wikipedia.org/wiki/پەرز">پەرزدۇر</ref>.</p>

تاشقى ئۇلىنىشلار
<p><ref target="http://www.aybalam.com/1314.html">ئادەم ئەلەيھىسسالامنىڭ قىسسىسى</ref></p>
</text></body></html>