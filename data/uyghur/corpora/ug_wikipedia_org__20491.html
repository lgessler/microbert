<html><body><text id="wikipedia_ug_wikipedia_org__20491.html" ns="0" revid="151201" sourceurl="https://ug.wikipedia.org/wiki/%D9%82%DB%87%D8%AA%D8%A6%D9%88%D8%B4_%D8%AA%DB%95%DA%AD%D8%B1%D9%89%D9%82%DB%87%D8%AA" title="قۇتئوش تەڭرىقۇت" type="wikipedia">قۇتئوش تەڭرىقۇت<p><hi rend="bold">قۇتئوش تەڭرىقۇت</hi> (خەنچە: <hi rend="bold">呼屠吾斯</hi>، ؟ - م. ب 36) بىلىنگەن تەڭرىقۇتلۇق ئۇنۋانى <hi rend="bold">چى چى تەڭرىقۇت</hi> (خەنچە: <hi rend="bold">郅支单于</hi>) بولۇپ، <ref target="https://ug.wikipedia.org/wiki/م._ب._56_-_يىلى">مىلادىدىن بۇرۇنقى 56 - يىلىدىن</ref> <ref target="https://ug.wikipedia.org/wiki/م._ب._36_-_يىلى">مىلادىدىن بۇرۇنقى 36 - يىلىغىچە</ref> <ref target="https://ug.wikipedia.org/wiki/ھونلار">ھون</ref> تەڭرىقۇتى بولغان. </p>
<p>قۇتئوش <ref target="https://ug.wikipedia.org/wiki/م._ب._49_-_يىلى">م. ب. 49 - يىلى</ref> <ref target="https://ug.wikipedia.org/wiki/قوغشار_تەڭرىقۇت">قوغۇشارنىڭ</ref> <ref target="https://ug.wikipedia.org/wiki/خەن_سۇلالىسى">خەن سۇلالىسى</ref> بىلەن بىرگە ھۇجۇم قىلىپ قېلىشىدىن ئەنسىرەپ <ref target="https://ug.wikipedia.org/wiki/ئۆتۈكەن">ئۆتۈكەننى</ref> تاشلاپ غەربكە كۆچۈپ <ref target="https://ug.wikipedia.org/wiki/ئۇيسۇنلار">ئۇيسۇنلارغا</ref> يېقىنلاپ باردى. <ref target="https://ug.wikipedia.org/wiki/ئۇيغۇت_كۈنبەگ">ئۇيغۇت</ref> بويسۇنۇشنى رەت قىلىپ ئەلچىنى ئۆلتۈردى. بۇنىڭغا قارشى قۇتئوش ئۇيسۇنلارنى تارمار قىلىپلا قالماي ئۇيغۇر - قىرغىزلارنىمۇ بويسۇندۇردى. ئۆز ئوردىسىنى قىرغىز ئېلىغا قۇردى.</p>
<p>ئۈستۈن ھەربىي ئىستىداتقا ئىگە، ۋەتەنپەرۋەر تەڭرىقۇت قۇتئوش تېزلا غەرب تەرەپنى بىرلىككە كەلتۈردى ۋە ئوغلىنى داۋاملىق <ref target="https://ug.wikipedia.org/wiki/چاڭئەن">چاڭئەندە</ref> تۇرغاقتا تۇرغۇزۇشنى خاھلىمىدى. <ref target="https://ug.wikipedia.org/wiki/خەن_يەندى">خەن يەندى</ref> ئوغلىنى يوللاپ بەرگەن.</p>
<p>قۇتئوش قىرغىز ئېلىدىن غەبكە كۆچمەكچى بولۇپ تۇرغاندا <ref target="https://ug.wikipedia.org/wiki/قاڭقىللار">قاڭلى</ref> خانى ئەلچى يوللاپ تەكلىپ قىلغان. م. ب. 45 - يىلى يېنسەي بويىدىن يولغا چىقىپ نۇرغۇن تالاپەت تارتىپ كېيىنكى يىلى قاڭلىغا يېتىپ كەلگەن. قاڭلى خەلقى قىزغىن قارشى ئالغان.</p>
<p>خەن سۇلالىسى قوغۇشاردىن خاتىرجەم بولسىمۇ، قۇتئوشتىن خاتىرجەم بولالماي، تارىم ۋادىسىغا ئەۋەتكەن قارۇچى بەگ جىڭ جى ئەتراپتىكى 15 دۆلەتنى ئالتۇن - كۈمۈشلەرگە قىزىقتۇرۇپ تەشكىللەپ م. ب. 36 - يىلى تالاسقا ھۇجۇم قىلدى. قۇتئوش تەڭرىقۇت قاتتىق ئېلىشىپ قۇربان بولدى. </p>
</text></body></html>