<html><body><text id="wikipedia_ug_wikipedia_org__15228.html" ns="0" revid="147833" sourceurl="https://ug.wikipedia.org/wiki/%D9%83%DB%95%D8%A8%D9%89%D8%B3%DB%95_%D9%8A%D9%89%D9%84%D9%89" title="كەبىسە يىلى" type="wikipedia">كەبىسە يىلى
<p><hi rend="bold">كەبىسە يىلى</hi>، <ref target="https://ug.wikipedia.org/wiki/مىلادى_تەقۋىم">مىلادى تەقۋىمدە</ref> (گرېگورىيان تەقۋىمى) 365 كۈن ئورنىغا 366 كۈن كېلىدىغان يىل. بۇ ئارتۇق كۈن، نورمالدە 28 كۈن بولغان <ref target="https://ug.wikipedia.org/wiki/ھۇد">ھۇد</ref>\ڧېۋرال (2- ئاي) غا  قوشۇلۇپ 29- كۈن كېلىشى بىلەن ئوتتۇرىغا چىقىدۇ. تۆرت يىلدا بىر قېتىم كېلىدىغان بۇ يىلنىڭ سەبەبى دۇنيانىڭ <ref target="https://ug.wikipedia.org/wiki/قۇياش">قۇياش</ref> ئەتراپىدا ئايلىنىش دەۋرىنىڭ (ئاسترونومىيىلىك يىل)، قۇياشنىڭ ئوخشاش <ref target="https://ug.wikipedia.org/wiki/مېردىيان_سىزىقى">مېردىياندىن</ref> ئىككى قېتىم ئۆتۈشى ئارىسىدىكى ئوتتۇرىچە ۋاقىتنىڭ (كۈن) دەل ھەسسىسى بولمىغانلىقىدىندۇر. بىر ئاسترونومىيىلىك يىل تەخمىنەن 365.242 كۈن بولسىمۇ، نورمال بىر تەقۋىم يىلى 365 كۈن ھېسابلىنىدۇ.</p>
<p>كەبىسە يىل تۇنجى بولۇپ م.ب 46. يىلى، <ref target="https://ug.wikipedia.org/wiki/جۇلىيان_تەقۋىمى">جۇلىيان تەقۋىمىدە</ref> قوللىنىلغان.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-1">[1]</ref></p>

كېلىپ چىقىشى
<p>نامى قەدىمكى رىم ئىمپىراتورى <ref target="https://ug.wikipedia.org/wiki/يولىئوس_كايسار">يولىئوس كايسار</ref>نىڭ ھەر تۆرت يىلدا مارت ئېيىنىڭ ئالدىنقى ئېيىغا يەنە بىر كۈن قوشۇش بۇيرۇشى بىلەن ئوتتۇرىغا چىققان. بۇ پەرماندىن سوڭرە <ref target="https://ug.wikipedia.org/wiki/ھۇد">ھۇد</ref> ئېيىنىڭ 24- يىلى ھەر تۆرت يىلدا ئىككى مەرتە تەكرارلىنىدىغان بولغان. بۇ ئىككىنچى (bis) كۈن يىلنى «كەبىسە»، دەپ ئاتاشقا تۈرتكە بولغان.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-2">[2]</ref></p>

كەبىسە يىلىنىڭ بەلگىلىنىشى
<p>ئادەتتە قائىدە بويىچە كەبىسە يىللىرى 4 رەقەمىنىڭ ھەسسىسى بولغان يىللاردۇر:
1988, 1992, 1996, 2000, 2004, 2008, 2012, 2016, 2020، 2024، 2028، 2032 دېگەندەك.</p>
<p>لېكىن بۇ قائىدىنىڭ ئىككى ئالاھىيدە ئەھۋالى باردۇر:
1. 100 نىڭ ھەسسىسى بولغان يىللاردىن 400 گە قالدۇقسىز بۆلۈنگەن يىللار كەبىسە يىلىدۇر؛
مەسىلەن: 1200، 1600، 2000- يىللار كەبىسە يىلى، لېكىن 1700، 1800، ۋە 1900- يىللار كەبىسە يىلى ئەمەستۇر.
ڧەقەتلا 400 گە دەل بۆلۈنەلەيدىغان يىللارنىڭ كەبىسە يىلى بولالىشىنىڭ سەبەبى، بىر ئاسترونومىيىلىك يىلنىڭ 365.25 كۈن بولماي تەخمىنەن 365.242 كۈن بولىشىدىن كېلىپ چىققان خاتانى تۈگىتىش ئۈچۈندۇر.</p>
<p>2. ھېسابلاشنى تېخىمۇ نازۇك ھالغا كەلتۈرۈش ئۈچۈن -400گە قالدۇقسىز بۆلۈنەلىگەن ھالدا- 4000گە قالدۇقسىز بۆلۈنلەيدىغان يىللار كەبىسە يىل دەپ قوبۇل قىلىنمايدۇر.
مەسىلەن: 4000, 8000, 12000, 16000, 24000, 32000 ۋە 48000 دېگەندەك يىللار 400 گە دەل بۆلۈنەلىسىمۇ كەبىسە يىلى ئەمەستۇر.</p>
باشقا تەقۋىملەر
<p><ref target="https://ug.wikipedia.org/wiki/جۇلىيان">جۇلىيان</ref>، ئىسلاھات قىلىنغان جۇلىيان ۋە <ref target="https://ug.wikipedia.org/wiki/ئىران">ئىران</ref> تەقۋىملىرىدىمۇ ئوخشاشقان قائىدىلەر بىلەن بەلگىلەنگەن كەبىسە يىللار باردۇر.</p>

ئۇلىنىشلار
<p><ref target="http://www.bbc.co.uk/news/magazine-17203353">29- ھۇد ھەققىدە بىلىۋېلىشقا تېگىشلىك 10 نەرسە</ref>  BBC.co.uk (ئىنگىلىزچە)</p>
مەنبئەلەر
</text></body></html>