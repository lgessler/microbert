<html><body><text id="wikipedia_ug_wikipedia_org__17250.html" ns="0" revid="144366" sourceurl="https://ug.wikipedia.org/wiki/%D9%84%D8%A7%D9%8A%D9%82%D8%A7_%D9%8A%DB%90%D8%B2%D9%89%D8%B3%D9%89" title="لايقا يېزىسى" type="wikipedia">لايقا يېزىسى
<p>لايقا يېزىسى شىنجاڭ ئۇيغۇر ئاپتونوم رايونى<ref target="https://ug.wikipedia.org/wiki/خوتەن_ۋىلايىتى"> خوتەن ۋىلايىتى</ref> نىڭ <ref target="https://ug.wikipedia.org/wiki/خوتەن_ناھىيىسى">خوتەن ناھىيىسى</ref> گە، خوتەن ناھىيەسى بازىرىنىڭ شەرقىي جەنۇبىغا، قاراقاش دەرياسى نىڭ شەرقىي قىرغىقىغا جايلاشقان بولۇپ، خوتەن ناھىيەسى بازىرى بىلەن بولغان ئارىلىقى 21 كىلومېتىر كېلىدۇ. شەرق تەرىپى <ref target="https://ug.wikipedia.org/wiki/بۇزاق_يېزىسى">بۇزاق يېزىسى</ref> بىلەن قوشنا، غەرب تەرپى قاراقاش دەرياسى ئارقىلىق ئايرىلىپ تۇرىدۇ، جەنۇبتا لاڭرۇ يېزىسى، شىمالدا<ref target="https://ug.wikipedia.org/wiki/باغچى_بازىرى"> باغچى بازىرى</ref>بىلەن تۇتىشىدۇ. يېزا كۆلىمى 30.44 كۋادرات كىلومېتىر كېلىدۇ، شەرقتىن غەربكە ئۇزۇنلۇقى تەخمىنەن 8 كىلومېتىر، جەنۇبتىن شىمالغا كەڭلىكى تەخمىنەن 16 كىلومېتىر كېلىدۇ. يېزا تەۋەلىكىنى جەمئىي 17 مەمۇرىي كەنىت قاپلاپ تۇرىدۇ، بىر چارۋىچىلىق فېرمىسى، بىر تەرەققىيات رايونى، 124 كەنت ئاھالە گۇرۇپپىسى بار بۇلۇپ، نوپۇس سانى 6440 ئادەم، تېرىلغۇ يەر كۆلىمى 41775 مو، كىشى بېشىغا توغرا كېلىدىغان تېرىلغۇ يەر ئاران 1.1 مو؛ دېھقانلارنىڭ كىرىمى ئاساسلىقى باغۋەنچىلىك، ياڭاق، ئائىلىۋى قول ھۈنەرۋەنچىلىك قاتارلىقلاردىن كىرىدۇ .2011-يىلىنىڭ ئاخىرىدا، پۈتۈن يېزا بويىچە ئىشلەپچىقىرىش قىممىتى 1.0977 مىلىيۇن يۈەن، دېھقان-چارۋىچىلارنىڭ ئوتتۇرىچە ساپ كىرىمى 4421.09 يۈەنگە يەتكەن.</p>
مەمۇرىي كەنتلەر
<p>يېزىغا تەۋە 18 كەنت ئاھالە كومىتېتى بار بۇلۇپ، رەخت ئەترىتى كەنتى، شاپتۇلئېرىق كەنتى، باش لايقا كەنتى، ياڭاقچىلىق كەنتى، شاخلىق كەنتى، تاللىقئېرىق كەنتى، تۆۋەن لايقا كەنتى، قۇمئېرىق كەنتى، دامىتى كەنتى، چاقا كەنتى، دۆڭئۆستەڭ كەنتى، داكۈي كەنتى، كالۇبويى كەنتى، ئۇلۇغچات كەنتى، گۈزەم كەنتى، قۇرۇل كەنتى، ئىسسىق كەنتى، ئۇزۇنشور كەنتى قاتارلىقلار.</p></text></body></html>