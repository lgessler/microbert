<html><body><text id="wikipedia_ug_wikipedia_org__17766.html" ns="0" revid="145089" sourceurl="https://ug.wikipedia.org/wiki/%D9%82%D9%89%D8%B2%DA%86%D8%A7%D9%82%D9%86%D9%89%DA%AD_%D9%8A%DB%87%D8%B1%D8%AA%D9%89%D8%BA%D8%A7_%D9%82%D8%A7%D9%8A%D8%AA%D9%89%D8%B4%D9%89" title="قىزچاقنىڭ يۇرتىغا قايتىشى" type="wikipedia">قىزچاقنىڭ يۇرتىغا قايتىشى<figure><caption>ئارتىسلار ئۇچىرىششى </caption></figure>
<figure><caption>ئۇماق قىز شەھىدەنىڭ رولچىسى</caption></figure>
<figure><caption>كارنىنا كاپۇر </caption></figure>
<p>قىزچاقنىڭ يۇرتىغا قايتىشى يەنە ھىندىچە باجراڭگى بايجان دەپمۇ ئاتىلىدۇ ، ھىندىستاننىڭ دۇنياغا داڭلىق ئارتىسى سالمانخان باش رول ئالغان ناھايىتى تەسىرلىك كىنو. </p>
<figure><caption>سالمانخان </caption></figure>
<p>«قىزچاقنىڭ يۇرتىغا قايتىشى» بولسا Aanna Films تارقاتقان ۋەقەلىك فىلىم. بۇ فىلىمدە كابىرخان رېژىسسورلىق قىلغان، سالمانخان، كارىنا كاپور ۋە خارشائالى مالخوترا ھەمكارلىشىپ ئىشلىگەن فىلىم. بۇ فىلىمدە ئىخلاسمەن ھىندى دىنى مۇردىنىڭ پاكىستانلىق گاچا قىزنى يۇرتىغا قايتۇرۇپ ئاپىرىپ، قىزنى ئائىلىسىدىكىلەر بىلەن ئۇچراشتۇرۇش جەريانى سۆزلەنگەن. </p>
مەزمۇنى
<p>كىشىلەر بىر مەيدان كەسكىن ھىندىستان ۋە پاكىستان ئوتتۇرىسىدىكى پالاق توپ مۇسابىقىسىنى كۆرىۋاتقاندا، بىر قىز پاكىستاندا دۇنياغا كەلدى، ئاپىسى توپ مەيدانىدىكى توپ چولپانلىرىنىڭ ئىسمىگە ئاساسەن قىزىغا شەھىدە (خارشائالى مالخوترا رولدا) دەپ ئىسىم قويدى. كۆزنى يۇمۇپ ئاچقۇچە ئالتە يىل ئۆتۈپ كەتتى، شەھىدە گەرچە ئالتە ياشقا كىرگەن بولىسىمۇ، يەنىلا گەپ  قىلمايتتى. ئىچى تىتىلداپ كەتكەن ئانىسى ئۇنى ھىندىستانغا ئېلىپ بېرىپ، دېھلىدىكى چوڭ مەسچىتنى تاۋاپ قىلىپ كېلىش قارارىغا كەلدى. ئۇلار پويىزغا ئولتۇرۇپ پاكىستانغا قايتىش سەپىرىدە، كىچىك شەھىدە ئانىسى ئۇخلاپ ياتقان چاغدا پويىزدىن چۈشۈپ ئازگالغا چۈشۈپ قالغان ئوغلاقنى قۇتقۇزۋاتقان چاغدا پويىز كېتىپ قالدى. ئانا بالا ئىككەيلەن دۆلەت چېگرىسى تەرىپىدىن ئايرىۋېتىلدى، يېقىن دېسە كۆز ئالدىدا بولسىمۇ، لېكىن دۆلەت چىگرىسىدىن ئۆتۈش ئۈچۈن يەنە بىر قېتىم پاسپورت بېجىرىش كېرەك بولاتتى.</p>
<p>پاۋان (سالمانخان رولدا) خانۇمەن ئىلاھىنىڭ سادىق مۇخلىسى ئىدى. ئۇ تولىمۇ ساددا بولغاچقا ئەخمەق دەپمۇ قالاتتى. ئۇ خانۇمەن ئىلاھىنى كۆرسىلا ئىبادەت قىلاتتى. دائىم «مەن يالغان سۆزلىمەيمەن، بولمىغۇر ئىشلارنى قىلمايمەن» دېگەن گەپنى ئېغىزدىن چۈشۈرمەيتتى. كېيىن ئۇ گۈزەل لاشىكا (كارىنا كاپور) بىلەن تونۇشۇپ قالدى. ئۇلار بىربىرنى ياخشى كۆرەتتى، تويدىن كېيىن تۇرىدىغان ئۆينى سېتىۋېلىش ئۈچۈن پۇل يىغىۋاتاتتى. ئۇ كوچىدا تەمتىرەپ يۈرگەن شەھىدەنى ئۆيگە ئېلىپ باردى، ئۇلارنىڭ تۇرمىشىدا ئالەم شۇمۇل ئۆزگىرىش يۈز بەردى ... </p>


رول تۇنۇشتۇرۇش
سالمانخان (پالۋان رولىدا)
<p>خانۇمەن ئىلاھىنىڭ سادىق مۇخلىسى ئىدى. ئۇ تولىمۇ ساددا بولغاچقا ئەخمەق دەپمۇ قالاتتى. ئۇ خانۇمەن ئىلاھىنى كۆرسىلا ئىبادەت قىلاتتى. 20يېشىدا تولۇق ئوتتۇرىغا چىققان ئىدى. دائىم «مەن يالغان سۆزلىمەيمەن، بولمىغۇر ئىشلارنى قىلمايمەن» دېگەن گەپنى ئېغىزدىن چۈشۈرمەيتتى. لېكىن تولىمۇ ئاقكۆڭۈل، مېھرىبان يىگىت. سىرتتا سەرگەردان بولغان پاكىستانلىق قىز شەھىدەنى ئۆز يۇرتىغا ئاپىرىش يولىدا نۇرغۇن جاپالارنى تارتىدۇ.</p>
كارىنا كاپور ( لاشكا رولىدا)
<p>ھىندىستانلىق ياش، گۈزەل، ناخشا - ئۇسسۇلغا ماھىر، ئاق كۆڭۈل قىز. ئۇ بىر باشلانغۇچ مەكتەپ ئوقۇتقۇچىسى. نادان، ئەخمەق ئەمما يېقىملىق پاۋان بىلەن تونۇشۇش ھەم چىقىشىپ ئۆتۈش جەريانىدا پاۋاننى چوڭقۇر ياخشى كۆرۈپ قالدى، ئۆي سېتىۋېلىپ توي قىلىش ئۈچۈن </p>
<p>تىرىشىپ خىزمەت قىلىپ پۇل يىغاتتى. كېيىن ئۇ پاۋاننىڭ شەھىدەنى ئۆز ئائىلىسىگە ئاپىرىپ قويىشىنى قولدى ھەمدە ئۆي سېتىۋالىدىغان پۇلنى پاۋانغا يول پۇلى قىلىش ئۈچۈن بەردى.</p>
خارشالى ماتخوردا (شاھىدە رولىدا)
<p>ئاپىسى توپ مەيدانىدىكى توپ چولپانلىرىنىڭ ئىسمىگە ئاساسەن شەھىدە (خارشائالى مالخوترا رولدا) دەپ ئىسىم قويدى. ئالتە ياشقا كىرگەن بولىسىمۇ، يەنىلا گەپ  قىلمايتتى. ئىچى تىتىلداپ كەتكەن ئانىسى ئۇنى ھىندىستانغا ئېلىپ بېرىپ، دېھلىدىكى چوڭ مەسچىتنى تاۋاپ قىلىپ كېلىش قارارىغا كەلدى. ئۇلار پويىزغا ئولتۇرۇپ پاكىستانغا قايتىش سەپىرىدە، شەھىدە ئانىسى ئۇخلاپ ياتقان چاغدا پويىزدىن چۈشۈپ ئازگالغا چۈشۈپ كەتكەن ئوغلاقنى قۇتقۇزۋاتقان چاغدا پويىز كېتىپ قالدى. شەھىدە ھىندىستاندا ئاق كۆڭۈل پاۋانغا ئۇچرىدى.</p>


مەنبە
<p><ref target="https://ug.wikipedia.org/wiki/ئىزدە_قامۇسى">ئىزدە قامۇسى</ref> <ref target="http://wiki.izda.com/?a=show&amp;id=9799">http://wiki.izda.com/?a=show&amp;id=9799</ref></p></text></body></html>