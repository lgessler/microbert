<html><body><text id="wikipedia_ug_wikipedia_org__7042.html" ns="0" revid="146959" sourceurl="https://ug.wikipedia.org/wiki/%D9%85%D9%88%D9%86%D8%AA%D8%B1%DB%90%D8%A6%D8%A7%D9%84" title="مونترېئال" type="wikipedia">مونترېئال
<p>مونترېئال __ كانادانىڭ ئەڭ چوڭ شەھىرى، سودا-سانائەت مەركىزى. بۇ شەھەر لاۋرېنتسىيە دەرياسى ۋە ئۇنىڭ تارمىقى ئوتتاۋا، لىسەيلۇ قاتارلىق ئۈچ دەريانىڭ قوشۇلغان جايىدىكى مونترېئال ئارىلىغا جايلاشقان.</p>


ئاساسىي ئۇچۇرلىرى
<p><hi rend="bold">نامى:</hi>مونترېئال</p>
<p>
<hi rend="bold">دۆلىتى:</hi>كانادا</p>
<p><hi rend="bold">ئۆلكىسى:</hi>كۇيبىك ئۆلكىسى</p>
<p><hi rend="bold">مەمۇرىي رايون شەكلى:</hi>شەھەر</p>
<p><hi rend="bold">تەۋە رايون:</hi>كانادا كۇيبىك ئۆلكىسىنىڭ مونترېئال رايونى</p>
<p><hi rend="bold">يەر مەيدانى:</hi>365.13 كىۋادرات كىلومېتىر</p>
<p><hi rend="bold">نوپۇسى:</hi>1 مىليون 669 مىڭ 237 (2013-يىلى)</p>
<p><hi rend="bold">كىلىماتى:</hi>مۆتىدىل بەلباغ چوڭ قۇرۇلۇق خاراكتېرىدىكى نەم كىلىماتقا تەۋە</p>
<p><hi rend="bold">چەتئەلچە نامى:</hi>Montreal</p>
<p>
<hi rend="bold">قارمىقىدىكى رايونلار:</hi>لاۋرېنتسىيە، ۋېردۇن</p>
<p><hi rend="bold">چوڭ مونترېئالنىڭ ئاھالىسى:</hi>2 مىليون 820 مىڭدىن ئاشىدۇ(1980)</p>
<p><hi rend="bold">دىئالېكتى:</hi>فىرانسوز تىلى، ئىنگلىز تىلى</p>
قىسقىچە تونۇشتۇرۇش
<p>5پارچەمونترېئالكانادانىڭ ئەڭ چوڭ شەھىرى، سودا-سانائەت مەركىزى. بۇ شەھەر لاۋرېنتسىيە دەرياسى ۋە ئۇنىڭ تارمىقى ئوتتاۋا، لىسەيلۇ قاتارلىق ئۈچ دەريانىڭ قوشۇلغان جايىدىكى مونترېئال ئارىلىغا جايلاشقان. يەر مەيدانى 365.13 كۋادرات كىلومېتىر كېلىدۇ. چوڭ مونترېئالنىڭ ئاھالىسى 2 مىليون 820 مىڭدىن ئاشىدۇ (1980)، ئاھالىسىنىڭ %60 نى فرانسۇز، %12 نى ئىنگلىزلارنىڭ ئەۋلادلىرى، %7 نى ئىتالىيە قان سىستېمىسىدىكىلەر، %4 نى يەھۇدىلار، قالغىنىنى نېمىسلار، گرېكلار ۋە باشقا مىللەتلەر تەشكىل قىلىدۇ. ئاھالىنىڭ %40 ى فرانسۇز تىلىدا سۆزلەيدۇ، ئۇلار مونترېئال ئارىلىنىڭ شەرقىي قىسمىغا ئولتەۇراقلاشقان. ئىنگلىز تىلىدا سۆزلىشىدىغانلار ئاھالىنىڭ% 18نى تەشكىل قىلىدۇ، ئۇلار ئارالنىڭ غەربىي قىسمىغا جايلاشقان، ئۇلارنىڭ ئۆز ئالدىغا مەكتەپلىرى بار. ئاھالىنىڭ كۆپى رىم كاتولىك دىنىغا، قالغىنى يەھۇدى دىنى قاتارلىق دىنلارغا ئېتىقاد قىلىدۇ.</p>

جۇغراپىيىلىك ئورنى
<p>بۇ شەھەر لاۋرېنتسىيە دەرياسى ۋە ئۇنىڭ تارمىقى ئوتتاۋا، لىسەيلۇ قاتارلىق ئۈچ دەريانىڭ قوشۇلغان جايىدىكى مونترېئال ئارىلىغا جايلاشقان.</p>
ساياھەت نوقتىلىرى
<p>مونترېئال پورتى، لاۋرېنتسىيە دەرياسى، بۈۋى مەريەم چېركاۋى، خان جەمەتى تېغى قاتارلىق داڭلىق ساياھەت نۇقتىلىرى بار.</p>
ئىشلەپچىقىرىش ۋە سانائەت تەرەققىياتى
<p>5پارچەمونترېئال بۇ جايدا ئەسلى ئىندىئانلىقلار ئولتۇراقلاشقان.ئىككىنچى دۇنيا ئۇرۇشىدىن كېيىن، شەھەرنىڭ قۇرۇلۇش، سودا-سانائەت ئىشلىرى تەرەققىي قىلىپ زامانىۋى شەھەرگە ئايلانغان. شەھەردە ئەنئەنىۋى سانائەت تارماقلىرىدىن ياغاچچىلىق، تېرە مەھسۇلاتلىرىنى پىششىقلاپ ئىشلەش، ھاراق ئىشلەش، توقۇمىچىلىق، كىيىم-كېچەك، بۇلاردىن باشقا يېڭى سانائەت تارماقلىرىدىن پاراۋوز، پولات-تۆمۈر، كېمىسازلىق، نېفىت ئايرىش، ئايروپىلان ياساش، ئېلېكتر ئەسۋابلىرى، ماشىنىسازلىق قاتارلىق سانائەتلىرىمۇ تەرەققىي قىلغان.</p>
ئېكسپورت مەھسۇلاتلىرى
<p>مونترېئال كانادانىڭ ئەڭ مۇھىم بۇغداي ئېكسپورت قىلىدىغان پورتى، بۇ پورت ئارقىلىق نېفىت مەھسۇلاتلىرىنى ئېكسپورت قىلىنىدۇ. </p>
ئېكسپورت مەھسۇلاتلىرى
<p>مونترېئال كانادانىڭ ئەڭ مۇھىم بۇغداي ئېكسپورت قىلىدىغان پورتى، بۇ پورت ئارقىلىق نېفىت مەھسۇلاتلىرىنى ئېكسپورت قىلىنىدۇ. </p>
يول-قاتناش تەرەققىياتى
<p>مونترېئال شەھىرىنىڭ قۇرۇقلۇق، ھاۋا، سۇ قاتنىشى تەرەققىي قىلغان. شەھەرنىڭ يەر ئاستى تۆمۈر يولى 1966-يىلى سېلىنغان بولۇپ، ئومۇمىي ئۇزۇنلۇقى 38.2 كىلومېتىرغا يېتىدۇ. </p>
مۇناسىۋەتلىك چۈشەندۈرۈشلەر
<p>1642-يىلى فرانسىيىلىكلەر كۆچۈپ كىرىشكە باشلىغان. 1760-يىلى ئەنگلىيە تەرىپىدىن بېسىۋېلىنغان. بۇ شەھەردە 1962-يىلى قۇرۇلغان 45 قەۋەتلىك +(پىلوس) شەكىللىك چوڭ بىنالار، نۇرغۇن يەر ئاستى ماگىزىنلىرى، مېھمانخانىلار، تىياتىرخانىلار، بانكىلار بار.</p></text></body></html>