<html><body><text id="wikipedia_ug_wikipedia_org__17202.html" ns="0" revid="144291" sourceurl="https://ug.wikipedia.org/wiki/%D9%82%D9%88%DA%86%D9%89_%D9%8A%DB%90%D8%B2%D9%89%D8%B3%D9%89" title="قوچى يېزىسى" type="wikipedia">قوچى يېزىسى
<p>قوچى يېزىسى <ref target="https://ug.wikipedia.org/wiki/قاراقاش_ناھىيىسى">قاراقاش ناھىيىسى</ref> نىڭ شىمال تەرىپىگە جايلاشقان، شەرق تەرىپى <ref target="https://ug.wikipedia.org/wiki/تۈۋەت_يېزىسى">تۈۋەت يېزىسى</ref>، 47-تۈەن 1-لىيەن ۋە 2-لىيەن، يىڭىيەر يېزىسى، كاۋاك يېزىسىغىچە، جەنۇب، غەرىب تەرەپلىرى پۇرچاقچى يېزىسى، 47-تۈەن، قارساي بازىرىغىچە تۇتىشىدۇ. شىمال تەرىپى تەكلىماكان قۇملۇقى ئارقىلىق ئاقسۇ ئاۋات ناھىيىسىگە تۇتىشىدۇ. يېزىلىق ھۆكۈمەتتىن ناھىيە بازىرىغىچە بولغان ئارىلىقى 11 كىلومېتىر، دېڭىزيۈزىدىن ئىگىزلىكى 1317 ～1337 مېتىر بۇلۇپ، پۈتۈن يېزىنىڭ ئومۇمى كۆلىمى 2669 كىۋادرات كىلومېتىر، تېرىغۇ يەركۆلىمى 28688 مو، كىشى بېشىغا توغراكېلىدىغان يەركۆلىمى 1.21 مو. قوچى يېزىسىنىڭ ئاساسىي مۇئەسسەسەلىرى تەدىرىجىي ياخشىلانماقتا.  يېزا-كەنىت يوللىرى تەرەپ-تەرەپكە تۇتاشتۇرۇلغان بولۇپ، ھەممىسىگە قاراماي ياتقۇزۇلغان. پروگراممىلىق تېلېفون تۇتاشتۇرۇلۇپ، پۈتۈن مەملىكەت تورىغا كىرگۈزۈلدى. </p>
مەمۇرىي كەنتلەر
<p>قوچى يېزىسىدا جەمئىي 25 كەنت بار بولۇپ، ئۇلار تۆۋەندىكىچە:</p>
<list type="unordered"><item>باش قازاق كەنتى، ئاياغ قازاق كەنتى؛</item>
<item>يېڭى ئېرىق كەنتى، كونا ئېرىق كەنتى، دۆڭ ئېرىق كەنتى، گۈل ئېرىق كەنتى؛</item>
<item>ئاراچاق كەنتى، باغاش كەنتى، باچۇق كەنتى، گۈزەل كەنتى،</item>
<item>قوشماق كەنتى، چىلان كەنتى، چىرىق دۆڭ كەنتى، چاڭگۇ كەنتى؛</item>
<item>ساداق كەنتى، سەككىز پارچە كەنتى، تۇتلۇق كەنتى، شاھار كەنتى؛</item>
<item>شاپاق كەنتى، يېڭى كۆل كەنتى، قويچى كەنتى، زىۋا كەنتى، زەگەر كەنتى قاتارلىقلار.</item></list></text></body></html>