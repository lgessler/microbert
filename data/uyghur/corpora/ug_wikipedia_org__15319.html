<html><body><text id="wikipedia_ug_wikipedia_org__15319.html" ns="0" revid="140397" sourceurl="https://ug.wikipedia.org/wiki/%D8%B4%DB%87%D8%A6%DB%95%D9%8A%D8%A8_%D8%A6%DB%95%D9%84%DB%95%D9%8A%DA%BE%D9%89%D8%B3%D8%B3%D8%A7%D9%84%D8%A7%D9%85" title="شۇئەيب ئەلەيھىسسالام" type="wikipedia">شۇئەيب ئەلەيھىسسالامقاراڭ/Qarang/қараң: <ref target="https://ug.wikipedia.org/wiki/Shueyb_Eleyhissalam">ئۇيغۇر لاتىن ئېلىپبەسى/Uyghur latin élipbesi/уйғур латин елипбәси</ref>, [[{{{2}}}|ئۇيغۇر كىرىل ئېلىپبەسى/Uyghur kiril élipbesi/уйғур кирил елипбәси]]

<p>ھەزرىتى <hi rend="bold">شۇئەيب</hi> (<ref target="https://ug.wikipedia.org/wiki/ئەرەب_تىلى">ئەرەبچە</ref>: <hi rend="bold">شعيب</hi>، <ref target="https://ug.wikipedia.org/wiki/ئىبرانى_تىلى">ئىبرانىيچە</ref>:<hi rend="bold">יִתְרוֹ</hi>\Yitro)، <ref target="https://ug.wikipedia.org/wiki/تەۋرات">تەۋرات</ref> ۋە <ref target="https://ug.wikipedia.org/wiki/قۇرئان_كەرىم">قۇرئاندا</ref> زىكىر قىلىنغان پەيغەمبەرلەردىن بىرى. شۇئەيب ئىسمى "توغرا يولنى كۆرسەتكۈچى" دېگەن مەنىدە.</p>
دىنىي مەنبئەلەردە
<p>قۇرئانغا كۆرە مەديەن خەلقىنىڭ پەيغەمبىرى بولغان شۇئەيب، <ref target="https://ug.wikipedia.org/wiki/ئىبراھىم_ئەلەيھىسسالام">ئىبراھىم</ref> پەيغەمبەرنىڭ پۇشتىدىندۇر. <ref target="https://ug.wikipedia.org/wiki/مۇسا_ئەلەيھىسسلام">مۇسا ئەلەيھىسسلام</ref> مىسىردىن قېچىپ چىققاندىن كېيىن مەديەن ئېلىدە ھەزرىتى شۇئەيبنىڭ قىزغا ئۆيلەنگەن. شۇئەيب مەديەن خەلقىغە ئاللاھنىڭ بىرلىكىگە ئىشىنىشكە، ئۆلچەم ۋە تارازىدا ئادىل بولۇشقا ۋە مۇناڧىقىلىقتىن يىراق تۇرۇشقا چاقىردى. ئۇلار بۇ نەسىھەتلەرگە رىئايە قىلمىغاچقا ئاللاھ تەرىپىدىن لەنەتلەندىلەر، يەر تەۋرەش ۋە ئوت يامغۇرى بىلەن يوق قىلىندى. (<ref target="https://ug.wikipedia.org/wiki/سۇرە_ئەئراڧ">سۇرە ئەئراڧ</ref>: 85، <ref target="https://ug.wikipedia.org/wiki/سۇرە_ھۇد">سۇرە ھۇد</ref>: 84، <ref target="https://ug.wikipedia.org/wiki/سۇرە_شۇئەرا">سۇرە شۇئەرا</ref>: 186)
مەديەن خەلقى تەۋراتتا مىدىئالىقلار (<ref target="https://ug.wikipedia.org/wiki/ئىنگىلىز_تىلى">ئىنگ</ref>:Midianites) دەپ زىكىر قىلىنغان قەۋىمدۇر. بۇگۈنكى <ref target="https://ug.wikipedia.org/wiki/سۈرىيە_ئەرەب_جۇمھۇرىيىتى">سۇرىيەنىڭ</ref> جەنۇبى بىلەن <ref target="https://ug.wikipedia.org/wiki/ئىئوردانىيە">ئىئوردانىيە</ref> ۋە <ref target="https://ug.wikipedia.org/wiki/ھىجاز">ھىجاز</ref>نىڭ شىمالىغا توغرا كېلىدىغان بىر يەردە ياشىغان. تەۋراتقا كۆرە ھەزرىتى مۇسا <ref target="https://ug.wikipedia.org/wiki/مىسىر">مىسىر</ref>دىن قاچقاندىن كېيىن مىدىئان خالقىغە سىغىندى، 40 يىل ئۇلار بىلەن ياشىدى. باش راھىب يېترونىڭ قىزى بىلەن توي قىلدى. بەنى ئىسرائىل ھەزرىتى مۇسانىڭ يولباشچىلىقىدا مىسىردىن ئايرىلغىنىدا ھەم مىدىئانلىقلاردىن ياردەم ئالدى. لېكىن كېيىنچە مىدىئان خەلقى ئۇلار بىلەن دۈشمەنلىشىپ ئاللاھنىڭ غەزىبىگە دۇچار بولدى. تامام شەھەرلىرى ئوت ئىچرە يوق بولدى. تەۋرات مىدىئان خەلقىنىڭ ھەزرىتى ئىبراھىمنىڭ پۇشتىدىن كەلگەنلىكى ئىپادە قىلىنغان. مىسىئانلىلارنىڭ ئاسسۇر ۋە ھىتىت مەنبئەلىرىدە تىلغا ئېلىنغان ۋە ھارران رايونىدا ئولتۇراق ھايات كەچۈرگەنلىكى بايان قىلىنغان مىتاننىلەر بىلەن بىر خەلق بولۇپ بولمىغانلىقى ئېنىقلىنالمىدى.</p>
</text></body></html>