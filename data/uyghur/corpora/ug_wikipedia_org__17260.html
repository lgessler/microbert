<html><body><text id="wikipedia_ug_wikipedia_org__17260.html" ns="0" revid="144404" sourceurl="https://ug.wikipedia.org/wiki/%DA%BE%D8%A7%DA%AD%DA%AF%D9%89%D9%8A%D8%A7_%D8%A8%D8%A7%D8%B2%D9%89%D8%B1%D9%89" title="ھاڭگىيا بازىرى" type="wikipedia">ھاڭگىيا بازىرى
<p>ھاڭگىيا بازىرى <ref target="https://ug.wikipedia.org/wiki/لوپ_ناھىيىسى">لوپ ناھىيىسى</ref> گە قاراشلىق مەمۇرىي بازارلىق بۇلۇپ، ناھىيە بازىرىنىڭ غەربىي شىمالىغا جايلاشقان، بازارلىق خەلق ھۆكۈمىتى تۇرۇشلۇق قۇمباغ كەنتى ناھىيە بازىرى بىلەن بولغان ئارىلىقى7 كىلومېتىر. شەرقتە <ref target="https://ug.wikipedia.org/wiki/دول_يېزىسى">دول يېزىسى</ref> بىلەن قوشنا، جەنۇبىي تەرىپى <ref target="https://ug.wikipedia.org/wiki/لوپ_بازىرى">لوپ بازىرى</ref> ئارقىلىق راخمانوپ پۇر غول ئۆستىڭى، غەربتە<ref target="https://ug.wikipedia.org/wiki/چارباغ_يېزىسى">چارباغ يېزىسى</ref>، شىمالدا<ref target="https://ug.wikipedia.org/wiki/تەكلىماكان_قۇملۇقى"> تەكلىماكان قۇملۇقى</ref> بىلەن چېگرىلىنىدۇ. بوستانلىق قىسمىنىڭ جەنۇب-شىمال ئۇزۇنلۇقى تەخمىنەن 166 كىلومېتىر، شەرقتىن غەربكە كەڭلىكى تەخمىنەن 7 كىلومېتىر، ئومۇمىي كۆلىمى 112 كۋادرات كىلومېتىر.</p>
مەمۇرىي كەنتلەر
<p>ھاڭگىيا بازىرى 38 كەنت ئاھالە كومىتېتى بار بۇلۇپ، بۇلار: </p>
<list type="unordered"><item>زۇلاۋا كەنتى،</item>
<item>ئارقائىلەك كەنتى،</item>
<item>پاڭمەھەللە كەنتى،</item>
<item>كەڭتوقاي كەنتى،</item>
<item>ساقال كەنتى،</item>
<item>چىلگەجاي كەنتى،</item>
<item>تۆۋەن پىچەكچى كەنتى،</item>
<item>تېرە لاڭ ئېرىق كەنتى،</item>
<item>قۇمباغ كەنتى،</item>
<item>چوڭقۇر ئېرىق كەنتى،</item>
<item>ئاياغ سوغاققۇم كەنتى،</item>
<item>راخمانپور كەنتى،</item>
<item>باي ئېرىق كەنتى،</item>
<item>توڭكايئېرىق كەنتى،</item>
<item>لەڭگەر ئېرىق كەنتى؛</item>
<item>ئۈژمىلىك كەنتى،</item>
<item>ئوتتۇرا ئېرىق كەنتى،</item>
<item>يېڭىباغ كەنتى،</item>
<item>ئاۋامسىلىم كەنتى،</item>
<item>دۆڭئېرىق كەنتى،</item>
<item>ئاچمائېرىق كەنتى،</item>
<item>ئاقئېرىق كەنتى،</item>
<item>قەغەزئېرىق كەنتى،</item>
<item>زەمچىئېرىق كەنتى،</item>
<item>ئارىش كەنتى،</item>
<item>زاغۇنئېرىق كەنتى؛</item>
<item>ئۆستەڭ ئۇچى كەنتى،</item>
<item>توققۇز كالىلا كەنتى،</item>
<item>داڭلىق مۇنچاق كەنتى،</item>
<item>باش خانىقائېرىق كەنتى،</item>
<item>ئاياغ خانئېرىق كەنتى،</item>
<item>كونا ھاڭگىيا كەنتى،</item>
<item>يېڭىئۆستەڭ كەنتى،</item>
<item>چىپەرچئېرىق كەنتى،</item>
<item>ھاردۇققۇم كەنتى،</item>
<item>خوراز توغراق كەنتى قاتارلىق كەنتلەر ۋە 183 تەبىئىي كەنت گۇرۇپپىسى، 22 پونكىت ئورۇن بار.</item></list>
ساياھەتچىلىكى
<list type="unordered"><item>ئاق سېپىل قەدىمىي شەھىرى</item></list>
<p>قەدىمىي مەدەنىيەت خارابىسى ئاق سېپىل قەدىمىي شەھىرى: قەدىمكى مەدەنىيەت ئاق سېپىل قەدىمىي شەھەر خارابىسى بار، لوپ ناھىيە بازىرىنىڭ غەربىي شىمالىدىن 17 كىلومېتىر يىراقلىقتىكى قۇملۇقنىڭ بويىغا جايلاشقان بولۇپ، شەرقتە ھاڭگىيا بازىرى زۇلاھىيەت ئۆمەر بوستانلىقى بىلەن ئۇزۇنلۇقى ئۈچ كىلومېتىر. «ئاق سېپىل» «ئاق شەھەر» دېگەن مەنىدە، چۈنكى يەر يۈزىگە چىقىپ قالغان سېپىل ئاق بولغاچقا، شۇڭا ئۇنىڭ نامى بىلەن ئاتالغان. تەكشۈرۈشكە ئاساسلانغاندا، بۇ شەھەر قەدىمكى ئۇدۇن بەگلىكىنىڭ غەربىي شەھەر خارابىسى قۇم بارخانلىرى تەرىپىدىن كۆمۈلۈپ قالغان، ھازىرقى يېرىم قالغان سېپىل 1957-يىلى شىنجاڭ ئۇيغۇر ئاپتونوم رايونلۇق خەلق ھۆكۈمىتى ئاق سېپىل قەدىمىي شەھىرى ئاپتونوم رايون دەرىجىلىك نۇقتىلىق مەدەنىيەت يادىكارلىقلىرىنى قوغداش ئورنى قىلىپ بېكىتكەن.</p>
<list type="unordered"><item>ئۈزۈم دەرىخى شاھى</item></list>
<p>قەدىمكى ئۈزۈم دەرىخى شاھى: ھاڭگىيا يېزىسى تەۋەسىدە بىر تۈپ 160 نەچچە يىللىق تارىخقا ئىگە ئۈجمە دەرىخى شاھى بار بۇلۇپ، بۇ ئۈجمە ھاڭگىيا يېزىسى ئۆستەڭئۇچى كەنتىگە جايلاشقان، ۋىلايەت دەرىجىلىك قوغدىلىدىغان مەدەنىيەت يادىكارلىقى ئورنى.</p>
بايلىقى
<p>ھاڭگىيا بازىرىنىڭ بايلىقى مول بۇلۇپ، ئىقتىسادىنى راۋاجلاندۇرۇش ۋە زىرائەتلەرنىڭ يېتىلىشىگە پايدىلىق. تۇپرىقى قۇمساڭغۇ، كۈن نۇرى يېتەرلىك، يىللىق كۈن نۇرىنىڭ چۈشۈشى 2653.7 سائەت، ئىسسىقلىق مىقدارى مول، ئەڭ ئىسسىق ئاينىڭ ئوتتۇرىچە تېمپېراتۇرىسى 5 گرادۇس، ئەڭ سوغۇق ئاينىڭ ئوتتۇرىچە ھاۋا تېمپېراتۇرىسى -5.6 گرادۇس، ھاۋا تېمپېراتۇرا پەرقى چوڭ، كۈندۈزى تېمپېراتۇرا يۇقىرى، كەچتە تېمپېراتۇرا تۆۋەن بۇلۇپ، زىرائەتلەرنىڭ بىرلىك مەھسۇلاتى يۇقىرى، سۈپىتىنىڭ ياخشى بۇلۇشىدىكى مۇھىم سەۋەب. يىللىق ئوتتۇرىچە تېمپېراتۇرىسى 11.5، قىروسىز مەزگىلى بىر يىلدا 212 كۈن، يىللىق ئوتتۇرىچە ھۆل-يېغىن مىقدارى 34.5 مىللىمېتىر، پارغا ئايلىنىش مىقدارى 2226.2 مىللىمېتىر. يەر ئاستى سۇ بايلىقى مول، شۇڭا ھاۋاسى زىرائەتلەرنىڭ ئۆسۈشىگە ۋە چارۋىچىلىقنىڭ تەرەققىياتىغا ماس كېلىدۇ.</p></text></body></html>