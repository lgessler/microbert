<html><body><text id="wikipedia_ug_wikipedia_org__17707.html" ns="0" revid="145017" sourceurl="https://ug.wikipedia.org/wiki/%D8%A6%DB%88%DA%86%D9%82%D8%A7%D8%AA_%D9%8A%DB%90%D8%B2%D9%89%D8%B3%D9%89" title="ئۈچقات يېزىسى" type="wikipedia">ئۈچقات يېزىسى
<p>ئۈچقات يېزىسى (<ref target="https://ug.wikipedia.org/wiki/ئۇيغۇر_لاتىن_يېزىقى">ئۇيغۇر لاتىن يېزىقى</ref>:<hi rend="bold">Üchqat Yézisi</hi>)<ref target="https://ug.wikipedia.org/wiki/ئاقسۇ_ۋىلايىتى">ئاقسۇ ۋىلايىتى</ref> نىڭ <ref target="https://ug.wikipedia.org/wiki/توقسۇ_ناھىيىسى">توقسۇ ناھىيىسى</ref> گە جايلاشقان. توقسۇ ناھىيە بازىرىنىڭ غەربىي جەنۇبىغا توغرا كېلىدۇ، ناھىيە بازىرى بىلەن بولغان ئارىلىقى 24 كىلومېتىر. شەرقتە <ref target="https://ug.wikipedia.org/wiki/ئۆگەن_يېزىسى">ئۆگەن يېزىسى</ref>، غەربتە <ref target="https://ug.wikipedia.org/wiki/ئاقسۇ_شەھىرى">ئاقسۇ شەھىرى</ref>، جەنۇبتا <ref target="https://ug.wikipedia.org/wiki/شايار_ناھىيىسى">شايار ناھىيىسى</ref>، شىمالدا <ref target="https://ug.wikipedia.org/wiki/يۇلتۇزباغ_بازىرى">يۇلتۇزباغ بازىرى</ref> بىلەن چىگىرلىنىدۇ، ئومۇمىي كۆلىمى 573.32 كۋادرات كىلومېتىر، ئومۇمىي نوپۇسى 18821، بۇنىڭ ئىچىدە ئاز سانلىق مىللەت 18398 ئادەم.</p>
مەمۇرىي رايونلار
<p>ئۈچقات يېزىسىغا قاراشلىق 14 مەمۇرىي كەنت بار: ئۈچقات كەنتى، كۈزلەكمەھەللە كەنتى، توغراقلىق ئېرىق كەنتى، بەلكەستى كەنتى، ئاچادۆڭ كەنتى، لەمپە كەنتى، ئازنا بازار كەنتى، پولات يەر كەنتى، خەلىپەئېرىق كەنتى، تۈگمەنئېرىق كەنتى، غوجا تۇرۇس كەنتى، ئويئېرىق كەنتى، يۇلغۇنشەھەر كەنتى، سەيپۇڭ تېرەك كەنتى. ئۈچ دېھقانچىلىق مەيدانى، 54 كەنت ئاھالىلەر گۇرۇپپىسى بار. جەنۇبىي قىسمىدا 20 مىڭ گېكتار توغراق،يۇلغۇن تەبىئىي ئىككىلەمچى ئورمان بار. ئاپتونوم رايون دەرىجىلىك نۇقتىلىق قوغدىلىدىغان مەدەنىيەت يادىكارلىقلىرى ئورنىدىن ئۈچقات قەدىمىي شەھىرى ۋە ناھىيە دەرىجىلىك مەدەنىيەت يادىكارلىقلىرىنى قوغداش ئورنىدىن يۇلغۇنشەھەر قەدىمىي شەھىرى ۋە يۇلغۇنشەھەر قەدىمىي قەبرىستانلىقى بار.</p>
</text></body></html>