<html><body><text id="wikipedia_ug_wikipedia_org__15464.html" ns="0" revid="149242" sourceurl="https://ug.wikipedia.org/wiki/%D8%AC%DB%88%D9%85%DB%95" title="جۈمە" type="wikipedia">جۈمە
<p><hi rend="bold">جۈمە</hi>، <ref target="https://ug.wikipedia.org/wiki/پەيشەنبە">پەيشەنبە</ref> بىلەن <ref target="https://ug.wikipedia.org/wiki/شەنبە">شەنبە</ref> ئوتتۇرسىدىكى، <ref target="https://ug.wikipedia.org/wiki/ھەپتە">ھەپتىنىڭ</ref> بەشىنچى كۈنىدۇر.</p>
<p>جۈمە، قۇرئان يولى بىلەن ئەرەبچىگە، ئەرەبچىدىن تىلىمىزغا كىرگەن بولۇپ، قەدىم <ref target="https://ug.wikipedia.org/wiki/ئۇيغۇر_تىلى">ئۇيغۇرچەدە</ref> ئاتنا كۈنى دېيىلەتتى. جۈمە كۈنى بۇگۈنكى تۈركىيە تۈركچەسىدە "Cuma"، ئەرەبچە ««الجمعة»»، ڧارسچە «جمعە»، ئىنگىلىزچە «Friday» ۋە خەنزۇچە «周五\星期五» غا توغرا كېلىدۇ. بۇ كۈن مۇسۇلمانلارنىڭ دىنىي كۈنى بولۇپ، دۇنيا مۇسۇلمانلىرى بۇ كۈن مەسجىدكە بېرىپ «جۈمە نامىزى» نى ئادا قىلىدۇ. سەئۇدىي ئەرەبىستان باشتا ئوتتۇرا شەرق ۋە بەئزى ئىسلام ئەللىرىدە جۈمە كۈنى رەسمىي تەتىل ئېلان قىلىنغان.</p>
<list type="unordered"><item>جۈمە ئۇيغۇرلاردا ۋە باشقا مۇسۇلمانلاردا ئەر كىشى ئىسمىدۇر.</item>
<item><ref target="https://ug.wikipedia.org/wiki/ئىسلام_دىنى">ئىسلامدا</ref> جۇمە كۈنى ئىبادەت كۈندۇر. <ref target="https://ug.wikipedia.org/wiki/سۇرە_جۇمئە">سۇرە جۇمئە</ref>: 1.</item>
<item><ref target="https://ug.wikipedia.org/wiki/مۇسۇلمان">مۇسۇلمانلار</ref> ئۈچۈن مۇبارەك ۋو قۇتلۇق كۈندۇر.</item>
<item>خرىستىيانلاردا پاسخا بايرىمىدىن بۇرۇنقى جۈمئە كۈنى ھەزرىتى ئىسانىڭ چاھارمىخقا كېرىلگەن كۈن دەپ قاراپ ماتەم تۇتىلىدۇ.</item>
<item>ئاينىڭ 13. كۈنى جۇمەگە توغرا كەلگەن كۈنلەر بەئزى ئىتىقادلارغا كۆرە نەس كۈن دەپ قارىلىدۇ.</item></list>
<p>Last edited 6 years ago by <ref target="https://ug.wikipedia.org/wiki/ئىشلەتكۈچى:YiFeiBot">YiFeiBot</ref></p></text></body></html>