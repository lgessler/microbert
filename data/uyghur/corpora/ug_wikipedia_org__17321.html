<html><body><text id="wikipedia_ug_wikipedia_org__17321.html" ns="0" revid="144483" sourceurl="https://ug.wikipedia.org/wiki/%D8%A6%D8%A7%D9%82%D9%82%D8%A7%D8%B4_%D9%8A%DB%90%D8%B2%D9%89%D8%B3%D9%89" title="ئاققاش يېزىسى" type="wikipedia">ئاققاش يېزىسى
<p>ئاققاش يېزىسى شىنجاڭ ئۇيغۇر ئاپتونوم رايونى<ref target="https://ug.wikipedia.org/wiki/قەشقەر_شەھىرى"> قەشقەر شەھىرى</ref> چېگرا ئىچىنىڭ شەرقىگە جايلاشقان. قىزىل دەرياسى ۋە پەيزىۋات ناھىيەسى بىلەن  قوشنا، غەرب تەرىپى <ref target="https://ug.wikipedia.org/wiki/يېڭىئۆستەڭ_يېزىسى">يېڭىئۆستەڭ يېزىسى</ref>، <ref target="https://ug.wikipedia.org/wiki/بەشكېرەم_يېزىسى">بەشكېرەم يېزىسى</ref>، شىمالىي <ref target="https://ug.wikipedia.org/wiki/ئاتۇش_شەھىرى">ئاتۇش شەھىرى</ref> بىلەن چېگرىلىنىدۇ، شەرقتىن غەربكە بولغان ئارىلىقى 25 كىلومېتىر، جەنۇبتىن شىمالغا ئەڭ كەڭلىكى 16 كىلومېتىر، ئومۇمىي يەر كۆلىمى 266 كۋادرات كىلومېتىر كېلىدۇ.</p>
مەمۇرىي كەنتلەر
<p>ئاققاش يېزىسىغا قاراشلىق  ئالتە كەنت ئاھالە كومىتېتى بار. يەنى: </p>
<list type="unordered"><item>كۆل كەنتى،</item>
<item>قۇمۇل كەنتى،</item>
<item>ئاققاش كەنتى،</item>
<item>دۆڭئېرىق كەنتى،</item>
<item>ئاقئېرىق كەنتى،</item>
<item>شېكەر باغ كەنتى قاتارلىقلار، 44 كەنت ئاھالە گۇرۇپپىسى بار.</item></list>
ئىقتىسادى
<p>90% يەر كۆلىمى بوز يەر، كەلكۈن چۆكۈندىسى ئومۇميۈزلۈك سىڭىپ كىرىشى ناھايىتى ناچار بولغان سېغىز تۇپراق قاتلىمى، يەر ئاستى سۈيى راۋان. ھۋا كىلماتى ئىنتايىن قۇرغاق ئىسسىق كىلىمات شارائىتىدا، سىرتقى قەۋىتى خلورىد تۇز قېپى  شۇ جايدىكى ئامما ئىستېمال قىلىشقا بولىدۇ. 1998-يىلى پۈتۈن يېزا ئومۇمىي كىرىمىنى 20 مىليون 26 مىڭ يۈەن بولۇپ، 2011-يىلىدىكىدىن %9.5 ئاشقان. يېزا ئىگىلىك تېرىلغۇ يەر كۆلىمى 17 مىڭ مو. ئاشلىق ئومۇمىي مەھسۇلات مىقدارى 6 مىليون 138 مىڭ 400 كىلوگرام، 2002-يىلدىكىدىن %3.5 ئاشقان. چارۋىنىڭ ئومۇمىي تۇياق سانى 34555 تۇياق بۇلۇپ ئالدىنقى يىلدىكىدىن %2.5 ئاشۇرۇلغان.</p>
قاتنىشى
<p>ئاققاش يېزىسىنىڭ يېزا ئىگىلىكىدە ئىشلىتىلىدىغان 15 ئاپتوموبىل، چوڭ-كىچىك تىپتىكى تراكتورلاردىن 105، چوڭ-كىچىك تىپتىكى ئاپتوموبىل سۆرەش قوراللىرىدىن 66، پىششىقلاپ ئىشلەش ماشىنىسى 20 گە يەتكەن. يېزىدا پوچتا-تېلېگراف پونكىتى، كەنت ئاددىي تاشيولى، قاتناش، پوچتا-تېلېگراف راۋانلىقىغا كاپالەتلىك قىلغان. </p>
مائارىپى
<p>بىر ئوتتۇرا مەكتەپ، 5 باشلانغۇچ مەكتەپ بار بۇلۇپ، ئوقۇتقۇچى، ئىشچى-خىزمەتچىلەر 120 نەپەر، ئوقۇغۇچىلاردىن 2037 نەپەر. يېزىلىق مەدەنىيەت پونكىتى رادىئو ئۇزېلىدا رادىئو پروگراممىسى، كىنو قويۇش ئەترىتى، دوختۇرخانا، كەنت كۇتۇپخانىسى، تەنتەربىيە مەيدانى (تەنھەرىكەت مەيدانى)، مەدەنىي كۆڭۈل ئېچىش ئۆيى، تېلېۋىزور ئۆيى ۋە ساقلىقنى ساقلاش پونكىتى قاتارلىقلار بار.</p></text></body></html>