<html><body><text id="wikipedia_ug_wikipedia_org__6113.html" ns="0" revid="151279" sourceurl="https://ug.wikipedia.org/wiki/%D8%AA%DB%88%D8%B1%D9%83%D9%89%D9%8A%DB%95_%D8%AC%DB%87%D9%85%DA%BE%DB%87%D8%B1%D9%89%D9%8A%D9%89%D8%AA%D9%89" title="تۈركىيە جۇمھۇرىيىتى" type="wikipedia">تۈركىيە جۇمھۇرىيىتىقاراڭ/Qarang/қараң: <ref target="https://ug.wikipedia.org/wiki/Türkiye">ئۇيغۇر لاتىن ئېلىپبەسى/Uyghur latin élipbesi/уйғур латин елипбәси</ref>, <ref target="https://ug.wikipedia.org/wiki/Түркийә">ئۇيغۇر كىرىل ئېلىپبەسى/Uyghur kiril élipbesi/уйғур кирил елипбәси</ref>
<p>
<hi rend="bold">تۈركىيە</hi>- تولۇق ئىسمى تۈركىيە جۇمھۇرىيىتى (<ref target="https://ug.wikipedia.org/wiki/تۈركچە">تۈركچە</ref>: <hi rend="italic">Türkiye Cumhuriyeti</hi>, <ref target="https://ug.wikipedia.org/wiki/ئىنگىلىزچە">ئىنگىلىزچە</ref>: <hi rend="italic">Republic of Turkey</hi>) ئاساسى قانۇنلۇق، جۇمھۇرىيەت تۈزۈمىدىكى، يىقىدا ئاساسى قانۇنغا تۈزىتىش كىرگۈزۈپ زۇڭتۇڭلۇق تۈزۈمگە ئۆزگەرتىمەكچى جۇغراپىيەلىك جەھەتتىن <ref target="https://ug.wikipedia.org/wiki/ياۋروپا">ياۋروپا</ref> ۋە <ref target="https://ug.wikipedia.org/wiki/ئاسىيا">ئاسىيا</ref> قىتئەسىگە جايلاشقان بىر دۆلەت. ئۇنىڭ پايتەختى بولسا <ref target="https://ug.wikipedia.org/wiki/ئەنقەرە">ئەنقەرە</ref>، ئەڭ چوڭ شەھىرى بولسا <ref target="https://ug.wikipedia.org/wiki/ئىستانبۇل">ئىستانبۇل</ref>. دۆلەت تىلى بولسا <ref target="https://ug.wikipedia.org/wiki/تۈرك_تىلى">تۈرك تىلى</ref>. نۆۋەتتىكى پرىزدېنتى (<ref target="https://ug.wikipedia.org/wiki/تۈركچە">تۈركچە</ref> <hi rend="italic">جۇمھۇرباشقانى</hi>)<ref target="https://ug.wikipedia.org/wiki/رەجەپ_تايىپ_ئەردۇغان">رەجەپ تايىپ ئەردۇغان </ref>. نۆۋەتتىكى <ref target="https://ug.wikipedia.org/wiki/باش_مىنىستېر">باش مىنىستېر</ref> (تۈركچە باشباقان) <ref target="https://ug.wikipedia.org/wiki/بنئالى_يىلدىرىم">بنئالى يىلدىرىم</ref>. تۈركىيە 1923 - يىلى 29 - ئۆكتەبىر كۈنى مۇستەقىللىقىنى جاكارلاپ، جۇمھۇرىيەت تۈزۈمى ئورناتقان.</p>
قىسقىسچە تارىخى
<p>تۈركىيە جۇمھۇرىيەتى ئاسيا قىتئەسىنىڭ غەربى، <ref target="https://ug.wikipedia.org/wiki/كىچىك_ئاسيا">كىچىك ئاسيا</ref> دەپ نام ئالغان ئانادولۇ يېرىم ئارىلى ۋە ياۋرۇپا قىتئەسىنىڭ ئاڭ شەرقى بولمىش رۇمئەلى يرىم ئارىلىغا جايلاشقان، بولۇپ بۇگۈنكى زېمىنىنڭ 3% ياۋرۇپا قىتئەسىدە يەر ئالماقتا.
يىراق قەدىمكى زامانلاردىن بېرى ئىنسانىيەتنىڭ مەدەنىيەت ئىزنالىرى قالدۇرۇلغان بۇ توپراقلاردا رىم ۋە ۋىزانتىيە ئىمېرىيەلىرىدىن كۈنىمىزگىچە يېتىپ كەلگەن نۇرغۇن يادىكارلىقلار باردۇر.
1071- يىلى <ref target="https://ug.wikipedia.org/wiki/سولجۇقىيلەر">سولجۇقىيلەر</ref> سۇلتانى <ref target="https://ug.wikipedia.org/wiki/ئالپ_ئارسلان">ئالپ ئارسلان</ref> نىڭ تۈرك قوشۇنلىرىنى باشلاپ ئانادولۇغا كىرىشى بۇگۈنكى تۈركلەرنىڭ رەسمىي تەرزدە كىچىك ئاسىيادىكى ھاكىميىنىتڭ باشلانغۇچى ھېساپلانماقتا. <ref target="https://ug.wikipedia.org/wiki/رۇم_تۈرك_سۇلتانلىقى">رۇم تۈرك سۇلتانلىقى</ref> ياكى باشقا ئىسمى بىلەن <ref target="https://ug.wikipedia.org/wiki/ئانادولۇ_سەلجۇق_سۇلتانلىقى">ئانادولۇ سەلجۇق سۇلتانلىقى</ref> بۇ توپراقلاردا قۇرۇلۇپ <ref target="https://ug.wikipedia.org/wiki/كونيا">كونيا</ref>نى پايتەخت قىلىپ بىر مەزگىل گۈللەپ ياشنىدى ۋە ئانادولۇنىڭ ئىسلاملىشىشى ۋە تۈركلىشىشىنى تىزلەتتى. 1299- يىلى <ref target="https://ug.wikipedia.org/wiki/بۇرسا">بۇرسا</ref>دا قۇرۇلغان ئوسمان بەگلىكىنىڭ كېيىنچە كۈچۈيۈپ ئوسمانيە دۆلىتى ۋو ھەتتا <ref target="https://ug.wikipedia.org/wiki/دەۋلەتى_ئالى_ئوسمانىيە">دەۋلەتى ئالى ئوسمانىيە</ref> ياكى <ref target="https://ug.wikipedia.org/wiki/ئوسمانلى_ئىمپاراتورلىقى">ئوسمانلى ئىمپاراتورلىقى</ref>غا ئايلىنىشى، 1453- يىلى 29- باھار\ماي كۈنى ئىستانبۇل ڧەتھىدە <ref target="https://ug.wikipedia.org/wiki/خىرىستىيان">خىرىستىيان</ref>غا قارشى زەپەر قۇچۇشى بۇگۈنكى تۈركىيە توپراقلىرىنىڭ تامامەن تۈركلەر قولىغا ئۆتىشنىڭ تاماملىنىشىدۇر. 1517- يىلى 9- ئوسمانلى پادىشاھى <ref target="https://ug.wikipedia.org/wiki/ياۋۇز_سۇلتان_سەلىم">ياۋۇز سۇلتان سەلىم</ref> خان <ref target="https://ug.wikipedia.org/wiki/مىسىر">مىسىر</ref> <ref target="https://ug.wikipedia.org/wiki/مەملۇك_سۇلتانلىقى">مەملۇك سۇلتانلىقى</ref> نى مۇنقەرز قىلىپ <ref target="https://ug.wikipedia.org/wiki/ئىسلام_خەلىڧەسى">ئىسلام خەلىڧەسى</ref> ئۇنۋانىنى ئۆز ئۈستىگە ئالدى. بۇ تارىختىن ئىتىبارەن 1924- يىلغىچە ئىسلام دۇنياسىنىڭ ئەڭ ھوقۇقلۇق كىشىسى بولمىش <ref target="https://ug.wikipedia.org/wiki/خەلىڧە">خەلىڧە</ref>لەر ئوسمانلى پادىشاھ جەمەتىدىن بولغان شاھزادەلەردىن چىققاندۇر.
19- ئەسرنىڭ ئىككىنچى يارىمىدىن سوڭرە غەربلىشىشنىڭ ئەۋج ئېلىشى نەتىجىسدە <ref target="https://ug.wikipedia.org/wiki/ئالىي_ئوسمان">ئالىي ئوسمان</ref> سۋۇلتانلىرى ياۋروپايى تەرزگە مايىللىقىنى ئارتتۇردى. ئۆزىدە بار بولغان شەرىقانە ئەنئەنىۋىي مەدەنىيەت سەنئەت ۋە مائارىڧ سېستىمىسى زامانداش ياۋرۇپا ئۇسلۇبلىرىغا ئۆتكۈزىلىشكە باشلىدى.
1- دۇنيا ئۇرۇشىدا، ئوسمانلى ئىمپېرىيىسى ئىتتىڧاقداش دەۋلەتلەر سېپىدە تۇرۇپ ئۇرۇشتا مەغلۇپ بولدى. ئۇنىڭ شىمالىي ئافرىقا ھەم كىچىك ئاسىيادىكى بېقىندى دۆلەتلىرى ئەنگلىيە، فرانسىيە ۋە ئىتالىيە قاتارلىق ياۋروپا دەۋلەتلىرىنىڭ مۇستەملىكىسى بولۇپ قالدى.
<ref target="https://ug.wikipedia.org/wiki/غازى_مۇستاڧا_كامال_ئاتاتۈرك">غازى مۇستاڧا كامال ئاتاتۈرك</ref> رەھبەرلىكىدە 1919- يىلى 19- باھار\مايدا مۇستەقىللىق ئۇرۇشى باشلادى. 1920- يىلى 23- ئۈمىد\ئاپرېل كۈنى <ref target="https://ug.wikipedia.org/wiki/تۈركىيە_بۈيۈك_مىللەت_مەجلىسى">تۈركىيە بۈيۈك مىللەت مەجلىسى</ref> ئەنقەرەدە ئېچىلدى. 1922- يىلى 1- ئوغلاق\نويابر كۈنى سەلتەنەت ئەمەلدىن قالدۇرۇلدى ۋە 623 يىللىق ئوسمانلى دەۋلەتى تارىخقا كۆمۈلدى. 1923- يىلى 29- ئوغۇز\ئۆكتەبر يېڭى پايتەخت <ref target="https://ug.wikipedia.org/wiki/ئەنقەرە">ئەنقەرە</ref>دە <ref target="https://ug.wikipedia.org/wiki/تۈركىيە_جۇمھۇرىيەتى">تۈركىيە جۇمھۇرىيەتى</ref>نىڭ قۇرۇلغانلىقى رەسمى جاكارلاندى. تۇنجى دەۋلەت رەئىسى مۇستاڧا كامال پاشا سايلاندى. </p>
تۈركىيەنىڭ سىياسى مۇساپىسى
<p>تۈركىيە ئەنئەنە جەھەتتىن ئىسلام دۆلىتى بولغاچقا <ref target="https://ug.wikipedia.org/wiki/ياۋروپا">ياۋروپا</ref> ۋە <ref target="https://ug.wikipedia.org/wiki/ئامېرىكا">ئامېرىكا</ref> بىلەن بولغا مۇناسىۋىتىنىڭ دۆلەتنىڭ ھايات-ماماتىغا تەئسىر يەتكۈزۈشىدىن ئېھتىيات قىلىپ دۆلەتتە دىن بىلەن ھاكىمىيەتنى ئۈزۈل-كېسىل ئايرىپ 1923-يىلىدىن بۇيان ھەرقانداق دىنى ئارقا كۆرۈنۈشكە ئىگە پارتىيەنى قانۇنسىز ھىساپلاپ كەلگەن. ئاساسى قانۇندىكى بۇ شەرتلەرنى قوغداش ئىزچىل تۈردە تۈركىيە ھەربى تەرەپنىڭ ئىزچىل تۈركىيەسىياسىتىنى كونتىرۇل قىلىشىدىكى ئاساسى سەۋەپ بولۇپ كەلگەن ئىدى.</p>
<p>2- دۇنيا ئۇرۇشى مەزگىلىدە، تۈركىيە دەسلەپ بىتەرەپ تۇرىدۇ، كېيىن 1945-يىلى 2-ئايغا كەلگەندە، گېرمانىيىگە قارشى ئۇرۇش ئېلان قىلىدۇ، 2- دۇنيا ئۇرۇشىدىن كېيىن ئامېرىكىنىڭ تەسىرى تۈركىيىگە سىڭىپ كىرىدۇ.</p>
<p>1980-يىلى 4-ئايدا، پىرىزدېنت قەھرى گۇرۇ تۈركنىڭ ۋەزىپە مۇددىتى توشىدۇ. پارلامېنت 100 قېتىمدىن كۆپرەك سايلام ئۆتكۈزگەن بولسىمۇ، لېكىن پارتىيە گۇرۇھلارنىڭ كۈرىشى جىددىي بولغاچقا، يېڭى پىرىزدېنتنى سايلاپ چىقالمايدۇ. ئۇنىڭ ئۈستىگە دۆلەتنىڭ ئامانلىقى ناچارلىشىپ، ھەرخىل تېرورلۇق ھەرىكەتلەر ئەۋج ئالىدۇ. 9- ئايىنىڭ 12-كۈنى، باش شتاب باشلىقى ئەۋرەن باشچىلىقىدىكى مەملىكەتلىك ئامانلىق كومىتېتى«ئىچكى ئۇرۇشنىڭ ئالدىنى ئېلىش» ئۈچۈن، ھاكىمىيەتنى ئۆتكۈزۈۋالغانلىقىنى جاكارلايدۇ، ھۆكۈمەت ۋە پارلامېنتنى تارقىتىۋېتىدۇ، بارلىق سىياسىي پارتىيىلەرنىڭ پائالىيىتىنى چەكلەيدۇ. شۇ ئاينىڭ 13- كۈنى ئەۋرەن دۆلەت باشلىقى بولىدۇ. 20- كۈنىگە كەلگەندە، سابىق دېڭىز ئارمىيىسىنىڭ قوماندانى ئولوسۇ باشچىلىقىدا يېڭى ھۆكۈمەت قۇرۇلىدۇ.</p>
<p>1980- يىلى ھەربىيلەر ھاكىمىيەتنى ئۆتكۈزۈۋالغاندىن كېيىن، ۋەزىيەتنى تۇراقلاشتۇرىدىغان بىر قاتار تەدبىرلەرنى قوللىنىپ، جەمئىيەت ئامانلىقىنى زور كۈچ بىلەن رەتكە سېلىپ، ھەرخىل قانۇنسىز تەشكىلاتلارنى كەڭ كۆلەمدە تەكشۇردى. 1981- يىلى 9- ئايدىلا 45 مىڭ ئادەمنى قولغا ئالدى. 750 مىڭ ھەرخىل قورال-ياراغنى مۇسادىرە قىلدى. نەتىجىدە، تېررورلۇق ھەرىكەتلەر ھەربىي ئىدارە قىلىشنىڭ ئالدىدىكىگە قارىغاندا زور دەرىجىدە ئازايدى. </p>
<p>1982- يىلى 11- ئاينىڭ 7- كۈنى، مەملىكەتلىك ئامانلىق كومىتېتى يېڭى ئاساسىي قانۇننى ئومۇمىي خەلقنىڭ ئاۋاز بېرىشىگەقويىدۇ، نەتىجىدە ھەربىي ھۆكۈمەت خەلقنىڭ ھىمايىسىگە ئېرىشىپ، ئەۋرەن جۇمھۇرىيەت پىرىزدېنتى بولدۇ ھەمدە دېموكراتىيە مۇساپىسىنى ئەسلىگە كەلتۈرىدىغانلىقىنى بىلدۈرىدۇ. ئۇزۇن ئۆتمەي تۈركىيە دىپلوماتىيە مىنىستىرى موسكۋاغا زىيارەتكە بارىدۇ، ئەۋرەن <ref target="https://ug.wikipedia.org/wiki/جۇڭگو">جۇڭگوغا</ref> زىيارەتكە كېلىدۇ. </p>
<p>1983-يىلى 5- ئايدا، ھۆكۈمەت كوردلارنى كەڭ كۆلەمدە باستۈرۇپ، 574 كىشىنى سوتلايدۇ. 35 كىشىگە ئۆلۈم جازاسى بېرىدۇ ھەمدە ئىراق زېمىنىغا كىرىپ كورد قوراللىق كۈچلىرىگە زەربە بېرىدۇ. 
1983- يىلى 11-ئايدا ئۆزەل باشچىلىقىدىكى ۋەتەن پارتىيىسى بۈيۈك خەلق پارلامېنتى سايلىمىدا غەلىبە قىلدى. 
1996-يىلى 6- ئاينىڭ 28-كۈنى ، تۈركىيە گۈللىنىش پارتيىسىنىڭ رەھبىرى ئىرباقان سابىق زۇڭلى، توغرا يول پارتىيىسىنىڭ رەئىسى چېللەر بىلەن بىرلەشمە ھۆكۈمەت تەشكىل قىلغان، بۇنىڭ بىلەن تۈركىيە ھازىرقى زامان تارىخىدىكى تۇنخى ئىسىلاملاشتۇرۇشنى تەشەببۇس قىلغۇچى باش مىنىستىر بارلىققا كەلگەن. نەجمىدىن ئىرباقان ھۆكۈمىتى تۈركىتىنىڭ 54- نۆۋەتلىك ھۆكۈمىتى بولۇپ ھېسابلىنىدۇ. ئىرباقان ھاكىمىيەت بېشىغا چىققاندىن كېيىن بىرقاتار ئىسلاملاشتۇرۇش سىياسىتىنى يۈرگۈزۈپ، قاتتىق قارشىلىققا ئۇچرىغان. شۇنىڭ بىلەن، ئىرباقان ھەرنىي تەرەپنىڭ بېسىمى ئاستىدا ئاران بىر يىل ھاكىمىيەت يۈرگۈزۈپلا تەخىتتىن چۈشۈشكە مەجبۇر بولغان. 
1998 - يىلى 1- ئاينىڭ 1-كۈنى، تۈركىيە ئەڭ ئالىي سوت مەھكىمىسى تۈركىيە گۈللىنىش پارتىيىسىنى ئاساسى قانۇنغا خىلاپ دەپ قاراپ تارقىتىۋېتىشنى جاكارلىغان. 2000- يىلى 5- ئاينىڭ 5- كۈنى ئەخمەت نەجدت نى تۈركىيە جۇمھۇرىيىتىنىڭ 10- نۆۋەتلىك پىرىزدېنتلىقىغا سايلىغان باش مىنىستىرى ئەجۋېت بولغان.2005-يىللىق سايلامدا گۈللىنىش پارتىيىسىدىن ئۆزگەرتىلگەن ھەقىقەت ۋە تارەققىيات پارتىيىسىنىڭ رەھبىرى رەجەپ تايىپ ئەردۇئان باش مىنىستىر بولۇپ سايلاندى. 2007-يىللىق تېنچ سايلامدا تۈركىيە گۈللىنىش پارتىيىسىنىڭ پىرىزدېنت نامزاتى ئابدۇللا گۈل 51% مۇتلەق ئۈستۈنلۈك بىلەن پىرىزدېنتلىقنى ئالدى. سايلام پۈتۈنلەي دىموكراتىك تەرتىپكە ئۇيغۇن بولغاچقا خەلقارا ۋە تۈركىيە ھەربى تەرەپ ئامالسىز قالدى. ئىستانبۇل ۋە ئەنقەرەدە يۈز بەرگەن، نەچچە يۈز مىڭ كىشىلىك «دىنى ئارقا كۆرۈنۈشى بار رەھبەرلەرنى قارشى ئالماسلىق» نامايىشىدىن باشقا ھىچقانچە ۋەقەمۇ يۈز بەرمىدى. شۇنىڭ بىلەن تۈركىيەدە 80يىلدىن ئارتۇق داۋاملاشقان ئىسلام دىنىنى چەتكەن قېقىش سىياسىتى ئاخىرلاشتى.</p>
دىپلوماتىيە سىياسىتى
<p>تۈركىيە <ref target="https://ug.wikipedia.org/wiki/شىمالىي_ئاتلانتىك_ئەھدى_تەشكىلاتى">شىمالىي ئاتلانتىك ئەھدى تەشكىلاتىغا</ref> ئەزا دۆلەت. تۈركىينىڭ ھەرقارارلىق ھۆكۈمەتلىرى ئامېرىكا ۋە غەرب دۆلەتلىرى بىلەن ئىتتىپاقداشلىق سىياسىتىگە ئەمەل قىلىپ، ئىقتىسادىي جەھەتتە غەربىي ياۋروپا بىلەن قويۇق مۇناسىۋەتتە بولۇپ كەلدى ۋە ئىزچىل تۈرە ياۋروپا ئىتىپاقىغا ئەزا بولۇش ئۈچۈن تىرىشچانلىق كۆرسىتىۋاتىدۇ . يېقىنقى يىللاردىن بېرى، <ref target="https://ug.wikipedia.org/wiki/ئوتتۇرا_شەرق">ئوتتۇرا شەرق</ref> بالقان ۋە ئوتتۇرا دېڭىز قاتارلىق رايونلاردىكى ئۈچىنچى دۇنيا ئەللىرى بىلەن بولغان مۇناسىۋەتكىمۇ ئەھمىيەت بەرمەكتە. ھازىر تۈركىيىنىڭ يەر شارىدىكى 125 دۆلەت ۋە رايون بىلەن دىپلوماتىك مۇناسىۋىتى بار. ئوتتۇرا ئاسىيادىكى 6دۆلەت، پاكىستان، ئىران ۋە ئازەربەيجان بىلەن بىللە قۇرغان «ئىقتىسادى گۈللىنىش تەشكىلاتى» تۈركىيەنىڭ كېيىنكى سىياسى ۋە سىپلوماتىيە-ئىقتىسادى تەرەققىياتىدا مۇھىم كۆرسەتكۈچلۈك ئەھمىيەتكە ئىگە.</p>
جۇغراپىيەسى
<list type="unordered">
<item>Caption1</item>
<item>Caption2</item>
<item>Caption2</item>
<item>Caption2</item>
<item>Caption2</item>
<item>Caption2</item>
</list>

تۈركىيەنىڭ ئىقتىسادى ئەھۋالى
<p>تۈركىيە تارىختىن بۇيان دېھقانچىلىقنى ئاساس قىلىدىغان يېزائىگىلىكى بىرقەدەر تەرەققىي قىلغان. تۈركىيە ئەمگەك كۈچىنىڭ %35دېقھانچىلىق ئىشلەپچىقىرىشى بىلەن شۇغۇللانسىمۇ، بىراق دېھقانچىلىقتىن كىرىدىغان كىرىم دۆلەت ئومۇمىي كىرىمىنىڭ %9.3نى ئىگىلەيدۇ. تۈركىيە ھۆكۈمىتى سانائەتنى تەرەققىي قىلدۇرۇشقىمۇ ئەھمىيەت بەرگەن بولۇپ، تۈركىيىنىڭ توقۇمىچىلىق، پولات-تۆمۈر، قەغەز ئىشلەپچىقىرىش، سېمۇنت ئىشلەپچىقىرىش ۋە قەنت ياساش سانائىتىنى خېلى راۋاجلانغان. تۈركىيىنىڭ كان بايلىقى مول بولۇپ، كۆمۈر، مىس قاتارلىقلارنىڭ زاپىسى بىرقەدەر كۆپ. 2007-يىلى تۈركىيەنىڭ مىللى ئىشلەپچىقىرىش دارامىتى 361مىلىيارد دوللار بولغان دۇنيا بويىچە 20-ئورۇندا تۇرغان. تۈركىيەنىڭ ئۇمۇمى مىللى ئىشلەپچىقىرىش دارامىتى دۇنيادىكى ئىسلام ئەللىرى ئىچىدە ئەڭ ئالدىنقى قاتاردا تۇرىدۇ. تۈركىيەنىڭ 2006-يىللىق كىشى بېشىغا توغرا كېلىدىغان كىرىمى9100دوللار سانائەت مەھسۇلات مىقدارى ئۇمۇمى مەھسۇلات مىقدارىنىڭ 31%نى، مۇلازىمەت كىرىمى 60%نى ئىگەللىگەن. </p>
<p>
<hi rend="bold">پۇل بىرلىكى</hi>: <ref target="https://ug.wikipedia.org/wiki/تۈرك_لىراسى">تۈرك لىراسى</ref>.</p>
<p>تۈركىيە ئىقتىسادى سىياسىتى <ref target="https://ug.wikipedia.org/wiki/ئامېرىكا">ئامېرىكا</ref> ۋە <ref target="https://ug.wikipedia.org/wiki/ياۋروپا">ياۋروپا</ref>نىڭ زور تەسىرىگە ئۇچرىغاچقا 2004-يىلىغا كەلگەندە پۇلى پاخاللىشىپ بىر مىليۇن500مىڭ لىرا بىر دوللارغا توغرا كېلىدىغان پۇل پاخاللىقى يۈز بەرگەن ئىدى. 2005-يىلىدىكى 6نۆلنى قىسقارتىشتىن كېيىن تۈركىيەدە 1.34يېڭى تۈرك لىراسى=بىر دوللار، <ref target="https://ug.wikipedia.org/wiki/2016_تۈركىيە_ھەربىي_ئۆزگىرىش_تەشەببۇسى">2016 تۈركىيە ھەربىي ئۆزگىرىش تەشەببۇسى</ref>دىن كېيىن تۈرك لىراسىنىڭ دوللارغا بولغان ئايرىۋاشلاش نىسبىتى تارىختىكى ئەڭ يوقرى پەللىگە چىقىپ 3.1 تۈرك لىراسى = 1 ئامېرىكان دوللارى بولغان.</p>
دۆلەت مۇداپىئەسى
<p>ھەربىي مەجبۇرىيەت تۈزۈمى يولغا قويۇلىدىغان بولۇپ، 18ئاي ۋەزىپە ئۆتەيدۇ. نۆۋەتتە 3مىليون 720مىڭ نەپەر ئەسكەر ۋەزىپە ئۆتەۋاتىدۇ.</p>
<list type="unordered">
<item>قۇرۇقلۇق ئارمىيسى</item>
<item><ref target="https://ug.wikipedia.org/wiki/Special:FilePath/DzKK_BG_(107).jpg">ھۆججەت:DzKK BG (107).jpg</ref>دېڭىز ئارمىيسى</item>
</list>
تۈركىيەدىكى سىياسى پارتىيەلەر
<list type="unordered"><item><ref target="https://ug.wikipedia.org/wiki/مىللەتچى_ھەرىكەت_پارتىيىسى">مىللەتچى ھەرىكەت پارتىيىسى</ref></item>
<item><ref target="https://ug.wikipedia.org/wiki/رىفاھ(گۈللىنىش_)پارتىيىسى">رىفاھ(گۈللىنىش )پارتىيىسى</ref></item>
<item><ref target="https://ug.wikipedia.org/wiki/ئادالەت_ۋە_تەرەققىيات_پارتىيىسى">ئادالەت ۋە تەرەققىيات پارتىيىسى</ref></item>
<item><ref target="https://ug.wikipedia.org/wiki/ئانا_ۋەتەن_پارتىيىسى">ئانا ۋەتەن پارتىيىسى</ref></item>
<item><ref target="https://ug.wikipedia.org/wiki/شەرقى_تۈركىستان_ئىسلام_پارتىيسى_)(ھاكىمىيەت_ئىشلىرىغا_ئارلاشمايدۇ)">شەرقى تۈركىستان ئىسلام پارتىيسى )(ھاكىمىيەت ئىشلىرىغا ئارلاشمايدۇ)</ref></item>
<item><ref target="https://ug.wikipedia.org/wiki/بۈيۈك_بىرلىك_پارتىيىسى">بۈيۈك بىرلىك پارتىيىسى</ref></item></list>
تۈركىيەدە مائارىپ
<p>تۈركىيەدىكى بىرقەدەر داڭلىق ئۇنىۋېرسىتېتللار</p>
<list type="unordered"><item><ref target="https://ug.wikipedia.org/wiki/ئىستانبۇل_ئۇنىۋېرسىتېتى">ئىستانبۇل ئۇنىۋېرسىتېتى</ref></item>
<item><ref target="https://ug.wikipedia.org/wiki/بىلكەنت_ئۇنىۋېستېتى">بىلكەنت ئۇنىۋېستېتى</ref></item>
<item><ref target="https://ug.wikipedia.org/wiki/ئەنقەرە_ئۇنىۋېرسىتېتى">ئەنقەرە ئۇنىۋېرسىتېتى</ref></item>
<item><ref target="https://ug.wikipedia.org/wiki/غازى_ئۇنىۋېرسىتېتى">غازى ئۇنىۋېرسىتېتى</ref></item>
<item><ref target="https://ug.wikipedia.org/wiki/ھاجەتتەپە_ئۇنىۋرېستېتى">ھاجەتتەپە ئۇنىۋرېستېتى</ref></item>
<item><ref target="https://ug.wikipedia.org/wiki/ئىستانبۇل_تېخنىكا_ئۈنىۋېرسىتىتى">ئىستانبۇل تېخنىكا ئۈنىۋېرسىتىتى</ref></item>
<item><ref target="https://ug.wikipedia.org/wiki/بوسڧور_(بوغازئىچى)_ئۇنىۋېستېتى">بوسڧور (بوغازئىچى) ئۇنىۋېستېتى</ref></item></list>
تەنتەربىيە
<p><hi rend="bold"><ref target="https://ug.wikipedia.org/wiki/پۇتبول">پۇتبول</ref></hi> - تۈركىيەدە پۇتبول باشقا تەنتەربىيە تۈرلىرىگە قارىغاندا بىر قەدەرې راۋاجلانغان، ئاممىۋىلىقى كۈچلۈك، جەلبكارلىقى يۇقىرى بىر پائالىيەت تۈرىدۇر. يىللىق ئايلانما مۇسابىقىلىرىدىن <ref target="https://ug.wikipedia.org/wiki/تۈركىيە_دەرىجىدىن_تاشقىرى_ئايلانمىسى">تۈركىيە دەرىجىدىن تاشقىرى ئايلانمىسى</ref> ۋە <ref target="https://ug.wikipedia.org/wiki/تۈركىيە_لوڭقىسى">تۈركىيە لوڭقىسى</ref> باردۇر.</p>
<p>داڭلىق پۇتبول كۇلۇپلىرىى:</p>
<list type="unordered"><item><ref target="https://ug.wikipedia.org/wiki/گالاتاساراي">گالاتاساراي</ref></item>
<item><ref target="https://ug.wikipedia.org/wiki/فەنەرباغچە">فەنەرباغچە</ref></item>
<item><ref target="https://ug.wikipedia.org/wiki/بېشىكتاش_گىمناستىكا_كۇلۇبى">بېشىكتاش گىمناستىكا كۇلۇبى</ref></item></list>
ئالاقىلىشىش
<p>تۈركىيەنىڭ ئىلىكتىرلىشىش ۋە ئالاقە ئىشلىرى ئورتاھال تەرەققى قىلغان بولۇپ مۇقىم تېلېڧون ئابونتى 19مىلىيۇن، يانڧون ئابونتى 44 مىلىيۇن، ئىنتېرنېت ئابونتى 13 مىلىيۇن بولغان.</p>
سۈرەتلەر
<list type="unordered">
<item> <ref target="https://ug.wikipedia.org/wiki/ئەفەس">ئەفەس</ref></item>
<item><ref target="https://ug.wikipedia.org/wiki/بوغازئىچى_ئۇنىۋېرسىتېتى">بوغازئىچى ئۇنىۋېرسىتېتى</ref></item>
<item>سردر <ref target="https://ug.wikipedia.org/wiki/دانشگاه_استانبول">دانشگاه استانبول</ref></item>
<item>کیزکوله سی, <ref target="https://ug.wikipedia.org/wiki/استانبول">استانبول</ref></item>
<item> <ref target="https://ug.wikipedia.org/wiki/دریای_سیاه">دریای سیاه</ref></item>
<item><ref target="https://ug.wikipedia.org/wiki/Special:FilePath/Ortahisar2.jpg">ھۆججەت:Ortahisar2.jpg</ref>روستای اورتاحیصار در <ref target="https://ug.wikipedia.org/wiki/ترابوزان">ترابوزان</ref></item>
<item>کوه <ref target="https://ug.wikipedia.org/wiki/آرارات">آرارات</ref> (آغری)، بلندترین کوه ترکیه</item>
<item>پولونزکوی، قصبه <ref target="https://ug.wikipedia.org/wiki/لهستانی">لهستانی</ref>‌ <ref target="https://ug.wikipedia.org/wiki/استانبول">استانبول</ref></item>
<item><ref target="https://ug.wikipedia.org/wiki/مسجد_سلطان_احمد">مسجد سلطان احمد</ref> در <ref target="https://ug.wikipedia.org/wiki/استانبول">استانبول</ref></item>
<item><ref target="https://ug.wikipedia.org/wiki/ازمیر">ازمیر</ref></item>
<item> <ref target="https://ug.wikipedia.org/wiki/ادیرنه">ادیرنه</ref></item>
<item><ref target="https://ug.wikipedia.org/wiki/سماع">سماع</ref></item>
<item><ref target="https://ug.wikipedia.org/wiki/آلانیا">آلانیا</ref></item>
<item><ref target="https://ug.wikipedia.org/wiki/پاموک_کاله">پاموک کاله</ref></item>
</list>
<p>

Last edited 6 years ago by <ref target="https://ug.wikipedia.org/wiki/ئىشلەتكۈچى:YiFeiBot">YiFeiBot</ref></p>
<p>Last edited 6 years ago by <ref target="https://ug.wikipedia.org/wiki/ئىشلەتكۈچى:YiFeiBot">YiFeiBot</ref></p>
<p>Last edited 6 years ago by <ref target="https://ug.wikipedia.org/wiki/ئىشلەتكۈچى:YiFeiBot">YiFeiBot</ref></p>
</text></body></html>