<html><body><text id="wikipedia_ug_wikipedia_org__19350.html" ns="0" revid="149365" sourceurl="https://ug.wikipedia.org/wiki/%D8%AA%D8%A7%D9%84%DA%BE%D8%A7_%D8%A8%D9%89%D9%86_%D8%A6%DB%87%D8%A8%DB%95%D9%8A%D8%AF%DB%87%D9%84%D9%84%D8%A7%DA%BE" title="تالھا بىن ئۇبەيدۇللاھ" type="wikipedia">تالھا بىن ئۇبەيدۇللاھ
<p><hi rend="bold">تالھا بىن ئۇبەيدۇللاھ ئەتتەيمىي ئەل قۇرەشىي</hi> (طَلْحَة بن عُبَيْد اللّه التَّيمي القُرشي) (ھ. بۇرۇن 28 - 36 / م. 594 - 656) ئۇ <ref target="https://ug.wikipedia.org/wiki/ئىسلام_دىنى">ئىسلام دىنىنى</ref> تۇنجى قوبۇل قىلغان سەككىز كىشىنىڭ بىرى. <ref target="https://ug.wikipedia.org/wiki/ئەشەرەئى_مۇبەششەرە">جەننەت بىلەن بېشارەت بېرىلگەن ئون ساھابىنىڭ</ref> بىرى. ئىسلامنىڭ دەسلەپكى دەۋرىدىلا مۇسۇلمان بولغان ۋە نۇرغۇن غازاتلارغا قاتناشقان كاتتا زات. <ref target="https://ug.wikipedia.org/wiki/مۇھەممەد_ئەلەيھىسسالام">مۇھەممەد پەيغەمبەر</ref> ئۇنى يەردە مېڭىۋاتقان شەھىد دەپ ئاتىغان. ئۇ پەيغەمبەر ئەلەيھىسسالام دەۋرىدىكى بارلىق غازاتلارغا قاتناشقان، ئۇ<ref target="https://ug.wikipedia.org/wiki/بەدر_ئۇرۇشى">بەدر ئۇرۇشى</ref>، <ref target="https://ug.wikipedia.org/wiki/ئۇھۇد_ئۇرۇشى">ئۇھۇد ئۇرۇشىدىن</ref> باشقا شام فەتھىگە قاتناشقان. <ref target="https://ug.wikipedia.org/wiki/ئۆمەر_ئىبنى_خەتتاب">ئۆمەر بىن خەتتاب</ref> ئۇنى خەلىپە سايلايدىغان ئالتە كىشىلىك شۇراغا قوشقان. <ref target="https://ug.wikipedia.org/wiki/ئوسمان_بىننى_ئەففان">ئوسمان بىن ئەففان</ref> ئۆلتۈرۈلگەندىن كېيىن، ئوسمان قاتىللىرىنىڭ جازاسىنى تەلەپ قىلىپ بەسرەگە بارغان ۋە ھىجرىيە 36 - يىلى <ref target="https://ug.wikipedia.org/wiki/تۆگە_ئۇرۇشى">تۆگە ئۇرۇشىدا</ref> ئوق تېگىپ ئالەمدىن ئۆتكەن.</p>
</text></body></html>