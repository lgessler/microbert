<html><body><text id="wikipedia_ug_wikipedia_org__13057.html" ns="0" revid="133943" sourceurl="https://ug.wikipedia.org/wiki/%D8%A6%D8%A7%DA%AF%DB%90%D9%86%D8%AA%D9%84%D9%89%D9%82" title="ئاگېنتلىق" type="wikipedia">ئاگېنتلىق<p>ئاگېنتلىق − خەۋەر - ماقالىلەر، سۈرەتلەر ۋە ماتېرىيالارنى توپلايدىغان ۋە تارقىتىدىغان مەخسۇس ئاپپارات بولۇپ، ئۇ گېزىتلەر، رادىئو ئىستانسىلىرى، تېلېۋىزىيە ئىستانسىلىرى خەۋەرلىرىنىڭ مۇھىم مەنبەلىرىنىڭ بىرى. </p>
<p>ئاگېنتلىق ئادەتتە خەلقئارا ئاگېنتلىق، ئىچكى ئاگېنتلىق دەپ ئىككىگە بۆلۈنىدۇ، بەزىلىرى ئىچكى قىسىمدا خەلقئارا بۆلۈم، ئىچكى بۆلۈم دەپ بۆلۈنىدۇ. ئاگېنتلىق مەملىكەت ئىچىگە ۋە دۇنيانىڭ جاي - جايلىرىغا كۆپلەپ مۇخبىر ئەۋەتىدۇ، ئۇلار ۋاقتى - ۋاقتىدا خەۋەر يېزىپ تۇرىدۇ، بۇ خەۋەرلەرنى باش ئاگېنتلىق تەھرىرلەپ، مەملىكەت ئىچى - سىرتىدىكى زاكاز قىلغۇچىلارغا ئەۋەتىپ بېرىدۇ. بەزىدە يەنە زاكاز قىلغۇچىلارنىڭ تەلىپىگە قاراپ، ئۇلارنى ئاخبارات ياكى ماتېرىياللار بىلەن تەمىنلەيدۇ. </p>
<p>دۇنيا بويىچە ئەڭ بالدۇرقى ئاگېنتلىق1835 - يىلى پارىژدا قۇرۇلغان خاۋاس ئاگېنتلىقى بولۇپ، ئۇ ئەينى ۋاقىتتا پوچتا كەپتىرى ئارقىلىق خەۋەر تارقىتاتتى. 1837 - يىلى سىملىق تېلېگرامما تەجرىبىسى مۇۋەپپەقىيەت قازانغاندىن كېيىن، ئەنگلىيىنىڭ رېيتېر ئاگېنتلىقى شاڭخەيدە تېلېگرامما خەۋىرى تارقىتىشقا باشلىغان. جۇڭگولۇقلارنىڭ ئۆزى قۇرغان تۇنجى ئاگېنتلىق − «جۇڭشىڭ ئاگېنتلىقى» 1904 - يىلى گۇاڭجۇدا قۇرۇلغان. جۇڭگو كوممۇنىستىك پارتىيىسى قۇرغان تۇنجى ئاگېنتلىق قىزىل جۇڭخۇا ئاگېنتلىقى بولۇپ، 1931 - يىلى جياڭشىنىڭ رۈيجىڭ شەھىرىدە قۇرۇلغان. قىزىل جۇڭخۇا ئاگېنتلىقى ج ك پ مەركىزىي كومىتېتىنىڭ قارارى بويىچە1937 - يىلى1 - ئايدا شىنخۇا ئاگېنتلىقى دەپ ئۆزگەرتىلگەن. </p>
<p>ھازىر دۆلىتىمىزدە ئىككى ئاگېنتلىق بار، ئۇلاردىن شىنخۇا ئاگېنتلىقى پۈتۈن دۇنياغا، جۇڭگو ئاخبارات ئاگېنتلىقى چەت ئەللەردىكى جۇڭگولۇقلارغا، شياڭگاڭ، ئاۋمېنلىق قېرىنداشلارغا يۈزلەنگەن.</p>
</text></body></html>