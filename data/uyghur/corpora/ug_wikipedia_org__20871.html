<html><body><text id="wikipedia_ug_wikipedia_org__20871.html" ns="0" revid="152993" sourceurl="https://ug.wikipedia.org/wiki/%D8%A6%DB%87%D9%86%D9%89%DB%8B%DB%90%D8%B1%D8%B3%D9%89%D8%AA%DB%90%D8%AA_(%D8%A6%D8%A7%D9%84%D9%89_%D9%85%DB%95%D9%83%D8%AA%DB%95%D9%BE)" title="ئۇنىۋېرسىتېت (ئالى مەكتەپ)" type="wikipedia">ئۇنىۋېرسىتېت (ئالى مەكتەپ)<p>ئۇنىۋېرسىتېت (باشقىچە ئاتىلىشى: بىلكان، ئىلكان؛ <ref target="https://ug.wikipedia.org/wiki/ئىنگلىز_تىلى">ئېنگلىزچە</ref>: University، يۇنىۋېرسىتي؛ ئاددىيلاشتۇرۇلغان <ref target="https://ug.wikipedia.org/wiki/خەنزۇ_تىلى">خەنچە</ref>: 大学، داشۆ) ئالى بىلىم ۋە تەتقىقات يۇرتىدۇر. ئۇنىۋېرسىتېت ئوقۇغۇچىلانى يېتىشتۈرۇپ جەمئىيەتكە ۋە خىزمەتكە ھازىرلىق سالدىغان، باكلاۋىرلىق، ماگىسترلىق، دوكتۇرلۇق ئۇنىۋانى تارقىتىدىغان، ھەرخىل تەتقىقات ۋە ئىزدىنىش بىلەن شۇغۇللىنىدىغان، <ref target="https://ug.wikipedia.org/wiki/ئاقىللار">ئاقىللار</ref> ۋە بىلىم ئەھلىلىرىنىڭ توپلاشقان، بىلىم تارقىتىدىغان، پۈتۈن ئىنسانىيەت <ref target="https://ug.wikipedia.org/wiki/كۈلتۈر_توپى_ۋە_مەدەنىيەت_توپى">كۈلتۈر</ref>ى ۋە مەدەنيىتىنى ئالغا سىلجىتىش ئۈچۈن ھارماي تەتقىقات ۋە تەپەككۈر قىلدىغان جايىدۇر. مەسلەن <ref target="https://ug.wikipedia.org/wiki/خارۋارد_ئۇنىۋېرسىتېتى">خارۋارد ئۇنىۋېرسىتېتى</ref>، <ref target="https://ug.wikipedia.org/wiki/كامبرىج_ئۇنىۋېرستېتى">كامبىرىج</ref> ئۇنىۋېرسىتېتى، <ref target="https://ug.wikipedia.org/wiki/بېيجىڭ_ئۇنىۋېرسىتېتى">بېيجىڭ ئۇنىۋېرسىتېتى</ref> دېگەندەك. ئۇنىۋېرسىتېت ئادەتتە ھەر قايسى پەنلەر ۋە ساھەلەر بويىنچە تەتقىقات ۋە ئوقۇتۇش ئېلىپ بارىدۇ ۋە كەسىپلىرى بىر قەدەر مۇكەممەل كېلىدۇ. ئۇنىۋېرسىتېت ئوقۇغۇچىلىرى ئادەتتە <ref target="https://ug.wikipedia.org/wiki/ستۇدېنت">ستۇدېنت</ref> دېيىلدۇ. </p>
<p>ئۇنىۋېرسىتېت بىلەن ئوخشىشىپ كېتىدىغان، لېكىن پەقەت مەلۇم بىر ساھە ياكى كەسىپكە قارىتلغان ئورگان ئىنستىتۇت دېيىلدۇ. مەسلەن <ref target="https://ug.wikipedia.org/wiki/شىنجاڭ_سەنئەت_ئىنىستىتۇتى">سەنئەت</ref> ئىنستىتۇتى، <ref target="https://ug.wikipedia.org/wiki/ماسساچۇسېتس_تېخنولوگىيە_ئۇنىۋېرسىتېتى">ماسساچۇستېس</ref> تېخنىكا ئىنستىتۇتى، كالىفورنىيە تېخنىكا ئىنستىتۇتى (كالتەك). </p>
<figure><caption><ref target="https://ug.wikipedia.org/wiki/ئوكسفورد_ئۇنىۋېرسىتېتى">ئوكىسفورد</ref> ئۇنىۋېرسىتېتنىڭ بەلگىسى</caption></figure>
<figure><caption><ref target="https://ug.wikipedia.org/wiki/كورىيە">كورىيە</ref> يونسەي ئۇنىۋېرسىتېتى</caption></figure>
<figure><caption><ref target="https://ug.wikipedia.org/wiki/موسكۋا">موسكىۋا</ref> دۆلەتلىك ئۇنىۋېرسىتېتى</caption></figure>
<figure><caption><ref target="https://ug.wikipedia.org/wiki/ستانفورد_ئۇنىۋېرستېتى">ستانفورد</ref> ئۇنىۋېرسىتېتى</caption></figure></text></body></html>