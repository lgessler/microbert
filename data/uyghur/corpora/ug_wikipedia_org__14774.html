<html><body><text id="wikipedia_ug_wikipedia_org__14774.html" ns="0" revid="137304" sourceurl="https://ug.wikipedia.org/wiki/%D8%B1%D9%88%D8%B2%D9%89_%D8%B3%D8%A7%D9%84%D9%89" title="روزى سالى" type="wikipedia">روزى سالى<p>روزى سالى، ئەر، ئۇيغۇر، 1927-يىلى قارچۇغا يېزىسى چوڭ مەھەللە كەنتىدە چارۋىچى ئائىلىسىدە تۇغۇلغان. ئازادلىقتىن ئىلگىرى تۇلۇقسىز ئوتتۇرا مەكتەپتە ئوقۇغان. 1953-يىلى لوپنۇر ناھىيە 2-رايون 9-يېزا ئات <ref target="https://ug.wikipedia.org/wiki/قوتان_كەنتى">قوتان كەنتى</ref>دە باشلىق بولغان. 1954-يىلىدىن 1956-يىلىغىچە لوپنۇر ناھىيە 3-رايون 10-يېزىغا قاراشلىق بولغان. 1956-يىلىدىن1979-يىلىغىچە ناھىيلىك ئاشلىق ئىدارىسىدە ئىشلىگەن.1979-يىلىدىن 1990-يىلىغىچە <ref target="https://ug.wikipedia.org/wiki/دۆڭقۇتان">دۆڭقۇتان</ref> يېزىلىق ھۆكۈمەتتە ئىشلىگەن.1990-يىلى ئارامغا چىققان.روزى سالى كىچىكىدىن باشلاپلا تاغىسى <ref target="https://ug.wikipedia.org/wiki/ئىسمايىل_ئىسلام">ئىسمايىل ئىسلام</ref>غا ئەگىشىپ ئۇنىڭدىن قوشاق ئۆگەنگەن ھەم ئۆزى بىر قىسىم قوشاقلارنى ئىجاد قىلىپ داڭلىق قوشاقچى بولۇپ يېتىشكەن. ئۇ كۆپ قېتىم ناھىيە، ئوبلاست، ئاپتونوم رايونلاردا ئېچىلغان قوشاق ئېيتىش يىغىنلىرىغا قاتنىشىپ مۇكاپاتلانغان.</p>
</text></body></html>