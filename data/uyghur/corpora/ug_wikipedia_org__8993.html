<html><body><text id="wikipedia_ug_wikipedia_org__8993.html" ns="0" revid="142597" sourceurl="https://ug.wikipedia.org/wiki/%D8%B3%DB%95%D9%8A%D9%BE%D9%89%D8%AF%D9%89%D9%86_%D8%A6%DB%95%D8%B2%D9%89%D8%B2%D9%89" title="سەيپىدىن ئەزىزى" type="wikipedia">سەيپىدىن ئەزىزى<figure></figure>
<p><hi rend="bold">سەيپىدىن ئەزىزى</hi> (<ref target="https://ug.wikipedia.org/wiki/خەنزۇچە">خەنزۇچە</ref>: 赛福鼎·艾则孜)؛ 1915- يىلى <ref target="https://ug.wikipedia.org/wiki/ئاتۇش_شەھىرى">ئارتۇشتا</ref> توغۇلغان. «<ref target="https://ug.wikipedia.org/wiki/سۇتۇق_بۇغراخان">سۇتۇق بۇغراخان</ref>» ، «<ref target="https://ug.wikipedia.org/wiki/ئۆمۈر_داستانى">ئۆمۈر داستانى</ref>» (2 قىسىم) قاتارلىق رومان، ئەسلىمىلەرنىڭ مۇئەللىڧى، كۆزگە كۆرۈنگەن جامائەت ئەربابى، شائېر ،دراماتورگ. گەرچە كوممۇنىستىك ئىدىيىگە قاتتىق ئىشىنىپ، رۇھىنى ماركىسىزىمغا تەسلىم قىلغان بولسىمۇ، سەيپىدىن ئەزىزى قەلەم بىلەن ئەلەمنى تەڭ ئېلىپ ماڭالىغان بىردىنبىر مەسئۇلىيەتچان رەھبەر، تېرىشچان يازغۇچى بولۇپ ، ئۇنىڭ ئەسەرلىرى مەزمۇن جەھەتتىن روشەنلىككە ، بەدىئىيلىك جەھەتتە مۇكەممەللىككە ئىگە . ئۇنىڭ رەھبەرنىڭ خىزمىتىدە تۇرۇپمۇ قەلەمنى تاشلىمىغان ئېسىل خىسلىتى كېيىنكى ئەۋلادلارغا ئۆرنەك بولۇپ قالغۇسى . </p>
<p>ئۇ <ref target="https://ug.wikipedia.org/wiki/گومىنداڭ_ھۆكۈمىتى">گومىنداڭ ھۆكىمىتىگە</ref> قاراشلىق <ref target="https://ug.wikipedia.org/wiki/شىجاڭ_ئۆلكىسى_(مىنگو)">شىنجاڭ ئۆلكىسى</ref> دەۋرى، <ref target="https://ug.wikipedia.org/wiki/شەرقىي_تۈركىستان_ئىسلام_جۇمھۇرىيىتى">شەرقىي تۈركىستان ئىسلام جۇمھۇرىيىتى</ref> دەۋرى،  <ref target="https://ug.wikipedia.org/wiki/شەرقى_تۈركىستان_جۇمھۇرىيىتى">شەرقى تۈركىستان جۇمھۇرىيىتى</ref> دەۋرى، <ref target="https://ug.wikipedia.org/wiki/جۇڭخۇا_خەلق_جۇمھۇرىيىتى">جۇڭخۇا خەلق جۇمھۇرىيىتى</ref> دەۋرى قاتارلىق تۆرت دەۋىرنى باشتىن كەچۈرگەن. </p>
دەستلەپكى يىللار: <ref target="https://ug.wikipedia.org/wiki/شىجاڭ_ئۆلكىسى_(مىنگو)">شىنجاڭ ئۆلكىسى</ref> دەۋرى ۋە <ref target="https://ug.wikipedia.org/wiki/شەرقىي_تۈركىستان_ئىسلام_جۇمھۇرىيىتى">شەرقىي تۈركىستان ئىسلام جۇمھۇرىيىتى</ref> دەۋرى
<p>ئۇ ئۆسمۈرلۇك چاغلىرىدا، ئاتۇشتا دىنى مەكتەپتە ئوقۇغان. </p>
<p>1932- يىلى <ref target="https://ug.wikipedia.org/wiki/خوجىنىياز_ھاجى">خوجىنىياز ھاجى</ref> ئىنقىلابىدىن ئىلھام ئالغان جەنۇبتكى دېھقانلارنىڭ قوراللىق قوزغىلىڭىغا قاتنىشىپ، جەڭچى، كاتىپ بولغان.</p>
<p>1934- يىلى ئاتۇشتا باشلانغۇچ مەكتەپتە ئۇقۇتقۇچى ۋە مۇدىر بولغان .</p>
<p>1935- يىلى  <ref target="https://ug.wikipedia.org/wiki/سوۋېت_ئىتتىپاقى">سابىق سوۋېت ئىتتىپاقىنىڭ</ref> <ref target="https://ug.wikipedia.org/wiki/تاشكەنت">تاشكەنت</ref> شەھرىدە <ref target="https://ug.wikipedia.org/wiki/ئوتتۇرا_ئاسىيا_ئۇنىۋېرسىتېتى">ئوتتۇرا ئاسىيا ئۇنىۋېرسىتېتىدا</ref> ئوقۇغان .</p>
<p>1937-يىلى ئوقۇش پۈتتۈرۈپ ۋەتەنگە قايتىپ، شېڭ شىسەي ئاچقان ئۈرۈمچى سىياسىي تەلىم-تەربىيە سىنىپىدا ئوقۇغان.</p>
<p>1938-يىلدىن 1943-يىلغىچە تارباغاتاي گېزىتخانسىدا ئىشلىگەن . كۆچۈرگۈچى ، <ref target="https://ug.wikipedia.org/wiki/كوررېكتور">كوررېكتور</ref>، <ref target="https://ug.wikipedia.org/wiki/مۇھەررىر">مۇھەررىر</ref>، <ref target="https://ug.wikipedia.org/wiki/مەسئۇل_مۇھەررىر">مەسئۇل مۇھەررىر</ref> بولۇپ ئىشلىگەن. جاھانگىرلىككە قارشى ئويۇشمىغا قاتناشقان. تارباغاتاي ۋىلايەتلىك جاھانگىرلىككە قارشى ئۇيۇشمىسىنىڭ تەشكىلات سىكرىتارى بولغان. تارباغاتاي ئۇيغۇر ئۇيۇشمىسىنىڭ كاتىبى ، مۇئاۋىن مۇدىرى بولغان.</p>
شەرقىي تۈركىستان جۇمھۇرىيىتى دەۋرى
<p>1944-يىلى <ref target="https://ug.wikipedia.org/wiki/شەرقى_تۈركىستان_جۇمھۇرىيىتى">شەرقى تۈركىستان جۇمھۇرىيىتى</ref> ئازادلىق ئۇرۇشىغا قاتنىشىپ ۋاقىتلىق ھۆكۈمەتنىڭ ئەزاسى، <ref target="https://ug.wikipedia.org/wiki/مائارىپ_نازارىتى">مائارىپ نازارىتىنىڭ</ref> مۇئاۋىن نازىرى ۋە نازىرى ، <ref target="https://ug.wikipedia.org/wiki/ئۈچ_ۋىلايەت_مىللىي_ئارمىيسى">ئۈچ ۋىلايەت مىللىي ئارمىيسى</ref> ھەربى سوتىنىڭ كاتىپى، <ref target="https://ug.wikipedia.org/wiki/تۈەنجاڭ">تۈەنجاڭ</ref> بولغان .</p>
<p>1945-يىلى <ref target="https://ug.wikipedia.org/wiki/شەرقى_تۈركىستان_جۇمھۇرىيىتى">شەرقى تۈركىستان جۇمھۇرىيىتى</ref> ئىنقىلابىي ياشلار ئىتتىپاقىغا قاتنىشىپ ، مەركىزىي كومىتىتىنىڭ ئەزاسى بولغان .</p>
<p>1946-يىلى  <ref target="https://ug.wikipedia.org/wiki/شەرقى_تۈركىستان_جۇمھۇرىيىتى">ش ت ج</ref> خەلق ئىنقىلابىي پارتىيىسىگە قاتنىشىپ مەركىزىي كومتېتنىڭ ئەزاسى ،تەشۋىقات بۆلۈمىنىڭ باشلىقى بولغان .</p>
<p>1946- يىلى 7 -ئايدا <ref target="https://ug.wikipedia.org/wiki/شەرقى_تۈركىستان_جۇمھۇرىيىتى">ش ت ج</ref> ۋاقىتلىق ھۆكۈمىتى <ref target="https://ug.wikipedia.org/wiki/گومىنداڭ">گومىنداڭ</ref> ئەكسىيەتچى ھۆكۈمىتى بىلەن <ref target="https://ug.wikipedia.org/wiki/تېنچلىق_بېتىمى">تېنچلىق بېتىمى</ref> ھاسىل قىلىپ، شىنجاڭ ئۆلكىلىك دېموكراتىك بىرلەشمە ھۆكۈمەت قۇرۇلغاندىن كېيىن، <ref target="https://ug.wikipedia.org/wiki/ئۈرۈمچى">ئۈرۈمچىگە</ref> كېلىپ بىرلەشمە ھۆكىمەتنىڭ ئەزاسى ، مائارىپ نازارىتىنىڭ نازىرى بولغان .</p>
<p>1947- يىلى گومىنداڭ ئەكسىيەتچى ھۆكۈمىتى تىنچلىق بېتىمىنى يىرتىپ تاشلىغاندىن كېيىن ، غۇلجىغا قايتىپ داۋاملىق <ref target="https://ug.wikipedia.org/wiki/شەرقى_تۈركىستان_جۇمھۇرىيىتى">شەرقى تۈركىستان جۇمھۇرىيىتى</ref> ۋاقىتلىق ھۆكۈمەتنىڭ ئەزاسى ، مائارىپ نازارىتىنىڭ نازىرى بولغان .</p>
<p>1948- يىلى ئۇ شىنجاڭ «دېموكراتىيە ئىتتىپاقى» غا قاتنىشىپ ، تەشۋىقات بۆلۈمنىڭ باشلىقى بولغان .«ئالغا» گېزىتىنىڭ باش تەھرىرى بولغان . كېيىن شىنجاڭ «دېموكراتىيە ئىتتىپاقى»نىڭ رەئىسى بولغان .</p>
جۇڭخۇا خەلق جۇمھۇرىيىتى دەۋرى
<p>1949-يىلى 9- ئايدا شىنجاڭ ئالاھىدە رايونىدىن ئالاھىدە تەكلىپ قىلىنغان ۋەكىللەر ئۆمىكىنىڭ باشلىقى بولۇپ بېيجىڭغا بېرىپ 1- نۆۋەتلىك جوڭگو خەلق سىياسىي كېڭەشنىڭ ئومومىي يىغىنىغا قاتناشقان . 1- نۆۋەتلىك مەملىكەتلەك سىياسىي كېڭەشنىڭ ئەزاسى، مەركىزى خەلق ھۆكۈمەتىنىڭ ئەزاسى . قانۇن كومىتېتىنىڭ ئەزاسى، مەركىزي مىللىي ئىشلار كومىتېتىنىڭ مۇئاۋىن مۇدىرلىقىغا سايلانغان .
1949-يىلى 10 -ئايدا جۇڭگو كوممۇنىستىك پارتىسىگە ئەزا بولغان .</p>
<p>1949-يىلى 12- ئايدا <ref target="https://ug.wikipedia.org/wiki/شىنجاڭ_ئۆلكىلىك_خەلق_ھۆكۈمىتى">شىنجاڭ ئۆلكىلىك خەلق ھۆكۈمىتىنىڭ</ref> مۇئاۋىن رەئىسى ، <ref target="https://ug.wikipedia.org/wiki/شىنجاڭ_ھەربى_رايۇنى">شىنجاڭ ھەربى رايۇنىنىڭ</ref> مۇئاۋىن قوماندانى بولغان .</p>
<p>1951 - يىلى <ref target="https://ug.wikipedia.org/wiki/جۇڭگو_كوممۇنىستىك_پارتىيىسى">ج ك پ</ref> مەركىزىي كومىتېتى شىنجاڭ شۆبە بىيوروسىنىڭ ئەزاسى، دائىمى كومتېت ئەزاسى ، مىللىي ئىشلار بۆلۈمنىڭ باشلىقى ، بىرلىك سەپ بۆلۈمىنىڭ باشلىقى ، شىنجاڭ ئۆلكىلىك كادىرلار مەكتىپىنىڭ مۇدىرى ، جۇڭگو -سوۋېت دوستلۇق جەميىتىنىڭ مۇئاۋىن باشلىقى، جۇڭگو - <ref target="https://ug.wikipedia.org/wiki/پاكىستان">پاكىستان</ref> دوستلۇق جەمئىيتىنىڭ باشلىقى بولغان ،</p>
<p>1952- يىلى 7 ئايدا ج ك پ مەركىزىي كومىتېت شىنجاڭ شۆبە بيوروسىنىڭ 4- شۇجسى بولغان.</p>
<p>1953-يىلى 1- ئايدا غەربىي شىمالى مەمۇرىي كومىتېتىنىڭ مۇئاۋىن رەئىسى بولغان.</p>
<p>1953- يىلى 8 - ئايدا شىنجاڭ ھەربى رايونى پارتىكومنىڭ 3- شۇجىسى، شىنجاڭ ھەربى رايونىنىڭ مۇئاۋىن قوماندانى بولغان.</p>
<p>1954- يىلى 12- ئايدا شىنجاڭ ھەربى رايونى پارتىكومنىڭ 2- شۇجىسى، شىنجاڭ ھەربى رايونىنىڭ مۇئاۋىن قوماندانى بولغان.</p>
<p>1955- يىلى 10 - ئايدا شىنجاڭ ئۇيغۇر ئاپتونوم رايۇنى قۇرۇلغاندا ، ج ك پ شىنجاڭ ئۇيغۇر ئاپتونۇم رايونلۇق پارتكومنىڭ شۇجىسى ، شىنجاڭ ئۇيغۇر <ref target="https://ug.wikipedia.org/wiki/ئاپتونۇم_رايونلۇق_خەلق_ھۆكۈمىتى">ئاپتونۇم رايونلۇق خەلق ھۆكۈمىتىنىڭ</ref> رەئىسى، ج ك پ مەركىزىي كومىتېت غەربىي شىمال بيوروسىنىڭ ئەزاسى بولغان.</p>
<p>1958- يىلى شىنجاڭ ئۇيغۇر ئاپتونوم رايونلۇق پارتىكومنىڭ 2- شۇجىسى بولغان.</p>
<p>1972- يىلى 7- ئايدا <ref target="https://ug.wikipedia.org/wiki/شىنجاڭ_ئۇيغۇر_ئاپتونوم_رايونلۇق_پارتىكوم">شىنجاڭ ئۇيغۇر ئاپتونوم رايونلۇق پارتىكومنىڭ</ref> موۋەققەت 1-شۇجىسى، ئاپتونوم رايونلۇق ئىنقىلابىي كومتېتنىڭ مۇدىرى بولغان.</p>
<p>1973- يىلى 6- ئايدا شىنجاڭ ئۇيغۇر ئاپتونوم رايونلۇق پارتكومنىڭ 1- شۇجىسى، شىنجاڭ ھەربى رايونىنىڭ 1- سىياسىي كومىسسارى، 1- شۇجىسى بولغان. 1- 2-، 3-، 4-، 5-، 6-، 7-، نۆۋەتلىك <ref target="https://ug.wikipedia.org/wiki/مەملىكەتلىك_خەلق_قۇرۇلتىيى">مەملىكەتلىك خەلق قۇرۇلتىيى</ref> دائىمى كومىتېتىنىڭ مۇئاۋىن ۋېييۈەنجاڭى بولغان. ج ك پ 8 - نۆۋەتلىك مەركىزىي كومىتېتىنىڭ كاندىدات ئەزاسى ، 9- 10 - 11،- 12 -، 13 ،- نۆۋەتلىك مەركىزىي كومىتېتىنىڭ ئەزاسى، 10- نوۋەتلىك، 11- نۆۋەتلىك مەركىزىي كومىتېت سىياسى بيوروسىنىڭ كاندىدات ئەزاسى بولغان .</p>
<p>يازغۇچى، شائىر، دراماتورگ سەيپىدىن ئەزىزى ئىلگىرى - ئاخىرىي بولۇپ تارىخىي رومان «سۇتۇق بۇغراخان»، تارىخىي ئوچرىك «تەڭرىتاغ ئوغلى» ، بئوگرافىك ئەسەر «ئۆمۈر داستانى» (1،-2،- قىسىم )، تارىخىي ئوپىرا «<ref target="https://ug.wikipedia.org/wiki/ئاماننىساخان">ئاماننىساخان</ref>» ، ھېكايە ،نەسرلەر توپلىمى «ئەۋلىيا ئاتا» ، «ئۇيغۇر مۇقاملىرى توغرىسىدا»، «شانلىق يىللار» قاتارلىق ئون نەچچە پارچە كىتاپ نەشىر قىلدۇرغان . 500 دىن ئارتۇق روبائىي ، 300 پارچىدىن ئارتۇق شېئىر ئېلان قىلغان .</p>
<p>ئاتاقلىق يازغۇچى سەيپىدىن ئەزىزى «سۇتۇق بۇغراخان» دا ھەقىقىي پىرىنسىپلارغا ئەمەل قىلىپ، قۇدرەتلىك قاراخانىلار دۆلىتىنىڭ نادىر نامايەندىسى سۇتۇق بۇغراخاننى ۋە ئۇ ھۆكۈمرانلىق قىلغان دەۋرىنىڭ سىياسىي، ئىجتىمائى ، ئىقتىسادىي ، مەدىنىيەت جەھەتلەردىكى مۇۋەپپەقىيەتلەرنىڭ بەدئى كارتىسىنى ئاممىباپ تىل بىلەن شۇنچە گۈزەل، شۇنچە رەڭدار قىلىپ سىزىپ چىققان .</p>
<p>ئۇنىڭ «ئاماننىساخان» ناملىق سەھنە ئەسىرى درامالاشتۇرۇلغان . بۇ ئەسەر «خانىش ئاماننىساخان» دېگەن ماۋزۇدا كىنولاشتۇرۇلدى ، ھەم بەش قىسىملىق تېلېۋىزىيە تىياتىرى قىلىپ ئىشلىنىپ كەڭ جامائەتچىلىك بىلەن يۈز كۆرۈشۈپ ئىنتايىن زور تەسىر پەيدا قىلدى.</p>
سەيپىدىن ئەزىزى رەسىملىرى
<list type="unordered">
<item>ياش سەيپىدىن ئەزىزى</item>
<item>سەيپىدىن ئەزىزى (ئارقا سول) ۋە ئەخمەتجان قاسىمى (ئالدى ئوڭ)</item>
<item>سەيپىددىن ئەزىزى <ref target="https://ug.wikipedia.org/wiki/ماۋزېدوڭ">ماۋزېدوڭ</ref> بىلەن بىللە</item>
<item>سەيپىدىن ئەزىزى بېيجىڭدا</item>
<item>سەيپىدىن ئەزىزى، 1- ئوغۇز 1949</item>
</list>
</text></body></html>