<html><body><text id="wikipedia_ug_wikipedia_org__15442.html" ns="0" revid="142635" sourceurl="https://ug.wikipedia.org/wiki/%D8%A6%D8%A7%D8%A8%D9%84%D9%89%D9%85%D9%89%D8%AA_%D8%AE%D9%88%D8%AC%D8%A7%D8%A8%D8%AF%DB%87%D9%84%D9%84%D8%A7" title="ئابلىمىت خوجابدۇللا" type="wikipedia">ئابلىمىت خوجابدۇللا
<p><hi rend="bold">ئابلىمىت خوجابدۇللا</hi> ـ <ref target="https://ug.wikipedia.org/wiki/ئۇيغۇر">ئۇيغۇر</ref> يازغۇچى.</p>
قىسقىچە ئەھۋالى
<p>ئابلىمىت غوجابدۇللا ئۇيغۇر ئېلىدىكى ھۆكۈمەت مەتبۇئاتلىرىدا ئەسەرلىرى كۆپ كۆرۈلمىگەن بىر يازغۇچى. ئۇنىڭ ئەسەرلىرى ئۇيغۇر ئاپتونوم رايونلۇق يازغۇچىلار جەمئىيىتىنىڭ ژۇرناللىرى ياكى تور بەتلىرىدە ئېلان قىلىنمىغان. ھېچ بىر ئورگان ياكى بىر ئەدەبىي ژۇرنال ئۇنىڭ ئەسەرلىرىنى ھۆكۈمەت باشقۇرۇشىدىكى «خانتەڭرى ئەدەبىيات مۇكاپاتى» ياكى «تۇلپار ئەدەبىيات مۇكاپاتى» غىمۇ تەۋسىيە قىلىپ باقمىغان.</p>
<p>ھالبۇكى، ئابلىمىت غوجابدۇللا ئۇيغۇر تور دۇنياسىدا ئەڭ سۆيۈلگەن ھەم ئەسەرلىرى ئەڭ كۆپ ئوقۇلغان تور يازغۇچىلىرىنىڭ بىرى. ئۇنىڭ «توختى پوكان چاتما ھېكايىلىرى» ناملىق بىر يۈرۈش ساتىرىك ھېكايىلىرى 2013-يىلىنىڭ ماي ئايلىرىدا توپلام قىلىنىپ «باغداش»، «مىسرانىم» ۋە باشقا تور بەتلىرىگە قويۇلغاندىن كېيىن توردىكى كۆرۈلۈش قېتىم سانى قىسقىغىنە بىرقانچە ھەپتىدە 50 مىڭ ئادەم قېتىمدىن ئېشىپ كەتكەن.</p>
<p>2013-يىلى ئۇ يەنە «زۇلمەتلىك تۇپراق» ناملىق رومانىنى تاماملاپ ئېلكىتاب شەكلىدە توردا ئېلان قىلغاندىن كېيىن، ئۇيغۇر ئوقۇرمەنلەر ئارىسىدا يەنە بىر قېتىم زىلزىلە پەيدا قىلغان.</p>
<p>ھالبۇكى، «شەيخىم» دېگەن تەخەللۇس بىلەن تورغا تىزىملىتىپ كىرىدىغان ياش يازغۇچى ئابلىمىت غوجابدۇللانىڭ يازمىلىرىنى كۆرۈش 2013-يىلى 6-ئاينىڭ 6-كۈنى چۈشتىن كېيىن سائەت 15:59 دىن باشلاپ چەكلەنگەن. شۇندىن كېيىن ئابلىمىت غوجابدۇللانىڭ ئىسمى ئۇيغۇر تور بەتلىرىدىن غايىب بولغان.	</p>
</text></body></html>