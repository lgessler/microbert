<html><body><text id="wikipedia_ug_wikipedia_org__15552.html" ns="0" revid="148487" sourceurl="https://ug.wikipedia.org/wiki/%D8%A6%DB%95%D9%84%D9%89_%D8%A8%D9%89%D9%86_%D8%A6%DB%95%D8%A8%D9%89_%D8%AA%D8%A7%D9%84%D9%89%D8%A8" title="ئەلى بىن ئەبى تالىب" type="wikipedia">ئەلى بىن ئەبى تالىب
<p><hi rend="bold">ئەلى بىن ئەبى تالىب</hi> (<ref target="https://ug.wikipedia.org/wiki/ئەرەب_تىلى">ئەرەبچە</ref>: <hi rend="bold">علي بن أﺑﻲ طالب</hi>، ت. 599 <ref target="https://ug.wikipedia.org/wiki/مەككە">مەككە</ref> - ئۆ. 661. <ref target="https://ug.wikipedia.org/wiki/كۇڧە">كۇڧە</ref>)<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-1">[1]</ref><ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-Iranica-2">[2]</ref>، <ref target="https://ug.wikipedia.org/wiki/ئىسلام_دۆلىتى">ئىسلام دۆلىتىنىڭ</ref> 656-661 يىللار ئارىسىدىكى <ref target="https://ug.wikipedia.org/wiki/خەلىپىلەر_تېزىملىكى">خەلىپىسى</ref>. ئىسلام پەيغەمبەرى ھەزرىتى <ref target="https://ug.wikipedia.org/wiki/مۇھەممەد_ئەلەيھىسسالام">مۇھەممەدنىڭ</ref> ھەم جىيەنى ھەم كۈيئوغلى بولغان ئەلىنىڭ دادىسى <ref target="https://ug.wikipedia.org/wiki/ئەبۇ_تالىب">ئەبۇ تالىب</ref> بولۇب، ئانىسىنىڭ ئىسمى ڧاتىمە بىنت ئەسەد ئىدى. ئەلى ئىبن ئەبۇ تالىب بولسا ھەزرىتى مۇھەممەد ئە.س نىڭ ئىسلامغا دەئۋىتىنى قەبۇل قىلغان تۇنجى ئەر كىشىدۇر<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-3">[3]</ref><ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-4">[4]</ref>. <ref target="https://ug.wikipedia.org/wiki/ئەھلى_سۇننە_ۋەلجامائە">سۇننىي ئىسلامغا</ref> كۆرە ئەلى ر.ئە.، <ref target="https://ug.wikipedia.org/wiki/تۆرت_خەلىپە">تۆرت خەلىپىنىڭ</ref> ئاخىرىقىسى، <ref target="https://ug.wikipedia.org/wiki/شىئەلەر">شىئە ئىسلامغا</ref> كۆرە ئىماملارنىڭ تۇنجىسى ۋە مۇھەممەد ئە.س نىڭ ھەق ۋارىسىدۇر. شىئە ۋە سۇننىي ئىسلام ئارىسىدىكى پەرقنىڭ باش سەبەبى ھەزرىتى  <ref target="https://ug.wikipedia.org/wiki/مۇھەممەد_ئەلەيھىسسالام">مۇھەممەدنىڭ</ref> ھەقىيقى ۋارىسىنىڭ كىم ئىكەنلىكى ھەققىدىكى كۆرۈش پەرقىدىن كېلىپ چىقماقتا.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-Britannica-5">[5]</ref></p>
<p>ئەبۇ تالىب ۋە ڧاتىمە بىنت ئەسەدنىڭ ئەۋلادى بولغان ئەلى، <ref target="https://ug.wikipedia.org/wiki/كەئبە">كەئبە</ref>دە توغۇلغان بىردىنبىر كىشى بولۇپ<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-Britannica-5">[5]</ref>، ئىسلام پەيغەمبەرى ھەزرىتى مۇھەممەدنىڭ ھىمايەسىدە چوڭ بولغان،<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-Britannica-5">[5]</ref> مۇھەممەد س.ئە <ref target="https://ug.wikipedia.org/wiki/ۋەھىي">ۋەھىي</ref> كەلگىنىدە بولسا، ئۇنىڭ دەئۋىتىنى قەبۇل قىلغان تۇنجى ئەركىشى بولغان ئەلى، ھاياتىنى ئىسلامغا ئاتىغان.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-Tabatabae191-6">[6]</ref><ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-Islam-7">[7]</ref><ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-Iranica-2">[2]</ref> پەيغەمبەرنىڭ ئەمىرى بىلەن ھىجرەت كېچىسى ئۇنىڭ ئورنىغا ياتقان ۋە ئامانەتلەرنى ئىگىلىرىگە تاپشۇرغان، قىسقا بىر ۋاقىتتىن كېيىن پەيغەمبەرنىڭ ئارقىسىدىن مەدىنەگە كەتكەن. مەدىنە شەھرىدە ئاللاھنىڭ ئەمىرى بىلەن ھەزرىتى ڧاتىمە بىلەن توي قىلغان. مەدىنە دەۋرىدە باشلانغان دەستلەپكى تۇنجى كىچىك دائىرىلىك ئۇرۇشلاردىن تارتىب پۈتۈن ئۇرۇشلار قاتناشقانلىقى بائىس، جەڭگىۋارلىقى ۋە جاسارىتى بىلەن نام چىقارغان ئەلى ر.ئە، ئۈچىنچى خەلىپە <ref target="https://ug.wikipedia.org/wiki/ئوسمان_بىننى_ئەففان">ئوسمان بىننى ئەففاننىڭ</ref> ئۆلتۈرىلىشىدىن سوڭرە خەلق تەرىپىدىن خەلىپە سايلانغان.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-Madelung_(1997),_pp._141-1452-8">[8]</ref><ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-Ashraf_(2005),_pp._119-1202-9">[9]</ref></p>
<p>ئىسلام مەدەنىيەتىدە ھەزرىتى ئەلى ر.ئە بولۇپمۇ ئىلمى، جاسارەتى، راسگۇيلىقى، ئۆزىنى بېغىشلىشى، سادىقلىقى، مەردلىكى ۋە شەڧقەتى بىلەن تونۇلۇپ ياد ئېتىلمەكتە بولۇپ، سۇڧى ئەنئەنەدە ئەڭ مۇھىم كىشىلەردىندۇر. بولۇپمۇ تەڧسىر، ڧىقىھ ۋە دىنىي ئىدېئولوگىيە ساھەسىدىكى ئۈستۈنلىكى قەبۇل كۆرۈلىدۇ.</p>
ئەلىنىڭ ئۆلىمى
<p>نەھرەۋان ئۇرۇشىدا رەقىبلىرىنى ئاغىر مەغلۇب قىلغان. بۇ ئۇرۇشتىن سوڭرە خارىجىيلەردىن ئۈچ كىشى مەككەدە مۇسۇلمانلارنىڭ سىياسىي ئەھۋالى ھەققىدە بەئزى مۇزاكەرەلەر قىلغاندىن سوڭرە خەلىپە ئەلىنى ئۆلتۈرۈش قارارى ئالدى. بۇ ئۈچ كىشىدىن <ref target="https://ug.wikipedia.org/wiki/ئابدۇرراھمان_ئىبنى_مۇلجەم">ئابدۇرراھمان ئىبنى مۇلجەم</ref>، ئەلىنى ئۆلتۈرۈشنى ئۈستىگە ئالدى ۋە <ref target="https://ug.wikipedia.org/wiki/كۇڧە">كۇڧە</ref>گە يول ئالدى. كۇڧەدە بىر مەسجىدتە ناماز ئوقۇۋاتقان ۋاقىتتا<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-10">[10]</ref> <ref target="https://ug.wikipedia.org/wiki/ئابدۇرراھمان_ئىبنى_مۇلجەم">ئابدۇرراھمان ئىبنى مۇلجەم</ref> بىر زەھەرلىك قىلىچ بىلەن ھەزرىتى ئەلىنى يارلاندۇردى. بۇ ھۇجۇمنىڭ مەقسىدى نەھرەېان ئۇرۇشىنىڭ ئىنتىقامىنى ئالماق ئىدى.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-11">[11]</ref></p>
<p>خەلىپە ئەلى بىن ئەبى تالىب، <ref target="https://ug.wikipedia.org/wiki/ئابدۇرراھمان_ئىبنى_مۇلجەم">ئابدۇرراھمان ئىبنى مۇلجەم</ref> قىلىچ سالغاندىن كېيىن شۇنداق دېدى: <ref target="https://ug.wikipedia.org/wiki/كەئبە">كەئبە</ref>نىڭ رەببىگە قەسەمكى، قۇتۇلدىغان بولدۇم!" ئىككى كۈن ئۆيىدە ياتقاندىن سوڭرە، ھىجرەتنىڭ 40. يىلى رامىزان ئېيىنىڭ 21. كۈنى پانىي ئالەمدىن باقىي ئالەمگە رىھلەت قىلدى (مىلادى <ref target="https://ug.wikipedia.org/wiki/661-_يىل">661</ref>). دەڧن قىلىنغان يەرنى ئۇزۇن بىر مۇددەت پەقەتلا ئەڭ يېقىنلىرى بىلگەن ۋە بىر ئەسردىن كېيىن <ref target="https://ug.wikipedia.org/wiki/ئىمام_جەئڧەر_ئەس_سادىق">ئىمام جەئڧەر ئەس سادىق</ref> ئۇنىڭ مازارىنىڭ نەجەڧتە ئىكەنلىكىنى ئېلان قىلغان.</p>
<p>ھەزرىتى ئەلى ئۆلگەندىن كېيىن ئىسلام دۆلىتى ۋە خلاپەت، ئۇزۇن يىللىق رەقىبى مۇئاۋىيەنىڭ قولىغا ئۆتتى، <ref target="https://ug.wikipedia.org/wiki/مۇئاۋىيە_بىن_ئەبۇ_سۇڧيان">مۇئاۋىيە</ref> 20 يىل <ref target="https://ug.wikipedia.org/wiki/خەلىپىلەر_تېزىملىكى">خەلىپە</ref> بولدى. </p>
قاراڭ
<list type="unordered"><item><ref target="https://ug.wikipedia.org/wiki/ھەزرىتى_ئەلى_رەزىياللاھۇ_ئەنھۇ">ھەزرىتى ئەلى رەزىياللاھۇ ئەنھۇ</ref></item>
<item><ref target="https://ug.wikipedia.org/wiki/ئەھلى_بەيت">ئەھلى بەيت</ref></item>
<item><ref target="https://ug.wikipedia.org/wiki/شىئەلەر">شىئەلىك</ref></item></list>
قاراڭ
<list type="unordered"><item><ref target="https://ug.wikipedia.org/wiki/ئون_ئىككى_خەلىپە">ئون ئىككى خەلىپە</ref></item></list>
</text></body></html>