<html><body><text id="wikipedia_ug_wikipedia_org__17163.html" ns="0" revid="144114" sourceurl="https://ug.wikipedia.org/wiki/%D9%86%D8%A7%D8%B1%D9%89%D9%86_%DA%86%DB%86%D9%BE" title="نارىن چۆپ" type="wikipedia">نارىن چۆپ<p>1. گۆشنى 140 گرام چوڭلۇقتا پارچىلاپ، سوغۇق سۇغا سېلىپ قاينىتىپ، تۇز قۇيۇپ شورپىسىنى بىر قانچە رەت سورۇلىدۇ. ئاندىن كاۋاۋىچىن، زەنجىۋىلنى پۈتۈن سېلىپ، پەس ئوتتا بىر سائەت سىم-سىم قاينىتىپ، پىشقان گۆشنى، كاۋاۋىچىن، زەىجىۋىلنى سۈزۈپ ئېلىۋېتىلىدۇ.</p>
<p>2. تۇخۇمنى ئۇنغا چېقىپ، تۇزنى ئۆتكۈزۈپرەك چىڭ خېمىر يۇغۇرۇپ، 15-10 مىنۇت تىندۇرۇلىدۇ. تىنغان خېمىرنى نېپىز يېيىپ، 15 مىنۇت شامالدىتىپ، قىسقا ئۈگرە كېسىپ، قايناق سۇغا سېلىپ 10 مىنۇت قاينىتىلىدۇ. ئۈگرە پىشقاندا سۈزۈپ ئېلىپ، سوغۇق سۇدا بىر قېتىم چايقاپ لېگەنگە ئېلىپ قويۇلىدۇ.</p>
<p>3. ئۇششاق يالپاقلاپ توغرالغان پىيازنى بىر قاچىغا سېلىپ، ئۈستىگە شورپىسىنىڭ يۈزىدىن قۇيۇلىدۇ. تەڭشەلگەن بۇ شورپا «چىق» دەپمۇ ئاتىلىدۇ. </p>
<p>ئۈگرىنىڭ ئۈستىگە گۆشنى ئۇششاق توغراپ سېلىپ، سوققان قارىمۇچنى سېپىپ، تەييارلانغان چىق ئايرىم قاچىدا كەلتۈرۈلىدۇ. مېھمانلار يېيىش ۋاقتىدا چىقنى ئاشنىڭ ئۈستىگە قۇيۇپ ئارىلاشتۇرۇپ يەيدۇ.</p>
<p>سوققان قۇرت ئايرىم تەخسىدە كەلتۈرۈلىدۇ. قۇرتنى ھەر كىم ئۆز تاۋىغا قاراپ ئىستېمال قىلىدۇ</p></text></body></html>