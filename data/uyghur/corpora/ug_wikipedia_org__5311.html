<html><body><text id="wikipedia_ug_wikipedia_org__5311.html" ns="0" revid="145493" sourceurl="https://ug.wikipedia.org/wiki/%DA%AF%DB%87%D9%85%D8%A7_%D9%86%D8%A7%DA%BE%D9%89%D9%8A%D9%89%D8%B3%D9%89" title="گۇما ناھىيىسى" type="wikipedia">گۇما ناھىيىسى
<p><hi rend="bold">گۇما ناھىيىسى </hi>گۇما ناھىيىىسى <ref target="https://ug.wikipedia.org/wiki/تەكلىماكان_قۇملۇقى">تەكلىماكان قۇملۇقى</ref>نىڭ جەنۇبىي چېتىگە، قاراقۇم تېغىنىڭ شىمالىي ئېتىكىگە جايلاشقان. شەرق تەرىپى <ref target="https://ug.wikipedia.org/wiki/خوتەن_ۋىلايىتى">خوتەن ۋىلايىتى</ref>نىڭ <ref target="https://ug.wikipedia.org/wiki/خوتەن_ناھىيىسى">خوتەن ناھىيىسى</ref>ۋە <ref target="https://ug.wikipedia.org/wiki/قاراقاش_ناھىيەىسى">قاراقاش ناھىيەىسى</ref> بىلەن تۇتىشىدۇ. غەربىي تەرىپى بولسا قاغىلىق ناھىيەسى بىلەن تۇتىشىدۇ. جەنۇب تەرىپى كەشمىر(ھىندسىتاننىڭ ئەمەلىي كونتروللۇقىدىكى رايون) بىلەن چېگرىلىنىدۇ(چېگرا لىنىيسىنىڭ ئۇزۇنلۇقى 50 كىلومېتىر). شىمال تەرىپى <ref target="https://ug.wikipedia.org/wiki/قەشقەر_ۋىلايىتى">قەشقەر ۋىلايىتى</ref>نىڭ <ref target="https://ug.wikipedia.org/wiki/مەكىت_ناھىيىسى">مەكىت ناھىيىسى</ref> ۋە <ref target="https://ug.wikipedia.org/wiki/مارالبېشى_ناھىيىسى">مارالبېشى ناھىيىسى</ref> بىلەن تۇتىشىدۇ. جەنۇبتىن شىمالغىچە بولغان ئۇزۇنلۇقى 423 كىلومېتىر. شەرقتىن غەربكىچە بولغان كەڭلىكى 5.67 5.144 كىلومېتىر. ئومۇمىي يەر مەيدانى 41 مىڭ 400 كۋادرات كىلومېتىر. ئۇنىڭغا ئالتە بازارلىق، 8 يېزا ۋە ئىككى دانە مىللي يېزا بار بولۇپ 197 كەنت ئاھالە كومىتېتىدىن تەشكىل تاپقان. ناھىيە بازىرىنىڭ ئۈرۈمچى شەھىرى بىلەن بولغان ئارىلىقى 1596 كىلومېتىر. 2012-يىلىدىكى ئومۇمىي نوپۇسى 250 مىڭ ئەتراپىدا بولۇپ، بۇنىڭ ئىچىدە ئۇيغۇرلار% 98 نى، خەنزۇلار 0.01% نى، باشقا مىللەتلەر% 2 گە يېقىن نوپۇسنى تەشكىل قىلغان.</p>
تارىخ
<p>گۇما خەن سۇلالىسى دەۋرىدە گۇما دۆلىتىنىڭ يېرى ئىدى. سۈي، تاڭ سۇلالىسى دەۋرىدە ئۇدۇن دۆلىتىگە قوشۇۋېتىلگەن. شىمالىي ۋېي سۇلالىسى دەۋرىدەن پىشان دۆلىتىنىڭ يېرى بولغان. چىڭ سۇلالىسىنىڭ گۇاڭشۈ  28  - يىلى (1902 - يىلى) ناھىيە قىلىپ تەسىس قىلىنىپ، قەشقەر دوتەي مەھكىمىسىگە قاراشلىق يەكەن مەھكىمسىنىڭ باشقۇرۇشىدا بولغان. مىنگو  9 - يىلى ( 1920 - يىلى) خوتەي دوتەي مەھكىمىسىگە قارىغان. جۇڭخۇا خەلق جۇمھۇرىيىتى قۇرۇلغاندىن كېيىن ئىلگىر - كېيىن بولۇپ خوتەن ۋالىي مەھكىمىسى، خوتەن ۋىلايىتىنىڭ باشقۇرۇشىدا بولغان. </p>
جۇغراپىيە
<p>گۇما ناھىيىسى تەكلىماكان قۇملۇقىنىڭ جەنۇبىي چېتىگە، قاراقۇم تېغىنىڭ شىمالىي ئېتىكىگە جايلاشقان. شەرق تەرىپى خوتەن، قاراقاش ناھىيىسى بىلەن تۇتىشىدۇ. غەربىي تەرىپى قاغىلىق ناھىيىسى بىلەن تۇتىشىدۇ. جەنۇب تەرىپى كەشمىر (ھىندسىتاننىڭ ئەمەلىي كونتروللۇقىدىكى رايون) بىلەن چېگرىلىنىدۇ (چېگرا لىنىيسىنىڭ ئۇزۇنلۇقى 50 كىلومېتىر). شىمال تەرىپى مەكتى، مارالبېشى ناھىيىسى بىلەن تۇتىشىدۇ. جەنۇبتىن شىمالغىچە بولغان ئۇزۇنلۇقى 423 كىلومېتىر. شەرقتىن غەربكىچە بولغان كەڭلىكى  5.67 ～ 5.144 كىلومېتىر. ئومۇمىي يەر مەيدانى 41 مىڭ  400 كۋادرات كىلومېتىر. ئۇنىڭغا ئىككى بازار،  13 يېزا،  197 كەنت ئاھالە كومىتېتى قارايدۇ.ناھىيە بازىرىنىڭ ئۈرۈمچى شەھىرى بىلەن بولغان ئارىلىقى  1596 كىلومېتىر.  1995  - يىلىنىڭ ئاخىرىدىكى ئومۇمىي نوپۇسى 202 مىڭ 400 بولۇپ، بۇنىڭ ئىچىدە ئۇيغۇرلار  97.69% نى، خەنزۇلار  1.44% نى، باشقا مىللەتلەر  0.87% نى تەشكىل قىلىدۇ. </p>
مەمۇرىي رايون
<p>ھازىر گۇما ناھىيىسىدە 6 بازارلىق، 8 يېزا، 2 دانە  مىللىي يېزا بار بولۇپ، ئۇلار تۆۋەندىكىچە:</p>
<list type="unordered"><item><list type="unordered"><item><hi rend="bold">ئالتە بازارلىق بولسا</hi>:</item></list></item>
<item>1.<ref target="https://ug.wikipedia.org/wiki/گۇما_بازىرى">گۇما بازىرى</ref></item>
<item>2.<ref target="https://ug.wikipedia.org/wiki/مۇجى_بازىرى">مۇجى بازىرى</ref></item>
<item>3.<ref target="https://ug.wikipedia.org/wiki/قوشتاغ_بازىرى">قوشتاغ بازىرى</ref></item>
<item>4.<ref target="https://ug.wikipedia.org/wiki/سانجۇ_بازىرى">سانجۇ بازىرى</ref></item>
<item>5.<ref target="https://ug.wikipedia.org/wiki/دۇۋا_بازىرى">دۇۋا بازىرى</ref></item>
<item>6.<ref target="https://ug.wikipedia.org/wiki/شەيدۇللا_بازىرى">شەيدۇللا بازىرى</ref>
<list type="unordered"><item><hi rend="bold">سەككىز يېزا بولسا</hi>:</item></list></item>
<item>1.<ref target="https://ug.wikipedia.org/wiki/كۆكتېرەك_يېزىسى">كۆكتېرەك يېزىسى</ref></item>
<item>2.<ref target="https://ug.wikipedia.org/wiki/موكويلا_يېزىسى">موكويلا يېزىسى</ref></item>
<item>3.<ref target="https://ug.wikipedia.org/wiki/چودا_يېزىسى">چودا يېزىسى</ref></item>
<item>4.<ref target="https://ug.wikipedia.org/wiki/زاڭگۇي_يېزىسى">زاڭگۇي يېزىسى</ref></item>
<item>5.<ref target="https://ug.wikipedia.org/wiki/پىيالما_يېزىسى">پىيالما يېزىسى</ref></item>
<item>6.<ref target="https://ug.wikipedia.org/wiki/پىشنا_يېزىسى">پىشنا يېزىسى</ref></item>
<item>7.<ref target="https://ug.wikipedia.org/wiki/باشلەڭگەر_يېزىسى">باشلەڭگەر يېزىسى</ref></item>
<item>8.<ref target="https://ug.wikipedia.org/wiki/كىلىياڭ_يېزىسى">كىلىياڭ يېزىسى</ref>
<list type="unordered"><item><hi rend="bold">ئىككى دانە مىللى يېزا</hi> بولسا:</item></list></item>
<item><ref target="https://ug.wikipedia.org/wiki/كەڭقىر_قىرغىز_يېزىسى">كەڭقىر قىرغىز يېزىسى</ref></item>
<item><ref target="https://ug.wikipedia.org/wiki/ناۋئابات_تاجىك_يېزىسى">ناۋئابات تاجىك يېزىسى</ref></item></list>
يەر تۈزۈلۈشى
<p>غەربىي جەنۇبىي ئېگىز، شەرقىي شىمالىي پەس. جەنۇبىدا مۇزتاغ ۋە يىغىلىپ قالغان قار بار. ئوتتۇرا قىسمى تاغلىق ۋە جىلغىلىق، شىمالىي تۈزلەڭلىك ھەم قاقاس چۆللۈك، تاغلىق رايون  37.9% نى، تۈزلەڭلىك  22.6% نى، قۇملۇق  39.5% نى ئىگىلەيدۇ. بەش تاغ سۈيى دەرياسى بار. يەر ئۈستى سۇ بايلىقى  2 مىليارد  231 مىليون كۇب مېتىر. تۈزلەڭلىكتىكى يەر ئاستى سۇ بايلىقى مىقدارى  414 مىليون كۇب مېتىر. ياۋايى ھايۋانات بايلىقىدىن شىمال ئۆچكىسى، ياۋا چوشقا، كىرپە، تېبەت تۈلكىسى، ئۇلار، ئاق قوتان قاتارلىقلار بار. ياۋا دورا ئۆسۈملۈك بايلىقىدىن توشقان زەدىكى، كىرەش، قانتېپەر، چۈچۈكبۇيا، قارلەيلىسى، پاقا يوپۇرمىقى، ئىت ياڭىقى قاتارلىقلار بار. بايقالغان قېزىلما بايلىقىدىن كۆمۈر، نېفىت، تەبىئىي گاز، گۈڭگۈرت، قوغۇشۇن، سىنك، تۆمۈر، مەرمەرتاش، قاشتېشى، كاربورۇند، چىرىمتال، لىتىي، پېرىللىي، تانتال، سېزىي قاتارلىقلار بار. </p>
ھاۋا كىلىماتى
<p>گۇما ناھىيىسى مۆتىدىل بەلۋاغ قۇرغاق ئىقلىم رايونىغا كىرىدۇ. يىللىق ئوتتۇرىچە تېمپېراتۇرىسى  11.9℃ ، ئەڭ يۇقىرى تېمپېراتۇرىسى 41.0℃، ئەڭ تۆۋەن تېمپېراتۇرىسى - 22.9℃. ئوتتۇرا ھېساب بىلەن يىلىغا  91  كۈن تېمپېراتۇرا 30℃ تىن يۇقىرى بولىدۇ. كۈننىڭ يىللىق ئوتتۇرىچە چۈشۈش ۋاقتى  2470.4 سائەت،  10℃ يىغىندا تېمپېراتۇرىسى  4303.1℃. قىروسىز مەزگىلى  218 كۈن. يىللىق ئوتتۇرىچە ھۆل - يېغىن مىقدارى  48.2 كۈن. سۇنىڭ يىللىق ئوتتۇرىچە پارغا ئايلىنىش مىقدارى  2450.0 مىللىمېتىر. يىللىق ئوتتۇرىچە قاتتىق قۇم ئۇچۇش - بوران چىقىش ۋاقتى  30.4 كۈن. </p>
يېزا ئىگىلىكى
<p>بۇ ناھىيە دېھقانچىلىقنى ئاساس قىلىدۇ. ھازىر  21  مىڭ 900 گېكتار ( 328 مىڭ  500 مو) تېرىلغۇ يەر،  509 مىڭ  300 گېكتار ( 7 مىليون  640 مىڭ مو) ئوتلاق بار. يەنە  29  مىڭ 200  گېكتار (438  مىڭ مو) دېھقانچىلىق قىلىشقا باب كېلىدىغان قاقاس يەر بار. دېھقانچىلىق مەھسۇلاتلىرىدىن بۇغداي، كۆممىقوناق، كېۋەز، مېۋە - چېۋە، كۆكتات، ئۈژمە پىلىسى، قىزىل گۈل قاتارلىقلار بار. چارۋىسىدىن كالا، قوي قاتارلىقلار بار. سانائىتىدىن ئېلېكتىر ئېنېرگىيىسى، پاختا توقۇمىچىلىقى، دېھقانچىلىق ماشىنلىرىنى رېمونت قىلىش، پاختا چىقىرىش، ئاشلىق - ماي ۋە يېمەكلىكلەرنى پىششىقلاپ ئىشلەش قاتارلىقلار بار. گۇما ناھىيسىنىڭ ئاساسى مۇئەسسەسەلىرى تەدرىجىي ياخشىلانماقتا. دۆلەت تاشيولىنىڭ 315 - لىنىيىسى پۈتۈن ناھىيىنى توغرىسىغا كېسىپ ئۆتىدۇ. ناھىيە، يېزا تاشيوللىرى تەرەپ - تەرەپكە تۇتىشىدۇ.  2000  پروگراممىلىق تېلېفون پۈتۈن مەملىكەت تورىغا كىرگۈزۈلدى. </p>
تەبىئىي بايلىقى
<p>بەش تاغ سۈيى دەرياسى بار. يەر ئۈستى سۇ بايلىقى 2 مىليارد 231 مىليون كۇب مېتىر. تۈزلەڭلىكتىكى يەر ئاستى سۇ بايلىقى مىقدارى 414 مىليون كۇب مېتىر. ياۋايى ھايۋانات بايلىقىدىن شىمال ئۆچكىسى، ياۋا چوشقا، كىرپە، تېبەت تۈلكىسى، ئۇلار، ئاق قوتان قاتارلىقلار بار. ياۋا دورا ئۆسۈملۈك بايلىقىدىن توشقان زەدىكى، كىرەش، قانتېپەر، چۈچۈكبۇيا، قارلەيلىسى، پاقا يوپۇرمىقى، ئىت ياڭىقى قاتارلىقلار بار. بايقالغان قېزىلما بايلىقىدىن كۆمۈر، نېفىت، تەبىئىي گاز، گۈڭگۈرت، قوغۇشۇن، سىنك، تۆمۈر، مەرمەرتاش، قاشتېشى، كاربورۇند، چىرىمتال، لىتىي، پېرىللىي، تانتال، سېزىي قاتارلىقلار بار.</p>
ساياھەتچىلىك
<p>گۇما ناھىيەسىدە سانجۇ قىياتاش سىزمىسى، ياغاچ ئۆيلۈك قەدىمىي شەھەر، گۇما مەسچىتى، ئۈجمىلىك قەدىمىي شەھەر خارابىسى، كەڭەر دەريا ساھىلى، مىڭ يىللىق ياڭاق پادىشاھى بۇ ياڭاق دەرەخىگە ھازىر 560 يىل بولغان.  پىيالمىدىكى 10 مىڭ مولۇق ئانارلىق قاتارلىق مەدەنىيەت يادىكارلىق ئورۇنلىرى ۋە مەنزىرىگاھلار بار. مەدەنىيەت يادىكارلىقلىرىدىن سانجۇ سۇڭ سۇلالىسى دەۋرىگە تەۋە قىياتاش رەسىملىرى. ياغاچئۆيلۈك خەن سۇلالىسى دەۋرى قەدىمىي شەھىرى قاتارلىقلار بار</p>
</text></body></html>