<html><body><text id="wikipedia_ug_wikipedia_org__10524.html" ns="0" revid="144180" sourceurl="https://ug.wikipedia.org/wiki/%DA%86%D8%A7%D8%BA%D8%A7%D8%AA%D8%A7%D9%8A_%D8%AE%D8%A7%D9%86" title="چاغاتاي خان" type="wikipedia">چاغاتاي خان<figure><caption>چاغاتاي خان</caption></figure>
<p><hi rend="italic">چاغاتاي (چاغاتاي ئۇيغۇر تىلى بويىچە يېزىلىشى: جغتاى) -</hi> &lt;&lt; <ref target="https://ug.wikipedia.org/wiki/چاغاتاي_خانلىقى">چاغاتاي خانلىقى</ref> &gt;&gt; نىڭ .ئاساسچىسى . 1227 _ يىلىدىن 1241 _ يىلغىچە تەخىتتە ئولتۇرغان .ئۇ ئاتىسى <ref target="https://ug.wikipedia.org/wiki/چىڭگىزغان">چىڭگىزخان</ref> ۋاپات بولغان ( 1227 - يىلى 8 - ئاينىڭ 25 - كۈنى ) دىن كىيىن ، ئۆزىگە سۇيۇرغال قىلىپ بەرگەن زىمىنلاردا <ref target="https://ug.wikipedia.org/wiki/مۇڭغۇل">موڭغۇل</ref>لارنىڭ جاساق قانۇنىغا ئاساسەن ئوز ھوكۇمىرانلىقىنى رەسمى باشلىغان .</p>
<p>ئۇ ئۆزىگە تەۋە زىمىنلارنى مۇنداق ئۇچ قىسىمغا ئايرىپ باشقۇرغان ؛ ئوتتۇرا ئاسىيادىكى <ref target="https://ug.wikipedia.org/wiki/تۇركىستان">تۈركىستان</ref> ۋە <ref target="https://ug.wikipedia.org/wiki/ماۋرائۇننەھىر">ماۋرائۇننەھىر</ref> رايۇنىنى <ref target="https://ug.wikipedia.org/wiki/خارازىم">خارازىم</ref>لىك چوڭ سودىگەر <ref target="https://ug.wikipedia.org/wiki/مەھمۇد_يالاۋاچ">مەھمۇد يالاۋاچ</ref> ئارقىلىق باشقۇرغان . <ref target="https://ug.wikipedia.org/wiki/تارىم_ئويمانلىقى">تارىم ئويمانلىقى</ref>نىڭ غەربىنى مەركەز قىلغان ماڭلايسۇيەر رايۇنى ( ماڭلايسۇيەر _ &lt;&lt; ئاپتاپ تەرەپ &gt;&gt; ياكى &lt;&lt; شەرىق تەرەپ &gt;&gt; دىگەن مەنىدە . ئەينى دەۋىردە بۇ رايۇن ئۇيغۇرلار توپلىشىپ ئولتۇراقلاشقان چاغاتاي خانلىقىنىڭ شەرقى قىسىم تىرتوريىسىنى كورسەتكەن ) نى <ref target="https://ug.wikipedia.org/wiki/مۇڭغۇل">موڭغۇل</ref> دوغلات قەبىلىسى ئارقىلىق باشقۇرغان . <ref target="https://ug.wikipedia.org/wiki/ئىدۇقۇت">ئىدىقۇت</ref> رايۇنىنى بولسا <ref target="https://ug.wikipedia.org/wiki/ئىدىقۇت">ئىدىقۇت</ref> ھوكۇمىرانلىرى ئارقىلىق باشقۇرغان چاغاتاي ئۆز دەۋرىدە <ref target="https://ug.wikipedia.org/wiki/چىڭگىزغان">چىڭگىزخان</ref> تەرىپىدى ئىمپىريىنىڭ جاساق ۋە قانۇنلىرىغا مۇئەككەل قىلىنغاچقا ، <ref target="https://ug.wikipedia.org/wiki/مۇڭغۇل">مۇڭغۇل</ref> قانۇنلىرىنى ئۇزۇل _ كىسىل ھەم قاتتىق ئىجرا قىلغان .ئالاقىدار ماتىرياللارغا ئاساسلانغاندا ، ئۇ قانۇن ئىشلىرىدا ناھايىتى قاتتىق قول ، دولەتنىڭ سىياسى ، مەمۇرى ۋە ھەربى تۇزۇملىرىگە قاتتىق ئەمەل قىلىدىغان ، شۇنداقلا ئوز قول ئاستىدا قاتتىق تەلەپ قويۇدىغان ، دولەتنىڭ ئابرۇيۇنى قاتتىق ھىمايە قىلىدىغان بىر ھوكۇمدار بولغان . ئۇ ھوكۇمرانلىق قىلغان دەۋىرلەردە ، خانلىقنىڭ سودا _ سىتىق ، پول مۇئامىلە ۋە باشقا تەرەپلىرىدە زور تەرەقىياتلار بارلىققا كەلگەن ، <ref target="https://ug.wikipedia.org/wiki/ماۋرائۇننەھىر">ماۋرائۇننەھىر</ref> رايۇنىنىڭ ئىشكى ۋە تاشقى سودا ئىشلىرى ناھايىتى جانلانغان ، قەدىمقى &lt;&lt; <ref target="https://ug.wikipedia.org/wiki/ئوتۇۇرا_يىپەك_يولى">ئوتۇۇرا يىپەك يولى</ref>&gt;&gt; دا سودا - سىتىق گۇللەنگەن ئاۋات بىر ۋەزىيەت مەيدانغا كەلگەن . مەلۇماتلارغا ئاساسلانغاندا <ref target="https://ug.wikipedia.org/wiki/ماۋرائۇننەھىر">ماۋرائۇننەھىر</ref> رايۇنىنى باشقۇرۇپ كىلىۋاتقان <ref target="https://ug.wikipedia.org/wiki/مەھمۇد_يالاۋاچى">مەھمۇد يالاۋاچى</ref>نىڭ ئوغلى <ref target="https://ug.wikipedia.org/wiki/مەسئۇد_يالاۋاچ">مەسئۇد يالاۋاچ</ref> <ref target="https://ug.wikipedia.org/wiki/بۇغارا">بۇغارا</ref>دا مەخسۇس &lt;&lt; <ref target="https://ug.wikipedia.org/wiki/پول_مۇئامىلە_مەھكىمىسى">پول مۇئامىلە مەھكىمىسى</ref> &gt;&gt; نى تەسىس قىلىپ ، ھەر خىل مىتاللاردىن پول قويۇپ تارقاتقان . بۇ پوللارغا <ref target="https://ug.wikipedia.org/wiki/ئەرەپچە">ئەرەپچە</ref> ۋە <ref target="https://ug.wikipedia.org/wiki/خەنزۇچە">خەنزۇچە</ref> يىزىق چۇشۇرۇلگەن . دىمەك چاغاتاي ئوز ھوكۇمىرانلىقى دەۋرىدە بىر قاتار ئۇنۇملۇك تەببىرلەرنى يولغا قويۇش ئارقىلىق ، خانلىقتا بىر مەزگىل تىنىش _ خاتىرجەم ۋەزىيەتنى شەكىللەندۇرگەن . بىراق چاغاتاي ئۇمۇرنىڭ ئاخىرقى دەۋىرلىرىدە ھاراق - شاراپقا ناھايىتى قاتتىق بىرىلىپ كەتكەشكە 14 يىل تەخىتتە ئولتۇرۇپ 1241 _ يىلى <ref target="https://ug.wikipedia.org/wiki/ئالمالىق">ئالمالىق</ref>تا ۋاپات بولغان .</p>
<list type="unordered"><item>چاغاتاي ( ᠴᠠᠭᠠᠲᠠᠢ، Цагадай, <hi rend="bold">Tsagadai</hi>) سۆزى موڭغۇلچە «ئاقپىشماق» يا «ئاقامشۇل» مەنسىدە.</item></list></text></body></html>