<html><body><text id="wikipedia_ug_wikipedia_org__10587.html" ns="0" revid="146581" sourceurl="https://ug.wikipedia.org/wiki/%D9%BE%D8%A7%D8%B1%D9%89%DA%98_%D8%A6%DB%87%D9%86%D9%89%DB%8B%DB%90%D8%B1%D8%B3%D9%89%D8%AA%D9%89%D8%AA%D9%89" title="پارىژ ئۇنىۋېرسىتىتى" type="wikipedia">پارىژ ئۇنىۋېرسىتىتى
<p><hi rend="bold">پارىژ ئۇنىۋېرسىتىتى</hi> (Université de Paris فرانسۇزچە "ئۈنېۋەخسىتې دۆ پاغى" دەپ ئوقۇلىدۇ.)

</p><figure><caption>پارىژ ئۇنىۋېرسىتېتى</caption></figure><p>پارىژ ئۇنىۋېرسىتىتى ئوتتۇرا ئەسىردىن بېرىقى ئەڭ قەدىمى ۋە ئەڭ مۇھىم ئالى بىلىم يۇرتلىرىدىن بىرى ھېساپلىنىدۇ. 12-ئەسىردە قۇرۇلغاندىن كىيىن، پارىژ سەينا دەرياسىنىڭ سول قىرغىقىدىكى بارلىق مەكتەپلەرنى ئۆزىگە بىرلەشتۈرگەن بۇ ئۇنىۋېرسىت ئەينى دەۋردىكى پادىشاھلىقلارنىڭ بارلىق مەمۇرى ۋە ساقلىق ئەمەلدارلىرىنى تەربىيىلەشنى مەقسەت قىلغان.</p><p>پارىژ ئۇنىۋېرسىتىتى 1790-يىلى، "<ref target="https://ug.wikipedia.org/wiki/فرانسۇز_ئىنقىلابى">فرانسۇز ئىنقىلابى</ref>"نىڭ ئەتىسىلا تاقىۋىتىلگەن ۋە قانۇن، دوختۇرلۇق، ئېنژىنىرلىق ۋە پىداگوگىكا مەكتەپلىرىنى بىرلەشتۈرگەن مەخسۇس پەنلەر ئالى مەكتىۋىگە ئۆزگەرتىلگەن. توپتوغرا بىر ئەسىر ۋاقىتتىن كىيىن، 1896-يىلى، مەزكۇر ئۇنىۋېرسىت قانۇن، دوختۇرلۇق، تىل-ئەدەبىيات ۋە تەبىئى پەنلەر بويىچە تۆت چوڭ فاكۇلتىتقا بۆلۈۋىتىلگەن. يەنە بىر ئەسىردىن ئارتۇق ۋاقىتتىن كىيىنكى 1968-يىلىدىكى ماي ئىنقىلابىدىن كىيىن، 13 شۆبە ئۇنىۋېرسىتقا بۆلۈنگەن.</p><p>بۈگۈنكى پارىژ ئۇنىۋېرسىتىتى تۆۋەندىكى 13 ئۇنىۋېرسىتتىن تەركىپ تاپىدۇ:</p><list type="unordered"><item><ref target="https://ug.wikipedia.org/wiki/پارىژ_1-ئۇنىۋېرسىت">پارىژ 1-ئۇنىۋېرسىت</ref>: پانتىيون-سوربون ئۇنىۋېرسىتىتى</item>
<item><ref target="https://ug.wikipedia.org/wiki/پارىژ_2-ئۇنىۋېرسىت">پارىژ 2-ئۇنىۋېرسىت</ref>: پانتىيون-ئاساس ئۇنىۋېرسىتىتى</item>
<item><ref target="https://ug.wikipedia.org/wiki/پارىژ_3-ئۇنىۋېرسىت">پارىژ 3-ئۇنىۋېرسىت</ref>: يېڭى سوربون ئۇنىۋېرسىتىتى</item>
<item><ref target="https://ug.wikipedia.org/wiki/پارىژ_4-ئۇنىۋېرسىت">پارىژ 4-ئۇنىۋېرسىت</ref>: سوربون ئۇنىۋېرسىتىتى</item>
<item><ref target="https://ug.wikipedia.org/wiki/پارىژ_5-ئۇنىۋېرسىت">پارىژ 5-ئۇنىۋېرسىت</ref>: دېكارت ئۇنىۋېرسىتىتى</item>
<item><ref target="https://ug.wikipedia.org/wiki/پارىژ_6-ئۇنىۋېرسىت">پارىژ 6-ئۇنىۋېرسىت</ref>: پىيەر ۋە مارىيە كىيۇرى ئۇنىۋېرسىتىتى</item>
<item><ref target="https://ug.wikipedia.org/wiki/پارىژ_7-ئۇنىۋېرسىت">پارىژ 7-ئۇنىۋېرسىت</ref>: دۆنى دىدېرو ئۇنىۋېرسىتىتى</item>
<item><ref target="https://ug.wikipedia.org/wiki/پارىژ_8-ئۇنىۋېرسىت">پارىژ 8-ئۇنىۋېرسىت</ref>: ۋەنسەن-سەن دۆنى ئۇنىۋېرسىتىتى</item>
<item><ref target="https://ug.wikipedia.org/wiki/پارىژ_9-ئۇنىۋېرسىت">پارىژ 9-ئۇنىۋېرسىت</ref>: پارىژ دوفىن ئۇنىۋېرسىتىتى</item>
<item><ref target="https://ug.wikipedia.org/wiki/پارىژ_10-ئۇنىۋېرسىت">پارىژ 10-ئۇنىۋېرسىت</ref>: پارىژ غەربى نانتەر-لادېفاڭىس ئۇنىۋېرسىتىتى</item>
<item><ref target="https://ug.wikipedia.org/wiki/پارىژ_11-ئۇنىۋېرسىت">پارىژ 11-ئۇنىۋېرسىت</ref>:جەنۇبى پارىژ ئۇنىۋېرسىتىتى</item>
<item><ref target="https://ug.wikipedia.org/wiki/پارىژ_12-ئۇنىۋېرسىت">پارىژ 12-ئۇنىۋېرسىت</ref>: ۋال دۆ ماغن ئۇنىۋېرسىتىتى</item>
<item><ref target="https://ug.wikipedia.org/wiki/پارىژ_13-ئۇنىۋېرسىت">پارىژ 13-ئۇنىۋېرسىت</ref>: شىمالى پارىژ ئۇنىۋېرسىتىتى</item></list><p>بۈگۈن بۇ ئۇنىۋېرسىتلارنىڭ ھەممىسىدە بولۇپ، جەمئى 336 مىڭ ئوقۇغۇچى بىلىم ئالىدۇ. ئۇنىۋېرسىتلار نامىنىڭ سانلاشتۇرۇلۇشى ئۇلارنىڭ ئوقۇتۇش ياكى نام دەرىجىسىگە قاراپ ئەمەس بەلكى قۇرۇلۇش ۋاقتىنىڭ ئىلگىرى-كىينلىكى بويىچە بېرىلگەن.</p></text></body></html>