<html><body><text id="wikipedia_ug_wikipedia_org__16461.html" ns="0" revid="142945" sourceurl="https://ug.wikipedia.org/wiki/%D8%A8%DB%87%D8%B1%DA%BE%D8%A7%D9%86_%D8%B4%DB%95%DA%BE%D9%89%D8%AF%D9%89" title="بۇرھان شەھىدى" type="wikipedia">بۇرھان شەھىدى<p>بۇرھان شەھىدى (<ref target="https://ug.wikipedia.org/wiki/1894">1894</ref>- يىل <ref target="https://ug.wikipedia.org/wiki/3-_ئوغۇز">3- ئوغۇز</ref> — <ref target="https://ug.wikipedia.org/wiki/1989">1989</ref>- يىل <ref target="https://ug.wikipedia.org/wiki/27-_تومۇز">27- تومۇز</ref>؛ <ref target="https://ug.wikipedia.org/wiki/ئۇيغۇر_لاتىن_يېزىقى">لاتىن</ref>: Burhan Shehidi، <ref target="https://ug.wikipedia.org/wiki/خەنزۇچە">خەنزۇچە</ref>: 包尔汉·沙希迪)، ئۇيغۇر سىياسىئون، ئىنقىلابچى، كوممۇنىست. <ref target="https://ug.wikipedia.org/wiki/شەرقىي_تۈركىستان">شەرقىي تۈركىستاننىڭ</ref> <ref target="https://ug.wikipedia.org/wiki/جۇڭگو">جۇڭگو</ref> توپرىقىغا رەسمىي قوشۇلىشىدا ھەسسىسى چوڭ بولغان.</p>
بالاللىقى
<p>بۇگۈنكى <ref target="https://ug.wikipedia.org/wiki/رۇسىيە_فېدېراتسىيىسى">رۇسىيە فېدېراتسىيىسى</ref> <ref target="https://ug.wikipedia.org/wiki/تاتارىستان">تاتارىستان جۇمھۇرىيىتىنىڭ</ref> پايتەختى <ref target="https://ug.wikipedia.org/wiki/قازان">قازان</ref> ۋىلايىتى تېتيوش ناھىيىسىدە، ئەسلى ئۇيغۇر بولغان، <ref target="https://ug.wikipedia.org/wiki/ئاقسۇ_ۋىلايىتى">ئاقسۇنىڭ</ref> <ref target="https://ug.wikipedia.org/wiki/ئونسۇ_ناھىيىسى">ئونسۇ</ref>دىن كەلگەن كۆچمەن ئائىلىدە توغۇلغان. <ref target="https://ug.wikipedia.org/wiki/1912">1912</ref>- يىلى <ref target="https://ug.wikipedia.org/wiki/چىڭ_سۇلالىسى">چىڭ سۇلالىسىنىڭ</ref> غولىشىدىن سوڭرە ئائىلىسى بىلەن بىرگە ۋەتەنگە قايتقان. سىياسىي ئىقتىساد ئىلىمىدە ئوقۇغان. <ref target="https://ug.wikipedia.org/wiki/1935">1935</ref>-يىلى شىنجاڭ خەلقىنىڭ جاھانگىرلىككە قارشى تۇرۇش بىرلەشمىسىگە قاتناشقان. 1938-يىلىدىن 1944-يىلىغىچە شىنجاڭدىكى مىلىتارىست <ref target="https://ug.wikipedia.org/wiki/شېڭ_شىسەي">شېڭ شىسەي</ref> تەرىپىدىن 7 يىللىق قاماق جازاسىغا ھۆكۈم قىلىنغان. 1945-يىلىدىن 1949-يىلىغىچە ئالدى كەينى بولۇپ شىنجاڭ ئۆلكىلىك خەلق ئىشلىرى نازارىتىنىڭ مۇئاۋىن نازىرى، دىخۇا (ھازىرقى ئۈرۈمچى) ۋىلايەتلەرنىڭ ۋالىيسى، شىنجاڭ ئۆلكىلىك ھۆكۈمەتنىڭ مۇئاۋىن رەئىسى، مىللىي ھۆكۈمەتنىڭ ئەزاسى، شىنجاڭ ئۆلكىلىك ھۆكۈمەتنىڭ رەئىسى بولغان. 1949-يىلى، ئۇ گېنېرال تاۋ سىيۆ بىلەن بىللە تېلېگرامما يوللاپ، تىنچ يول بىلەن ھەقىقەتكە قايتقان. جۇڭخۇا خەلق جۇمھۇرىيىتى قۇرۇلغاندىن كېيىن، شىنجاڭ ئۆلكىلىك خەلق ھۆكۈمىتىنىڭ رەئىسى قوشۇمچە ئۆلكىلىك يۇقىرى خەلق سوت مەھكىمىسىنىڭ باشلىقى، شىنجاڭ ئۇنىۋېرسىتېتىنىڭ مۇدىرى بولغان. 1953-يىلدىن كېيىن جۇڭگو خەلق سىياسىي مەسلىھەت كېڭىشى 2-، 3-، 5-، 6-نۆۋەتلىك مەملىكەتلىك كومىتېتىنىڭ مۇئاۋىن رەئىسى بولغان. </p>
<p>شىنجاڭ ئۇيغۇر ئاپتونوم رايونلۇق سىياسىي كېڭەشنىڭ رەئىسى، جۇڭگو ئىسلام دىنى جەمئىيىتىنىڭ مۇدىرى، پەخرىي باشلىقى ،1-، 2- نۆۋەتلىك مەملىكەتلىك خەلق قۇرۇلتىيى مىللەتلەر كومىتېتىنىڭ مۇئاۋىن مۇدىر ئەزاسى قاتارلىق ۋەزىپىلەرنى ئۆتىگەن. ھەمدە جۇڭگو بىلەن ھىندونېزىيەنىڭ دوستلۇق جەمئىيىتىنىڭ باشلىقى، جۇڭگو ئەرەب بىرلەشمە دوستلۇق جەمئىيىتىنىڭ باشلىقى، جۇڭگو خەلق دۇنيا تىنچلىقىنى قوغداش كومىتېتىنىڭ مۇئاۋىن رەئىسى، جۇڭگو ئاسىيا - ئافرىقا ئىتتىپاقلىقى كومىتېتىنىڭ مۇئاۋىن رەئىسى، جۇڭگو ئافرىقا خەلقى دوستلۇق جەمئىيىتىنىڭ مۇئاۋىن باشلىقى، جۇڭگو - ئافرىقا ئىلمىي جەمئىيىتىنىڭ مۇئاۋىن باشلىقى بولغان.  ئىلگىرى كېيىن بولۇپ ياۋروپادىكى ئون نەچچە دۆلەتنى زىيارەت قىلغان ھەمدە جۇڭگو مۇسۇلمانلىرىنى مەككىگە بېرىپ ھەج قىلىش ئۆمىكىنى مەككىگە ھەج  قىلىشقا ئاپارغان.</p>
<p>خەلقئارا تىنچلىق يىغىنىغا كۆپ قېتىم قاتناشقان، جۇڭگو خەلقى دۇنيادىكى ھەرقايسى ئەل خەلقى بىلەن، بولۇپمۇ ئەرەب، ئىسلام دۆلەتلىرى خەلقىنىڭ دوستلۇقىنى، دۇنيا تىنچلىقىنى قوغداش ئۈچۈن مۇھىم تۆھپە قوشقان.</p>
<p>1989- يىلى 27- ئاۋغۇست كۈنى 95 ياشىدا بېيجىڭدا قايتىش بولغان. </p>
مەنبە
<p><ref target="http://wiki.izda.com/?a=show&amp;id=9327">http://wiki.izda.com/?a=show&amp;id=9327</ref></p>
</text></body></html>