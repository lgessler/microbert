<html><body><text id="wikipedia_ug_wikipedia_org__9015.html" ns="0" revid="142604" sourceurl="https://ug.wikipedia.org/wiki/%D8%A6%D8%A7%D8%A8%D8%AF%DB%87%D8%B1%D8%A7%D8%AE%D9%85%D8%A7%D9%86_%D9%85%DB%87%DA%BE%D9%89%D8%AA%D9%89" title="ئابدۇراخمان مۇھىتى" type="wikipedia">ئابدۇراخمان مۇھىتى
<p>ئابدۇراخمان مۇھىتى 1910 - يىلى تۇرپان ئاستانە يېزىسىنىڭ غۇجام ئالدى مەھەللىسىدە ھاللىق دېھقان ئائىلىسىدە دۇنياغا كەلدى. 1918 - يىلىدىن 1924 - يىلىغىچە ئاستانىدىكى «مەقسۇدىيە مەكتىپى» دە ئوقۇدى. 1924 - يىلىدىن 1931 - يىلىغىچە ئائىلىسىدە بولدى. 1932 - يىلى مەقسۇت مۇھىتى، مەھمۇت مۇھىتلار باشچىلىقىدا قوزغالغان دېھقانلار ئىنقلابىغا قاتناشتى.1933 - يىلى ئەتىيازدا دېھقانلار قوزغىلىڭى مەغلۇبىيەتكە ئۇچرىغاندا، كىچىك ئاتىسى مەھمۇت سىجاڭ قوشۇنى بىلەن قەدىمى شەھەر - قەشقەرگە باردى.</p>
<p>1934 - يىلى ئۇ بىر تۈركۈم ياشلار بىلەن بىللە تاشكەنت شەھىرىگە بېرىپ «ئوتتۇرا ئاسىيا ئۇنۋېرسىتېتى» نىڭ مەمۇرىي - ھوقۇق پاكۇلتېتىدا ئۈچ يىل ئوقۇدى. 1937 - يىلى 7 - ئايدا ئوقۇشنى تاماملاپ، چۆچەك ئارقىلىق ئۈرۈمچىگە قايتىپ كەلدى. 1938 - يىلى 4 - ئاينىڭ 17 - كۈنى شېڭ شىسەي تەرىپىدىن تۈرمىگە تاشلىنىپ تاكى 1944 - يىلنىڭ ئاخىرغا كەلگەندە تۈرمىدىن قويۇپ بېرىلدى. ئۇ ئۆز يۇرتى ئاستانىگە قايتىپ كېلىپ «ئاستانە ئۇيغۇر ئاقارتىش ئۇيۇشمىسى» دا خىزمەت قىلدى. 1945 - يىلى ئەتىيازدا بورھان شەھىدى تۇرپانغا كېلىپ ئۇنى ئۈرۈمچىگە بىللە ئېلىپ بېرىپ خىزمەتكە ئورۇنلاشتۇرۇپ قويدى.</p>
<p>1946 - يىلى 1 - ئاينىڭ 2 - كۈنى گومىنداڭ تەرەپ بىلەن ئۈچ ۋىلايەت ئىنقلابىي كۈچلىرى ئۈرۈمچىدە 11 بېتىم ئىمزالاندى. 11 بېتىمنىڭ روھى بويىچە ئابدۇراخمان مۇھىتى 1946 - يىلى 8 - ئايدا تۇرپان ناھىيىلىك ھۆكۈمەتنىڭ ھاكىملىقىغا تەيىنلەيدى.</p>
<p>ئابدىراخمان مۇھىتى تۇرپانغا ھاكىم بولغان مەزگىلدە تۇرپانغا ئىنقىلابىي تەشكىلات - خەلق پارتىيىسىگە رەھبەرلىك قىلدى.</p>
<p>1947 - يىلى 8 - ئاينىڭ 8 - كۈنى ئابدۇراخمان مۇھىتى پارتىزانلانى باشلاپ ئۈچ ۋىلايەتلىكە بېرىپ، خەلقچىل ياشلار تەشكىلاتىدا ئىشلىدى.</p>
<p>ئابدۇراخمان مۇھىتى 1956 - يىلى كوممۇنىستىك پارتىيىگە كىردى ۋە خەلق ئىشلار نازارىتىنىڭ نازىرى، سىياسىي كېڭەش كاتىبى، مىللىي ئىشلار كومىتېتى ئەزاسى. 1 - نۆۋەتلىك مەملىكەتلىك خەلق قۇرۇلتىيىنىڭ ۋەكىلى، شىنجاڭ ئۇيغۇر ئاپتونوم رايونلۇق بىرلىك سەپ بۆلۈمىنىڭ مۇئاۋىن باشلىقى، شىنجاڭ ئۇيغۇر ئاپتونوم رايونلۇق پارتكومنىڭ ھەيئىتى قاتارلىق ۋەزىپىلەرنى ئۆتىدى. ئۇ 1957 - يىلى 9 - ئاينىڭ 3 - كۈنى كېسەل سەۋەبى بىلەن 47 يېشىدا ئۈرۈمچىدە ۋاپات بولدى.</p>
<p>1932- يىلى قوزغالغان <ref target="https://ug.wikipedia.org/wiki/مەخسۇت_مۇھىتى">مەخسۇت مۇھىتى</ref> ، <ref target="https://ug.wikipedia.org/wiki/مەھمۇت_مۇھىتى">مەھمۇت مۇھىتى</ref> باشچىلىقىدىكى تۇرپان دېھقانلار قوزغىلىڭىنىڭ ۋە ئۈچ ۋىلايەت مىللىي ئىنقىلابىنىڭ ئاكتىپ قاتناشقۇچىسى ئابدۇراخمان مۇھىتى تۇرپاندا تۇغۇلغان . ئۇ ھاياتىدا &lt;&lt;ئاستانە ئۇيغۇر ئاقارتىش ئۇيۇشمىسى &gt;&gt;، ئۈچ ۋىلايەت ئىنقىلابىنىڭ خەلقچىل ياشلار تەشكىلاتى قاتارلىق مۇھىم ئورۇنلاردا ئىشلەپ ، شۇ چاغلاردىكى ۋەزىيەت ئۇچۇن تۈرتكىلىك روللارنى ئوينىغان . خەلقىمىز بۇ ئوغلاننى مەڭگۇ ئەسلەيدۇ .</p>
</text></body></html>