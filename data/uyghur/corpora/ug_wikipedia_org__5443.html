<html><body><text id="wikipedia_ug_wikipedia_org__5443.html" ns="0" revid="152554" sourceurl="https://ug.wikipedia.org/wiki/%D9%86%D9%89%D9%84%D9%82%D8%A7_%D9%86%D8%A7%DA%BE%D9%89%D9%8A%D9%89%D8%B3%D9%89" title="نىلقا ناھىيىسى" type="wikipedia">نىلقا ناھىيىسى
<p><hi rend="bold">نىلقا ناھىيىسى</hi> (<ref target="https://ug.wikipedia.org/wiki/ئۇيغۇر_لاتىن_يېزىقى">ئۇيغۇر لاتىن يېزىقى</ref>: <hi rend="bold">Nilqa Nahiyisi</hi>)  <ref target="https://ug.wikipedia.org/wiki/شىنجاڭ_ئۇيغۇر_ئاپتونوم_رايونى">شىنجاڭ ئۇيغۇر ئاپتونوم رايونى</ref> دائىرىسى ئىچىدىكى بىر شەھىر بۇلۇپ مەمۇرى جەھەتتىن <ref target="https://ug.wikipedia.org/wiki/ئىلى_قازاق_ئاپتونوم_ئوبلاستى">ئىلى قازاق ئاپتونوم ئوبلاستى</ref> تىگە قارايدۇ. نىلقا ناھىيىسى <ref target="https://ug.wikipedia.org/wiki/ئىلى_دەرياسى">ئىلى دەرياسى</ref>نىڭ يۇقىرى ئېقىنىغا جايلاشقان. شەرقىي تەرىپى <ref target="https://ug.wikipedia.org/wiki/خېجىڭ_ناھىيىسى">خېجىڭ ناھىيىسى</ref> ۋە <ref target="https://ug.wikipedia.org/wiki/ساۋەن_ناھىيىسى">ساۋەن ناھىيىسى</ref> بىلەن، غەربىي تەرىپى <ref target="https://ug.wikipedia.org/wiki/غۇلجا_ناھىيىسى">غۇلجا ناھىيىسى</ref> بىلەن، جەنۇبىي تەرىپى <ref target="https://ug.wikipedia.org/wiki/كۈنەس_ناھىيىسى">كۈنەس ناھىيىسى</ref>، <ref target="https://ug.wikipedia.org/wiki/توققۇزتارا_ناھىيىسى">توققۇزتارا ناھىيىسى</ref> بىلەن تۇتىشىدۇ. شىمال تەرىپى <ref target="https://ug.wikipedia.org/wiki/شىخۇ_شەھىرى">شىخۇ شەھىرى</ref>، <ref target="https://ug.wikipedia.org/wiki/جىڭ_ناھىيىسى">جىڭ ناھىيىسى</ref> ۋە <ref target="https://ug.wikipedia.org/wiki/كۈيتۇن_شەھىرى">كۈيتۇن شەھىرى</ref> بىلەن تۇتۇشىدۇ. شەرقىدىن غەربىگىچە بولغان ئۇزۇنلۇقى 243 كىلومېتىر، جەنۇبىدىن شىمالىغىچە بولغان كەڭلىكى 70 كىلومېتىر. ئومۇمىي يەر كۆلىمى 11 مىڭ 700 كۋادرات كىلومېتىر. ناھىيىگە بىر بازار، 10 يېزا، 93 كەنت ئاھالە كومىتېتى قارايدۇ. تۇرۇشلۇق ئورۇنلاردىن ئىشلەپچىقىرىش - قۇرۇلۇش بىڭتۇەنى يېزا ئىگىلىك 4 - شىسىنىڭ ئۈچ تۇەن - مەيدانى. شىنجاڭ ھەربىي رايونىنىڭ نىلقا ھەربىي ئات مەيدانى، غەربىي تىيانشان ئورمانچىلىق ئىدارىسىنىڭ نىلقا ئورمانچىلىق مەيدانى، ئاپتونوم رايونلۇق چارۋىچىلىق نازارىتىنىڭ كۈنەس قوي فېرمىسى قاتارلىق ئورۇنلار بار. ناھىيە مەركىزى بىلەن ئۈرۈمچى شەھىرىنىڭ ئارىلىقى 585 كىلومېتىر.</p>
مەمۇرىي رايون
<p>نىلقا شەھىرى قارمىقىدا 1 دانە<ref target="https://ug.wikipedia.org/wiki/بازارلىق">بازارلىق</ref> بار بولۇپ، ئۇلار تۆۋەندىكىچە:</p>
<list type="unordered"><item><hi rend="bold">ئىزاھات:</hi></item></list>
<p>نىلقا ناھىيىسى قارمىقىدا 10 دانە يېزا بار بولۇپ، ئۇلار تۆۋەندىكىچە:</p>

يەر تۈزۈلۈشى
<p>ناھىيىنىڭ يەر شەكلىدىن قارىغاندا شەرقىي ئېگىز، غەربىي پەس بولۇپ، تاغلىق جايلار 55% نى، ئېدىرلىق 30% نى، دەريا ۋادىسى 15% نى ئىگىلەيدۇ. قاش دەرياسى شەرقتىن غەربكە قاراپ ناھىيىدىن ئېقىپ ئۆتكەن بولۇپ، يىللىق ئېقىن مىقدارى  4  مىليارد 40  مىليون كۇب مېتىر. تۈزلەڭلىك رايونلىرىدىكى يەر ئاستى سۈيىدىن پايدىلىنىش مىقدارى 313 مىليون كۇب مېتىر. يىلپىز، قارا تايغان بۇغا، سۇغۇر، ئۇلار قاتارلىق ياۋايى ھايۋانات بايلىقلىرى ۋە جىگدە، سوغىگۈل، چاكاندا، قارلەيلىسى، بوۋانە، قانتېپەر قاتارلىق ياۋا ئۆسۈملۈك بايلىقلىرى بار. ھازىرغىچە بايقالغان كان مەھسۇلاتلىرى بايلىقلىرىدىن كۆمۈر، مىس، ئاليومىن، ئالتۇن، سىڭىرتاش، خرۇستال تاش قاتارلىقلار بار.</p>
يېزا ئىگىلىكى
<p>ناھىيە چارۋىچىلىقنى ئاساس قىلىدۇ. ھازىر 20 مىڭ 400 گېكتار (306 مىڭ مو) تېرىلغۇ يەر، 58 مىڭ 300 گېكتار (874 مىڭ 500 مو) ئورمانلىق. 657 مىڭ 900 گېكتار (9 مىليون 886 مىڭ 500 مو) يايلاق بار. يەنە 72 مىڭ 007 گېكتار (بىر مىليون 90 مىڭ مو) تېرىقچىلىق قىلىشقا بولىدىغان يەر بار. ئاساسلىق قازاق ئېتى، شىنجاڭ قوڭۇر كالىسى، شىنجاڭ ئىنچىكە يۇڭلۇق قويى، تۆگە قاتارلىق چارۋىلار بېقىلىدۇ، ھەسەل ھەرىسى بېقىشمۇ بەلگىلىك كۆلەمگە ئىگە. بۇغداي، كۆممىقوناق، قوناق، مەيلىقدان، ياڭيۇ قاتارلىق يېزا ئىگىلىك مەھسۇلاتلىرى، ئېلېكتر ئېنېرگىيىسى، خىمىيە سانائىتى، كۆمۈر، سېمونت، گۆش پىششىقلاپ ئىشلەش، سۈت مەھسۇلاتلىرى، ئاشلىق - ماي ۋە يېمەكلىك پىششىقلاپ ئىشلەش قاتارلىق سانائەت تۈرلىرى بار. </p>
ئىقلىمى
<p>نىلقا ناھىيىسىنىڭ ئىقلىمى مۆتىدىل بەلۋاغنىڭ مۆتىدىل قۇرغاق كىلىمات ئىقلىمىغا كىرىدۇ. يىللىق ئوتتۇرىچە تېمپېراتۇرىسى  5.7℃، ئەڭ يۇقىرى تېمپېراتۇرا 37.9℃، ئەڭ تۆۋەن تېمپېرتۇرا  - 39.9℃. قۇياشنىڭ يىللىق ئوتتۇرىچە يورۇتۇش ۋاقتى  2795.8 سائەت،  10℃ يىغىندا تېمپېراتۇرا 2369.2℃، قىروسىز مەزگىلى  102 كۈن. يىللىق ئوتتۇرىچە ھۆل - يېغىن مىقدارى  353.4 مىللىمېتىر. سۇنىڭ يىللىق ئوتتۇرىچە پارغا ئايلىنىش مىقدارى  1471.8  مىللىمېتىر. </p>
</text></body></html>