<html><body><text id="wikipedia_ug_wikipedia_org__11877.html" ns="0" revid="75853" sourceurl="https://ug.wikipedia.org/wiki/%D8%B3%D9%89%D8%B1%D8%A7%D8%AC%D9%89%D8%AF%D9%89%D9%86_%D8%A6%D9%89%D8%B3%D8%B1%D8%A7%D8%A6%D9%89%D9%84" title="سىراجىدىن ئىسرائىل" type="wikipedia">سىراجىدىن ئىسرائىل
<p>1959 - يىلى شىنجاڭدا  تۇنجى ئىشلىگەن ، ئۇيغۇر  دېھقانلىرىنىڭ كوپىراتسىيىلىشش ، يولغا مېڭىش  جەريانىدىكى قايناق تۇرمۇشى ، ئۆتكۇر ئائىلە زىددىيەتلىرى  ۋە ئىلغارلىق بىلەن قالاقىلىق ، تۇغرا ئىدىيە بىلەن خاتا يول ئۇتتۇرىسىدا كەسكىن كۈرەش  تەسۋىرلەنگەن ھېكايە  فىلىم «بوستانلىقتا تەنتەنە» دە ئەر باش  قەھىرىمان بارات  مۇدىر  ئۇبرازىنى يۇقىرى ماھارەت بىلەن  يارىتىپ  زور ئالقىشقا ئېرىشكەن ۋە چۇڭقۇر  ھۇرمەتكە  سازاۋەر  بولغان پېشقەدەم ئارتىس  سىراجىدىن ئىسرائىل كېسەل سەۋەبىدىن 1989 - يىلى 11- ئاينىڭ 4 - كۈنى  ۋاپات  بولدى .  لېكىن ، ئۇنىڭ ئېكران ئۇبرازى ، ئۇيغۇر خەلقىنىڭ كىنو ۋە سەھنە سەنىئىتىگە قۇشقان  تۆھپىسى مەڭگۈ يادلىنىدۇ. سىراجىدىن ئىسرائىل 1928 - يىلى 6 - ئايدا غۇلجا ناھىيىسىنىڭ  تۇرپانيۈزى  يېزىىسىدا كەمبەغەل دېھقان ئائىلىسدە دۇنياغا كەلگەن بولۇپ ، ئائىلىسىدىكلەرنىڭ ھەممىسى دېگۈدەك سەنئەتخۇمار كىشىلەردىن ئىدى ، ئۇنىڭ دادىسى خەلق ناخشىلىرىنى ئېيتشقا  ، ئانىسى دۇتار چېلىشقا ماھىر بولغاچقا ، بۇ ئائىلىۋى  مۇھىت كىچىك سىراجىدىنغا بىۋاسىتە تەسىر كۆرسىتىپ ئۇنىڭ سەنئەتكە بولغان قىزقىشىنى قۇزغىدى ، ئۇنىڭ ئۈستىگە ئۇنىڭ يۇرتىدىكى مەشرەپ ۋە تۈرلۈك سەنئەت پائالىيەتلىرى ئۇنىڭ بۇ ئىشتىياقىنى ، ئىنتىلىشىنى تېخىمۇ  كۈچەيتتى ئۇ ئۇرغۇپ تورغان قىزىقىش بىلەن سەنئەت يولىغا قەدەم قويۇپ خەلق ناخشىلىرىنى  جاراڭلىق، راۋان ئېيتالايدىغان ، تەمبۇر ، نەي قاتارلىق چالغۇلارنىمۇ چالالايدىغان بولدى. 1947 - يىلى  سىراجىدىن ئىسرائىل«ئىلى تىياتىرى» ئۆمىكىگە شىتاتلىق ئارتىس بولۇپ قوبۇل قىلىنغانىدىن  كېيىن، ئارتىسلىق سەھنە ھاياتىغا رەسمىي قەدەم قويدى ۋە پېشقەدەم ئارتىسلارنى ئۇستاز تۇتۇپ ،جاپالىق مەشىق قىلىپ ، ناھايىتى تېز ئالغا باستى . 1948 - يىلى «ئىلى تىياتىرى» ئۆمىكى سەھنىلەشتۈرگەن  «غىرىپ - سەنەم» دارامىسدا غېرىپنىڭ رولنى ئېلىش ۋەزىپىسى سىراجىدىنغا  تاپشۇرۇلدى. دېھقان ئائىلىسىدىن كېلىپ چىققان ، ئۇنىڭ ئۇستىگە سىستېمىلىق سەنئەت نەزەرىيىسى تەربىيسى ۋە ئەمەلىيىتىنىڭ زادىلا  باشتىن كەچۈرۈپ باقمىغان سىراجىدىن بۇ ۋەزىپىنى ياخشى ئۇرۇنداش يولىدا ھارماي- تالماي ئىزدىنىپ ، سەھنە ئەسىرىنى تەكرار ئوقۇپ  ئانالىز قىلىپ ، ناخشىلىرىنى پىششىق يادلاپ  ئىگلەپ ،ئاخىرى غېرىپنىڭ رولنى مۇۋەپپەقىيەتلىك ئالدى، ئۇ بەزىدە بۇ درامىدىكى شاھى ئابباس رولىنىمۇ ئېلىپ ، تاماشىبىلارنىڭ تەرپىدىن يۇقىرى باھاغا  ئېرىشتى. كېيىن ئۇ يەنە «قانلىق  داغ» دارامىسدا  ئەر باش قەھىرىمان ئەيسا ، «پىغانلىق كۈنلەر» ، دارامىسدا  غۇپۇر ، «غۇنچەم» دارامىسدا  نۇرۇم  رولىنى ئۇنىڭدىن باشقا «رابىيە _ سەئىدىن» ، «ئارشىن - مال ئالان» ، «لەيلى - مەجنۇن» قاتارلىق تىياتىرلاردىمۇ ئاساسلىق روللارنى ئېلىپ ، تاماشىبىنىلارنىڭ ھۆرمىتىگە ، ماختىشغا ئېرىشتى . ئازادلىقتىن كېيىن ئۇ 1952 - يىلدىن باشلاپ خەلق ئازادلىق ئارمىيىسىنىڭ 5- كورپۇس سەنئەت ئۆمىكىدە مۇئاۋىن رېژسسور بولۇپ ئىشلىدى . 1956 - يىلى شىنجاڭ ناخشا -ئۇسسۇل ، دراما -تىياتىر ئۆمىكىگە يۆتكەپ كېلىندى . كېيىنكى  مەزگىلدە ئۇ «يالغۇز قىز»،  «غۇنچەم»  ، «گۈلدۈرى بار، يامغۇرى يۇق» ، «قىزىل بايراق لەپىلدىمەكتە»، «ئاۋغۇست بورانلىرى» ، «كۈرەش  يولى» ، «غېرىپ - سەنەم» ، «يالقۇنتاغ  غەزىپى» قاتارلىق  دراما ئۇپېرالاردا ئاساسلىق ۋە قۇشۇمچە روللارنى  ئېلىپ تاماشىبىنىلاردا  چۇڭقۇر تەسىر  قالدۇردى . سىراجىدىن ئىسرائىل ئۇيغۇر تۇرمۇشى ئەكىس ئەتتۇرۈلگەن  تۇنجى ھېكايە فىلىم  «بوستانلىقتا تەنتەنە»دە رول ئېلىش بىلەن ئېكرانغا قەدەم  باسقان بولۇپ ، فىلىمدىكى ئالىي  كوپىراتسىيىە مۇدىر باراتنىڭ رولنى ۋايىغا يەتكۈرۈپ يارىتىش كەڭ كىنو  تاماشىبىلارنىڭ قەلبىنى زىلزىلىگە سالغاندى . سىراجىدىن ئىسرائىل سەھنە -ئېكران ھاياتى بىلەن خەلقىمىزگە تونۇلغاندىن سىرت ، ئۇ ناخشا - مۇزىكا  ئىجادىيەت  ياراتقان . ئۇ سەنئەت ھاياتىدا «تاۋلىنىپ جەڭلەر ئارا» ، «ھاجەت» ، «گۈزەل ئىلى باغلىرى» ، «ۋەتىنىم» ، «سۆيۇملۇك  جۇزڭلى» ، «يېرىمىز  گۈزەل گۈلشەن» ،  «قەدىردان ئاتا- ئانا»، «ئەلنىڭ نىجات  يۇلتۇزى »قاتارلىق يىگىرمىگە يېقىن  ناخشا ئىشلىگەن. سىراجىدىن ئىسرائىل ھايات  ۋاقتىدە جۇڭگو تىياتىرچىلار جەمئىيىتى شىنجاڭ شۆبىسىنىڭ ئەزاسى ئىدى . ئۇنىڭ مىللىي  سەنئىتىمىز ، كىنوچىلىقىمىزنىڭ  گۈللىنىشى  ئۈچۈن قۇشقان تۆھپىسى ئەبەىلئەبەد ئۇنتۇلمايدۇ. <ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-1">[1]</ref></p>
مەنبەلەر
</text></body></html>