<html><body><text id="wikipedia_ug_wikipedia_org__9776.html" ns="0" revid="39285" sourceurl="https://ug.wikipedia.org/wiki/%D9%85%DB%86%D9%8A%D8%AF%D9%89%D9%86_%D8%AE%DB%95%D9%84%D9%BE%DB%95%D8%AA" title="مۆيدىن خەلپەت" type="wikipedia">مۆيدىن خەلپەت<p>مۆيدىن خەلپەت 19-ئەسىرنىڭ ئوتتۇرىلىرىدا ھازىرقى تۇرپان شەھرىدىكى <ref target="https://ug.wikipedia.org/wiki/قاراغوجا_يېزىسى">قاراغوجا يېزىسى</ref> مۇجاڭ مەھەللىسىدە دۇنياغا كىلىدۇ . مۆيدىن ئەمدىلا ئەقلىگە كەلگەندە ئاتىسى ئۆلۈپ كىتىدۇ . ئۇنىڭ ئانىسى لۈكچۈندىكى غوجامنىياز ئاخۇنلۇق دەيدىغان ئۆلىما ئدەمنىڭ قىزى بۇلۇپ ، ئۇ ئوغلىنى ياخشى ئادەم قىلىپ تەربىيلەش ئۈچۈن غوجامنىياز ئاخۇنغا تەربىيلەشكە بېرىدۇ . بوۋىسى مۆيدىننى ئەتراپلىق تەربىيلەيدۇ . مۆيدىن دىنى بىلىم جەھەتتىكى ئىقتىدارىنى تۇلۇق يىتىلدۈرۈش ئۈچۈن ئاقسۇغا بېرىپ «مەدرىس» تە ئۇقۇپ ، ئۇزۇنغا بارمايلا خەلپەت دەرىجىسىگە يىتىدۇ . شۇنىڭ بىلەن يۇرت ئىچىدە ئىززەت-ئابرويغا ئىگە بۇلۇپ ، جامائەتچىلىككە تۇنۇلۇشقا باشلايدۇ . ئەنە شۇچاغلاردا مۆيدىن خەلپەت يۇرت كېزىپ غۇلجىغا بارىدۇ . غۇلجىنىڭ شاڭيۇسى غازى ( پىچان خاندۇلۇق ) ئۇنىڭ نام شۆھرەتىنى ئاڭلاپ  ئۇنى ئىزدەپ تېپىپ ئۆز ئۆيىدە تۇرغۇزىدۇ ، ئۇنى بىر مەزگىل تۇرغۇزغاندىن كىيىن قەشقەرلىك نەمەت شاڭيۇنىڭ قىزى تاجىنىسا بىلەن تويىنى قىلىپ قۇيىدۇ . ئۇلار بىر بالىلىق بۇلىدۇ . بالىغا مەخسۇم دەپ ئىسىم قۇيىدۇ . ئۇ غۇلجىدا تۇرۇش جەريانىدا سوۋېت ئىتىپاقىنىڭ پەرغانە دىگەن يېرىدىن كىلىپ غۇلجىدا ئولتۇراقلىشىپ قالغان شەمسىدىن ھەزرەت دىگەن كىشىدىن تەلىم ئېلىش بىلەن ئىشان بۇلىدۇ . شۇنىڭ بىلەن غۇلجىدا بىر مۇنچە ئادەملەر ئۇنىڭغا مۇرت بۇلىدۇ .
بۇدەل 1911-يىلىدىكى شىنخەي ئىنقىلابىدىن كىيىن شىنجاڭدا بارلىققا كەلگەن ئىككى خىل ھاكىمىيەت ، يەنى ئىلى ۋاقىتلىق ھۆكۈمىتى بىلەن ئۈرۈمچىدىكى مانجۇ خانلىقى ھۆكۈمىتى ئوتتۇرىسىدا ئۇرۇش باشلىنىش ئالدىدا تۇرىۋاتقان مەزگىل ئىدى .  مۆيدىن خەلپەت دىنى ئۆلىما بۇلۇپلا قالماستى نتەرەققىيپەرۋەر كىشى ئىدى . ئۇ يۇرت كىزىش ئارقىلىق ھەرقايسى جايلاردىكى ناھەقچىلىق ئىشلارنى ئۆز كۆزى بلەن كۆرىدۇ . بۇلار ئۇنىڭ ئىدىيىسىگە چوڭقۇر تەسىر قىلىپ ، ئىستىبدات ھاكىمىيەتكە بولغان ئۆچمەنلىكنى كۈچەيتىدۇ . شۇڭا ھەرخىل پائالىيەت سورۇنلىرىدا خەلق ئاممىسىغا تەشۋىق تەربىيە ئېلىپ بېرىپ ، ئەكسىيەتچى ھۆكۈمەتنىڭ خەلق ئۈستىدە يۈرگۈزگەن جىنايەتلىرى ئۈستىدىن شىكايەت قىلىپ ، خەلقنىڭ ئەكسىيەتچى ھۆكۈمەتكە بولغان ئۆچمەنلىكىنى قوزغايدۇ . ئەكسىيەتچى ھۆكۈمەت ئورۇنلىرى ئۇنى «ئېھتىيات قىلىدىغان ئادەم» قاتارىغا كىرگۈزۈپ ، غۇلجا يامۇلىغا قاماپ قۇيىدۇ . غۇلجا خەلقى مۆيدىن خەلپەتنى قۇتقۇزۇش قارارىغا كېلىپ ، يامۇلغا غازى شاڭيۇ باشلىق ھۈسەنباي ، ياقۇپ باي ، سۇلتان باي قاتارلىق مۆتىۋەر كىشلەرنى كىرگۈزىدۇ . يامۇلدىكىلەر قالايمىقان ھەركەت قىلماسلىق شەرتى بىلەن مۆيدىن خەلپەتنى ۋەكىللەرگە كېپىللىككە تاپشۇرۇپ بېرىدۇ . </p>
<p>مۆيدىن خەلپەت يامۇلدىن چىقىپ ئۆز پائالىيەتلىرىنى توختىتىپ قويمايدۇ ، كىيىن ئىلى ۋىلايىتىنىڭ كۈنەس ناھىيىسىگە بېرىپ قازاق خەلقىنىڭ ئىززەت ھۈرمىتىگە ئېرىشىدۇ . ۋە قازاق ئاخۇنلىرىدىن جاندار ئەلى مۇپتى ، شېلى ئەلەم ئاخۇن قاتارلىق كىشىلەرنى دوسىت تۇتىدۇ . ئۇ قەيەرگىلا بارمىسۇن ئۆز يۇلىدىن قايىتمايدۇ . شۇڭا ھۆكۈمەت دائىرىلىرى ئۇنى يەنە تۇتۇپ كېلىپ ئۆلۈمگە ھۆكۈم قىلماقچى بۇلىدۇ . يۇرت چوڭلىرى ئوتتۇرىغا چۈشكەنلىكتىن تۇرپانغا سۈرگۈن قىلىدۇ . تۇرپان يامۇلى مۆيدىن خەلپەتنى قاراغوجىغا ئېلىپ بېرىپ ، توختى دورغىغا تاپشۇرۇپ بېرىدۇ . </p>
<p>مۆيدىن خەلپەت قاراغوجىغا كەلگەندىن كىيىنمۇ ئۆز ئىرادىسىدىن قەتئى يانمايدۇ . ئاستانە ، قاراغوجا خەلقىنى تەشكىللەپ ، قوزغىلاڭ كۈتۈرۈشكە تەييارلىنىدۇ . بۇ چاغدا مۆيدىن خەلپەت تۆمۈر خەلىپىنىڭ قۇمۇل خەلقىنى باشلاپ قوزغىلاڭ كۈتۈرۈپ غەلبىگە ئېرىشكەنلىكىنى ئاڭلاپ ، تۈمۈر خەلپە بىلەن بىرلىكتە كۈرەش قىلىشنى پىلانلاپ ، ئىشەنىچلىك ئادەملىرىدىن سەيپۇل دېھقان ۋە قاراغوجىلىق مەشغھۇر چېلىشچى مامۇت زورنى ئالاقە باغلاشقا ئەۋەتىدۇ . </p>
<p>قۇمۇل شەھرىگە ھۇجۇم قىلىشقا تەييارلىنىپ تۇرغان <ref target="https://ug.wikipedia.org/wiki/تۆمۈر_خەلىپە">تۆمۈر خەلىپە</ref> ئالاقىچىلارنى قىزغىن قارشى ئالىدۇ ۋە تۇرپان قزغىلاڭچىلىرىغا 80 تال مىلتىق ، 1000 تال ئوق ، دورا بېرىدۇ .مۆيدىن خەلپەت <ref target="https://ug.wikipedia.org/wiki/تۆمۈر_خەلىپە">تۆمۈر خەلىپە</ref> باشچىلىقىدىكى قۇمۇل قوزغىلاڭچىلىرنىڭ ئەۋەتكەن ياردىمىگە چوڭقۇر مىننەتدارلىق بىلدۈرىدۇ ۋە قۇرالغا ئىگە بولغان تۇرپان دېھقانلىرىنى تەشكىللەپ 1912-يىلى كۈزدە قوزغىلاڭ كۈتۈرىدۇ . بۇ قوزغىلاڭغا پىچان توقسۇن دېھقانلىرىمۇ ئاۋاز قۇشىدۇ . بۇ قوزغىلاڭ تۇرپان خەلقى ئارىسىدا مۆيدىن خەلپەت يېغىلىقى دەپ ئاتىلىدۇ .</p>
<p><ref target="https://ug.wikipedia.org/wiki/شامەخسۇت">شامەخسۇت</ref> بىلەن لۈكچۈن ۋاڭ پۈتۈن كۈچى بىلەن <ref target="https://ug.wikipedia.org/wiki/قۇمۇل">قۇمۇل</ref> ۋە <ref target="https://ug.wikipedia.org/wiki/تۇرپان">تۇرپان</ref> قوزغىلاڭچىلرىنى باستۇرۇشقا ئۇرۇنۇپ كۆرگەن بولسىمۇ قوزغىلاڭچىلارغا تاقابىل تۇرالمايدۇ . ئاخىر ياڭزىڭشىندىن ياردەم سورايدۇ . ياڭزىڭشىن قوزغىلاڭچىلارنى تازىلاشقا ئەسكەر چىقارغان بولسىمۇ ئارقا-ئارقىدىن مەغلۇپ بۇلىدۇ . ئاخىر ئۇ دېھقانلار قوزغىلىڭىغا نىسبەتەن « قورقىتىش ، يۇمشىتىش» تاكتىكىسىنى ئىشقا سېلىپ ، بىر تەرپتىن قوزغىلاڭچىلارغا تەسەلى ئېيتىش مەزمۇنىدا ئېلان چىقارسا ، يەنە بىرتەرەپتىن «ھۇشۇڭلارنى تېپىڭلار ، بولمىسا ئەدىۋىڭلار بېرىلىدۇ» دەپ ۋەھىمە سالىدۇ . قوزغىلاڭچىلار ئىچىگە ئادەم ئەۋەتىپ «باج سېلىق ئالۋان ياساق ئازايتىلىدۇ ، ئادىللىق بىلەن ئىش كۆرۈلىدۇ» دەپ قۇرۇق ۋەدە قىلىپ ، قوزغىلاڭچىلارنى سۆھبەتكە چاقىرىدۇ . لېكىن قوزغىلاڭچىلار ئۇ گەپلەرگە قۇلاق سالماي كۈرەشنى داۋاملاشتۇرىدۇ . ياڭزىڭشىن ئاخىرى دىنى ئىمتىياز ئىگىلىرىنى ئىشقا سېلىپ قوزغىلاڭچىلار سېپىنى پارچىلاپ ، «بىر بىرلەپ يۇقىتىش» كۇيىغا چۈشىدۇ . خۇيزۇ قىسمىنىڭ يىڭجاڭى لى شۇ فۇ ۋە فىڭ ھاجى قاتارلىق دىندارلارنى ئىشقا سالىدۇ . ئۇلار قوزغىلاڭچىلارنىڭ تەلىپىنى ئۇرۇنداشقا تۈمۈر خەلپە ۋە باشقا قوزغىلاڭچىلارنىڭ ھاياتىغا دەخلى يەتكۈزمەسلىككە ۋەدە قىلىدۇ . قۇرئان تۇتۇپ قەسەم ئىچىدۇ . نەتىجىدە ياڭزىڭشىن بىلەن تۈمۈر خەلىپە ئوتتۇرىسىدا بىر مۇنچە شەرتلەر بۇيىچە كىلىشىم تۈزۈلۈپ ، تۈمۈر خەلپنى ئۈرۈمچىگە يۆتكەيدۇ .<ref target="https://ug.wikipedia.org/wiki/ياڭ_زېڭشىن">ياڭ زېڭشىن</ref> تۇرپان قوزغىلاڭچىلىرىنىمۇ يۇقىرىقى ئۇسۇل بۇيىچە ئالداپ قولغا كەلتۈرۈپ ، قوزغىلاڭچىلارنى مۆيدىن خەلپەت باشچىلىقىدا بىر يىڭ قىلىپ تەشكىللەپ ئۈرۈمچىگە يۆتكەپ چىقىپ ئۇلارنى يۇقىتىش سۈيىقەستىنى پىلانلايدۇ .</p>
<p>تۈمۈر خەلپە ، مۆيدىن خەلپەتلەر ئۈرۈمچىگە كەلگەندىن كىيىن ئۇلار تەرەپتىن تەيىنلەنگەن يۇرت باشلىقلىرى ئەمەلدىن قالدۇرۇلىدۇ . قوزغىلاڭغا قاتناشقان دېھقانلاردىن تەتۈر ھېساب ئېلىنىدۇ . بىر قىسىم كىشلەر زىندانغا تاشلىنىدۇ . شۇڭا تۈمۈر خلىپە ، مۆيدىن خەلپەتلەر ئۆزلىرىنىڭ ئالدانغانلىقىنى سېزىپ قايتا ھەركەتلەنمەكچى بۇلىدۇ . لېكىن ، خائىنلارنىڭ ساتقىنلىقى بىلەن ئۇلارنىڭ پىلانى سېزىلىپ قېلىپ ،1913-يىلى 9-ئاينىڭ 6-كۈنى كېچىسى ئۇلار قولغا ئېلىنىپ ئۆلتۈرىلىدۇ .خەلق ئەكسىيەتچى ھۆكۈمەتنىڭ زىيانكەشلىك قىلىشىغا قارىماي مۆيدىن خەلپەتنىڭ جەسىتىنى تۇرپان قاراغوجىغا يۆتكەپ ئاپىرىپ داغدۇغىلىق دەپنە مۇراسىمى ئۆتكۈزۈپ دەپنە قىلىدۇ .</p>
<p>تۈمۈر خەلپە ، مۆيدىن خەلپەتلەرنىڭ قول ئاستىدىكى ئەسكەرلىرىنىڭ كپ قىسمى «يۇتىغا قايتۇرۇش» باھانىسى بىلەن ئۈرۈمچىدىن يولغا سېلىنىپ ،پىلان بۇيىچە يولدا يۇشۇرۇپ قۇيۇلغان ياڭزىڭشىننىڭ ئەسكەرلىرى تەرىپىدىن ئۆلتۈرىلىدۇ .شۇنىڭ بىلەن بىر ئاي داۋاملاشقان مۆيدىن خەلپەت باشچىلىقىدىكى تۇرپان دېھقانلار قوزغىلىڭى قانلىق باستۇرۇلىدۇ .</p>
<p>مەنبە -شېرىپ نىياز خۇشتارنىڭ  «شىنجاڭ يېقىنقى زامان تارىخىدا ئۆتكەن شەخسلەر» ناملىق كىتابى</p></text></body></html>