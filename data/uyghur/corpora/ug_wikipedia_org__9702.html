<html><body><text id="wikipedia_ug_wikipedia_org__9702.html" ns="0" revid="39027" sourceurl="https://ug.wikipedia.org/wiki/%EF%BA%A9%EF%AF%99%EF%BB%9F%EF%BB%AA%EF%BA%97%EF%BB%A8%EF%BB%B0_%EF%AD%98%EF%BA%8E%EF%BA%AD%EF%AD%BC%EF%AF%A9%EF%BB%BC%EF%BA%B7%EF%BB%98%EF%BA%8E_%EF%BB%97%EF%BA%8E%EF%BA%AD%EF%BA%B7%EF%BB%B0_%EF%BA%97%EF%AF%98%EF%BA%AD%EF%AF%97%EF%BA%B5_%EF%BB%97%EF%BA%8E%EF%BB%A7%EF%AF%98%EF%BB%A7%EF%BB%B0" title="ﺩﯙﻟﻪﺗﻨﻰ ﭘﺎﺭﭼﯩﻼﺷﻘﺎ ﻗﺎﺭﺷﻰ ﺗﯘﺭﯗﺵ ﻗﺎﻧﯘﻧﻰ" type="wikipedia">ﺩﯙﻟﻪﺗﻨﻰ ﭘﺎﺭﭼﯩﻼﺷﻘﺎ ﻗﺎﺭﺷﻰ ﺗﯘﺭﯗﺵ ﻗﺎﻧﯘﻧﻰ<p>ﺩﯙﻟﻪﺗﻨﻰ ﭘﺎﺭﭼﯩﻼﺷﻘﺎ ﻗﺎﺭﺷﻰ ﺗﯘﺭﯗﺵ ﻗﺎﻧﯘﻧﻰ</p>
<p><ref target="https://ug.wikipedia.org/wiki/ﺟﯘﯕﺨﯘﺍ_ﺧﻪﻟﻖ_ﺟﯘﻣﮭﯘﺭﯨﻴﯩﺘﻰ">ﺟﯘﯕﺨﯘﺍ ﺧﻪﻟﻖ ﺟﯘﻣﮭﯘﺭﯨﻴﯩﺘﻰ</ref> ﺭﻩﺋﯩﺴﯩﻨﯩﯔ ﭘﻪﺭﻣﺎﻧﻰ 
( 34 - ﻧﻮﻣﯘﺭﻟﯘﻕ ) </p>
<p>ﺩﯙﻟﻪﺗﻨﻰ ﭘﺎﺭﭼﯩﻼﺷﻘﺎ ﻗﺎﺭﺷﻰ ﺗﯘﺭﯗﺵ ﻗﺎﻧﯘﻧﻰ 2005 - ﻳﯩﻞ 3 - ﺋﺎﻳﻨﯩﯔ 14 - ﻛﯜﻧﻰ ﺟﯘﯕﺨﯘﺍ ﺧﻪﻟﻖ ﺟﯘﻣﮭﯘﺭﯨﻴﯩﺘﻰ 10 - ﻧﯚﯞﻩﺗﻠﯩﻚ ﻣﻪﻣﻠﯩﻜﻪﺗﻠﯩﻚ ﺧﻪﻟﻖ ﻗﯘﺭﯗﻟﺘﯩﻴﯩﻨﯩﯔ 3 - ﻳﯩﻐﯩﻨﯩﺪﺍ ﻣﺎﻗﯘﻟﻼﻧﺪﻯ . ﮬﺎﺯﯨﺮ ﺋﯧﻼﻥ ﻗﯩﻠﺪﯨﻢ ، ﺋﯧﻼﻥ ﻗﯩﻠﯩﻨﻐﺎﻥ ﻛﯜﻧﺪﯨﻦ ﺑﺎﺷﻼﭖ ﻳﻮﻟﻐﺎ ﻗﻮﻳﯘﻟﺴﯘﻥ . 
ﺟﯘﯕﺨﯘﺍ ﺧﻪﻟﻖ ﺟﯘﻣﮭﯘﺭﯨﻴﯩﺘﯩﻨﯩﯔ ﺭﻩﺋﯩﺴﻰ ﺧﯘ ﺟﯩﻨﺘﺎﯞ 
2005 - ﻳﯩﻞ 3 - ﺋﺎﻳﻨﯩﯔ 14 - ﻛﯜﻧﻰ </p>
<p>1 - ﻣﺎﺩﺩﺍ . ﺑﯘ ﻗﺎﻧﯘﻥ &lt;&lt; ﺗﻪﻳﯟﻩﻥ ﻣﯘﺳﺘﻪﻗﯩﻠﻠﯩﻘﻰ &gt;&gt; ﺑﯚﻟﮕﯜﻧﭽﻰ ﻛﯜﭼﻠﯩﺮﯨﻨﯩﯔ ﺩﯙﻟﻪﺗﻨﻰ ﭘﺎﺭﭼﯩﻠﯩﺸﯩﻐﺎ ﻗﺎﺭﺷﻰ ﺗﯘﺭﯗﺵ ﯞﻩ ﺋﯘﻧﻰ ﺗﻮﺳﯘﺵ ، ﯞﻩﺗﻪﻧﻨﯩﯔ ﺗﯩﻨﭻ ﺑﯩﺮﻟﯩﻜﻜﻪ ﻛﯧﻠﯩﺸﯩﻨﻰ ﺋﯩﻠﮕﯩﺮﻯ ﺳﯜﺭﯛﺵ ، ﺗﻪﻳﯟﻩﻥ ﺑﻮﻏﯘﺯﻯ ﺭﺍﻳﻮﻧﯩﻨﯩﯔ ﺗﯩﻨﭽﻠﯩﻘﻰ ﯞﻩ ﻣﯘﻗﯩﻤﻠﯩﻘﯩﻨﻰ ﺳﺎﻗﻼﺵ ، ﺩﯙﻟﻪﺗﻨﯩﯔ ﺋﯩﮕﯩﻠﯩﻚ ﮬﻮﻗﯘﻗﻰ ﯞﻩ ﺯﯦﻤﯩﻦ ﭘﯜﺗﯜﻧﻠﯜﻛﯩﻨﻰ ﻗﻮﻏﺪﺍﺵ ، ﺟﯘﯕﺨﯘﺍ ﻣﯩﻠﻠﻪﺗﻠﯩﺮﯨﻨﯩﯔ ﺗﯜﭖ ﻣﻪﻧﭙﻪﺋﻪﺗﯩﻨﻰ ﻗﻮﻏﺪﺍﺵ ﻣﻪﻗﺴﯩﺘﯩﺪﻩ ﺋﺎﺳﺎﺳﯩﻲ ﻗﺎﻧﯘﻧﻐﺎ ﺋﺎﺳﺎﺳﻪﻥ ﭼﯩﻘﯩﺮﯨﻠﺪﻯ . </p>
<p>2 - ﻣﺎﺩﺩﺍ . ﺩﯗﻧﻴﺎﺩﺍ ﺑﯩﺮﻻ ﺟﯘﯕﮕﻮ ﺑﺎﺭ . ﭼﻮﯓ ﻗﯘﺭﯗﻗﻠﯘﻕ ﺑﯩﻠﻪﻥ ﺗﻪﻳﯟﻩﻥ ﺟﯘﯕﮕﯘﻏﺎ ﺗﻪﯞﻩ . ﺟﯘﯕﮕﻮﻧﯩﯔ ﺋﯩﮕﯩﻠﯩﻚ ﮬﻮﻗﯘﻗﯩﻨﻰ ﯞﻩ ﺯﯦﻤﯩﻦ ﭘﯜﺗﯜﻧﻠﯜﻛﯩﻨﻰ ﻗﻮﻏﺪﺍﺵ ﺗﻪﻳﯟﻩﻧﻠﯩﻚ ﻗﯧﺮﯨﻨﺪﺍﺷﻼﺭﻧﻰ ﺋﯚﺯ ﺋﯩﭽﯩﮕﻪ ﺋﺎﻟﻐﺎﻥ ﭘﯜﺗﯜﻥ ﺟﯘﯕﮕﻮ ﺧﻪﻟﻘﯩﻨﯩﯔ ﺋﻮﺭﺗﺎﻕ ﻣﻪﺟﺒﯘﺭﯨﻴﯩﺘﻰ . 
ﺗﻪﻳﯟﻩﻥ ﺟﯘﯕﮕﻮﻧﯩﯔ ﺑﯩﺮ ﻗﯩﺴﻤﻰ . ﺩﯙﻟﻪﺕ &lt;&lt; ﺗﻪﻳﯟﻩﻥ ﻣﯘﺳﺘﻪﻗﯩﻠﻠﯩﻘﻰ &gt;&gt; ﺑﯚﻟﮕﯜﻧﭽﻰ ﻛﯜﭼﻠﯩﺮﯨﻨﯩﯔ ﺗﻪﻳﯟﻩﻧﻨﻰ ﮬﻪﺭ ﻗﺎﻧﺪﺍﻕ ﻧﺎﻡ ، ﮬﻪﺭ ﻗﺎﻧﺪﺍﻕ ﺋﯘﺳﯘﻝ ﺑﯩﻠﻪﻥ ﺟﯘﯕﮕﻮﺩﯨﻦ ﺑﯚﻟﯜﯞﯦﺘﯩﺸﯩﮕﻪ ﮬﻪﺭﮔﯩﺰ ﻳﻮﻝ ﻗﻮﻳﻤﺎﻳﺪﯗ . </p>
<p>3 - ﻣﺎﺩﺩﺍ . ﺗﻪﻳﯟﻩﻥ ﻣﻪﺳﯩﻠﯩﺴﻰ ﺟﯘﯕﮕﻮﺩﯨﻜﻰ ﺋﯩﭽﻜﻰ ﺋﯘﺭﯗﺷﺘﯩﻦ ﻗﯧﭙﻘﺎﻟﻐﺎﻥ ﻣﻪﺳﯩﻠﻪ . 
ﺗﻪﻳﯟﻩﻥ ﻣﻪﺳﯩﻠﯩﺴﯩﻨﻰ ﮬﻪﻝ ﻗﯩﻠﯩﭗ ، ﯞﻩﺗﻪﻧﻨﻰ ﺑﯩﺮﻟﯩﻜﻜﻪ ﻛﻪﻟﺘﯜﺭﯛﺵ ﺟﯘﯕﮕﻮﻧﯩﯔ ﺋﯩﭽﻜﻰ ﺋﯩﺸﻰ ، ﮬﻪﺭ ﻗﺎﻧﺪﺍﻕ ﭼﻪﺕ ﺋﻪﻝ ﻛﯜﭼﻠﯩﺮﻯ ﺋﺎﺭﯨﻠﯩﺸﺎﻟﻤﺎﻳﺪﯗ . 
4 - ﻣﺎﺩﺩﺍ . ﯞﻩﺗﻪﻧﻨﻰ ﺑﯩﺮﻟﯩﻜﻜﻪ ﻛﻪﻟﺘﯜﺭﯛﺵ ﺋﯘﻟﯘﻏﯟﺍﺭ ﺋﯩﺸﯩﻨﻰ ﺋﻮﺭﯗﻧﺪﺍﺵ ﺗﻪﻳﯟﻩﻧﻠﯩﻚ ﻗﯧﺮﯨﻨﺪﺍﺷﻼﺭﻧﻰ ﺋﯚﺯ ﺋﯩﭽﯩﮕﻪ ﺋﺎﻟﻐﺎﻥ ﭘﯜﺗﯜﻥ ﺟﯘﯕﮕﻮ ﺧﻪﻟﻘﯩﻨﯩﯔ ﻣﯘﻗﻪﺩﺩﻩﺱ ﺑﯘﺭﭼﻰ .</p>
<p>5 - ﻣﺎﺩﺩﺍ . ﺑﯩﺮ ﺟﯘﯕﮕﻮ ﭘﺮﯨﻨﺴﯩﭙﯩﺪﺍ ﭼﯩﯔ ﺗﯘﺭﯗﺵ ﺩﯙﻟﻪﺗﻨﻰ ﺗﯩﻨﭻ ﺑﯩﺮﻟﯩﻜﻜﻪ ﻛﻪﻟﺘﯜﺭﯛﺷﻨﯩﯔ ﺋﺎﺳﺎﺳﻰ . 
ﺩﯙﻟﻪﺗﻨﻰ ﺗﯩﻨﭻ ﺑﯩﺮﻟﯩﻜﻜﻪ ﻛﻪﻟﺘﯜﺭﯛﺵ ﺗﻪﻳﯟﻩﻥ ﺑﻮﻏﯘﺯﯨﻨﯩﯔ ﺋﯩﻜﻜﻰ ﻗﯩﺮﻏﯩﻘﯩﺪﯨﻜﻰ ﻗﯧﺮﯨﻨﺪﺍﺷﻼﺭﻧﯩﯔ ﺗﯜﭖ ﻣﻪﻧﭙﻪﺋﻪﺗﯩﮕﻪ ﺋﻪﯓ ﺋﯘﻳﻐﯘﻥ . ﺩﯙﻟﻪﺕ ﯞﻩﺗﻪﻧﻨﻰ ﺋﻪﯓ ﺯﻭﺭ ﺳﻪﻣﯩﻤﯩﻴﻪﺕ ، ﺋﻪﯓ ﺯﻭﺭ ﺗﯩﺮﯨﺸﭽﺎﻧﻠﯩﻖ ﺑﯩﻠﻪﻥ ﺗﯩﻨﭻ ﺑﯩﺮﻟﯩﻜﻜﻪ ﻛﻪﻟﺘﯜﺭﯨﺪﯗ . 
ﺩﯙﻟﻪﺕ ﺗﯩﻨﭻ ﺑﯩﺮﻟﯩﻜﻜﻪ ﻛﻪﻟﮕﻪﻧﺪﯨﻦ ﻛﯧﻴﯩﻦ ، ﺗﻪﻳﯟﻩﻥ ﭼﻮﯓ ﻗﯘﺭﯗﻗﻠﯘﻗﻨﯩﯖﻜﯩﮕﻪ ﺋﻮﺧﺸﯩﻤﺎﻳﺪﯨﻐﺎﻥ ﺗﯜﺯﯛﻣﻨﻰ ﻳﻮﻟﻐﺎ ﻗﻮﻳﺴﺎ ، ﻳﯜﻛﺴﻪﻙ ﺋﺎﭘﺘﻮﻧﻮﻣﯩﻴﯩﻨﻰ ﻳﯜﺭﮔﯜﺯﺳﻪ ﺑﻮﻟﯩﺪﯗ . </p>
<p>6 - ﻣﺎﺩﺩﺍ . ﺩﯙﻟﻪﺕ ﺗﯚﯞﻩﻧﺪﯨﻜﻰ ﺗﻪﺩﺑﯩﺮﻟﻪﺭﻧﻰ ﻗﻮﻟﻠﯩﻨﯩﭗ ﺗﻪﻳﯟﻩﻥ ﺑﻮﻏﯘﺯﻯ ﺭﺍﻳﻮﻧﯩﻨﯩﯔ ﺗﯩﻨﭽﻠﯩﻘﻰ ﯞﻩ ﻣﯘﻗﯩﻤﻠﯩﻘﯩﻨﻰ ﺳﺎﻗﻼﻳﺪﯗ ، ﺋﯩﻜﻜﻰ ﻗﯩﺮﻏﺎﻕ ﻣﯘﻧﺎﺳﯩﯟﯨﺘﯩﻨﻰ ﺭﺍﯞﺍﺟﻼﻧﺪﯗﺭﯨﺪﯗ: </p>
<p>(1) ﺋﯩﻜﻜﻰ ﻗﯩﺮﻏﺎﻗﺘﯩﻜﯩﻠﻪﺭﻧﯩﯔ ﺑﺎﺭﺩﻯ - ﻛﻪﻟﺪﻯ ﻗﯩﻠﯩﭗ ﭼﯜﺷﯩﻨﯩﺸﻨﻰ ﻛﯜﭼﻪﻳﺘﯩﺸﯩﮕﻪ ، ﺋﯩﺸﻪﻧﭽﯩﺴﯩﻨﻰ ﺋﺎﺷﯘﺭﯗﺷﯩﻐﺎ ﺋﯩﻠﮭﺎﻡ ﺑﯧﺮﯨﺪﯗ ﯞﻩ ﺗﯜﺭﺗﻜﻪ ﺑﻮﻟﯩﺪﯗ ؛ </p>
<p>(2) ﺋﯩﻜﻜﻰ ﻗﯩﺮﻏﺎﻗﻨﯩﯔ ﺋﯩﻘﺘﯩﺴﺎﺩﯨﻲ ﺟﻪﮬﻪﺗﺘﻪ ﺋﺎﻻﻗﻪ ﻗﯩﻠﯩﭗ ﯞﻩ ﮬﻪﻣﻜﺎﺭﻟﯩﺸﯩﭗ ، ﺑﯩﯟﺍﺳﯩﺘﻪ ﭘﻮﭼﺘﺎ ﺋﺎﻻﻗﯩﺴﻰ ، ﺳﻮﺩﺍ ﺋﺎﻻﻗﯩﺴﯩﻨﻰ ﻳﻮﻟﻐﺎ ﻗﻮﻳﯘﺷﯩﻐﺎ ، ﺋﯩﻜﻜﻰ ﻗﯩﺮﻏﺎﻗﻨﯩﯔ ﺋﯩﻘﺘﯩﺴﺎﺩﯨﻲ ﻣﯘﻧﺎﺳﯩﯟﯨﺘﯩﻨﻰ ﻗﻮﻳﯘﻗﻼﺷﺘﯘﺭﯗﺷﯩﻐﺎ ، ﺋﯚﺯﺋﺎﺭﺍ ﻣﻪﻧﭙﻪﺋﻪﺕ ﻳﻪﺗﻜﯜﺯﯛﺷﯩﮕﻪ ﺋﯩﻠﮭﺎﻡ ﺑﯧﺮﯨﺪﯗ ﯞﻩ ﺗﯜﺭﺗﻜﻪ ﺑﻮﻟﯩﺪﯗ ؛ 
(3) ﺋﯩﻜﻜﻰ ﻗﯩﺮﻏﺎﻗﻨﯩﯔ ﻣﺎﺋﺎﺭﯨﭗ ، ﭘﻪﻥ - ﺗﯧﺨﻨﯩﻜﺎ ، ﻣﻪﺩﻩﻧﯩﻴﻪﺕ ، ﺳﻪﮬﯩﻴﻪ ، ﺗﻪﻧﺘﻪﺭﺑﯩﻴﻪ ﺋﯩﺸﻠﯩﺮﯨﺪﺍ ﺋﺎﻻﻗﻪ ﻗﯩﻠﯩﭗ ، ﺟﯘﯕﺨﯘﺍ ﻣﻪﺩﻩﻧﯩﻴﯩﺘﯩﻨﯩﯔ ﺋﯧﺴﯩﻞ ﺋﻪﻧﺌﻪﻧﯩﺴﯩﻨﻰ ﺋﻮﺭﺗﺎﻕ ﺟﺎﺭﻯ ﻗﯩﻠﺪﯗﺭﯗﺷﯩﻐﺎ ﺋﯩﻠﮭﺎﻡ ﺑﯧﺮﯨﺪﯗ ﯞﻩ ﺗﯜﺭﺗﻜﻪ ﺑﻮﻟﯩﺪﯗ ؛ </p>
<p>(4) ﺋﯩﻜﻜﻰ ﻗﯩﺮﻏﺎﻗﻨﯩﯔ ﺟﯩﻨﺎﻳﻰ ﺋﯩﺸﻼﺭﻏﺎ ﺑﯩﺮﻟﯩﻜﺘﻪ ﺯﻩﺭﺑﻪ ﺑﯧﺮﯨﺸﯩﮕﻪ ﺋﯩﻠﮭﺎﻡ ﺑﯧﺮﯨﺪﯗ ﯞﻩ ﺗﯜﺭﺗﻜﻪ ﺑﻮﻟﯩﺪﯗ ؛ </p>
<p>(5) ﺗﻪﻳﯟﻩﻥ ﺑﻮﻏﯘﺯﻯ ﺭﺍﻳﻮﻧﯩﻨﯩﯔ ﺗﯩﻨﭽﻠﯩﻘﻰ ، ﻣﯘﻗﯩﻤﻠﯩﻘﯩﻨﻰ ﻗﻮﻏﺪﺍﺵ ﯞﻩ ﺋﯩﻜﻜﻰ ﻗﯩﺮﻏﺎﻕ ﻣﯘﻧﺎﺳﯩﯟﯨﺘﯩﻨﻰ ﺭﺍﯞﺍﺟﻼﻧﺪﯗﺭﯗﺷﻘﺎ ﭘﺎﻳﺪﯨﻠﯩﻖ ﺑﺎﺷﻘﺎ ﭘﺎﺋﺎﻟﯩﻴﻪﺗﻠﻪﺭﮔﻪ ﺋﯩﻠﮭﺎﻡ ﺑﯧﺮﯨﺪﯗ ﯞﻩ ﺗﯜﺭﺗﻜﻪ ﺑﻮﻟﯩﺪﯗ . </p>
<p>ﺩﯙﻟﻪﺕ ﺗﻪﻳﯟﻩﻧﻠﯩﻚ ﻗﯧﺮﯨﻨﺪﺍﺷﻼﺭﻧﯩﯔ ﮬﻮﻗﯘﻗﻰ ﯞﻩ ﻣﻪﻧﭙﻪﺋﻪﺗﯩﻨﻰ ﻗﺎﻧﯘﻥ ﺑﻮﻳﯩﭽﻪ ﻗﻮﻏﺪﺍﻳﺪﯗ .</p>
<p>7 - ﻣﺎﺩﺩﺍ . ﺩﯙﻟﻪﺕ ﺗﻪﻳﯟﻩﻥ ﺑﻮﻏﯘﺯﯨﻨﯩﯔ ﺋﯩﻜﻜﻰ ﻗﯩﺮﻏﯩﻘﯩﻨﯩﯔ ﺑﺎﺭﺍﯞﻩﺭ ﻛﯧﯖﯩﺸﯩﭗ ﯞﻩ ﺳﯚﮬﺒﻪﺗﻠﯩﺸﯩﭗ ، ﺗﯩﻨﭻ ﺑﯩﺮﻟﯩﻜﻜﻪ ﻛﯧﻠﯩﺸﯩﻨﻰ ﺗﻪﺷﻪﺑﺒﯘﺱ ﻗﯩﻠﯩﺪﯗ . ﻛﯧﯖﻪﺵ ﯞﻩ ﺳﯚﮬﺒﻪﺕ ﻗﻪﺩﻩﻡ - ﺑﺎﺳﻘﯘﭼﻠﯘﻕ ، ﺧﯩﻠﻤﯘ ﺧﯩﻞ ، ﺟﺎﻧﻠﯩﻖ ﺑﻮﻟﺴﺎ ﺑﻮﻟﯩﺪﯗ . </p>
<p>ﺗﻪﻳﯟﻩﻥ ﺑﻮﻏﯘﺯﯨﻨﯩﯔ ﺋﯩﻜﻜﻰ ﻗﯩﺮﻏﯩﻘﻰ ﺗﯚﯞﻩﻧﺪﯨﻜﻰ ﺋﯩﺸﻼﺭﺩﺍ ﻛﯧﯖﻪﺷﺴﻪ ﯞﻩ ﺳﯚﮬﺒﻪﺗﻠﻪﺷﺴﻪ ﺑﻮﻟﯩﺪﯗ: </p>
<p>(1) ﺋﯩﻜﻜﻰ ﻗﯩﺮﻏﺎﻗﻨﯩﯔ ﺩﯛﺷﻤﻪﻧﻠﯩﺸﯩﭗ ﺗﯘﺭﯗﺷﯩﻐﺎ ﺭﻩﺳﻤﯩﻲ ﺧﺎﺗﯩﻤﻪ ﺑﯧﺮﯨﺶ ؛ </p>
<p>(2) ﺋﯩﻜﻜﻰ ﻗﯩﺮﻏﺎﻕ ﻣﯘﻧﺎﺳﯩﯟﯨﺘﯩﻨﻰ ﺭﺍﯞﺍﺟﻼﻧﺪﯗﺭﯗﺵ ﭘﯩﻼﻧﻰ ؛ </p>
<p>(3) ﺗﯩﻨﭻ ﺑﯩﺮﻟﯩﻜﻜﻪ ﻛﯧﻠﯩﺶ ﻗﻪﺩﻩﻡ - ﺑﺎﺳﻘﯘﭼﻰ ﯞﻩ ﺋﻮﺭﯗﻧﻼﺷﺘﯘﺭﯗﺷﻰ ؛ </p>
<p>(4) ﺗﻪﻳﯟﻩﻥ ﺩﺍﺋﯩﺮﯨﻠﯩﺮﯨﻨﯩﯔ ﺳﯩﻴﺎﺳﯩﻲ ﺋﻮﺭﻧﻰ ؛ </p>
<p>(5) ﺗﻪﻳﯟﻩﻥ ﺭﺍﻳﻮﻧﯩﻨﯩﯔ ﺧﻪﻟﻘﺌﺎﺭﺍﺩﯨﻜﻰ ﺋﯚﺯ ﺋﻮﺭﻧﯩﻐﺎ ﻻﻳﯩﻖ ﮬﻪﺭﯨﻜﻪﺕ ﻣﺎﻛﺎﻧﻰ ؛ </p>
<p>(6) ﺗﯩﻨﭻ ﺑﯩﺮﻟﯩﻜﻜﻪ ﻛﯧﻠﯩﺸﻜﻪ ﺋﺎﻻﻗﯩﺪﺍﺭ ﺑﺎﺷﻘﺎ ﮬﻪﺭ ﻗﺎﻧﺪﺍﻕ ﻣﻪﺳﯩﻠﻪ . </p>
<p>8 - ﻣﺎﺩﺩﺍ . &lt;&lt; ﺗﻪﻳﯟﻩﻥ ﻣﯘﺳﺘﻪﻗﯩﻠﻠﯩﻘﻰ &gt;&gt; ﺑﯚﻟﮕﯜﻧﭽﻰ ﻛﯜﭼﻠﯩﺮﻯ ﺗﻪﻳﯟﻩﻧﻨﻰ ﮬﻪﺭ ﻗﺎﻧﺪﺍﻕ ﻧﺎﻡ ، ﮬﻪﺭ ﻗﺎﻧﺪﺍﻕ ﺋﯘﺳﯘﻝ ﺑﯩﻠﻪﻥ <ref target="https://ug.wikipedia.org/wiki/ﺟوﯕﮕۇ">ﺟوﯕﮕۇ</ref>ﺩﯨﻦ ﺑﯚﻟﯜﯞﯦﺘﯩﺪﯨﻐﺎﻥ ﺋﯩﺸﻨﻰ ﻗﯩﻠﺴﺎ ﻳﺎﻛﻰ ﺗﻪﻳﯟﻩﻧﻨﯩﯔ ﺟﯘﯕﮕﻮﺩﯨﻦ ﺑﯚﻟﯜﻧﯜﭖ ﭼﯩﻘﯩﺸﯩﻐﺎ ﺳﻪﯞﻩﺏ ﺑﻮﻟﯩﺪﯨﻐﺎﻥ ﺯﻭﺭ ﯞﻩﻗﻪ ﻳﯜﺯ ﺑﻪﺭﺳﻪ ﯞﻩ ﻳﺎﻛﻰ ﺗﯩﻨﭻ ﺑﯩﺮﻟﯩﻜﻜﻪ ﻛﯧﻠﯩﺸﻜﻪ ﺯﺍﺩﻯ ﺋﯩﻤﻜﺎﻧﯩﻴﻪﺕ ﻗﺎﻟﻤﯩﺴﺎ ، ﺩﯙﻟﻪﺕ ﻧﺎﺋﯩﻼﺝ ﺗﯩﻨﭽﻠﯩﻘﺘﯩﻦ ﺑﺎﺷﻘﺎ ﺋﯘﺳﯘﻝ ﯞﻩ ﺑﺎﺷﻘﺎ ﺯﯙﺭﯛﺭ ﺗﻪﺩﺑﯩﺮ ﻗﻮﻟﻠﯩﻨﯩﭗ ، ﺩﯙﻟﻪﺗﻨﯩﯔ ﺋﯩﮕﯩﻠﯩﻚ ﮬﻮﻗﯘﻗﻰ ﯞﻩ ﺯﯦﻤﯩﻦ ﭘﯜﺗﯜﻧﻠﯜﻛﯩﻨﻰ ﻗﻮﻏﺪﺍﻳﺪﯗ . </p>
<p>ﺋﺎﻟﺪﯨﻨﻘﻰ ﺗﺎﺭﻣﯩﻘﺘﯩﻜﻰ ﺑﻪﻟﮕﯩﻠﯩﻤﻪ ﺑﻮﻳﯩﭽﻪ ﺗﯩﻨﭽﻠﯩﻘﺘﯩﻦ ﺑﺎﺷﻘﺎ ﺋﯘﺳﯘﻝ ﯞﻩ ﺑﺎﺷﻘﺎ ﺯﯙﺭﯛﺭ ﺗﻪﺩﺑﯩﺮ ﻗﻮﻟﻠﯩﻨﯩﺸﻨﻰ ﮔﻮﯞﯗﻳﯜﻩﻥ ، ﻣﻪﺭﻛﯩﺰﯨﻲ ﻛﻮﻣﯩﺘﯧﺖ ﻗﺎﺭﺍﺭ ﻗﯩﻠﯩﺪﯗ ﯞﻩ ﻳﻮﻟﻐﺎ ﻗﻮﻳﯩﺪﯗ ﮬﻪﻣﺪﻩ ﻣﻪﻣﻠﯩﻜﻪﺗﻠﯩﻚ ﺧﻪﻟﻖ ﻗﯘﺭﯗﻟﺘﯩﻴﻰ ﺩﺍﺋﯩﻤﯩﻲ ﻛﻮﻣﯩﺘﯧﺘﯩﻐﺎ ﯞﺍﻗﺘﯩﺪﺍ ﺩﻭﻛﻼﺕ ﻗﯩﻠﯩﺪﯗ . 
9 - ﻣﺎﺩﺩﺍ . ﻣﯘﺷﯘ ﻗﺎﻧﯘﻧﺪﯨﻜﻰ ﺑﻪﻟﮕﯩﻠﯩﻤﻪ ﺑﻮﻳﯩﭽﻪ ﺗﯩﻨﭽﻠﯩﻘﺘﯩﻦ ﺑﺎﺷﻘﺎ ﺋﯘﺳﯘﻝ ﯞﻩ ﺑﺎﺷﻘﺎ ﺯﯙﺭﯛﺭ ﺗﻪﺩﺑﯩﺮ ﻗﻮﻟﻼﻧﻐﺎﻥ ﮬﻪﻡ ﺋﯘﻧﻰ ﻳﻮﻟﻐﺎ ﻗﻮﻳﻐﺎﻧﺪﺍ ، ﺩﯙﻟﻪﺕ ﺗﻪﻳﯟﻩﻥ ﭘﯘﻗﺮﺍﻟﯩﺮﯨﻨﯩﯔ ﯞﻩ ﺗﻪﻳﯟﻩﻧﺪﯨﻜﻰ ﭼﻪﺕ ﺋﻪﻟﻠﯩﻜﻠﻪﺭﻧﯩﯔ ﮬﺎﻳﺎﺗﻰ ، ﻣﺎﻝ - ﻣﯜﻟﻜﯩﻨﯩﯔ ﺑﯩﺨﻪﺗﻪﺭﻟﯩﻜﻰ ﯞﻩ ﺑﺎﺷﻘﺎ ﻳﻮﻟﻠﯘﻕ ﮬﻮﻗﯘﻕ - ﻣﻪﻧﭙﻪﺋﻪﺗﯩﻨﻰ ﺋﯩﻤﻜﺎﻧﯩﻴﻪﺗﻨﯩﯔ ﺑﺎﺭﯨﭽﻪ ﻗﻮﻏﺪﺍﭖ ، ﺯﯨﻴﺎﻧﻨﻰ ﺋﺎﺯﺍﻳﺘﯩﺪﯗ ، ﺷﯘﻧﯩﯔ ﺑﯩﻠﻪﻥ ﺑﯩﺮ ﯞﺍﻗﯩﺘﺘﺎ ، ﺩﯙﻟﻪﺕ ﺗﻪﻳﯟﻩﻧﻠﯩﻚ ﻗﯧﺮﯨﻨﺪﺍﺷﻼﺭﻧﯩﯔ ﺟﯘﯕﮕﻮﻧﯩﯔ ﺑﺎﺷﻘﺎ ﺭﺍﻳﻮﻧﻠﯩﺮﯨﺪﯨﻜﻰ ﮬﻮﻗﯘﻗﻰ ﯞﻩ ﻣﻪﻧﭙﻪﺋﻪﺗﯩﻨﻰ ﻗﺎﻧﯘﻥ ﺑﻮﻳﯩﭽﻪ ﻗﻮﻏﺪﺍﻳﺪﯗ . </p>
<p>10 - ﻣﺎﺩﺩﺍ . ﺑﯘ ﻗﺎﻧﯘﻥ ﺋﯧﻼﻥ ﻗﯩﻠﯩﻨﻐﺎﻥ ﻛﯜﻧﺪﯨﻦ ﺑﺎﺷﻼﭖ ﻳﻮﻟﻐﺎ ﻗﻮﻳﯘﻟﯩﺪﯗ . 
　</p></text></body></html>