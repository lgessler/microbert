<html><body><text id="wikipedia_ug_wikipedia_org__9243.html" ns="0" revid="140944" sourceurl="https://ug.wikipedia.org/wiki/%D9%85%DB%87%D8%B3%DB%87%D9%84%D9%85%D8%A7%D9%86" title="مۇسۇلمان" type="wikipedia">مۇسۇلمان<figure><caption>دۇنيا مۇسۇلمانلىرىنىڭ ئەڭ مۇقەددەس قىبلىگاھى كەئبە</caption></figure>
<p><hi rend="bold">مۇسۇلمان</hi>، ئىسلام دىنىغا مەنسۇب كىشى<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-1">[1]</ref>، <ref target="https://ug.wikipedia.org/wiki/ئەھلى_سۇننە_ۋەلجامائە">سۇننىي</ref> ۋە <ref target="https://ug.wikipedia.org/wiki/شىئەلەر">شىئە</ref> مەزھەب ئىتىقادىغا كۆرە، <ref target="https://ug.wikipedia.org/wiki/ئاللاھ">ئاللاھ</ref> ۋە ئۇنىڭ بىرلىك بارلىقىغا، ھەزرىتى مۇھەممەدنىڭ ئاللاھنىڭ پەيغەمبەرى ئىكەنلىكىگە ئىشەنگە كىمسە مۇسۇلمان دەپ ئاتىلىدۇ. مۇسۇلمان كەلىمىسى بولسا "ئىتائەت قىلغۇچى" دىگەن مەنىنى بىلدۈرىدۇ.</p>
<p>مۇسۇلمانلار <ref target="https://ug.wikipedia.org/wiki/ئاللاھ">ئاللاھ</ref> <ref target="https://ug.wikipedia.org/wiki/قۇرئان_كەرىم">قۇرئاننى</ref> <ref target="https://ug.wikipedia.org/wiki/مۇھەممەد_ئەلەيھىسسالام">مۇھەممەد ئەلەيھىسسالامغا</ref> چۈشۈرگەن، مۇھەممەد ئەلەيھىسسالام بولسا ئەڭ ئاخىرقى پەيغەمبەر دەپ چۈشىنىدۇ. <ref target="https://ug.wikipedia.org/wiki/ئەھلى_سۇننە_ۋەلجامائە">ئەھلى سۇننە ۋەلجامائە</ref> قۇرئان بىلەن مۇھەممەد پەيغەمبەرنىڭ <ref target="https://ug.wikipedia.org/wiki/سۈننەت">سۈننەتى</ref> ئىسلامنىڭ ئاساسى مەنبەسى دەپ قارىلىدۇ. مۇسۇلمانلار مۇھەممەد ئەلەيھىسسالامنى دىننىڭ ياراتقۇچىسى ئەمەس بەلكى <ref target="https://ug.wikipedia.org/wiki/ئادەم_ئەلەيھىسسالام">ئادەم ئەلەيھىسسالام</ref>، <ref target="https://ug.wikipedia.org/wiki/ئىبراھىم_ئەلەيھىسسالام">ئىبراھىم ئەلەيھىسسالام</ref> قاتارلىق باشقا <ref target="https://ug.wikipedia.org/wiki/پەيغەمبەرلەر">پەيغەمبەرلەر</ref> ئېلىپ كەلگەن دىنلارنىڭ بۇرمىلانغان (مەسىلەن، <ref target="https://ug.wikipedia.org/wiki/يەھۇدى_دىنى">يەھۇدى دىنى</ref>، <ref target="https://ug.wikipedia.org/wiki/خىرىستىيان_دىنى">خىرىستىيان دىنى</ref> دېگەندەك) مەنىسىنىڭ ئەسلىگە كەلتۈرگۈچىسى دەپ چۈشىنىدۇ.</p>
ئىسلامنىڭ شەرتلىرى
<p><ref target="https://ug.wikipedia.org/wiki/كەلىمەئى_شاھادەت">كەلىمەئى شاھادەت</ref> ۋە <ref target="https://ug.wikipedia.org/wiki/زاكات">زاكاتتىن</ref> باشقا، ئىسلامنىڭ شەرتلىرىدە ھەم <ref target="https://ug.wikipedia.org/wiki/ئەھلى_سۇننە_ۋەلجامائە">سۇننىي</ref> ۋە <ref target="https://ug.wikipedia.org/wiki/شىئەلەر">شىئە</ref> مەزھەبلىرى ئارىسىدا ئوخشىماسلىقلار باردۇر. بۇنىڭ ئاساسىي سەبەبى، ئىسلامىيەتنىڭ سىياسىي ئايرىلىش دەۋرىدە سۇننىي ۋە شىئە دىن ئالىملىرىنىڭ كۆز قاراشلىرىنىڭ ئوخشىماسلىقىدۇر.</p>
سۇننىي مەزھىبىگە كۆرە
<p>32 پەرز: ئىماننىڭ شەرتلىرى: 6؛ ئىسلامنىڭ شەرتلىرى: 5؛ نامازنىڭ پەرزلىرى: 12؛ تاھارەتنىڭ پەرزلىرى: 4؛ غۇسۇلنىڭ پەرزلىرى: 3؛ تەييەمۇمنىڭ پەرزلىرى: 2</p>
<p>مۇسۇلمانلارنىڭ ئورۇنداشقا تىگىشلىك پەرزلىرى 32 ئىكەنلىكى مۆئمىنلەرنىڭ تۇتىۋېلىشىغا ئاسان بولسۇن ئۈچۈن ئالىملار تەرىپىدىن ئۇمۇملاشتۇرۇپ ئېيتىلغان. ئادەتتە 32 پەرز دەپ بىلىنىدۇ. بۇ پەرزلەرنىڭ تەڧسىلاتى تۆۋەندىكىچە:</p>
<figure><caption>مۇسۇلمان نۇپۇسىنىڭ يەر يۈزىگە تارقىلىشى</caption></figure>
<list type="unordered"><item>ئىماننىڭ شەرتلىرى:</item></list>
<list type="ordered"><item>ئاللاھنىڭ بىرلىكىگە ئىمان ئېيتىش؛</item>
<item>ڧەرىشتىلەرگە ئىمان ئېيتىش؛</item>
<item>كىتابلارغا ئىمان ئېيتىش؛</item>
<item>پەيغەمبەرلەرگە ئىمان ئېيتىش؛</item>
<item>ئاخىرەت ھاياتىغا ئىمان ئېيتىش؛</item>
<item>تەقدىرنىڭ، ياخشىلىق ۋە يامانلىقنىڭ ئاللاھتىن كەلگەنلىكىگە ئىمان ئېيتىش.</item></list>
<list type="unordered"><item>ئىسلامنىڭ شەرتلىرى:</item></list>
<list type="ordered"><item>كەلىمەئى شاھادەت كەلتۈرۈش؛</item>
<item>ناماز ئوقۇش؛</item>
<item>روزا تۇتۇش؛</item>
<item>زاكات بېرىش؛</item>
<item>ھەجگە بېرىش.</item></list>
<list type="unordered"><item>ناماز سىرتىدىكى پەرزلەر:</item></list>
<list type="ordered"><item>ھادەستەن تاھارەت؛</item>
<item>نىجاسەتتىن تاھارەت؛</item>
<item>سەترى ئەۋرەت؛</item>
<item>ئىستىقبالى قىبلە؛</item>
<item>ۋاقت؛</item>
<item>نىيەت.</item></list>
<list type="unordered"><item>نامازنىڭ ئىچىدىكى پەرزلەر:</item></list>
<list type="ordered"><item>تەكبىر</item>
<item>قىيام</item>
<item>قىرائەت</item>
<item>رۇكۇ</item>
<item>سەجدە</item>
<item>قائىدەئى ئاخىرە</item></list>
<list type="unordered"><item>تاھارەتنىڭ پەرزلىرى:</item></list>
<list type="ordered"><item>يۈزنى يۇيۇش؛</item>
<item>قولىنى جەينەككىچە يۇيۇش؛</item>
<item>باشقا مەسىھ قىلىش؛</item>
<item>پۇتنى ھۇشۇق بىلەن قوشۇپ يۇيۇش.</item></list>
<list type="unordered"><item>غۇسۇلنىڭ پەرزلىرى:</item></list>
<list type="ordered"><item>ئاغزىغا سۇ ئېلىش؛</item>
<item>بۇرنىغا سۇ ئېلىش؛</item>
<item>پۈتۈن بەدەننى يۇيۇش.</item></list>
<list type="unordered"><item>تەييەمۇمنىڭ پەرزلىرى:</item></list>
<list type="ordered"><item>نىيەت قىلىش؛</item>
<item>ئىككى ئالقىنىنى پاكىزە توپىغا سۈرۈپ يۈزىنىڭ تامامىغا مەسىھ قىلىش، قايتا قوللىرىنىڭ پاكىزە توپىغا ئۇرۇپ، ئاۋۋال ئوڭ ۋە كېيىن سول قولىغا مەسىھ قىلىش.</item></list>
شىئە مەزھىبىگە كۆرە
<p>كۈنىمىزدە شىئە مەزھىبى؛ "زەيىدىييە" (بەشچىلەر)، "ئىمامىيەئى ئىسنائەشەرىييە (ئون ئىككىچىلىك\ئون ئىككى ئىمامچىلىق) ۋە "ئىسمائىلىيە" (يەتتىچىلىك) قاتارلىق ئۈچ ئاساسلىق مەزھەبكە ئايرىلىدۇ.</p>
<p><hi rend="italic">ڧۇرۇئەددىن 10 شەرت (ئىمامىيەئى ئىسنائەشەرىييە)</hi></p>
<list type="unordered"><item>ناماز</item>
<item>روزا</item>
<item>ھەج</item>
<item>زاكات</item>
<item>ھۇمۇس</item>
<item>جىھاد</item>
<item>ئەمر-مەئرۇڧ</item>
<item>نەھىي-مۇنكەر</item>
<item>تەۋەللا</item>
<item>تەبەررا</item></list>
<p><hi rend="italic">(ۋەجىھىددىن 7  شەرت ئىسمائىلىييە)</hi></p>
<list type="unordered"><item><ref target="https://ug.wikipedia.org/wiki/ۋەلايەت">ۋەلايەت</ref></item>
<item><ref target="https://ug.wikipedia.org/wiki/تاھارەت">تەھارەت</ref></item>
<item><ref target="https://ug.wikipedia.org/wiki/نامازلار">ناماز</ref></item>
<item><ref target="https://ug.wikipedia.org/wiki/زاكات">زاكات</ref></item>
<item><ref target="https://ug.wikipedia.org/wiki/روزا">روزا</ref></item>
<item><ref target="https://ug.wikipedia.org/wiki/ھەج">ھەج</ref></item>
<item><ref target="https://ug.wikipedia.org/wiki/جىھاد">جىھاد</ref></item></list>
ئىماننىڭ شەرتلىرى
<hi rend="italic">ئانا تېما: <ref target="https://ug.wikipedia.org/wiki/ئىماننىڭ_شەرتلىرى">ئىماننىڭ شەرتلىرى</ref></hi>
سۈننىي مەزھىبىگە كۆرە
<list type="unordered"><item><ref target="https://ug.wikipedia.org/wiki/ئاللاھ">ئاللاھنىڭ</ref> بىردىنبىر ياراتقۇچى ئىكەنلىكىگە ئىشىنىش؛</item>
<item>ئاللاھنىڭ <ref target="https://ug.wikipedia.org/wiki/پەرىشتىلەر">ڧەرىشتىلىرىگە</ref> ئىشىنىش؛</item>
<item>ئاللاھنىڭ كىتابلىرىغا ئىشىنىش؛</item>
<item>ئاللاھنىڭ <ref target="https://ug.wikipedia.org/wiki/پەيغەمبەر">پەيغەمبەرلىرىگە</ref> ئىشىنىش؛</item>
<item><ref target="https://ug.wikipedia.org/wiki/ئاخىرەت">ئاخىرەت</ref> كۈنىگە ئىشىنىش؛</item>
<item>قازا ۋە قەدەرگە (ياخشى ۋە يامانغا) ئىشىنىش.</item></list>
شىئە مەزھىبىگە كۆرە
<p><hi rend="italic">ئىسنائەشئەرىيە</hi></p>
<list type="unordered"><item>تەۋھىد</item>
<item>ئادالەت</item>
<item>نۇبۇۋۋەت</item>
<item>ئىمامەت</item>
<item>مەئاد (قىيامەت)</item></list>
قاراڭ
<list type="unordered"><item><ref target="https://ug.wikipedia.org/wiki/مۆئمىن">مۆئمىن</ref></item>
<item><ref target="https://ug.wikipedia.org/wiki/ئىسلام_ئالەمى">ئىسلام ئالەمى</ref></item></list>
</text></body></html>