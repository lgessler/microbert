<html><body><text id="wikipedia_ug_wikipedia_org__16668.html" ns="0" revid="143228" sourceurl="https://ug.wikipedia.org/wiki/%D8%A8%D9%88%D8%B2%D9%82%D9%89%D8%B1_%D9%8A%D9%89%D9%BE%DB%95%D9%83_%D9%8A%D9%88%D9%84%D9%89" title="بوزقىر يىپەك يولى" type="wikipedia">بوزقىر يىپەك يولى<p><hi rend="bold">بوزقىر يېپەك يولى</hi> ياكى <hi rend="bold">يايلاق يېپەك يولى</hi> ئۆتمۈشتە ئوتتۇرا تۈزلەڭلىكنىڭ شىمالىدىكى <ref target="https://ug.wikipedia.org/wiki/سەددىچىن_سېپىلى">سەددىچىن سېپىلىنىڭ</ref> شىمالىدا، موڭغۇل ئىگىزلىكى، ئورتا غەربي ئاسيانىڭ شىمالى، جەنۇبىي رۇسىيە بوزقىرلىرىدىن ئۆتۈپ غەربتە ياۋروپاغا تۇتىشىدىغان سودا - تىجارەت يولىنى كۆرسىتىدۇ. بۇ گۈزەرگاھ ئۈستىدە <ref target="https://ug.wikipedia.org/wiki/ئوترار">ئوترار</ref>، <ref target="https://ug.wikipedia.org/wiki/تالاس">تالاس</ref>، <ref target="https://ug.wikipedia.org/wiki/توقماق">توقماق</ref> قاتارلىق مۇھىم شەھەرلەر بار ئىدى.</p>
<p>بوزقىر يېپەك يولى، مىلادىنىڭ ئالدى كەينىدىلا <ref target="https://ug.wikipedia.org/wiki/يەتتىسۇ">يەتتىسۇ</ref> رايونىدىكى <ref target="https://ug.wikipedia.org/wiki/ئۇيسۇنلار">ئۇيسۇن</ref> توپراقلىرىدىن موڭغۇل ئىگىزلىكىگە تۇتاشقانلىقى ھەققىدە تارىخى خاتىرەلەر باردۇر. تاڭ دەرىدە ئۇيغۇر يولى، دەپ ئاتالغان، ئوتتۇرا تۈزلەڭلىكتىن شىمالغا قاراپ مېڭىپ ياڭشەن بىلەن يىنشەننىڭ جەنوبىدىكى سۇڧاڭ، ۋۇيۈەن، يۈنجوڭ، دىڭشياڭ، يامۇل ئايماقلىرىنى ئۆز ئىچىگە ئالغان خېنەن رايونىدىكى زامانىسىدا يېڭى چىن دەپ ئاتالغان قۇرۇلنىڭ سىرتىغا ئۆتۈپ، موڭغۇل دالاسىغا كىرىپ، ئۇ يەردىن ئوتتۇرا غەربىي ئاسىيانىڭ شىمالىنى بويلاپ داۋام قىلىدۇ، جەنۇبىي ئورۇس يايلاقلىرىدىن ئۆتۈپ <ref target="https://ug.wikipedia.org/wiki/ياۋروپا">ياۋروپاغا</ref> يېتىپ بارىدۇ. بۇ يول ئۈستىدىكى مۇھىم شەھەرلەردىن <ref target="https://ug.wikipedia.org/wiki/ئوردۇ_بالىق">ئوردۇ بالىق</ref>، <ref target="https://ug.wikipedia.org/wiki/ئوترار">ئوترار</ref>، <ref target="https://ug.wikipedia.org/wiki/تالاس">تالاس</ref>، <ref target="https://ug.wikipedia.org/wiki/تاراز">تاراز</ref>، <ref target="https://ug.wikipedia.org/wiki/سۇياب">سۇياب</ref>، <ref target="https://ug.wikipedia.org/wiki/بەشبالىق">بەشبالىق</ref> (قەدىمدە كۇشان)، ڧېڭجۇ (<ref target="https://ug.wikipedia.org/wiki/چىن_سۇلالىسى">چىن</ref> دەۋرىدە جيۇيۈەن ئايماغى) قاتارلىقلار بار ئىدى.</p>
<p><ref target="https://ug.wikipedia.org/wiki/ھۇنلار">ھۇنلار</ref> ۋە ئۇلاردىن سوڭرەكى <ref target="https://ug.wikipedia.org/wiki/سىيانپىيلەر">سىيانپىيلار</ref>، <ref target="https://ug.wikipedia.org/wiki/ئوخانلار">ئوخانلار</ref>، <ref target="https://ug.wikipedia.org/wiki/رورانلار">رورانلار</ref>، <ref target="https://ug.wikipedia.org/wiki/ئاقھۇنلار">ئاقھۇنلار</ref>، <ref target="https://ug.wikipedia.org/wiki/تۈركلەر">تۈركلەر</ref>، <ref target="https://ug.wikipedia.org/wiki/ئۇيغۇرلار">ئۇيغۇرلار</ref>، <ref target="https://ug.wikipedia.org/wiki/قىرغىزلار">قىرغىزلار</ref>، <ref target="https://ug.wikipedia.org/wiki/يۆبەنلەر">يۆبەنلەر</ref>، <ref target="https://ug.wikipedia.org/wiki/زۇبۇلار">زۇبۇلار</ref>، <ref target="https://ug.wikipedia.org/wiki/تاتارلار">تاتارلار</ref>، <ref target="https://ug.wikipedia.org/wiki/تايجىيۇدلار">تايجىيۇدلار</ref>، <ref target="https://ug.wikipedia.org/wiki/مەركىتلەر">مەركىتلەر</ref>، <ref target="https://ug.wikipedia.org/wiki/نايمانلار">نايمانلار</ref>، <ref target="https://ug.wikipedia.org/wiki/كەرەيلەر">كەرەيلەر</ref>، <ref target="https://ug.wikipedia.org/wiki/ئونغۇتلار">ئونغۇتلار</ref>، <ref target="https://ug.wikipedia.org/wiki/موڭغۇللار">موڭغۇللار</ref>، <ref target="https://ug.wikipedia.org/wiki/ﺳﻮﻏﺪﯨﻼﺭ">سوغدىلار</ref>، <ref target="https://ug.wikipedia.org/wiki/ئۇيسۇنلار">ئۇيسۇنلار</ref>، <ref target="https://ug.wikipedia.org/wiki/ياۋچىلار">ياۋچىلار</ref>، <ref target="https://ug.wikipedia.org/wiki/قاسارلار">قاسارلار</ref>، <ref target="https://ug.wikipedia.org/wiki/ئالانلار">ئالانلار</ref> قاتارلىق خەلقلەر بۇ يايلاقلاردا ياشاپ ئۆتكەندۇر. <ref target="https://ug.wikipedia.org/wiki/ئۆڭلۈك_سۆيگۈن_توپلىڭى">ئۆڭلۈك سۆيگۈن توپلىڭىدىن</ref> سوڭرە، <ref target="https://ug.wikipedia.org/wiki/لۇڭيوۋ_ۋىلايىتى">لۇڭيوۋ ئۆلكىسىدىكى</ref> ئايماقلار 758—776 يىللار ئارىسى ئىلگىرى كېيىن بولۇپ تۈبۈتلەرنىڭ قولىغا تۈشۈپ كەتتى. يېپەك يولى تۈبۈتلەرنىڭ كونترولى ئاستىغا تۈزۈپ قالدى. تاڭ سۇلالىسى مەجبۇرىي ھالدا يايلاق يېپەك يولىدىن پايدىلىنىپ <ref target="https://ug.wikipedia.org/wiki/قۇرىغار">قۇرىغار</ref> بىلەن ئالاقە باغلايدۇرغان بولدى.</p>
</text></body></html>