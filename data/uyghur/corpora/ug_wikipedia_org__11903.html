<html><body><text id="wikipedia_ug_wikipedia_org__11903.html" ns="0" revid="145755" sourceurl="https://ug.wikipedia.org/wiki/%D8%A6%D9%89%D8%B3%D8%AA%D9%89%D9%82%D9%84%D8%A7%D9%84_%D9%85%D8%A7%D8%B1%D8%B4%D9%89_(%D8%AA%DB%88%D8%B1%D9%83%D9%89%D9%8A%DB%95)" title="ئىستىقلال مارشى (تۈركىيە)" type="wikipedia">ئىستىقلال مارشى (تۈركىيە)مەھمەت ئاكىف ئەرسوي
1923-يىلى تۈركىيەنىڭ دۆلەت مارشى قىلىپ بېكىتىلگەن
*
<p>قورقما، ئۆچمەس شەپەقلەردە ئۈزگەن بۇ ئال بايراق،</p>
<p>ئۆچمەستىن يۇرتۇمنىڭ ئۈستىدە كۆيگەن ئاخىرقى ئوچاق.</p>
<p>بۇ مىنىڭ مىللىتىمنىڭ يۇلتۇزىدۇر، پارلار شۇنداق،</p>
<p>بۇ مىنىڭدۇر، بۇ مىنىڭ مىللىتىمنىڭدۇر ئانداق.</p>
<p>توسما، قۇربان بولاي چېھىرلىك ئەي نازلى ھىلال،</p>
<p>قەھرىمان ئېرقىمغا بىر كۈل، نىمانچە بۇ زورلۇق..بۇ ھال،</p>
<p>ئاقماس بىكار،تۆكۈلگەن قانلىرىمىز بولسۇن ھالال</p>
<p>ھەققىدۇر، ھەققە تېۋىنغان مىللىتىمگە ئىستىقلال.</p>
<p>مەن ئەزەلدىن بېرى ھۆر ياشىدىم، ھۆر ياشايمەن،</p>
<p>قايسى ئىپلاس ماڭا زەنجىر ئۇرار، ھەيرانمەن.</p>
<p>شىددەتلىك كەلكۈندەك توغان، توساقتىن ئاشارمەن،</p>
<p>تاغلارنى ئېقىتىپ، سىغماسمەن ھىچ يەرگە تاشارمەن. �</p>
<p>غەربنىڭ زېمىنى پولات تام بىلەن قورشالسا گەر،</p>
<p>مېنىڭ ئىمان تولغان كۆكسۈم كەبى پاسىلىم بار.</p>
<p>مىللىتىم، قورقما،بۇ ئىمانىمىزنى قانداق بوغار،</p>
<p>«مەدەنىيەت»دېگىنىنىڭ يالغۇز چىشى قالغان جانىۋار.</p>
<p>بۇرادەر،يۇرتۇمغا پەسكەشلەرنى يولاتما، ئاگاھ بولغىن،</p>
<p>قالقان قىل كۆكرىكىڭنى، تۇرسۇن بۇ ھاياسىز ئاققىن.</p>
<p>تۇغاردۇر ساڭا ۋاھ! دەيدىغان كۈنلەر ھەققىڭ،</p>
<p>كىم بىلۇر، بەلكى ئەتە، بەلكى ئەتىدىنمۇ يېقىن.</p>
<p>دەسسىگەن يەرلەرنى«تۇپراق »دەپ مېڭىۋەرمە،بىل بۇنى!</p>
ئويلىغىن، ئاستىدىكى مېڭلارچە كىپەنسىز ياتقانلارنى،
<p>سەن شېھىت ئوغلىسەن، رەنجىتمە گۇناھتۇر، ئاتىلارنى!</p>
بەرمە، دۇنيالارنى ئالسىمۇ بۇ جەننەت ۋەتەننى،

<p>كىم بۇ جەننەت ۋەتەننىڭ ئىشقىغا بولماس پىدا؟</p>
<p>تۇپراقنى دەسسىسەڭ چىقار مىڭلارچە شاھىتلار ئۇدا!</p>
<p>جاننى،جاناننى،پۈتۈن بارىمنى ئالسۇن خۇدا،</p>
<p>ئەتمىسۇن بىرلا ۋەتىنىمنى دۇنيادىن جۇدا.</p>
<p>قەلبىمنىڭ سەندىن كۈتكىنى، شۇدۇر پەقەت تىلىكى،</p>
<p>تەگمىسۇن بەدىنىم كۆكسۈمگە نامەھرەمنىڭ قولى.</p>
<p>بۇ ئەزانلار شاھادەت-بەخىتتۇر، دىننىڭ ئۇلى،</p>
<p>ئەبەدىي يۇرتۇمنىڭ ئۈستىدە مېنىڭ ياڭرىغۇسى،</p>
<p>ئۇ زامان مىڭ سەجدە قىلار ھەتتا قەبرە تاشىم، </p>
ھەر جاراھىتىمدىن ،خۇدايىم،ئاقار قانلىق ياشىم
<p>، چىقىپ كېتەر تۇپراقتىن تېنىم روھ كەبى،</p>
<p>شۇندىلا، كۆتۈرلۈپ ئەرشكە تېگەر بەلكى باشىم،</p>
<p>لەپىلدە، سەنمۇ شەپەقلەردەك ئەي شانلىق ھىلال، </p>
بولسۇن يەنە تۆكۈلگەن قانلىرىمىز ھەممىسى ھالال.
<p>ئەبەدىي ساڭا يوق، ئىرقىمغا يوق قۇللۇق ھال،</p>
<p>ھەققىدۇر ھۆر ياشاش، بايرىغىمغا ھۆررىيەت.</p>
<p>ھەققىدۇر، ھەققە تىۋىنغان مىللىتىمگە ئىستىقلال</p>
</text></body></html>