<html><body><text id="wikipedia_ug_wikipedia_org__15523.html" ns="0" revid="140956" sourceurl="https://ug.wikipedia.org/wiki/%D8%A6%D9%89%D9%84%D9%85%D9%89_%D9%83%DB%95%D9%84%D8%A7%D9%85" title="ئىلمى كەلام" type="wikipedia">ئىلمى كەلام
<p><hi rend="bold">ئىلمى كەلام</hi> (<ref target="https://ug.wikipedia.org/wiki/ئەرەب_تىلى">ئەرەبچە</ref>: علم الكلام)، ئىسلام دىنىنىڭ <ref target="https://ug.wikipedia.org/wiki/ئىتىقاد">ئىتىقاد</ref>\<ref target="https://ug.wikipedia.org/wiki/ئەقائىد">ئەقائىد</ref> ھەققىدىكى مەزمۇنلارنى تەتقىق قىلىدىغان ۋە تارىختا بۇ دائىرىدە تەرەققىي قىلغان دىنى-پەلسەپىي ئۇقۇم ۋە قاراشلار بىلەن مۇناسىۋەتلىك ئىلىم تۈرىگە <hi rend="bold">ئىلمى كەلام</hi> دېيىلىدۇ. بۇ مەنىدە ئىلمى كەلام ئىمان بىلەن ئالاقەدار سۇئاللارغا ئەقلىي دەلىللەر كەلتۈرۈپ تۇرۇپ ئىزاھ ۋە ئىسپات كەلتۈرۈش مەقسىدى بىلەن كېڭەيتىلگەن <ref target="https://ug.wikipedia.org/wiki/تېئولوگىيىلىك_پەلسەپە">تېئولوگىيىلىك پەلسەپە</ref>نىڭ ئىسمىدۇر. <ref target="https://ug.wikipedia.org/wiki/ئىمام_ماتۇرىدى">ئىمام ماتۇرىدى</ref> ۋە <ref target="https://ug.wikipedia.org/wiki/مۇئتەزىلە">مۇئتەزىلە</ref> قاتارلىق كەلەمشۇناسلار ئەقىل-نەقىل تارتىشىشلىرىدا ئەقىلنى ئاساس قىلىشى بىلەن كۆزگە كۆرۈنمەكتە.</p>
ئۆتمۈش
<p>دەستلەپتە <ref target="https://ug.wikipedia.org/wiki/فىقھ">فىقىھ</ref> ئىچىدە مۇتائىلە قىلىنغان ئىلمى كەلام، كېيىنچە ئىلمى تەۋھىد دەپ ئاتالغان. فىقىھ، ئالەمىي مەسلىلەرگە؛ ئىلمى كەلام بولسا <ref target="https://ug.wikipedia.org/wiki/ئىتىقاد">ئىتىقادىي</ref> مەسىلىلەرگە مەركەزلەشىدۇ.</p>
<p><ref target="https://ug.wikipedia.org/wiki/مۇھەممەد_ئەلەيھىسسالام">مۇھەممەد ئەلەيھىسسالام</ref> زامانىسىدا نىسبەتەن تار ۋە ھەرىكەتچان ئىسلام توپلۇغىدا بەك كۆپ دىنى-پەلسەپىي تارتىشما كۆرۈلمەيىتتى. مەسىلەن، ھىجرى بىرىنچى ئەسرنىڭ ئاخىرىقى چارەكلىرىگىچە <ref target="https://ug.wikipedia.org/wiki/ئىسلامدا_تەقدىر">تەقدىر</ref> ھەققىدە بىر ئىتىقاد ھەققىدىكى مەزمۇن شەكلىدە تەتقىق قىلىنغقا باشلىدى.</p>
<p>باشلانغۇچ ئىتىبارى بىلەن ئىلمى كەلام، ئىماننىڭ ئاساسى بولمىش <ref target="https://ug.wikipedia.org/wiki/ئاللاھ">ئاللاھقا</ref> ئىمان كەلتۈرۈش، <ref target="https://ug.wikipedia.org/wiki/ئاللاھ">ئاللاھنىڭ</ref> سۈپەتلىرى بىلەن ئالاقىدار بولغان بولسىمۇ، بولۇپمۇ <ref target="https://ug.wikipedia.org/wiki/ئىمام_ئەلغازالىي">ئىمام غەزالىيدىن</ref> سوڭرە پۈتۈن ئىمانىي مەسىلىلەرنى ئۆز ئىچىگە ئالغان كەڭ تۈردە تەتقىق قىلىشقا باشلىدى.</p>
تەنقىدلەر
<p>تارىختا ئىلمى كەلامشۇناسلار دائىم دېگۈدەك بىر بىرىنى دىندىن چىققان <ref target="https://ug.wikipedia.org/wiki/مۇرتەد">مۇرتەد</ref> ياكى ئازغۇنغا چىقارغان. نۇرغۇن سۇفى ۋە ئىسلام ئالىمى بۇ تالاش-تارتىشىشلارغا كىرىشنىمۇ ئازغۇنلۇق دەپ قارىغان ۋە ئۆز ئەرگەشكۈچىلىرىنى چەكلىگەن.</p>
مەزھەبلەر
<p>ئىلمى كەلام تالاش تارتىشلىرى نەتىجىسىدە ئوتتۇرىغا چىققان <ref target="https://ug.wikipedia.org/wiki/ئىتىقادىي_مەزھەبلەر">ئىتىقادىي مەزھەبلەردىن</ref> بەئزىلىرى:</p>
<list type="unordered"><item><ref target="https://ug.wikipedia.org/wiki/سەلەفىييە">سەلەفىييە</ref></item>
<item><ref target="https://ug.wikipedia.org/wiki/ماتۇرىدىيە">ماتۇرىدىيە</ref></item>
<item><ref target="https://ug.wikipedia.org/wiki/ئەشئارىيە">ئەشئارىيە</ref></item>
<item><ref target="https://ug.wikipedia.org/wiki/مۇئتەزىلە">مۇئتەزىلە</ref> قاتارلىقلار</item></list>
قاراڭ
<list type="unordered"><item><ref target="https://ug.wikipedia.org/wiki/ئىتىقادىي_مەزھەبلەر">ئىتىقادىي مەزھەبلەر</ref></item>
<item><ref target="https://ug.wikipedia.org/wiki/ئىسلام_دىنشۇناسلىقى">ئىسلام دىنشۇناسلىقى</ref></item>
<item><ref target="https://ug.wikipedia.org/wiki/ئىسلام_پەلسەپىسى">ئىسلام پەلسەپىسى</ref></item></list></text></body></html>