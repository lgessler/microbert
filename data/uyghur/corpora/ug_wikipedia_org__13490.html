<html><body><text id="wikipedia_ug_wikipedia_org__13490.html" ns="0" revid="134307" sourceurl="https://ug.wikipedia.org/wiki/%D8%A6%DB%95%D9%84%D9%89_%D9%85%DB%95%D9%85%D8%AA%D9%89%D9%85%D9%89%D9%86" title="ئەلى مەمتىمىن" type="wikipedia">ئەلى مەمتىمىن<p>كومپيۇتېر ساھەسىدىكى ئۇيغۇر تۆھپىكار--- ئەلى مەمتىمىن</p>
<p>

ئەلى مەمتىمىن ئەر، ئۇيغۇر، 1978-يىلى 3-ئاينىڭ 18-كۈنى خوتەن ۋىلايىتىنىڭ نىيە ناھىيسىدە تۇغۇلغان. سانائەت پەنلىرى باكلاۋىرى، 1997-يىلى شىنجاڭ مېتىئورولوگىيە مەكتىۋىنىڭ ھاۋا رايى كەسپىنى پۈتتۈرگەن. </p>
<p>1999-يىلدىن 2003-يىلغىچە نەنجىڭ ئۇچۇر قۇرۇلۇش ئۈنۋېرستېتى (نەنجىڭ مېتىئورولوگىيە ئىنستوتېتى) نىڭ كومپيۇتېر كەسپىدە ئوقۇغان. </p>
<p>ھازىر جوڭگۇ مېتىئورولوگىيە ئىدارىسى ئۈرۈمچى قۇملۇق ھاۋارايى تەتقىقات مەركىزىدە جۇغراپىيەلىك ئۇچۇر سىستېمىسى ۋە سۈنئىي ھەمراھ يىراقتىن سىزىش خىزمىتى بىلەن شۇغۇللىنىۋاتىدۇ. </p>
<p>ئەلى مەمتىمىن 1996-يىلدىن باشلاپ رەسمىي ھالدا كومپيۇتېر ئۆگىنىشكە باشلىغان بولۇپ، 1997-يىلىدىن باشلاپ كومپيۇتېر يۇمشاق دېتال قۇرۇلۇشىغا قاتناشقان. 1997-يىلى Fox Base يۇمشاق دېتالىدىن پايدىلىنىپ، شىنجاڭ مېتىئورولوگىيە مەكتىۋىنىڭ نەتىجە باشقۇرۇش سىستېمىسىنى ياساپ چىققان. 1997-يىلى نىيە ناھىيلىك مېتىئورولوگىيە ئىدارىسىنىڭ كەسپىي يۇمشاق دېتاللىرىنى ياسىغان. 1998-يىلى خوتەن شەھرىدىكى دوسىتلىرى بىلەن بىللە ئۇيغۇر يېزىقتىكى DOS مەشغۇلات سىستېمىسىنى ئۆگىتىش يۇمشاق دېتالىنى ياساپ چىققان. 1998-يىلى خوتەن ۋىلايەتلىك ھاۋارايىغا سۈنئىي تەسىر كۆرسىتىش ئىشخانىسى ئۈچۈن، ھاۋارايىغا سۈنئىي تەسىر كۆرسىتىش ئۈنۋېرسال ئۇچۇر سىستېمىسىنى ياساپ چىققان. 2000-يىلى دوسىتلىرى بىلەن بىللە ئۇيغۇرچە شۈگوجاڭ ئېنگىلىز تېلى ئۆگىنىش سىستېمىسىنى تۈزۈپ چىققان. 2001-يىلى چىرا ۋە نىيە ناھىيلىك سودا-سانائەتنى مەمۇرىي باشقۇرۇس ئىدارىسىغا يەككە تېجارەتچىلەرنى باشقۇرۇش سىستېمىسىنى ياساپ بەرگەن. 2001-يىلى 3-ئايدىن 7-ئايغىچە نەنجڭ سوڭجېڭ تور قۇرۇلۇشى چەكلىك شىركتىدە جىياڭسۇ ئۆلكىسىنىڭ توك پۇلى يېغىش سىستېمىسىنى ياساشقا بىۋاستە قاتناشقان. 2002-يىلى 5-ئايدا شىنجاڭ تېببىي ئۈنۋېرستېتى ئۈچۈن، ئۇچۇرلاشقان كۇتۇپخانا باشقۇرۇش سىستېمىسىنى ياساپ بەرگەن. 2002-يىلى 7-ئايدا شىنجاڭ تېببىي ئۈنۋېرستېتى شاڭخەي مالىيە ئۈنۋېرستېتىدىن سېتىۋالغان كاغا ئوقۇش پۇلى يېغىش سىستېمىسىنى ئۆزگەرتىشكە قاتناشقان ۋە قۇرۇلۇش مەسئۇلى بولغان. </p>
<p>2003-يىلى 10-ئايدا ئۈرۈمچى قۇملۇق ھاۋارايى تەتقىقات مەركىزىنىڭ تور بېتىنى ياساپ چىققان. 2003-يىلى 12-ئايدا شىنجاڭ تېببىي ئۈنۋېرستېتى ئۈچۈن، توردىن ماقالە تاپشۇرۇش سىستېمىسىنى ياساپ چىققان. 2004-يىلى 1-ئايدا ئوقۇغۇچىلار ئارخپىنى باشقۇرۇش سىستېمىسىنى ياساپ چىققان. 2004-يىلى 8-ئايدا شىنجاڭ تېببىي ئۈنۋېرستېتى تور بېتىنى ياساپ چىققان. 2004-يىلى 10-ئايدا شىنجاڭ تېببىي ئۈنۋېرستېتى ياتاق باشقۇرۇش سىستېمىسىنى ياساپ چىققان. </p>
<p>ئەلى مەمتىمىن 1999-يىلى دۆلەتلىك كومپيۇتېر دەرىجە ئىمتىھانىغا قاتنىشىپ، 3-دەرىجىدىن ئۆتكەن. 2001-يىلى كومپيۇتېر يۇمشاق دېتال سەۋىيە ئىمتىھانىغا قاتنىشىپ، ئالىي دەرىجىلىك پروگراممىرلار دەرىجىدىن غەلبىلىك ئۆتۈپ، ئەڭ ياش دۆلەت ئېتىراپ قىلغان ئۇيغۇر پروگراممىر بولۇپ قالغان. 2003-يىلى دۆلەتلىك ئىنگىلىز تېلى 4-دەرىجە ئىمتىھانىدىن ئۆتكەن. ئەلى مەمتىمىن 2003-يىلى دۆلەت ئۇچۇر كەسپى مىنىستېرلىكى تەرىپىدىن جوڭگۇ IT ئىقتىساسلىقلار ئامبىرىغا ئەنگە ئېلىنغان. </p>
</text></body></html>