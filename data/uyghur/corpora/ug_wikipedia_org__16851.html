<html><body><text id="wikipedia_ug_wikipedia_org__16851.html" ns="0" revid="143998" sourceurl="https://ug.wikipedia.org/wiki/%D8%AA%DB%88%D8%B1%D9%83%D9%89%D9%8A%DB%95%D8%AF%DB%95_%D8%A6%D9%89%D8%B4%D9%84%DB%95%D8%B4_%D8%B1%DB%87%D8%AE%D8%B3%D9%89%D8%AA%D9%89" title="تۈركىيەدە ئىشلەش رۇخسىتى" type="wikipedia">تۈركىيەدە ئىشلەش رۇخسىتى<p>تۈركىيەدە ئىقامەت (ئىستىقامەت\ئولتۇراقلىشىش) رۇخسەتلىرى "<hi rend="italic"><ref target="https://ug.wikipedia.org/wiki/تۈركىيە_كۆچ_ئىدارىسى_باش_مۇدىرلىقى">كۆچمەنلەر ئىدارىسى باش مۇدىرلىقى</ref></hi>" تامانىدىن <ref target="https://ug.wikipedia.org/wiki/تۈركىيە_ئىچكى_ئىشلار_مېنىسترلىكى">تۈركىيە ئىچكى ئىشلار مېنىسترلىكى</ref> كۆزىتىشى ئاستىدا بېرىلمەكتە، ئىشلەش رۇخسەتلەرى ئىسە "<hi rend="italic">خەلقئارالىق ئەمگەك كۈچى باش مۇدىرلىقى</hi>" تەرىپىدىن <ref target="https://ug.wikipedia.org/wiki/ئىشلەش_ۋە_ئىجتىمائىي_بىخەتەرلىك_نازىرلىقى">ئىشلەش ۋە ئىجتىمائىي بىخەتەرلىك نازىرلىقىنىڭ</ref> كۆزىتىشى ئاستىدا بېرىلمەكتە. پۈتۈن ئىلتىماسلار، <hi rend="italic">ئىقامەت رۇخسىتى</hi> (<hi rend="italic">ikamet izni</hi>) ۋە <hi rend="italic">ئىشلەش رۇخسىتى</hi> (<hi rend="italic">çalışma izni</hi>) ئۈچۈن، تۈركىيە دۆلىتى قۇرغان تور بەتلەردە <ref target="https://ug.wikipedia.org/wiki/تور_(ئىنتېرنېت)">تور</ref> شارائىتىدا ئېلىپ بېرىلماقتا. ئىقامەت رۇخسىتى ئىلتىماسلارى "<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-1">[1]</ref>e-İkamet"، ئىشلەش رۇخسىتى ئىلتىماسلارى ئىسە "e-Devlet" تور بەتلىرىدىن ئېلىپ بېرىلماقتا.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-2">[2]</ref></p>
<p>تۈركىيەدىكى قانۇنىي شەرتلەر يۈزىدىن شىركەتلەرنىڭ چەتئەللىك خىزمەتچى ئىشلىتىش ئۈچۈن كەمىدە 100 مىڭ تۈرك لىراسى تۆلەنگەن سەرمايەسى ۋە ئەڭ ئاز 5 تۈرك خىزمەتچىسى بار بولىشى كېرەك.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-:0-3">[3]</ref><ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-4">[4]</ref></p>
ئىشلەش رۇخسىتى تۈرلەرى
<p>تۈركىيەدە ئىشلەش رۇخسەتى، چەتئەللىكلەرگە بېرىلگەن بولسىمۇ، چەتئەللىك شەخس ئىشلەشنى تەلەپ قىلىدىغان شركەتكە باغلىق بولىدۇ. تۈركىيەدە چەتئەللىكلەرگە قارىتا كەسپى، ئىقتىدارى ۋە تۇرۇش مۇددىتىگە كۆرە ئىشلەش رۇخسەتلىرى بېرىلمەكتە.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-:1-5">[5]</ref></p>
مۇددەتلىك ئىشلەش رۇخسىتى
<p>مۇددەتلىك ئىشلەش رۇخسەتى چەتئەللىكنىڭ مەلۇم بىر جوغراڧىيلىك رايوندا ئىشلەش ئۈچۈن، مەلۇم بىر كەسبتەم مەلۇم بىر ئىشلەتكۈچى ئۈچۈن، بەلگىلىك مۇددەت ئۈچۈن ۋە تۇنجى ئىلتىماستا ئەڭ كۆپ بىر يىللىق مۇددەتكە ئىگە بولغان بىر ئىشلەش رۇخسىتى بىلەن تەمىنلەيدۇ. بۇ ئىشلەش رۇخسىتى ھەر يىل يېڭىلىنىدۇ ۋە ئۇخشاش بىر ئىشلەتكۈچىگە ئىشلىگەن ئەھۋال ئاستىدا، ھەر يىل مۇددىتىنى يەنە بىر يىل ئۇزارتالايدۇ. بۇ تۈر ئىشلەش رۇخسەتى ھەم دۆلەت ئىچىدىن، ئىلتىماسى ئىشلەش ۋە ئىجتىمائىي خەۋپسىزلىك نازىرلىقىغا سۇنىلىدۇ، ئىھتىياجقا كۆرە بۇ قېتىم تۈرك كونسولى تەرىپىدىن قىلىنىدۇ.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-:0-3">[3]</ref><ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-:1-5">[5]</ref><ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-6">[6]</ref></p>
مۇددەتسىز ئىشلەش رۇخسىتى
<p>مۇددەتسىز ئىشلەش رۇخسەتى تۈركىيەدە ھېچبىر جوغراپىيىلىك رايون، كەسىب، ئىشلەتكۈچى ياكى مۇددەت چەكلىمىسى بولمىغان ھالدا چەتئەللىكلەر ئۈچۈن قانۇنىي ئىشلەش ھوقۇقى بىلەن تەمىنلەيدۇ. بۇ ئىشلەش رۇخسىتىگە ئىگە شەخسلەر ئۈچۈن تۈرك ئەمگەك كۈچى بازارى چەكلىمىلىرى دىققەتكە ئېلىنمايدۇ. لېكىن مۇددەتىسز ئىشلەش رۇخسىتىگە ئىلتىماس قىلىش ئۈچۈن چەتئەللىك شەخسنىڭ تۈركىيەدە كەمىدە 8 يىل ئۈزلۈكسىز ۋە قانۇنىي ھالدا ئىقامەت (ئىستىقامەت) قىلغان بولىشى ياكى كەمىدە 8 يىل تۈركىيەدە قانۇنىي ھالدا ئىشلىگەن بولىشى كېرەك.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-:0-3">[3]</ref><ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-:1-5">[5]</ref></p>
مۇستەقىل ئىشلەش رۇخسىتى
<p>مۇستەقىل ئىشلەش رۇخسەتى چەتئەللىك شەخسنىڭ ھېچبىر جوغراپىيىلىك رايون، كەسىب، ئىشلەتكۈچى ياكى مۇددەت چەكلىمىسى بولمىغان ھالدا چەتئەللىكلەر ئۈچۈن قانۇنىي ئىشلەش ھوقۇقى بىلەن تەمىنلەيدۇ. بۇ ئىشلەش رۇخسىتىگە ئىگە شەخسلەر ئۈچۈن تۈرك ئەمگەك كۈچى بازارى چەكلىمىلىرى دىققەتكە ئېلىنمايدۇ. لېكىن مۇستەقىل ئىشلەش رۇخسىتىگە ئىلتىماس قىلىش ئۈچۈن چەتئەللىك شەخسنىڭ تۈركىيەدە كەمىدە 8 يىل ئۈزلۈكسىز ۋە قانۇنىي ھالدا ئىقامەت (ئىستىقامەت) قىلغان بولىشى كېرەك. يېڭى سىياسەت سايىسىدە ھەسسىدار باشقۇرغۇچى پاي چەكلىك شىركەتلەر، ھەسسىدار ئەزادىن تەشكىل تاپقان پاي ھەسسىدار شركەتلەر ۋە ھەسسىدار باشقۇرغۇچىلار تىجارىي شركەتلەر ئىشلەش رۇخسەتى ئېلىشى مەجبۇرىيدۇر.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-:2-7">[7]</ref></p>
ئالاھىيدە ئىشلەش رۇخسەتلەرى
<p>ئالاھىيدە ئىشلەش رۇخسەتى ئىشلەش ۋە ئىجتىمائىي خەۋپسىزلىك نازىرلىقى بەلگىلىگەن شەرتلەر سىرتىدا تۇتۇلغان تۈركىيەدە ئىشلەش ئىستىگەن چەتئەللىكلەرگە بېرىلىدۇ. ئالاھىيدە ئىشلەش رۇخسەتى ئىشلەش ۋە ئىجتىمائىي خەۋپسىزلىك نازىرلىقى تەرىپىدىن ئاتقارىلغان بىر تەكشۈرۈش نەتىجەسىدە تەقدىم قىلىنىدۇ.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-:2-7">[7]</ref></p>
تۇركۇۋاز كارتا
<p>تۇركۇۋاز كارتا ياكى تۇركۇۋاز كارت دەستلەپكى 3 يىل بويىچە ئىشلەش رۇخسەتى ۋە ئىقامەت رۇخسەتى كارتلارى بىلەن تەمىنلەيدۇ. شۇنداقلا تۇركۇۋاز كارت جۆرىسى ۋە بېقىش مەجبۇرىيىتى بولغان بالالارى ئۈچۈن ئىقامەت ئىزنى ھەققى بىلەن تەمىنلەيدۇ. تۇركۇۋاز كارت تۈرك خەلقئارالىق ئەمگەك كۈچى كومىتېتى تەرەڧىدىن بېرىلگەن تەۋسىيەسى ئۈستىگە ۋە ئىلتىماس قىلغۇچىنىڭ مەدەنىيەت سەۋىيەسى، كەسبىي تەجرىبىسى، چەتئەللىكلەرنىڭ ئىلىم ۋە تېخنولوگىيە تۆھپىسى ۋە ڧائالىيەتلەرىنىڭ ۋە سېلىنمالارنىڭ تۈركىيە ئىقتسادى ۋە ئىستىخدامىغا (ئىشقا ئورۇنلىشىش) بولغان تەسىرى كەبى تۈرلۈك شەرتلەر كۆزدە تۇتۇلۇپ بېرىلىدۇر.</p>
<p>تۇركۇۋاز كارت تۈرك ھۆكۈمەتى تەرەڧىدىن 2016- يىلى 28- ئىيۇل كۈنى كۈنى قەبۇل قىلىنغان ۋە ئاساسىي شەرتلەرى بەلگىلەنگەن، كارتنىڭ ئۇيغۇنلۇق تەپسىلاتى بىلەن مۇناسىۋەتلىك بەئزى تەڧسىلاتلارنى ۋە شەرتلەرى ئايدىڭلىشىشى كۈتۈلمەكتە.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-8">[8]</ref></p>
<p><ref target="https://ug.wikipedia.org/wiki/مەتبەئە_تىخنىكىسىنى_ئۇيغۇرلار_كەشپ_قىلغان">مەنبە</ref></p></text></body></html>