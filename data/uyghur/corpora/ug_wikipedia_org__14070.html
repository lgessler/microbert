<html><body><text id="wikipedia_ug_wikipedia_org__14070.html" ns="0" revid="135720" sourceurl="https://ug.wikipedia.org/wiki/%D8%A6%DB%95%D9%82%D9%89%D8%AF%DB%95_-_%D8%A6%DB%90%D8%AA%D9%89%D9%82%D8%A7%D8%AF%D9%82%D8%A7_%D9%85%DB%87%D9%86%D8%A7%D8%B3%D9%89%DB%8B%DB%95%D8%AA%D9%84%D9%89%D9%83_%D8%B3%DB%86%D8%B2_-_%DA%BE%DB%95%D8%B1%D9%89%D9%83%DB%95%D8%AA%D9%84%DB%95%D8%B1" title="ئەقىدە - ئېتىقادقا مۇناسىۋەتلىك سۆز - ھەرىكەتلەر" type="wikipedia">ئەقىدە - ئېتىقادقا مۇناسىۋەتلىك سۆز - ھەرىكەتلەر<p>ھەر بىر مىللەت تىلىدا شۇ مىللەت ئېتىقاد قىلغان دىن (دىنلار) ئىلاھنىڭ نام - سۈپەتلىرى ۋە شۇنىڭغا مۇناسىپ ھەرخىل ئەقىدە - ئۇقۇملىرىنى بىلدۈرىدىغان بەزى مەخسۇس سۆز - ئاتالغۇلار بولىدۇ. ئۇيغۇرلاردىكى ئاللا (خۇدا)، رەببىم، بىسمىللا، شۈكرى، پىرىم، توۋا قاتارلىق بىر يۈرۈش سۆزلەر ئەنە شۇنداق سۆزلەر جۈملىسىدىن. مۇنداق سۆز - ئاتالغۇلار ئادەتتە مەخسۇس دىنىي سورۇن ۋە ئاڭلىق، مەقسەتلىك ھالدا خۇداغا سېغىنىپ ئىبادەت، دۇئا - تىلاۋەت قىلىشتا ئىسمى - جىسمىغا مۇۋاپىق قوللىنىلىدىغانلىقىنى ھېسابقا ئالمىغاندا، كۈندىلىك تۇرمۇشتا كىشىلەرنىڭ ھەرخىل رايى - خاھىشلىرىنى ئىپادىلەيدىغان سۆز - ئىبارىلەر ئورنىدا قوللىنىلىدۇ. مۇنداق تىل شارائىتىدا، بۇ سۆز - ئىبارىلەر ئەسلىدىكى دىن ئېتىقاد ئۇقۇمىدىن پۈتۈنلەي ئايرىلغان بولىدۇ. شۇڭا شۇنداق تىل شارائىتىدا ئۇنداق سۆز - ئىبارىلەرنى &lt;<ref target="https://ug.wikipedia.org/wiki/ئادەت_تىل">ئادەت تىل</ref>&gt; دەپ دىنىي خۇراپاتلىقتىن پەرقلەندۈرۈشكە توغرا كېلىدۇ. مەسىلەن، &lt;ۋاي خۇدايىمەي، ئەمدى كەلگىنىنى!&gt;، &lt;ۋاي خۇدا، بېشىمنى ئاغرىتىشماي مېڭىشساڭچۇ!&gt;، &lt;ئاللا بۇ نېمە گەپ!&gt;. &lt;يائاللا، نېمىدىگەن سەتچىلىك!&gt; &lt;يائاللا، ھەجەبمۇ تۈگىمەسكە قالدى!&gt;، &lt;يائاللا، ئەمدى كېچىكتۇق&gt;، &lt;يائاللا، نېمىدېگەن چىرايلىق!&gt;، &lt;ۋاي خۇدايىمەي گېپىڭنى قارا!&gt;، &lt;خۇدا ھەققى، چوقۇم بارىمەن&gt;، &lt;يا رەببىم، بۇنىڭغا نېمە دېگۈلۈك&gt;، &lt;يا رەببىم، نېمىدىگەن كاتتا ئۆي!&gt;، &lt;يا رەببىم، شۇنداق گەپمۇ بارمۇ تېخى!&gt;، &lt;ئەمدى شۈكرى دەيدىغان بولدۇق&gt;، &lt;شۈكرى، بۇمۇ تۈگىدى&gt;. &lt;شۇنى ئالغىنىڭغا شۈكرى دېگىنە!&gt;، &lt;بىسمىللاسىغا سەن كەلدىڭ&gt;، &lt;بسىمىللاسىغا ئوبدان سودا بولدى&gt;، &lt;ئاللاھۇ ئەكبەر، ئۇنى ئۇنتۇلۇپتىمەن!&gt;، &lt;<ref target="https://ug.wikipedia.org/wiki/ئاللاھۇ_ئەكبەر">ئاللاھۇ ئەكبەر</ref>، ماۋۇ ئىشنى كۆرمەمدىغان&gt; دېگەنلەرگە ئوخشاش .</p></text></body></html>