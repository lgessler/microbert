<html><body><text id="wikipedia_ug_wikipedia_org__17228.html" ns="0" revid="144323" sourceurl="https://ug.wikipedia.org/wiki/%DA%86%D9%88%D8%AF%D8%A7_%D9%8A%DB%90%D8%B2%D9%89%D8%B3%D9%89" title="چودا يېزىسى" type="wikipedia">چودا يېزىسى
<p>چودا يېزىسى<ref target="https://ug.wikipedia.org/wiki/گۇما_ناھىيىسى"> گۇما ناھىيىسى</ref> بازىرىنىڭ شەرقىگە 29.7 كىلومېتىر كېلىدىغان جايغا جايلاشقان، يەر شەكلى تۈزلەڭلىك بەلۋاغ، شەرقىي<ref target="https://ug.wikipedia.org/wiki/مۇجى_بازىرى"> مۇجى بازىرى</ref> بىلەن تۇتىشىدۇ، شىمال تەرىپى ناھىيىلىك دۆلەت چارۋىچىلىق فېرمىسى، جەنۇبىي تارماق تاشيول، غەربىي <ref target="https://ug.wikipedia.org/wiki/موكويلا_يېزىسى">موكويلا يېزىسى</ref> بىلەن قوشنا، شەرقتىن غەربكە ئوتتۇرچە كەڭلىكى 10 كىلومېتىر، جەنۇبتىن شىمالغىچە بولغان ئوتتۇرىچە ئۇزۇنلۇقى 220 كىلومېتىر، كۆلىمى تەخمىنەن 2200 كۋادرات كىلومېتىر كېلىدۇ.</p>
مەمۇرىي كەنتلەر
<p>چودا يېزىسىدا 11 مەمۇرىي كەنت بار بولۇپ، ئۇلار تۆۋەندىكىچە:</p>
<list type="unordered"><item>سېۋەتچاقا كەنتى؛</item>
<item>يايلىغان كەنتى؛</item>
<item>گولا كەنتى؛</item>
<item>گۈلباغ كەنتى؛</item>
<item>باشبۇلاق كەنتى؛</item>
<item>جەينەك كەنتى؛</item>
<item>چارىباغ كەنتى؛</item>
<item>ئاياغ چودا كەنتى؛</item>
<item>باشلاقبىنام كەنتى؛</item>
<item>لەڭگەر كەنتى؛</item>
<item>چودا دېھقانچىلىق مەيدانى قاتارلىقلار بار.</item></list>
يېزا ئىگىلىكى
<p>چودا يېزىسى دېھقانچىلىقنى ئاساس قىلىدۇ، ئاساسلىقى بۇغداي، قوناق، قوشۇمچە ياغلىق دان، كېۋەز، مېۋە-چېۋە، بېدە قاتارلىق ئىقتىسادىي زىرائەتلەر ئۆستۈرۈلىدۇ. ئورمانچىلىق ئادەم كۈچى ئارقىلىق كۆچەت تىكىش ئاساس قىلىنىدۇ، تېرەك، سۆگەت، جىگدە، ئۆرۈك، شاپتۇل، ئۈجمە دەرىخى ۋە ياڭاق قاتارلىق مېۋىلىك دەرەخلەر، چېگرا ئىچىدە ئىشلەپچىقىرىلغان قومۇش، جۇڭيى ئۆسۈملۈك دورىلىرى توشقان زەدىكى، چۈچۈكبۇيا قاتارلىقلار بار. ياۋايى ھايۋانلاردىن ياۋا چوشقا، سۇغۇ، تۈلكە ۋە ياۋا ئۆردەك قاتارلىقلار بار.</p></text></body></html>