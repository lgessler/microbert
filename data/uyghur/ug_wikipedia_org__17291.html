<html><body><text id="wikipedia_ug_wikipedia_org__17291.html" ns="0" revid="144432" sourceurl="https://ug.wikipedia.org/wiki/%D8%A6%D8%A7%DA%86%DA%86%D8%A7%D9%86_%D9%8A%DB%90%D8%B2%D9%89%D8%B3%D9%89" title="ئاچچان يېزىسى" type="wikipedia">ئاچچان يېزىسى
<p>ئاچچان يېزىسى شىنجاڭ ئۇيغۇر ئاپتونوم رايونى <ref target="https://ug.wikipedia.org/wiki/خوتەن_ۋىلايىتى">خوتەن ۋىلايىتى</ref> <ref target="https://ug.wikipedia.org/wiki/كېرىيە_ناھىيەسى">كېرىيە ناھىيەسى</ref> بازىرىنىڭ جەنۇبىغا 500 كىلومىتىر كېلىدىغان جايغا جايلاشقان. شەرقتە نىيە <ref target="https://ug.wikipedia.org/wiki/يېيىق_يېزىسى">يېيىق يېزىسى</ref> بىلەن تۇتىشىدۇ، غەربىي تەرپى<ref target="https://ug.wikipedia.org/wiki/چىرا_ناھىيىسى"> چىرا ناھىيىسى</ref> نىڭ <ref target="https://ug.wikipedia.org/wiki/نۇرى_يېزىسى">نۇرى يېزىسى</ref> بىلەن تۇتىشىدۇ، شىمالىي تەرىپى <ref target="https://ug.wikipedia.org/wiki/ئويتوغراق_يېزىسى">ئويتوغراق يېزىسى</ref>، <ref target="https://ug.wikipedia.org/wiki/ئارال_يېزىسى">ئارال يېزىسى</ref> ۋە<ref target="https://ug.wikipedia.org/wiki/لەڭگەر_يېزىسى"> لەڭگەر يېزىسى</ref> بىلەن قوشنا. جەنۇب-شىمال ئۇزۇنلۇقى 170 كىلومېتىر، شەرقتىن غەربكە كەڭلىكى  122 كىلومېتىر، ئومۇمىي كۆلىمى 10247.26 كۋادرات كىلومېتىر كېلىدۇ. ئورمانچىلىق كۆلىمى 2617.1 مو، ئوتلاق كۆلىمى 5818500 مو، مۇزلۇق، تاغ تىزمىسى، چۆللۈك قاتارلىقلارنىڭ كۆلىمى 8876.2 كۋادرات كىلومېتىر، ئومۇمىي كۆلەمنىڭ %66.83 نى ئىگەلىگەن.</p>
كىلىماتى
<p>يېزىنىڭ يىللىق ئوتتۇرىچە ھۆل-يېغىن مىقدارى 113.1 مىللىمېتىر، يىللىق ئوتتۇرىچە تېمپېراتۇرىسى℃2، 1-ئايدىكى ئەڭ تۆۋەن تېمپېراتۇرسى نۆلدىن تۆۋەن ℃30-، 7-ئايدىكى ئەڭ يۇقىرى تېمپېراتۇرىسى ℃25. بىر يىلدىكى قىروسىز مەزگىلى 170 كۈن، ئادەتتە شامال كۈچى 4 بال، ئەڭ چوڭ شامال كۈچى 8 بالغا يېتىدۇ.</p>
يېزا ئىگىلىكى
<p>بۇ يېزىدا بۇغداي، قوناق، ئاق ئارپا، پۇرچاق، قىچا قاتارلىق زىرائەتلەر تېرىلىدۇ. ياڭاق، ئۆرۈك قاتارلىق مېۋىلەر چىقىدۇ. بۇ يېزىنىڭ دائىرىسى كەڭ، بايلىقى مول، كىشىنى جەلپ قىلىدىغان مەنزىرسى بار.</p></text></body></html>