<html><body><text id="wikipedia_ug_wikipedia_org__15246.html" ns="0" revid="152928" sourceurl="https://ug.wikipedia.org/wiki/%D8%A6%D9%89%D8%A8%D8%B1%D8%A7%DA%BE%D9%89%D9%85%D9%89%D9%8A_%D8%AF%D9%89%D9%86%D9%84%DB%95%D8%B1" title="ئىبراھىمىي دىنلەر" type="wikipedia">ئىبراھىمىي دىنلەر<figure><caption><ref target="https://ug.wikipedia.org/wiki/خرىستىئان_دىنى">خرىستىيانلىقنىڭ</ref> سىموۋۇلى (سول يوقرىدا)، <ref target="https://ug.wikipedia.org/wiki/ئىسلام_دىنى">ئىسلامنىڭ</ref> سىموۋۇلى (ئوڭ يوقرىدا)، <ref target="https://ug.wikipedia.org/wiki/يەھۇدى_دىنى">يەھۇدىلىكنىڭ</ref> سىموۋۇلى (سول ئاستىدا)، <ref target="https://ug.wikipedia.org/wiki/باھائىي">باھائىيلىكنىڭ</ref> سىموۋۇلى (ئوڭ ئاستىدا)</caption></figure>
<p><hi rend="bold">ئىبراھىمىي دىنلەر</hi>، <ref target="https://ug.wikipedia.org/wiki/بىر_تەڭرى">بىر تەڭرىلىك</ref> بولۇپ <ref target="https://ug.wikipedia.org/wiki/ئىبراھىم_ئەلەيھىسسالام">ئىبراھىم ئەلەيھىسسالامنىڭ</ref> پۇشتىدىن كەلگەن <ref target="https://ug.wikipedia.org/wiki/پەيغەمبەرلەر">پەيغەمبەرلەر</ref>گە نىسبەت قىلىنغان <ref target="https://ug.wikipedia.org/wiki/ئوتتۇرا_شەرق">ئوتتۇرا شەرقتە</ref> ئوتتۇرىغا چىققان <ref target="https://ug.wikipedia.org/wiki/دىن">دىنلەردۇر.</ref></p>
<p>ئىلگىرى كېيىنلىك تەرتىبى بويىچە ئىبراھىمىي دىنلار <ref target="https://ug.wikipedia.org/wiki/يەھۇدى_دىنى">يەھۇدىلىك</ref>، <ref target="https://ug.wikipedia.org/wiki/خىرىستىيان_دىنى">خرىستىيانلىق</ref> ۋە <ref target="https://ug.wikipedia.org/wiki/ئىسلام_دىنى">ئىسلام</ref> قاتارلىقلاردۇر. بەئزىدە <ref target="https://ug.wikipedia.org/wiki/باھائىي">باھائىيلىك</ref> ھەم بۇ كاتېگورىيىگە داخىل قىلىنىدۇ.</p>
يىلتىزلار ۋە ئۆتمۈش
<p>ھەزرىتى <ref target="https://ug.wikipedia.org/wiki/ئىبراھىم_ئەلەيھىسسالام">ئىبراھىم ئەلەيھىسسالامنىڭ</ref> ئوغۇللىرىدىن بولمىش ھەزرىتى <ref target="https://ug.wikipedia.org/wiki/ئىسھاق_ئەلەيھىسسالام">ئىسھاق ئەلەيھىسسالامنىڭ</ref> پۇشتىدىن <ref target="https://ug.wikipedia.org/wiki/يەھۇدى_دىنى">مۇسەۋىيلىك</ref> ۋە <ref target="https://ug.wikipedia.org/wiki/مەسىھچىلىك">خرىستىيانلىق</ref> دىنلىرىنىڭ پەيغەمبەرلەرىنىڭ؛ ھەزرىتى <ref target="https://ug.wikipedia.org/wiki/ئىسمائىل_ئەلەيھىسسالام">ئىسمائىل ئەلەيھىسسالامنىڭ</ref> پۇشتىدىن <ref target="https://ug.wikipedia.org/wiki/ئىسلام_دىنى"> ئىسلام</ref> پەيغەمبەرى ھەزرىتى <ref target="https://ug.wikipedia.org/wiki/مۇھەممەد_ئەلەيھىسسالام">مۇھەممەد ئەلەيھىسسالامنىڭ</ref> كەلگەنلىكى قەبۇل قىلىنىدۇ. ئىبراھىم كەلىمىسى «نۇرغۇن خەلقنىڭ ئاتاسى» دېگەن مەنىگە ئىگە. <ref target="https://ug.wikipedia.org/wiki/مەككە">مەككە</ref>لىكلەر ئىبراھىم ئەلەيھىسسالامنىڭ دىنىنى <ref target="https://ug.wikipedia.org/wiki/سابىئىيلىك">سابىئىيلىك</ref> دەپ ئېيتاتتى. <ref target="https://ug.wikipedia.org/wiki/قۇرئان_كەرىم">قۇرئاندا</ref> ئىبراھىم پەيغەمبەرنى <ref target="https://ug.wikipedia.org/wiki/ھەنىڧ">ھەنىڧ</ref> دەپ سۈڧەتلەيدۇ. ئىبراھىم ئەلەيھىسسالامنىڭ ئىسمى <ref target="https://ug.wikipedia.org/wiki/تاناھ">تاناھتا</ref> <hi rend="italic">ئاۋرام\Awram</hi> دەپ ئېلىنىدۇ.
ئىسلام مەدەنىيىتىدە <hi rend="bold">ساماۋىي دىنلەر</hi> ئوقۇمى بەئزى بەئزىدە ئىبراھىمىي دىنلەر ئوقۇمى مەنىسىدە قوللىنىلسىمۇ دەل ئۆزى ئەمەستۇر. ساماۋىي دىنلەر ئىسلامدا ئىبراھىم ئەلەيھىسسالامدىن ئالدىنقىلارنىمۇ ئۆز ئىچىگە ئالغان تۇنجى ئىنسان ھەزرىتى <ref target="https://ug.wikipedia.org/wiki/ئادەم_ئەلەيھىسسالام">ئادەمدىن</ref> بۇيانغا تەڭرىدىن نازىل بولغانلىقىغا ئىشىنلىدىغان ۋە بەئزىلىرى بۇگۈن ئۇنتۇلۇپ كەتكەن بىر خۇدالىق دىنلەرنى ئۆز ئىچىگە ئالىدۇ.</p>
دىن ئىلىملىرىدا دىن تونۇشى
<p>ئوخشىمىغان يول تۇتقان ئىلمشۇناسلارنىڭ دىنلار ھەققىدىكى تونۇشى ئوخشاشمايدۇ. دىن تونۇشى ئومۇمەن <ref target="https://ug.wikipedia.org/wiki/تەڭرىشۇناسلىق">تەڭرىشۇناسلىق</ref>، <ref target="https://ug.wikipedia.org/wiki/ئەخلاق">ئەخلاقى</ref>، <ref target="https://ug.wikipedia.org/wiki/ڧەلسەڧە">ڧەلسەڧىي</ref>، <ref target="https://ug.wikipedia.org/wiki/پىسىخولوگىيلىك">پىسىخولوگىيلىك</ref> ۋە <ref target="https://ug.wikipedia.org/wiki/جەمئىيەتشۇناسلىق">جەمئىيەتشۇناسلىق</ref> كاتېگورىيلىرى ئاستىدا قولغا ئېلىنىدۇ.
ساماۋىي دىنلەر بىلەن باشقا بىر تەڭرىلىك دىنلەر ئارىسىدىكى پەرق بۇ دىنلەردە كېيىن كەلگەن دىننىڭ بۇرۇن كەلگەن دىنلەرنىڭ پەيغەمبەرلىرىنى ۋە دىنىي كاتتىلىرىنى قەبۇل قىلىپ ھۆرمەت كۆرسىتىپ ياد ئېتىشىدۇر. لېكىن دەل ئەكسى ئەھۋال ھەر زامان مەۋجۇت ئەمەستۇر. مەسىلەن، ھەزرىتى <ref target="https://ug.wikipedia.org/wiki/ئىسا_ئەلەيھىسسالام">ئىسا ئەلەيھىسسالام</ref> <ref target="https://ug.wikipedia.org/wiki/يەھۇدىي_دىنى">يەھۇدىلىكتە</ref>، ھەزرىتى <ref target="https://ug.wikipedia.org/wiki/مۇھەممەد_ئەلەيھىسسالام">مۇھەممەد س.ئە.ۋ</ref> ھەم يەھۇدىيلىك ھەم <ref target="https://ug.wikipedia.org/wiki/خرىستىيان_دىنى">خرىستىيانلىقتا</ref> <ref target="https://ug.wikipedia.org/wiki/پەيغەمبەر">پەيغەمبەر</ref> دەپ قارالمايدۇ.</p>
ئىبراھەمىي دىنلەرنىڭ ئۆزگىچەلىكلىرى
<p>پۈتۈن ساماۋىي دىنلەر، <ref target="https://ug.wikipedia.org/wiki/تەڭرى">پەرۋەردىگارنىڭ</ref> زات ۋە سۈڧەتلىرىدە بىر ئىكەنلىكىنى ۋە ئۇنىڭ يېگانە ياراتقۇچى ئىكەنلىكىنى، ئىبادەتلەرنىڭ يالغۇز ئۇنىڭغىلا قىلىنىدىغانلىقىنى ۋە ئۇنىڭدىن باشقىسىغا چوقۇنۇلمايدۇرغانلىقىنى ئىلگىرى سۈرىدۇ. <ref target="https://ug.wikipedia.org/wiki/پەيغەمبەرلەر">پەيغەمبەرلەر</ref> پەرۋەردىگارنىڭ ئۆزىگە <ref target="https://ug.wikipedia.org/wiki/ۋەھىي">ۋەھىي</ref> يوللىغان ئەلچىلىرى ئىكەنلىكىنى <ref target="https://ug.wikipedia.org/wiki/مۇئجىزە">مۇئجىزە</ref>لەر كۆرسىتىپ ئىسپاتلاشقا تىرىشىدۇ.
ئىبراھىمىي دىنلەردە نۇرغۇن ئەڧسانە، ئوقۇم، ئاتالغۇ ياكى ھىكايىگە ئوخشاپ كېتىدۇرغان مەزمۇنلارغا ئىگە بولماق بىلەن بىرگە بىر بىرىگە دەلمۇدەل ئوخشاشلىق كۆرۈلمەيدۇ. مەسىلەن، تەڭرى، مۇقەددەس كىتابلار، پەيغەمبەرلىك ۋەيا پەيغەمبەرلەر ياكى ئاخىرەت قاتارلىق ئوقۇملار ھەر دىنىي گرۇپتا ئوخشىمىغان مەنا ۋە مەزمۇنغا مالىكتۇر.</p>
ئېتنوگراڧىك ئىبراھىمىي دىنلەر
<p>بەئزى <ref target="https://ug.wikipedia.org/wiki/ئېتنوگراڧىك">ئېتنوگراڧىك</ref> ئىبراھىمىي دىنلەر <ref target="https://ug.wikipedia.org/wiki/سامىرىزم">سامىرىزم</ref>، <ref target="https://ug.wikipedia.org/wiki/ئەزىدىلىك">ئەزىدىلىك</ref>، <ref target="https://ug.wikipedia.org/wiki/دۇرزىلىك">دۇرزىلىك</ref>، <ref target="https://ug.wikipedia.org/wiki/سابىئىيلىك">سابىئىيلىك</ref> ۋە <ref target="https://ug.wikipedia.org/wiki/راستاڧاريانىزم">راستاڧاريانىزم</ref> قاتارلىقلاردۇر.</p></text></body></html>