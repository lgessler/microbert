<html><body><text id="wikipedia_ug_wikipedia_org__15541.html" ns="0" revid="151416" sourceurl="https://ug.wikipedia.org/wiki/%DA%A7%D8%B1%D8%A7%D9%86%D8%B3%DB%87%D8%B2_%D8%AA%D9%89%D9%84%D9%89" title="ڧرانسۇز تىلى" type="wikipedia">ڧرانسۇز تىلىقاراڭ/Qarang/қараң: <ref target="https://ug.wikipedia.org/wiki/Fransuz_tili">ئۇيغۇر لاتىن ئېلىپبەسى/Uyghur latin élipbesi/уйғур латин елипбәси</ref>, <ref target="https://ug.wikipedia.org/wiki/Франсуз_тили">ئۇيغۇر كىرىل ئېلىپبەسى/Uyghur kiril élipbesi/уйғур кирил елипбәси</ref>
<p><hi rend="bold">ڧرانسۇز تىلى</hi> ياكى <hi rend="bold">ڧرانسۇزچە</hi> (<hi rend="italic">français ؛</hi>تەلەپپۇزى \fʁɑ̃sɛ\)، <ref target="https://ug.wikipedia.org/wiki/ھىندى-ياۋروپا_تىل_سېستىمىسى">ھىندى-ياۋروپا تىل سېستىمىسى</ref> رومان تىللىرى ئائىلىسىگە تەۋە، ڧرانسىيە ۋە ڧرانسۇز مەدەنىيىتىنى ئۆزلەشتۈرگەن ۋە ئەسكى ڧرانسۇرز سۆمۈرگىسى (مۇستەملىكە) ئەللەردە قوللىنىلىدىغان تىل.</p>
<p>دۇنيادا تەخمىنەن 200 مىلىيون كىشى ڧرانسۇزچە بىلمەكتە. 128 مىلىيون ئىنسان ڧرانسۇزچىنى ئانا تىل ياكى ئىككىنچى تىل سۈپىتىدە قوللانماقتا، 54 دۆلەتتە 71 مىلىيون كىشى تەرىپىدىن ھەم بىلىنمەكتە ۋە قوللىنىلماقتا. ئەڭ باشتا <ref target="https://ug.wikipedia.org/wiki/فرانسىيە">ڧرانسىيە</ref> بولۇپ، <ref target="https://ug.wikipedia.org/wiki/كانادا">كانادا</ref>، <ref target="https://ug.wikipedia.org/wiki/بېلگىيە">بېلگىيە</ref>، <ref target="https://ug.wikipedia.org/wiki/شۋېتسىيە">شۋېتسىيە</ref>، <ref target="https://ug.wikipedia.org/wiki/ليۇكسېمبۇرگ">ليۇكسېمبۇرگ</ref>، <ref target="https://ug.wikipedia.org/wiki/موناكو">موناكو</ref> قاتارلىق ئەللەر ۋە بىر قىسىم ئاڧرىقا ئەللىرىدە ڧرانسۇزچە سۆزلىشىلىدۇ.</p>
<p>ڧرانسۇرچە؛ <ref target="https://ug.wikipedia.org/wiki/ئىتاليان_تىلى">ئىتاليانچە</ref>، <ref target="https://ug.wikipedia.org/wiki/پورتۇگال_تىلى">پورتۇگالچە</ref>، <ref target="https://ug.wikipedia.org/wiki/ئىسپان_تىلى">ئىسپانچە</ref>، <ref target="https://ug.wikipedia.org/wiki/كاتالان_تىلى">كاتالانچە</ref> ۋە <ref target="https://ug.wikipedia.org/wiki/رۇمىنىيە_تىلى">رۇمانچە</ref> قاتارلىق <ref target="https://ug.wikipedia.org/wiki/رىم_ئىمپېرىيىسى">رىم ئىمپېرىيىسىنىڭ</ref> رەسمىي تىلى بولمىش <ref target="https://ug.wikipedia.org/wiki/لاتىنچە">لاتىنچە</ref>نىڭ داۋاملاشقان تىللىرىدىن بىرىدۇر. </p>
<p>ڧرانسۇزچە تارىختا رىم دەۋرى گاليالىقلارنىڭ كېلت تىللىرىدىن ۋە رىمدىن كېيىنكى ڧرانك كۆچمەنلىرىنىڭ گېرمان تىللىرىنىڭ تەسىرىگە ئۇچرىغان.</p>
<p>ڧرانسۇزچە 29 دۆلەتتە رەسمىي تىل بولۇپ، <hi rend="italic">La Francophonie</hi> دېيىلىگەن ڧرانكوڧون ڧرانسۇزچە سۆزلەشكۈچى خەلقلەر توپلۇغىدۇر. <ref target="https://ug.wikipedia.org/wiki/ب_د_ت">ب د ت</ref> نىڭ پۈتۈن تارماقلىرىدا ۋە خەلقئارالىق تەشكىلاتلارنىڭ كۆپىنچىسىنىڭ رەسمىي تىلى ڧرانسۇزچەدۇر.</p>
<p><ref target="https://ug.wikipedia.org/wiki/ياۋروپا_ئىتتىپاقى">ياۋروپا ئىتتىپاقى</ref> سانلىق مەلۇماتلىرىغا كۆرە 27 دۆلەتتىكى 129 مىلىيون ئىنسان (497.198.740 نىڭ 26% سى) ڧرانسۇزچە سۆزلەشمەكتە ۋە بۇنىڭ 65 مىلىيونىنىڭ (12%سى) ئانا تىلى، 69 مىلىيونىنىڭ (14%) بولسا ئىككىنچى تىلى سۈپىتىدە قوللانماقتا. بۇ سانلىق مەلۇماتلارغا كۆرە ڧرانسۇزچە ياۋروپا ئىتتىپاقى ئىچىدە <ref target="https://ug.wikipedia.org/wiki/ئىنگىلىز_تىلى">ئىنگىلىزچە</ref> ۋە <ref target="https://ug.wikipedia.org/wiki/نېمىس_تىلى">نېمىسچە</ref> قالسا ئەڭ كۆپ قوللىنلىدىغان 3. تىلدۇر.</p>
<p>فرانسۇز تىلى رىم تىلىنىڭ بىر تەركىۋى قىسمى بولۇپ، ئاساسلىق فرانسىيە، كانادادا (ئاساسلىقى يېڭى بىرۇنسۋىك ۋە كېبەك رايونلىرىدا)، بېلگىيەدە (ۋالونى، بىريۇسسىل ۋە فلاندىرىيە رايونىنىڭ بەزى شەھەرلىرىدە)، ئامېرىكا قوشما شىتاتلىرىدا (بولۇپمۇ لۇئىزىيان ۋە مەن شىتاتلىرىدا)، شىۋتىسارىيەدە (ئۈچ ئاساسلىق دۆلەت تىلىنىڭ بىرى)قوللىنىلىدۇ.</p>
<p>فرانسۇزچە دۇنيادىكى باشقا بەزى دۆلەت ۋە رايونلاردا ئىككىنچى ياكى ئۈچىنچى تىل قاتارىدا ئىشلىتىلىدۇ. مەسىلەن، كوڭگو دېموكىراتىك جۇمھۇرىيىتى، فرانسۇز تىلى رايونىدىكى ئەڭ كۆپ نوپۇسلۇق دۆلەت، شۇنداقلا فرانسۇز تىلى رەسمى تىل ياكى قوشۇمچە رەسمى تىل بولغان 29 دۆلەتنىڭ بىرى. غەربى ئافرىقىدىكى دۆلەتلەرنىڭ مۇتلەق كۆپچىلىكى ۋە يەنە مەغرىپ دۆلەتلىرىمۇ مۇشۇ قاتارغا كىرىدۇ. بۇ دۆلەتلەرنىڭ مۇتلەق كۆپچىلىكى كونا فرانسۇز ۋە بېلگىيە مۇستەملىكىلىرى. ئافرىقىنىڭ ئىۋارىيە تۇمشۇقى ۋە گابونغا ئوخشاش بەزى دۆلەتلىرىدە، پۈتۈنلەي فرانسۇز تىلى قوللىنىلىدۇ.</p>
<p>فرانىسيەدە فرانسۇز تىلى دۆلەت مۇستەقىللىكىنىڭ مۇھىم كۆرسەتكۈچلىرىدىن بىرى: جۇمھۇرىيەت تىلى فرانسۇز تىلى (1958-يىلىدىكى ئاساسى قانۇننىڭ ئىككىنچى ماددىسى)؛ يەنە شۇنداقلا پۈتۈن دۇنيادىكى فرانسۇز مەدەنىيىتى ۋە فرانسۇز ئىدىيىسىنىڭ ھەرىكەت كۈچى.</p>
<p>دۇنيادا 201مىليون كىشى تەرىپىدىن ھەقىقى ئاساسلىق تىل سۈپىتىدە ئىشلىتىلىدىغان (دۇنيا فرانسۇز تىلى تەشكىلاتىنىڭ 2009-يىللىق سىتاتىسكىسى)، 309 مىليون كىشى تەرىپىدىن قوشۇمچە تىل ياكى چەتئەل تىلى سۈپىتىدە قوللىنىلىدىغان فرانسۇز تىلى، دۇنيادا ئەڭ كۆپ سۆزلىنىدىغان تىللار ئىچىدە تۆتىنچى ئورۇندا تۇرىدۇ. مەزكۇر تىل بىرلەشكەن دۆلەتلەر تەشكىلاتىنىڭ ئالتە رەسمى تىلى ۋە ئىككى خىزمەت تىلىنىڭ بىرى، ياۋروپا ئىتتىپاقىغا ئوخشاش دۇنياۋى تەشكىلاتلارنىڭ رەسمى ياكى خىزمەت تىلى ھېساپلىنىدۇ. كونا فرانسۇز رېجىمى، رۇسلارنىڭ چار پادىشاھى تاكى گىرمانىيە ۋە ئىسپانىيە پادىشاھلىرىغا قەدەر، فرانسۇز تىلى، ئېنگلىز ۋە ئىسپان تىللىرىنىڭ قاتارىدا ئاساسلىق دېپلوماتىيە تىلى بولۇپ كەلدى. ئەمما، خەلقئارا ئىقتىسادى ۋە ئىلمى تەتقىقات ساھەلىرىدە، بارغانسېرى ئېنگلىىز تىلى تەرىپىدىن بېسىلىپ كېتىۋاتىدۇ.</p>
<p>فرانسۇز تىلىنىڭ تەرەققىياتىدا فرانسۇز ئاكادېمىيىسى ۋە نۇرغۇن زىيالىيلارنىڭ رولى ئىنتايىن چوڭ. بۇ تىل يەنە "ئاكادېمىك تىلى" دىيىلىدۇ. ئادەتتە، بۇ تىلنى تەرپلەش ئۈچۈن، فرانسۇز دىراماتورگى موللېرنىڭ ئىسمى بىلەن "موللېر تىلى" دەپ ئاتىلىدۇ.</p>
</text></body></html>