<html><body><text id="wikipedia_ug_wikipedia_org__18157.html" ns="0" revid="145835" sourceurl="https://ug.wikipedia.org/wiki/%DA%86%DB%90%D9%86_%D8%B4%D9%89" title="چېن شى" type="wikipedia">چېن شى<p>　چېن شى، ئەر، خەنزۇ، 1953- يىلى 9- ئايدا تۇغۇلغان، فۇجيەن پۇتيەندىن، 1970- يىلى 12- ئايدا خىزمەتكە قاتناشقان، 1978- يىلى 11- ئايدا جۇڭگو كوممۇنىستىك پارتىيەسىگە كىرگەن، چىڭخۇا ئۇنىۋېرسىتېتى خىمىيە ۋە خىمىيە سانائىتى قۇرۇلۇشى فاكۇلتېتىنىڭ كاتالىزلىق كىنېتىكا كەسپىنى پۈتكۈزگەن، ئاسپىرانتلىق ئوقۇش تارىخىغا ئىگە، سانائەت پەنلىرى ماگىستىرى، تەتقىقاتچى.</p>
<p>　　ھازىر مەركىزىي كومىتېت سىياسىي بىيۇروسىنىڭ ئەزاسى، مەركىزىي كومىتېت شۇجىچۇسىنىڭ شۇجىسى، مەركىزىي كومىتېت تەشكىلات بۆلۈمىنىڭ دائىمىي خىزمەتلىرىگە رىياسەتچىلىك قىلىدىغان مۇئاۋىن باشلىقى.</p>
<p>　　1970- يىلىدىن 1975- يىلىغىچە فۇجۇ ئۇنىۋېرسىتېتى ماشىنىسازلىق زاۋۇتىنىڭ ئىشچىسى بولغان.</p>
<p>　　1975- يىلىدىن 1979- يىلىغىچە چىڭخۇا ئۇنىۋېرسىتېتى خىمىيە سانائىتى فاكۇلتېتىنىڭ ئاساسىي ئورگانىك سېنتىز كەسپىدە ئوقۇغان.</p>
<p>　　1979- يىلىدىن 1979- يىلىغىچە فۇجۇ ئۇنىۋېرسىتېتى خىمىيە سانائىتى فاكۇلتېتىدا ئوقۇتقۇچى بولغان.</p>
<p>　　1979- يىلىدىن 1982- يىلىغىچە چىڭخۇا ئۇنىۋېرسىتېتى خىمىيە ۋە خىمىيە سانائىتى قۇرۇلۇشى فاكۇلتېتىنىڭ كاتالىزلىق كىنېتىكا كەسپىدە ماگىستىر ئاسپىرانتلىقتا ئوقۇغان.</p>
<p>　　1982- يىلىدىن 1984- يىلىغىچە چىڭخۇا ئۇنىۋېرسىتېتى مەكتەپ ئىتتىپاق كومىتېتى ھەربىي تەنتەربىيە بۆلۈمىنىڭ باشلىقى، مۇئاۋىن شۇجىسى بولغان.</p>
<p>　　1984- يىلىدىن 1987- يىلىغىچە چىڭخۇا ئۇنىۋېرسىتېتى ئىتتىپاق كومىتېتىنىڭ شۇجىسى، مەكتەپ پارتكومى ئوقۇغۇچىلار خىزمىتى بۆلۈمىنىڭ مۇئاۋىن باشلىقى، مەكتەپ پارتكومى دائىمىي كومىتېتىنىڭ ئەزاسى بولغان.</p>
<p>　　1987- يىلىدىن 1990- يىلىغىچە چىڭخۇا ئۇنىۋېرسىتېتى پارتكومى دائىمىي كومىتېتىنىڭ ئەزاسى، ئوقۇغۇچىلار خىزمىتى بۆلۈمىنىڭ باشلىقى، مەكتەپ ئىتتىپاق كومىتېتىنىڭ شۇجىسى بولغان.</p>
<p>　　1990- يىلىدىن 1990- يىلىغىچە چىڭخۇا ئۇنىۋېرسىتېتىدا ئوقۇتقۇچى بولغان، بېيجىڭ تىل ئىنستىتۇتىنىڭ ئىنگلىز تىلى بويىچە قىسقا مۇددەتلىك تەربىيەلەش سىنىپىدا ئوقۇغان.</p>
<p>　　1990- يىلىدىن 1992- يىلىغىچە ئامېرىكا ستانفورد ئۇنىۋېرسىتېتىدا زىيارەتچى ئالىم بولغان.</p>
<p>　　1992- يىلىدىن 1993- يىلىغىچە چىڭخۇا ئۇنىۋېرسىتېتى خىمىيە سانائىتى فاكۇلتېتىنىڭ ئوقۇتقۇچىسى، فاكۇلتېت پارتكومىنىڭ مۇئاۋىن شۇجىسى بولغان.</p>
<p>　　1993- يىلىدىن 2000- يىلىغىچە چىڭخۇا ئۇنىۋېرسىتېتى پارتكومىنىڭ مۇئاۋىن شۇجىسى، ئىشچىلار ئۇيۇشمىسىنىڭ رەئىسى، تەنتەربىيە كومىتېتىنىڭ مۇدىرى بولغان (بۇ مەزگىلدە 1997- يىلىدىن 1998- يىلىغىچە مەركىزىي پارتىيە مەكتىپىنىڭ بىر يىللىق تۈزۈمدىكى ياش، ئوتتۇرا ياش كادىرلارنى تەربىيەلەش سىنىپىدا ئوقۇغان؛ 1999- يىلى 7- ئايدا تەتقىقاتچى بولۇپ باھالانغان).</p>
<p>　　2000- يىلىدىن 2002- يىلىغىچە چىڭخۇا ئۇنىۋېرسىتېتى پارتكومىنىڭ دائىمىي مۇئاۋىن شۇجىسى بولغان.</p>
<p>　　2002- يىلىدىن 2008- يىلىغىچە چىڭخۇا ئۇنىۋېرسىتېتى پارتكومىنىڭ شۇجىسى بولغان (مۇئاۋىن مىنىستىر دەرىجىلىك).</p>
<p>　　2008- يىلىدىن 2010- يىلىغىچە مائارىپ مىنىستىرلىقىنىڭ مۇئاۋىن مىنىستىرى، پارتگۇرۇپپىسىنىڭ مۇئاۋىن شۇجىسى بولغان.</p>
<p>　　2010- يىلىدىن 2011- يىلىغىچە لياۋنىڭ ئۆلكىلىك پارتكومنىڭ مۇئاۋىن شۇجىسى بولغان.</p>
<p>　　2011- يىلىدىن 2013- يىلىغىچە جۇڭگو پەن- تېخنىكا جەمئىيىتى پارتگۇرۇپپىسىنىڭ شۇجىسى، دائىمىي خىزمەتلەرگە رىياسەتچىلىك قىلىدىغان مۇئاۋىن رەئىسى، شۇجىچۇسىنىڭ بىرىنچى شۇجىسى بولغان.</p>
<p>　　2013- يىلىدىن 2017- يىلىغىچە مەركىزىي كومىتېت تەشكىلات بۆلۈمىنىڭ دائىمىي خىزمەتلەرگە رىياسەتچىلىك قىلىدىغان مۇئاۋىن باشلىقى بولغان (مىنىستىر دەرىجىلىك).</p>
<p>　　2017- يىلىدىن باشلاپ مەركىزىي كومىتېت سىياسىي بىيۇروسىنىڭ ئەزاسى، مەركىزىي كومىتېت شۇجىچۇسىنىڭ شۇجىسى، مەركىزىي كومىتېت تەشكىلات بۆلۈمىنىڭ دائىمىي خىزمەتلەرگە رىياسەتچىلىك قىلىدىغان مۇئاۋىن باشلىقى.</p>
<p>　　18- ، 19- نۆۋەتلىك مەركىزىي كومىتېتنىڭ ئەزاسى، 19- نۆۋەتلىك مەركىزىي كومىتېت سىياسىي بىيۇروسىنىڭ ئەزاسى، مەركىزىي كومىتېت شۇجىچۇسىنىڭ شۇجىسى، 16- ، 17- نۆۋەتلىك مەركىزىي ئىنتىزام تەكشۈرۈش كومىتېتىنىڭ ئەزاسى</p></text></body></html>