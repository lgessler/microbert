<html><body><text id="wikipedia_ug_wikipedia_org__8534.html" ns="0" revid="148776" sourceurl="https://ug.wikipedia.org/wiki/%D8%B3%DB%87%D9%84%D8%AA%D8%A7%D9%86_%D8%B3%DB%95%D8%A6%D9%89%D8%AF%D8%AE%D8%A7%D9%86" title="سۇلتان سەئىدخان" type="wikipedia">سۇلتان سەئىدخان
<p><hi rend="bold">سۇلتان سەئىدخان</hi> (<ref target="https://ug.wikipedia.org/wiki/ئۇيغۇر_لاتىن_يېزىقى">ئۇيغۇر لاتىن</ref>: <hi rend="bold">Sultan Said Xan</hi>، <ref target="https://ug.wikipedia.org/wiki/كرىل_ئۇيغۇر_يېزىقى">كرىل ئۇيغۇر</ref>: <hi rend="bold">Султан Сәидхан</hi>
) ھىجرى 892 - 939 / مىلادى 1487 - 1533 - يىللار ئارىسى ياشىغان، <ref target="https://ug.wikipedia.org/wiki/تۇغلۇق_تۆمۈرخان">تۇغلۇق تۆمۈرخان</ref> (15=347 - 1363) پۇشتىدىن بولۇپ، <ref target="https://ug.wikipedia.org/wiki/شەرقىي_چاغاتاي_خانلىقى">شەرقىي چاغاتاي خانى</ref> <ref target="https://ug.wikipedia.org/wiki/ئەھمەد_ئەلاقخان">سۇلتان ئەھمەد ئەلەقنىڭ</ref> ئوغلى، <ref target="https://ug.wikipedia.org/wiki/سۇلتان_مەنسۇرخان">سۇلتان مەنسۇرخاننىڭ</ref> ئىنسى، <ref target="https://ug.wikipedia.org/wiki/سەئىدىيە_خانلىقى">ياركەند سەئىدىيە خانلىقىنىڭ</ref> قۇرغۇچىسى ۋە تۇنجى سۇلتانىدۇر. </p>
ھاياتى
<p>1487 - يىلى <ref target="https://ug.wikipedia.org/wiki/يۇنۇسخان">يۇنۇسخان</ref> (1416 - 1487) ھەزرەتلىرى ئۇجماققا بارغاندىن كېيىن، ئورنىغا چىققان سۇلتان مەھمۇدخان تاشكەندنى مەركەز قىلغان ئىسسىقكۆل ئەتراپى موغولىستاننى، ئەھمەدخان بولسا تۇرپاننى مەركەز قىلغان ئۇيغۇرىستاننى ئىدارە قىلىشقا باشلىغان. سۇلتان سەئىدخان دەل تۇرپاندا توغۇلغان. 1501 - يىلى ئۇ ئاتىسى بىلەن بىرگە تاغىسى سۇلتان مەھمۇدخانغا ياردەملىشىپ <ref target="https://ug.wikipedia.org/wiki/مۇھەممەد_شەيبانىيخان">مۇھەممەد شەيبانىيخانغا</ref> قارشى جەڭگە قاتناشقان. جەڭدە شەرقىي چاغاتاي خانلىقى يېڭىلىپ، جەڭ مەيدانىدىن يارىدار قاچقان سەئىدخان يەرلىكلەر تەرىپىدىن ئاخسىغا ئېلىپ بېرىلغان. ئاخسىدا دارۇغاچى بايەزىد دېگەن ئىسيان قىلىپ، سەئىدخاننى زىندانبەد قىلغان.</p>
<figure><caption>پارىژ لۇۋرا مۇزېيىدا ساقلانغان سۇلتان سەئىدخاننىڭ نەقشلىك بازالت مازار تاشى، فرانسىيە</caption></figure>
<p>1502 - يىلى شەيبانىيخان سەئىدخاننى زىنداندىن ئازاد قىلىپ، سەمەرقەندكە بىرگە ئېلىپ كەتكەن ۋە قۇندۇز سەپىرىگە بىرگە ئېلىپ بارغان. شەيبانىيخان خارەزىمگە ھۇجۇم قىلغاندا پەيتىنى تېپىپ سايرامغا قېچىپ كېتىدۇ. </p>
<p>دادىسى ئەھمەدخان 1504 - يىلى ئاقسۇدا ۋاپات تاپقۇنچە، سەئىدخان موغۇلىستان تۇپراقلىرىغا پاناھ تارتىپ بارىدۇ. ئۇ يەردە ئىنىسى خەلىلخان تەرىپىدىن قوغلىنىدۇ. ئامالسىر سەمەرقەندكە قايتىدۇ.</p>
<p>1508 - يىلى ئۆزبېكلەر بولغان ئۇرۇشتا قاتتىق يېڭىلىپ، تاغىسى مەھمۇدخان ئۆلتۈرۈلىدۇ. سەئىدخان نائىلاج ئەندىجاندا پاناھلىنىدۇ.</p>
<p>ئۆزبېكلەر باش قوشۇش ئارقىلىق <ref target="https://ug.wikipedia.org/wiki/ماۋەرائۇننەھر">ماۋەرائۇننەھردىكى</ref> پۈتۈن شەرقىي چاغاتاي خانلىقى ئۇرۇقلىرىنى قۇرۇتۇش قارار قىلىنىدۇ. ئۇ ئەسنادا گۇندىپاي سەئىدخاننى زىندان چىقىرىپ قويىدۇ. سەئىدخان ئۇنىڭ پۇشايمان بولۇپ قېلىشىدىن قورقۇپ دەرھال<ref target="https://ug.wikipedia.org/wiki/بابۇر">بابۇر مىرزانىڭ</ref> يېنىغا پاناھ تارتىپ بارىدۇ.</p>
<p>1514 - يىلى ئۆز ۋاقتىدا <ref target="https://ug.wikipedia.org/wiki/مىرزا_ئابابەكرى">مىرزا ئابابەكرى</ref> ھۆكۈمدارلىق قىلىۋاتقان كاشغەرگە ھۇجۇم قىلىدۇ. شۇ يىلى يەنە ياركەندنى ھۇجۇم بىلەن ئېلىپ سەلتەنىتىنى ئېلان قىلىدۇ. (تەخمىنەن 1514 - يىلى 3 - سىنتەبىر). </p>
ۋاپاتى
<p>سۇلتان سەئىدخان ھەزرەتلىرى ھ. 939 (م. 1533) - يىلى تىبەت (ئۇرساڭ) بۇددىستلىرىغا قارشى ئىسلام ئېچىپ <ref target="https://ug.wikipedia.org/wiki/لىخاسا">لىخاسا</ref> كېسەل سەۋەبىدىن (نەپەس يېتىشمەسلىك) 1533 - يىلى 7 - ئاينىڭ 2 - كۈنى ۋاپات تاپقاندىن كېيىن ئوشلى <ref target="https://ug.wikipedia.org/wiki/سۇلتان_ئابدۇررەشىدخان">سۇلتان ئابدۇررەشىدخان</ref> ياركەند خانلىقىنىڭ تەختىگە چىققان. ئۆلگىنىدە 45 ياش ئەتراپىدا ئىدى. </p>
كىشىلىكى
<p>ﺳﯘﻟﺘﺎﻥ ﺳﻪﺋﯩﺪﺧﺎﻥ ﺋﯩﺴﺘﯧﺪﺍﺗﻠﯩﻖ، ﻣﻪﺭﯨﭙﻪﺕﭘﻪﺭﯞﻩﺭ ﻛﯩﺸﻰ ﺑﻮﻟﻐﺎﻧﻠﯩﻘﺘﯩﻦ، ﻳﻪﻛﻪﻥ ﺧﺎﻧﻠﯩﻘﯩﺪﺍ ﺋﻪﺩﻩﺑﯩﻴﺎﺕ ﯞﻩ ﺳﻪﻧﺌﻪﺕ ﺋﯩﺸﻠﯩﺮﻯ ﺟﯘﺵ ﺋﯘﺭﯗﭖ ﺭﺍﯞﺍﺟﻠﯩﻨﯩﭗ ﺯﻭﺭ ﻧﻪﺗﯩﺠﯩﻠﻪﺭ ﻗﻮﻟﻐﺎ ﻛﻪﻟﮕﻪﻥ ﺋﯘﻣﯘ ﺋﯘﻳﻐﯘﺭ ﯞﻩ ﭘﺎﺭﺲ ﺗﯩﻠﻠﯩﺮﯨﺪﺍ ﻧﯘﺭﻏﯘﻥ ﺷﯧﺌﯩﺮ ﻳﺎﺯﻏﺎﻥ. </p>
غەزەل
<p>قایسی گۇلشەننىڭ يۈزۈڭدەك بىر گۇلی رەئناسى بار،           </p>
<p>قایسی گؤلنىڭ بىر مېنىڭدەك بۇلبۇلی شەیداسی بار. </p>
<p>هۇر بىرله جەننەتؤل مەئۋانی کۆڭلۈم نەیلەسۇن،                </p>
<p>یارنىڭ كويىدا يؤزمىڭ جەننەتؤل مەئۋاسی بار. </p>
<p>لەئلىدىن خەتتی بۇدۇر هەر دەم تىرىکلىککە نىشان،              </p>
<p>خۇش نىشانىدۇر کی ئىککی قاشىدىن توغراسی بار. </p>
<p>بر سۈچۈك سۆز بىرله ئۆلگەن جىسمىمه بەردىڭ هەيات،      </p>
<p>لەئلى جانبەخشىڭده گویاکىم مەسىھ ئەنفاسى بار . </p>
<p>یۈزی ئۈزره کاکۇلۇ زۇلفىن پەرىشان کۆرگەلی،                     </p>
<p>ئەي سەئىد، ئاشۇفته کۆڭلۈمنىڭ ئەجەب سەۋداسی بار.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-1">[1]</ref></p>
</text></body></html>