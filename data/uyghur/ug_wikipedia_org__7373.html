<html><body><text id="wikipedia_ug_wikipedia_org__7373.html" ns="0" revid="133658" sourceurl="https://ug.wikipedia.org/wiki/%D9%85%DB%87%D9%8A%DB%95%D8%B3%D8%B3%DB%95%D8%B1_%D8%AA%D9%88%D8%AE%D8%AA%D9%89" title="مۇيەسسەر توختى" type="wikipedia">مۇيەسسەر توختى

<p>كۆزگە كۆرۈنگەن تالانتلىق ياش ئارتىس- مۇيەسسەر توختى 1968 - يىلى خوتەن شەھىرىنىڭ لوپ ناھىيىسىدە تۇغۇلغان. 1985 - يىلى شىنجاڭ سەنئەت ئىنستىتۇتىنىڭ كىنو، تېلېۋىزىيە-تىياتىر فاكۇلتېتىغا ئوقۇشقا قوبۇل قىلىنغان. ئۇ 1989 - يىلى 7 - ئايدا ئوقۇشنى ئەلا نەتىجە بىلەن تاماملاپ، ئۆزى ئوقۇغان فاكۇلتېتقا ئوقۇتقۇچىلىققا ئېلىپ قىلىنغان.</p>
<p>مۇيەسسەر توختى 15 يىلغا يېقىن سەنئەت ھاياتىدا &lt;يىراق يېزىغا مۇھەببەت&gt;، &lt;تىمتاس گۇگۇم&gt;، &lt;گۇاڭجۇغا كەلگەن شىنجاڭلىق بالا&gt;، &lt;سۈت ساتقۇچى ئايال&gt;، &lt;ئاخىرقى كۆل&gt;، &lt;سەھرادىن كەلگەن دادا&gt;، &lt;تەنھا يۈرەكلەر&gt;، &lt;شىنجاڭ قىزلىرى&gt;، &lt;قۇربان تۇلۇمنىڭ بېيجىڭغا سەپىرى&gt; قاتارلىق نۇرغۇنلىغان كىنو، تېلېۋىزىيە - تىياتىرلىرىدا ئۆزىگە خاس رول ئېلىپ، پېرسوناژلارنىڭ ئىچكى دۇنياسى ۋە مۇرەككەپ خاراكتېرىنى چىن ۋە تەسىرلىك يورۇتۇپ بېرىشتەك بەدىئىي ماھارىتىنى نامايان قىلىپ تاماشىبىنلارنىڭ قىزغىن ئالقىشىغا ۋە چوڭقۇر ھۆرمىتىگە ئىگە بولدى.</p>
<p>مۇيەسسەر توختى 2000 - يىلى 9 - ئايدا بېيجىڭ تىل - مەدەنىيەت ئۇنىۋېرسىتېتنىڭ فرانسۇز تىلى كەسپىگە ئوقۇشقا كىرگەن ئىدى. ئۇ بۇ يەردە ئىككى يىل ئوقۇغاندىن كېيىن، ھازىر دۆلەت خىراجىتى بىلەن فرانسىيىدە دوكتورلۇقتا ئوقۇغان.</p></text></body></html>