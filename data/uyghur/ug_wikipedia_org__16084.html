<html><body><text id="wikipedia_ug_wikipedia_org__16084.html" ns="0" revid="142283" sourceurl="https://ug.wikipedia.org/wiki/%D9%83%DB%88%D8%B1%DB%95_%D9%82%DB%95%D8%AF%D9%89%D9%85%D9%89_%D8%B4%DB%95%DA%BE%D8%B1%D9%89" title="كۈرە قەدىمى شەھرى" type="wikipedia">كۈرە قەدىمى شەھرى<p>قەدىمىي شەھەر كۈرە – قورغاس ناھىيەسىنىڭ شەرقىي جەنۇبى، ئىلى دەرياسىنىڭ شىمالى قىرغىقىغا جايلاشقان 250يىللىق تارىخقا ئىگە مەشھۇر قەلئە.</p>
<p>كۈرە كونا شەھەر ۋە يېڭىشەھەر دەپ ئىككىگە بۆلىنىدۇ. كونا شەھەر 1871 – يىلى چاررۇسىيە تاجاۋۇزچىلىرى ئىلىنى بېسىۋالغاندا ۋەيران بولغان. 1882 – يىلى چىڭ سۇلالىسى ھۆكۈمىتى ئىلىدا گېنېرال مەھكىمىسى تەسىس قىلىپ، ھازىرقى يېڭى كۈرە شەھىرىنى بىنا قىلغان.</p>
<p>بۇ يېڭى شەھەرنىڭ ئايلانمىسى سېپىل بىلەن قورشالغان بولۇپ، شەھەر ئىچى كۆركەم لايىھەلەنگەن. 1996 – يىلى گوۋۇيۈەن تەرىپىدىن ‹‹دۆلەت دەرىجىلىك نۇقتىلىق قوغدىلىدىغان مەدەنىيەت يادىكارلىقى ئورنى››قىلىپ بېكىتىلگەن. 2007 – يىلى ‹‹جۇڭگو تارىخىي مەدەنىيىتىدىكى نامى بار بازار›› دېگەن نام بېرىلگەن.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-1">[1]</ref></p>
</text></body></html>