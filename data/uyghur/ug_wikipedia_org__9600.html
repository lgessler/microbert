<html><body><text id="wikipedia_ug_wikipedia_org__9600.html" ns="0" revid="39194" sourceurl="https://ug.wikipedia.org/wiki/%D8%A8%DB%86%DA%AF%DB%88_(%D8%A8%D8%A7%D8%B1%D8%BA%DB%87%D8%AA)" title="بۆگۈ (بارغۇت)" type="wikipedia">بۆگۈ (بارغۇت)<p>بۆگۈ (بارغۇت): بۆگۈ قەبىلىسى «سۈينامە. تېلىلار تەزكىرىسى» دە خاتىرىلىنىشىچە ئەڭ دەسلەپ ھازىرىقى<ref target="https://ug.wikipedia.org/wiki/موڭغۇلىيە"> موڭغۇلىيە</ref> خەلقى جۇمھۇرىيىتىدىكى توغلا دەرياسىنىڭ شىمالىي تەرەپلىرىگە جايلاشقان، غەربتە تۇڭرا قەبىلسى بىلەن ئىناق-ئىجىل ئۆتكەن. مىلاىدىيە 685-يىلى بۆگۈ قەبىلسىىنىڭ بىر قسىم ئائىلىسى تۈركلەرنىڭ رۇلىمىغا ئېسىيان كۆتۈرۈپ ، ھازىرقى گەنسۇ ئۆلكىسىنىڭ <ref target="https://ug.wikipedia.org/wiki/خېشى_كارىدورى">خېشى كارىدورى</ref> بويلىرىغا كۆچۈپ كېلىپ ماكانلاشقان، «يېڭى تاڭنامە»دە: «بۆگۈ قەبىلىسى دولانغۇت (يەنى تۆلەنگۈت ) لانىڭ شەرقىگە جايلاشقان، چېدىرلىق تۈتۈنى 30 مىڭ ئەسكىرى 10 مىڭ. جايلاشقان زېمىنى ئەڭ شىمالىدا بولۇپ، ئادەتتە گېپى ئوچۇق، لېكىن كۆندۈرۈش تەس ئىدى»  دېيىلگەن. بۆگۈ قەبىلىسنىڭ ئورخۇن ئۇيغۇر خانلىقىدىكى ئورنى ئىنتايىن يۇقىرى ھەم مۇھىم بولۇپ، تارىخى ماتېرىياللاردا خاتىرىلىنىشىچە، <ref target="https://ug.wikipedia.org/wiki/ئۆڭلۈك-سۆيگۈن_توپىلىڭى">ئۆڭلۈك-سۆيگۈن توپىلىڭى</ref> يۈز بەرگەندىن كېيىن، بۆگۈ جەمەتىنىڭ (يەنى بۆگۈ خۇەيئېننىڭ ) ئۈچ قىزى ئورخۇن ئۇيغۇر خانلىقنىڭ <ref target="https://ug.wikipedia.org/wiki/ياغلاقار">ياغلاقار</ref> جەمەتىدىن كېلىپ چىققان تەڭرى قاغانغا (759-780-يىللار )، تاراس قاغانغا (789-790-يىللار) ياتلىق قىلىنىپ قاتۇن بولغان.</p></text></body></html>