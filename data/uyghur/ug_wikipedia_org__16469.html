<html><body><text id="wikipedia_ug_wikipedia_org__16469.html" ns="0" revid="152048" sourceurl="https://ug.wikipedia.org/wiki/%D8%A6%D8%A7%D8%A8%D8%AF%DB%87%D9%84%DA%BE%DB%95%D9%85%D9%89%D8%AF_%D9%82%D8%A7%D8%B1%D8%A7%D8%AE%D8%A7%D9%86" title="ئابدۇلھەمىد قاراخان" type="wikipedia">ئابدۇلھەمىد قاراخان<p>ئابدۇلھەمىد قاراخان 1980-يىلى قەشقەر مارالبېشىدا تۇغۇلغان، لەنجۇ ئۇنىۋېرسىتېتى رادىئاكتىپ خېمىيە كەسپىدە باكلاۋۇرلۇقتا ۋە ئىستانبۇل تېخنىكا ئۇنىۋېرسىتېتى يادرو ئېنىرگىيە ئېنژىنىرلىقىدا ماگېستىرلىقتا ئوقۇغان.  </p>
<p>ئابدۇلھەمىد قاراخان ئىستانبۇلدا ئوقۇ-ئوقۇتۇش ۋە ئىلمىي تەتقىقات بىلەن شۇغۇللىنىۋاتقان توققۇز ئۇيغۇر زىيالىيسى تەرىپىدىن 2009-يىلى 9-ئاينىڭ 9-كۈنى قۇرۇلغان ئۇيغۇر ئاكادېمىيسىنىڭ قۇرغۇچى رەئىسى ۋە ئۇيغۇر ئاكادېمىيسىنىڭ نۆۋەتتىكى ئىجرائىيە رەئىسىدۇر. ئۇ تۈركىيە باش مېنىستىرلىكى تاشقىي تۈركلەر ۋە قېرىنداش مىللەتلەر باشقارمىسىدا مۇتەخەسىسىس بولۇپ خىزمەت قىلماقتا.  </p>
<p>نۆۋەتتە ئۇيغۇر ئاكادېمىيسىنىڭ تۈركىيەدىكى مەركىزىدىن باشقا، ئامېرىكا، ياۋرۇپا، ئاۋىسترالىيە ۋە ئوتتۇرا ئاسىيالاردا تارماق ئاكادېمىيەلىرى مەۋجۇتتۇر، كانادا ۋە ياپۇنىيەدە ئۇيغۇر ئاكادېمىيەلىرى قۇرۇلۇش باسقۇچىدا تۇرماقتا.  </p>
<p>مۇناسىۋەتلىك ئۇچۇرلار: <ref target="http://www.akademiye.org/ug/?page_id=2">http://www.akademiye.org/ug/?page_id=2</ref></p>
<p><ref target="http://www.akademiye.org/ug/?p=5052">http://www.akademiye.org/ug/?p=5052</ref></p></text></body></html>