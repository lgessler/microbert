<html><body><text id="wikipedia_ug_wikipedia_org__17278.html" ns="0" revid="144419" sourceurl="https://ug.wikipedia.org/wiki/%D9%85%DB%87%D8%BA%D8%A7%D9%84%D9%84%D8%A7_%D8%A8%D8%A7%D8%B2%D9%89%D8%B1%D9%89" title="مۇغاللا بازىرى" type="wikipedia">مۇغاللا بازىرى
<p>مۇغاللا بازىرى شىنجاڭ<ref target="https://ug.wikipedia.org/wiki/كېرىيە_ناھىيىسى"> كېرىيە ناھىيىسى</ref> گە جايلاشقان. يېزا ئىگىلىكنى ئاساس قىلىدۇ، يەر ئاز بۇلۇش تۈپەيلىدىن، كىشى بېشىغا توغرا كېلىدىغان يەرمۇ ئاز. ئىقتىسادنىڭ ئېشىشى ئاستا، ھاۋا كېلىماتى ناچار، نۇقتىلىق ياردەم بېرىلدىغان، يۆلەيدىغان، چەت، يىراق، نامرات يېزا-بازارلارنىڭ بىرى. مۇغاللا بازىرى شىنجاڭ كېرىيە بوستانلىقى تۈزلەڭلىكىنىڭ ئوتتۇرا قىسمىغا، كېرىيە دەرياسىنىڭ غەربىي قىرغىقىغا جايلاشقان. <ref target="https://ug.wikipedia.org/wiki/خوتەن_شەھىرى">خوتەن شەھىرى</ref> بىلەن بولغان ئارىلىقى 1777 كىلومېتىر كېلىدۇ. شەرقتە  ئويتاغ يېزىسى بىلەن تۇتىشىدۇ، غەربىي تەرىپى <ref target="https://ug.wikipedia.org/wiki/جاي_يېزىسى">جاي يېزىسى</ref> بىلەن تۇتىشىدۇ، شىمالىي تەرىپى <ref target="https://ug.wikipedia.org/wiki/يېڭىباغ_يېزىسى">يېڭىباغ يېزىسى</ref>، جەنۇبتا <ref target="https://ug.wikipedia.org/wiki/كۆكيار_يېزىسى">كۆكيار يېزىسى</ref> بىلەن تۇتىشىدۇ، ئومۇمىي كۆلىمى 54.47 كۋادرات كىلومېتىر كېلىدۇ. دېھقانچىلىق رايونلىرىدىكى سۇ مەنبەسى يېتەرلىك، تۇپرىقى مۇنبەت، بايلىقى مول، شەھەر رايونىنىڭ كۆلىمى تەخمىنەن 5 كۋادرات كىلومېتىر كېلىدۇ. 315-دۆلەت يولىنى شەرق-غەرب يۆنىلىشىدە توغرىسىغا كېسىپ ئۆتىدۇ، كوچىلار غول بولۇپ، كرېست شەكلىنى ھاسىل قىلىدۇ. </p>
كىلىماتى
<p>دېڭىز يۈزىدىن ئوتتۇرىچە ئېگىزلىكى 1420 مېتىر كېلىدۇ، تۆت پەسىل ئېنىق، ھاۋا كىلىماتى ئىللىق، قۇرغاق. يىللىق ئوتتۇرىچە ھۆل-يېغىن مىقدارى 45.8 مىللىمېتىر، يىللىق ئوتتۇرىچە پارغا ئايلىنىش مىقدارى 2479.8 مىللىمېتىر. يىللىق ئوتتۇرىچە تېمپېراتۇرىسى ℃11.6، 1-ئايدىكى ئەڭ تۆۋەن تېمپېراتۇرىسى ℃24.3-، 7-ئايدىكى ئەڭ يۇقىرى تېمپېراتۇرىسى℃41.2. بىر يىلدىكى قىروسىز مەزگىلى 210 كۈن. ئادەتتە شامال كۈچى 3 بال، ئەڭ چوڭ شامال كۈچى 10 بالغا يېتىدۇ. </p>
يېزا ئىگىلىكى
<p>پۈتۈن بازار يېزا ئىگىلىك ئىشلەپچىقىرىشىنى ئاساس قىلىنىدۇ. ئاساسلىقى بۇغداي، قوناق، شال، پاختا قاتارلىقلار تېرىلىدۇ. چېگرا ئىچىدە ئىھاتە ئورمان بەلبېغى بار، بوستان كەنتىدە بىر تەبىئىي قۇمۇش كۆلى بار، بازارلىق ھۆكۈمەت خادىملارنى تەشكىللەپ قۇمۇش كۆل كولاش ئېلىپ بارغان، يەنە سۈنئىي بېلىق بېقىش كۆلچىكى بار بۇلۇپ، بېلىجان سېلىپ، سۇ مەھسۇلاتلىرى باقمىچىلىقى بىلەنمۇ شۇغۇللىنىدۇ.</p></text></body></html>