<html><body><text id="wikipedia_ug_wikipedia_org__5333.html" ns="0" revid="147955" sourceurl="https://ug.wikipedia.org/wiki/%D8%AA%D9%88%D9%82%D8%B3%DB%87_%D9%86%D8%A7%DA%BE%D9%89%D9%8A%D9%89%D8%B3%D9%89" title="توقسۇ ناھىيىسى" type="wikipedia">توقسۇ ناھىيىسى
<p><hi rend="bold">توقسۇ ناھىيىسى</hi> (<ref target="https://ug.wikipedia.org/wiki/ئۇيغۇر_لاتىن_يېزىقى">ئۇيغۇر لاتىن يېزىقى</ref>: <hi rend="bold">Toqsu Nahiyisi</hi>)  <ref target="https://ug.wikipedia.org/wiki/شىنجاڭ_ئۇيغۇر_ئاپتونوم_رايونى">شىنجاڭ ئۇيغۇر ئاپتونوم رايونى</ref> دائىرىسى ئىچىدىكى بىر ناھىيە بۇلۇپ مەمۇرى جەھەتتىن <ref target="https://ug.wikipedia.org/wiki/ئاقسۇ_ۋىلايىتى">ئاقسۇ ۋىلايىتى</ref>تىگە قارايدۇ. توقسۇ ناھىيىسى <ref target="https://ug.wikipedia.org/wiki/تەڭرىتاغ">تەڭرىتاغ</ref>نىڭ جەنۇبىي ئېتىكىگە، <ref target="https://ug.wikipedia.org/wiki/تارىم_ئويمانلىقى">تارىم ئويمانلىقى</ref>نىڭ شىمالىي چېتىگە جايلاشقان. شەرق تەرىپى <ref target="https://ug.wikipedia.org/wiki/كۇچار_ناھىيىسى">كۇچار ناھىيىسى</ref> بىلەن، غەرب تەرىپى <ref target="https://ug.wikipedia.org/wiki/ئاقسۇ_شەھىرى">ئاقسۇ شەھىرى</ref>، <ref target="https://ug.wikipedia.org/wiki/ئونسۇ_ناھىيىسى">ئونسۇ ناھىيىسى</ref> بىلەن، جەنۇب تەرىپى <ref target="https://ug.wikipedia.org/wiki/شايار_ناھىيىسى">شايار ناھىيىسى</ref> بىلەن، شىمال تەرىپى <ref target="https://ug.wikipedia.org/wiki/باي_ناھىيىسى">باي ناھىيىسى</ref> بىلەن تۇتىشىدۇ. شەرقتىن غەربكىچە بولغان ئۇزۇنلۇقى  136 كىلومېتىر. جەنۇبتىن شىمالغىچە بولغان كەڭلىكى  91 كىلومېتىر. ئومۇمىي يەر مەيدانى  5559.3 كۋادرات كىلومېتىر. ناھىيە بازىرىنىڭ <ref target="https://ug.wikipedia.org/wiki/ئۈرۈمچى_شەھىرى">ئۈرۈمچى شەھىرى</ref> بىلەن بولغان ئارىلىقى  788  كىلومېتىر.</p>
مەمۇرىي رايون
<p><ref target="https://ug.wikipedia.org/wiki/ئاقسۇ_ۋىلايىتى">ئاقسۇ ۋىلايىتى</ref> توقسۇ ناھىيىسى قارمىقىدا 3 دانە بازارلىق ۋە 5 يېزا بار بولۇپ، ئۇلار تۆۋەندىكىچە:</p>
<p><hi rend="bold">ئىزاھات:</hi></p>
يەر تۈزۈلۈشى
<p>شىمالى ئېگىز، جەنۇبىي پەس بولۇپ، ئۈگەن دەرياسى تىنما تۈزلەڭلىكى ۋە غەربى جەنۇبىي قىسىم كەلكۈن تىنمىسى تۈزلەڭلىكى دەپ ئىككى قىسىمغا بۆلۈنىدۇ. بۇنىڭ ئىچىدە تاغ يېرى  13.0% نى، بوستانلىق  21.3% نى، قۇملۇق  65.4% نى، سۇ كۆلىمى  0.3% نى ئىگىلەيدۇ. بىردىنبىر دەرياسى ئۈگەن دەرياسى چېگرا ھالقىغان  دەريا بولۇپ، يىللىق ئېقىن مىقدارى  ئىككى مىليارد  220 مىليون كۇب مېتىر. يەر يۈزىدىكى سۇ بايلىقى بەش مىليون كبۇ مېتىر. تۈزلەڭلىك رايونلىرىنى تەمىنلەيدىغان يەر ئاستى سۈيى مىقدارى  530 مىليون كۇب مېتىر. ياۋايى ھايۋانات بايلىقىدىن قارا لەيلەك، ئاق بوغۇز بۆكەن، بۆرە، تۈلكە، ياۋا چوشقا قاتارلىقلار بار. ياۋا دورا ئۆسۈملۈك بايلىقىدىن چۈچۈكبۇيا، چاكاندا، پاقا يوپۇرماق ئۇرۇقى، مامكاپ قاتارلىقلار بار. قېزىلما بايلىقلاردىن نېفىت، تەبىئىي گاز، تۇز قاتارلىقلار بار.  </p>
يېزا ئىگىلىكى
<p>بۇ ناھىيە دېھقانچىلىقنى ئاساس قىلىدۇ. ھازىرقى تېرىلغۇ يەر كۆلىمى  32 مىڭ  300 گېكتار ( 484 مىڭ  500 مو)، ئورمان كۆلىمى  40 مىڭ گېكتار (600 مىڭ مو)، ئوتلاق كۆلىمى  113 مىڭ  300  گېكتار (بىر مىليون 700  مىڭ مو). يەنە دېھقانچىلىق قىلىشقا باب كېلىدىغان 26 مىڭ  700 گېكتار (400 مىڭ مو) قاقاس يەر بار. دېھقانچىلىق مەھسۇلاتلىرىدىن بۇغداي، كېۋەز، كۆممىقوناق، شال، پۇرچاق، ياغلىق دان، قوغۇن - تاۋۇز، مېۋە - چېۋە، كۆكتات قاتارلىقلار بار. مۇناقى ئۈزۈم، نەشپۈت، قەغەز ياڭاق، ئارپىبەدىيان قاتارلىق يەرلىك ئالاھىدە مەھسۇلاتلىرى قاتارلىقلار بار. مۇناقى ئۈزۈم، نەشپۈت، قەغەز ياڭاق، ئارپىبەدىيان قاتارلىق يەرلىك ئالاھىدە مەھسۇلاتلىرى بار. چارۋىسىدىن قوي، كالا، ئات قاتارلىقلار بار. سانائىتىدىن قۇرۇلۇش ماتېرىياللىرى، ئېلېكتر ئېنېرگىيىسى، ماشىنسازلىق، يېنىك سانائەت، توقۇمىچىلىق، يېزا ئىگىلىك ۋە قوشۇمچە كەسىپ مەھسۇلاتلىرىنى پىششىقلاپ ئىشلەش قاتارلىقلار بار.</p>
ئىقلىمى
<p>توقسۇ ناھىيىسى ئىللىق مۆتىدىل بەلۋاغ ئىنتايىن قۇرغاق ئىقلىم رايونىغا كىرىدۇ. يىللىق ئوتتۇرىچە  تېمپېراتۇرىسى 10.5℃، ئەڭ يۇقىرى تېمپېراتۇرىسى 40.1℃، ئەڭ تۆۋەن تېمپېراتۇرىسى  - 29.9℃. يىلىغا ئوتتۇرا ھېساب بىلەن 74.1 كۈندە ئەڭ يۇقىرى تېمپېراتۇرا  30℃ تىن يۇقىرى بولىدۇ. كۈننىڭ يىللىق ئوتتۇرىچە چۈشۈش ۋاقتى  2880.1 سائەت،  10℃ يىغىندا تېمپېراتۇرىسى 3995.0℃. قىروسىز مەزگىلى  218 كۈن. يىللىق ئوتتۇرىچە ھۆل - يېغىن مىقدارى  53.8  مىللىمېتىر. سۇنىڭ ئوتتۇرىچە پارغا ئايلىنىش مىقدارى 2027.6 مىللىمېتىر.</p>

ساياھەتچىلىكى
<p>ناھىيىنىڭ مەدەنىيەت يادىكارلىقلىرىدىن توغراق ئېقىن مىڭئۆيى، توڭگۇز باش قەدىمىي شەھىرى، ئۇچقات قەدىمىي شەھىرى، تاڭ دەۋرىدىكى جېجۆگۇەن قوۋۇقى خارابىسى قاتارلىقلار بار.</p>
</text></body></html>