<html><body><text id="wikipedia_ug_wikipedia_org__17978.html" ns="0" revid="151611" sourceurl="https://ug.wikipedia.org/wiki/%D9%82%D8%A7%D9%8A%D8%AA%D8%A7_%D8%AA%DB%95%D8%B1%D8%A8%D9%89%D9%8A%DB%95%D9%84%DB%95%D8%B4_%D9%84%D8%A7%DA%AF%DB%90%D8%B1%D9%84%D9%89%D8%B1%D9%89" title="قايتا تەربىيەلەش لاگېرلىرى" type="wikipedia">قايتا تەربىيەلەش لاگېرلىرى
<p>
<hi rend="bold">قايتا تەربىيەلەش لاگىرى</hi> (<ref target="https://ug.wikipedia.org/wiki/ئۇيغۇر_لاتىن_يېزىقى">ئۇيغۇر لاتىن يېزىقى</ref>:Qayta Terbiyelesh Lagéri) بولسا <ref target="https://ug.wikipedia.org/wiki/شەرقىي_تۈركىستان">شەرقىي تۈركىستان</ref>دا 2014-يىلى ئېچىلغان ۋە 2016-يىلى ئەسلىدىكى تىبەت پارتىيە سېكرىتارى چېن چۈەنگو كەلگەندىن كېيىن زور دەرىجىدە كېڭەيتىلگەن قايتا تەربىيەلەش مەركەزلىرىدۇر. يەرلىك ھۆكۈمەت ھازىر نەچچە يۈز مىڭلىغان ئۇيغۇر، قازاق ۋە باشقا يەرلىك مىللەتلەرنى بۇ لاگېرلاردا تۇتۇپ تۇرماقتا. <ref target="https://ug.wikipedia.org/wiki/بىرلەشكەن_دۆلەتلەر_تەشكىلاتى">بىرلەشكەن دۆلەتلەر تەشكىلاتى</ref><ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-1">[1]</ref> ۋە نۇرغۇنلىغان خەلقئارا مەتبۇئاتلىرى بۇ لاگېرلاردا بىر مىليوندەك ئادەملەرنىڭ تۇتۇپ تۇرۇلىۋاتقانلىقىنى خەۋەر قىلغان.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-2">[2]</ref><ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-3">[3]</ref></p>
ئارقا كۆرۈنىشى
<p>شەرقىي تۈركىستاندىكى لاگېرلار 2014-يىلى ئېچىلغان ۋە 2016-يىلى ئەسلىدىكى تىبەت پارتىيە سېكرىتارى <ref target="https://ug.wikipedia.org/wiki/چېن_چۈەنگو">چېن چۈەنگو</ref> كەلگەندىن كېيىن زور دەرىجىدە كېڭەيتىلگەن قايتا تەربىيەلەش مەركەزلىرىدۇر. چېن چۈەنگو سېكرىتار بولغاندىن كېيىن مىڭلىغان ئون مىڭلىغان ساقچىلارنى قوبۇل قىلدى، ھەر قايسى شەھەر ناھىيەلەرگە 7300 ئەتراپىدا تەكشۈرۈش پونكىتلىرىنى تەسىس قىلىپ شەرقىي تۈركىستاننى ھەقىقى بىر ساقچى دۆلىتىگە ئايلاندۇردى. دەسلىپىدە ياۋا ئاخۇن ۋە دىنىي ئەسەبىي ئىددىيەدىىكىلەرنى سولاپ تەربىيەلىدى، بارا-بارا تەربىيەلىنىش ئوبىكىتلىرىنىڭ دائىرىسى كېڭىيىپ، ھازىرقى كۈنگە كەلگەندە نەچچە يۈز مىڭلىغان ھەتتا مىليونلىغان ئىنسانلار لاگېرلاردا ياتماقتا.</p>
لاگېر ۋە تۇتقۇنلارنىڭ سانى
<p>سېكرېتار پەزىلەت بەكرى خىزمىتىدىكى پاسسىپلىقى سەۋەبىدىن «تەربىيىلەش» كە ئېلىپ كېتىلگەن. قەشقەر شەھەرلىك دىنىي ئىشلار ئىدارىسىنىڭ سابىق خىزمەتچى خادىمى، <ref target="https://ug.wikipedia.org/wiki/ياۋاغ_كوچا_باشقارمىسى">ياۋاغ كوچا باشقارمىسى</ref> پارتىيە ياچېيكىسىنىڭ سېكرېتارى پەزىلەت بەكرىنىڭ ئۆز تەۋەلىكىدىكى «يېپىق تەربىيە» ھەرىكىتىگە يېتەكچىلىك قىلىشتا ئاكتىپ بولمىغانلىقى ئۈچۈن «ئىدىيەسىدە سىياسىي مەسىلە بار» دەپ قارىلىپ، ئىككى ئاينىڭ ئالدىدا ۋەزىپىسىدىن قالدۇرۇلغانلىقى ۋە «يېپىق تەربىيە لاگېرى» غا تەربىيىلىنىش ئۈچۈن ئېلىپ كېتىلگەنلىكىنى مەلۇم قىلدى. مۇخبىرىمىزنىڭ ئېنىقلاشلىرى داۋامىدا يۇقىرىقى ئۇچۇرلار قىسمەن دەلىللەندى.</p>
<p><ref target="https://ug.wikipedia.org/wiki/كۇچار_ناھىيىسى">كۇچار ناھىيىسى</ref> <ref target="https://ug.wikipedia.org/wiki/خانقىتام_يېزىسى">خانىقاتام</ref> ساقچى خادىمى: «يېزىمىزدىن 5 مىڭچە كىشى لاگېردا، تېخى بىرسىمۇ قويۇپ بېرىلمىدى». مۇخبىرىمىزنىڭ لاگېرلار ھەققىدە كۇچا ناھىيىسىگە قارىتا ئېلىپ بارغان تېلېفون زىيارەتلىرى داۋامىدا كۇچانىڭ خانىقاتام يېزىلىق ساقچى خادىمى بۇ يېزىدا يىغىۋېلىشقا ئادەم ئاپىرىشنىڭ بىر ئايدىن بېرى توختىغانلىقى، ئەمما لاگېرغا ئېلىپ كېتىلگەن 5 مىڭچە كىشىدىن تېخى بىرسىنىڭمۇ قويۇۋېتىلمىگەنلىكىنى ئاشكارىلىدى.</p>
مۇئامىلە

<p>ناخشا ئېيتىش، تارىخ ئۆگۈنۈش.
زورلاپ ھاراق ئىچكۈزۈش، چوشقا گۆشى يىگۈزۈش.</p>
</text></body></html>