<html><body><text id="wikipedia_ug_wikipedia_org__18375.html" ns="0" revid="146608" sourceurl="https://ug.wikipedia.org/wiki/%D8%A6%D8%A7%D8%AF%D9%89%D9%84_%D8%A6%D9%89%D8%B3%D9%84%D8%A7%D9%85" title="ئادىل ئىسلام" type="wikipedia">ئادىل ئىسلام<p>ئادىل ئىسلام 1956- يىلى 11- ئاينىڭ 2- كۈنى پەيزىۋاتتا تۇغۇلغان. 1959- يىلى ئائىلىسىدىكىلەر بىلەن ئۈرۈمچىگە كۆچۈپ چىققان. 1964- يىلى ئۈرۈمچى شەھەرلىك 20- باشلانغۇچ مەكتەپكە ئوقۇشقا كىرگەن. 1971- يىلىدىن 1973- يىلى 9- ئايغىچە ئاپتونوم رايونلۇق تەجرىبە ئوتتورا مەكتىپىدە ئوقۇغان. 1973-يىلى 10- ئايدىن 1976- يىلى 2- ئايغىچە ئاپتونوم رايونلۇق تەنتەربىيە كومىتېتى پۇتبول كوماندىسىدا تۇرغان. 1976- يىلى ئاپتونوم رايونلۇق تەنتەربىيە ئوتتۇرا تېخنىكومى قۇرالغان، شۇ سەۋەبلىك ياشلار كوماندىسى تارقىلىپ كەتكەن. ئاندىن كەسىپ ئالمىشىپ 1976- يىلى 3- ئايدىن 1984- يىلى 6- ئايغىچە شىنجاڭ خەلق رادىيو ئىستانىسى تېخنىكا بۆلۈمىدە تېخنىك (ئۈنئالغۇچى) بولغان. 1984- يىلى 7- ئايدىن 1995- يىلى 8- ئايغىچە شىنجاڭ رادىيو كىنو تېلېۋىزىيە تەرجىمە مەركىزىدە تېخنىك بۆلۈم مەسئۇلى بولۇپ ئىشلىگەن. 1995- يىلى 9- ئايدا كېسەل سەۋەبى بىلەن دەم ئېلىشقا چىققان. 2003-يىلى سالامەتلىگى ياخشىلانغاندىن كېيىن، 2005- يىلىغىچە رادىيو كىنو تېلېۋىزىيە تەرجىمە مەركىزىدە تەكلىپ بىلەن فىلىم تەكشۈرۈشكە قاتناشقان. 2005- يىلىدىن 2013- يىلىغىچە، ئىدارە ئورگان تەشكىللىگەن سۈپەت تەكشۈرۈش مەركىزىدە مۇتەخەسسىسلەر فىلىم تەكشۈرۈش خىزمىتىگە قاتناشقان.</p>
<p>ئادىل ئىسلام 1984- يىلى7- ئايدا شىنجاڭ تېلېۋىزىيە ئىستانسىسىنىڭ تەكلىپى بىلەن، شىنجاڭدىكى تۇنجى تېلېۋىزىيە تىياتىرى «ئۈچ ياش» فىلىمىنىڭ ئۈنئالغۇچىلىقىنى قىلغان. ھەم نۇرغۇن فىلىملەرنى ئاۋاز ئېلىش، تەقلىد ئاۋاز ئىشلەش، كىرىشتۈرۈش خىزمىتى بىلەن شۇغۇللانغان.</p></text></body></html>