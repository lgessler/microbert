<html><body><text id="wikipedia_ug_wikipedia_org__19055.html" ns="0" revid="147650" sourceurl="https://ug.wikipedia.org/wiki/%D8%AF%D8%A7%D9%83%D8%A7%D8%B1" title="داكار" type="wikipedia">داكار<p>داكار سېنېگال جۇمھۇرىيىتىنىڭ پايتەختى، دۆلەتنىڭ سىياسىي، ئىقتىسادىي، مەدەنىيەت ۋە قاتناش مەركىزى، غەربىي ئافرىقا بويىچە مۇھىم پورتلارنىڭ بىرى.</p>


ئاساسىي ئۇچۇرلىرى
<p><hi rend="bold">نامى:</hi>داكار</p>
<p>
<hi rend="bold">دۆلىتى:</hi>سېنېگال جۇمھۇرىيىتى</p>
<p><hi rend="bold">مەمۇرىي رايون شەكلى:</hi>پايتەخت</p>
<p><hi rend="bold">تەۋە رايون:</hi>سېنېگالنىڭ غەربىي</p>
<p><hi rend="bold">كىلىماتى:</hi>تىپىك ئىسسىق بەلباغ يايلاق كىلىماتى</p>
<p><hi rend="bold">چەتئەلچە نامى:</hi>Dakar</p>
<p><hi rend="bold">جۇغراپىيەلىك ئورنى:</hi>ئافرىقا قۇرۇقلۇقىنىڭ ئەڭ غەربىي چېتىگە جايلاشقان</p>
سېنېگال جۇمھۇرىيىتىنىڭ پايتەختى-داكار
<p>داكارسېنېگال جۇمھۇرىيىتىنىڭ پايتەختى، دۆلەتنىڭ سىياسىي، ئىقتىسادىي، مەدەنىيەت ۋە قاتناش مەركىزى، غەربىي ئافرىقا بويىچە مۇھىم پورتلارنىڭ بىرى. داكار شەھىرىنىڭ خەلقئارا دېڭىز، ھاۋا قاتنىشىدىكى رولى ناھايىتى مۇھىم. ئۇ غەربىي ئافرىقىنىڭ ئاتلانتىك ئوكيانغا ئۈسۈپ چىققان يېشىل تۇمشۇق يېرىم ئارىلى(پىر يېرىم ئارىلى) غا جايلاشقان بولۇپ، ياۋروپادىن جەنۇبىي ئامېرىكىلارغا بارىدىغان مۇھىم دېڭىز، ھاۋا قاتناش يولى. بۇ پورتنىڭ ئۈسكۈنلىرى خېلى زامانىۋى بولۇپ، يىلىغا 5 مىليون 500 مىڭ توننا يۈكنى بىر تەرەپ قىلالايدۇ. داكار پورتى 1861-يىلى قۇرۇلغان بولۇپ، بىرلا ۋاقىتتا چوڭ تىپتىكى ئوكيان پاراخوتلىرىدىن 40 دىن ئارتۇقى كىرىپ توختىيالايدۇ. داكار خەلقئارا ئايرودرومى ئارقىلىق دۇنيانىڭ ھەر قايسى چوڭ شەھەرلىرى بىلەن بېرىش-كېلىش قىلغىلى بولىدۇ. داكار شەھىرىنىڭ ئاھالىسى بىر مىليوندىن ئاشىدۇ(1984) .</p>
مۇندەرىجە
<list type="unordered"><item>قىسقىچە چۈشەندۈرۈش</item>
<item>ئاساسىي ئۇچۇرلىرى</item>
<item>سېنېگال جۇمھۇرىيىتىنىڭ پايتەختى-داكار</item>
<item>سانائىتى</item>
<item>ئالاقىدار بايان</item>
<item>سۈرەتلەر</item>
<item>قامۇس باشبېتى</item></list>
سانائىتى
<p>ئۇ جايدا چوڭ تىپتىكى ياغ زاۋۇتى، نېفىت ئايرىش زاۋۇتى، بېلىق كونسېرۋا زاۋۇتى، بوياقچىلىق، كېمىسازلىق، خىمىيە، تاماكا، يېمەك-ئىچمەك قاتارلىق سانائەت ئورۇنلىرى بار.</p>
ئالاقىدار بايان
<p>داكار شەھىرى قۇرۇقلۇقتا تۆمۈريول ئارقىلىق شىمالدىكى سېن-لۇي شەھىرى، شەرقتە كىدىرا شەھىرى ئارقىلىق مالىنىڭ پايتەختى باماكۇلار بىلەن تۇتىشىپ تۇرىدۇ. مالى، ماۋرىتانىيىلەرنىڭ بىر قىسىم ماللىرى داكار پورتى ئارقىلىق ئېكسپورت قىلىنىدۇ.</p></text></body></html>