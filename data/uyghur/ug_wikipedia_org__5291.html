<html><body><text id="wikipedia_ug_wikipedia_org__5291.html" ns="0" revid="153050" sourceurl="https://ug.wikipedia.org/wiki/%D8%B4%D9%89%D9%86%D8%AC%D8%A7%DA%AD_%D8%A6%DB%87%D9%8A%D8%BA%DB%87%D8%B1_%D8%A6%D8%A7%D9%BE%D8%AA%D9%88%D9%86%D9%88%D9%85_%D8%B1%D8%A7%D9%8A%D9%88%D9%86%D9%89" title="شىنجاڭ ئۇيغۇر ئاپتونوم رايونى" type="wikipedia">شىنجاڭ ئۇيغۇر ئاپتونوم رايونى
<p><hi rend="bold">شىنجاڭ ئۇيغۇر ئاپتونوم رايونى</hi> (ياكى <hi rend="bold">شەرقىي تۈركىستان</hi> ۋە ياكى <hi rend="bold">ئۇيغۇرىستان</hi>) (<ref target="https://ug.wikipedia.org/wiki/خەنچە">خەنچە</ref>: 新疆维吾尔自治区، <ref target="https://ug.wikipedia.org/wiki/ئىنگلىزچە">ئىنگلىزچە</ref>: <hi rend="bold">Xinjiang Uygur Autonomous Region</hi>) <ref target="https://ug.wikipedia.org/wiki/جۇڭخۇا_خەلق_جۇمھۇرىيىتى">جۇڭخۇا خەلق جۇمھۇرىيىتى</ref> توپراقلىرى ئىچىدە يەر ئالغان، يەرلىك خەلق ۋە بەئزى دۆلەتلەر ۋە خەلقئارالىق تەشكىلاتلار تەرىپىدىن جۇڭگو تەرىپىدىن ئىشغال قىلىنغان دەپ قارىلىدىغان <ref target="https://ug.wikipedia.org/wiki/تۈرك">تۈرك</ref> <ref target="https://ug.wikipedia.org/wiki/ئىسلام">ئىسلام</ref> تۇپراغى بولۇپ، جۇڭخۇا خەلق جۇمھۇرىيىتىنىڭ 31 ئۆلكە دەرىجىلىك مەمورىي رايونى ئىچىدە يەر كۆلىمى ئەڭ چوڭ ئۆلكە دەرىجىلىك <ref target="https://ug.wikipedia.org/wiki/ئاپتونوم_رايون">ئاپتونوم رايوندۇر</ref>. </p>
جوغراپىيەسى
<p><hi rend="bold">ئورنى</hi>قىسقارتىلما ئىسمى بىلەن  شەرقتە <ref target="https://ug.wikipedia.org/wiki/جۇڭگو">جۇڭگو</ref>نىڭ  <ref target="https://ug.wikipedia.org/wiki/گەنسۇ">گەنسۇ</ref>(كەڭسۇ)، <ref target="https://ug.wikipedia.org/wiki/چىڭخەي_ئۆلكىسى">چىڭخەي</ref> (كۆكنۇر) ئۆلكىلىرى، شەرقى شىمالدا ۋە شىمالدا <ref target="https://ug.wikipedia.org/wiki/موڭغۇلىيە">موڭغۇلىيە</ref>، <ref target="https://ug.wikipedia.org/wiki/روسىيە">رۇسيە</ref>، غەربىي شىمال ۋە غەربتە <ref target="https://ug.wikipedia.org/wiki/قازاقىستان">قازاقىستان</ref>، <ref target="https://ug.wikipedia.org/wiki/قىرغىزىستان">قىرغىزىستان</ref>، <ref target="https://ug.wikipedia.org/wiki/تاجىكىستان">تاجىكىستان</ref>،<ref target="https://ug.wikipedia.org/wiki/ئافغانىستان">ئاڧغانىستان</ref> ۋە <ref target="https://ug.wikipedia.org/wiki/پاكىستان">پاكىستان</ref> كونتروللىقىدىكى <ref target="https://ug.wikipedia.org/wiki/كەشمىر">كەشمىر</ref> ۋە <ref target="https://ug.wikipedia.org/wiki/ھىندىستان">ھىندىستان</ref> كونتروللىقىدىكى كەشمىر، جەنۇبتا بولسا جۇڭگو <ref target="https://ug.wikipedia.org/wiki/شىزاڭ_ئاپتونوم_رايونى">تىبەت</ref> قاتارلىق 8 دۆلەت ۋە 3 ئۆلكە بىلەن چىگراداشتۇر. قۇرۇقلۇق چېگرىسى 5600 كىلومېتىردىن ئارتۇق بولۇپ، پۈتۈن جۇڭگو قۇرۇقلۇق چېگرىسىنىڭ 4 تىن 1 قىسمىنى ئىگىلەيدۇ، قۇرۇقلۇق چېگرا لىنىيىسى ئەڭ ئۇزۇن، چېگرلىنىدىغان دۆلەت ئەڭ كۆپ بولغان ئۆلكە دەرىجىلىك مەمۇرىي رايون.
<hi rend="bold">تاشقى دۇنياغا باغلىنىشى</hi><ref target="https://ug.wikipedia.org/wiki/شىنجاڭ_ئۇيغۇر_ئاپتونوم_رايونى">ئۇيغۇر ئاپتونوم رايونى</ref> جۇڭگو چىگرىسى ئىچىدە <ref target="https://ug.wikipedia.org/wiki/شىڭشىڭشيا">شىڭشىڭشيا</ref>(ئارايۇلتۇز) ۋە باشقا تەبئىي ئېغىزلار بىلەن كىرىش-چىقىش قىلىدۇ. چەتئەلگە ئېچىۋىتىلگەن چىگرا ئېغىزلىرى: <ref target="https://ug.wikipedia.org/wiki/تاي_كەچكەن_ئېغىزى">تاي كەچكەن ئېغىزى</ref>،<ref target="https://ug.wikipedia.org/wiki/ئالاتاۋ_ئېغىزى">ئالاتاۋ ئېغىزى</ref>، <ref target="https://ug.wikipedia.org/wiki/قورغاس_ئېغىزى">قورغاس ئېغىزى</ref>، <ref target="https://ug.wikipedia.org/wiki/باقتۇ_ئېغىزى">باقتۇ ئېغىزى</ref>، <ref target="https://ug.wikipedia.org/wiki/جىمنەي_ئېغىزى">جىمنەي ئېغىزى</ref>، <ref target="https://ug.wikipedia.org/wiki/تاقىشقان_ئېغىزى">تاقىشقان ئېغىزى</ref>، <ref target="https://ug.wikipedia.org/wiki/قونجىراب_ئېغىزى">قونجىراب ئېغىزى</ref>، <ref target="https://ug.wikipedia.org/wiki/قاراسۇ_ئېغىزى">قاراسۇ ئېغىزى</ref>، <ref target="https://ug.wikipedia.org/wiki/تۇرغاۋۇت_ئېغىزى">تۇرغاۋۇت ئېغىزى</ref>، <ref target="https://ug.wikipedia.org/wiki/ئەركەشتام_ئېغىزى">ئەركەشتام ئېغىزى</ref> قاتارلىقلار.</p>
<p><hi rend="bold">تەبىئەت</hi>ئۇيغۇر ئاپتونوم رايۇنى دېڭىز - ئوكيانلاردىن يىراق، تۆرت ئەترافىنى ئېگىز تاغلار ئوراپ تۇرىدۇ. تەۋەسىدە قاتمۇقات مۇزلۇق چوققىلار، كۆز يەتكۈسىز قۇملۇقلار، بىپايان يايلاقلار، يۇلتۇزدەك تارقالغان بوستانلىقلار بار. ئۈچ تاغ ئىككى ئويمانلىقنى ئوراپ تۇرىدۇ. شىمالدا ئالتاي تېغى، جەنۇبتا قاراقۇرۇم تېغى بار. <ref target="https://ug.wikipedia.org/wiki/تەڭرىتاغ">تەڭرىتاغ</ref> تىزمىلىرى تەرىپىدىن <ref target="https://ug.wikipedia.org/wiki/جەنۇبىي_شىنجاڭ">جەنۇبىي شىنجاڭ</ref> ۋە <ref target="https://ug.wikipedia.org/wiki/شىمالىي_شىنجاڭ">شىمالىي شىنجاڭ</ref> دەپ ئىككىگە ئايرىلىدۇ. تەڭرىتاغنىڭ شەرقى، قۇمۇل، تۇرپان بۆلىكى <ref target="https://ug.wikipedia.org/wiki/شەرقىي_شىنجاڭ">شەرقىي شىنجاڭ</ref> دېيىلىدۇ.   
تەڭرىتاغلىرىنىڭ شىمالدا <ref target="https://ug.wikipedia.org/wiki/جوڭغارىيە_ئويمانلىقى">جوڭغارىيە ئويمانلىقى</ref> ۋە جەنۇبىدا <ref target="https://ug.wikipedia.org/wiki/تارىم_ئويمانلىقى">تارىم ئويمانلىقى</ref> باردۇر. دۇنيانىڭ ئىككىنچى بۈيۈك چۆلى <ref target="https://ug.wikipedia.org/wiki/تەكلىماكان_قۇملۇقى">تەكلىماكان قۇملۇقى</ref> تەڭرىتاغلىرىنىڭ جەنۇبىدا يەر ئالماقتادۇر. تارىم ئويمانلىقىنىڭ كۆلىمى 530 مىڭ كۋادرات كىلومېتىر كېلىدۇ، ئۇ جۇڭگودىكى ئەڭ چوڭ ئويمانلىق ھېسابلىنىدۇ. تارىم ئويمانلىقنىڭ ئوتتۇرا قىسىمىغا جايلاشقان تەكلىماكان قۇملۇقىنىڭ ئومۇمىي كۆلىمى تەخمىنەن 330 مىڭ كۋادرات كىلومېتىر كېلىدۇ، ئۇ جۇڭگودىكى ئەڭ چوڭ، دۇنيادىكى 2 - چوڭ كۆچمە قۇملۇق ھېسابلىنىدۇ. تارىم ئويمانلىقىنى كېسىپ ئۆتىدىغان تارىم دەرياسىنىڭ ئۇزۇنلۇقى تەخمىنەن 2100 كىلومېتىر بولۇپ، جۇڭگودىكى ئەڭ ئۇزۇن ئىچكى قۇرۇقلۇق دەريا ھېسابلىنىدۇ. شىمالدىكى جۇڭغار ئويمانلىقىنىڭ كۆلىمى تەخمىنەن 380 مىڭ كۋادرات كىلومېتىر بولۇپ، جۇڭگودىكى 2 - چوڭ ئويمانلىق ھېسابلىنىدۇ. 
جۇڭغار ئويمانلىقىنىڭ ئوتتۇرا قىسمىغا جايلاشقان قۇربانتۇڭغۇت قۇملۇقىنىڭ كۆلىمى تەخمىنەن 48 مىڭ كۋادرات كىلومېتىر، ئۇ جۇڭگودىكى 2 - چوڭ قۇملۇق.
شىنجاڭدا كۆل جىق، سۇ دائىرىسى كۆلىمى 5 مىڭ 505 كۋادرات كىلومېتىر، بۇنىڭ ئىچىدە باغراش كۆلىنىڭ دائىرىسى 980 كۋادرات كىلومېتىر ، ئۇ جۇڭگودىكى ئەڭ چوڭ ئىچكى قۇرۇقلۇق تاتلىق سۇ كۆلى.
ئاپتونوم رايوندىكى شۇنداقلا <ref target="https://ug.wikipedia.org/wiki/جۇڭگو">جۇڭگو</ref>دىكى دېڭىز يۈزىدىن ئەڭ تۆۋەن نۇقتا تۇرپان ئويمانلىقىدۇر (155- مېتر) <ref target="https://ug.wikipedia.org/wiki/تۇرپان_ئويمانلىقى">تۇرپان ئويمانلىقى</ref> دۇنيادا ئۆلۈك دېڭىزدىن قالسا 2. ئەڭ تۆۋەن نۇقتا بولۇپ ھېساپلىنىدۇ. ئەڭ ئېگىز نۇقتا بولسا دېڭىز يۈزىدىن 8611 مېتىر ئېگىز بولغان <ref target="https://ug.wikipedia.org/wiki/پامىر_چوققىسى">پامىر چوققىسى</ref> ئېرۇر.</p>
<hi rend="bold">يەر ئاستى بايلىقلىرى</hi>
<figure></figure>
<p>ئۇيغۇر ئېلىدە قېزىلما بايلىقىنىڭ تۈرى تولۇق، زاپىسى مول، ئېچىش ئىستىقبالى كەڭ. كۈنىمىزدە بايقالغان قېزىلما بايلىق 138 خىل بولۇپ، بۇنىڭ ئىچىدە 99 خىلىنىڭ زاپىسى تەكشۈرۈپ ئېنىقلانغان. 10 خىلىنىڭ زاپىسى جۇڭگودا بويىچە 1- ئورۇندا تۇرىدۇ، 58 خىلىنىڭ زاپىسى ئالدىنقى 10 - ئورۇندا تۇرىدۇ. <ref target="https://ug.wikipedia.org/wiki/نېفىت">نېفىت</ref>، <ref target="https://ug.wikipedia.org/wiki/تەبىئىي_گاز">تەبىئىي گاز</ref>، <ref target="https://ug.wikipedia.org/wiki/كۆمۈر">كۆمۈر</ref>، <ref target="https://ug.wikipedia.org/wiki/تۆمۈر">تۆمۈر</ref>، <ref target="https://ug.wikipedia.org/wiki/مىس">مىس</ref>، <ref target="https://ug.wikipedia.org/wiki/ئالتۇن">ئالتۇن</ref>، <ref target="https://ug.wikipedia.org/wiki/خروم">خروم</ref>، <ref target="https://ug.wikipedia.org/wiki/نېكىل">نېكىل</ref>، <ref target="https://ug.wikipedia.org/wiki/ئاز_ئۇچرايدىغان_مېتال">ئاز ئۇچرايدىغان مېتال</ref>، <ref target="https://ug.wikipedia.org/wiki/تۇز">تۇز</ref> تۈرىدىكى قېزىلما، بىناكارلىق ماتېرىيالىقىلىنىدىغان <ref target="https://ug.wikipedia.org/wiki/مېتاللوئىد">مېتاللوئىد</ref> قاتارلىقلارنىڭ زاپىسى ئىنتايىن مول. جۇڭگودا 2 - قېتىملىق نېفىت- گاز بايلىقىنى باھالاشتا، ئۇيغۇر ئاپتونوم رايونىنىڭي نېفىت بايلىقى 20 مىليارد 920 مىليون توننا بولۇپ، جۇڭگو قۇرۇقلۇق نېفىت بايلىقىنىڭ %30 نى ئىگىلىگەن؛ تەبىئىي گاز بايلىقى 10 ترىليون 400 مىلياردكۇب مېتىر بولۇپ، مەملىكەت بويىچە قۇرۇقلۇق تەبىئىي گاز بايلىقىنىڭ %34ىنى ئىگىلىدى. 
رايوننىڭ مۆلچەرىي كۆمۈر بايلىقى 2 ترىليون 190 مىليارد توننا بولۇپ، جۇڭگو كۆمۈر زاپىسىنىڭ %40 نى ئىگىلەيدۇ.</p>
<hi rend="bold">ساياھەت</hi>
<p>ئۇيغۇر ئاپتونوم رايونىنىڭ تەبىئىي ساياھەت بايلىقى ۋە ئېتنوگراڧىيىلىك ساياھەت بايلىقى مول، تەبىئىي مەنزىرىسى گۈزەل ھەم ئۆزگىچە، ھەيۋەتلىك مۇز چوققىلار، كۆز يەتكۈسىز قۇملۇقلار، گۈزەل ئوت يۇرتى، قۇملۇقلارنى چۆرىدەپ تۇرىدىغان بوستانلىقلار بار. كۆپ مەدەنىيەت مۇجەسسەملەنگەن، مىللىي ئۆرپ - ئادىتى قويۇق، داڭلىق قەدىمىي يادىكارلىقلار كۆپ، ئېچىش يوشۇرۇن كۈچى زور. «جۇڭگونىڭ ساياھەت بايلىقىنى ئومۇميۈزلۈك تەكشۈرۈش ئۆلچىمى» بويىچە تۈرگە ئايرىغاندا، جۇڭگودىكى ساياھەت بايلىقىنىڭ 6 چوڭ تۈر بويىچە 68 خىل ئاساسىي تۈرنىڭ ئاز دېگەندە 56 سى رايوندا بولۇپ، مەملىكەتنىڭ ٪80 نى ئىگىلەيدۇ.</p>
<p>2007 - يىلنىڭ ئاخىرى، رايوندا دۆلەت A دەرىجىلىك مەنزىرەرايونىدىن 165 ى بار، بۇنىڭ ئىچىدە 5A دەرىجىلىك مەنزىرە رايونىدىن 3 ى، 4A دەرىجىلىك مەنزىرە رايونىدىن 15 ى، 3A دەرىجىلىك مەنزىرە رايونىدىن 69 ى بار؛ دۆلەت سانائەت، يېزا ئىگىلىك ساياھەت ئۈلگە كۆرسىتىش نۇقتىسىدىن 34 ى بار. مەشھۇر تەبىئىي مەنزىرە رايونلىرىدىن <ref target="https://ug.wikipedia.org/wiki/بۇغدا_كۆلى">بۇغدا كۆلى</ref>، <ref target="https://ug.wikipedia.org/wiki/قاناس_كۆلى">قاناس كۆلى</ref>، <ref target="https://ug.wikipedia.org/wiki/نارات_يايلىقى">نارات يايلىقى</ref>، <ref target="https://ug.wikipedia.org/wiki/باغراش_كۆلى">باغراش كۆلى</ref>، <ref target="https://ug.wikipedia.org/wiki/سايرام_كۆلى">سايرام كۆلى</ref>، <ref target="https://ug.wikipedia.org/wiki/بايىنبۇلاق_يايلىقى">بايىنبۇلاق يايلىقى</ref> قاتارلىقلار بار. رايوننىڭ ئانتوپورولوگىيىلىك ساياھەت بايلىقى ئىنتايىن مول بولۇپ، 5000 كىلومېتىردىن ئاشىدىغان قەدىمكى يېپەك يولىنىڭ جەنۇبىي، شىمالىي ۋە ئوتتۇرا غول لىنىيىلىرىدە يۈزلىگەن قەدىمكى شەھەر خارابىلىرى، قەدىمكى قەبرىستانلىق، مىڭ ئۆي، بوز يەر ئېچىش خارابىسى قاتارلىق قەدىمكى مەنزىرە ئىزنالىرى قالغان، بۇنىڭ ئىچىدە <ref target="https://ug.wikipedia.org/wiki/يارغول_قەدىمكى_خارابىسى">يارغول قەدىمكى خارابىسى</ref>، <ref target="https://ug.wikipedia.org/wiki/ئىدىقۇت_قەدىمكى_شەھەر_خارابىسى">ئىدىقۇت قەدىمكى شەھەر خارابىسى</ref>، <ref target="https://ug.wikipedia.org/wiki/كروران_قەدىمكى_خارابىسى">كروران قەدىمكى خارابىسى</ref>، <ref target="https://ug.wikipedia.org/wiki/قىزىل_مىڭئۆيى">قىزىل مىڭئۆيى</ref>، <ref target="https://ug.wikipedia.org/wiki/ئىپارخان_مەقبەرىسى">ئىپارخان مەقبەرىسى</ref> قاتارلىقلاردا شەرق بىلەن غەربنىڭ مەدەنىيەت ئۇچرىشىش تارىخى خاتىرلىنىپ، <ref target="https://ug.wikipedia.org/wiki/غەربىي_دىيار">غەربىي دىيار</ref>نىڭ شانلىق مەدەنىيىتى نامايەن قىلىنغان. </p>
<hi rend="bold">ئېكولوگىيە</hi>
<p>رايوننىڭ ھايۋانات ۋە ئۆسۈملۈكلىرىنىڭ تۈرى ئىنتايىن كۆپ ۋە ئۆزگىچە، تەرەققىيات يۇشۇرۇن كۈچى زور. شىنجاڭدىكى ياۋايى ھايۋانات ۋەئۆسۈملۈكلەرنىڭ تۈرى 4000 دىن ئاشىدۇ. <ref target="https://ug.wikipedia.org/wiki/قار_لەيلىسى">قار لەيلىسى</ref>، <ref target="https://ug.wikipedia.org/wiki/سوغىگۈل">سوغىگۈل</ref>، <ref target="https://ug.wikipedia.org/wiki/چۈچۈكبۇيا">چۈچۈكبۇيا</ref>، <ref target="https://ug.wikipedia.org/wiki/چاكاندا">چاكاندا</ref>، <ref target="https://ug.wikipedia.org/wiki/لوپنۇر_كەندىرى">لوپنۇر كەندىرى</ref>، <ref target="https://ug.wikipedia.org/wiki/توشقان_زەدىكى">توشقان زەدىكى</ref> قاتارلىقلار كەڭ تارقالغان، سۈپىتى ياخشى، سورتى ۋە تەبىئىيتى ئۆزگىچە. رايوننىڭ يەنە كېلىپ كۆپ خىل مېۋىلەرنىڭ ئاساسلىق يېتىشتۈرۈش مەركىزى ۋەيا ئىككىلەمچى مەركىزىدۇر. مېۋە بايلىقى مول بولۇپ، بۇنىڭ ئىچىدە سۈپەتلىك سورتى 300 خىلدىن ئاشىدۇ. قەدىمدىن تارتىپ «<hi rend="italic"><hi rend="bold">مېۋە - چىۋە ماكانى</hi></hi>» دەپ ئاتىلىپ كەلگەن. 
ياۋايى ھايۋانلارنىڭ تۈرى 700 گە يېقىن بولۇپ، پۈتۈن جۇڭگودىكى ياۋايى ھايۋانلار تۈرىنىڭ %11 نى ئىگىلەيدۇ. رايوندا دۆلەت دەرىجىلىك نۇقتىلىق قوغدىلىدىغان ھايۋاندىن 116 خىلى بار بولۇپ جۇڭگو بويىچە قوغدىلىدىغان ھايۋاننىڭ تەخمىنەن ئۈچتىن بىرقىسمىنى ئىگىلەيدۇ. بۇنىڭ ئىچىدە بىرىنچى دەرىجىلىك قوغدىلىدىغان ھايۋاندىن 28 خىلى، 2 - دەرىجىلىك قوغدىلىدىغان ھايۋاندىن 88 خىلى بار، ئۇلار موڭغۇلىيىنىڭ ياۋا ئېتى، <ref target="https://ug.wikipedia.org/wiki/تىبەت_قۇلىنى">تىبەت قۇلىنى</ref>، <ref target="https://ug.wikipedia.org/wiki/تىبەت_بۆكىنى">تىبەت بۆكىنى</ref>، <ref target="https://ug.wikipedia.org/wiki/يىلپىز">يىلپىز</ref>، <ref target="https://ug.wikipedia.org/wiki/قوڭۇر_ئېيىق">قوڭۇر ئېيىق</ref>، <ref target="https://ug.wikipedia.org/wiki/ئاق_يەلكىلك_بۈركۈت">ئاق يەلكىلك بۈركۈت</ref>، <ref target="https://ug.wikipedia.org/wiki/قارا_بويۇن_تۇرنا">قارا بويۇن تۇرنا</ref> قاتارلىق خەلقئارادا ئاز قالغان ياۋايى ھايۋانلاردۇر.
رايوننىڭ كىلىماتى قۇرۇقلۇق تىپىدىكى تىپىك مۆتىدىل كىلىماتقا تەۋە ،2007 - يىلى ئوتتۇرىچە تېمپۇراتورىسى 10.9سېلتسيە گرادوس، يىللىق ئوتتۇرىچە تەبىئىي ھۆل يېغىن مىقدارى 165.6 مىللىمېتىر بولغان. تاغلاردىن ئېرىگەن قار سۇلىرى نۇرغۇن دەريالارنى ھاسىل قىلغان، بوستانلىقلار ئويمانلىقلارنىڭ چېتىگە ۋە دەريا ۋادىلىرىغا جايلاشقان، بوستانلىق ئومۇمىي كۆلىمى ئاپتونوم رايون كۆلىمىنىڭ %5 ىنى ئىگىلەيدۇ، تىپىك بوستانلىق ئىكىلوگىيىسى ئالاھىدىلىكىگە ئىگە. 
شىنجاڭنىڭ سۇ بايلىقى نىسبەتەن ئاز بولۇپ، جۇڭگو بويىچە ئېلىپ ئېيتقاندا سۇ بايلىقىنىڭ %3 ىنى ئىگىلەيدۇ، چوڭ - كىچىك دەريا جەمىئي 570 تىن ئاشىدۇ، يەر ئۈستى سۇ بايلىقى مىقدارى 90 مىليارد 380 مىليون كۇب مېتىر بولۇپ، مەۋجۇت نۇڧۇسقا قارىتا كىشى بېشىغا توغرا كېلىدىغان يەر ئۈستى سۈيى پۈتۈن جۇڭگو ئوتتۇرىچە قىممىتىنىڭ 2.2 ھەسسىسىگە توغرا كېلىدۇ. يەر ئاستى سۈيىنىڭ مىقدارى 55 مىليارد 410 مىليون كۇب مېتىر كېلىدۇ، مۇزلۇق زاپىسى 2 ترىللىئون 130 مىليارد بولۇپ، جۇڭگو مۇزلۇق زاپىسىنىڭ %50 ىنى ئىگىلەپ، «مۇزلۇق ئامبىرى» دەپ تەرىپلىنىدۇ. 
ياۋرو-ئاسىيا چوڭ قۇرۇقلۇقىنىڭ مەركىزىگە جايلاشقان بۇ رايوننىڭ ھاۋاسى قۇرغاق، سۇ بايلىقى ڧەسىلنىڭ تەسىرىگە ئۇچرايدۇ، ۋاقىت-بوشلۇقتا تارقىلىشى تەكشى ئەمەس، يەر ئۈستى سۈيىنىڭ پارغا ئايلىنىش مىقدارى كۆپ، شۇڭا بەئزى جايلاردا سۇ بايلىقى يېتىشمەيدۇ. 
يېزا ئىگىلىك يەر كۆلىمى 63 مىليون 81 مىڭ گېكتار بولۇپ، بۇنىڭ ئىچىدە تېرىلغۇ يەر 4 مىليون 114 مىڭ 200 گېكتار بولۇپ، كىشى بېشىغا 2.95 مودىن توغرا كېلىدۇ، بۇ جۇڭگو بويىچە كىشى بېشىغا توغرا كېلىدىغان تېرىلغۇ يەرنىڭ 2.1 ھەسسىسىگە تەڭ. ئورمان كۆلىمى 6 مىليون 765 مىڭ گېكتار، يايلاق كۆلىمى 51 مىليون 120 مىڭ گېكتار بولۇپ، پۈتۈن جۇڭگو يايلاق ئومۇمىي كۆلىمىنىڭ ٪20 نى ئىگىلەيدۇ، جۇڭگودىكى 5 چوڭ چارۋىچىلىق رايونىنىڭ بىرى بولۇپ، ئىچكى مولغۇلدىن قالسىلا، 2 -ئورۇندا تۇرىدۇ.
رايوننىڭ قۇياش نۇرى، يەر ئىسسىقلىق ۋە شامال ئېنېرگىيىسى بايلىقى مول، يىللىق ئاپتاپ چۈشۈش ۋاقتى ئوتتۇرا ھېساب بىلەن 2600 سائەتتىن 3500 سائەتكىچە بولۇپ، جۇڭگو بويىچە 2 - ئورۇندا تۇرىدۇ.</p>
تارىخ
<figure></figure>
<p><hi rend="bold">ئىسلامىيەتتىن بۇرۇن</hi>
<ref target="https://ug.wikipedia.org/wiki/ئۇيغۇر_ئاپتونوم_رايونى">ئۇيغۇر ئاپتونوم رايونى</ref> جۇڭگو مەنبئەلىرىدە قەدىمدە <ref target="https://ug.wikipedia.org/wiki/غەربىي_دىيار">غەربىي دىيار</ref> (<hi rend="italic">خەنزۇچە</hi>:Xīyù\西域) دەپ ئاتالغان. بۇگۈن جۇڭگو تارىخچىلىرى <ref target="https://ug.wikipedia.org/wiki/غەربىي_يۇرت">غەربىي يۇرت</ref> قەدىمدىن تارتىپ جۇڭگونىڭ ئايرىلماس بىر قىسمى ئىكەنلىكىنى ئىلگىرى سۈرمەكتە بولۇپ، بۇنىڭ دەلىلى سۈپىتىدە شۇلارنى ئوتتۇرىغا قويماقتا:
... مىلادىدىن ئىلگىرىكى 138 - يىلى، خەن ۋۇدى جاڭچيەننى غەربىي دىيارغا ئەلچىلىككە ئەۋەتكەن، بۇنىڭ بىلەن، غەربىي خەن سۇلالىسى ھاكىمىيىتى بىلەن غەربىي دىياردىكى ئەللەر ئالاقە ئورناتقان. مىلادىدىن ئىلگىرىكى 60 - يىلى غەربىي خەن سۇلالىسى ھاكىمىيىتى ئۇرلى (ھازىرقى بۈگۈر چېگرىسى)دا غەربىي يۇرت قورۇقچىبەگ مەھكىمىسىنى تەسىس قىلغان، شۇنىڭدىن ئېتىبارەن غەربىي دىيار خەن سۇلالىسىنىڭ تېررىتورىيىسىگە كىرگۈزۈلگەن.... 
مىلادى 744- يىلى <ref target="https://ug.wikipedia.org/wiki/كۆكتۈركلەر">كۆكتۈركلەر</ref>دىن كېيىن <ref target="https://ug.wikipedia.org/wiki/ئۇيغۇر">ئۇيغۇر</ref>لار <ref target="https://ug.wikipedia.org/wiki/ئۆتۈكەن">ئۆتۈكەن</ref> ۋادىسىدە <ref target="https://ug.wikipedia.org/wiki/قارابالغاسۇن">قارابالغاسۇن</ref>نى مەركەز قىلغان <ref target="https://ug.wikipedia.org/wiki/ئورخۇن_ئۇيغۇر_خانلىقى">ئورخۇن ئۇيغۇر خانلىقى</ref>نى قۇردى. ئۇيغۇرلار بۇ تارىختىن ئىتىبارەن بىر سىياسىي گەۋدە ۋە بىر ئېتنىك توپلۇلۇق بولۇپ شەكىللىنىشكە ۋە ئارقىدىنلا كۆچمەن تۈرك قەۋىملەر ئىچىدە تۇنجى بولۇپ ئولتۇراق شەھەر ھاياتىغا ئۆتۈشكە باشلىدى. 840 يىللىرى ئەتراپىدا ئارقا-ئارقىدىن ياشانغان ئۈچ يىللىق تەبئىي ئاپەت ۋە ئىچكى نىزادىن توغۇلغان خىيانەت ۋە ساتقۇنلۇق يۈزىدىن بۇ دۆلەت يىقىلدى. ئەينى چاغدا بۇگۈنكى ئۇيغۇر ئاپتونوم رايونىمۇ ئورخۇن ئۇيغۇر خانلىقى تەۋەسىدە ئىچىدە ئىدى. قىرغىزلار تەرىپىدىن يېڭىلگەن ئۇيغۇرلار <ref target="https://ug.wikipedia.org/wiki/موڭغۇل">موڭغۇل</ref> بوزقىرىدا پۇت تىرەپ تۇرالماي خان جەمەتى تېكىنلىرىنىڭ رەھبەرلىكىدە غەربكە كۆچتى. </p>
<list type="unordered"><item>بىر قىسمى يېقىن جەنۇبقا، ئوتتۇرا تۈلەڭلىككە يېقىن جايلارغا كۆچتى ۋە كېيىنچە بۇ رايوندىكى خەلقلەر بىلەن سېڭىشىپ كەتتى.</item>
<item>بىر قىسمى بۇگۈنكى گەنسۇ چىگىرىسى ئىچىدە ھاكىمىيەت قۇردى، تارىختا نامى <ref target="https://ug.wikipedia.org/wiki/گۇاجۇ_ئۇيغۇر_خانلىقى">گۇاجۇ ئۇيغۇر خانلىقى</ref> دەپ ئاتالدى.</item>
<item>يەنە بىر قىسمى بۇگۈنكى <ref target="https://ug.wikipedia.org/wiki/تۇرپان">تۇرپان</ref> ۋە <ref target="https://ug.wikipedia.org/wiki/بەشبالىق">بەشبالىق</ref>(جىمسار)نى مەركەز قىلىپ تارىختىكى <ref target="https://ug.wikipedia.org/wiki/ئىدىقۇت_ئۇيغۇر_خانلىقى">ئىدىقۇت ئۇيغۇر خانلىقى</ref>نى قۇردى.</item>
<item>يەنە بىر بۆلۈك ئۇيغۇرلار بۇگۈنكى كاشغەرنى مەركەز قىلىپ تارىختىكى <ref target="https://ug.wikipedia.org/wiki/قاراخانىيلار_خانلىقى">قاراخانىيلار خانلىقى</ref>نى قۇردى.</item></list>
<p><hi rend="bold">ئىسلامىيەتتىن كېيىن</hi>
مىلادى 950- يىللاردا قاراخانىيلار سۇلتانى <ref target="https://ug.wikipedia.org/wiki/سۇلتان_سۇتۇق_بۇغراخان">سۇلتان سۇتۇق بۇغراخان</ref> ئىسلامىيەتنى قەبۇل قىلدى ۋە كېيىنچە <ref target="https://ug.wikipedia.org/wiki/ئىسلام_دىنى">ئىسلام دىنى</ref> دەۋلەت دىنى ئېلان قىلىندى. كاشغەر ۋە ئەتراڧ شەھەرلەرگە غازات ئاچتى.
1125- يىلى <ref target="https://ug.wikipedia.org/wiki/قىتان">قىتان</ref> <ref target="https://ug.wikipedia.org/wiki/لىياۋ">لىياۋ</ref> خانلىقى سۇڭ سۇلالىسى تەرىپىدىن بىتچىت قىلىنىپ، شاھزادە <ref target="https://ug.wikipedia.org/wiki/يوللۇغ_تاشىن">يوللۇغ تاشىن</ref> باشچىلىقىدا غەربكە قاچقان قىتانلار ئىسسىقكۆل ئەتراپىدا ھاكىمىيەت قۇردى ۋە تېز سۈرەتتە ئىدىقۇت خانلىقى ۋە قاراخانىيلارنى قارام ئەللەر ھالىغا تۈشۈرۈپ قويدى. 
13- ئەسردە <ref target="https://ug.wikipedia.org/wiki/چېڭگىزخان">چېڭگىزخان</ref> موڭغۇللار ئارىسىدىن باش كۆتۈرۈپ غەربكە ئېچىلغاندا <ref target="https://ug.wikipedia.org/wiki/گۆرخان">گۆرخان</ref>لارنىڭ زۇلمىدىن جاق تويغان ئىدىقۇت خانى <ref target="https://ug.wikipedia.org/wiki/بارچۇق_ئارت_تېكىن">بارچۇق ئارت تېكىن</ref> چىڭگىزخانغا بەيئەت قىلىپ، ئۇنىڭغا كۈيئوغۇل بولغان. 
چىڭگىزخان ۋاپات بولۇشدىن ئالدىن تەسەررۇڧىدىكى توپراقلارنى ئوغۇللىرىغا سۇيۇرغال قىلىپ بەرگەندە، بۇگۈنكى ئۇيغۇر ئاپتونوم رايونى ۋە <ref target="https://ug.wikipedia.org/wiki/ماۋەرائۇننەھر">ماۋەرائۇننەھر</ref> ئىككىنچى ئوغلى <ref target="https://ug.wikipedia.org/wiki/چاغاتاي">چاغاتاي</ref> خانغا قالدۇرغان. بۇ توپراقلاردا ياشاغۇچە خەلقىلەر چاغاتاي ئۇلۇسى دەپ ئاتالغان. بۇ توپراقلاردا قوللىنىلغان تىلمۇ تاكى 19- ئەرنىڭ ئاخىرلىرىغچە <ref target="https://ug.wikipedia.org/wiki/چاغاتايچە">چاغاتايچە</ref> دەپ ئاتالغان.
14- ئەسرنىڭ ئوتتۇرلىرىدا چاغاتاي خانلىقى شەرق ۋە غەرب دەپ ئىككىگە بۆلۈنگەن. ئۇيغۇر رايونى <ref target="https://ug.wikipedia.org/wiki/شەرقىي_چاغاتاي_خانلىقى">شەرقىي چاغاتاي خانلىقى</ref> تەۋەسىدە قالغان ۋە بۇ زېمىنلار <ref target="https://ug.wikipedia.org/wiki/موغولىستان">موغولىستان</ref> دەپ ئاتالغان.
چاغاتاي ئەۋلادلىرى كېيىنچە <ref target="https://ug.wikipedia.org/wiki/ئىسلام">ئىسلام</ref> بىلەن شەرەڧلەنگەندىن كېيىن ھاكىمىيەتتىكى تېگى موڭغۇل مۇسۇلمان سۇلتانلار موغولىستاننىڭ ئىشلاملىشىشىنى ئىلگىرى سۈرگەن. 15- ئەسرنىڭ باشلىرىدا پۈتكۈل ھۇدۇدنىڭ ئىسلاملىشىشى تاماملانغان.
1514- يىلى <ref target="https://ug.wikipedia.org/wiki/سۇلتان_سەئىدخان">سۇلتان سەئىدخان</ref> بۇگۈنكى ياركەند (يەكەن) تەۋەسىدە <ref target="https://ug.wikipedia.org/wiki/سەئىدىيە">سەئىدىيە</ref> خانلىقىنى قۇرغان. 1533- يىلى سۇلتان سەئىدخان تىبەتكە قوشۇن تارتىپ يولغا چىققاندا كېسەل سەۋەبىدىن ۋاپات بولغان. ئۇنىڭ ئورنىغا ئوغلى سۇلتان <ref target="https://ug.wikipedia.org/wiki/ئابدۇرەشىدخان">ئابدۇرەشىدخان</ref> تەختكە چىققان. بۇ كىشىنىڭ دەۋرىدە مەلىكە <ref target="https://ug.wikipedia.org/wiki/ئاماننىساخان">ئاماننىساخان</ref> <ref target="https://ug.wikipedia.org/wiki/12_مۇقام">12 مۇقام</ref>نى توپلاپ رەتلىگەن. بۇ دەۋىردە <ref target="https://ug.wikipedia.org/wiki/مىرزا_مۇھەممەد_ھەيدەر">مىرزا مۇھەممەد ھەيدەر</ref> كۆرەگان يازغان تارىخنامىگە <ref target="https://ug.wikipedia.org/wiki/تارىخى_رەشىدى">تارىخى رەشىدى</ref> دەپ نام بەرگەن.
17- ئەسرنىڭ ئاخىرلىرىدا خوجىلار ئەۋلادىدىن <ref target="https://ug.wikipedia.org/wiki/خوجا_ئاڧاق">خوجا ئاڧاق</ref> (<ref target="https://ug.wikipedia.org/wiki/ئاپپاق_خوجا">ئاپپاق خوجا</ref>)نىڭ ماسلىشىشى بىلەن جۇڭغارلار تەرىپىدىن مۇستەملىكە قىلىنغان ۋە يەرلىك خەلقنىڭ بېشىغا خوجىلاردىن باشقۇرغۇچىلار قويۇلغان.
1757- يىلى چىڭ ھۆكىمىتى كونا دۈشمىنى جۇڭغارلارغا قارشى <ref target="https://ug.wikipedia.org/wiki/چوڭ-كىچىك_خوجىلار_ئىسيانى">چوڭ-كىچىك خوجىلار ئىسيانى</ref> باھانىسى بىلەن بۇ يۇرتقا قوشۇن كىرگۈزگەن. بۇ دەۋىردە ئاللىبۇرۇن بېيجىڭگە باغلانغان <ref target="https://ug.wikipedia.org/wiki/قۇمۇل_ۋاڭلىقى">قۇمۇل ۋاڭلىقى</ref>(1694-1930)، <ref target="https://ug.wikipedia.org/wiki/تۇرپان_ۋاڭلىقى">تۇرپان ۋاڭلىقى</ref> (1770-1931) ۋە <ref target="https://ug.wikipedia.org/wiki/كۇچا_ۋاڭلىقى">كۇچا ۋاڭلىقى</ref> قاتارلىق يەرلىك بەگلىكلەر قۇرۇلغان.
1865- يىلى <ref target="https://ug.wikipedia.org/wiki/قوقەند_خانلىقى">قوقەند خانلىقى</ref> دىن كەلگەن قۇشبېگى <ref target="https://ug.wikipedia.org/wiki/ياقۇب_بەگ">ياقۇب بەگ</ref> <ref target="https://ug.wikipedia.org/wiki/ئاتالىق_غازى">ئاتالىق غازى</ref> كاشغەرنى مەركەز قىلىپ <ref target="https://ug.wikipedia.org/wiki/يەتتە_شەھەر_خانلىقى">يەتتە شەھەر خانلىقى</ref>نى قۇرغان. 14 يىللىق سەلتەنەتتىن سوڭرە ئۆز ئادەملىرى تەرىپىدىن زەھەرلەنگەن ياقۇب بەگنىڭ ئۆلىمىدىن سوڭرە بۇ ىانلىق يىقىلغان.</p>
<p><hi rend="bold">يېقىنقى زامان</hi> - <hi rend="bold">جۇڭگونىڭ رايونغا مۇداخىل بولىشى</hi>
چىڭ ھۆكۈمىتى <ref target="https://ug.wikipedia.org/wiki/چيەن_لوڭ">چيەن لوڭ</ref>نىڭ ئاخىرقى مەزگىلىدە غەربىي يۇرت دېگەن نامنى <ref target="https://ug.wikipedia.org/wiki/شىنجاڭ">شىنجاڭ</ref> دەپ ئۆزگەرتكەن. <ref target="https://ug.wikipedia.org/wiki/گۈاڭشۈ">گۈاڭشۈ</ref>خان زامانىسىدا، 1884 - يىلى 11- ئايغا كەلگەندە چىڭ ھۆكۈمىتى <ref target="https://ug.wikipedia.org/wiki/شىنجاڭ_ئۆلكىسى">شىنجاڭ ئۆلكىسى</ref>نى تەسىس قىلغان، ئۆلكە مەركىزى <ref target="https://ug.wikipedia.org/wiki/دىخۇا">دىخۇا</ref> (بۇگۈنكى <ref target="https://ug.wikipedia.org/wiki/ئۈرۈمچى">ئۈرۈمچى</ref>) بولغان. </p>
<p><hi rend="bold">ئۆلكە دەۋرى</hi>
1912- يىلى <ref target="https://ug.wikipedia.org/wiki/مەنچىڭ_خانلىقى">مەنچىڭ خانلىقى</ref> يىقىلىپ ئورنىنى <ref target="https://ug.wikipedia.org/wiki/مىنگو">مىنگو</ref> ھۆكىمىتى ئالغان. 
1912 - 1928 يىللار ئارىسى <ref target="https://ug.wikipedia.org/wiki/شىنجاڭ_ئۆلكىسى">شىنجاڭ ئۆلكىسى</ref> ئۇمۇمىي ۋالىي <ref target="https://ug.wikipedia.org/wiki/ياڭ_زېڭشىن">ياڭ زېڭشىن</ref> تەرىپىدىن باشقۇرۇلغان.
1928 - 1933 يىللار ئارىسى <ref target="https://ug.wikipedia.org/wiki/جىن_شۇرېن">جىن شۇرېن</ref> ئۇمۇمىي ۋالىي بولغان.
1933 - 1944 يىللار ئارىسى <ref target="https://ug.wikipedia.org/wiki/شېڭ_شىسەي">شېڭ شىسەي</ref> ئۇمۇمىي ۋالىي، ئۆلكە رەئىسى، دوبەن بولغان.
1931- يىللار ئارىسى <ref target="https://ug.wikipedia.org/wiki/خوخانىياز_ھاجى_يېغىلىقى">خوخانىياز ھاجى يېغىلىقى</ref> پارتىلىغان.
1933- يىلى 11- ئاينىڭ 12- كۈنى كاشغەر شەھرى تۈمەن دەرياسى ۋادىسىدە تەنتەنە بىلەن دۇنيانىڭ تۇنجى ئىسلام جۇمھۇرىيتى بولمىش <ref target="https://ug.wikipedia.org/wiki/شەرقىي_تۈركىستان_ئىسلام_جۇمھۇرىيتى">شەرقىي تۈركىستان ئىسلام جۇمھۇرىيتى</ref> قۇرۇلغان. بايراق <ref target="https://ug.wikipedia.org/wiki/ئاي_يۇلتۇزلۇق_كۆك_بايراق">ئاي يۇلتۇزلۇق كۆك بايراق</ref> بولغان. بۇ ھۆكۈمەتنىڭ رەئىسى جۇمھۇر <ref target="https://ug.wikipedia.org/wiki/خوجانىياز_ھاجى">خوجانىياز ھاجى</ref>، باشۋەكىلى <ref target="https://ug.wikipedia.org/wiki/سابىت_داموللا">سابىت داموللا</ref> بولغان. 86 كۈندىن كېيىن <ref target="https://ug.wikipedia.org/wiki/تۇنگان">تۇنگان</ref>لارنىڭ ھۇجۇمى بىلەن كاشغەر شەھرى قولدىن كەتكەن ۋە جۇمھۇرىيەت يىقىلغان. خوجانىياز ھاجى رۇسلارنىڭ كېلىشتۈرۈشى بىلەن <ref target="https://ug.wikipedia.org/wiki/جاللات_شېڭشىسەي">جاللات شېڭشىسەي</ref> بىلەن كېلىشىم تۈزگەن.
1944- يىلى 11- ئاينىڭ 12- كۈنى ئىككىنىچى مەرتە <ref target="https://ug.wikipedia.org/wiki/غۇلجا">غۇلجا</ref> شەھرىدە <ref target="https://ug.wikipedia.org/wiki/شەرقىي_تۈركىستان_جۇمھۇرىيىتى">شەرقىي تۈركىستان جۇمھۇرىيىتى</ref> قۇرۇلۇپ ئاي يۇلتۇزلۇق كۆك بايراق تەكرار دۆلەت بايرىقى قىلىنغان. بىرنچى جۇمھۇرى رەئىس <ref target="https://ug.wikipedia.org/wiki/ئېلىخان_تۆرە">ئېلىخان تۆرە</ref> بولغان. كېينچە <ref target="https://ug.wikipedia.org/wiki/ئەخمەتجان_قاسىمى">ئەخمەتجان قاسىمى</ref> دۆلەتنىڭ بىرىنچى قول رەھبىرى بولغان.
1949- يىلى 8- ئايدا ئەخمەتجان قاسىمى، <ref target="https://ug.wikipedia.org/wiki/ئابدۇكېرىم_ئابباسوڧ">ئابدۇكېرىم ئابباسوڧ</ref> قاتارلىق شەرقىي تۈركىستان ھۆكىمىتى رەھبەرلىرى بېيجىڭغا بېرىش ئۈچۈن ئالمائاتىدىن يولغا چىققاندا ئاتالمىش ھاۋانىڭ تۇمان بولىشى سەۋەبلىك ئۇچار تاغقا ئۈسۈپ پارتلاپ بىرمۇ ئادەم ساغ قالمىغان.</p>
<p><hi rend="bold">قىزىل ئارمىيەنىڭ مۇداخىل بولىشى ۋە ئۇيغۇر ئاپتونوم رايونىنىڭ قۇرۇلىشى</hi>
1949 - يىلى 9- ئاينىڭ 25- كۈنى شىنجاڭ ئۆلكىسى <ref target="https://ug.wikipedia.org/wiki/قىزىل_ئارمىيە">قىزىل ئارمىيە</ref> ئۇيغۇر رايونىغا كىرگەن. 1955 - يىل 10 - ئاينىڭ 1 - كۈنى <ref target="https://ug.wikipedia.org/wiki/شىنجاڭ_ئۇيغۇر_ئاپتونوم_رايونى">شىنجاڭ ئۇيغۇر ئاپتونوم رايونى</ref> قۇرۇلغان، مەركىزى دىخۇانىڭ نامى <ref target="https://ug.wikipedia.org/wiki/ئۈرۈمچى">ئۈرۈمچى</ref> شەھىرى قىلىپ ئۆزگەرتىلگەن.</p>
مەمۇرىي رايونلار
<p>ئۇيغۇر ئاپتونوم رايونىدا ھازىر 5 ئاپتونوم ئوبلاست، 5 ۋىلايەت، 4 ۋىلايەت دەرىجىلىك شەھەرنى ئۆز ئىچىگە ئالغان 14 ۋىلايەت، ئوبلاست، شەھەر؛32 چېگرا ناھىيە (شەھەر)، 6 مىللىي ئاپتونومىيە ناھىيىنى ئۆز ئىچىگە ئالغان87 ناھىيە (شەھەر)؛43 مىللىي يېزىنى ئۆز ئىچىگە ئالغان 1005 يېزا - بازار بار. <ref target="https://ug.wikipedia.org/wiki/«شىنجاڭ_ئىشلەپچىقىرىش_-_قۇرۇلۇش_دېۋىزيىسى»">«شىنجاڭ ئىشلەپچىقىرىش - قۇرۇلۇش دېۋىزيىسى»</ref> تەركىبىدە 14 دېۋىزىيە، 175 دېھقانچىلىق ۋە چارۋىچىلىق تۈەن - مەيدان بار. </p>
<p>2012- يىلىغىچە دېۋىزىيە تەركىبىدە كۇيتۈن شەھرىدىن باشقا مىچۈەن، تۇمشۇق، ۋۇجىياچۈ، ئارال، باشئەرگىم قاتارلىق 9 شەھەر باردۇر.</p>
ئىقتىساد
<p>ئۆتمۈشتە بۇ رايون دېھقانچىلىق، چارۋىچىلىقنى ئاساس قىلغان ناتورال ئىگىلىك بولۇپ، يېزا ئىگىلىكى ئەنئەنىۋىي، سانائىتى نىسبەتەن كېيىن باشلىغان.
شەھەر - بازار ئاھالىسىنىڭ ئوتتۇرىچە تۇرالغۇ ئىشلىتىش كۆلىمى 1980 - يىلىدىكى 5.42 كۋادرات مېتىردىن 2007 - يىلىدىكى 20.38 كۋادرات مېتىرغا، يېزا ئاھالىسىنىڭ ئوتتۇرىچە تۇرالغۇ كۆلىمى 1980 - يىلىدىكى 7.8 كۋادرات مېتىردىن 2007 - يىلىدىكى22.45 كۋادرات مېتىرغا يەتتى. </p>
<p>ئاشلىق ئومۇمىي مەھسۇلاتى 8 مىليون 670 مىڭ 400 توننىغا يېتىپ، ئاشلىق ئىشلەپچىقىرىشىدا «شىنجاڭ تەۋەسىدە تەڭپۇڭ بولۇش، ئازراق ئېشىنچا بولۇش» تەك ئىستراتېگىيىلىك نىشانغا يەتتى. 
پاختامەھسۇلاتى 2 مىليون 900 مىڭ توننىغا يېتىپ، ئالدىنقى يىلىدىكىدىن %8.4 ئېشىپ، مەملىكەت بويىچە پاختا ئومۇمىي مەھسۇلاتىنىڭ %38.2 ىنى ئىگىلىدى.زامانىۋى چارۋىچىلىق ئۈزلۈكسىز تەرەققىي قىلىپ، يېزا ئىگىلىكىدە ئىگىلىگەن نىسبىتى %21.8 كە يەتتى. </p>
<p>ئىنېرگىيە ساھەسى</p>
<p>كەسبلەرگە قارىتا نىسبەت</p>
<p>ئۆزگىچە باغۋەنچىلىك ئومۇمىي كۆلىمى 13 مىليون مودىن ئارتۇق. باغۋەنچىلىك مەھسۇلاتى 4 مىليون 119 مىڭ 800 توننىغا يەتتى، بۇنىڭ ئىچىدە جەنۇبتا تارىم ئويمانلىقى ئەتراپىدا 10 مىليون مو باغۋەنچىلىك ئىشلەپچىقىرىش بازىسى شەكىللەندى. يېزا ئىگىلىكىنى كەسىپلەشتۈرۈش قەدىمى تېزلىتىلدى، 
رايوندا دۆلەت دەرىجىلىك يېزا ئىگىلىكىنى كەسىپلەشتۈرۈشتىكى نۇقتىلىق باشلامچى كارخانىدىن 16 سى، 
ئاپتونوم رايون دەرىجىلىك كارخانىدىن 186 سى، 
ۋىلايەت، ئوبلاست دەرىجىلىك كارخانىدىن 245ى بار، كەسىپكارلار 348 مىڭ كىشى.</p>
<p>يېزا ئىگىلىكىنى كەسىپلەشتۈرۈش تىجارىتى شىنجاڭدىكى %60تىن ئارتۇق دېھقاننىڭ كىرىمىنى ئاشۇرۇشقا تۈرتكە بولدى. شىنجاڭنىڭ ئۆزگىچە يېزا ئىگىلىك مەھسۇلاتلىرى تەرەققىياتى ناھايىتى تېز بولدى، قۇلماق، پەمىدۇر، زاراڭزا، ئالقات، قوغۇن، ئۈزۈم، نەشپۈت، ئالما، ئۈرۈك، ئانار، ياڭاق، چىلان قاتارلىق ئۆزگىچە يېزا ئىگىلىك مەھسۇلاتلىرىنىڭ مەملىكەت ئىچى - سىرتىدا داڭقى بار، بۇنىڭ ئىچىدە شوخلا قىيامىنىڭ ئېكىسپورت مىقدارى خەلقئارا سودا مىقدارىنىڭ4/1ىنى، قۇلماق مەھسۇلاتى مەملىكەت بويىچە ئومۇمىي مەھسۇلات مىقدارىنىڭ %70 تىن كۆپرەكىنى، ئالقات %50 تىن كۆپرەكىنى ئىگىلەيدۇ. شىنجاڭ مەملىكەت بويىچە ئاساسلىق تاۋار پاختا، قۇلماق ۋە پەمىدۇر قىيامى ئىشلەش بازىسى، مەملىكەت بويىچە مۇھىم چارۋىچىلىق ۋە قىزىلچا شېكىرى ئىشلەش بازىسى بولۇپ قالدى. 
يېڭىچە سانائەتلەشتۈرۈش قەدىمى تېزلىتىلىپ، سانائەت ئىقتىسادىنىڭ ئېشىشى تېز بولدى. قىزىلما بايلىق ئېچىش ۋە يېزا ئىگىلىك، قوشۇمچە مەھسۇلاتلىرىنى ئىنچىكە پىششىقلاش يېتەكچى كۈچ قىلىنغان، نېفىت - تەبئىي گاز ئېچىش، نېفىت خىمىيە سانائىتى، پولات - تۆمۈر، كۆمۈر، ئېلېكترئېنىرگىيىسى، توقۇمىچىلىق، بىناكارلىق ماتېرىيالى، خىمىيە سانائىتى،تىببىي دورىگەرلىك، يېنىك سانائەت، يېمەكلىك قاتارلىق تۈرلىرى نىسبەتەنتولۇق، مۇئەييەن كۆلەمگە ئىگە زامانىۋى سانائەت سىستېمىسى بارلىققا كەلدى.
جۇڭغار ئويمانلىقى، تارىم ئويمانلىقى ۋە تۇرپان - قۇمۇل ئويمانلىقىدىكى ئۈچ چوڭ نېفىتلىك ھەمدە قاراماي، مايتاغ، ئۈرۈمچى، كورلا، پوسكام قاتارلىق نېفىت خىمىيە بازىسى قۇرۇلدى. باۋگاڭ، شېنخۇا، جۇڭگو ئاشلىق گۇرۇھى، دۆلەت مەبلەغ سېلىش گۇرۇھى قاتارلىق دۆلەت ئىچىدىكى 20 نەچچە داڭلىق چوڭ كارخانا، چوڭ گۇرۇھ شىنجاڭدىكى كارخانىلارنى قايتا تەشكىللەش ۋە بايلىق ئېچىشقا ئاكتىپ قاتناشتى، بىر تۈركۈم قۇرۇلۇشلار جىددىي ئىشلىنىۋاتىدۇ. 
2007 - يىلنىڭ ئاخىرىغىچە شىنجاڭدا پاي چېكى بازارغا سېلىنىدىغان شىركەت 30غا يېتىپ،غەربىي شىمالدىكى 5 ئۆلكە بويىچە بىرىنچى ئورۇنغا، مەملىكەت بويىچە 16ئورۇنغا ئۆتتى، مۈلۈك ئومۇمىي سوممىسى 102 مىليارد 390 مىليون يۈەنگە،ئومۇمىي بازار قىممىتى 317 مىليارد 431 مىليون يۈەنگە يېتىپ، بۇ شىركەتلەرشىنجاڭنىڭ ئىقتىسادىي قۇرۇلۇشى ۋە تەرەققىياتىدا كۈچلۈك تۈرتكىلىك رولئوينىدى. 
2007 - يىلى ئىىجتىمائىي تۇراقلىق مۈلۈك سېلىنمىسى 185 مىليارد 84 مىليون يۈەنگە يېتىپ، ئالدىنقى يىلدىكىدىن %1. 18 ئاشتى. ئىسلاھات، ئېچىۋېتىش سىياسىتى يولغا قويۇلغان 30 يىلدىن بۇيان، ئىىجتىمائىي تۇراقلىق مۈلۈك سېلىنمىسى جەمئىي 1 تېرىللئون264 مىليارد 297 مىليون يۈەنگە يېتىپ، يىلىغا ئوتتۇرىچە %6. 18 تىن ئاشتى.
رايوننىڭ تۆمۈر يول تىجارەت مۇساپىسى 2925 كىلومېتىرغايېتىپ، ئاپتونوم رايونىمىزدىكى ئاساسلىق ۋىلايەت، ئوبلاست ۋە ئىقتىسادرايونلىرىغا تۆمۈر يول تۇتاشتۇرۇلدى. 
تاشيول قاتناش مۇساپىسى 145 مىڭ 200 كىلومېتىرغا يېتىپ، ئۈرۈمچىنى مەركەز، 7 دۆلەت يولىنى ئاساسىي رامكا قىلغان، شەرقتە گەنسۇ، چىڭخەيگە، غەربتە ئوتتۇرا ئاسىيا، غەربىي ئاسىيا ئەللىرىگە، جەنۇبتا شىزاڭغا تۇتاشقان، ئاپتونوم رايون ئىچىدە 68 ئۆلكە يولىغا ۋە ۋىلايەت - شەھەرلەرگە، ناھىيە - يېزىلارغا تۇتاشقان تاشيول قاتنىشى ترانسپورت تورى بار. 
پۇقرالار ئايروپورتتىدىن 12 سى، ھاۋارايى چەكلىمىسىگە ئۇچرىمايدىغان زاپاسئايروپورتتىن 1ى، ئاۋىئاتسىيە لىنىيىسىدىن 153 ى بولۇپ، جۇڭگودىكى 52 چوڭ، ئوتتۇراھال شەھەر ۋە چەت ئەلدىكى 43 شەھەرگە تۇتاشقان ھاۋا ترانسپورت تورى بارلىققا كەلدى، ئاۋىئاتسىيە مۇساپىسى 160 مىڭ كىلومېتىرغا يەتتى، مەملىكەت بويىچە ئايروپورت ئەڭ كۆپ، ئاۋىئاتسىيە لىنىيىسى ئەڭ ئۇزۇن ئۆلكىلەرنىڭ بىرى بولۇپ قالدى. 
نېفىت - گاز تۇرۇبا يولى ئومۇمىي مۇساپىسى 6793 كېلومتېرغا يېتىپ، «غەرپنىڭ گازىنى شەرققە يەتكۈزۈش» تۇرۇبىسى، ئۈرۈمچى – لەنجۇ تاييار ماي تۇرۇبىسى، پىچان – لەنجۇ خام نېفىت تۇرۇبىسى،جۇڭگو – قازاقىستان خام نېفىت تۇرۇبىسى دۆلەتنىڭ قۇرۇقلۇق ئېنېرگىيەبىخەتەرلىك چوڭ يولىنىڭ مۇھىم تەركىبىي قىسمى. </p>
ئۇچۇر ئالاقە
<p>2007 – يىلنىڭ ئاخىرىغا كەلگەندە، مۇقىم تېلېفون ئابونتى 6 مىليون 962 مىڭغا يېتىپ، ئومۇملىشىش نىسبىتى ھەر يۈز ئادەمگە 33.7دىن توغرا كەلدى؛ 
كۆچمە تېلېفون ئابونتى 8مىليون 83 مىڭغا يېتىپ، ئومۇملىشىش نىسبىتى ھەر يۈز ئادەمگە 39.4دىن توغراكەلدى؛ 
ئالاقە تورى ئابۇنتلىرى 1 مىليون 578 مىڭغا يېتىپ، ئوپتىك كابېلنى ئاساس قىلغان، رەقەملىك مېكرو دولقۇن ۋە سۈنئىي ھەمراھ خەۋەرلىشىشىنى ياردەمچى قىلغان زامانىۋى يەتكۈزۈش تورى تەڭرىتاغنىڭ جەنۇبىي ۋە شىمالىي ئېتىكىنى قاپلىدى. ئېكولوگىيىلىك مۇھىت ئۈزلۈكسىز ياخشىلىنىپ،ئىمكانىيەتلىك سىجىل تەرەققىيات ئىقتىدارى داۋاملىق ئۆستى. ئېكولوگىيىلىكمۇھىتنى قوغداش ۋە ئېكولوگىيىلىك مۇھىت قۇرۇلۇشىغا تەڭ ئەھمىيەت بېرىشتەچىڭ تۇرۇپ، ئېكولوگىيىلىك مۇھىت تىرىشىپ ياخشىلاندى، تەبىئىي ئورماننىقوغداش، تۈزلەڭلىكنى كۆكەرتىش، چۆل يېپىنچىسىنى قوغداش ۋە تارىمئويمانلىقى، جۇڭغار ئويمانلىقى ئەتراپىدىكى قۇملىشىشنى تۈزەش، «3 شىمالى» ئېھاتە ئورمىنىنى قوغداش 4 - قەرەللىك قۇرۇلۇشى قاتارلىق نۇقتىلىقئېكولوگىيىلىك قۇرۇلۇش ئومۇميۈزلۈك يولغا قويۇلۇپ، ئېكولوگىيىلىك مۇھىت ۋەئولتۇراقلىشش مۇھىتى داۋاملىق ياخشىلىنىپ، ئىمكانىيەتلىك سىجىلتەرەققىياتنى ئىشقا ئاشۇرۇش ئۈچۈن مۇھىم ئاساس سېلىندى. 2007 - يىلنىڭ ئاخىرىغىچە، شىنجاڭدا تۈرلۈك تەبىئىي مۇھاپىزەت رايونىدىن جەمئىي 28ىقۇرۇلۇپ، مۇھاپىزەت رايونىنىڭ ئومۇمىي كۆلىمى 214 مىڭ 800 كۋادراتكىلومېتىرغا يەتتى، بۇ شىنجاڭنىڭ يەر كۆلىمىنىڭ ٪12.9نى ئىگىلەيدۇ، بۇنىڭئىچىدە دۆلەت دەرىجىلىك تەبىئىي مۇھاپىزەت رايونىدىن 9ى بار؛ 
تەستىقلانغاندۆلەت دەرىجىلىك ئېكولوگىيىلىك ئۈلگە رايوندىن 8ى بار، ئومۇمىي كۆلىمى 127مىڭ 600 كۋادرات كىلومېتىر، ئاپتونوم رايونىمىزنىڭ يەر كۆلىمىنىڭ ٪6.7نىئىگىلەيدۇ؛ 
دۆلەت دەرىجىلىك ئېكولوگىيىلىك ئىقتىدار مۇھاپىزەت رايونىدىن2سى بار، كۆلىمى 180 مىڭ 900 كۋادرات كىلومېتىر كېلىدۇ.</p>
ساياھەتچىلىك
<p>3- كەسىپنىڭ تەرەققىيات سەۋىيىسى ئۈزلۈكسىز ئۆسۈپ، ئومۇمىي مۈلۈكچىلىكتە بولمىغان ئىگىلىك تېزتەرەققىي قىلدى. ساياھەتچىلىكنى ئېچىش، مەھەللە مۇلازىمىتىنى زور كۈچبىلەن تەرەققىي قىلدۇرۇش، سودا ئوبوروتىنى ئىلگىرى سۈرۈش مۇھىم نۇقتاقىلىنىپ، 3 - كەسىپ تېز تەرەققىي قىلدۇرۇلدى. ساياھەتچىلىك شىنجاڭنىڭ 3 - كەسپىدىكى مۇھىم تايانچ بولۇپ قالدى. 2007 - يىلى، ئاپتونوم رايونىمىز بويىچە كۈتۈۋېلىنغان ئىچكى ساياھەتچى 21 مىليون 260 مىڭ ئادەم - قېتىمغايېتىپ، ئالدىنقى يىلدىكىدىن ٪28 ئاشتى؛ ئىچكى ساياھەت كىرىمى 19 مىليارد292 مىليون يۈەنگە يېتىپ، ئالدىنقى يىلدىكىدىن %4. 29 ئاشتى؛ خەلقئاراساياھەتچى 438 مىڭ 400 مىڭ ئادەم - قېتىمغا يېتىپ، ئالدىنقى يىلدىكىدىن %9. 20 ئاشتى؛ ساياھەت تاشقى پېرېۋوت كىرىمى 162 مىليون دوللارغا يېتىپ،ئالدىنقى يىلدىكىدىن ٪26.5 ئاشتى؛ ساياھەت كىرىمىنىڭ ئىشلەپچىقىرىشئومۇمىي قىممىتىدە ئىگىلىگەن نىسبىتى ٪5.3 كە يەتتى.</p>
مائارىپ
<list type="unordered"><item>ئاپتونوم رايون بويىچە ھەر خىل كەسپىي تېخنىكا خادىملىرىنىڭ ئومۇمىي سانى 462 مىڭ 600 گە بولۇپ، بۇنىڭ ئىچىدە ئاز سانلىق مىللەت 259 مىڭ 400 بولۇپ، ھەر خىل كەسپىي تېخنىكاخادىملىرى ئومۇمىي سانىنىڭ ٪56.08نى ئىگىلەيدۇ.</item>
<item>ناھىيە دەرىجىلىكتىن يۇقىرى مۇستەقىل تەتقىقات ۋە تەرەققىيات ئاپپاراتىدىن116 سى بار؛</item>
<item>پوست دوكتور ھەرىكەتچان (خىزمەت) پونكىتىدىن 27سى قۇرۇلدى، قۇملۇقنى تىزگىنلەش تەتقىقاتى ۋە يات تەنىچىلىك ھايۋان كلونلاش تېخنىكىسى خەلقئارادىكى ئالدىنقى سەۋىيىگە يەتتى.</item>
<item>10 - بەش يىلدا، ئاپتونوم رايون بويىچە چوڭ - چوڭ پەن تېخنىكا نەتىجىسى تۈرلىرىدىن جەمئي 1167 سى قولغا كەلتۈرۈلدى.</item></list>
<p>2007 - يىلى، 220 تۈردە پەن - تېخنىكا نەتىجىسى قولغاكەلتۈرۈلدى، 1534 تەتقىقاتقا پاتنېت ھوقۇقى بېرىلدى، پەن - تېخنىكا خەلق ئىگىلىكى تەرەققىياتىدا ۋە جەمىئىيەتنىڭ يۈكسىلىشىدە مۇھىم رول ئوينىماقتا. 2007 – يىلىنىڭ ئاخىرى، ئاپتونوم رايون بويىچە ھەر دەرىجىلىك، ھەر خىل مەكتەپلەر 6670 گە،ئوقۇۋاتقان ئوقۇغۇچىلار 4 مىليون 25 مىڭغا يەتتى، بۇنىڭ ئىچىدە ئاز سانلىق مىللەت ئوقۇغۇچىلار 58.5% نى ئىگىلەيدۇ؛ ھەر خىل مەكتەپلەردىكى مەخسۇس ئوقۇتقۇچىلار 272 مىڭغا يەتتى، بۇنىڭ ئىچىدە ئاز سانلىق مىللەت ئوقۇتقۇچىلار 158 مىڭ. ئاپتونوم رايون بويىچە «9 يىللىق مەجبۇرىيەت مائارىپى&gt;» تەربىيىسىدە بولغانلار ئاپتونوم رايون ئومۇمىي ئاھالىسىنىڭ 99.8% ىنى ئىگىلىدى، ياشلار ۋە قورامىغا يەتكەنلەرنىڭ ساۋاتسىزلىق نىسبىتى 3% تىن تۆۋەنگە چۈشۈرۈلدى، ئادەتتىكى ئالىي مەكتەپتىن 32 سى بار ، تولۇق كۇرس ۋە مەخسۇس كۇرستا ئوقۇۋاتقانلار 216 مىڭ 400گە يېتىپ، 1978 - يىلدىكىدىن 14.1% ھەسسە ئاشتى. 2000 - يىلدىن باشلاپ، دۆلەت ئىچكى جايلاردىكى تەرەققىي قىلغان شەھەرلەردىكى نۇقتىلىق ئوتتۇرا مەكتەپلەردە شىنجاڭ تولۇق ئوتتۇرا سىنىپى ئېچىشنى قارار قىلدى. ھازىر ئوقۇتۇش كۆلىمى ئىچكى جايلاردىكى 28 شەھەردىكى 50 ئوتتۇرا مەكتەپكە كېڭەيدى، يىلىغا 5 مىڭ ئوقوغۇچى قوبۇل قىلىنماقتا. 2004 - يىلدىن باشلاپ، ئىچكى جايلاردىكى شىنجاڭ تولۇق ئوتتۇرا سىنىپلىرىنىڭ شەكلىنى قوللىنىپ، شىنجاڭدىكى 8 شەھەردە ئاپتونوم رايونىمىزدىكى تولۇقسىز ئوتتۇرا سىنىپلىرى ئېچىلىپ، يىلىغا 5 مىڭ ئوقوغۇچى قوبۇل قىلىنماقتا.</p>
<p>
<ref target="https://ug.wikipedia.org/wiki/شىنجاڭ_ئۇيغۇر_ئاپتونوم_رايونىدىكى_ئالى_مەكتەپلەر">ئۇيغۇر ئاپتونوم رايونىدىكى ئالىي مەكتەپلەر</ref></p>
سىياسەت
<p><hi rend="bold">ئاساسلىق رەھبەرلەر</hi><hi rend="bold">ج ك پ شىنجاڭدا تۇرۇشلۇق خىزمەت گرۇپپىسىنىڭ مەسئۇلى</hi><hi rend="bold">ج ك پ مەركىزىي كومىتېتى شىنجاڭ شۆبىسىنىڭ سېكرىتارى</hi></p>
<list type="ordered"><item><ref target="https://ug.wikipedia.org/wiki/ۋاڭ_جېن">ۋاڭ جېن</ref> (1949-1950)</item></list>
<p><hi rend="bold">ج ك پ مەركىزىي كومىتېتى شىنجاڭ شۆبىسى 1. سېكرىتارى</hi></p>
<list type="ordered"><item>ۋاڭ جېن (1950-1952)</item>
<item><ref target="https://ug.wikipedia.org/wiki/ۋاڭ_ئېنماۋ">ۋاڭ ئېنماۋ</ref> (1952-1955)</item></list>
<p><hi rend="bold"> ج ك پ ش ئۇ ئا ر پارتىكوم 1. سېكرىتارى</hi></p>
<list type="ordered"><item>ۋاڭ ئېنماۋ (1955-1966)</item></list>
<p><hi rend="bold">ج ك پ ش ئۇ ئا ر ئىنقىلابكوم يادرو گرۇپ گرۇپ باشلىقى</hi></p>
<list type="ordered"><item><ref target="https://ug.wikipedia.org/wiki/لوڭ_شۇجىن">لوڭ شۇجىن</ref> (1970-1971)</item>
<item><ref target="https://ug.wikipedia.org/wiki/سەيپىدىن_ئەزىزى">سەيپىدىن ئەزىزى</ref> (ۋاكالەتەن) (1972-1973)</item>
<item>سەيپىدىن ئەزىزى (1973-1978)</item>
<item><ref target="https://ug.wikipedia.org/wiki/ۋاڭ_ڧېڭ">ۋاڭ ڧېڭ</ref> (1978-1981)</item>
<item>ۋاڭ ئېنماۋ (1981-1985)</item></list>
<p><hi rend="bold">ج ك پ ش ئۇ ئا ر پارتىكومنىڭ سېكرىتارى</hi></p>
<list type="ordered"><item><ref target="https://ug.wikipedia.org/wiki/سۇڭ_خەنلىياڭ">سۇڭ خەنلىياڭ</ref> (1995-1985)</item>
<item><ref target="https://ug.wikipedia.org/wiki/ۋاڭ_لېچۈەن">ۋاڭ لېچۈەن</ref> (1994-2010)</item>
<item><ref target="https://ug.wikipedia.org/wiki/جاڭ_چۈنشيەن">جاڭ چۈنشيەن</ref> (2010-2016)</item>
<item><ref target="https://ug.wikipedia.org/wiki/چېن_چۈەنگو">چېن چۈەنگو</ref> (2016-2021)</item>
<item><ref target="https://ug.wikipedia.org/wiki/ما_شىڭرۈي">ما شىڭرۈي</ref> (2021-)</item></list>
<p><hi rend="bold">مەمۇرىي رايوننىڭ رەئىسى</hi><hi rend="bold">شىنجاڭ ئۆلكىلىك خەلق ھۆكىمىتىنىڭ رەئىسى</hi></p>
<list type="ordered"><item><ref target="https://ug.wikipedia.org/wiki/بۇرھان_شەھىدى">بۇرھان شەھىدى</ref> (1949-1955)</item></list>
<hi rend="bold"><ref target="https://ug.wikipedia.org/wiki/شىنجاڭ_ئۇيغۇر_ئاپتونوم_رايونلۇق_خەلق_ھۆكىمىتى">ش ئۇ ئا ر خەلق ھۆكىمىتىنىڭ</ref> رەئىسى</hi>
<list type="ordered"><item>سەيپىدىن ئەزىزى (1955-1966)</item></list>
<hi rend="bold">ج ك پ ش ئۇ ئا ر ئىنقىلابكوم مەسئۇلى</hi>
<list type="ordered"><item>لوڭ شۇجىن (1968-1972)</item>
<item>سەيپىددىن ئەزىزى (ۋاكالەتەن) (1972-1973)</item>
<item>سەيپىددىن ئەزىزى (1973-1978)</item>
<item>ۋاڭ ڧېڭ (1978-1979)</item></list>
<ref target="https://ug.wikipedia.org/wiki/شىنجاڭ_ئۇيغۇر_ئاپتونوم_رايونلۇق_خەلق_ھۆكىمىتى">ش ئۇ ئا ر خەلق ھۆكىمىتىنىڭ</ref> رەئىسى
<list type="ordered"><item><ref target="https://ug.wikipedia.org/wiki/ئىسمائىل_ئەمەت">ئىسمائىل ئەمەت</ref> (1979-1985)</item>
<item><ref target="https://ug.wikipedia.org/wiki/تۆمۈر_داۋامەت">تۆمۈر داۋامەت</ref> (1985-1993)</item>
<item><ref target="https://ug.wikipedia.org/wiki/ئابلەت_ئابدۇرېشىت">ئابلەت ئابدۇرېشىت</ref> (1993-2003)</item>
<item><ref target="https://ug.wikipedia.org/wiki/ئىسمايىل_تىلىۋالدى">ئىسمايىل تىلىۋالدى</ref> (2003-2007)</item>
<item><ref target="https://ug.wikipedia.org/wiki/نۇر_بەكرى">نۇر بەكرى</ref> (2007-2014)</item>
<item><ref target="https://ug.wikipedia.org/wiki/شۆھرەت_زاكىر">شۆھرەت زاكىر</ref> (2014-2021)</item>
<item><ref target="https://ug.wikipedia.org/wiki/ئەركىن_تۇنىياز">ئەركىن تۇنىياز</ref> (ۋاكالەتەن) (2021-)</item></list>
ئۇيغۇرلارنىڭ مۇستەقىللىق تىرىشچانلىقى
<p><hi rend="italic">ئانا تېما: <ref target="https://ug.wikipedia.org/wiki/شەرقىي_تۈركىستان">شەرقىي تۈركىستاننىڭ مۇستەقىللىق ھەرىكىتى</ref></hi></p>
<p>رايوندىكى ئۇيغۇرلارنىڭ زور كۆپچىلىكى رايوننىڭ ئۆز ئالدىغا مۇستەقىل بىر دۆلەت بولۇپ قۇرۇلۇپ چىقىشىنى ئۈمىد قىلىدۇ. شۇندىلا تىل - يېزىق، مىللىي ۋە دىنى  ئۆرڧ - ئادەت ئەركىنلىكىگە ئىگە بولالايدىغانلىقىغا ئىشىنىدۇ. رايوننى جۇڭگونىڭ ئايرىلماس بىر قىسمى سۈپىتىدە كۆرمەيدۇ، بىلئەكىس، <ref target="https://ug.wikipedia.org/wiki/شەرقىي_تۈركىستان">شەرقىي تۈركىستاننىڭ</ref> مۇستەقىل، ئۆز ئۆزىنى باشقۇرالايدىغان ھۆر بىر دۆلەت بولۇشىنى ئارزۇ قىلىدۇ. </p>
<p>بۇ بارەدە 1933- يىلى 11- ئاينىڭ 12- كۈنى <ref target="https://ug.wikipedia.org/wiki/قەشقەر_شەھرى">قەشقەر</ref> مەركەزلىك <ref target="https://ug.wikipedia.org/wiki/شەرقىي_تۈركىستان_ئىسلام_جۇمھۇرىيىتى">شەرقىي تۈركىستان ئىسلام جۇمھۇرىيىتىنى</ref> قۇردى. ئەڧسۇسكى قىسقا ئۆمۈرلۈك بولۇپ قالغان بۇ جۇمھۇرىيەتتىن كېيىن. 1944- يىلى 11- ئاينىڭ 12- كۈنى قايتا بىر قېتىم   <ref target="https://ug.wikipedia.org/wiki/غۇلجا_شەھىرى">غۇلجا</ref> مەركەزلىك <ref target="https://ug.wikipedia.org/wiki/شەرقى_تۈركىستان_جۇمھۇرىيىتى">شەرقى تۈركىستان جۇمھۇرىيىتىنى</ref> قۇرۇپ چىقتى. </p>
<p>1949- يىلى قىزىل ئارمىيە رايونغا كىرىپ ئاساسىنى مۇستەھكەملىدى. قىزىل ئارمىيىنىڭ دىننى قەبۇل قىلمايدۇرغانلىقىنى، خەلقنى دىندىن چىقىرىدىغانلىقىنى نەزەردە تۇتقان بەزى ئىلغار زاتلار ۋە ئۇلارنىڭ ئەگەشكۈچىلىرى 1949- يىلى ۋە 1962- يىللىرى ئاڧغانىستان ۋە ھىندىستانغا ھىجرەت قىلغان. ئەڭ ئاخىرى نۇرغۇن جانلارنى قۇربان بېرىش ئارتىدىن <ref target="https://ug.wikipedia.org/wiki/تۈركىيە_جۇمھۇرىيىتى">تۈركىيەگە</ref> كېلىپ يەرلەشكەن،</p>
<p>1955- يىلى 10- ئاينىڭ 1- كۈنى، بۇگۈنكى <ref target="https://ug.wikipedia.org/wiki/شىنجاڭ_ئۇيغۇر_ئاپتونوم_رايونى">شىنجاڭ ئۇيغۇر ئاپتونوم رايونىنى</ref> ئېلان قىلىنغاندىن كېيىن، زامان ئىچىدە ج ك پ رايوندا خەنزۇ نۇڧۇسىنى ئۆزلىكسىز ئارتتۇرۇپ، يەر ئۈستى ۋە ئاستى بايلىقلارنى شىددەت بىلەن قېزىپ، دىنسىزلاشتۇرۇش، خىتايلاشتۇرۇش سىياسىتىنى بارغانچە يۇقىرى كۆتۈردى. ھەر جەھەتتىن بېسىملارنىڭ روشەن كۆپىيىشى بىلەن 1990- يىللارغىچە نىسبەتەن تۇرغۇن بولغان ئۇيغۇر مۇستەقىللىق ھەرىكەتلىرى، <ref target="https://ug.wikipedia.org/wiki/بارىن_ۋەقەسى">بارىن ۋەقەسىدىن</ref> كېيىن ئارقا-ئارقىدىن چىققان چوڭ - كىچىك ئىسيانلار دەۋام قىلماقتا. بۇلاردىن چوڭراقلىرى <ref target="https://ug.wikipedia.org/wiki/5-_ڧېۋرال_غۇلجا_ۋەقەسى">5- ڧېۋرال غۇلجا ۋەقەسى</ref>، <ref target="https://ug.wikipedia.org/wiki/5-ئىيۇل_ۋەقەسى">5-ئىيۇل ئۈرۈمچى ۋەقەسى</ref> قاتارلىقلار.</p>

ئۇلىنىشلار
<list type="unordered"><item><ref target="http://www.xinjiang.gov.cn/">شىنجاڭ ئۇيغۇر ئاپتونوم رايونى ھۆكۈمىتىنىڭ تور بېكىتى</ref></item></list>
<p>Last edited 6 years ago by <ref target="https://ug.wikipedia.org/wiki/ئىشلەتكۈچى:YiFeiBot">YiFeiBot</ref></p>
</text></body></html>