<html><body><text id="wikipedia_ug_wikipedia_org__11727.html" ns="0" revid="74257" sourceurl="https://ug.wikipedia.org/wiki/%D8%B4%D9%89%D9%86%D8%AC%D8%A7%DA%AD_%D9%8A%D8%A7%D8%B4%D9%84%D8%A7%D8%B1_-_%D8%A6%DB%86%D8%B3%D9%85%DB%88%D8%B1%D9%84%DB%95%D8%B1_%D9%86%DB%95%D8%B4%D8%B1%D9%89%D9%8A%D8%A7%D8%AA%D9%89" title="شىنجاڭ ياشلار - ئۆسمۈرلەر نەشرىياتى" type="wikipedia">شىنجاڭ ياشلار - ئۆسمۈرلەر نەشرىياتى
<p>شىنجاڭ ياشلار - ئۆسمۈرلەر نەشرىياتى - شىنجاڭ ئۇيغۇر ئاپتونوم رايونىمىزدىكى ھەر مىللەت ياش - ئۆسمۈرلىرى ئۈچۈن ھەر خىل سىياسىي - نەزەرىيۋى، پەننىي، ئەدەبىي ئوقۇشلۇقلارنى نەشر قىلىشنى ئاساس قىلىدىغان ئۇنىۋېرسال نەشرىيات بولۇپ، شىنجاڭ ئۇيغۇر ئاپتونوم رايونلۇق ئىتتىپاق كومىتېتى باشقۇرىدۇ. بۇ نەشرىيات 1956 - يىل قۇرۇلغان، 1961 - يىلغىچە كىتاب چىقارغان، 1961 - يىلى شىنجاڭ خەلق نەشرىياتىغا قوشۇۋېتىلگەن، 1979 - يىلى ئەسلىگە كېلىپ، ئەسلىدىكى &lt;شىنجاڭ ياشلار نەشرىياتى&gt; دېگەن نامى ھازىرقى نامغا ئۆزگەرتىلگەن. نەشرىياتنىڭ ئۇيغۇر تەھرىر بۆلۈمى، خەنزۇ تەھرىر بۆلۈمى، قازاق تەھرىر بۆلۈمى قاتارلىق تەھرىر بۆلۈملىرى بار.  شىنجاڭ ياشلار - ئۆسمۈرلەر نەشرىياتى ھەر خىل مەزمۇندىكى كىتابلار قاتارىدا يەنە نۇرغۇن ئەدەبىي ئەسەرلەرنى، جۈملىدىن بۈگۈنكى زامان ئۇيغۇر ئەدىبلىرىنىڭ ئېسىل ئەسەرلىرىنى نەشر قىلىپ، ئۇيغۇر ئەدەبىياتىنىڭ تەرەققىياتىغا زور تۆھپىلەرنى قوشقان ھەم قوشۇۋاتىدۇ.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-1">[1]</ref></p>
مەنبەلەر

</text></body></html>