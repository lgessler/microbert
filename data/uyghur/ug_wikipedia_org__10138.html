<html><body><text id="wikipedia_ug_wikipedia_org__10138.html" ns="0" revid="152832" sourceurl="https://ug.wikipedia.org/wiki/%D8%AF%DB%87%D9%86%D9%8A%D8%A7_%D8%A6%DB%87%D9%8A%D8%BA%DB%87%D8%B1_%D9%82%DB%87%D8%B1%DB%87%D9%84%D8%AA%D9%89%D9%8A%D9%89" title="دۇنيا ئۇيغۇر قۇرۇلتىيى" type="wikipedia">دۇنيا ئۇيغۇر قۇرۇلتىيى
<p><hi rend="bold">دۇنيا ئۇيغۇر قۇرۇلتى</hi> (<ref target="https://ug.wikipedia.org/wiki/ئۇيغۇر_لاتىن_يېزىقى">ئۇيغۇر لاتىن يېزىقى</ref>:Dunya Uyghur Qurultiyi ؛ <ref target="https://ug.wikipedia.org/wiki/ئىنگلىز_تىلى">ئىنگلىزچە</ref>World Uyghur Congress) بولسا <ref target="https://ug.wikipedia.org/wiki/شەرقىي_تۈركىستان">شەرقىي تۈركىستان</ref> خەلقىنىڭ خەلقئارادىكى بىردىن بىر تولۇق ھوقۇقلۇق ئەڭ يۈكسەك رەھبەرلىك ئورگىنى. دۇنيا ئۇيغۇر قۇرۇلتىيى 2004 – يىلى 4 – ئاينىڭ 16 – كۈنىدىن 19 – كۈنىگىچە گېرمانىينىڭ ميۇنخېن شەھىرىدە چاقىرىلغان «شەرقىي تۈركىستان (ئۇيغۇرىستان) مىللىي قۇرۇلتىيى» بىلەن «دۇنيا ئۇيغۇر ياشلىرى قۇرۇلتىيى» نىڭ بىرلەشمە قۇرۇلتىيىدا، ئىككى قۇرۇلتاي ئومۇمى ۋەكىللىرىنى ئاساس قىلغان ھالدا، ۋەتەن سىرتىدىكى بارلىق شەرقىي تۈركىستان تەشكىلاتلىرىنىڭ قاتنىشىشى ۋە بىردەك ئاۋازدا تەستىقلىشى بىلەن ۋۇجۇدقا چىقتى. <ref target="https://ug.wikipedia.org/wiki/ئەركىن_ئالپتەكىن">ئەركىن ئالپتەكىن</ref> ئەپەندى، د ئۇ ق نىڭ تۇنجى نۆۋەتلىك رەئىسلىكىگە سايلانغان ئىدى.</p>
تارىخى
<p>دۇنيا ئۇيغۇر قۇرۇلتىيى ھازىرغىچە 6 قېتىم ۋەكىللەر قۇرۇلتىيى چاقىردى. 2004 – يىلى چاقىرىلغان 1 – نۆۋەتلىك د ئۇ ق نىڭ ئومۇمى ۋەكىللەر قۇرۇلتىيىدا، ئاتاقلىق سىياسىيون ۋە دىپلومات ئەركىن ئالىپتېكىن ئەپەندى قۇرۇلتاي رەئىسلىكىگە سايلىنىپ، بۇ ۋەزىپىنى 2006 – يىلى 11 – ئايدا چاقىرىلغان 2 – نۆۋەتلىك ۋەكىللەر قۇرۇلتىيىغا قەدەر زىممىسىگە لىپ كەلگەن ئىدى. دۇنيا ئۇيغۇر قۇرۇلتىيىنىڭ 3-نۆۋەتلىك ۋەكىللەر قۇرۇلتىيى، 2009-يىلى 5-ئاينىڭ 21-كۈنىدىن 25-كۈنىگىچە ئامېرىكانىڭ پايتەختى ۋاشىنگتوندا ئېلىپ بېرىلدى. قۇرۇلتاينىڭ ئېچىلىش مۇراسىمى 5-ئاينىڭ 21-كۈنى، ئامېرىكا پارلامېنت ئەزالىرىنىڭ قاتنىشىشى بىلەن ئامېرىكا پارلامېنتىدا ئۆتكۈزۈلدى. قۇرۇلتاي ياۋروپا، ئوتتۇرا ئاسىيا، ئوتتۇرا شەرق، ئاۋسترالىيە ۋە ئاسىيا دۆلەتلىرىدىن كەلگەن 112 ۋەكىل 40 دىن ئارتۇق كۆزەتكۈچىنىڭ قاتنىشىشى بىلەن ئۆتكۈزۈلدى.</p>
<p>دۇنيا ئۇيغۇر قۇرۇلتىيىنىڭ 4-نۆۋەتلىك ۋەكىللەر قۇرۇلتىيى، 2012-يىلى 5-ئاينىڭ 14-كۈنىدىن 17-كۈنىگىچە ياپونىيەنىڭ پايتەختى توكيو شەھىرىدە ئېچىلدى. ئېچىلىش مۇراسىمى 5-ئاينىڭ 17-كۈنى ياپونىيە پارلامېنتىدا ئۆتكۈزۈلگەن بولۇپ،  ئېچىلىش مۇراسىمىغا ياپونىيە، ئىتالىيە، تۈركىيە قاتارلىق دۆلەتلەرنىڭ پارلامېنت ئەزالىرى، ۋە شۇنداقلا ياۋروپا، ئامېرىكادىن كەلگەن بىر قىسىم خەلقئارا تەشكىلاتلارنىڭ ۋەكىللىرى تەكلىپ بىلەن قاتنىشىپ، تەبرىك نۇتقى سۆزلىدى،  بىر قىسىم دۆلەتلەرنىڭ ياپونىيەدە تۇرۇشلۇق ئەلچىخانىلىرىنىڭ ۋەكىللىرىمۇ كۆزەتكۈچى سۈپىتىدە ئىشتىراك قىلدى. قۇرۇلتايغا ياۋروپا، ئامېرىكا، ئاۋسترالىيە ۋە ئاسىيا قىتئەلىرىدىن توپلاپ 16 دۆلەتتىن كەلگەن 117 ۋەكىل قاتناشتى. قۇرۇلتايدا رابىيە قادىر خانىم د ئۇ ق نىڭ رەئىسلىكىگە قايتا سايلاندى.</p>
رەھبەرلىك ھەيئىتى
<p>2017 – يىلى 11 – ئاينىڭ 10 – كۈنىدىن 12 – كۈنىگىچە گېرمانىيەنىڭ ميۇنخېن شەھىرىدە چاقىرىلغان 6 – نۆۋەتلىك دۇنيا ئۇيغۇر قۇرۇلتىيىدا دېموكراتىك ئۇسۇلدا سايلاپ چىقىلغان يېڭى رەھبەرلىك ھەيئىتىدىكىلەر تۆۋەندىكىچە:</p>
<list type="unordered"><item>د ئۇ ق نىڭ ئالىي رەھبىرى: <ref target="https://ug.wikipedia.org/wiki/رابىيە_قادىر">رابىيە قادىر</ref></item>
<item>د ئۇ ق رەئىسى: <ref target="https://ug.wikipedia.org/wiki/دولقۇن_ئەيسا">دولقۇن ئەيسا</ref></item>
<item>د ئۇ ق نىڭ مۇئاۋىن رەئىسلىرى: <ref target="https://ug.wikipedia.org/wiki/ئەركىن_ئەكرەم">ئەركىن ئەكرەم</ref>، <ref target="https://ug.wikipedia.org/wiki/پەرھات_مۇھەممەد">پەرھات مۇھەممەد</ref></item>
<item>د ئۇ ق ئىجرائىيە كومىتېتىنىڭ رەئىسى: <ref target="https://ug.wikipedia.org/wiki/ئۆمەر_قانات">ئۆمەر قانات</ref> قاتارلىقلار.</item>
<item><ref target="https://ug.wikipedia.org/wiki/ئابلىمىت_تۇرسۇن">ئابلىمىت تۇرسۇن</ref></item></list>
سابىق رەئىسلەر
<list type="unordered"><item><ref target="https://ug.wikipedia.org/wiki/ئەركىن_ئالپتەكىن">ئەركىن ئالپتەكىن</ref>: دۇنيا ئۇيغۇر قۇرۇلتىيى سابىق رەئىسى ئەركىن ئالىپتېكىن ئەپەندى 2004-يىلىدىن 2006-يىلىغىچە ۋەزىپە ئاتقۇزدى.</item>
<item><ref target="https://ug.wikipedia.org/wiki/رابىيە_قادىر">رابىيە قادىر</ref>: دۇنيا ئۇيغۇر قۇرۇلتىيى سابىق رەئىسى رابىيە قادىر خانىم 2006-يىلىدىن 2017-يىلىغىچە ۋەزىپە ئاتقۇزدى.</item></list>
ۋەكىللەر قۇرۇلتىيى






ئالتىنچى قېتىملىق قۇرۇلتاي
<p>2017 – يىلى 11 – ئاينىڭ 10 – كۈنىدىن 12 – كۈنىگىچە گېرمانىيەنىڭ ميۇنخېن شەھىرىدە چاقىرىلغان.</p>
يەتتىنچى قېتىملىق قۇرۇلتاي
<p>2021 – يىلى 11 – ئاينىڭ 11 – كۈنىدىن 14 – كۈنىگىچە چېخىيە جۇمھۇرىيىتىنىڭ پايتەختى پراگ شەھىرىدە چاقىرىلغان. </p>
<p>بۇ قېتىمقى قۇرۇلتايدا د ئۇ ق نىڭ ئالدىنقى نۆۋەتلىك رەئىسى دولقۇن ئەيسا ئەپەندى مۇتلەق يوقىرى ئاۋاز، يەنى جەمئىي 198 ئاۋاز بىلەن د ئۇ ق نىڭ يەنە بىر نۆۋەتلىك رەئىسلىكىگە سايلانغان. بۇ قېتىمقى سايلامدا دوكتور ئەركىن ئەكرەم 156 ئاۋاز بىلەن، زۇبەيرە شەمسىدىن خانىم 135 ئاۋاز بىلەن، پەرھات مۇھەممىدى 101 ئاۋاز بىلەن د ئۇ ق نىڭ مۇئاۋىن رەئىسلىكىگە سايلانغان. <ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-2">[2]</ref></p>

تەتقىقات مەركىزى
<p>شەرقىي تۈركىستان زېمىنىنى يۈكسەك دەرىجىدىكى مۇستەبىت ۋە فاشىست تۈسنى ئالغان دۆلەت تېررورى قاپلىغان، ئۇيغۇر خەلقىنىڭ ئىنسانى ھەق – ھوقۇقلىرى تارىختا مىسلى كۆرۈلۈپ باقمىغان دەرىجىدە ئېغىر دەپسەندىچىلىككە ئۇچراۋاتقان، قانلىق كۆز يېشى ئىچىدىكى ئۇيغۇر خەلقىنىڭ دات – پەريادلىرى پۈتۈن زېمىننى لەرزىگە سالغان، بىر پۈتۈن ئۇيغۇر مىللىتى كوممۇنىست خىتاي ھاكىمىيىتى تەرىپىدىن ” دۈشمەن مىللەت ” دەپ قارىلىپ، پۈتۈن خىتاي مىقياسى بويىچە خىتاي ساقچى – ئەسكەرلىرىنىڭ ۋە ھەتتا خىتاي پۇقرالىرىنىڭ خالىغانچە بوزەك قىلىشىغا، خورلىشىغا، تۇتقۇن قىلىشىغا، قىينىشىغا ۋە ئۆلتۈرۈلۈشىگە تۇتۇپ بېرىلىۋاتقان بۈگۈنكى كۈندە، مۇستەبىت خىتاي ھاكىمىيىتى ھېچ بىر ئار – نومۇس قىلماستىن، ئاتالمىش ” شىنجاڭ ئۇيغۇر ئاپتونوم رايونى ” قۇرۇلغانلىقىنىڭ 60 – يىللىقىنى، يەنە شۇنداقلا ” شىنجاڭنىڭ ئازاد بولغانلىقىنىڭ 66 – يىللىقى ” نى داغدۇغا بىلەن تەبرىكلەشكە ھازىرلانماقتا، خىتاي ھاكىمىيىتى بۇ يىل 10 – ئاينىڭ 1 – كۈنىنى ئۇيغۇر خەلقى ئۈچۈن ” قوش بايرام ” دەپ جاكارلاپ، ھازىردىن باشلاپ تۈرلۈك سۈنئىي ۋە ساختا تۈسنى ئالغان خاتىرىلەش پائالىيەتلىرىنى ئۆتكۈزۈش ئارقىلىق دۇنيا جامائەتچىلىكىنىڭ كۆزىنى بوياشقا ۋە ئۇ ئارقىلىق ئۆزلىرىنىڭ ئۇيغۇر خەلقى ئۈستىدىن يۈرگۈزۈۋاتقان جىنايى قىلمىشلىرىنى يوشۇرۇشقا ئۇرۇنۇپ كەلمەكتە.</p>
نەشرىياتى
<p>دۇنيا ئۇيغۇر قۇرۇلتىيى نەشرىيات-تەشۋىقات كومىتېتى تەرىپىدىن نەشىر قىلىنىۋاتقان «خەۋەرنامە»نىڭ يىڭى يىلغا ئاتاپ نەشىر قىلغان بۇ سانى 1 – سانى يېڭى يىللىق سوۋغا سۈپىتىدە ھوزۇرۇڭلارغا سۇنۇلدى. بۇ خەۋەرنامە تارىخىي ئەھمىيەتكە ئىگە 6 – نۆۋەتلىك پەۋقۇلاددە قۇرۇلتايغا بېغىشلاپ مەخسۇس ھازىرلاندى. خەۋەرنامىدىن 6 – قۇرۇلتاي ۋە ئۇنىڭدا ۋەزىپە ئالغان پىداكارلار ھەققىدە ئەتراپلىق مەلۇماتقا ئېرىشەلەيسىز. ئاللاھ ھەممىمىزگە خەيىرلىكلەر ئاتا قىلسۇن.</p>
قارالسۇن
مۇناسىۋەتلىك
<list type="unordered"><item><ref target="https://ug.wikipedia.org/wiki/تەربىيەلەش_مەركەزلىرى">تەربىيەلەش مەركەزلىرى</ref></item>
<item><ref target="https://ug.wikipedia.org/wiki/ۋاكالەتسىز_مىللەتلار_تەشكىلاتى">ۋاكالەتسىز مىللەتلار تەشكىلاتى</ref></item>
<item><ref target="https://ug.wikipedia.org/wiki/تەھدىت_ئاستىدىكى_خەلقلەر_جەمئىيىتى">تەھدىت ئاستىدىكى خەلقلەر جەمئىيىتى</ref></item></list>
تەشكىلاتلار
<list type="unordered"><item><ref target="https://ug.wikipedia.org/wiki/شەرقىي_تۈركىستان_مائارىپ_ۋە_ھەمكارلىق_جەمئىيىتى">شەرقىي تۈركىستان مائارىپ ۋە ھەمكارلىق جەمئىيىتى</ref></item>
<item><ref target="https://ug.wikipedia.org/wiki/ياۋروپا_شەرقىي_تۈركىستان_مائارىپ_جەمئىيىتى">ياۋروپا شەرقىي تۈركىستان مائارىپ جەمئىيىتى</ref></item>
<item><ref target="https://ug.wikipedia.org/wiki/نورۋېگىيە_ئۇيغۇر_كومىتېتى">نورۋېگىيە ئۇيغۇر كومىتېتى</ref></item>
<item><ref target="https://ug.wikipedia.org/wiki/ڧرانسىيە_ئۇيغۇر_جەمئىيىتى">ڧرانسىيە ئۇيغۇر جەمئىيىتى</ref></item>
<item><ref target="https://ug.wikipedia.org/wiki/ئەنگىلىيە_ئۇيغۇر_جەمئىيىتى">ئەنگىلىيە ئۇيغۇر جەمئىيىتى</ref></item>
<item><ref target="https://ug.wikipedia.org/wiki/ئامېرىكا_ئۇيغۇر_جەمئىيىتى">ئامېرىكا ئۇيغۇر جەمئىيىتى</ref></item>
<item><ref target="https://ug.wikipedia.org/wiki/كانادا_شەرقىي_تۈركىستان_جەمئىيىتى">كانادا شەرقىي تۈركىستان جەمئىيىتى</ref></item>
<item><ref target="https://ug.wikipedia.org/wiki/ئاۋسترالىيە_ئۇيغۇر_جەمئىيىتى">ئاۋسترالىيە ئۇيغۇر جەمئىيىتى</ref></item>
<item><ref target="https://ug.wikipedia.org/wiki/ياپونىيە_ئۇيغۇر_جەمئىيىتى">ياپونىيە ئۇيغۇر جەمئىيىتى</ref></item>
<item><ref target="https://ug.wikipedia.org/wiki/شەرقىي_تۈركىستان_ئاۋسترالىيە_جەمئىيىتى">شەرقىي تۈركىستان ئاۋسترالىيە جەمئىيىتى</ref></item></list>
شەرقىي تۈركىستان
<list type="unordered"><item><ref target="https://ug.wikipedia.org/wiki/شەرقىي_تۈركىستان">شەرقىي تۈركىستان</ref></item>
<item><ref target="https://ug.wikipedia.org/wiki/شەرقىي_تۈركىستان_دۆلەت_بايرىقى">شەرقىي تۈركىستان دۆلەت بايرىقى</ref></item>
<item><ref target="https://ug.wikipedia.org/wiki/شەرقىي_تۈركىستان_دۆلەت_گېربى">شەرقىي تۈركىستان دۆلەت گېربى</ref></item>
<item><ref target="https://ug.wikipedia.org/wiki/قۇرتۇلۇش_مارشى">قۇرتۇلۇش مارشى</ref></item></list>
<p>جۇمھۇرىيەتلەر:</p>
<list type="unordered"><item><ref target="https://ug.wikipedia.org/wiki/شەرقىي_تۈركىستان_ئىسلام_جۇمھۇرىيىتى">شەرقىي تۈركىستان ئىسلام جۇمھۇرىيىتى</ref></item>
<item><ref target="https://ug.wikipedia.org/wiki/شەرقىي_تۈركىستان_جۇمھۇرىيىتى">شەرقىي تۈركىستان جۇمھۇرىيىتى</ref></item></list>
</text></body></html>