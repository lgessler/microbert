<html><body><text id="wikipedia_ug_wikipedia_org__9154.html" ns="0" revid="144561" sourceurl="https://ug.wikipedia.org/wiki/%D8%A6%D8%A7%D8%AF%D9%89%D9%84%D8%AC%D8%A7%D9%86_%D8%B3%DB%87%D9%84%D8%A7%D9%8A%D9%85%D8%A7%D9%86" title="ئادىلجان سۇلايمان" type="wikipedia">ئادىلجان سۇلايمان
<p><hi rend="bold">ئادىلجان سۇلايمان - جۇڭگونىڭ داڭلىق ۋاسكىتبۇل چولپىنى.</hi></p>

ھاياتى
<p>ئادىلجان سۇلايمان 1965-يىلى 8- ئايدا <ref target="https://ug.wikipedia.org/wiki/خوتەن_شەھىرى">خوتەن</ref>دە تۇغۇلغان ، دادسى سۇلايمان تۇردى 50- 60- يىللاردىكى ۋالىبۇل چولپىنى بۇلۇپ ئادىلجان كىچىكىدىن توپ ئويناشقا ھەۋەس قىلاتتى . 1980 -يىلى ئاپتۇنۇم رايۇنلۇق تەنتەربىيە مەكتىۋىنىڭ <ref target="https://ug.wikipedia.org/wiki/پۇتبول">پۇتبۇل</ref> سىنىپىغا قۇبۇل قىلىنغان ، <ref target="https://ug.wikipedia.org/wiki/ۋاسكىتبۇل">ۋاسكىتبۇل</ref>غا بولغان قىزىقىشى ۋە ماھارىتىگە ئاساسەن ئۇ شىنجاڭ ۋاسكىتبۇل كۇماندىسىغا قۇبۇل قىلىنغان 1982-يىلى مەملىكەتلىك ئوسمۇرلەر مۇسابىقىسىدا شىنجاڭ كۇماندىسى 10 كۈچلۈك كۇماندا قاتارىغا كىرىپ ئادىلجان پۈتكۈل مەملىكەتكە تۈنۈلغان ، <ref target="https://ug.wikipedia.org/wiki/خەلىق_گېزىتى">خەلىق گېزىتى</ref> ، &lt;&lt; جۇڭگودىن چىققان بوتېر &gt;&gt; ماۋزۇلۇق ماقالە ئېلان قىلىپ ، ئادىلجاننى دۇنيا ۋاسكىتبۇل ساھەسىدىكى مەشھۇر شەخىس ، ئامىركىلىق پاكار بوتېر غا ئوخشاتقان . 1983-يىلى مەملىكەتلىك ياش چولپانلار كوماندىسى مۇسابىقىسىدا ئادىلجان قاتناشقان كوماندا ، دولەت ئىچىدە باشقىلار يىڭىپ باقمىغان &lt;&lt; 1-ئاۋغۇست &gt;&gt; ئارمىيە كۇماندىسىنى يىڭىپ بىراقلا غەلبە قىلغان ؛ ئادىلجاننىڭ تېز قوزغۇلۇش ، ھۇجۇمغا تەشكىللەش قابىليىتىنىڭ پەۋقۇلاددىلىكىگەئاساسەن ئۇ  &lt;&lt; 1-ئاۋغۇست &gt;&gt; ئارمىيە كۇماندىسىغا تاللىنىپ بۇ كۇماندىغا كىرگەن تۇنجى ئۇيغۇر ۋاسكىتبۇلچى بۇلۇپ قالغان 1985 -يىلى جىڭجۇدا ئوتكۇزۇلگەن مەملىكەتلىك ياشلار ۋاسكىتبۇل مۇسابىقىسىدا چىمپىيۇن بولغان ؛
1986- يىلى مەملىكەتلىك چىمپىيۇنلار مۇسابىقىسىدا بىرىنجىلىككە ئىرىشىپ ، دولەتلىك ياشلار ۋاسكتىبۇل كۇماندىسىغا قۇبۇل قىلىنغان .
1986 - يىلى فېللىپىندا ئۆتكۈزۈلگەن ئاسىيا ياشلار ۋاسكىتبۇل مۇسابىقىسىدە ئۇ قاتناشقان كۇماندا چىمپىيۇن بولغان ؛ 1987 -يىلى ئىتالىيەدە ئوتكۇزۇلگەن دۇنيا ياشلار ۋاسكىتبۇل لەۋھە تالىشىش مۇسابىقىسىدە جۇڭگۇنىڭ ئاسىياغا ۋاكالىتەن ۋاسكىتبۇل ئويناش سالاھىيتىگە ئېرىشتى ، شۇنداقلا بۇ مۇسابىقىدە (مالايسىيادا ئۆتكۈزۈلگەن تاللاش مۇسابىقىسى )جۇڭگۇ  كۇماندىسى ئىككىنجىلىككە ئىرىشىشتەك ئالى شان شەرەپتە ئادىلجاننىڭ يۈكسەك تالانتى ، پەۋقۇلئاددە ماھارىتى دۇنيانى زىل زىلىگە سالغان . شۇ قېتىمدا ، جۇڭگونىڭ &lt;&lt; دۇنيا ۋاسكىتبۇل مۇكاپات سەھنىسىگە چىقىپ باقمىغان دولەت &gt;&gt; بۇلۇش تارىخغا خاتىمە بېرىلگەن . 1992 -يىلى ئىسپانىيەنىڭ بارسېلونادا ئۆتكۈزۈلگەن خەلقئارا ئولىمپىك تەنھەركەت يىغىنىغا ئالاھىدە تەكلىپ بىلەن  قاتنىشىپ ،ۋەتەن  مىللەت ئۈچۈن شان شەرەپ قازانغان . 1993-يىلى ھىندونوزىيەدە ئۆتكۈزۈلگەن 17- نۆۋەتلىك ئاسىيا ئەرلەر ۋاسكىتبۇل مۇسابىقىسىدا ئۇ &lt;&lt;بىرىنجى دەرىجىلىك ۋاسكىتبۇلچى &gt;&gt;بۇلۇپ باھالانغان . 1994-يىلى كانادادا ئۆتكۈزۈلگەن دۇنيا ۋاسكتبۇل لەۋھە تالىشىش مۇسابىقىسىنىڭ ھەل قىلغۇچ مۇسابىقىسىدە ، دۇنيادىكى كۈچلۈك بولغان ئىتالىيە ، ئىسپانىيە كوماندىلىرىنى يېڭىپ ، جۇڭگو ئەرلەر ۋاسكىتبۇل كۇماندىسى دۇنيادىكى ئەڭ كۈچلۈك 10 كۇماندىنىڭ بىرى بولغان . ئادىلجان &lt;&lt; دۇنيا ۋاسكىتبۇل ساھەسىدە كەم ئۇچرايدىغان ئارقا سەپ ھۇجۇم تەشكىللىگۇچىسى &gt;&gt; دىگەن شەرەپلىك نامغا ئىرىشكەن .1996- يىلى پۈتۈن ئارمىيە بۇيىچە 10 مەشھۇر تەنھەركەتچىنىڭ بىرى بۇلۇپ باھالانغان ؛ 1997 -يىلى دۇنيا ۋاسكىتبۇل بىرلەشمىسى &lt;&lt; يەر شارى ۋاسكىتبۇل ئىشلىرىغا توھپە قوشقان مەشھۇر كىشى &gt;&gt; دىگەن شەرەپلىك نامنى بىرىش بىلەن ئامىركا   NIKE  تەنتەربىيە ماگىناتىنىڭ &lt;&lt; يەر شارى تەنتەربىيىسىگە توھپە قوشقان كىشى &gt;&gt; لەرگە بېرىلدىغان ئالاھىدە تەمىناتىدىن بەھرىمان بۇلىدىغان جۇڭگولۇق تەنھەركەتچىنىڭ بىرىنجىسى بۇلۇپ تاللانغان . بۇ كاتتائىمتىيازغا جۇڭگۇدىن ھازىرغىچە ئادىلجان بىلەن يەنە ئىككى كىشى ئىرىشكەن . ئادىلجان جۇڭگو تەنتەربىيە تارىخىدا ، دۆلەتلىك كۇماندىغا ئەڭ كۆپ ۋە ئۇزاق تەكلىپ قىلىنغان بىردىنبىر تەنھەركەتچى .</p>
<p>ئادىلجان ھازىر دولەت ئەرلەر ۋاسكىتبۇل كۇماندىسى بىلەن 1- ئاۋغۇست ئارمىيە كۇماندىسىنىڭ مەشقاۋۇلى</p>
مەنبە
</text></body></html>