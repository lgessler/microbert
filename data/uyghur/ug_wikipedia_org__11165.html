<html><body><text id="wikipedia_ug_wikipedia_org__11165.html" ns="0" revid="141748" sourceurl="https://ug.wikipedia.org/wiki/%D8%A6%DB%87%D9%8A%D8%BA%DB%87%D8%B1_%D8%A8%D8%A7%D8%B2%D9%89%D8%B1%D9%89" title="ئۇيغۇر بازىرى" type="wikipedia">ئۇيغۇر بازىرى
<figure><caption>ئاماسيا ۋىلايىتى، تۈركىيە</caption></figure>
<p><hi rend="bold">ئۇيغۇر بازىرى</hi> - <ref target="https://ug.wikipedia.org/wiki/تۈركىيە_جۇمھۇرىيىتى">تۈركىيە جۇمھۇرىيىتى</ref>، <ref target="https://ug.wikipedia.org/wiki/ئاماسيا_ۋىلايىتى">ئاماسيا ۋىلايىتى</ref>گە قاراشلىق بىر بازاردۇر. بۇ بازار شەھەر مەركىزىگە 35 كىلومىتېر كېلىدۇ، خەلقى دېھقانچىلىق ۋە چارۋىچىلىق بىلەن شۇغۇللىنىدۇ.</p>
<p>بۇ بازارنىڭ تارىخى <ref target="https://ug.wikipedia.org/wiki/رىم_ئىمپىرىيىسى">رىم ئىمپىرىيىسى</ref>گىچە بېرىپ تۇتىشىدۇ ۋە <hi rend="italic">رىم ئىمپىرىيىسى</hi>گە مۇناسىۋەتلىك نۇرغۇن تارىخى ئەسەر - ئەتىقىلەر ساقلانماقتا. تۈرك تارىخىغا قارىغاندا، تۈركلەرنىڭ بۇ يەرگە كېلىپ يەرلىشىشى <ref target="https://ug.wikipedia.org/wiki/مازاگرىت">مازاگرىت</ref> ئۇرۇشىدىن(1071-يىلى) كىيىن بولغان دەپ ھېسابلىنىدۇ. ۋە بۇ دەۋىردە <ref target="https://ug.wikipedia.org/wiki/ئاناتولىيە">ئاناتولىيە</ref>نىڭ بۇ رايونىدا <ref target="https://ug.wikipedia.org/wiki/ئەرەتنا_دۆلىتى">ئەرەتنا دۆلىتى</ref> قۇرۇلىدۇ، ئەرەتنا دۆلىتىنىڭ بېگى <hi rend="italic">غازى باھادىرخان</hi> بۇ يەرگە چىدىرىنى قۇرىدۇ. <hi rend="italic">غازى باھادىرخان</hi>نىڭ ۋە ئۇنىڭ بىلەن بۇ يەرگە كېلىپ ئولتۇراقلاشقانلارنىڭ كۆپ قىسمىنىڭ ئەسلىدىن ئۇيغۇر تۈركلىرىدىن بولغاچقا، بۇ يەرنىڭ ئىسمىنىڭ <hi rend="italic">ئۇيغۇر</hi>دىن كېلىپ چىققانلىقى قەيت قىلىنماقتە.</p>
مەنبە
<p><ref target="http://tr.wikipedia.org/wiki/Uygur,_Amasya">ۋىكىپېدىيە تۈركچىسى</ref></p></text></body></html>