<html><body><text id="wikipedia_ug_wikipedia_org__10667.html" ns="0" revid="151449" sourceurl="https://ug.wikipedia.org/wiki/%D8%A6%D9%89%D9%86%DA%AF%D9%84%D9%89%D8%B2_%D8%AA%D9%89%D9%84%D9%89" title="ئىنگلىز تىلى" type="wikipedia">ئىنگلىز تىلى

<p><hi rend="bold">ئىنگىلىز تىلى</hi> ياكى <hi rend="italic"><hi rend="bold">ئىنگىلىزچە</hi></hi> (<hi rend="italic">English</hi>, <hi rend="italic">ئىنگىلىزچە تەلەڧڧۇزى</hi>: /ˈɪŋɡlɪʃ/) <ref target="https://ug.wikipedia.org/wiki/بۈيۈك_بېرىتانىيە">بۈيۈك بېرىتانىيە ۋە شىمالىي ئېرلاندىيە بىرلەشمە پادىشاھلىقى</ref>، <ref target="https://ug.wikipedia.org/wiki/ئامېرىكا_قوشما_شىتاتلىرى">ئامېرىكا قوشما شىتاتلىرى</ref>، ئانگلوڧون كارايىپلىرى، <ref target="https://ug.wikipedia.org/wiki/ئاۋستىرالىيە">ئاۋستىرالىيە</ref>، <ref target="https://ug.wikipedia.org/wiki/ئىرلاندىيە">ئىرلاندىيە</ref>، <ref target="https://ug.wikipedia.org/wiki/كانادا">كانادا</ref> ۋە <ref target="https://ug.wikipedia.org/wiki/يېڭى_زېلاندىيە">يېڭى زېلاندىيە</ref>دە ياشىغۇچى خەلقلەرنىڭ كۆپچىلىكىنىڭ ئانا تىلىدۇر. ئىككىنچى تىل ۋە يا رەسمىي تىل سۈڧەتىدە دۇنيادا، بولۇپمۇ <ref target="https://ug.wikipedia.org/wiki/ئىنگىلىز_مىللەتلەر_توپلۇغى">ئىنگىلىز مىللەتلەر توپلۇغىغا</ref> ئەزا دۆلەتلەر ۋە نۇرغۇنلىغان خەلقئارالىق تەشكىلات تەرەڧىدىنمۇ قوللىنىلىدۇ.</p>
<p>ھازىرىقى زامان ئىنگىلىز تىلى، ئانا تىلى ئوخشاشمىغان كىشىلەر ئورتاق قوللىنىدىغان تۇنجى «خەلقئارالىق ئورتاق تىل» دەپ تونۇلماقتا. ئىنگىلىزچە ئۇچۇر-ئالاقە، ئىلىم - بىلىم، تىجارەت، ھاۋاسازلىق (ئاۋىئاتىسيە)، كۆڭۈل ئېچىش، رادىئو ۋە دېپلوماتىيە ساھەلىرىدە ھۆكۈمران خەلقئارالىق ياردەمچى تىلدۇر. بۇ تىلنىڭ بېرتانىيە ئاراللىرىدىن چىقىپ دۇنياغا تارقىلىشىدا بېرتانىيە ئىمپىراتورلىقىنىڭ بۈيۈك ھەسسىسى باردۇر. ئا ق ش نىڭ <ref target="https://ug.wikipedia.org/wiki/ئىككىنچى_دۇنيا_ئۇرۇشى">ئىككىنچى دۇنيا ئۇرۇشىدىن</ref> كېيىن ئارتقان ئىقتىسادىي ۋە مەدەنىي تەئسىرى، ئىنگىلىزچىنىڭ ئۆزلەشتۈرۈلىشىنى سالماقلىق تەرزدە ھازىرلىغان.</p>
ئورنى
<p>ئىنگىلىزچە دۇنيادا 1.8 مىلىيارد كىشى تەرىپىدىن قوللىنىلماقتا. ئىنگىلىزچە كۈنىمىزدە خەلقئارالىق تىل، ئۇچۇر-ئالاقە تىلى ياكى دۇنيا تىلى دەپ ئاتالماقتا.</p>
<p>ئىنگىلىزچە بۇگۈن نۇرغۇن كەسىپتە شەرت قىلىنماقتا. يەر يۈزىدە نۇرغۇن دۆلەتتە ئىنگىلىزچە رەسمىي تىل قەبۇل قىلىنماقتا. رەسمىي تىل بولمىغان بىر مۇنچە دۆلەتتىمۇ چەتئەل تىلى سۈڧەتىدە ئۆرگىتىلمەكتە. <ref target="https://ug.wikipedia.org/wiki/بىرلەشكەن_دۆلەتلەر_تەشكىلاتى">بىرلەشكەن دۆلەتلەر تەشكىلاتىنىڭ</ref> رەسمىي تىلىمۇ ئىنگىلىزچىدۇر. ئىنگىلىزچىنىڭ سۈرئەتلىك يۈكسىلىشى دۇنيادا يەنە بىر مۇنچە تىلنىڭ يوقىلىشىغا سەبەب بولغانلىقى ۋە تىل تۈرلىرىنىڭ ئازايغانلىقى ئىلگىرى سۈرۈلمەكتە. شۇنىڭ بىلەن بىرگە ئىنگىلىزچە ۋاقىتنىڭ ئۈتۈشى بىلەن ئوخشىمىغان تىللارنى ئوتتۇرىغا چىقىرىشىمۇ مۇمكىن، دەپ قارالماقتا.</p>
تارىخ
<figure><caption>ئىنگلىز ئەدەبىياتىنىڭ نامايەندىسى <ref target="https://ug.wikipedia.org/wiki/ھاملىت">ھاملىت</ref></caption></figure>
<p>ئىنگىلىزچە، گېرمان تىل گۇرۇبىغا تەۋە بولۇپ، قەۋىملەرنىڭ چوڭ كۆچىشى بىلەن گېرمان قەۋىملىرىنىڭ <ref target="https://ug.wikipedia.org/wiki/بېرتانىيە_ئاراللىرى">بېرتانىيە ئاراللىرىدا</ref> ياشىغۇچى كېلتلەرنى سۈرۈپ بۇ ئاراللارغا ئېلىپ كەلگەن تىلدۇر. ئىسمىنىڭ ئارالغا يەرلەشكەن ۋە ساكسونلار بىلەن ئارالاشقان ئانگلۇسلاردىن ئالغان. بۇ قەۋىملەرنىڭ تىلىدە "ئانگىلىك" دېيىلگەن. گېرمان قەۋىملەر تەرىپىدىن بىرتانىيە ئاراللىرىدا قوللىنىلىشغا قاراپ، ڧىلولوگلار تەرىپىدىن ئەسلى نېمىسچىدىن كېلىپ چىققانلىقىنى ئىلگىرى سۈرىدۇ.</p>
<p><ref target="https://ug.wikipedia.org/wiki/رىم_ئىمپېرىيىسى">رىم ئىمپېرىيىسى</ref> دەۋرىدە برىتانىيە ئاراللىرىغا ئىبەرلىگەن راھىبلەر،، بۇ يەرگە ئىنجىلنىڭ ئساسلىق تەرجىمىلىرىدىن بىرى بولمىش <ref target="https://ug.wikipedia.org/wiki/لاتىنچە">لاتىنچە</ref>نى ئېلىپ كەلگەن ۋە ئۇزۇن يىللار لاتىنچىنىڭ تەئسىرى ئۆز كۈچى كۆرسەتكەن. كېيىنچە جەنۇبدىن كەلگەن ڧرانسۇزلاشقان بىر خەلق بولمىش نورمانلارنىڭ ئىستىلالارى بىلەن "نورمانچە" دېيىلىدىغان ڧرانسۇز لەھچىسى بىلەن ئارالاشقان. ھاكىمىيەت سىنىپى بۇ تىلدا سۆزلەشكەن بولسا، دېھقانلار سىنىپى دەپ قەبۇل قىلىنغان ئاددىي خەلق كونا ئىنگىلىزچە سۆزلىشەتتى. 1066- يىلىدىكى ھاستىنگىس ئۇرۇشى بىلەن <ref target="https://ug.wikipedia.org/wiki/ڧاتىھ_ۋىلىيام">غالىب كەلگۈچى ۋىلىيام</ref> ئاراللارنى قولغا كىرگۈزۈپ ئۇزۇن يىللار مابەينىدە نورمانچىنىڭ مۇقىملىشىشىغا سەبەب بولدى. نورمانلارنىڭ ئەنگىلىيە ڧەتھى، ئەينى زاماندا ئەنگىلىيەنىڭ ئاخىرىقى قېتىم ڧەتىھ قىلىنىشىدۇر.</p>
<p>كۈنىمىزدە <ref target="https://ug.wikipedia.org/wiki/ئامېرىكا_قوشما_شىتاتلىرى">ئامېرىكا قوشما شىتاتلىرى</ref>، <ref target="https://ug.wikipedia.org/wiki/بۈيۈك_بېرىتانىيە">بۈيۈك بېرىتانىيە</ref>، <ref target="https://ug.wikipedia.org/wiki/ئاۋستىرالىيە">ئاۋستىرالىيە</ref>، <ref target="https://ug.wikipedia.org/wiki/كانادا">كانادا</ref>، <ref target="https://ug.wikipedia.org/wiki/جەنۇبىي_ئاسىيا">جەنۇبىي ئاسىيا</ref>نىڭ بىر بۆلىكى، <ref target="https://ug.wikipedia.org/wiki/مىسىر">مىسىر</ref> ۋە <ref target="https://ug.wikipedia.org/wiki/ئافرىقا">ئاڧرىقىنىڭ</ref> بەلگىلىك بۆلگىلىرىدە ئانا تىل ياكى ئىككىنچى تىل سۈپىتىدە قوللىنىلىدۇ.</p>
<p>ئىنگلىزچە؛ <ref target="https://ug.wikipedia.org/wiki/خەنزۇچە">خەنزۇچە</ref> (ئورتاق ئەدەبىي تىل) ۋە <ref target="https://ug.wikipedia.org/wiki/ئىسپان_تىلى">ئىسپان تىلىدىن</ref> قالسىلا رەسمىي تىل سۈپىتىدە دۇنيانىڭ ئەڭ كۆپ ئىشلىتىلىدىغان 3. چوڭ تىل.</p>
جۇغراپىيلىك تارقىلىشى
<p>ئانا تىلى ئىنگىلىزچە بولغانلار كۆپرەك <ref target="https://ug.wikipedia.org/wiki/ئامېرىكا_قىتئەسى">ئامېرىكا قىتئەسى</ref>، <ref target="https://ug.wikipedia.org/wiki/ئاۋستىرالىيە">ئاۋستىرالىيە</ref> ۋە <ref target="https://ug.wikipedia.org/wiki/بۈيۈك_بېرىتانىيە">بېرىتانىيە</ref> ئاراللىرىغا جايلاشماقتا. شۇنداقلا <ref target="https://ug.wikipedia.org/wiki/ئوكيانىيە">ئوكيانۇسىيە</ref>دىمۇ كۆپ ئىشلىتىلىدىغان تىللاردىن بىرىدۇر.</p>
<p>دۇنيادا رەسمىي تىل سۈپىتىدە ئەڭ كۆپ قوللىنىلغان 3. چوڭ تىل بولۇشىغا قارىماي دۇنيادا ئەڭ كۆپ ئىشلىتىدىغان 1. تىلدۇر. دۇنيادا ئىنگلىزچە ئالاقە تىلى قەبۇل قىلىنىدۇ. بۇ سەبەبتىن بىر مىلىياردتىن كۆپرەك ئىنسان ئەڭ ئاددىي سەۋىيەدە بولسىمۇ ئىنگلىزچە بىلمەكتە. شۇنداقلا ئىنگىلىزچە ئەڭ كۆپ كىشى بىلىدىغان 2. تىل ئالاھىيدىلىكىگە ھەم مەلىكتۇر. ئىنگىلىزچە دۇنيانىڭ كۆپ يېرىدە قوللىنىلىدۇ. ئانا تىلى ئىنگلىزچە بولغانلار ئەڭ كۆپ <ref target="https://ug.wikipedia.org/wiki/ئامېرىكا_قوشما_شىتاتلىرى">ئامېرىكا قوشما شىتاتلىرىدا</ref> ياشايدۇ.</p>
<figure><caption>ئانا تىلى ئىنگىلىزچە بولغان ئىنسانلارنىڭ دۆلەتلەرگە كۆرە تارقىلىشى (1997- سانلىق مەئلۇماتلىرى)</caption></figure>

ئىنگلىز ئېلىپبەسى

سىرتقى ئۇلاش



</text></body></html>