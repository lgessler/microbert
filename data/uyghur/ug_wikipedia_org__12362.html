<html><body><text id="wikipedia_ug_wikipedia_org__12362.html" ns="0" revid="113221" sourceurl="https://ug.wikipedia.org/wiki/%D9%8A%DB%90%DA%AD%D9%89%D9%8A%DB%95%D8%B1" title="يېڭىيەر" type="wikipedia">يېڭىيەر
<p><hi rend="bold">يېڭىيەر يېزىسى</hi></p>
ئومۇمى ئەھۋالى

<p>يېڭىيەر يېزىسى قاراقاش ناھىيە بازىرىنىڭ شىمالىدا بولۇپ، ناھىيە بازىرىدىن ㏎12 كىلىدۇ، شەرقى قاراقاش دەرياسى ئارقىلىق خوتەن ناھىيىسى بىلەن ، جەنۇبى تۈۋەت يېزىسى بىلەن، شىمالى كاۋاك يېزىسى بىلەن، غەربى قوچى يېزىسى ۋە 47-تۈۋەننىڭ 1-،2-لىيەنى بىلەن چىگرالىنىدۇ. ئومۇمى كۆلىمى 74كۆۋادىرات كېلومېتىر ، تېرىلغۇ كۈلۈمى 21مىڭ 217مو، كىشى بېشىغا توغرا كىلىدىغان ئوتتۇرىچە تېرىلغۇكۈلەم 1.95مو.
يېڭىيەر (ئۇيغۇرچە يېڭىدىن ئېچىلغان يەر دىگەن مەنىدە) يېزىسى 1919-1937-يىللىرى بارامسۈيى، بۇخۇا بەگىلىكىگە تەۋە بولغان. 1944-يىلى ناھىيىمىزنىڭ 2-رايۇنىدىكى ئەسكى، يېڭىيەر رايۇنىنى ئۆزئىچىگە ئالغان.  1956-يىلىدىن كىيىن ناھىيىمىزنىڭ 13-رايۇنىدىكى  ئەسكى، يېڭىيەر،سۇقۇلۇق كەنىتلىرىنى ئۆزئىچىگە ئالغان. شۇنىڭدىن تارتىپ كوپىراتسىيەلەشتۈرۈش مەزگىلىگىچە 11-رايۇن بولغان. كوپىراتسىيەلەشتۈرۈش مەزگىلىگىچە تىنىچلىق خەلق كوپىراتسىيىسى قۇرۇلغان. مەدەنىيەت زور ئىنقىلاۋى مەزگىلىدە ياۋا، شەرىق قىزاردى گۇڭشىلىرى ۋە  ناھىيىلىك ياڭاقچىلىق مەيدانىغا تەۋە بولغان.  1984- يىلى يېڭىيەر يېزىسىغا ئۆزگەرتىلگەن. </p>
<p>2006- يىلى 16 يېزىغا بىيۋاستە قاراشلىق ئورۇن،12 مەمۇرىي كەنت، 41 مەھەللە،2675 ئائىلە(85 ئائىلە غەيرى يېزا نوپۇس)، 11مىڭ 418 نوپۇس بار(ئۇيغۇرلار 11مىڭ387نەپەر، ئايال5مىڭ691نەپەر). </p>
<p>2006- يىلى يېزىدىكى دىھقانلارنىڭ كىشى بېشى ساپ كىرىمى 1296.54يۈەنگە، ئاشلىق تېرىلغۇسى 17مىڭ موغا، بۇنىڭدىن: بۇغداي 8مىڭ500 مو، قۇناق3مىڭ 700مو، شال 1200مو، كىۋەز  650مو، چارۋىنىڭ قوتان قالدۇقى 38مىڭ741توياققا يەتتى. </p>
ئۆزگىچە كەسىپلىرىدىن يەنە ئورگانىك كۆكتات، ياڭاق، ئۈزۈم قاتارلىقلار بار.</text></body></html>