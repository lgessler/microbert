<html><body><text id="wikipedia_ug_wikipedia_org__15533.html" ns="0" revid="140979" sourceurl="https://ug.wikipedia.org/wiki/%D8%AC%DB%88%D9%85%DB%95_%D9%86%D8%A7%D9%85%D9%89%D8%B2%D9%89" title="جۈمە نامىزى" type="wikipedia">جۈمە نامىزى<p><hi rend="bold">جۈمە نامىزى</hi> ياكى <hi rend="bold">جۈمئە نامىزى</hi> (ئەرەبچە:صلاة الجمعة)، مۇسۇلمانلار تەرىپىدىن ھەر ھەپتىنىڭ جۈمئە كۈنى <ref target="https://ug.wikipedia.org/wiki/پېشىن_نامىزى">پېشىن</ref> ۋاقتى بىلەن جامائەت بىلەن قىلىنىشى پەرز بولغان، 2 رەكئەت پەرز ناماز.</p>
ئۆتمۈشى
<p>جۇمئە نامىزى، ئادەتتە <ref target="https://ug.wikipedia.org/wiki/سۇرە_جۇمئە">سۇرە جۇمئە</ref> نازىل بولىشى بىلەن ھىجرەت ئەسناسىدا پەرز قىلىنغان بىر ئىبادەتتۇر. <ref target="https://ug.wikipedia.org/wiki/مۇھەممەد_ئەلەيھىسسالام">مۇھەممەد ئەلەيھىسسالام</ref>، <ref target="https://ug.wikipedia.org/wiki/مەدىنە">مەدىنە</ref>گە يېقىن بىر يەر بولغان سەلىم بىن ئەۋڧنىڭ يۇرتىدىكى رەنۇنە دېيىلگەن ۋادى ئىچىدە <ref target="https://ug.wikipedia.org/wiki/مەسجىدى_قۇبا">بەنى سەلىم مەسجىدىدە</ref> تۇنجى جۈمئە خۇتبىسى ئوقۇلغان ۋە تۇنجى جۈمئە نامىزىنى ئوقۇتقان.</p>
مۇھىملىقى
<p>جۈمئە، مۇسۇلمانلارچە مۇھىم جەم بولۇش دەپ قارىلىدۇ. بۇ كۈندە مۇسۇلمانلار مەسجىدلەرگە توپلىنىدۇ، ئوقۇلغان خۇتبىلەرنى ئاڭلايدۇ ۋە بىرلىكتە جۇمئە نامىزىنى ئادا قىلۇرلار. سوڭرە ھەم بىر-بىرىلىرى بىلەن كۆرۈشىدۇ ياكى كۈنلۈك ئىشلىرىغا جۆنىشىدۇ.</p>
<p>بىر ھەدىستە: "ئۈستىدە قۇياش توغۇلغان ئەڭ خەيرلىك كۈن، جۈمئە كۈنىدۇر. <ref target="https://ug.wikipedia.org/wiki/ئادەم_ئەلەيھىسسالام">ئادەم</ref> ئۇ كۈن <ref target="https://ug.wikipedia.org/wiki/جەننەت">جەننەتكە</ref> قويۇلغان، ئۇ كۈن جەننەتتىن چىقارىلغان. <ref target="https://ug.wikipedia.org/wiki/قىيامەت">قىيامەت</ref> ھەم ئۇ كۈن قايىم بولىدۇ." دېيىلگەن.</p>
<p>جۇمئەنىڭ شەرتلىرىنى ھازىرلىغان قەۋىملەر ئۈچۈن ناماز ئوقۇيالايدىغان ئەرلەر ئۈچۈن ئىككى رەكئەت جۈمئە نامىزى "ڧەرز ئەين" دۇر.</p>
ۋاقتى ۋە ئوقۇلىشى
<p>جۇمئە نامىزىنىڭ ۋاقتى پېشىننىڭ ۋاقتىدۇر. ئەنئەنە بويىچە جۈمئە ئۈچۈن ئەزان ئوقۇلغىنىدا مەسچىتلەرگە بېرىپ پېشىن نامىزىدا بولغىنىدەك، 4 رەكئەت سۈننەت نامىزى ئوقۇلىدۇ. ئۇندىن كېيىن مەسچىت ئىچىدە بىر قېتىم ئەزان ئوقۇلىدۇ. مۇنبەردە جامائەتكە قاراپ بىر خۇتبە ئوقۇلىدۇ. بۇ خۇتبىدىن سوڭرە قامەت كەلتۈرۈلۈپ جۈمەنىڭ ئىككى رەكئەت پەرزى جامائەت بىلەن بىرگە قىرائەت بىلەن ئوقۇلىدۇ. كېيىن يەنە 4 رەكئەت ئاخىرىقى سۈننەت ئوقۇلىدۇ.</p>
جۈمەنىڭ شەرتلىرى
<p>ڧەقىھچىلەر تەرىپىدىن جۈمە نامىزىنىڭ پەرز بولىشى ياكى بىر كىشىنىڭ بۇ نامازغا قوشۇلىشىنىڭ كېرەكلىك بولىشىنىڭ بەئزى شەرتلىرى بارلىقى ئىپادە قىلىنىدۇ. جۈمە نامىزىنىڭ باشقا نامازلاردىن باشقا ئۆزىگە خاس 12 شەرتى بار. بۇلارنىڭ ئالتىسى پەرز بولۇشىنىڭ، قالغان ئالتىسى ئادا قىلىنىشىنىڭ شەرتلىرى:</p>
<list type="unordered"><item>ھۆر بولۇشى، ئەسر ياكى زىنداندا بولماسلىقى؛</item>
<item>مۇقىم بولىشى، يولۇچى بولماسلىقى؛</item>
<item>سالامەت بولىشى، نامازغا بارالمىغۇدەك دەرىجىدە كېسەل بولماسلىقى؛</item>
<item>قارغو بولماسلىقى؛</item>
<item>پۇتلىرى ساغلام بولىشى؛</item>
<item>نامازغا بېرىشىگە دەخلىسى ۋە بارماسلىققا مۇباھ بىر ئۆزۈرى بولماسلىق (دۈشمەن قورقۇنچى، قاتتىق يامغۇر، پاتقاق دېگەندەك)؛</item>
<item>جۈمە نامىزى ئوقۇلىدىغان يەرنىڭ شەھەر بولىشى، (رۇخسەت قىلىنغان يېزىلاردىمۇ بولىدۇ.)؛</item>
<item>نامىزنى ئەمىر ياكى ۋەكىلىنىڭ ئوقۇتۇشى؛</item>
<item>پېشىن نامىزى ۋاقتىدا ئوقۇلىشى؛</item>
<item>جامائەتنىڭ ھۇزۇرىدا خۇتبە ئوقۇلىشى؛</item>
<item>ئىمامدىن باشقا كەمىدە 3 كىشى بولىشى؛</item>
<item>جۈمە نامىزى ئوقۇلغان جاينىڭ ھەممە ئادەمگە ئوچۇق يەر بولۇشى كېرەك.</item></list>
قاراڭ
<list type="unordered"><item><ref target="https://ug.wikipedia.org/wiki/ئىبادەت">ئىبادەت</ref></item>
<item><ref target="https://ug.wikipedia.org/wiki/جامائەتچىلىك_ئادىتى">جامائەت</ref></item>
<item><ref target="https://ug.wikipedia.org/wiki/ڧىقىھ">ڧىقىھ</ref></item></list>
مەنبە
<list type="ordered"><item><hi rend="bold"><ref target="https://ug.wikipedia.org/wiki/Cuma_namazı#cite_ref-1">^</ref></hi> <ref target="http://archive.is/20130428033315/http://www.tabularatalanayalanabalta.com/Arif%20Tekin.htm">[1]</ref> Arif Tekin, Sümerlerden İslam'a Kutsal Kitaplar ve Dinler</item>
<item><hi rend="bold"><ref target="https://ug.wikipedia.org/wiki/Cuma_namazı#cite_ref-2">^</ref></hi> <ref target="http://www.dinibilgiler.info/2012/.../cuma-namaz-kac-rekattr-nasl-klnr.htm">http://www.dinibilgiler.info/2012/.../cuma-namaz-kac-rekattr-nasl-klnr.htm</ref></item>
<item><hi rend="bold"><ref target="https://ug.wikipedia.org/wiki/Cuma_namazı#cite_ref-3">^</ref></hi> <ref target="http://www.fetva.net/yazili-fetvalar/cuma-namazi-kac-rekattir.html">http://www.fetva.net/yazili-fetvalar/cuma-namazi-kac-rekattir.html</ref></item>
<item><hi rend="bold"><ref target="https://ug.wikipedia.org/wiki/Cuma_namazı#cite_ref-4">^</ref></hi> <ref target="http://www.namazzamani.net/turkce/cuma_namazi.htm">Namaz zamanı</ref></item>
<item><hi rend="bold"><ref target="https://ug.wikipedia.org/wiki/Cuma_namazı#cite_ref-5">^</ref></hi> <ref target="http://www.sabah.com.tr/Yasam/2013/01/07/neden-cuma-namazi-kilmadigini-acikladi">http://www.sabah.com.tr/Yasam/2013/01/07/neden-cuma-namazi-kilmadigini-acikladi</ref></item></list>
<p>Last edited 6 years ago by <ref target="https://ug.wikipedia.org/wiki/ئىشلەتكۈچى:YiFeiBot">YiFeiBot</ref></p></text></body></html>