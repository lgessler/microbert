<html><body><text id="wikipedia_ug_wikipedia_org__11674.html" ns="0" revid="73788" sourceurl="https://ug.wikipedia.org/wiki/%D8%AE%D9%88%D8%AA%DB%95%D9%86_%DA%AF%DB%90%D8%B2%D9%89%D8%AA%D9%89" title="خوتەن گېزىتى" type="wikipedia">خوتەن گېزىتى<p>&lt;خوتەن گېزىتى&gt; - خوتەن ۋىلايەتلىك پارتكومنىڭ ئورگان گېزىتى، &lt;خوتەن گېزىتى&gt; 1938 - يىلى نەشر قىلىنىشقا باشلىغان، 1941 - يىلى مىخ مەتبەدە &lt;خوتەن - شىنجاڭ گېزىتى&gt; رەسىمىي نەشر قىلىنىپ، ئاشكارا تارقىتىلغان، 1946 - يىل 6 - ئايدا گېزىت نامى &lt;خوتەن گېزىتى&gt; گە ئۆزگەرتىلگەن، 1947 - يىلنىڭ باشلىرىدا بۇ گېزىت توختىتىلىپ، يىل ئوتتۇرىسىدا &lt;بىرلىك&gt; نامى بىلەن نەشر قىلىنغان، 1948 - يىلنىڭ ئاخىرلىرىدا بۇ گېزىت ئەمەلدىن قالدۇرۇلغان، 1949 - يىل 7 - ئايدا &lt;تەكلىماكان گۈلى&gt; گېزىتى نەشر قىلىنغان، 1949 - يىل گېزىت نامى &lt;ئىلغار&gt; غا ئۆزگەرتىلگەن، 1950 - يىل 3 - ئايدا &lt;ئىلغار&gt; گېزىتنىڭ نامى &lt;يېڭى خوتەن گېزىتى&gt; گە ئۆزگەرتىلگەن، 1954 - يىلى بۇ گېزىت قەشقەردە نەشر قىلىنىدىغان &lt;جەنۇبىي تىيانشان گېزىتى&gt; گە قوشۇۋېتىلگەن. 1956 - يىل 11 - ئاينىڭ 1 - كۈنىدىن ئېتىبارەن &lt;خوتەن گېزىتى&gt; نەشر قىلىنشقا باشلاپ، ھازىرغىچە ھەپتىدە ئۈچ سان، چوڭ فورماتلىق نەشر قىلىنىۋاتىدۇ.  &lt;خوتەن گېزىتى&gt; ئەدەبىي ئىجادىيەتكە ئۆز سەھىپىلىرىدىن خېلى بالدۇرلا ئورۇن بەرگەن. گېزىت نامى ئەسلىگە كەلتۈرۈلگەندىن كېيىن &lt;كوئېنلوندا باھار&gt; مەخسۇس ئەدەبىيات بېتى تەسىس قىلىپ، ئەدەبىي ئەسەرلەرنى ئېلان قىلىپ تۇرغان.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-1">[1]</ref></p>
</text></body></html>