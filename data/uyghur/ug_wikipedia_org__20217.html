<html><body><text id="wikipedia_ug_wikipedia_org__20217.html" ns="0" revid="150656" sourceurl="https://ug.wikipedia.org/wiki/%D8%AA%DB%95%D9%84%D8%A8%D9%89%D8%B3%DB%87_%D8%A6%D9%89%D8%A8%D9%84%D9%89%D8%B3" title="تەلبىسۇ ئىبلىس" type="wikipedia">تەلبىسۇ ئىبلىس<p><hi rend="bold">تەلبىسۇ ئىبلىس</hi> (شەيتاننىڭ ئازدۇرۇشى / تلبيس إبليس)؛ ھەنبەلىي مەزھەب ئالىملىرىدىن ئاتاقلىق مۇھەددىس جامالۇددىن ئابدۇرراھمان <ref target="https://ug.wikipedia.org/wiki/ئىبنۇل_جەۋزىي">ئىبنۇل جەۋزىي</ref> (ھ. 510 - 597 / م. 1116 – 1201) يازغان قىممەتلىك ئەسەر. </p>
<p>ئاپتور كىتابىنى 13 بابقا بۆلۈپ، شەيتاننىڭ پىتنىلىرىدىن ئاگاھلاندۇرغان ۋە شەيتاننىڭ ئويۇنلىرىدىن ھەزەر ئەيلەشكە چاقىرغان. شەيتاننىڭ بەندىلەرنى توغرا يولدىن ئازدۇرۇشتىكى تاكتىكىلىرىنى، ئۇنىڭ ۋە ئۇنىڭغا ئەگەشكەن ئادەمزاتلارنىڭ ئۆزىنى قانداق ئالدايدىغانلىقىنى پاش قىلغان. </p>
<p>شەيتاننىڭ ئازدۇرۇشى كىشىلەردىكى جاھالەتكە قاراپ كۈچىنى كۆرسىتىدىغانلىقىنى مۇئەييەنلەشتۈرۈپ، بۇ ئىللەتنىڭ جەمئىيەتنىڭ تۈرلۈك تەبىقىلىرىدە شەكىللەنگەن ئالامەتلىرى ئۈستىدە توختالغان. بولۇپمۇ دەۋرداش مۇتەسەۋۋىفلەردىكى ھەق ۋە ساپ يولدىن بۇرۇلۇشنى قاتتىق ئەيىبلىگەن. </p>
<p>ئەسەرنىڭ ئىسمىنى ۋە مەزمۇنىنى ئەبۇ ھامىد ئەلغەززالىينىڭ «ئىھيائۇ ئۇلۇمىددىن (دىن ئىلىملىرىنى ياشارتىش)»دىن ئالغان ھەم بېيىتقان بولسىمۇ، ئىمام غەززالىي ئۇنىڭ تەنقىدىدىن ئۆز نېسىۋىسىنى ئالغان.</p>
</text></body></html>