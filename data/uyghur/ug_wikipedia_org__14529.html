<html><body><text id="wikipedia_ug_wikipedia_org__14529.html" ns="0" revid="142607" sourceurl="https://ug.wikipedia.org/wiki/%D8%A6%D8%A7%D8%A8%D8%AF%DB%87%D8%B1%DB%90%D8%B4%D9%89%D8%AA_%D8%A6%D9%89%D9%85%D9%89%D9%86%D9%88%D9%81" title="ئابدۇرېشىت ئىمىنوف" type="wikipedia">ئابدۇرېشىت ئىمىنوف
<p><hi rend="bold">ئابدۇرېشىت ئىمىنوف</hi> 1922 - يىلى 9 - ئايدا <ref target="https://ug.wikipedia.org/wiki/چاپچال">چاپچال</ref> ناھىيىسىنىڭ خۇنۇقاي يېزىسىدا دېھقان ئائىلىسىدە تۇغۇلۇپ، 1930 - يىلىدىن 1934 - يىلىغىچە ئۆز يېزىسىدا، 1935 - يىلىدىن 1938 - يىلىغىچە خەنزۇچە تەييارلىق سىنىپتا، 1939 - يىلىدىن 1941 - يىلغىچە ئىلى مىللەتلەر گىمنازىيىسىنىڭ خەنزۇ تىل سىنىپىدا ئوقۇيدۇ. ئوقۇشنى پۈتتۈرگەندىن كېيىن ئۈچ ۋىلايەت مەتبۇئاتلىرىدا ئىلگىرى - ئاخىر بولۇپ مۇخبىر، تەھرىر، تەرجىمان بولۇپ ئىشلەيدۇ. 1949 - يىلى 8 - ئايدا <ref target="https://ug.wikipedia.org/wiki/ئەخمەتجان_قاسىمى">ئەخمەتجان قاسىمى</ref> قاتارلىق <ref target="https://ug.wikipedia.org/wiki/ئۈچ_ۋىلايەت_ئىنقىلابى">ئۈچ ۋىلايەت ئىنقىلابى</ref>ي رەھبەرلىرى بىلەن بېيجىڭغا كېتىۋېتىپ ئايروپىلان ھادىسىسىگە ئۇچراپ قازا قىلىدۇ. </p>
<p>ئابدۇرېشىت ئىمىنوف ھايات ۋاقتىدا ئەدەبىي ئىجادىيەت بىلەن شۇغۇللىنىپ، بىر قىسىم شېئىر، ھېكايىلەرنى يېزىپ ئېلان قىلغانىدى.</p>
</text></body></html>