<html><body><text id="wikipedia_ug_wikipedia_org__14771.html" ns="0" revid="137301" sourceurl="https://ug.wikipedia.org/wiki/%D8%A6%DB%95%D9%8A%D8%B3%D8%A7_%D9%85%DB%87%D8%B3%D8%A7" title="ئەيسا مۇسا" type="wikipedia">ئەيسا مۇسا<p>ئەيسا مۇسا 1908-يىلى <ref target="https://ug.wikipedia.org/wiki/لوپنۇر">لوپنۇر</ref> ناھىيسىنىڭ <ref target="https://ug.wikipedia.org/wiki/چوڭكۆل_كەنتى">چوڭكۆل كەنتى</ref>دە دېھقان ئائىلىسىدە تۇغۇلغان. ئازادلىقتىن ئىلگىرى ئۆز كەنتىدە دىنى ۋە پەننى مەكتەپتە ئوقۇغان. ئۇنىڭ ئاتىسى مۇساخۇن داڭلىق قوشاقچى بولغانلىقى ئۈچۈن ئۇ ئاتىسىدىن ئۆگىنىپ قوشاقچى بولۇپ يېتىلگەن. ئۇ كىچىكىدىن باشلاپلا سورۇنلاردا ۋە ھاشار مەدىكارچىلىقلاردا قوشاق ئېيتىپ ئاممىنىڭ كۆڭلىنى ئاچقان. ئازادلىقتىن ئىلگىرى ۋە كىيىن داۋاملىق ھالغا ئۆزى قوشاق توقۇپ يۇرتداشلىرىدا ئېيتىپ بېرىپ ئۇلارنىڭ ئالقىشىغا ئېرىشكەن. لوپنۇر خەلق قوشاقلىرى توپلىمىغا "<ref target="https://ug.wikipedia.org/wiki/لەڭ_قوشىقى">لەڭ قوشىقى</ref>"،"<ref target="https://ug.wikipedia.org/wiki/مۇھەببەت_قوشىقى">مۇھەببەت قوشىقى</ref>"،"<ref target="https://ug.wikipedia.org/wiki/چاقىلىق_ئالۋېڭى">چاقىلىق ئالۋېڭى</ref>" قاتارلىق تارىخىي قوشاقلىرى كىرگۈزۈلدى.</p>
</text></body></html>