<html><body><text id="wikipedia_ug_wikipedia_org__20193.html" ns="0" revid="150970" sourceurl="https://ug.wikipedia.org/wiki/%DA%BE%D9%89%D8%B2%D8%A8_%D8%A6%DB%95%D8%AA%D8%AA%DB%95%DA%BE%D8%B1%D9%89%D8%B1" title="ھىزب ئەتتەھرىر" type="wikipedia">ھىزب ئەتتەھرىر<figure><ref target="https://ug.wikipedia.org/wiki/Special:FilePath/HizbTahrir_logo_main.jpg">ھۆججەت:HizbTahrir logo main.jpg</ref><caption>ھىزبۇتتەھرىرنىڭ لوگوسى</caption></figure>
<p><hi rend="bold">ھىزب ئەتتەھرىر</hi> ياكى <hi rend="bold">ھىزبۇتتەھرىر</hi> ئەلئىسلامىي (ئەرەبچە: حزب التحرير؛ <ref target="https://ug.wikipedia.org/wiki/ئىنگلىز_تىلى">ئىنگ</ref>: Hizb ut-Tahrir) ئىسلامىي ئازادلىق پارتىيىسى دېگەن مەنىدە بولۇپ، سىياسى، ئىسلامىي پارتىيە بولۇپ، پەلەستىنلىك شەيخ <ref target="https://ug.wikipedia.org/wiki/مۇھەممەد_تەقىييۇددىن_نەبھانىي">مۇھەممەد تەقىييۇددىن نەبھانىي</ref> (ھ. 1326 - 1398 / م. 1909 - 1977) تەرىپىدىن ھ. 1372 / م. 1953 - يىلى قۇرۇلغان<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-:0-1">[1]</ref>. </p>
نىشان
<p>ئىسلام تۈزۈملىرىنى ئورنىتىش، خەلقنى ئىسلام چۈشەنچىلىرى ئاساسىدا ئاقارتىش ۋە ئۇنىڭغا دەۋەت قىلىش، ئۆزگەرتىشتە پىكىرگە تايانغان ئاساستا ئىسلام خەلىپىلىكىنى تىكلەش ۋە ئىسلام ئۈممىتىنىڭ قەددىنى رۇسلاشنى نىشان قىلىدۇ<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-:0-1">[1]</ref>. </p>
<p>پارتىيە تارىخىدا بىرقانچە قېتىم كۆپچىلىك ئالىملار تەرىپىدىن تەنقىدكە ئۇچرىغان بولۇپ، بۇلار پارتىيە نىشانىدىن چەتنىگەن، دەپ قارالغان. مەسىلەن، ئەقىدە ۋە تەربىيە تەرەپلىرىگە سەل قاراپ، دىققەتنى پىكرىي ۋە سىياسىي تەرەپلەرگە مەركەزلەشتۈرۈش، ئەقىدە مەسىلىلىرىدە ۋە مۇسۇلمان كىملىكنى بەرپا قىلىشتا  ئەقىلگە ھەددىدىن زىيادە ئەھمىيەت بېرىش ۋە ئەھكاملارنى ئىجرا قىلىدىغان ئىسلام ھۆكۈمىتى قۇرۇلغانغا قەدەر ئەمرىمەرۇپ، نەھيىمۇنكەرنى ئېسىپ قويۇش... قاتارلىقلار<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-:0-1">[1]</ref>. </p>
رەھبەرلەر
<p>شەيخ تەقىييۇددىننىڭ ۋاپاتى (1977) دىن كېيىن پارتىيە رەئىسلىكىگە ئابدۇلقەدىم زەللۇم، ئۇنىڭدىن كېيىن ئەتاﺋ خەلىل ئەبۇررىشتە (2003) چىققان. دۇنيانىڭ ھەرقايسى جايلىرىدا، بولۇپمۇ پەلەستىن، لىۋان، ئىئوردانىيە، ھىندونېزىيە، مالايسىيا ۋە ئوتتۇرا ئاسىيا جۇمھۇرىيەتلىرىدە پائالىيەتلىرى بار<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-:0-1">[1]</ref>.</p>
</text></body></html>