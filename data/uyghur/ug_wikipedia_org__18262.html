<html><body><text id="wikipedia_ug_wikipedia_org__18262.html" ns="0" revid="146772" sourceurl="https://ug.wikipedia.org/wiki/%D8%AE%DB%95%D8%AA%D9%86%DB%95_%D9%82%D9%89%D9%84%D9%89%D8%B4_%D8%A6%D8%A7%D8%AF%D9%89%D8%AA%D9%89" title="خەتنە قىلىش ئادىتى" type="wikipedia">خەتنە قىلىش ئادىتى<p><hi rend="bold">      خەتنە قىلىش</hi> — ئىسلام دىنىغا ئېتىقاد قىلدىغان مىللەتلەرنىڭ ئوغۇل بالىلىرى ئۈستىدە ئېلىپ بارىدىغان بىر خىل فىزىئولوگىيىلىك ئوپېراتسىيە مۇراسىمى .  خەتنە مۇراسىمى ئادەتتە ئوغۇل بالىلار بەش ياشتىن يەتتە ياشقىچە بولغان ئارلىقتا ئۆتكۈزۈلىدۇ . دېھقانچىلىق ، چارۋىچىلىق رايونلىرىدا خەتنە مۇراسىمى ئۆتكۈزۈلۈشتىن ئىلگىرى خەتنىسى بولىدىغان بالا چىرايلىق يېڭى كىيىملەرنى كىيىپ ، ئات مىنىپ قانغۇچە ئوينايدۇ  ھەم ئۇرۇق – تۇغقانلىرىغا ئۆزىنىڭ خەتنە مۇراسىمىغا قاتنىشىشنى ئۇقتۇرىدۇ . ئۇرۇق – تۇغقانلار بولسا ئۇنىڭ مىنگەن ئېتىغا تۈرلۈك رەڭلەردىكى لاتىلارنى ئېسىپ قويىدۇ . خەتنە مۇراسىمى ئۆتكۈزۈلىدىغان كۈنى ئادەملەر خۇددى ھېيىت بولغاندەك ئۆگزىگە چىقىپ ناغرا – سۇناي چېلىشىدۇ ، ئۇرۇق – تۇغقانلار ۋە قوشنىلار سوۋغىلارنى ئېلىپ مۇبارەكلەيدۇ . خەتنە مۇراسىمىدىن كېيىن ، بالا بىر نەچچە كۈن يېتىپ ئارام ئالىدۇ ۋە ئالاھىدە كۈتۈلىدۇ . دېھقانچىلىق ، چارۋىچىلىق رايونلىرىدا بۇ ئادەت تا ھازىرغىچە بار . يېقىنقى 10– 20 يىلدىن بۇيان شەھەرلەردىكى خەتنە مۇراسىمىنىڭ دىنىي ئەھمىيىتى بارا – بارا سۇسلىشىپ كەتتى ، ئۇ ھازىر مىللەتلەرنىڭ ئەنئەنىۋى مەدەنىيىتى ۋە پىسخىك ئالاھىدىلىكىنى گەۋدىلەندۇرىدىغان بىر خىل مۇراسىمغا ئايلىنىپ قالدى .</p></text></body></html>