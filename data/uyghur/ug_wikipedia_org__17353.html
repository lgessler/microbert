<html><body><text id="wikipedia_ug_wikipedia_org__17353.html" ns="0" revid="144532" sourceurl="https://ug.wikipedia.org/wiki/%D8%A6%D8%A7%D8%B1%D8%A7%D9%84_%D9%8A%DB%90%D8%B2%D9%89%D8%B3%D9%89_(%D9%83%DB%90%D8%B1%D9%89%D9%8A%DB%95_%D9%86%D8%A7%DA%BE%D9%89%D9%8A%D9%89%D8%B3%D9%89)" title="ئارال يېزىسى (كېرىيە ناھىيىسى)" type="wikipedia">ئارال يېزىسى (كېرىيە ناھىيىسى)
<p>ئارال يېزىسى <ref target="https://ug.wikipedia.org/wiki/كېرىيە_ناھىيىسى">كېرىيە ناھىيىسى</ref>گە قاراشلىق مەمۇرىي يېزا. ئارال يېزىسى __ ئارال يېزىلىق ھۆكۈمەت تۇرۇشلۇق كارا ياغاچچى كەنتى ناھىيە بازىرىغا بەش كىلومېتىر كېلىدىغان جايغا جايلاشقان. يېزىنىڭ شەرقىي تەرىپى <ref target="https://ug.wikipedia.org/wiki/ئويتوغراق_يېزىسى">ئويتوغراق يېزىسى</ref>، غەربىي تەرىپى <ref target="https://ug.wikipedia.org/wiki/كۆكيار_يېزىسى">كۆكيار يېزىسى</ref>، جەنۇپ تەرىپى <ref target="https://ug.wikipedia.org/wiki/ئاچچان_يېزىسى">ئاچچان يېزىسى</ref>، شىمالىي تەرىپى <ref target="https://ug.wikipedia.org/wiki/مۇغاللا_بازىرى">مۇغاللا بازىرى</ref> بىلەن چىگىرلىنىدۇ. جەنۇبتىن شىمالغا ئۇزۇنلۇقى 9.5 كىلومېتىر، شەرقتىن غەربكە كەڭلىكى 5.6 كىلومېتىر، ئومۇمىي كۆلىمى 335.33 كۋادرات كىلومېتىر، كېرىيە دەرياسى يېزىدىن ئېقىپ ئۆتىدۇ.</p>
جۇغراپىيەلىك ئورنى
<p>ئارال يېزىسى كوئىنلۇن تېغى شىمالىي تاغ ئېتىكىدىكى تاغ ئالدى شېغىل تاش چۆل بەلۋېغى ۋە كەلكۈن چۆكۈندىسى، تىندۇرما تۈزلەڭلىك، كەڭ قۇم-شېغىل جاڭگال ئۈستىگە جايلاشقان. يەر شەكلى شەرقتىن غەربىي شىمالغا قىيسايغان. يانتۇ چۈشۈشى 1/20، جەنۇبىي قىسمىدىكى دېڭىز يۈزىدىن ئېگىزلىكى 2229 مېتىر، شىمالىي دېڭىز يۈزىدىن ئېگىزلىكى 1408.3 مېتىر، دېڭىز يۈزىدىن ئوتتۇرىچە ئېگىزلىكى 1416 مېتىر. </p>
ئىقلىمى
<p>يېزا ئىچى كېلىماتى قۇرغاق، يامغۇر ئاز، يىللىق ئوتتۇرىچە ھۆل-يېغىن مىقدارى 45.8 مىللىمېتىر، يىللىق ئوتتۇرىچە پارغا ئايلىنىش مىقدارى 2479.8 مىللىمېتىر، يىللىق ئوتتۇرىچە تېمپېراتۇرىسى ℃11.7، 1-ئايدا ئەڭ تۆۋەن ھاۋا تېمپېراتۇرىسى ℃24.3-، 7-ئايدا ئەڭ يۇقىرى تېمپېراتۇرا ℃41.2. بىر يىلدا قىروسىز مەزگىلى 208 كۈن، ئادەتتە شامال كۈچى 3-4 بالغىچە، ئەڭ چوڭ شامال كۈچى 9 ــ 10 دەرىجىلىك بولىدۇ.</p>
يېزا ئىگىلىكى
<p>ئارال يېزا بويىچە يېزا ئىگىلىكىنى مۇھىم ئورۇنغا قويۇپ ئىشلەپچىقىرىشتابۇغداي، قوناق، شال ۋە كېۋەز قوشۇمچە دېھقانچىلىق رايونلىرىدا بېقىش. يېزا  دېھقانلىرى ئەتىرگۈل تېرىشقا ئامراق بۇلۇپ، ئەتىرگۈل سۈپىتى ئەلا، باھاسى ئەرزانلىقىدا «ئەتىرگۈل ماكانى» دەپ ئاتالغان.</p>
</text></body></html>