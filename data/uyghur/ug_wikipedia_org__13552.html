<html><body><text id="wikipedia_ug_wikipedia_org__13552.html" ns="0" revid="137254" sourceurl="https://ug.wikipedia.org/wiki/%D8%A6%D8%A7%D8%A8%D9%84%D8%A7_%D8%A6%DB%95%D8%AE%D9%85%D9%89%D8%AF%D9%89" title="ئابلا ئەخمىدى" type="wikipedia">ئابلا ئەخمىدى<p>پېشقەدەم يازغۇچى ئابلا ئەخمىدى 1935 - يىل 1 - ئايدا قەشقەر شەھىرىدە قول ھۈنەر ئائىلىسىدە تۇغۇلغان، باشلانغۇچ ساۋاتىنى چىقارغاندىن كېيىن 1950 - يىلغىچە يېرىم ئوقۇپ، يېرىم ئىلشەيدىغان ئوتتۇرا تېخنىكوم - &gt;شىنجاڭ - قەشقەر كەسپىي مەكتەپ&lt; تە ۋە قەشقەر دارىلمۇئەللىمىندە ئوقۇغان، 1950 - يىلنىڭ ئاخىرلىرىدىن 1976 - يىلغىچە ئىلگىرى - كېيىن بولۇپ &gt;شىنجاڭ گېزىتى&lt; باسما زاۋۇتى، شىنجاڭ شىنخۇا 1 - باسما زاۋۇتى، بېيجىڭ مىللەتلەر نەشرىياتى باسما زاۋۇتى، &gt;قەشقەر گېزىتى&lt; باسما زاۋۇتى قاتارلىق جايلاردا ئىشلەنگەن، 1976 - يىلنىڭ ئاخىرلىرىدىن تارتىپ 1988 - يىلغىچە &gt;قەشقەر گېزىتى&lt; ئۇيغۇر تەھرىر بۆلۈمىدە ئىشلىگەن، ھازىر پېنسىيىدە. ئابلا ئەخمىدىنىڭ ئەدەبىي ئىجادىيەت پائالىيىتى 1958 - يىلى شېئىر بىلەن باشلانغان. كېيىنچە، ئاساسەن پروزا ئىجادىيىتى بىلەن شۇغۇللىنىپ، &gt;ساما&lt;، &gt;كاج بوۋاي&lt;، &gt;مويتۇڭزا&lt; قاتارلىق بىر تۈركۈم ياخشى ھېكايىلارنى؛ &gt;ئوغۇلخان&lt;، &gt;قاپاقتېرەكلىك ھويلا&lt;، &gt;كەپتەرۋاز&lt;، &gt;ئادراسمان چېچەكلىگەندە&lt; قاتارلىق پوۋېستلارنى، &gt;يىللار&lt; رومانىنى يازغان. ئابلا ئەخمىدىنىڭ ھازىرغىچە نەشر قىلىنغان ئەسەرلىرىدىن &gt;يول ئۈستىدە&lt; (1982 - يىل، شىنجاڭ خەلق نەشرىياتى)، &gt;بۇزۇلغان قەسەم&lt; (1984 - يىل، قەشقەر ئۇيغۇر نەشرىياتى) ناملىق رومانى، &gt;ئوغۇلخان&lt; (1990 - يىل، قەشقەر ئۇيغۇر نەشرىياتى)، &gt;ئادراسمان چېچەكلىگەندە&lt; (1995 - يىل، قەشقەر ئۇيغۇر نەشرىياتى) ناملىق پوۋېستلار توپلاملىرى بار. بەزى ئەسەرلىرى كوللېكتىپ توپلامغا كىرگۈزۈلگەن. ئابلا ئەخمىدى ھازىر جۇڭگو ئاز سانلىق مىللەت يازغۇچىلىرى ئىلمىي جەمئىيىتىنىڭ، شىنجاڭ يازغۇچىلار جەمئىيىتىنىڭ ئەزاسى.</p>
</text></body></html>