<html><body><text id="wikipedia_ug_wikipedia_org__20208.html" ns="0" revid="152111" sourceurl="https://ug.wikipedia.org/wiki/%D9%8A%D8%A7%D8%AE%D8%B4%D9%89%D9%84%D8%A7%D8%B1_%D8%A8%D8%A7%D8%BA%DA%86%D9%89%D8%B3%D9%89" title="ياخشىلار باغچىسى" type="wikipedia">ياخشىلار باغچىسى<figure><caption>«ياخشىلار باغچىسى»نىڭ ئەرەبچە نەشرى</caption></figure>
<p><hi rend="bold">ياخشىلار باغچىسى</hi> (رياض الصالحين من كلام سيد المرسلين)؛ <ref target="https://ug.wikipedia.org/wiki/مۇھەددىس">ھەدىس ئالىمى</ref> ۋە <ref target="https://ug.wikipedia.org/wiki/فەقىھ">فەقىھ</ref> ئىمام مۇھيىددىن <ref target="https://ug.wikipedia.org/wiki/يەھيا_ئىبنى_شەرەف_ئەننەۋەۋىي">نەۋەۋىي</ref> تەرىپىدىن بىر مۇسۇلماننىڭ كۈندىلىك ھاياتىغا ئالاقىدار ئەقىدە، ئەخلاق، مۇئامىلە ۋە ئايەت ۋە ھەدىسلەر توپلانغان ئەسەردۇر. </p>
<p>ھ. 670 / م. 1272 - يىلى تاماملانغان ئەسەر 19 بۆلۈم، 372 باب ۋە 1905 ھەدىستىن مەيدانغا كەلگەن. </p>
<p>ئىمام نەۋەۋىي بەزىدە ساھابە كىراملارنىڭ سۆزلىرىنىمۇ كەلتۈرگەن، بەزى ھەدىسلەرنىڭ سەنەدلىرىگە باھا بەرگەن، بەزى راۋىيلارنىڭ ئىسم - كۇنيىتى ھەققىدە چۈشەنچە بەرگەن ۋە بەزى ناتونۇش سۆزلەرنى ئىزاھلىغان. </p>
<p>ئەسەرنىڭ مۇھەممەد سالىھ داموللام تەرىپىدىن تەرجىمە قىلىنغان ئۇيغۇرچە نۇسخىسى 2005 - يىلى نەشر قىلىنغان بولۇپ، 372 باب، 1896 ھەدىسنى ئۆز ئىچىگە ئالىدۇ.</p>
<p>بۇ قىممەتلىك ئەسەر ھەدىس شەرىفلەرنىڭ سۈزمىسىدىن ئىبارەت بولۇپ، كەڭ خەلق ئاممىسى ئۈچۈن يېزىلغان بولغاچقا، ئىسلام دۇنياسىدا ئەڭ كۆپ تارقالغان ۋە ھەر ئۆيدە بىردىن ساقلىنىپ ئوقۇلغان پايدىلىق كىتابلارنىڭ بېشىدا كېلىدۇ.</p>






مەنبەلەر

<p>Last edited 6 years ago by <ref target="https://ug.wikipedia.org/wiki/ئىشلەتكۈچى:YiFeiBot">YiFeiBot</ref></p>
</text></body></html>