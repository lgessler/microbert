<html><body><text id="wikipedia_ug_wikipedia_org__13926.html" ns="0" revid="135426" sourceurl="https://ug.wikipedia.org/wiki/%D8%A6%D8%A7%D9%BE%D8%AA%D9%88%DA%AF%D8%B1%D8%A7%D9%81" title="ئاپتوگراف" type="wikipedia">ئاپتوگراف<p>يازغۇچى ئەسىرنىڭ <ref target="https://ug.wikipedia.org/wiki/ئۆز_قولى">ئۆز قولى</ref> بىلەن يېزىلغان <ref target="https://ug.wikipedia.org/wiki/ئەسىلى_قول_يازمىسى">ئەسىلى قول يازمىسى</ref> ياكى <ref target="https://ug.wikipedia.org/wiki/يازغۇچى">يازغۇچى</ref>نىڭ <ref target="https://ug.wikipedia.org/wiki/باشقىلار">باشقىلار</ref>غا يېزىپ بەرگەن <ref target="https://ug.wikipedia.org/wiki/قول_يازمىسى">قول يازمىسى</ref>، <ref target="https://ug.wikipedia.org/wiki/خەتلىرى">خەتلىرى</ref>. كۆپىنچە يازغۇچى ئۆز ئەسىرىنى بىراۋغا تەقدىم قىلغاندا، <ref target="https://ug.wikipedia.org/wiki/ئەستلىك">ئەستلىك</ref> ئۈچۈن بىرەر نەرسە يازىدۇ ياكى يېزىپ قالدۇرىدۇ. شۇنىڭدەك ئاپتورنىڭ شەخسىي ئىمزاسىمۇ ئاپتوگراف دەپ يورۇتۇلىدۇ.</p>
<p><ref target="https://ug.wikipedia.org/wiki/بۈيۈك_كىشىلەر">بۈيۈك كىشىلەر</ref> (<ref target="https://ug.wikipedia.org/wiki/دۆلەت_ئەربابلىرى">دۆلەت ئەربابلىرى</ref>، ئالىم، يازغۇچىلار) نىڭ ئاپتوگرافلىرىنى توپلاش ۋە ئۆگىنىش چوڭ ئەھمىيەتكە ئىگە. شۇنىڭ ئۈچۈن <ref target="https://ug.wikipedia.org/wiki/ئىلمىي_ئورگان">ئىلمىي ئورگان</ref>لار، <ref target="https://ug.wikipedia.org/wiki/مۇزېي">مۇزېي</ref>لار ئاپتوگرافلارنى توپلاش ۋە ئۆگىنىش ئىشى بىلەن مەشغۇل بولىدۇ. <ref target="https://ug.wikipedia.org/wiki/ئابدۇخالىق_ئۇيغۇر">ئابدۇخالىق ئۇيغۇر</ref>ى ئەسەرلىرىنىڭ ئارخىپى ۋە شائىرنىڭ قول يازمىسى <ref target="https://ug.wikipedia.org/wiki/شىنجاڭ_ئىجتىمائىي_پەنلەر_ئاكادېمىيىسى">شىنجاڭ ئىجتىمائىي پەنلەر ئاكادېمىيىسى</ref>نىڭ ئەدەبىيات <ref target="https://ug.wikipedia.org/wiki/ئىنسىتىتۇتى">ئىنسىتىتۇتى</ref>دا ساقلانماقتا. ئىلگىرىكى يازغۇچى، شائىرلارنىڭ ئارخىپى ھەققىدىمۇ شۇنداق دېيىش مۇمكىن.</p>
</text></body></html>