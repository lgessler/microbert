<html><body><text id="wikipedia_ug_wikipedia_org__15245.html" ns="0" revid="140062" sourceurl="https://ug.wikipedia.org/wiki/%D8%AA%DB%95%DB%8B%D8%B1%D8%A7%D8%AA" title="تەۋرات" type="wikipedia">تەۋرات<p><hi rend="bold">تەۋرات</hi>، <hi rend="bold">تورا</hi> ياكى <hi rend="bold">پەنتاتېۇك</hi> (<ref target="https://ug.wikipedia.org/wiki/ئەرەب_تىلى">ئەرەبچە</ref>: تورة <hi rend="italic">tawrat</hi>؛ <ref target="https://ug.wikipedia.org/wiki/ئىبرانى_تىلى">ئىبرانىيچە</ref>: תורה <hi rend="italic">Torah</hi>, <ref target="https://ug.wikipedia.org/wiki/گرېك_تىلى">گرېكچە</ref>: Πεντάτευχος <hi rend="italic">پەنتاتېۋھوس</hi>)، <ref target="https://ug.wikipedia.org/wiki/تاناھ">تاناھ</ref> ۋە <ref target="https://ug.wikipedia.org/wiki/كونا_ئەھد">كونا ئەھد</ref>نىڭ تۇنجى بەش كىتابىغا بېرىلگەن ئىسىم. ھەزرەتى <hi rend="bold"><ref target="https://ug.wikipedia.org/wiki/مۇسا_ئەلەيھىسسالام">مۇسا ئەلەيھىسسالامنىڭ</ref> بەش كىتابى</hi> دەپمۇ بىلىنىدۇ. ئەسلىدە <ref target="https://ug.wikipedia.org/wiki/ئىبرانىي_تىلى">ئىبرانىيچە</ref> يېزىلغاندۇر. پەرۋەردىگار تەرەفىدىن <ref target="https://ug.wikipedia.org/wiki/مۇسا_ئەلەيھىسسالام">مۇسا ئەلەيھىسسالامغا</ref> ۋەھىي قىلىنغانلىقىغا ئىشىنىلىدۇ. تەۋرات كەلىمىسى بەئزىدە تاناھنىڭ تامامى ئۈچۈنمۇ قوللىنىلىدۇ<ref target="http://www.britannica.com/EBchecked/topic/599756/Torah">[1]</ref>.</p>
ئاتالغۇ
<p>تەۋرات ئاتالغۇسى، ئىبرانىچە توراھ سۆزلۈكىنىڭ ئەرەبچە شەكلىنىڭ ئۇيغۇرچە تەلەففۇزىدۇر. ئىبرانىچە ''ئۆرگەتمەك، كۆرسەتمەك، تەئلىم، قانۇن'' دېگەن مەنىلەرگە كېلىدۇ. تەۋراتنى تەشكىل قىلغۇچى كىتابلارنىڭ ئىنگىلىزچە ۋە بەئزى غەرب تىللىرىدا قوللىنىلغان ئىسىملىرى، تەۋراتنىڭ 2. ئەسردە تۈزۈلگەن يۇنانچە\گرىكچە تەرجىمىسىدىن كەلمەكتە. يۇنانچە بولغان <hi rend="italic">Pentatefhos، penta  (بەش)</hi>  ۋە <hi rend="italic">tefhos</hi> (نۇسخا، ) سۆزلۈكلىرىنىڭ بىرلىشىشىدىن تۈزۈلگەن.</p>
<p><ref target="https://ug.wikipedia.org/wiki/خرىستىيان">خرىستىيانلىق</ref>، تەۋراتنى ۋە تاناھنىڭ باشقا كىتابلىرىنى مۇقەددەس بىلۇر، لېكىن پەرۋەردىگارنىڭ <ref target="https://ug.wikipedia.org/wiki/ئىسا_ئەلەيھىسسالام">ئىسا ئەلەيھىسسالام</ref> ۋاستىسى بىلەن يېڭى بىر ئەھد ئىبەرگەنلىكىگە ئىشىنىدۇ. بۇ ۋەجدىن مۇسەۋىي مۇقەددەس كىتابنى كونا ئەھد دەپ ئاتايدۇ. <ref target="https://ug.wikipedia.org/wiki/يەھۇدى_دىنى">يەھۇدىلىك</ref>، ئىسا پەيغەمبەرنى ۋە <ref target="https://ug.wikipedia.org/wiki/يېڭى_ئەھد">يېڭى ئەھد</ref>نى قەبۇل قىلمىغانلىقى ئۈچۈن تاناھنىڭ كونا ئەھد دەپ ئاتىلىشىنى توغرا تاپمايدۇ.</p>
بابلار
<p>مۇسا پەيغەمبەرنىڭ بەش كىتابى تۆۋەندىكىلەردۇر:</p>
<list type="unordered"><item><hi rend="bold">تەكۋىن</hi> ياكى <hi rend="bold">ياراتىلىش</hi>:</item></list>
<p>دۇنيانىڭ ۋە ئىنساننىڭ يارىتىلىشىنى، جەننەتتىن قوغلىنىش، <ref target="https://ug.wikipedia.org/wiki/نۇھ_ئەلەيھىسسالام">نۇھ</ref> <ref target="https://ug.wikipedia.org/wiki/توپان_بالاسى">توپانى</ref>، ئىبرانىي خەلقىنىڭ ئاتالارى بولمىش <ref target="https://ug.wikipedia.org/wiki/ئىبراھىم_ئەلەيھىسسالام">ئىبراھىم</ref>، <ref target="https://ug.wikipedia.org/wiki/يەئقۇب_ئەلەيھىسسالام">يەئقۇب</ref> ۋە <ref target="https://ug.wikipedia.org/wiki/يۇسۇف_ئەلەيھىسسالام">يۇسۇفنى</ref> ئاڭلىتىدۇ.</p>
<list type="unordered"><item><hi rend="bold">چىقىش</hi> ياكى <hi rend="bold">مىسىردىن چىقىش</hi>:</item></list>
<p>يەھۇدىي خەلقىنىڭ مۇسا پەيغەمبەر رەھبەرلىكىدە مىسىردىن چىقىشىنى ۋە 40 يىل بويىچە سىنا چۆلىدە كېزىشىنى، <ref target="https://ug.wikipedia.org/wiki/ئون_ئەمر">ئون ئەمر</ref>نىڭ نازىل بولىشىنى، ئاساسىي قائىدىلەرنىڭ قەبۇلى ئاڭلىتىدۇ.</p>
<list type="unordered"><item><hi rend="bold">لەۋىلىلەر</hi>:</item></list>
<p><ref target="https://ug.wikipedia.org/wiki/ھارۇن">ھارۇننىڭ</ref> ئوغۇللىرىنىڭ كاھىن ئاتىلىشىنى ۋە كونا ئىسرائىلنىڭ تىۋىنىش ئۇسۇللىرىنى ئاڭلىتىدۇ.</p>
<list type="unordered"><item><hi rend="bold">سانلار</hi> ياكى <hi rend="bold">چۆلدە ساناق</hi>:</item></list>
<p><ref target="https://ug.wikipedia.org/wiki/ئىسرائىلىيە">ئىسرائىل</ref> خەلقىنىڭ سىنا تېغىدىن كۆچۈپ <ref target="https://ug.wikipedia.org/wiki/كەنئان">كەنئان</ref> مەملىكىتىنىڭ شەرقى چىگرالىرىغا بارغۇنچە بولغان كەچۈرمىشلىرىنى ئاڭلىتىدۇ. شۇنداقلا <ref target="https://ug.wikipedia.org/wiki/كەنئان">كەنئان</ref> چىگرىسىدا تەڭرىنىڭ مۇسا ۋاستىسى بىلەن ئىبەرگەن قانۇنلىرىنى ئۆز ئىچىگە ئالىدۇ. </p>
<list type="unordered"><item><hi rend="bold">تەسنىيە</hi> ياكى <hi rend="bold">قانۇننىڭ تەكرارى</hi>:</item></list>
<p>مۇسا پەيغەمبەرنىڭ ۋافاتىدىن بۇرۇن موئاۋ چۆلىدە خەلقىغە بەرگەن ئۆگۈتلىرىنى ئۆز ئىچىگە ئالىدۇ.</p>
ئىسلام ئىتىقادىغا كۆرە تەۋرات
<p><ref target="https://ug.wikipedia.org/wiki/قۇرئان_كەرىم">قۇرئان كەرىمدە</ref> تەۋراتنىڭ اللە تەرەفىدىن <ref target="https://ug.wikipedia.org/wiki/مۇسا_ئەلەيھىسسالام">مۇسا ئەلەيھىسسالامغا</ref> نازىل قىلىنغان بىر كىتاپ ئىكەنلىكى ئىپادە قىلىنىدۇ.</p>
<p>ئاندىن ئۇلار (يەئنى ئىسرائىل ئەۋلادى) ئكز پەرۋەردىگارىغا مۇلاقەت بولىدىغانلىقىغا ئىشەنسۇن دەپ، ياىشىلىق قىلغان ئادەمگە بېرىدۇرغان نېئمىتىمىزنى مۇكەممەللەشتۈرۈش، (ئىسرائىل <hi rend="bold">ئەۋلادىنىڭ دىنى ئىشلىرىدا ئىھتىياجلىق بولغان) ھەر بىر نەرسىنى تەفسىلى بايان قىلىش، (ئىسرائىل ئەۋلادىنى) ھىدايەت قىلىش ۋە (ئۇلارغا) رەھمەت قىلىش يۈزىسىدىن، مۇساغا كىتاب (يەئنى تەۋرات) ئاتا قىلدۇق. (<ref target="https://ug.wikipedia.org/wiki/سۇرە_ئەنئام">سۇرە ئەنئام</ref>: 154)</hi></p>
<p><hi rend="bold">قۇرئاندىن ئىلگىرى مۇسانىڭ كىتابى</hi> <hi rend="bold">(يەئنى تەۋرات) ئەھلى جاھانغان پېشۋا ۋە رەھمەت ئىدى. بۇ ئەرەب تىلىدىكى كىتابدۇر، (ئىلگىرىكى كىتابلارنى) تەسدىق قىلغۇچىدۇر، (اللە ئۇنى) زالىملارنى ئاگاھلاندۇرۇش ئۈچۈن، ياخشى ئىش قىلغۇچى مۆئمىنلەرگە (جەننەت بىلەن) خوشخەۋەر بېرىش ئۈچۈن نازىل قىلدى. (<ref target="https://ug.wikipedia.org/wiki/سۇرە_ئەھقاف">سۇرە ئەھقاف</ref>: 12)</hi></p>
<p>مۇسۇلمانلار تەۋراتنى مۇقەددەس كىتاب دەپ قەبۇل قىلىدۇ، لېكىن ئەسىل مەتنىنىڭ ۋاقىتنىڭ ئۆتۈشى بىلەن ئۆزەەرتىلگەنلىكىگە ئىشىنىدۇ.</p></text></body></html>