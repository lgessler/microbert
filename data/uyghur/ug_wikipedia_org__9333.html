<html><body><text id="wikipedia_ug_wikipedia_org__9333.html" ns="0" revid="147896" sourceurl="https://ug.wikipedia.org/wiki/%D9%82%DB%87%D8%AA%D8%A7%D8%AF%D8%BA%DB%87%D8%A8%D9%89%D9%84%D9%89%D9%83" title="قۇتادغۇبىلىك" type="wikipedia">قۇتادغۇبىلىك
قاراڭ/Qarang/қараң: <ref target="https://ug.wikipedia.org/wiki/Qutad-ghu_Bilig">ئۇيغۇر لاتىن ئېلىپبەسى/Uyghur latin élipbesi/уйғур латин елипбәси</ref>, [[{{{2}}}|ئۇيغۇر كىرىل ئېلىپبەسى/Uyghur kiril élipbesi/уйғур кирил елипбәси]]

<p><hi rend="bold">قۇتادغۇ بىلك</hi> (<hi rend="italic">ئۇيغۇر لاتىن</hi> Qutadghu Bilig، <hi rend="italic">تەلەڧڧۇزى</hi>: /kuːˈtɑːdɡuː ˈbɪlɪk/) (<hi rend="italic">بەخت كەلتۈرگۈچى بىلم</hi> ياكى <hi rend="italic">بەخت - سائادەتكە ئېرىشتۈرگۈچى بىلىم</hi>) -- تۈرك تائىڧىلىرىدىن ئۇيغۇر خەلقىنىڭ 11- ئەسردە ياشىغان بۈيۈك مۇتەڧەككۇر شائىرى <ref target="https://ug.wikipedia.org/wiki/يۈسۈپ_خاس_ھاجىپ">يۈسۈپ خاس ھاجىپ</ref> تەرەڧىدىن يازىلغان چوڭ ھەجىملىك داستان. بۇ داستان قەدىمكى زامان ئۇيغۇر يازما ئەدەبىياتىدىن ھازىرچە بىزنىڭ دەۋرىمىزگە يېتىپ كەلگەن يېگانە بەدئىي ئەسەر ۋە 11- ئۇيغۇر ئەدەبىي تىلىنىڭ ئەڭ ياخشى نۇمۇنەسىدۇر. 
بۇ ئەسەر 1980- يىلى تومۇز\ئاۋغۇست ئېيىدا ھامۇت ئېنىموڧ مەسئۇللىغىدا بىر تەھرىر ھەيئىتى قۇرۇلۇپ ئەسەرنىڭ ھازىرىقى زامان ئۇيغۇر تىلىدىكى نەزمىي ۋە نەسرىي يەشمىسى بىلەن خەنزۇچە تەرجىمىسى، ئاخىرىدا ئىندېكس (سۆزلۈك) قىسمىنى نەشرگەتەييارلاش قارا قىلىنىغان. 1984- يىلى 5- ئايدا تۇنجى قېتىم <ref target="https://ug.wikipedia.org/wiki/بېيجىڭ">بېيجىڭ</ref> شەھرىدە <ref target="https://ug.wikipedia.org/wiki/مىللەتلەر_نەشرىياتى">مىللەتلەر نەشرىياتى</ref> تەرىپىدىن نەشر قىلىندى. </p>
ئەسەر ئۈستىدە ئىشلىگەنلەر
<list type="unordered"><item>نەزمىي يەشمىسىنى ئىشلىگۈچىلەر</item></list>
<p><ref target="https://ug.wikipedia.org/wiki/ئابدۇرېھىم_ئۆتكۈر">ئابدۇرېھىم ئۆتكۈر</ref><ref target="https://ug.wikipedia.org/wiki/ئەھمەد_زىيائى">ئەھمەد زىيائى</ref>مەمتېمىن يۈسۈپ</p>
<list type="unordered"><item>ترانسكرىپيىلىك مەتنىنى ئىشلىگۈچىلەرئابدۇشۈكۇر تۇردىئابدۇللاھ مۇھەممەدىمەھمۇد زەيدى</item></list>
ئەسەر ھەققىدە
<p>بۇ ئەسەر 462- ھىجرىدە 18 ئاي تاماملانغان. مىلادى بويىچە 1069 - 1070- يىللارغا توغرا كېلىدۇ.</p>
<list type="unordered"><item>ۋىئانا نۇسخاسى مىلادى 1439- يىلى ھېرات شەھرىدە ھەسەن قارا سايىل شەمس دېگەن كىشى تەرىپىدىن قەدىمكى ئۇيغۇر يېزىغىدا كۆچۈرۈلۈپ 1474- يىلى <ref target="https://ug.wikipedia.org/wiki/ئىستانبۇل">ئىستانبۇل</ref>غا كەلتۈرۈلگەن ۋە كېيىن [[ئاۋىستىرىيلىك شەرقشۇناس ھاممىر پورگىشتال بۇ نۇسخىنى ۋىئانا ئوردا كۈتۈپخانىسگە كەلتۈرگەن. بۇ ھازىرمۇ شۇ كۈتۈپخانىدا ساقلانماقتا. بۇ نۇسخا <ref target="https://ug.wikipedia.org/wiki/ھېرات">ھېرات</ref> شەھرىدە كۆچۈرۈلگەنلىكى ئۈچۈن ھېرات نۇسخاسى دەپمۇ ئاتىلىدۇ.</item>
<item>قاھىرا نۇسخاسى ئەرەب ھەرىڧلىرى ئاساس قىلىنغان ئۇيغۇر يېزىقىدا كۆچۈرۈلگەن بولۇپ، قاھىرەدىكى «<ref target="https://ug.wikipedia.org/wiki/ھېدۋ">ھېدۋ</ref>» (<ref target="https://ug.wikipedia.org/wiki/قىرال">قىرال</ref>) كۈتۈپخانىسىدە ساقلانماقتا.</item>
<item>ڧەرغانە نۇسخاسى ھەم ئەرەب ھەرىڧلىرى ئاساس قىلىنغان ئۇيغۇر يېزىقىدا كۆچۈرۈلگەن ۋە ھەممىدىن تولۇق نۇسخا بولۇپ، بۇ نۇسخانى تۇنجى بولۇپ <ref target="https://ug.wikipedia.org/wiki/تاتار">تاتار</ref> ئالىمى <ref target="https://ug.wikipedia.org/wiki/زەكى_ۋەلىدى_توغان">زەكى ۋەلىدى توغان</ref> 1914- يىلى ڧەرغانەنىڭ نەمەنگان شەھرىدىكى مۇھەممەد ھاجى ئىشان لالەرىش دېگەن كىشىنىڭ شەخسىي كۈتۈپخانسىدە كۆرگەن ۋە بۇ ھەقتە خەۋەر ئېلان قىلغان.</item></list>
<p>بۇ 3 خىل كۆچۈرمە نۇسخادا بېيىتلار سانى ھەرخىل بولۇپ، قاھىرە نۇسخاسىدا 5400 بېيىت بولسا، ڧەرغانە نۇسخاسىدا 6095 بېيىت باردۇر، ۋىئانا نۇسخاسى تېخىمۇ تولىقسىزدۇر.</p>
<p>ئەسەرنىڭ <ref target="https://ug.wikipedia.org/wiki/ۋيېنا_نۇسخسى">ۋيېنا نۇسخسى</ref>، <ref target="https://ug.wikipedia.org/wiki/ڧەرغانە_نۇسخىسى">ڧەرغانە نۇسخىسى</ref> ۋە <ref target="https://ug.wikipedia.org/wiki/قاھىرە_نۇسخىسى">قاھىرە نۇسخىسى</ref> قاتارلىق نۇسخىلىرى بار.</p>

ئەسەردىن ئۈزۈندىلەر
<p>كۆر، ئارسلان بۇلۇ بىرسە ئىتقا باشى،بۇ ئىت بارچا ئارسلان بۇلۇر ئۆز تۈشى.قالى بولسا ئارسلانغا ئىت باشچىسى،ئول ئارسلان بولۇر بارچە ئىت ساقشى.</p>
<p>(بولىۋەرسە ئىتقا، كۆر، باش ئارسلان،بولۇر ئىتلار ھەممە ئارسلانسىمان.ئەگەر بولسا ئىت ئۇ ئارسلانغا باش،بولۇر ئارسلانلار ھەم ئىتتەك ھامان.)</p>
<p>بودۇم ئوقتەگ ئەردى، كۆڭۈل ئەردى يا،كۆڭۈل قىلغۇ ئوقتەگ بودۇم بولدى يا.</p>
<p>(بويۇم ئىدى ئوقتەك، كۆڭۈل ئىدى يا،كۆڭۈل قىلغۇ ئوقتەك، بويۇم بولدى يا.)</p>
مەنبەلەر
<p>1. قۇتادغۇ بىلك، 1984- يىل نەشرى</p>
</text></body></html>