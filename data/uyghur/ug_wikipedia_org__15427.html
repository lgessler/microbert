<html><body><text id="wikipedia_ug_wikipedia_org__15427.html" ns="0" revid="152035" sourceurl="https://ug.wikipedia.org/wiki/%D8%A6%D9%88%D9%82_%D8%AF%DB%86%D9%84%DB%95%D8%AA%D9%84%DB%95%D8%B1" title="ئوق دۆلەتلەر" type="wikipedia">ئوق دۆلەتلەر<figure><caption>II. دۇنيا ئۇرۇشىغا قاتناشقان ئەللەر
ئىتتىپاقداش دۆلەتلەر يېشىل (پېئورل خاربور ھۇجۇمىدىن كېيىن قوشۇلغانلار ئوچۇق يېشىل)، ڧاشىت دۆلەتلەر كۆك (ئىشغال ۋە بېسۋىلىنغان دۆلەتلەرنى ئۆز ئىچىگە ئالىدۇ) ۋە بىتەرەپ دۆلەتلەر كۈلرەڭ ئىپادىلەنگەن.
</caption></figure>
<figure><caption>1941 -1942 يىللاردىكى ياۋروپا</caption></figure>
<p>ئوق دۆلەتلەر (گېرمانچە:<hi rend="italic">Achsenmächte</hi>، ئىتالىيەچە:<hi rend="italic">Potenze dell'Asse</hi>، ياپونچە: 枢軸国 <hi rend="italic">Sūjikukoku</hi>)، <ref target="https://ug.wikipedia.org/wiki/ئىككىنچى_دۇنيا_ئۇرۇشى">ئىككىنچى دۇنيا ئۇرۇشىدا</ref> <ref target="https://ug.wikipedia.org/wiki/ئىتتىپاقداش_دۆلەتلەر">ئىتتىپاقداش دۆلەتلەر</ref> لاگىرىغا قارشى ئاساسلىق <ref target="https://ug.wikipedia.org/wiki/گېرمانىيە">گېرمانىيە</ref>، <ref target="https://ug.wikipedia.org/wiki/ئىتالىيە">ئىتالىيە</ref> ۋە <ref target="https://ug.wikipedia.org/wiki/ياپونىيە">ياپونىيەنىڭ</ref> بۇنىڭدىن باشقا <ref target="https://ug.wikipedia.org/wiki/ۋېنگرىيە">ھونگىرىيە</ref>، <ref target="https://ug.wikipedia.org/wiki/رۇمىنىيە">رومانىيە</ref>، <ref target="https://ug.wikipedia.org/wiki/بۇلغارىيە">بۇلغارىيە</ref>، <ref target="https://ug.wikipedia.org/wiki/ڧىنلاندىيە">ڧىنلاندىيە</ref>، <ref target="https://ug.wikipedia.org/wiki/مۇستەقىل_كرودىيە">مۇستەقىل كرودىيە</ref>، <ref target="https://ug.wikipedia.org/wiki/ۋىكي_ڧرانسىيسى">ۋىكي ڧرانسىيسى</ref>، <ref target="https://ug.wikipedia.org/wiki/ئالبانىيە">ئالبانىيە</ref>، <ref target="https://ug.wikipedia.org/wiki/ئېفىئوپىيە">ئېڧىئوپىيە</ref>، <ref target="https://ug.wikipedia.org/wiki/مانجۇرىيە">مانجۇرىيە</ref>، <ref target="https://ug.wikipedia.org/wiki/تايلاند">تايلاند</ref>، <ref target="https://ug.wikipedia.org/wiki/بىرما">بېرما</ref>، <ref target="https://ug.wikipedia.org/wiki/ھىندىستان">ھىندىستان</ref>، <ref target="https://ug.wikipedia.org/wiki/ڧىلىپپىن">ڧىللىپىنلەر</ref> ۋە <ref target="https://ug.wikipedia.org/wiki/ئىراق">ئىراق</ref> قاتارلىقلار تەشكىل قىلغان بىرلىك. شۇنداقلا <ref target="https://ug.wikipedia.org/wiki/ئىران">ئىران</ref> شاھى <ref target="https://ug.wikipedia.org/wiki/رىزا_پەھلېۋىي">رىزا پەھلېۋىي</ref> گېرمانىيە تەرەپتارلىقىنى ئىزھار قىلغان. ئىسپانىيە بولسا ئوق كۈچلەرنىڭ تەرەپتارى سۈپىتىدە قالغان.</p>
<p>ئوق سۆزى، (<ref target="https://ug.wikipedia.org/wiki/ئىنگىلىز_تىلى">ئىنگ</ref>:<hi rend="italic">Axis</hi>) بۇ ئىتتىپاقنى بىلدۈرۈش ئۈچۈن تۇنجى قېتىم ڧاشىست ھونگىر رەھبەر <ref target="https://ug.wikipedia.org/wiki/گيۇلا_گۆمبۆس">گيۇلا گۆمبۆس</ref> تىرىپىدىن قوللىنىلغان. 1936 دا <ref target="https://ug.wikipedia.org/wiki/بېنىتو_موسسولىنى">بېنىتو موسسولىنى</ref> تەرىپىدىن تۇنجى قېتىم رەسمىي قوللىنىلدى.</p>
ئوقلارنىڭ ئاساسلىق نىشانلىرى
<list type="unordered"><item><ref target="https://ug.wikipedia.org/wiki/گېرمانىيە"><hi rend="bold">گېرمانىيە</hi></ref>: <ref target="https://ug.wikipedia.org/wiki/ئادولڧ_ھېتلىر">ئادولڧ ھېتلىر</ref>، ئەۋۋەلا <ref target="https://ug.wikipedia.org/wiki/ئوتتۇرا_ياۋروپا">ئوتتۇرا ياۋروپا</ref>، كېيىن <ref target="https://ug.wikipedia.org/wiki/شەرقىي_ياۋروپا">شەرقىي</ref> ۋە <ref target="https://ug.wikipedia.org/wiki/غەربىي_ياۋروپا">غەربىي ياۋروپا</ref>نى گېرمانىيە توپراقلىرىغا قوشۇشنى مەقسەد قىلاتتى. ئىككىنچى پىلانى بولسا <ref target="https://ug.wikipedia.org/wiki/ئاسىيا">ئاسىيا</ref>نى، بولۇپمۇ <ref target="https://ug.wikipedia.org/wiki/سوۋېت_ئىتتىپاقى">سوۋېت ئىتتىپاقى</ref> ۋە <ref target="https://ug.wikipedia.org/wiki/يېقىن_شەرق">يېقىن شەرقتىكى</ref> ئىستراتېگيىلىك نۇقتىلارنى قولغا كىرگۈزۈش ئىدى.</item>
<item><hi rend="bold"><ref target="https://ug.wikipedia.org/wiki/ئىتالىيە">ئىتالىيە</ref></hi>: <ref target="https://ug.wikipedia.org/wiki/بىرىنچى_دۇنيا_ئۇرۇشى">I. دۇنيا ئۇرۇشىدا</ref> مۇرادىغا يېتەلمىگەن ئىتالىيە تار بىر مۇستەملىكە ساھەسى بىلەن سانائىتىنى ئاتقارىشقا تىرىشۋاتاتتى. شۇنداقلا 1. دۇنيا ئۇرۇشىدا <ref target="https://ug.wikipedia.org/wiki/ئانتانتا_دۆلەتلىرى">ئانتانتا دۆلەتلىرى</ref> بىلەن ئىدىيە جەھەتتىن پەرق كۆرۈلگەن ئىتالىيە <ref target="https://ug.wikipedia.org/wiki/بېنىتو_موسسولىنى">موسسولىنىنىڭ</ref> ڧاشىست سىياسەتلىرى سەۋەبىدىن ياۋروپادا كۆزگە سىغمايۋاتاتتى. ئىتالىينىڭ قەدىم رىم ئىمپېرىيىسىدەك كۈچلۈك بىر دۆلەت بولىشىنى ئارزۇ قىلغان موسسولىنى گېرمانىيە بىلەن يېقىنلىشىپ ئوق دۆلەتلەر گۇرۇھىا ئۇرۇشقا كىرگەن. ئىتالىيە؛ شىمالىي ئاڧرىقا ۋە بالقانلاردا ئىلگىرلىگەنىدى.</item>
<item><hi rend="bold"><ref target="https://ug.wikipedia.org/wiki/ياپونىيە">ياپونىيە</ref></hi>: <ref target="https://ug.wikipedia.org/wiki/بىرىنچى_دۇنيا_ئۇرۇشى">I. دۇنيا ئۇرۇشىدىن</ref> كېيىن گېرمانىيەنىڭ يىراق شەرق مۇستەملىكىلىرى ياپونىيەگە بېرىلگەنىدى. ئۇنىڭ ئۈستىگە جۇڭگونىڭ بىر بۆلىكىمۇ ياپونىيەنىڭ ھاكىمىيىتىدە ئىدى. پەقەت بۇ قەدەر مۇستەملىكىمۇ تېز سۈرەتتە سانائەتلەشكەن ۋە كۈچلەنگەن ياپون ئىقتىسادىنى تويغۇزالمايۋاتاتتى. ئىقتىسادىي مەنپەتلەر ئۈچۈن <ref target="https://ug.wikipedia.org/wiki/ئا_ق_ش">ئا ق ش</ref> بىلەن يېقىنلاشقان ياپونىيە، ئۇرۇشنىڭ پارتىلىشى بىلەن گېرمانىيەگە يېقىنلاشقانىدى. پېئورل خاربور ھۇجۇمى بىلەن ئا ق ش نىڭ ئۇرۇشقا كىرىشىگە سەبەب بولغان.</item></list>
<p>بۇ ئۈچ ئاساسلىق ئوق دۆلىتىنىڭ سىرتىدا ھونگىرىيە، رومانىيە، ڧىنلاندىيە ۋە بۇلغارىيەگە ئوخشىغان دۆلەتلەر يېڭى توپراق قازىنىش ۋە كونا دۈشمەنلىرىدىن ئۆچ ئېلىش ئۈچۈن ئوق دۆلەتلەرگە قوشۇلغان.</p>

ئوق دۆلەتلەرنىڭ تېزىملىكى
<list type="unordered"><item> ناتسېس گېرمانىيە</item>
<item> ئىتالىيە قراللىقى</item>
<item> ياپون ئىمېرىيىسى</item>
<item> ڧىنلاندىيە</item>
<item> ۋىكي ڧرانسىيىسى</item>
<item> ھونگىرىيە قراللىقى</item>
<item> رومانىيە قراللىقى</item>
<item> بۇلغارىيە قراللىقى</item>
<item> مۇستەقىل كرودىيە دۆلىتى</item>
<item> بۈيۈك ئالبانىيە</item>
<item> ئېڧىئوپىيە</item>
<item> مانجۇرىيە</item>
<item> تايلاند</item>
<item> بېرما</item>
<item> موڭغۇل ئاپتونوم ھۆكۈمىتى</item>
<item> ئىراق قراللىقى<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-Young,_Sh.:_7-1">[1]</ref><ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-2">[2]</ref></item>
<item> سلوۋاكىيە</item>
<item> سېربىيە</item>
<item> قاراتاغ</item>
<item> يوگوسلاۋىيە قراللىقى</item></list>

مۇناسىۋەتلىك ماددىلار
<list type="unordered"><item><ref target="https://ug.wikipedia.org/wiki/ئىتتىپاقداش_دۆلەتلەر">ئىتتىپاقداش دۆلەتلەر</ref></item>
<item><ref target="https://ug.wikipedia.org/wiki/ئىككىنچى_دۇنيا_ئۇرۇشى">II. دۇنيا ئۇرۇشى</ref></item></list>
</text></body></html>