<html><body><text id="wikipedia_ug_wikipedia_org__11486.html" ns="0" revid="67072" sourceurl="https://ug.wikipedia.org/wiki/%DA%AF%DB%88%D9%84%D8%A8%D8%A7%DA%BE%D8%A7%D8%B1_%D9%85%DB%87%DA%BE%DB%95%D9%85%D9%85%DB%95%D8%AF%D8%A6%D9%89%D9%85%D9%89%D9%86" title="گۈلباھار مۇھەممەدئىمىن" type="wikipedia">گۈلباھار مۇھەممەدئىمىن
<p>گۈلباھار مۇھەممەدئىمىن 1968-يىلى 8-ئايدا يېڭسار ناھىيىسىنىڭ توپلۇق يېزىسىدا ئوقۇتقۇچى ئائىلىسىدە دۇنياغا كەلگەن. 1987-يىلى قەشقەر دارىلمۇئەللىمىن مەكتىپىنىڭ گۈزەل سەنئەت كەسپىنى پۈتتۈرگەن. كېيىن ئالىي مائارىپ بويىچە ئۆزلۈكىدىن ئۆگىنىپ ئۇيغۇر تىل ئەدەبىياتى كەسپى بويىچە تولۇق كۇرۇسنى پۈتتۈرگەن. ئۇ ھازىر <ref target="https://ug.wikipedia.org/wiki/يېڭىسار_ناھىيىسى">يېڭسار ناھىيە</ref> ئوچار ئوتتۇرا مەكتەپتە ئوقۇتقۇچىلىق قىلىۋاتىدۇ.</p>
<p>گۈلباھار مۇھەممەدئىمىن 1986-يىلى «تارىم» ژورنىلىدا ئېلان قىلىنغان بىر تۈركۈم شېئىرلىرى بىلەن ئەدەبىيات سېپىگە كىرىپ كەلگەن. «تاڭدىكى ئۇچقۇنلار» قاتارلىق بىرلەشمە توپلاملارغا شېئىرلىرى كىرگۈزۈلگەن. «گۈلگە ئوخشىسام» ناملىق شېئىرى 1999-يىلى «قەشقەر ئەدەبىياتى» ژورنىلى تەرىپىدىن مۇنەۋۋەر شېئىر ئىجادىيىتى مۇكاپاتىغا ئېرىشكەن.</p>
<p>ئۇ ھازىر جۇڭگۇ ئازسانلىق مىللەت يازغۇچىلىرى ئىلمىي جەمئىيىتىنىڭ ئەزاسى، قەشقەر ۋىلايەتلىك يازغۇچىلار جەمئىيىتىنىڭ ئەزاسى.</p></text></body></html>