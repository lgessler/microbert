<html><body><text id="wikipedia_ug_wikipedia_org__15510.html" ns="0" revid="141362" sourceurl="https://ug.wikipedia.org/wiki/%D8%A6%DB%95%DA%BE%D9%84%D9%89_%D8%B3%DB%87%D9%86%D9%86%DB%95_%DB%8B%DB%95%D9%84%D8%AC%D8%A7%D9%85%D8%A7%D8%A6%DB%95" title="ئەھلى سۇننە ۋەلجامائە" type="wikipedia">ئەھلى سۇننە ۋەلجامائە
<p><hi rend="bold">ئەھلى سۇننە ۋەلجامائە</hi>، <hi rend="bold">ئەھلى سۇننەت</hi> ياكى <hi rend="bold">سۇننىلىك</hi> (<ref target="https://ug.wikipedia.org/wiki/ئەرەب_تىلى">ئەرەبچە</ref>: أهل السنة والجماعة)، <ref target="https://ug.wikipedia.org/wiki/ئىسلام_دىنى">ئىسلام دىنىغا</ref> مەنسۇب، كۈنىمىزدىكى ئىككى چوڭ مەزھەبنىڭ بىرى (يەنە بىرى <ref target="https://ug.wikipedia.org/wiki/شىئەلەر">شىئەلىك</ref>)ۋە ئەڭ چوڭىدۇر. مۇسۇلمان ئالەمىنىڭ 83% لىك بىر قىسمى ئەھلى سۇننە ۋەلجامائەگە مەنسۇبدۇر. بەئزىدە سۇننىي ئىسلام ياكى سۈننىي مەزھىبى ئىپادىسىمۇ قوللىنىلىدۇ. سۇننى ئېقىمى ئۆز ئىچىدە كۈنىمىزدە مەۋجۇت ئەقائىد مەزھىبى (<ref target="https://ug.wikipedia.org/wiki/ماتۇرىدىيە">ماتۇرىدىلىك</ref> - <ref target="https://ug.wikipedia.org/wiki/ئەشئارىيە">ئەشئارىلىك</ref>)، تۆرت فىقىھ مەزھىبى (<ref target="https://ug.wikipedia.org/wiki/ھەنەفىي_مەزھىپى">ھەنەفىي</ref>، <ref target="https://ug.wikipedia.org/wiki/شافىئىي_مەزھىپى">شافىي</ref>، <ref target="https://ug.wikipedia.org/wiki/مالىكىي_مەزھىبى">مالىكىي</ref>، <ref target="https://ug.wikipedia.org/wiki/ھەنبەلىي_مەزھىبى">ھەنبەلىي</ref>) ئۆز ئىچىگە ئالماقتا.</p>
سۇننىي ئىتىقاد مەزھەبلىرى
<hi rend="italic">ئانا تېما:</hi> <ref target="https://ug.wikipedia.org/wiki/ئىسلام_دىنى_ئىتىقاد_مەزھەبلىرى"><hi rend="italic">ئىسلام دىنى ئىتىقاد مەزھەبلىرى</hi></ref>
<list type="unordered"><item><ref target="https://ug.wikipedia.org/wiki/ماتۇرىدىيە">ماتۇرىدىيە</ref> — <ref target="https://ug.wikipedia.org/wiki/ئەبۇ_مەنسۇر_ئەل_ماتۇرىدى">ئەبۇ مەنسۇر ئەل ماتۇرىدى</ref> (؟-ئۆ.994) تەرىپىدىن قۇرۇلغان. <ref target="https://ug.wikipedia.org/wiki/ئوتتۇرا_ئاسىيا">ئوتتۇرا ئاسىيا</ref>دىكى تۈركىي قەۋىملەر تەرىپىدىن قەبۇل قىلىنغۇچە كۆپ تونۇلمىغان بىر ئەقائىد مەزھىبى ئىدى. تارىختا ئوتتۇرا ئاسىيا، ئاڧغانىستان، پاكىستان، تۈركىيە قاتارلىق ئەللەردىكى تۈركىي ۋە باشقا مۇسۇلمان توپلۇقلارنىڭ زور كۆپچىلىكى ماتۇرىدى مەزھىبىگە باغلانغان. شۇنداقلا شاڧىي، مالىكىي ۋە ھەنبەلى ڧىقىھ مەزھەبلىرى ئەشئارىيە ئىتىقاد مەزھىبىگە باغلىق بولسا، ھەنەڧىي ڧىقىھ مەزھىبى ئىزباسارلىرى ماتۇرىدىيلىك مەزھىبىنى قەبۇل كۆرگەنلەر. ماتۇرىدىلىك، تەڭرىنىڭ بارلىقىنى ئەقىل يۈرگۈزۈش بىلەن بىلىش مۇمكىن دەپ قارايدۇ.</item>
<item><ref target="https://ug.wikipedia.org/wiki/ئەشئارىيە">ئەشئارىيە</ref> — ئەبۇل ھەسەن ئەلى ئەل ئەشئارى (873-935) تەرىپدىن قۇرۇلغان. مۇسۇلمان ڧەقىھ ۋە نۇرغۇن سۇننى سۇڧىنىڭ ھۆرمىتىنى قازانغان ۋە ئۆزىمۇ بىر سوڧى بولمىش <ref target="https://ug.wikipedia.org/wiki/ئىمام_غەززالى">ئىمام غەززالى</ref> تەرىپىدىن قەبۇل قىلىنغان بىر كەلام مەزھىبىدۇر.</item></list>
سۇننىي ڧىقىھ مەزھەبلىرى
<hi rend="italic">ئانا تېما: <ref target="https://ug.wikipedia.org/wiki/ڧىقىھ_مەزھەبلىرى">ڧىقىھ مەزھەبلىرى</ref> ۋە <ref target="https://ug.wikipedia.org/wiki/ڧىقىھ">ڧىقىھ</ref></hi>
<p>سۇننىي ڧىقىھ مەزھەبلىرى <ref target="https://ug.wikipedia.org/wiki/ھەنەفىي_مەزھىپى">ھەنەڧىي</ref>، <ref target="https://ug.wikipedia.org/wiki/شافىئىي_مەزھىپى">شاڧىئي</ref>، <ref target="https://ug.wikipedia.org/wiki/مالىكىي_مەزھىبى">مالىكىي</ref>، ۋە <ref target="https://ug.wikipedia.org/wiki/ھەنبەلىي_مەزھىبى">ھەنبەلى</ref> مەزھەبلىرىدىن تەشكىل تاپىدۇ. بۇ تۆرت مەزھەبتىن تۇنجىسى بولغان ھەنەڧىي مەزھىبى ئەقائىدتە ماتۇرىدىيەگە باغلىق بولۇپ، شاڧىئي، مالىكىي ۋە ھەنبەلى مەزھەبلىرى <ref target="https://ug.wikipedia.org/wiki/ئەشئارىيە">ئەشئارىيە</ref>گە باغلىقتۇر. ئەھلى سۈننەتنىڭ ئىتىقادىي مەزھەبلىرى بولمىش ئەشئارىيە ۋە ماتۇرىدىيە مەزھەبلىرى ئارىسىدا ئىتىقادىي تەرەپتىن چوڭ پەرق يوق. ئىتىقاد سەۋىيەسىدىكى پەرقلەر پەقەتلا ئۇششاق ھالقىلاردىن ئىبارەت. ئەمما ڧىقھى مەسىلىلەردە يەئنى تەتبىق ۋە ئىبادەتلەردە تۆرت ڧىقھى مەزھەب ئارىسىدا بەئزى ڧەرقلەر باردۇر.</p>
<p>ھەنبەلى مەزھىبىدىن ئايرىلىپ چىققان ئىبنى تەيمىييە ۋە ئىبنى قەييۇم ئەل جەۋزىييەگە ئوخشاش ئالىملارنىڭ ڧىقھى كۆرۈشلىرى كۈنىمىزدە، 18- ئەسردە <ref target="https://ug.wikipedia.org/wiki/ئەرەب_يېرىم_ئارىلى">ئەرەبىستاندا</ref> دىنىي ۋە سىياسىي بىر ھەرىكەت شەكلىدە ئوتتۇرىغا چىققان <ref target="https://ug.wikipedia.org/wiki/ۋەھھابىيلىك">ۋەھھابىيلىك</ref> دائىرىسىدە تونۇلۇپ مەۋجۇدىيىتىنى سۈردۈرمەكتە. ئىبنى تەيمىييەنىڭ قاراشلىرىنى تېخىمۇ ئاشقۇن بىر ھالغا كەلتۈرگەن <ref target="https://ug.wikipedia.org/wiki/سەئۇدى_ئەرەبىستان">سەئۇدى ئەرەبىستان</ref> ۋەھھابىيلەرىدۇر. ۋەھھابىيلەرنىڭ بەئزى ئىتىقادىي كۆرۈشلىرى ئەھلى سۈننە ۋەلجامائەدىن ڧەرقلىقتۇر. بۇ ۋەجدىن سۇننىيلەر، ۋەھھابىيلەرنى ئەھلى سۈننەتتىن دەپ سانىمايدۇ.</p>
<p>سۈننىي مەزھەبلەر تۆرتتۇر:</p>
<list type="unordered"><item><ref target="https://ug.wikipedia.org/wiki/ھەنەفىي_مەزھىپى">ھەنەفىي مەزھىبى</ref></item>
<item><ref target="https://ug.wikipedia.org/wiki/شافىئىي_مەزھىپى">شافىئىي مەزھىبى</ref></item>
<item><ref target="https://ug.wikipedia.org/wiki/مالىكىي_مەزھىبى">مالىكىي مەزھىبى</ref></item>
<item><ref target="https://ug.wikipedia.org/wiki/ھەنبەلىي_مەزھىبى">ھەنبەلىي مەزھىبى</ref></item></list>
<p>بۇ تۆرت سۈننىي ڧىقىھ مەزھىبىدىن باشقا ڧىقىھ مەزھەبلىرى بولسىمۇ ئەرگەشكۈچىلىرى ئاز ۋە كۆپ تونۇلمىغان ۋە ۋاقىتنىڭ ئۆتۈشى بىلەن يوقاپ كەتكەن، ئەرگەشكۈچىلىر تەرىپىدىنمۇ قەيد قىلىنمغاندۇر.</p>
<p>سۈننىيلەر ھەر مۇسۇلماننىڭ بۇ مەزھەبلاردىن بىرىنى قەبۇل قىلىپ، ئىش ھەركىتىنى تاللىغان شۇ مەزھەبكە كۆرە ئاتقارىشى كېرەك دەپ قارايدۇ ۋە مەزەبلەرنىڭ بىرلەشتۈرۈلىشى مەنىسىدىكى <hi rend="italic">تەلڧىقى مەزاھىب</hi> نى  جائىز كۆرمەيدۇر.</p>
ھەدىس ۋە سۈننەت تۈشەنچىسى
<hi rend="italic">ئانا تېما: <ref target="https://ug.wikipedia.org/wiki/سۈننەت">سۈننەت</ref> ۋە <ref target="https://ug.wikipedia.org/wiki/ھەدىس">ھەدىس</ref></hi>
<p>قۇرئاننىڭ ئىسلام دىنىدىكى ئورنى پۈتكۈل مۇسۇلمان گۇرۇھلار تەرىپىدىن قەبۇل قىلىنغان بولۇش بىلەن بىرگە ھەدىس ھەققىدە تۈرلۈك ئىسلامى گۇرۇھلارنىڭ تۈرلۈك قاراش ۋە تۈشەنچىلىرى باردۇر. ھەدىسلەر ئىسلامىيەتنىڭ دەستلەپكى دەۋىرلىرىدىكى پەيغەمبەر ۋە ياقىنلىرىنىڭ ئىبادەتكە، مۇئامىلەت دېيىلىدىغان دىندىكى تۈرلۈك تېمىلارغا مۇناسىۋەتلىك قاراش ۋە ئىش-ھەرىكەتلىرىنى ئەكىس ئەتتۈرىدىغان قەيتلەردۇر. مۇسۇلمان ئالىملار پەيغەمبەرنىڭ ۋاڧاتىدىن سوڭرە ئىسلام توپلۇمى يۈزلەشكەن مەسلىلەرگە قۇرئاندىن ۋە سۈننەتتىن سوڭرە ئۈچىنچى مەنبئە قەبۇل قىلىنغان ھەدىسلەردىن دەلىللەر بىلەن يېشىم كەلتۈرۈشكە تىرىشقان. سۇننىيلىك، شىئەلىكنىڭ ئەكسىچە <ref target="https://ug.wikipedia.org/wiki/مۇھەممەد_ئەلەيھىسسالام">مۇھەممەد ئەلەيھىسسالام</ref> دەۋرىدە ياشىغان پەيغەمبەرنىڭ ئەتراپىدىكى پۈتۈن يارەنلىرىگە (<ref target="https://ug.wikipedia.org/wiki/ساھابە">ساھابە</ref>) دىننىڭ ئىشەنچىلىك مەنبئەسى سۈپىتىدە مۇئامىلە قىلغاچقا تۈرلۈك ھەدىس ئالىملىرى ھەدىس ئۆلچەملىرىگە ئۇيغۇن كۆرگەن پۈتۈن ھەدىسلەرنى قايسىبىر ساھابە قانالى بىلەن كەلسە كەلسۇن قەبۇل قىلماقتا. يەنە سۇننىيلەر دەستلەپكى <ref target="https://ug.wikipedia.org/wiki/تۆرت_خەلىپە">تۆرت خەلىڧە</ref> (<ref target="https://ug.wikipedia.org/wiki/ئەبۇبەكرى">ئەبۇبەكرى</ref>، <ref target="https://ug.wikipedia.org/wiki/ئۆمەر_ئىبنى_خەتتاب">ئۆمەر ئىبنى خەتتاب</ref>، <ref target="https://ug.wikipedia.org/wiki/ئوسمان_بىننى_ئەففان">ئوسمان بىننى ئەففان</ref>، <ref target="https://ug.wikipedia.org/wiki/ئەلى_بىننى_ئەبى_تالىپ">ئەلى بىننى ئەبى تالىب</ref>) ھەزرىتى <ref target="https://ug.wikipedia.org/wiki/مۇھەممەد_ئەلەيھىسسالام">مۇھەممەددىن</ref> سوڭرە كەلگەن ئىشەنچىلىك ۋە ھۆرمەتكە لايىق دىنى شەخسىيەتلەر دەپ قارايدۇ. ئەمما شىئەلەر ئىلك ئۈچ خەلىپىنى (ئەبۇ بەكر، ئۆمەر ۋە ئوسمان) ئەلىنىڭ ھەققى بولمىش خەلىپىلىكنى تۈرلۈك يوللار بىلەن تارتىۋالغان كىشىلەر دەپ قارايدۇ. شىئەلەرنىڭ بىر قىسمى ساھابەلەرنى ئىشەنچىلىك كۆرمەيدۇ، پەقەتلا 12 ئىمامدىن كەلگەن ھەدىسلەرنى توغرا ۋە ئىشەنچىلىك دەپ قارىسا، سۇننىيلەرنىڭ پۈتۈن ساھابەلەرنى ئىشەنچىلىك دەپ قەبۇل قىلىشى ئىككى گۇرۇھنىڭ ھەدىس كۈللىياتلىرى بىر قىسىم پەرقلەرنى توغدۇرغان. </p>
<p>سۇننىي ئىسلام تۈشەنچىسى ھەزرىتى پەيغەمبەردىن رىۋايەت قىلىنغان ئىشەنچىلىك (سەھىھ) قەبۇل قىلىنغان <ref target="https://ug.wikipedia.org/wiki/كۇتۇبى_سىتتە">كۇتۇبى سىتتە</ref> دەپ ئاتالغان ھەدىس كىتابلار تۆۋەندىكىچە: </p>
<list type="unordered"><item><ref target="https://ug.wikipedia.org/wiki/سەھىھۇل_بۇخارى">سەھىھۇل بۇخارى</ref> (<ref target="https://ug.wikipedia.org/wiki/ئىمام_بۇخارىي">ئىمام بۇخارى</ref>)</item>
<item><ref target="https://ug.wikipedia.org/wiki/سەھىھ_مۇسلىم">سەھىھ مۇسلىم</ref> (<ref target="https://ug.wikipedia.org/wiki/ئىمام_مۇسلىم">ئىمام مۇسلىم</ref>)</item>
<item><ref target="https://ug.wikipedia.org/wiki/سۇنەنى_نەسائى">سۇنەنى نەسائى</ref> (<ref target="https://ug.wikipedia.org/wiki/ئىمام_نەسائى">ئىمام نەسائى</ref>)</item>
<item><ref target="https://ug.wikipedia.org/wiki/سۇنەنى_ئەبۇ_داۋۇد">سۇنەنى ئەبۇ داۋۇد</ref> (<ref target="https://ug.wikipedia.org/wiki/ئەبۇ_داۋۇد">ئەبۇ داۋۇد</ref>)</item>
<item><ref target="https://ug.wikipedia.org/wiki/سۇنەنى_تىرمىزى">سۇنەنى تىرمىزى</ref> (<ref target="https://ug.wikipedia.org/wiki/ئىمام_تىرمىزى">ئىمام تىرمىزى</ref>)</item>
<item><ref target="https://ug.wikipedia.org/wiki/سۇنەنى_ئىبنى_ماجە">سۇنەنى ئىبنى ماجە</ref> (<ref target="https://ug.wikipedia.org/wiki/ئىبنى_ماجە">ئىبنى ماجە</ref>)</item></list>
<p>كۇتۇبى سىتتە قەدەر مەشھۇر بولمىسىمۇ ئىتىراپ قىلىنغان باشقا ھەدىس مەنبئەلىرى تۆۋەندىكىچە: </p>
<list type="unordered"><item><ref target="https://ug.wikipedia.org/wiki/مۇۋەتتا">مۇۋەتتا</ref> (<ref target="https://ug.wikipedia.org/wiki/ئىمام_مالىك">ئىمام مالىك</ref>)</item>
<item><ref target="https://ug.wikipedia.org/wiki/سۇنەنى_دارىمى">سۇنەنى دارىمى</ref></item>
<item><ref target="https://ug.wikipedia.org/wiki/مۇسنەدى_ئەھمەد_بىن_ھەنبەل">مۇسنەدى ئەھمەد بىن ھەنبەل</ref></item>
<item><ref target="https://ug.wikipedia.org/wiki/مۇستەدرەك">مۇستەدرەك</ref> (<ref target="https://ug.wikipedia.org/wiki/ھاكىم_ئەننىشابۇرى">ھاكىم ئەننىشابۇرى</ref>)</item>
<item><ref target="https://ug.wikipedia.org/wiki/سەھىھ_ئىبنى_خۇزەيمە">سەھىھ ئىبنى خۇزەيمە</ref></item>
<item><ref target="https://ug.wikipedia.org/wiki/سەھىھ_ئىبنى_ھىببان">سەھىھ ئىبنى ھىببان</ref></item>
<item><ref target="https://ug.wikipedia.org/wiki/مۇسانناڧى_—_ئابدۇلرەززاق_سانانى">مۇسانناڧى</ref> (<ref target="https://ug.wikipedia.org/wiki/ئابدۇلرەززاق_سانانى">ئابدۇلرەززاق سانانى</ref>)</item>
<item><ref target="https://ug.wikipedia.org/wiki/مۇسانناڧى_—_ئىبنى_جۇرەيج">مۇسانناڧى</ref> (<ref target="https://ug.wikipedia.org/wiki/ئىبنى_جۇرەيج">ئىبنى جۇرەيج</ref>)</item>
<item><ref target="https://ug.wikipedia.org/wiki/زىيازۇسسالىھىن">زىيازۇسسالىھىن</ref></item></list>
<figure><caption><ref target="https://ug.wikipedia.org/wiki/ئىسلام_دۇنياسى">ئىسلام دۇنياسىنىڭ</ref> خەرىتىسى. <ref target="https://ug.wikipedia.org/wiki/ھەنەفىي_مەزھىپى">ھەنەڧىلەر</ref> (يېشىل رەڭ)، <ref target="https://ug.wikipedia.org/wiki/شىنجاڭ_ئۇيغۇر_ئاپتونوم_رايونى">ئۇيغۇر ئاپتونوم رايونى</ref>، <ref target="https://ug.wikipedia.org/wiki/ئوتتۇرا_ئاسىيا">ئوتتۇرا ئاسىيا</ref>، <ref target="https://ug.wikipedia.org/wiki/تۈركىيە_جۇمھۇرىيىتى">تۈركىيە</ref>، <ref target="https://ug.wikipedia.org/wiki/ئافغانىستان">ئاڧغانىستان</ref>، <ref target="https://ug.wikipedia.org/wiki/پاكىستان">پاكىستان</ref> ۋە يېقىن شەرق قاتارلىق رايوندا كۆپچىلىكنى تەشكىل قىلىدۇ.</caption></figure>
سۇننىي تەرىقەتلىرى
<ref target="https://ug.wikipedia.org/wiki/تەرىقەت">تەرىقەت</ref>
قاراڭ
<list type="unordered"><item><ref target="https://ug.wikipedia.org/wiki/سەلەڧىيلىك">سەلەڧىيلىك</ref></item>
<item><ref target="https://ug.wikipedia.org/wiki/سەلەڧى_سالىھىن">سەلەڧى سالىھىن</ref></item>
<item><ref target="https://ug.wikipedia.org/wiki/ۋەھھابىيلىك">ۋەھھابىيلىك</ref></item></list>
<p><ref target="https://ug.wikipedia.org/wiki/تۈر:ئىسلام_دىنى">تۈر:ئىسلام دىنى</ref></p>
</text></body></html>