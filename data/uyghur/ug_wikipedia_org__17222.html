<html><body><text id="wikipedia_ug_wikipedia_org__17222.html" ns="0" revid="152414" sourceurl="https://ug.wikipedia.org/wiki/%D8%B3%D8%A7%D9%86%D8%AC%DB%87_%D8%A8%D8%A7%D8%B2%D9%89%D8%B1%D9%89" title="سانجۇ بازىرى" type="wikipedia">سانجۇ بازىرى
<p>سانجۇ بازىرى<ref target="https://ug.wikipedia.org/wiki/شىنجاڭ_ئۇيغۇر_ئاپتونوم_رايونى"> شىنجاڭ ئۇيغۇر ئاپتونوم رايونى</ref> <ref target="https://ug.wikipedia.org/wiki/گۇما_ناھىيىسى">گۇما ناھىيىسى</ref> گە جايلاشقان، قاراقۇرۇم تېغىنىڭ شىمالىي ئېتىكىدە. شەرقتە<ref target="https://ug.wikipedia.org/wiki/زاڭگۇي_يېزىسى"> زاڭگۇي يېزىسى</ref>، <ref target="https://ug.wikipedia.org/wiki/دۇۋا_بازىرى">دۇۋا بازىرى</ref> بىلەن تۇتىشىدۇ. غەرب تەرىپىدە<ref target="https://ug.wikipedia.org/wiki/قوشتاغ_بازىرى"> قوشتاغ بازىرى</ref>، شىمالدا <ref target="https://ug.wikipedia.org/wiki/مۇجى_بازىرى">مۇجى بازىرى</ref>، جەنۇبتا<ref target="https://ug.wikipedia.org/wiki/كەڭقىر_قىرغىز_يېزىسى"> كەڭقىر قىرغىز يېزىسى</ref> بىلەن تۇتىشىدۇ. شەرقتىن غەربكە ئوتتۇرىچە كەڭلىكى 45 كىلومېتىر، جەنۇبتىن شىمالغىچە بولغان ئوتتۇرىچە ئۇزۇنلۇقى 61.5 كىلومېتر، ئومۇمىي كۆلىمى 2767.5 كۋادرات كىلومېتىر كېلىدۇ. ھازىر سانجۇ يېزىسىنىڭ قارىمىقىدا 19 مەمۇرىي كەنت، 100 ئاھالە گۇرۇپپىسى بار.</p>
جۇغراپىيەلىك مۇھىتى
<p>بۇ يېزىنىڭ شەرق، غەرب، جەنۇب ئۈچ تەرىپى تاغ بىلەن ئورالغان، يەر شەكلى  شىمالغا قىيسايغان، كۆپ تاغلىق ھەم ئازراق شورلۇق، سازلىق . دېڭىز يۈزىدىن ئېگىزلىكى 1700-5500 مېتىر، قۇرۇقلۇق كىلىماتىنىڭ يىللىق ئوتتۇرىچە تېمپېراتۇرا ℃10، قىروسىز مەزگىل 180 كۈن، يىللىق ھۆل-يېغىن مىقدارى بىر قەدەر كۆپ. يېزىنىڭ تېرىلغۇ يەر كۆلىمى 55086 مو، سانجۇ دەرياسى قاراقۇرۇم تېغىنىڭ شىمالىي ئېتىكىگە جايلاشقان، شىمالغا ئېقىپ ئۆتىدۇ. سانجۇ يېزىسىدا دېھقانچىلىقنى ئاساس، چارۋىچىلىقنى قوشۇمچە قىلىدۇ.</p>
مەمۇرىي كەنتلەر
<list type="unordered"><item>قارادۆڭ كەنتى</item>
<item>چاسكام كەنتى</item>
<item>دۆڭچاقا كەنتى</item>
<item>ئېرىغىل كەنتى</item>
<item>جايتېرەك كەنتى</item>
<item>ئاقدۆڭ كەنتى</item>
<item>كونا بازار كەنتى</item>
<item>تېرەكچاقا كەنتى</item>
<item>دۆڭباغ كەنتى</item>
<item>باش ساۋا كەنتى</item>
<item>خانىقا كەنتى</item>
<item>توغرىتازغۇن كەنتى</item>
<item>موغاللا كەنتى</item>
<item>ئېق ساۋا كەنتى</item></list>
تەبىئىي بايلىقى
<p>يېزا ئىگىلىكىدە ئاساسلىقى بۇغداي، قوناق، پۇرچاق تۈرىدىكى زىرائەتلەرنى تېرىيدۇ. ئىقتىسادىي زىرائەتلەردىن مايلىق دان، بېدە ۋە ئازراق مېۋە-چېۋە قاتارلىقلار بار. چارۋىچىلىقتا كالا، قوي نى ئاساس قىلىدۇ، ئات، تۆگە، قوتاز، ئېشەكقاتارلىقلارمۇ بار. ياڭاق، جىگدە، ئۆرۈك قاتارلىقلار بار، ئۇنىڭدىن قالسا ئۆرۈك سورتى 20 خىلدىن ئاشىدۇ. ئورمانلاردا جەرەن، سۇغۇ، تۈلكە، سۈلەيسۈن قاتارلىق ياۋايى ھايۋانلار ۋە چاتقال كەكلىكى، بۈركۈت، ئۆردەك، ياۋا غاز ۋە كەپتەر قاتارلىق ياۋايى ئۇچار قاناتلىقلارمۇ بار. يەنە قانتېپەر، چۈچۈكبۇيا، يەر مەدىكى، ئارپىبەدىيان، پۇراقلىق ھىندى پەرەڭگۈلى قاتارلىقلارمۇ بار.</p></text></body></html>