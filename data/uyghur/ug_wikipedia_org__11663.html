<html><body><text id="wikipedia_ug_wikipedia_org__11663.html" ns="0" revid="73799" sourceurl="https://ug.wikipedia.org/wiki/%D9%82%DB%95%D8%B4%D9%82%DB%95%D8%B1_%DA%AF%DB%90%D8%B2%D9%89%D8%AA%D9%89" title="قەشقەر گېزىتى" type="wikipedia">قەشقەر گېزىتى<p>&lt;قەشقەر گېزىتى&gt; - قەشقەر ۋىلايەتلىك پارتكومنىڭ ئورگان گېزىتى بولۇپ، ئۇيغۇر تىلىدا نەشر قىلىنغان ئەڭ دەسلەپكى گېزىتلەرنىڭ بىرى، بۇ گېزىت 1933 - يىلى &lt;ئەركىن ھايات گېزىتى&gt; دېگەن نام بىلەن نەشر قىلىنىپ، كېيىنچە &lt;يېڭى ھايات گېزىتى&gt;، &lt;قەشقەر - شىنجاڭ گېزىتى&gt;، &lt;ئاڭ گېزىتى&gt;، &lt;جەنۇبىي تىيانشان گېزىتى&gt; دېگەن ناملار بىلەن ئىزچىل نەشر قىلىنغان، 1956 - يىل 7 - ئاينىڭ 1 - كۈنى گېزىتنىڭ نامى &lt;قەشقەر گېزىتى&gt; گە ئۆزگەرتىلگەن. </p>
<p>گېزىت نەشر قىلىنىشى بىلەنلا ئەدەبىي ئەسەرلەرنى ئېلان قىلىشقىمۇ سەھىپە ئاجرىتىلىپ، ئەينى يىللاردىكى ئەڭ ئاساسلىق مەتبۇئات سورۇنلىرىنىڭ بىرىگە ئايلانغان. ھازىر &lt;قەشقەر گېزىتى&gt; نىڭ &lt;قەشقەر گۈلزارى ۋە &gt;گۈلزارغا نەزەر&lt; دىن ئىبارەت ئىككى ئەدەبىي بېتى بار. &gt;قەشقەر گۈلزارى&lt; 1956 - يىلدىن تارتىپ مەخسۇس بەت بولۇپ ئاجرىتىلغان. بۇ بەت ھازىرغىچە &gt;خەلق ئەدەبىي ئىجادىيەتلىرى&lt;، &gt;ئىلھام دېڭىزى&lt;، &gt;زور كوئېنلون&lt;، &gt;قەشقەر گۈلزارى&lt; دېگەن ناملار بىلەن ئاتالغان. بۇ بەت ھازىر ھەپتىدە بىر سان چىقىدۇ. بۇ بەتكە ئۇيغۇر ئەدىبلىرىنىڭ قىسقا ھېكايە، شېئىر، نەسىرلىرى بېرىلىدۇ. &gt;گۈلزارغا نەزەر&lt; 1992 - يىلدىن تارتىپ تەسىس قىلىنغان ئەسەرلەر ھەققىدىكى قىسقا ئوبزورلار، ئەدەبىيات مەسىلىلىرى ھەققىدىكى قىسقا ماقالىلەر، ئەدەبىي ئوبزورلار، ئەدەبىيات مەسىلىلىرى ھەققىدىكى قىسقا ئوبزورلار، ئەدەبىيات مەسىلىلىرى ھەققىدىكى قىسقا ماقالىلەر، مۇلاھىزىلەر بېرىلىدۇ، ھازىرچە قەرەلسىز چىقىرىلىۋاتىدۇ.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-1">[1]</ref></p>
</text></body></html>