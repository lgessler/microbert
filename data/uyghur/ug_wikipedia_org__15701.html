<html><body><text id="wikipedia_ug_wikipedia_org__15701.html" ns="0" revid="141332" sourceurl="https://ug.wikipedia.org/wiki/%D9%85%DB%90%D8%B3%D8%B3%D9%88%D9%BE%D9%88%D8%AA%D8%A7%D9%85%D9%89%D9%8A%DB%95" title="مېسسوپوتامىيە" type="wikipedia">مېسسوپوتامىيە<figure><caption>مېسسوپوتامىيەنىڭ خەرىتىدىكى ئورنى</caption></figure>
<p><hi rend="bold">مېسسوپوتامىيە</hi> (قەدىم يۇنان: Μεσοποταμία \<hi rend="italic">Mesopotamia\ئىككى دەريا ئارىسىدىكى رايون</hi>؛ <ref target="https://ug.wikipedia.org/wiki/سۈرىيانى_تىلى">سۈرىيانىچە</ref>:  ܒܹܝܬܼ ܢܲܗܪ̈ܝܼܢ\بەيت نەھرى\ <hi rend="italic">دەريالار ئۆلكىسى</hi>)، ئوتتۇرا شەرقتە، <ref target="https://ug.wikipedia.org/wiki/دەجىلە_دەرياسى">دەجىلە</ref> ۋە <ref target="https://ug.wikipedia.org/wiki/ڧىرات_دەرياسى">ڧىرات</ref> دەريالىرى ئوتتۇرىسىدا قالغان رايون. مېسسوپوتامىيە كۈنىمىزدە <ref target="https://ug.wikipedia.org/wiki/ئىراق">ئىراق</ref>، شىمالدا <ref target="https://ug.wikipedia.org/wiki/سۈرىيە">سۈرىيە</ref>، شەرقىي جەنۇبىي ئاناتولىيە ۋە غەربىي جەنۇبىيدا <ref target="https://ug.wikipedia.org/wiki/ئىران">ئىران</ref> توپراقلىرىدىن تەشكىل تاپماقتا. بۈيۈك قىسمى بۇگۈنكى <ref target="https://ug.wikipedia.org/wiki/ئىراق">ئىراقنىڭ</ref> چىگرىسى ئىچىدە قالغان رايون، تارىختا نۇرغۇن مەدەنىيەتنىڭ بۆشۈكى بولغان.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-1">[1]</ref> مېسسوپوتامىيەدە يەر ئالغان شەھەرلەر داۋاملىق كېڭەيمەكتە.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-2">[2]</ref> شۇنداقلا بۇ رايوندا كۆپ مىقداردا <ref target="https://ug.wikipedia.org/wiki/نېفىت">نېفىت</ref> چىقىدۇ.</p>
<p>مېسسوپوتامىيە، بەئزى مەنبەلەردە <hi rend="italic">مەدەنىيەتلەرنىڭ بۆشۈكى</hi> دەپ ئاتالماقتا. بەرىكەتلىك توپراقلارى ۋە ئۇيغۇن ئىقلىم شەرتلىرى سەبەبى بىلەن ناھايىتى كۆھنە زامانلاردىن بېرى ئولتۇراق ھاياتقا سەھنە بولغان ۋە نۇرغۇن ئىستىلاغا دۇچ كەلگەن. بىلىنگەن تۇنجى ساۋادلىق توپلۇقلار ياشىغان رايوندا نۇرغۇن مەدەنىيەت تەرەققىي قىلغان. مېسسوپوتامىيە <ref target="https://ug.wikipedia.org/wiki/سۇمېرلار">سومېر</ref>، <ref target="https://ug.wikipedia.org/wiki/بابىل">بابىل</ref>، <ref target="https://ug.wikipedia.org/wiki/ئاسۇر">ئاسۇر</ref>، <ref target="https://ug.wikipedia.org/wiki/ئەقەد">ئەقەد</ref> ۋە <ref target="https://ug.wikipedia.org/wiki/ئەلام">ئەلام</ref> قاتارلىق ئەڭ كۆھنە ۋە بۈيۈك مەدەنىيەتلەر توغۇلغان ۋە تەرەققىي قىلغان يەردۇر.</p>
<p>ھېچقاچان مېسسوپوتامىيە دەپ ئاتالغان ئېنىق بىر سىياسىي مەۋجۇدىيەت بولمىغاندەك ئېنىق بىر ئىدارىي رايون ھەم بولمىغان. ئاددىي مەنىدە يۇنان مۇئەررىخلىرى بۇ رايوننى ئىپادىلەش ئۈچۈن بۇ ئىسىمنى قوللانغاندۇر.</p>
</text></body></html>