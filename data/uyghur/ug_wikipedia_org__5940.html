<html><body><text id="wikipedia_ug_wikipedia_org__5940.html" ns="0" revid="148101" sourceurl="https://ug.wikipedia.org/wiki/%D9%85%DB%95%D9%85%D9%84%D9%89%D9%83%DB%95%D8%AA" title="مەملىكەت" type="wikipedia">مەملىكەت<p><hi rend="bold">مەملىكەت</hi> ياكى <hi rend="bold">ئەل</hi> ياكى <hi rend="bold"><ref target="https://ug.wikipedia.org/wiki/دۆلەت">دۆلەت</ref></hi>، بىر دۆلەتنىڭ باشقۇرۇشى ئاستىدا، پايتەختى، خاس بايرىقى بولغان، ئادەتتە ئۆز ئۆزىگە خۇجا مۇستەقىل توپراقلارنىڭ ھەممىسى.</p>
<p>ئۇيغۇرچىدىكى <hi rend="bold">ئۆلكە</hi> سۆزى باشقا تۈركىي خەلقلەردە ئادەتتە ئەل، مەملىكەت مەنىسىدە قوللىنىلىدۇ. م: تۈركچە: <ref target="https://tr.wikipedia.org/wiki/Ülke">Ülke</ref>، ئۆزبەكچە: O'lka.</p>
<p>مەملىكەت ئوقۇمى خەلقئارالىق سىياسەتتە نىھايەتتە تارتىشىلىدىغان ئوقۇملارنىڭ بىرىدۇر. مەملىكەتلەرنىڭ ئادەتتە ئۆز ئالدىغا پارلامېنتى ياكى ھۆكۈمىتى بولىدۇ. ئەمما دۇنيادا بەزى مەملىكەتلەرنىڭ پايتەختى، ئۆز ئالدىغا پارلامېنتى، ھۆكۈمىتى، باشۋاكىل ۋە دۆلەت ئەلباشلىرى بولۇپ تۇرۇپمۇ قىسمەن دۆلەتلەر تەرىپىدىن ئېتىراپ قىلىنىدۇ.</p>
<p>مەسىلەن: <ref target="https://ug.wikipedia.org/wiki/تەيۋەن">جۇڭگو جۇمھۇرىيىتى</ref>، <ref target="https://ug.wikipedia.org/wiki/شىمالىي_سېپرۇس_تۈرك_جۇمھورىيىتى">شىمالىي سېپروس تۈرك جۇمھۇرىيىتى</ref>، <ref target="https://ug.wikipedia.org/wiki/جەنۇبىي_ئوسېتيە_جۇمھۇرىيىتى">جەنۇبىي ئوسېتيە جۇمھۇرىيىتى</ref>، <ref target="https://ug.wikipedia.org/wiki/كوسوۋا">كوسوۋا</ref> قاتارلىقلار. </p>
<p>تاغلىق قاراباغ جۇمھۇرىيىتى قاتارلىق بەئزى دۆلەتلەر بولسا دۇنيادا ھېچقانداق بىر دۆلەت تەرىپىدىن ئىتىراپ قىلىنمايدۇ. </p>
<p>بەئزى مەملىكەتلەر باشقا ئەللەر تەرىپدىن كەڭ تۈردە ئېتىراپ قىلىنسىمۇ قىسمەن ئەللەر ئۇ دۆلەتنى مۇستەقىل مەۋجۇت بىر دۆلەت سۈپىتىدە ئىتىراپ قىلىنمايدۇ. م: <ref target="https://ug.wikipedia.org/wiki/ئىسرائىلىيە">ئىسرائىلىيە</ref>، <ref target="https://ug.wikipedia.org/wiki/تەيۋەن">جۇڭگو جۇمھۇرىيىتى</ref>. </p>
<p>مەملىكەتلەر ھەققىدە تالاش - تارتىشلىق يەنە بىر خۇسۇس بولسا مۇستەقىللىق ئوقۇمىدۇر. مەملىكەتلەر ئومۇمىيەت بىلەن مۇستەقىل بولۇپ، پەقەت شوتلاندىيە قاتارلىق بەزى ئەللەر پارلامېنت ۋە پايتەختى بار بولسىمۇ تامامەن مۇستەقىل ئەمەستۇر. شوتلاندىيە بۈيۈك بېرتانىيەگە قاراشلىق بىر مەملىكەتتۇر.</p>
قاراڭ
<p><ref target="https://ug.wikipedia.org/wiki/مەملىكەتلەر_تىزىملىكى">مەملىكەتلەر تىزىملىكى</ref></p>
مەنبئەلەر
<p>ئۇيغۇر تىلىنىڭ ئىزاھلىق لۇغىتى</p></text></body></html>