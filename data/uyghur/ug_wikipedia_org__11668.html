<html><body><text id="wikipedia_ug_wikipedia_org__11668.html" ns="0" revid="73794" sourceurl="https://ug.wikipedia.org/wiki/%D8%A6%DB%88%D8%B1%DB%88%D9%85%DA%86%D9%89_%D9%83%DB%95%DA%86%D9%84%D9%89%D9%83_%DA%AF%DB%90%D8%B2%D9%89%D8%AA%D9%89" title="ئۈرۈمچى كەچلىك گېزىتى" type="wikipedia">ئۈرۈمچى كەچلىك گېزىتى<p>&lt;ئۈرۈمچى كەچلىك گېزىتى&gt; - ئۈرۈمچى شەھەرلىك پارتكومنىڭ ئورگان گېزىتى بولۇپ، 1980 - يىلى نەشر قىلىنىشقا باشلىغان، تۆت فورماتلىق، ھەپتىدە ئالتە سان چىقىدۇ. گېزىتنىڭ ھازىر &lt;چىمەنزار&gt;، &lt;سۈزۈك بۇلاق&gt;، &lt;نەمۇنە&gt; قاتارلىق ئەدەبىياتقا دائىر بەت - سەھىپىلىرى بار. &lt;چىمەنزار&gt; سەھىپىسىدە شائىر - يازغۇچىلىرىمىزنىڭ شېئىر، ھېكايە، نەسرلىرى؛ &lt;سۈزۈك بۇلاق&gt; سەھىپىسىدە ئوبزورچى - تەتقىقاتچلىرىمىزنىڭ ئەدەبىيات تەتقىقاتى، ئەدەبىي ئوبزورچىلىققا دائىر ھەر خىل ماقالىلىرى بېرىلىدۇ. &lt;نەمۇنە&gt; سەھىپىسىدە ئۇيغۇر كلاسسىك ئەدەبىياتىغا دائىر ئەسەرلەر، قىسقا ھەجىملىق تەتقىقات - تونۇشتۇرۇش ماقالىلىرى بېرىلىدۇ. گېزىتتە يەنە &lt;قېرىنداش مىللەتلەر ئەدەبىياتى&gt; سەھىپىسى بولۇپ، ئۇنىڭغا چەت ئەل ئەدەبىياتى ۋە خەنزۇ ئەدەبىياتىدىكى قىسقا ھەجىملىك ئەسەرلەر تەرجىمە قىلىنىپ تونۇشتۇرۇلىدۇ.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-1">[1]</ref></p>
</text></body></html>