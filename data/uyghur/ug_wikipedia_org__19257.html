<html><body><text id="wikipedia_ug_wikipedia_org__19257.html" ns="0" revid="149337" sourceurl="https://ug.wikipedia.org/wiki/%D8%A6%D8%A7%D8%A8%D8%AF%DB%87%D9%84%D9%84%D8%A7%DA%BE_%D8%A6%D9%89%D8%A8%D9%86%D9%89_%D9%85%DB%87%D8%A8%D8%A7%D8%B1%DB%95%D9%83" title="ئابدۇللاھ ئىبنى مۇبارەك" type="wikipedia">ئابدۇللاھ ئىبنى مۇبارەك
<p><hi rend="bold">ئابدۇللاھ ئىبنى مۇبارەك</hi> (عبد الله بن المبارك): ئابدۇللاھ ئىبنى مۇبارەك ئىبنى ۋازىھ ئەلمەرۋەزىي (ئەبۇ ئابدۇرراھمان). (ھ. 118 – 181 / م. 736 – 797) تەقۋادارلىقى ۋە زاھىدلىقى بىلەن تونۇلغان <ref target="https://ug.wikipedia.org/wiki/تەبەئۇتتابىئىن">تەبەئۇتتابىئىن</ref>، كاتتا ئالىم. <ref target="https://ug.wikipedia.org/wiki/فەقىھ">فەقىھ</ref>، <ref target="https://ug.wikipedia.org/wiki/ھەدىسشۇناس">ھەدىسشۇناس</ref> ۋە <ref target="https://ug.wikipedia.org/wiki/تىلشۇناسلىق">تىلشۇناس</ref>. ئانىسى <ref target="https://ug.wikipedia.org/wiki/خارەزىم_ۋىلايىتى">خارەزملىك</ref>، ئاتىسى <ref target="https://ug.wikipedia.org/wiki/تۈرك">تۈرك</ref> ئىدى. بۈگۈنكى <ref target="https://ug.wikipedia.org/wiki/تۈركمەنىستان">تۈركمەنىستاننىڭ</ref> <ref target="https://ug.wikipedia.org/wiki/مەرۋ_شەھىرى">مەرۋ</ref> شەھرىدە تۇغۇلغان. ئۆمرىنى ئىلىم تەھسىل قىلىش، تىجارەت ۋە جىھاد بىلەن ئۆتكۈزگەن غازى زات. <ref target="https://ug.wikipedia.org/wiki/ئىمام_ئەبۇ_ھەنىفە">ئىمام ئەبۇ ھەنىفە</ref>، <ref target="https://ug.wikipedia.org/wiki/ئىمام_مالىك">ئىمام مالىك</ref> ۋە <ref target="https://ug.wikipedia.org/wiki/لەيس_ئىبنى_سەئد">ئىمام لەيس ئىبنى سەئد</ref> قاتارلىق نۇرغۇن كاتتا ئالىملاردىن ئىلىم ئالغان ۋە «جىھاد»، «زۇھد ۋە رەقائىق (الزهد والرقائق)» قاتارلىق ئەسەرلەرنى قالدۇرغان.</p>
</text></body></html>