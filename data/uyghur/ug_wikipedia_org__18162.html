<html><body><text id="wikipedia_ug_wikipedia_org__18162.html" ns="0" revid="145840" sourceurl="https://ug.wikipedia.org/wiki/%D8%B3%DB%95%D9%8A_%DA%86%D9%89" title="سەي چى" type="wikipedia">سەي چى<p>　سەي چى، ئەر، خەنزۇ، 1955- يىلى 12- ئايدا تۇغۇلغان، فۇجيەن يۇشىدىن، 1973- يىلى 3- ئايدا خىزمەتكە قاتناشقان، 1975- يىلى 8- ئايدا جۇڭگو كوممۇنىستىك پارتىيەسىگە كىرگەن، فۇجيەن پېداگوكىكا ئۇنىۋېرسىتېتى ئىقتىسادىي قانۇن ئىنستىتۇتىنىڭ سىياسىي ئىقتىساد شۇناسلىق كەسپىنى پۈتكۈزگەن، ئىشلەپ تۇرۇپ ئاسپىرانتلىق ئوقۇش تارىخىغا ئىگە بولغان، ئىقتىسادشۇناسلىق دوكتورى.</p>
<p>　　ھازىر مەركىزىي كومىتېت سىياسىي بىيۇروسىنىڭ ئەزاسى، بېيجىڭ شەھەرلىك پارتكومنىڭ شۇجىسى، بېيجىڭ 2022- يىللىق قىشلىق ئولىمپىك تەنھەرىكەت مۇسابىقىسى ۋە قىشلىق مېيىپلەر ئولىمپىك تەنھەرىكەت مۇسابىقىسى تەشكىلىي كومىتېتىنىڭ رەئىسى، پارتگۇرۇپپىسىنىڭ شۇجىسى.</p>
<p>　　1973- يىلىدىن 1975- يىلىغىچە فۇجيەن ئۆلكىسى يۇڭئەن ناھىيەسى شىياڭ گۇڭشېسىدا زىيالىي ياش بولغان.</p>
<p>　　1975- يىلىدىن 1978- يىلىغىچە فۇجيەن پېداگوگىكا ئۇنىۋېرسىتېتى سىياسىي مائارىپ فاكۇلتېتىنىڭ سىياسىي مائارىپ كەسپىدە ئوقۇغان.</p>
<p>　　1978- يىلىدىن 1983- يىلىغىچە فۇجيەن پېداگوگىكا ئۇنىۋېرسىتېتى پارتكوم ئىشخانىسىنىڭ كادىرى بولغان.</p>
<p>　　1983- يىلىدىن 1987- يىلىغىچە فۇجيەن ئۆلكىلىك پارتكوم بەنگۇڭتىڭى ئۇنىۋېرسال باشقارمىسىنىڭ كادىرى، مۇئاۋىن باشقارما باشلىقى بولغان.</p>
<p>　　1987- يىلىدىن 1991- يىلىغىچە فۇجيەن ئۆلكىلىك پارتكوم بەنگۇڭتىڭىدا باشقارما باشلىقى دەرىجىلىك كاتىپ بولغان.</p>
<p>　　1991- يىلىدىن 1992- يىلىغىچە فۇجيەن ئۆلكىلىك پارتكوم سىياسىي تۈزۈلمە ئىسلاھاتى ئىشخانىسىنىڭ مۇئاۋىن مۇدىرى بولغان.</p>
<p>　　1992- يىلىدىن 1993- يىلىغىچە فۇجيەن ئۆلكىلىك پارتكوم پارتىيە قۇرۇلۇشى ئىشخانىسىنىڭ مۇئاۋىن مۇدىرى، ئۆلكىلىك پارتكوم بەنگۇڭتىڭى بەنگۇڭتىڭ ئىشلىرى يىغىنىنىڭ ئەزاسى بولغان.</p>
<p>　　1993- يىلىدىن 1996- يىلىغىچە فۇجيەن ئۆلكىلىك پارتكوم بەنگۇڭتىڭىنىڭ مۇئاۋىن مۇدىرى، بەنگۇڭتىڭ ئىشلىرى يىغىنىنىڭ ئەزاسى بولغان (بۇ مەزگىلدە 1994- يىلىدىن 1996- يىلىغىچە ۋەزىپە بىلەن چېنىقىشقا چۈشۈپ، فۇجيەن ئۆلكىسى سەنمىڭ شەھەرلىك پارتكومنىڭ مۇئاۋىن شۇجىسى بولغان؛ 1996- يىلى 3- ئايدىن 1996- يىلى 7- ئايغىچە مەركىزىي پارتىيە مەكتىپى ۋالىي، نازىر دەرىجىلىك كادىرلارنى تەربىيەلەش كۇرسىدا ئوقۇغان).</p>
<p>　　1996- يىلىدىن 1997- يىلىغىچە فۇجيەن ئۆلكىسى سەنمىڭ شەھەرلىك پارتكومنىڭ مۇئاۋىن شۇجىسى بولغان.</p>
<p>　　(1994- يىلىدىن 1997- يىلىغىچە فۇجيەن پېداگوگىكا ئۇنىۋېرسىتېتى ئىقتىسادىي قانۇن ئىنستىتۇتىنىڭ ماگىستىر ئاسپىرانتلىق سىنىپىدا ئوقۇغان).</p>
<p>　　1997- يىلىدىن 1999- يىلىغىچە فۇجيەن ئۆلكىسى سەنمىڭ شەھەرلىك پارتكومنىڭ مۇئاۋىن شۇجىسى، مۇئاۋىن شەھەر باشلىقى، شەھەر باشلىقى بولغان.</p>
<p>　　1999- يىلىدىن 2002- يىلىغىچە جېجياڭ ئۆلكىسى چۈجۇ شەھەرلىك پارتكومنىڭ مۇئاۋىن شۇجىسى، شەھەر باشلىقى بولغان.</p>
<p>　　(1998- يىلىدىن 2001- يىلىغىچە فۇجيەن پېداگوگىكا ئۇنىۋېرسىتېتى ئىقتىسادىي قانۇن ئىنستىتۇتىنىڭ سىياسىي ئىقتىسادشۇناسلىق كەسپى بويىچە دوكتور ئاسپىرانتلىق سىنىپىدا ئوقۇپ، ئىقتىسادشۇناسلىق دوكتورىلىق ئۇنۋانى ئالغان).</p>
<p>　　2002- يىلىدىن 2004- يىلىغىچە جېجياڭ ئۆلكىسى چۈجۇ شەھەرلىك پارتكومنىڭ شۇجىسى، شەھەرلىك خەلق قۇرۇلتىيى دائىمىي كومىتېتىنىڭ مۇدىرى بولغان.</p>
<p>　　2004- يىلىدىن 2007- يىلىغىچە جېجياڭ ئۆلكىسى تەيجۇ شەھەرلىك پارتكومنىڭ شۇجىسى بولغان.</p>
<p>　　2007- يىلىدىن 2010- يىلىغىچە جېجياڭ ئۆلكىسى خاڭجۇ شەھەرلىك پارتكومنىڭ مۇئاۋىن شۇجىسى، شەھەر باشلىقى بولغان.</p>
<p>　　2010- يىلىدىن 2013- يىلىغىچە جېجياڭ ئۆلكىلىك پارتكوم دائىمىي كومىتېتىنىڭ ئەزاسى، تەشكىلات بۆلۈمىنىڭ باشلىقى بولغان.</p>
<p>　　2013- يىلىدىن 2014- يىلىغىچە جېجياڭ ئۆلكىلىك پارتكوم دائىمىي كومىتېتىنىڭ ئەزاسى، مۇئاۋىن ئۆلكە باشلىقى بولغان.</p>
<p>　　2014- يىلىدىن 2015- يىلىغىچە مەركەز دۆلەت خەۋپسىزلىكى كومىتېتى ئىشخانىسىنىڭ مۇئاۋىن مۇدىرى بولغان.</p>
<p>　　2015- يىلىدىن 2016- يىلىغىچە مەركەز دۆلەت خەۋپسىزلىكى كومىتېتى ئىشخانىسىنىڭ دائىمىي خىزمەتلىرىگە رىياسەتچىلىك قىلىدىغان مۇئاۋىن مۇدىرى بولغان (مىنىستىر دەرىجىلىك).</p>
<p>　　2016- يىلىدىن 2017- يىلىغىچە بېيجىڭ شەھەرلىك پارتكومنىڭ مۇئاۋىن شۇجىسى، مۇۋەققەت شەھەر باشلىقى، شەھەر باشلىقى، بېيجىڭ 2022- يىللىق قىشلىق ئولىمپىك تەنھەرىكەت مۇسابىقىسى ۋە قىشلىق مېيىپلەر ئولىمپىك تەنھەرىكەت مۇسابىقىسى تەشكىلىي كومىتېتىنىڭ ئىجرائىيە رەئىسى، پارتگۇرۇپپىسىنىڭ مۇئاۋىن شۇجىسى بولغان.</p>
<p>　　2017- يىلىدىن 2017- يىلىغىچە بېيجىڭ شەھەرلىك پارتكومنىڭ شۇجىسى، بېيجىڭ 2022- يىللىق قىشلىق ئولىمپىك تەنھەرىكەت مۇسابىقىسى ۋە قىشلىق مېيىپلەر ئولىمپىك تەنھەرىكەت مۇسابىقىسى تەشكىلىي كومىتېتىنىڭ رەئىسى، پارتگۇرۇپپىسىنىڭ شۇجىسى بولغان.</p>
<p>　　2017- يىلىدىن باشلاپ مەركىزىي كومىتېت سىياسىي بىيۇروسىنىڭ ئەزاسى، بېيجىڭ شەھەرلىك پارتكومنىڭ شۇجىسى، بېيجىڭ 2022- يىللىق قىشلىق ئولىمپىك تەنھەرىكەت مۇسابىقىسى ۋە قىشلىق مېيىپلەر ئولىمپىك تەنھەرىكەت مۇسابىقىسى تەشكىلىي كومىتېتىنىڭ رەئىسى، پارتگۇرۇپپىسىنىڭ شۇجىسى.</p>
<p>　　19- نۆۋەتلىك مەركىزىي كومىتېتنىڭ ئەزاسى، 19- نۆۋەتلىك مەركىزىي كومىتېت سىياسىي بىيۇروسىنىڭ ئەزاسى</p></text></body></html>