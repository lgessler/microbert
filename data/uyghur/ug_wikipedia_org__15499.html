<html><body><text id="wikipedia_ug_wikipedia_org__15499.html" ns="0" revid="140899" sourceurl="https://ug.wikipedia.org/wiki/%D8%AA.%D8%AC_%D8%B1%DB%95%D8%B3%D9%85%D9%89%D9%8A_%DA%AF%DB%90%D8%B2%D9%89%D8%AA%D9%89" title="ت.ج رەسمىي گېزىتى" type="wikipedia">ت.ج رەسمىي گېزىتى<figure></figure>
<p><hi rend="bold">تۈركىيە جۇمھۇرىيىتى رەسمي گېزىتى</hi>، <ref target="https://ug.wikipedia.org/wiki/تۈركىيە_جۇمھۇرىيىتى">تۈركىيەنىڭ</ref> 1920- يىلى 7- ئۆكتەبىر كۈنى قۇرۇلغان ۋە 1921- يىلى 7- فېۋرال تارىخىدىن ئىتىبارەن چىقىشقا باشلاغان رەسمى گېزىتىدۇر. مەقسىدى ھۆكۇمەت، مەجلىس، جۇمھۇررەئىس ۋە باش مىنىستىرلىك تەرىپىدىن چىققان قارارنامە، قانۇن، نىزامنامە، ئۇقتۇرۇش قاتارلىق قارارلارنى ئېلان قىلىشتۇر.</p>
<p>قۇرۇلغان دەستلەپكى زامانلاردا <hi rend="italic">جەرىدەئى رەسمىيە</hi> نامى بىلەن بېسىلغان گېزىت 1923- يىلى 10- سىنتەبىر كۈنىدىن ئىتىبارەن <hi rend="italic">رەسمىي جەرىدە</hi> نامى بىلەن بېسىلىشقا باشلىغان. بۇ ۋاقىتلاردا بەئزى بەئزىدە بېسىلماي قالغان. 1927- يىلى 17- دېكابىردىكى 763. سانىدىن ئىتىبارەن «تۈركىيە جۇمھۇرىيىتى رەسمى گېزىتى» نامى بىلەن نەشر قىلىنىشقا باشلىغان.</p>
تەييارلىق ۋە باسما
<p>رەسمىي گېزىتنىڭ تەييارلىنىشى قانۇن - نىزام ۋە ئېلان بۆلۈمىدىن ئىبارەت ئىككى قىسىمدىن تەشكىل تاپىدۇ.</p>
<p>قانۇن-نىزام بۆلۈمى، 1928- يىلى 5- ئاينىڭ 23- كۈنىدىكى ۋە 1322- نومۇرلۇق "قانۇنلارنىڭ ۋە نىزامنامىلەرنىڭ ئەينەن نەشرى ۋە ئېلان قىلىنىشى ۋە كۈچكە ئىگىلىك مۇددىتى ھەققىدە قانۇن" بەلگىلىمىسى بويىچە، قانۇن-نىزام بۆلۈمى تەرەققىي قىلدۇرۇش ۋە نەشرىيات باش مۇدىرلىقى تەرىپىدىن ھازىرلىنىدۇ.</p>
<p>ئېلان بۆلۈمى، رەسمىي گېزىتتە ئېلان قىلىنشى ئۈچۈن مەجبۇرىي بولغان ھۆكۈم، خېرىدا چاقىرىش ئېلانى قاتارلىقلارنى ئۆز ئىچىگە ئالماقتا. گېزىتتە ئېلان بېرىشنىڭ بەدىلى قۇر بېشى ₺10 (لىرا).</p>
<p>بېسىلىش ئىشى بولسا باسما ئەمرى بېرىلگەندىن كېيىن باش مىنىستېرلىك باسماخانىسى ئايلىنىشچان سەرمايە ئىدارىسى مۇدىرلىقىدا سائەت 23:00 تىن كېيىن بېسىلىدۇ.</p>
<p>تىلى تۈركچە بولۇپ، يىلدا 354 كۈن نەشر قىلىنىدىغان بولۇپ قايتا بېسىلغان سانلىرى بىلەن بىرلىكتە تەخمىنەن 410 سان بېسىلىدۇ. </p>
مۇشتەرى
<list type="unordered"><item>مۇشتەرى سانى: 5458 (ئوتتۇرىچە)</item>
<item>باسما سانى: 8200 (ئوتتۇرىچە)</item></list>
ئۇلىنىش
<p><ref target="http://www.resmigazete.gov.tr/default.aspx">تۈركىيە جۇمھۇرىيىتى رەسمىي گېزىتى تور بېتى (تۈركچە)</ref></p></text></body></html>