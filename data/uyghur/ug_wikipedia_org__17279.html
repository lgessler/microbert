<html><body><text id="wikipedia_ug_wikipedia_org__17279.html" ns="0" revid="144420" sourceurl="https://ug.wikipedia.org/wiki/%D8%B4%DB%95%D9%86%D8%A8%DB%95_%D8%A8%D8%A7%D8%B2%D8%A7%D8%B1_%D8%A8%D8%A7%D8%B2%D9%89%D8%B1%D9%89" title="شەنبە بازار بازىرى" type="wikipedia">شەنبە بازار بازىرى
<p>شەنبە بازار بازىرى شىنجاڭ<ref target="https://ug.wikipedia.org/wiki/كېرىيە_ناھىيىسى"> كېرىيە ناھىيىسى</ref> بازىرىنىڭ غەربىي قىسمىغا جايلاشقان، كېرىيە ناھىيەسى بازىرى بىلەن بولغان ئارىلىقى 155 كىلومېتىر كېلىدۇ، 3155-دۆلەت يولىنىڭ جەنۇب تەرىپىدە. <ref target="https://ug.wikipedia.org/wiki/جاي_يېزىسى">جاي يېزىسى</ref> ۋە <ref target="https://ug.wikipedia.org/wiki/كۆكيار_يېزىسى">كۆكيار يېزىسى</ref> بىلەن قوشنا، جەنۇب تەرىپى <ref target="https://ug.wikipedia.org/wiki/لەڭگەر_يېزىسى">لەڭگەر يېزىسى</ref> ۋە<ref target="https://ug.wikipedia.org/wiki/ئارال_يېزىسى"> ئارال يېزىسى</ref> بىلەن تۇتىشىدۇ، غەربتە <ref target="https://ug.wikipedia.org/wiki/توغراغاز_يېزىسى">توغراغاز يېزىسى</ref> بىلەن قوشنا،<ref target="https://ug.wikipedia.org/wiki/سىيەك_يېزىسى"> سىيەك يېزىسى</ref> بىلەن تۇتىشىدۇ، شەرقتىن غەربكە كەڭلىكى  8.2 كىلومېتىر، ئومۇمىي كۆلىمى 49.33 كۋادرات كىلومېتىر كېلىدۇ. يەر شەكلى غەربىي جەنۇبتىن شەرقىي شىمالغا قىيسايغان. جەنۇبىي دېڭىز يۈزىدىن ئېگىزلىكى 1490 مېتىر، شىمالىي قىسمى دېڭىز يۈزىدىن 1416.5 مېتىر ئېگىز، دېڭىز يۈزىدىن ئوتتۇرىچە ئېگىزلىكى 1453 مېتىر.</p>
ئىقلىمى
<p>ھاۋا كىلىماتى قۇرغاق، يامغۇر ئاز ياغىدۇ، يىللىق ئوتتۇرىچە ھۆل-يېغىن مىقدارى 45.8 مىللىمېتىر، يىللىق ئوتتۇرىچە پارغا ئايلىنىش مىقدارى 2479.8 مىللىمېتىر، يىللىق ئوتتۇرىچە تېمپېراتۇرىسى ℃11.6، 1-ئايدىكى ئەڭ تۆۋەن تېمپېراتۇرىسى ℃24.3-، 7-ئايدىكى ئەڭ يۇقىرى تېمپېراتۇرىسى ℃41.2. بىر يىلدىكى قىروسىز مەزگىلى 210 كۈن. يىل بويى غەربىي شىمال شامىلى چىقىدۇ، ئادەتتە شامال كۈچى 5 بال، ئەڭ چوڭ شامال كۈچى 9 بالغا يېتىدۇ. </p>
يېزا ئىگىلىكى
<p>بازار تەۋەسىدە 29067 مو تېرىلغۇ يەر بار، ئورمانچىلىق كۆلىمى 11419 مو، ئوتلاق كۆلىمى 12893 مو، چۆل-جەزىرە 43539 مو. پۈتۈن بازار يېزا ئىگىلىك ئىشلەپچىقىرىشىنى ئاساس قىلىدۇ. مېۋىلىك باغ كۆپ بۇلۇپ، قۇرۇق ئۈزۈم كۆپ چىقىدۇ، ياڭاق، ئۆرۈك، چىلان  قاتارلىقلار بار؛ ئاساسلىقى بۇغداي، قوناق، شال،كېۋەز قاتارلىقلار تېرىلىدۇ. ئالاھىدە تېرىقچىلىقىدىن كاۋا بار؛ باقمىچىلىقىدىن پىلە  ئۈجمىسى، ئۆي قۇشلىرى، ئۆي ھايۋانلىرى قاتارلىقلار بار.</p></text></body></html>