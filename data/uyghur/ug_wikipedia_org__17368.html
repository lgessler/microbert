<html><body><text id="wikipedia_ug_wikipedia_org__17368.html" ns="0" revid="144555" sourceurl="https://ug.wikipedia.org/wiki/%D9%84%D9%88%D9%85%D9%BE%D8%A7_%D9%8A%DB%90%D8%B2%D9%89%D8%B3%D9%89" title="لومپا يېزىسى" type="wikipedia">لومپا يېزىسى
<p>لومپا يېزىسى شىنجاڭ ئۇيغۇر ئاپتونوم رايونى قەشقەر ۋىلايىتى يېڭىسار ناھىيەسىگە قاراشلىق مەمۇرىي يېزا بۇلۇپ، ناھىيە بازىرىنىڭ غەربىي شىمالىغا 8.7 كىلومېتىر كېلدىغان جايغا جايلاشقان. شەرقىي شەھەر ئەتراپى بازار يېزىسى، شەرقىي شىمال بىلەن چولپان يېزىسى، جەنۇب تەرىپى ئۇچا يېزىسى بىلەن قوشنا، غەربىي ئەگۈس يېزىسى، شىمالىي تەرىپىئاقتۇ ناھىيەلىرى بىلەن چېگىرلىشىدۇ. يەر شەكلى شەرقىي شىمالىي پەس، غەربىي جەنۇب يۇقىرى بولۇپ، يانتۇ يەر يۈزى، ئومۇمىي يەر كۆلىمى 440 كىۋادرات كىلومېتىر كېلىدۇ.</p>
مەمۇرىي كەنتلەر
<p>لومپا يېزا تەۋەسىگە قاراشلىق 8 كەنت ئاھالە كومىتېتى بار بۇلۇپ، بۇلار: لومپا كەنتى، توقاي كەنتى، توغراقباغ كەنتى، تېتىر باغ كەنتى، موغالئېرىق كەنتى، ئېرىقلا كەنتى، ئاتۇشباغ كەنتى، شاخباغ كەنتى قاتارلىق كەنىت كومتېتلىرى ۋە 37 كەنت ئاھالە گۇرۇپپىسى بار.</p>
ئىقتىسادى
<p>1998-يىلى يېزا ئىگىلىك ئومۇمىي مەھسۇلات قىممىتى 11 مىليون 163 مىڭ 200 يۈەن (1990-يىلىدىكى ئۆزگەرمەس باھا بويىچە ھېسابلانغان)، تېرىلغۇ يەر ئومۇمىي كۆلىمى 22797 مو، ئاشلىق كۆلىمى 15700 مو (بۇنىڭ ئىچىدە بىرلەشمە يەر 500 مو)، ئومۇمىي مەھسۇلات مىقدارى 4430 توننا، يىلىدىكىدىن %4.2 ئاشقان؛ كېۋەز كۆلىمى 10 مىڭ مو، ئومۇمىي مەھسۇلاتى 511 توننا، يىلىدىكىدىن %6.5 ئاشقان؛ يىل ئاخىرىدا قولدا قالغان چارۋىلارىن 19340 تۇياق. ئورمان كۆلىمى 614.4 گېكتار، يىللىق كۆچەت تىكىپ ئورمان بىنا قىلىش كۆلىمى 54.4 گېكتار كۆچەت يېتىشتۈرۈلگەن.</p>
</text></body></html>