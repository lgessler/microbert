<html><body><text id="wikipedia_ug_wikipedia_org__19737.html" ns="0" revid="149648" sourceurl="https://ug.wikipedia.org/wiki/%D9%85%D9%89%D8%B1%D8%A6%DB%95%DA%BE%D9%85%DB%95%D8%AA_%D8%B3%DB%90%D9%8A%D9%89%D8%AA" title="مىرئەھمەت سېيىت" type="wikipedia">مىرئەھمەت سېيىت
<p><hi rend="bold">مىرئەھمەد سېيىت ھاجى</hi> — «مەمتېلى ئەپەندى» ناملىق بۇ كىتاپنىڭ ئاپتۇرلىرىدىن بىرى بولۇپ، <ref target="https://ug.wikipedia.org/wiki/1923_-_يىلى">1923 - يىلى</ref> ئاتۇشنىڭ مەشھەد كەنتىدە دۇنياغا كەلگەن.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-:0-1">[1]</ref></p>
<p><ref target="https://ug.wikipedia.org/wiki/1935_-_يىلى">1935 - يىلى</ref> <ref target="https://ug.wikipedia.org/wiki/مەمتېلى_توختاجى">مەمتېلى ئەپەندىنىڭ</ref> «ئىزچى ئەتىرىتى»گە قوبۇل قىلىنغان ھەم بارابانچى بولغان.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-:0-1">[1]</ref></p>
<p><ref target="https://ug.wikipedia.org/wiki/1939_-_يىلى">1939 - يىلى</ref> قەشقەر پېداگوگىكا مەكتىپىگە قوبۇل قىلىنىپ، ئۈچ يىل ئوقىغان. ئوقۇشنى تاماملىغاندىن كېيىن ئىلگىرى - كېيىن بولۇپ قەشقەر ۋە ئاتۇشتا سەنئەتچى، ئوقۇتقۇچى ۋە ئىلمى مۇدىر بولغان. <ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-:0-1">[1]</ref></p>
<p><ref target="https://ug.wikipedia.org/wiki/1949_-_يىلى">1949 - يىلدىن</ref> كېيىن، ئاتۇشتا مەدەنىي - مائارىپ خىزمىتىنى ئىشلىگەن. <ref target="https://ug.wikipedia.org/wiki/1959_-_يىلى">1959</ref> - يىلدىن <ref target="https://ug.wikipedia.org/wiki/1987_-_يىلى">1987</ref> - يىلغىچە، ئاتۇش ناھىيىلىك (شەھەرلىك) مەدەنىيەت يۇرتىدا ئىشلىگەن.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-:0-1">[1]</ref></p>
<p>مىرئەھمەت سىيىت ئەپەندى <ref target="https://ug.wikipedia.org/wiki/1981_-_يىلى">1981 - يىلى</ref> تۇنجى قېتىم «بۇلاق» مەجمۇئەسىنىڭ 3 - سانىدا «شائىر تەۋپىق» ناملىق ماقالىسىنى ۋە «تەۋپىق شېئىرلىرىدىن نەمۇنىلەر»نى ئېلان قىلىپ مەمتېلى ئەپەندى ۋە ئۇنىڭ بىر قىسىم شېئىرلىرى ھەققىدە قىممەتلىك مەلۇمات بەرگەن.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-:0-1">[1]</ref></p>
<p><ref target="https://ug.wikipedia.org/wiki/1985_-_يىلى">1985 - يىلى</ref> «ئاتۇش ئەدەبىياتى»دا «ئۇيغۇر خەلقىنىڭ 30 - يىللاردىكى كومپوزىتورى مەمتېلى ئەپەندى» ناملىق ماقالىسىنى ئېلان قىلغان.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-:0-1">[1]</ref></p>
<p>ئۇ يەنە مەمتېلى ئەپەندىنىڭ ناخشا - مارشلىرىدىن 40 نەچچىنى رەتلەپ كىتاپچە ھالىتىدە نەشرگە تەييارلىغان ۋە ئادەتتىكى ئۈنئالغۇغا تەمبۇر بىلەن ئوقۇپ، ئىككى پىلاستىنكا قىلىپ خاتىرە قالدۇرغان.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-:0-1">[1]</ref></p>
<p>مىرئەھمەت سېيىت ئەپەندى يەنە <ref target="https://ug.wikipedia.org/wiki/1987_-_يىلى">1987 - يىلى</ref> «ئۇيغۇر يېڭى مائارىپىنىڭ بايراقدارى — مەمتېلى ئەپەندى» ناملىق ئەسلىمىسىنى تاماملاپ نەشرگە تاپشۇرغان.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-:0-1">[1]</ref></p>
<p><ref target="https://ug.wikipedia.org/wiki/1991_-_يىلى">1991 - يىل</ref> <ref target="https://ug.wikipedia.org/wiki/10_-_ئاينىڭ_18_-كۈنى">10 - ئاينىڭ 18 -كۈنى</ref> 68 يېشىدا ئالەمدىن ئۆتكەن.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-:0-1">[1]</ref></p>
مەنبە
<p><ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-:0-1">[1]</ref></p>
</text></body></html>