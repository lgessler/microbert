<html><body><text id="wikipedia_ug_wikipedia_org__18154.html" ns="0" revid="145832" sourceurl="https://ug.wikipedia.org/wiki/%D9%8A%D8%A7%DA%AD_%D8%AC%D9%8A%DB%90%DA%86%D9%89" title="ياڭ جيېچى" type="wikipedia">ياڭ جيېچى<figure><caption>ياڭ جىيېچى چەت ئەللىك مېھمانلار بىلەن </caption></figure>
<p>　ياڭ جيېچى، ئەر، خەنزۇ، 1950- يىلى 5- ئايدا تۇغۇلغان. شاڭخەي شەھىرىدىن. 1968- يىلى 9- ئايدا خىزمەتكە قاتناشقان، 1917- يىلى 12- ئايدا جۇڭگو كوممۇنىستىك پارتىيەسىگە كىرگەن. نەنجىڭ ئۇنىۋېرسىتېتى تارىخ فاكۇلتېتى دۇنيا تارىخى كەسپىنى پۈتكۈزگەن. ئىشلەپ تۇرۇپ ئاسپىرانتلىق ئوقۇش تارىخىغا ئىگە بولغان، تارىخشۇناسلىق دوكتورى.</p>
<p>　　ھازىر مەركىزىي كومىتېت سىياسىي بىيۇروسىنىڭ ئەزاسى، دۆلەت كومىسسارى، گوۋۇيۈەن پارتگۇرۇپپىسىنىڭ ئەزاسى، مەركەز تاشقى ئىشلار خىزمىتىگە رەھبەرلىك قىلىش گۇرۇپپىسى ئىشخانىسىنىڭ مۇدىرى، مەركەز دېڭىز- ئوكيان ھوقۇق- مەنپەئەتىنى قوغداش خىزمىتى رەھبەرلىك گۇرۇپپىسى ئىشخانىسىنىڭ مۇدىرى.</p>
<p>　　1968- يىلىدىن 1972- يىلىغىچە شاڭخەي شەھىرى پۇجياڭ توك سائىتى زاۋۇتىنىڭ ئىشچىسى بولغان.</p>
<p>　　1972- يىلىدىن 1973- يىلىغىچە دىپلوماتىيە مىنىستىرلىقىنىڭ چەت ئەلگە چىقىپ ئوقۇيدىغانلارنى كوللېكتىپ تەربىيەلەش سىنىپىدا ئوقۇغان.</p>
<p>　　1973- يىلىدىن 1975- يىلىغىچە ئەنگلىيە ئىلىن ئىنستىتۇتى، باس ئۇنىۋېرسىتېتى، لوندون سىياسىي- ئىقتىساد ئىنستىتۇتىدا خەلقئارا مۇناسىۋەت كەسپىدە ئوقۇغان.</p>
<p>　　1975- يىلىدىن 1983- يىلىغىچە دىپلوماتىيە مىنىستىرلىقى تەرجىمە ئىشخانىسىنىڭ خادىمى بولغان.</p>
<p>　　1983- يىلىدىن 1987- يىلىغىچە جۇڭگونىڭ ئامېرىكىدىكى باش ئەلچىخانىسىدا 2- دەرىجىلىك كاتىپ، 1- دەرىجىلىك كاتىپ، دىپلوماتىيە مەسلىھەتچىسى بولغان.</p>
<p>　　1987- يىلىدىن 1990- يىلىغىچە دىپلوماتىيە مىنىستىرلىقىنىڭ تەرجىمە ئىشخانىسىدا دىپلوماتىيە مەسلىھەتچىسى، قوشۇمچە باشقارما باشلىقى بولغان.</p>
<p>　　1990- يىلىدىن 1993- يىلىغىچە دىپلوماتىيە مىنىستىرلىقى شىمالىي ئامېرىكا، ئوكيانىيە مەھكىمىسىنىڭ دىپلوماتىيە مەسلىھەتچىسى، قوشۇمچە باشقارما باشلىقى، مۇئاۋىن مەھكىمە باشلىقى بولغان.</p>
<p>　　1993- يىلىدىن 1995- يىلىغىچە جۇڭگونىڭ ئامېرىكىدىكى باش ئەلچىخانىسىنىڭ 2- دەرىجىلىك ئەلچىسى بولغان.</p>
<p>　　1995- يىلىدىن 1998- يىلىغىچە دىپلوماتىيە مىنىستىرىنىڭ ياردەمچىسى، دىپلوماتىيە مىنىستىرلىقى پارتكومىنىڭ ئەزاسى بولغان(بۇ مەزگىلدە 1995- يىلى 8- ئايدىن 1996- يىلى 3- ئايغىچە قوشۇمچە شىمالىي ئامېرىكا، ئوكيانىيە مەھكىمىسىنىڭ باشلىقى بولغان؛ 1996- يىلى 9- ئايدىن 1996- يىلى 11- ئايغىچە مەركىزىي پارتىيە مەكتىپىنىڭ ئۆلكە باشلىقى، مىنىستىر دەرىجىلىك كادىرلار بىلىم ئاشۇرۇش كۇرسىدا ئوقۇغان).</p>
<p>　　1998- يىلىدىن 2000- يىلىغىچە دىپلوماتىيە مىنىستىرلىقىنىڭ مۇئاۋىن مىنىستىرى، دىپلوماتىيە مىنىستىرلىقى پارتكومىنىڭ ئەزاسى بولغان.</p>
<p>　　2000- يىلىدىن 2004- يىلىغىچە جۇڭگونىڭ ئامېرىكىدا تۇرۇشلۇق باش ئەلچىسى بولغان.</p>
<p>　　2004- يىلىدىن 2005- يىلىغىچە دىپلوماتىيە مىنىستىرلىقىنىڭ مۇئاۋىن مىنىستىرى، دىپلوماتىيە مىنىستىرلىقى پارتكومىنىڭ ئەزاسى بولغان.</p>
<p>　　2005- يىلىدىن 2007- يىلىغىچە دىپلوماتىيە مىنىستىرلىقىنىڭ مۇئاۋىن مىنىستىرى، دىپلوماتىيە مىنىستىرلىقى پارتكومىنىڭ مۇئاۋىن شۇجىسى بولغان.</p>
<p>　　(2001- يىلىدىن 2006- يىلىغىچە نەنجىڭ ئۇنىۋېرسىتېتى تارىخشۇناسلىق فاكۇلتېتىدا دۇنيا تارىخى كەسپى بويىچە ئىشلەپ تۇرۇپ ئاسپىرانتلىق سىنىپىدا ئوقۇغان، تارىخشۇناسلىق دوكتورى ئۇنۋانىغا ئېرىشكەن).</p>
<p>　　2007- يىلىدىن 2013- يىلىغىچە دىپلوماتىيە مىنىستىرى، دىپلوماتىيە مىنىستىرلىقى پارتكومىنىڭ مۇئاۋىن شۇجىسى بولغان.</p>
<p>　　2013- يىلىدىن 2017- يىلىغىچە دۆلەت كومىسسارى، گوۋۇيۈەن پارتگۇرۇپپىسىنىڭ ئەزاسى، مەركەز تاشقى ئىشلار خىزمىتى رەھبەرلىك گۇرۇپپىسى ئىشخانىسىنىڭ مۇدىرى، مەركەز دۆلەت خەۋپسىزلىكى خىزمىتى رەھبەرلىك گۇرۇپپىسى ئىشخانىسىنىڭ مۇدىرى (2014- يىلى 2- ئايغىچە)، مەركەز دېڭىز- ئوكيان ھوقۇق- مەنپەئەتىنى قوغداش خىزمىتى رەھبەرلىك گۇرۇپپىسى ئىشخانىسىنىڭ مۇدىرى بولغان.</p>
<p>　　2017- يىلىدىن باشلاپ ج ك پ مەركىزىي كومىتېتى سىياسىي بىيۇروسىنىڭ ئەزاسى، دۆلەت كومىسسارى، گوۋۇيۈەن پارتگۇرۇپپىسىنىڭ ئەزاسى، مەركەز تاشقى ئىشلار خىزمىتى رەھبەرلىك گۇرۇپپىسى ئىشخانىسىنىڭ مۇدىرى، مەركەز دېڭىز- ئوكيان ھوقۇق- مەنپەئەتىنى قوغداش خىزمىتى رەھبەرلىك گۇرۇپپىسى ئىشخانىسىنىڭ مۇدىرى.</p>
<p>　　16- نۆۋەتلىك مەركىزىي كومىتېتنىڭ كاندىدات ئەزاسى، 17- ، 18- ، 19- نۆۋەتلىك مەركىزىي كومىتېتنىڭ ئەزاسى، 19- نۆۋەتلىك مەركىزىي كومىتېت سىياسىي بىيۇروسىنىڭ ئەزاسى</p></text></body></html>