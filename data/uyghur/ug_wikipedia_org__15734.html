<html><body><text id="wikipedia_ug_wikipedia_org__15734.html" ns="0" revid="141416" sourceurl="https://ug.wikipedia.org/wiki/%D8%A6%DB%95%D9%85%DB%95%DB%8B%D9%89%D9%8A%D9%84%DB%95%D8%B1" title="ئەمەۋىيلەر" type="wikipedia">ئەمەۋىيلەر<p><hi rend="bold">ئەمەۋىيلەر</hi>، <hi rend="bold">ئەمەۋىي خانىدانلىقى</hi> (<ref target="https://ug.wikipedia.org/wiki/ئەرەبچە">ئەرەبچە</ref>: <hi rend="bold">بنو أمية</hi>/<hi rend="bold">الأمويون</hi>)، <ref target="https://ug.wikipedia.org/wiki/تۆرت_خەلىپە">تۆرت خەلىڧەدىن</ref> سوڭرە (632-661)، 661- يىلى <ref target="https://ug.wikipedia.org/wiki/مۇئاۋىيە_بىن_ئەبۇ_سۇڧيان">مۇئاۋىيە بىن ئەبۇ سۇڧياننىڭ</ref> خەلىڧەلىكنى ھەزرىتى <ref target="https://ug.wikipedia.org/wiki/ھاسان_بىن_ئەلى">ھاسان بىن ئەلى</ref> قولىدىن ئېلىشى بىلەن قۇرۇلغان خانەدان. <ref target="https://ug.wikipedia.org/wiki/مۇھەممەد_ئەلەيھىسسالام">پەيغەمبەر ئەلەيھىسسالامدىن</ref> مىراس قالغان <ref target="https://ug.wikipedia.org/wiki/ئىسلام_دۆلىتى">ئىسلام دۆلىتىنىڭ</ref> داۋامىدۇر. مىلادى 750- يىلى <ref target="https://ug.wikipedia.org/wiki/ئابباسىيلار">ئابباسىيلار</ref> تامانىدىن مۇنقەرز قىلىنغان.</p>
تارىخچە
<p>دەمەشىقتە قۇرغان . ئۇلارنىڭ تەسىر دائىرىسى ئەرەب يېرىم ئارىلى ، سۈرىيە ، ئېراق ، پەلەستىن ، ئېران ، ئاففانىستان ، شىمالىي ھىندىستان ، ماۋارەئۈننەھىر ، بۇخارا ، سەمەرقەند ، فەرغانە ، غەربىي شىمالىي ئافرىقا، ئەندۇلۇسىيە ( ئىسپانىيە، پورتۇگالىيە )، ئىتالىيىنىڭ سېلتسىيە ئارىلى قاتارلىق جايلارغىچە بولغان . ئۇلارنى ئابباسىيلار خەلىپىلىكى ئاغدۇرۇپ تاشلىغان. ئۇلار دەمەشقتىن ئىسپانىيىگە يۆتكىلىپ شۇيەردە ئۈمەۋىيلەر خاندانلىقىنى قۇرغان.</p>
<p>شام(سۈرىيە) دىكى ئۈمەۋىيلەر شەجەرىسى</p>
<p>1. مۇئاۋىيە(Ｉ) ئىبنى ئەبۇ سوفيان   661-- 680</p>
<p>2. يەزىد(Ｉ) ئىبنى مۇئاۋىيە  680-- 683</p>
<p>3. مۇئاۋىيە (Ⅱ) ئىبنى يەزىد   683-- 684</p>
<p>4. مەرۋان (Ｉ) ئىبنى ھەكەم   684 -- 685</p>
<p>5. ئابدۇلمەلىك ئىبنى مەرۋان   685 -- 705</p>
<p>6. ۋەلىد (Ｉ) ئىبنى ئابدۇلمەلىك   705 -- 715</p>
<p>7. سۇلايمان ئىبنى ئابدۇلمەلىك   715 -- 717</p>
<p>8. ئۆمەر ئىبنى ئابدۇلئەزىز ئىبنى مەرۋان 717 -- 720</p>
<p>9. يەزىد (Ⅱ) ئىبنى ئابدۇلمەلىك   720 -- 724</p>
<p>10. ھىشام ئىبنى ئابدۇلمەلىك   724 -- 743</p>
<p>11. ۋەلىد (Ⅲ) ئىبنى يەزىد   743 -- 744</p>
<p>12. يەزىد (Ⅲ) ئىبنى ۋەلىد 744</p>
<p>13. ئىبراھىم  744</p>
<p>14. مەرۋان (Ⅱ) ئىبنى ئىبراھىم 744 -- 750</p>
<p>6 - خەلىپە ۋەلىد ئىبنى ئابدۇلمەلىك 705 -- 715 تەختتە ئولتۇرغان مەزگىللەردە قۇتەيبە ئىبنى مۇسىلىم ماۋارەئۇننەھر، بۇخارا، سەمەرقەند ۋە فەرغانە قاتارلىق جايلارنى، مۇھەممەد ئىبنى قاسىم ھىندىستاننىڭ شىمالىدىكى سىندنى، مۇسا ئىبنى نۇسەير بۇلغارىيىنىڭ بىر قىسمىنى، مۇسا ئىبنى نۇسەيرنىڭ قول ئاسىتىدىكى تارىق ئىبنى زىياد مىلادىيە 711- يىلى ئەندۇلۇسىيە ( ئىسپانىيە ۋە پورتۇگالىيە ) نى پەتھى قىلغان. 750 - يىلى ئابباسىيلار خەلىپىلىكى قۇرۇلۇپ ئۇمەۋىيلەر خاندانلىقى ئاغدۇرۇلغاندا ئۆمەۋىيلەر خان جەمەتىدىن بولغان ئابدۇراخمان ئىبنى مۇئاۋىيە ئىبنى ھىشام قېچىپ قۇتۇلۇپ مىلادىيە 756-يىلى ئىسپانىيىدىكى قوللىغۇچىلىرى بىلەن ئۆمەۋىيلەر خانلىقىنى شۇ يەردە قۇرغان. تەسىر دائىرەسى ھازىرقى ئىسپانىيە ، پورتۇگالىيە ، ئوتتۇرا دېڭىزنىڭ غەربىدىكى تاقىم ئاراللار ۋە ئىتالىيىنىڭ سېلىتسىيە ئارىلى قاتارلىق جايلار بولغان .</p>
<p>ئەندەلۇسىيە( ئىسپانىيە ، پوتۇگالىيە ) دىكى ئۆمەۋىيلەر شەجەرىسى</p>
<p>15. ئابدۇرەھمان (Ⅰ)  [ داخىل ]   756 -- 788</p>
<p>16. ھىشام ئىبنى ئابدۇرەھمان   788 -- 796</p>
<p>17. ھەكەم ئىبنى ھىشام   796 -- 822</p>
<p>18. ئابدۇرەھمان ئىبنى ھەكەم   822-- 852</p>
<p>19. مۇھەممەد ئىبنى ئابدۇرەھمان   852 -- 886</p>
<p>20. مۇنزەر   886 -- 888</p>
<p>21. ئابدۇللاھ   888 -- 912</p>
<p>22. ئابدۇرەھمان ئىبنى ئابدۇللاھ   912 -- 961</p>
<p>23. ھەكەم ئىبنى ئابدۇرەھمان   961 -- 976</p>
<p>24. ھىشام ئىبنى ھەكەم   976 -- 1009</p>
<p>25. مۇھەممەد ئىبنى ھىشام   1009 -- 1010</p>
<p>26. سۇلايمان   1009 -- 1013</p>
<p>27. ئابدۇرەھمان   1023 -- 1024</p>
<p>28. ئابدۇرەھمان     1018</p>
<p>29. مۇھەممەد ئىبنى ئابدۇرەھمان 1023 -- 1024</p>
<p>30. ھىشام ئىبنى مۇھەممەد   1029 -- 1031</p>
<p>مىلادىيە 1031 -يىلى تائىفىيلەر خانلىقى( 1031 - 1091 ) ئۆمەۋىيلەر خانلىقىنى ئاغدۇرۇپ تاشلىغان. تائىفىيلەر مىلادىيە 1091 - يىلىغىچە 11 كېنەزلىككە بۆلۈنۈپ دەۋران سۈرگەن. ئۇلاردىن كىيىن شىئەلەر ئىچىدىن چىققان مۇۋەھھېدىيىلەر خانلىقى( 1121 - 1269 ) 1269-يىلغىچە دەۋر سۈرگەن. ئۇلارنى مۇھەممەد ئىبنى يۈسۈپ قۇرغان ئەھمەرىيلەر خانلىقى( 1235 - 1492 ) ئاغدۇرۇپ تاشلىغان. ئەھمەرىيلەر خانلىقى 1492 -يىلىغا كەلگەندە باشقا ياۋروپا ئەللىرىدىن مائارىپتا ئارقىدا قالغانلىقى، ئاسىيا - ئافرىقا قۇرۇقلۇقىدىكى مۇسۇلمانلاردىن ياردەم كەلمىگەنلىكى سەۋەبلىك ياۋروپا خىرىستىيانلىرىنىڭ بىرلەشمە ھۇجۇمىدا ئاغدۇرۇلغان. شۇنىڭدىن كىيىن مۇسۇلمانلار ئىسپانىيە ۋە پورتۇگالىيىدىن كۆچۈپ كەتكەن. كۆپ قىسمى خىرىستىيان بۇلۇپ كەتكەن.</p></text></body></html>