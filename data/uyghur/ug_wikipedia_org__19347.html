<html><body><text id="wikipedia_ug_wikipedia_org__19347.html" ns="0" revid="148602" sourceurl="https://ug.wikipedia.org/wiki/%D8%A6%DB%95%D8%B4%DB%95%D8%B1%DB%95%D8%A6%D9%89_%D9%85%DB%87%D8%A8%DB%95%D8%B4%D8%B4%DB%95%D8%B1%DB%95" title="ئەشەرەئى مۇبەششەرە" type="wikipedia">ئەشەرەئى مۇبەششەرە
<p><hi rend="bold">ئەشەرەئى مۇبەششەرە</hi> (ئەرەبچە: اَلْعَشَرَةِ الْمُبَشِّرُونَ بِاْلْجَنَّةِ/ ئەل ئەشەرەت-ىل مۇبەششىرۇنە بىل جەننەھ). <ref target="https://ug.wikipedia.org/wiki/سۈننىي">سۈننىي</ref> ئىسلام ئاتالغۇسى بولۇپ، <ref target="https://ug.wikipedia.org/wiki/پەيغەمبەر_ئەلەيھىسسالام">پەيغەمبەر ئەلەيھىسسالام</ref> تەرىپىدىن ھايات ۋاقتىدىلا جەننەت بىلەن خۇش بېشارەت بېرىلگەن، يەنى ئاللاھ تائالا جەننەتكە كىرىدىغانلىقلىرىنى ۋەدە قىلغان ئون كىشى ئۈچۈن قوللىنىلغان بىر ئاتالغۇ. شۇنداقلا ئەل مۇبەششىرۇن بىل جەننەھ ئاتالغۇسىمۇ بۇ كىشىلەرنى كۆرسىتىدۇ.</p>
<p>بۇ ھەقتە ساھابە <ref target="https://ug.wikipedia.org/wiki/ئابدۇراھمان_ئىبن_ئەۋف">ئابدۇراھمان ئىبن ئەۋف</ref> ۋە <ref target="https://ug.wikipedia.org/wiki/سەئىد_بىن_زەيىد">سەئىد بىن زەيىدنىڭ</ref> شۇ رىۋايىتى باردۇر: «أبو بكر في الجنة، وعمر في الجنة، وعثمان في الجنة، وعلي في الجنة، وطلحة في الجنة، والزبير في الجنة، وعبد الرحمن بن عوف في الجنة، وسعد بن أبي وقاص في الجنة، وسعيد بن زيد في الجنة وأبو عبيدة بن الجراح في الجنة.» (ئەبۇ بەكرى جەننەتلىك، ئۆمەر جەننەتلىك، ئوسمان جەننەتلىك، ئەلى جەننەتلىك، تالھا جەننەتلىك، زۇبەير جەننەتلىك، ئابدۇرراھمان بىن ئەۋف جەننەتلىك، سەئىد بىن ئەبى ۋەققاس جەننەتلىك، سەئىد بىن زەيىد جەننەتلىك ۋە ئەبۇ ئۇبەيدە بىن جەرراھ جەننەتلىكتۇر)</p>
<p>بۇ ئون زاتنىڭ تۆرتى <ref target="https://ug.wikipedia.org/wiki/خۇلەڧائى_راشىددىن">خۇلەڧائى راشىددىن</ref> دەپ تونۇلغان تۆرت خەلىپىدۇر.</p>
<p>بۇلاردىن باشقا يەنە ساھابەلەردىن <ref target="https://ug.wikipedia.org/wiki/خەدىجە_بىنت_خۇۋەيلىد">خەدىجە بىنت خۇۋەيلىد</ref>، <ref target="https://ug.wikipedia.org/wiki/ئابدۇللاھ_ئىبن_سالام">ئابدۇللاھ ئىبن سالام</ref>، <ref target="https://ug.wikipedia.org/wiki/ئۇكاشا_بىن_مۇھسىن">ئۇكاشا بىن مۇھسىن</ref> قاتارلىقلارغىمۇ جەننەت بىلەن سۆيۈنچ بېرىلگەن. لېكىن بۇ ئون كىشى بىر ھەدىستە تەڭ كەلگەنلىكى ئۈچۈن ئاتايىن ئەشەرەئى مۇبەششەرە دەپ ئاتالغان. <ref target="https://ug.wikipedia.org/wiki/ئەھلى_شىئە">ئەھلى شىئە</ref> بۇ ھەدىسنى ئېتىراپ قىلمايدۇ.</p>
</text></body></html>