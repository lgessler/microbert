<html><body><text id="wikipedia_ug_wikipedia_org__11310.html" ns="0" revid="64904" sourceurl="https://ug.wikipedia.org/wiki/%D8%AA%DB%95%D9%BE%D8%A6%D9%89%D9%84" title="تەپئىل" type="wikipedia">تەپئىل
<p>تەپئىل(«پەدە ـــ شېئىردىكى ئاھاڭ پەدىسى دېمەكتۇر.ئارۇز ۋەزىنگە سېلىنغان شېئىرنىڭ تۈزۈلىشىدە 8 ئاساسىي تەپئىل بولىدۇ. بۇلار: ①فەئۇلۇن؛ ②فائىلۇن؛③مەفائىلۇن؛ ④فائىلاتۇن؛ ⑤مۇستەفئىلۇن؛ ⑥مەفئۇلاتۇن؛ ⑦مۇفائەلەتۇن؛ ⑧مۇتەفائىلۇن؛ 
بۇ تەپئىللەر كۆپەيتىلىپ 10 غا يەتكۈزۈلگەن ۋە ئەمىلىي ئىستىمال جەريانىدا تېخىمۇ شاخلىتىلىپ 66 گە ھەتتا 85 كە يەتكۈزۈلگەن. 
بەھرى تەپئىللەرنىڭ قوشۇلىشى بىلەن بەھرى شەكىللىنىدۇ.بەھرىلەرنىڭ ئىپادىلىنىش شەكلى ئاساسەن تۆۋەندىكىچە: </p>
<p>بەھرى تەۋىل: فەئۇلۇن مەفائىلۇن فەئۇلۇن مەفائىلۇن</p>
<p>بەھرى مەدىد: فائىلاتۇن فائىلۇن فائىلاتۇن فائىلۇن </p>
<p>بەھرى بەسىت: مۇستەفئىلۇن فائىلۇن مۇستەفئىلۇن فائىلۇن </p>
<p>بەھرى كامىل: مۇتەفائىلۇن مۇتەفائىلۇن مۇتەفائىلۇن </p>
<p>بەھرى ۋافىر: مۇفائەلەتۇن مۇفائەلەتۇن فەئۇلۇن </p>
<p>بەھرى ھەزەج: مەفائىلۇن مەفائىلۇن مەفائىلۇن مەفائىلۇن</p>
<p>بەھرى رەجەز: مۇستەفئىلۇن مۇستەفئىلۇن مۇستەفئىلۇن مۇستەفئىلۇن </p>
<p>بەھرى رەمەل: فائىلاتۇن فائىلاتۇن فائىلاتۇن فائىلاتۇن </p>
<p>بەھرى سەرىئ: مۇفتەئىلۇن مۇفتەئىلۇن فائىلۇن</p>
<p>بەھرى مۇنسەرىئ: مۇستەفئىلۇن فائىلاتۇن فائىلاتۇن</p>
<p>بەھرى ھەفىق: مۇتەفائىلۇن مۇتەفائىلۇن </p>
<p>بەھرى مۇزارىئ: مەفائىلۇن فائىلاتۇن مەفائىلۇن</p>
<p>بەھرى مۇقتەزەب: فائىلاتۇن مۇفتەئىلۇن فائىلاتۇن مۇفتەئىلۇن</p>
<p>بەھرى مۇجتەس: مۇفائەلۇن فەئەلەتۇن مۇفائەلۇن فەئەلەتۇن</p>
<p>بەھرى مۇتەدارىك: فائىلۇن فائىلۇن فائىلۇن فائىلۇن</p>
<p>بەھرى مۇتەقارىپ: فەئۇلۇن فەئۇلۇن فائىل فەئۇلۇن </p>
<p>بۇ بەھرىلەرنىڭ ھەر بىرى يەنە بىرقانچە شەكىللەرگە بۆلىنىدۇ.ئۇزۇن بەھرىلەردە شېئىرلارنىڭ مىسرالىرى كۆپىنچە 13 ـــ 16 بوغۇملۇق كېلىدۇ. قىسقا بەھرىلەردە بولسا 7 ـــ 12 بۇغۇملۇق كېلىدۇ. </p>
<p>بەھرى تەۋىل: ھەر مىسرا 14 بۇغۇمدىن تەركىپ تاپىدۇ.ئىككى بۆلەككە بۆلىنىپ ئوقىلىدۇ،ھەر بۆلىكى 7 بۇغۇم،بىرىنچى تۇراق 3 بۇغۇم،ئىككىنچى تۇراق 4 بۇغۇم. بۇنىڭ تەپئىلى:</p>
<p>فەئۇلۇن مەفائىلۇن/ فەئۇلۇن مەفائىلۇن 
مىسال: </p>
<p>كىيدىم كېپىنەك توننى/ گۈلخاندا ياتارمەن دەپ، 
ئالدىم يا بىلەن ئوقنى/ دۈشمەننى ئاتارمەن دەپ. </p>
<p>(خەلق بېيتى)</p>
<p>قان بىلەن بۇياپ يىپنى ،كەشتىلەندى بۇ خېتىم ،</p>
<p>گەر يىتىك بولسا خېتىم ،ئادا بۇلاتتى خىزمىتىم . </p>
<p>(قەھرىمان قىز دىلبەرنىڭ ل.مۇتەللىپ تۇرمىدىكى چېغىدا ئۇنىڭغا يازغان خېتى ــ«قاينام ئۆركىشى»رومانىدىن ) 
بەھرى مەدىد:</p>
<p>ھەر مىسرا 14 بوغۇم بولۇپ, ئىككى بۆلەككە بۆلىنىدۇ، ھەر بۆلىكى 7 بۇغۇم،بىرىنچى تۇراق 4 بۇغۇم، ئىككىنچى تۇراق 3 بۇغۇم. بۇنىڭ تەپئىلى: 
فائىلاتۇن فائىلۇن/ فائىلاتۇن فائىلۇن 
مىسال: </p>
<p>بىر ياخشىغا بىر يامان/ ھەر جايدا بار يارى-يار،</p>
<p>ئىككى ياخشى بىر بولغان/ قەيەردە بار يارى-يار. </p>
<p>(خەلق بېيتى) 
شۇنچە كۈتتۈم بىلمىدىڭ / ئامرىقىم بولدۇم جۇنۇن. </p>
<p>قانچە يىللاپ قىينىدىڭ /زارلىنىپ بولدۇم زەبۇن.</p>
<p>(ئە.مۇھەممەت ئەركزات شېئىرى ـــ «ھىجران دەردى»دىن) </p>
<p>بەھرى رەمەل: ھەر مىسرادا 8 بۇغۇملۇق ئىككى بۆلەك، ھەر بۆلىكى 4 بۇغۇملۇق 2 تۇراق بولۇپ جەمئى 16 بۇغۇمدىن تەركىپ تاپقان. بۇنىڭ تەپئىلى: 
فائەلاتۇن فائەلاتۇن/فائەلاتۇن فائەلاتۇن 
مىسال: </p>
<p>زېمىستان كۆرمىگەن بۇلبۇل /باھارنىڭ قەدرىنى بىلمەس، </p>
<p>جاپانى چەكمىگەن ئاشىق/ ۋاپانىڭ قەدرىنى بىلمەس. </p>
<p>(خەلق بېيتى)</p>
<p>ۋەتەننىڭ بىر گۈلىدۇرسەن /خۇشناۋا بۇلبۇلىدۇرسەن، </p>
<p>تىلىڭ تاتلىق شېكەردىنمۇ / جانغا مىڭ مىڭ ھوزۇردۇرسەن. </p>
<p>(ئە.مۇھەممەت ئەركزات شېئىرى ـــ «تىپىك ئۇيغۇر قىزىدۇرسەن»دىن) </p>
<p>بۇ(بەھرى رەمەل)نىڭ يەنە بىر خىلى ھەر مىسراسى 4 تۇراق،1-،2-،3- تۇراقلىرى 4 بۇغۇم،4-تۇراق 3 بۇغۇمدىن جەمئى 15 بۇغۇمدىن تەركىپ تاپقان. بۇنىڭ تەپئىلى: 
فائەلاتۇن فائەلاتۇن فائەلاتۇن فائەلۇن 
مىسال: 
كىمكى ئۆلمەستىن بۇرۇن بىلمەس بۇ جاننىڭ قەدرىنى، </p>
<p>كىم ئۆلەر ھالەتكە يەتسە شۇ بىلۇر جان قەدرىنى. </p>
<p>(خەلق بېيتى) </p>
<p>ئۆتتى تارىخ ، ئۆتتى يىللار ، ئىستىبىداتلار ئۆتتى كۆپ ، </p>
<p>جەڭ چىلىشلار يالقۇنىدا چىقتى سانسىز قەھرىمان . </p>
<p>ئەي ئانا يەر پاك مۇقەددەس سەندە بىزنىڭ جانىمىز ،</p>
<p>سۆيگۈ مىھرىڭ ۋە سۈتۈڭدىن پۈتتى بىزنىڭ قانىمىز .</p>
<p>(مەمتىلى ئەپەندىنىڭ ئىزچىلارنى باشلاپ مەھمۇد شىجاڭغا دوكىلات بەرگەن چاغدا دىكىلاماتسىيە قىلغان شېئىرىدىن ئېلىندى )</p>
<p>يەنە بىر شەكلى: ھەر مىسرا 4 تۇراق ھەر تۇراق 4 بۇغۇم بولۇپ جەمئى 16 بۇغۇمدىن تۈزىلىدۇ.بۇنىڭ تەپئىلى: </p>
<p>مەفائىلۇن مەفائىلۇن مەفائىلۇن مەفائىلۇن 
مىسال: 
بارارغا يوللىرىڭ بولسۇن،يانارغا ھەمرىيىڭ بولسۇن، </p>
<p>سېنىڭدەك نازىنىن يارغا مېنىڭدەك قۇللىرىڭ بولسۇن. 
(خەلق قوشىقى) 
بەھرى رەجەز: </p>
<p>تەپئىلى: </p>
<p>مۇستەفئىلۇن مۇستەفئىلۇن مۇستەفئىلۇن مۇستەفئىلۇن</p>
<p>يەنە بىر خىلى: </p>
<p>مۇفتەئەلۇن مەفائىلۇن مۇفتەئەلۇن مەفائىلۇن </p>
<p>بەھرى مۇقتەزەب </p>
<p>بۇنىڭدا مىسرادىكى بىرىنچى بۆلەك 7 بۇغۇم ئىككىنچى بۆلەك 8 بۇغۇم جەمئى 15 بۇغۇم بولىدۇ.بۇنىڭ تەپئىلى: 
فائىلۇن مۇفتەئىلۇن مۇفتەئىلۇن مۇفتەئىلۇن</p>
<p>مىسال: </p>
<p>تاغمۇ تاغلاردىن ئېگىز ئارغۇ بۇلاقنىڭ تاغلىرى، </p>
<p>ئۈستۈنىدە قار ياتادۇر ئاستىنىدا باغلىرى. </p>
<p>(خەلق بېيتى) </p>
<p>قىسقا بەھرىلەر: </p>
<p>بەھرى سەرىئ: </p>
<p>بۇ بەھرىدە 11 بۇغۇم بولۇپ ،1-،2-تۇراقلار 4 بۇغۇمدىن،3-تۇراق 3 بۇغۇمدىن تۈزلىدۇ. بۇنىڭ تەپئىلى: 
مۇستەفئىلۇن مۇستەفئىلۇن فائىلۇن</p>
<p>مىسال: </p>
<p>نەچچە كۈندۇر كۆمەدىم يارىم سەنى، </p>
<p>سەنمۇ ھەرگىز ياد ئەتمەدىڭ ھەرگىز مەنى.</p>
<p>(گۇمنام)</p>
<p>بەھرى مۇتەقارىب: 
دۇنياۋى مەشھۇر ئەسەر «قۇتادغۇبىلىك» دەل ئارۇز ۋەزنىنىڭ مۇتەقارىب بەھرىدە يېزىلغان. </p>
<p>تەپئىلى: </p>
<p>فەئۇلۇن مەفائىلۇن مۇستەفئىلۇن</p>
<p>يەنە بىر خىلى: </p>
<p>فەئۇلۇن فەئۇلۇن فائىل فەئۇلۇن 
بەھرى ھەفىف: </p>
<p>بۇنىڭدا مىسرا 10 بۇغۇمدىن تۈزلىدۇ.تەپئىلى: </p>
<p>مۇتەفائىلۇن مۇتەفائىلۇن 
ياكى:</p>
<p>مۇفائىلەتۇن مۇفائىلەتۇن </p>
<p>بەھرى مۇزارىئ:</p>
<p>12 بۇغۇمدىن تۈزۈلگەن بولۇپ،جەمئى 3 تۇراق ھەر بىر تۇراق 4 بۇغۇم بولىدۇ.تەپئىلى:</p>
<p>مەفائىلۇن فائىلاتۇن مەفائىلۇن</p>
<p>ياكى: </p>
<p>مۇتەفائىلۇن فائىلۇن مەفائىلۇن<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-1">[1]</ref></p>
مەنبە
</text></body></html>