<html><body><text id="wikipedia_ug_wikipedia_org__20194.html" ns="0" revid="150612" sourceurl="https://ug.wikipedia.org/wiki/%D8%A6%DB%95%D8%AA%D8%AA%DB%95%D8%B1%D8%BA%D9%89%D8%A8%DB%87_%DB%8B%DB%95%D8%AA%D8%AA%DB%95%D8%B1%DA%BE%D9%89%D8%A8" title="ئەتتەرغىبۇ ۋەتتەرھىب" type="wikipedia">ئەتتەرغىبۇ ۋەتتەرھىب<p><hi rend="bold">ئەتتەرغىبۇ ۋەتتەرھىب</hi> (ھەدىسلەر بىلەن قىزىقتۇرۇش ۋە قورقۇتۇش / الترغيب والترهيب من الحديث الشريف)، <ref target="https://ug.wikipedia.org/wiki/مۇھەددىس">مۇھەددىس</ref> <ref target="https://ug.wikipedia.org/wiki/زەكىييۇددىن_ئەلمۇنزىرىي">زەكىييۇددىن ئابدۇلئەزىم ئىبنى ئابدۇلقەۋىي ئەلمۇنزىرىي</ref> (ھ. 581 – 656 / م. <ref target="https://ug.wikipedia.org/wiki/1185_-_يىلى">1185</ref> – <ref target="https://ug.wikipedia.org/wiki/1258_-_يىلى">1258</ref>) تەرىپىدىن يېزىلغان، ئىخلاس، ئىلىم، ناماز، ئالدى - ساتتى، ئەدەب، زۇھد، <ref target="https://ug.wikipedia.org/wiki/جەننەت">جەننەت</ref> ۋە <ref target="https://ug.wikipedia.org/wiki/جەھەننەم">جەھەننەم</ref> قاتارلىق تېمىلاردا دىنىي جەھەتتىن قىلىنىشى ياكى قىلىنماسلىقى تەلەپ قىلىنغان ھەدىسلەر ئاساسەن «<ref target="https://ug.wikipedia.org/wiki/كۇتۇبى_سىتتە">كۇتۇبى سىتتە</ref>»، <ref target="https://ug.wikipedia.org/wiki/ئىمام_مالىك">ئىمام مالىكنىڭ</ref> «<ref target="https://ug.wikipedia.org/wiki/ئەلمۇۋەتتا">مۇۋەتتا</ref>»سى، <ref target="https://ug.wikipedia.org/wiki/ئىبنى_ھىببان">ئىبنى ھىببان</ref> ۋە <ref target="https://ug.wikipedia.org/wiki/ئىبنى_خۇزەيمە">ئىبنى خۇزەيمەنىڭ</ref> «ئەسسەھىھ»لىرى، ئىمام <ref target="https://ug.wikipedia.org/wiki/ئەھمەد_ئىبنى_ھەنبەل">ئەھمەد ئىبنى ھەنبەل</ref> ۋە <ref target="https://ug.wikipedia.org/wiki/ئەبۇ_يەئلا_مەۋسىلىي">ئەبۇ يەئلا مەۋسىلىنىڭ</ref> «مۇسنەد»لىرى، <ref target="https://ug.wikipedia.org/wiki/تەبەرانىي">تەبەرانىينىڭ</ref> ئۈچ «مۇئجەم»ى ۋە <ref target="https://ug.wikipedia.org/wiki/ھاكىم_ئەننىشابۇرىي">ھاكىمنىڭ</ref> «<ref target="https://ug.wikipedia.org/wiki/ئەلمۇستەدرەك">ئەلمۇستەدرەك</ref>»ى قاتارلىق ھەدىس مەنبەلىرىدىن تاللىنىپ خۇسۇسلار بويىچە 25 بۆلۈم شەكلىدە تەرتىپكە تىزىلىشى بىلەن مەيدانغا كەلگەن ئەسەر بولۇپ، جەمئىي 6000 ئەتراپىدا ھەدىسنى ئۆز ئىچىگە ئالغان ئەسەردە، مۇئەللىف ھەدىسلەرنىڭ <ref target="https://ug.wikipedia.org/wiki/سەنەد">سەنەدلىرىدە</ref> <ref target="https://ug.wikipedia.org/wiki/ساھابە">ساھابىدىن</ref> باشقا راۋىيلىرىنى زىكىر قىلمىغان ھەم ھەدىسلەرگە ئېنىق باھا بەرمىگەن. ئۆتكەن ئەسىردە ياشاپ ئۆتكەن ئاتاقلىق مۇھەددىس شەيخ <ref target="https://ug.wikipedia.org/wiki/ناسىرۇددىن_ئالبانىي">ناسىرۇددىن ئالبانىي</ref> (ھ. 1333 – 1420 / م . 1914 – 1999) مەزكۇر كىتابتىكى ھەدىسلەرنى «<ref target="https://ug.wikipedia.org/wiki/سەھىھۇتتەرغىبۇ_ۋەتتەرھىب">سەھىھۇتتەرغىبۇ ۋەتتەرھىب</ref>» (ئۈچ تومدا 3775 ھەدىس) ۋە «<ref target="https://ug.wikipedia.org/wiki/زەئىفۇتتەرغىبۇ_ۋەتتەرھىب">زەئىفۇتتەرغىبۇ ۋەتتەرھىب</ref>» (ئىككى تومدا 2248 ھەدىس) دەپ ئىككىگە ئايرىپ، ئۇنىڭدىكى ھەدىسلەرنىڭ سەنەدلىرىگە باھا بەرگەن، ھەتتا ئۇنىڭ باھالىرى ئىمام مۇنزىرىينىڭ باھالىرىدىن بەزىدە پەرقلىق چىققان.</p>
مەنبەلەر
<p>ئىسلامدا ھالال ۋە ھارام (ئۇيغۇرچە) ئىستانبۇل نەشرى.</p>
</text></body></html>