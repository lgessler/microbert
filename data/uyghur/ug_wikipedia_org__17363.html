<html><body><text id="wikipedia_ug_wikipedia_org__17363.html" ns="0" revid="144549" sourceurl="https://ug.wikipedia.org/wiki/%D8%B3%D9%89%D9%8A%D9%89%D8%AA%D9%84%DB%95_%D9%8A%DB%90%D8%B2%D9%89%D8%B3%D9%89" title="سىيىتلە يېزىسى" type="wikipedia">سىيىتلە يېزىسى
<p>سىيىتلە يېزىسى قەشقەر ۋىلايىتى يېڭىسار ناھىيەسى نىڭ شىمالىي قىسمىغا جايلاشقان بۇلۇپ، ناھىيە بازىرى بىلەن ئارىلىقى 10 كىلومېتىر، يېزا 315-دۆلەت يولى ئۆتىدۇ. جۇغراپىيەلىك ئورنى شەرقىي ئۇزۇنلۇقى '13°76، شىمالىي پاراللېل '00°39، ئومۇمىي كۆلىمى 109.27 كۋادرات كىلومېتىر، تېرىلغۇ يەر كۆلىمى 16690 مو.</p>
مەمۇرىي كەنتلەر
<p>يېزىغا قاراشلىق ئون كەنت ئاھالە كومىتېتى بار بۇلۇپ، بۇلار: كەنئېرىق كەنتى، جاغار ھويلا كەنتى، مومۇلۇق ئۆستەڭبويى كەنتى، قالجاق كەنتى، پارچيېڭىيەر كەنتى، نوربېشى بىنام كەنتى، غوجا كۆل كەنتى، ئۆستەڭبويى كەنتى، شياقۇلدۇما كەنتى، تۆۋەن ھويلا كەنتى قاتارلىق كەنت كومتېتلىرى بار.</p>
ئىقتىسادى
<p>سىيىتلە يېزىسى 2003-يىلى يېزا بويىچە ئىچكى ئىشلەپچىقىرىش ئومۇمىي قىممىتى 14 مىليون 600 مىڭ يۈەن، دېھقانلارنىڭ كىشى بېشىغا توغرا كېلىدىغان كىرىمى يىلدىن-يىلغا كۆپەيگەن، يېزا ئىگىلىك كەسىپلىرى تېز تەرەققىي قىلىپ، تېرىقچىلىق مۇقىملىق ئىچىدە ئىلگىرلىگەن؛ يىللىق ئاشلىق 6450 توننىغا يەتكەن، كىشى بېشىغا توغرا كېلىدىغان ئاشلىق 820 كىلوگىرام، ئاشلىق ئىشلەپچىقىرىش بىلەن ئۆز-ئۆزىنى تەمىنلىگەن؛ پاختا يىللىق ئومۇمىي مەھسۇلاتى 6000 توننىدىن ئارتۇق ؛ باغۋەنچىلىكنى راۋاجلاندۇرۇشتا يېزا بويىچە ھازىر قالغان ئەلا سۈپەتلىك سەمىت ئۆرۈك 320 مىڭ تۈپ، كىشى بېشىغا ئوتتۇرىچە 41 تۈپتىن توغرا كېلىدۇ، يىللىق مەھسۇلات قىممىتى 2 مىليون يۈەندىن يۇقىرى، ئۇنىڭ ئۈستىگە يىلدىن-يىلغا ئاشقان؛ چارۋىچىلىق سانىمۇ يىلدىن يىلغا كۆپەيگەن، ھازىر يېزىدىكى چارۋا ئومۇمىي سانى 21220 تۇياق.</p>
يېزا ئىگىلىكى
<p>يېزا ئىگىلىكىتە دېھقانچىلىقنى ئاساس قىلىدۇ. زىرائەتلىرىدىن بۇغداي، كېۋەز، قوناق، تاۋۇز، قوغۇن ئاساس قىلىدۇ. باغۋەنچىلىكتە سەمىتئۆرۈك، ئۆزگىچە كەسىپى چارۋىچىلىقتا مەكىت قويى، تاشقورغان قويى، سمېنتال كالىسى ئاساس قىلىنىدۇ.</p>
</text></body></html>