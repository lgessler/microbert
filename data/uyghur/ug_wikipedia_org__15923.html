<html><body><text id="wikipedia_ug_wikipedia_org__15923.html" ns="0" revid="141934" sourceurl="https://ug.wikipedia.org/wiki/%D8%AA%DB%90%D9%86%DA%86_%D8%A6%D9%88%D9%83%D9%8A%D8%A7%D9%86" title="تېنچ ئوكيان" type="wikipedia">تېنچ ئوكيان
<figure><caption>تېنچ ئوكيان</caption></figure><p><hi rend="bold">تېنچ ئوكيان</hi> ياكى <hi rend="bold">بۈيۈك ئوكيان</hi>، <ref target="https://ug.wikipedia.org/wiki/ئامېرىكا_قىتئەسى">ئامېرىكا</ref>، <ref target="https://ug.wikipedia.org/wiki/ئاسىيا">ئاسىيا</ref> ۋە <ref target="https://ug.wikipedia.org/wiki/ئوكيانىيە">ئوكيانۇسىيە</ref> قىتئەلەرى ئاراسىدا ۋە دۇنيادا ئەڭ بۈيۈك ئوكياندۇر. خەلقئارادا <hi rend="bold">پاسىفىك ئوكيان</hi> دەپ ئاتىلىدۇ كى، بۇ ئىسىم <ref target="https://ug.wikipedia.org/wiki/ئىسپانىيە">ئىسپانىيە</ref> قراللىقىغا ۋاكالەتەن دۇنيانى ئايلانغان <ref target="https://ug.wikipedia.org/wiki/پورتۇگالىيە">پورتۇگال</ref> دېڭىزچىك <ref target="https://ug.wikipedia.org/wiki/فەردىناند_ماگېللان">فەردىناند ماگېللان</ref> تەرىپىدىن بېرىلگەن. ماگېللان، كۈنلەرچە دەۋام قىلغان بوران چاپقۇنلۇق شارائىتتىن سوڭرە <ref target="https://ug.wikipedia.org/wiki/ماجېللان_بوغۇزى">ماجېللان بوغۇزى</ref> دەپ ئاتىغان يەردىن ئۆتۈپ بۇ ئوكيانغا كىرگەندە، بوران چاپقۇن توختاپ، تېپتىنىچ سۇلارغا قاۋۇشقانلىقىدىن <ref target="https://ug.wikipedia.org/wiki/پورتۇگالچە">پورتۇگالچە</ref> "تېنچ" مەنىسىدىكى "Pasifico" سۆزلۈكىدىن يولغا چىقىپ بۇ ئىسىمنى بەرگەن.</p>
<p>179.7 مىلىيون كلومېتر2 يۈز ئۆلچىمىگە ئىگىدۇر. تەخمىنەن <ref target="https://ug.wikipedia.org/wiki/ئاتلانتىك_ئوكيان">ئاتلانتىك ئوكيان</ref> ۋە <ref target="https://ug.wikipedia.org/wiki/ھىندى_ئوكيان">ھىندى ئوكياننىڭ</ref> ئومۇمىي يۈز ئۆلچىمىگە تەڭ كېلىدۇ.</p>
<p>ئەڭ چوڭقۇر يېرى 11.034 مېتر بىلەن مارىياننا ئويمانلىقى بولۇپ، بۇ يەر شۇنداقلا دۇنيانىڭ ئەڭ چوڭقۇر يېرىدۇر. ئەڭ ئاۋات ئارال <ref target="https://ug.wikipedia.org/wiki/تاھىتى">تاھىتى</ref> ئېرۇر. شۇنداقلا دۇنيادىكى يەر تەۋرەشلەرنىڭ 90% ى ۋە چوڭ يەر تەۋرەشلەرنىڭ 80% ى تېنچ ئوكيان رايونىدا يۈز بەرمەكتە. بۇنىڭ سەبەبى، بۈيۈك ئوكياننىڭ بەك چوڭقۇر بولىشىدۇر. ھەجىمى 708 مىلىيون كلومېتر كۇب بولۇپ قاپلىغان مەيدانى يەر يۈزىدىكى ئومۇمىي قۇرۇقلۇقلاردىنمۇ چوڭراق ئېرۇر. </p>
<p>تېنچ ئوكياننىڭ 3.000-3.500 مېتردىنمۇ چوڭقۇر ھەر يېرىدە ئىسسىقلىق 2 °C گرادوسنىڭ ئاستىدا. </p>
<p>تېنچ ئوكياندا چوڭ كىچىك 20 مىڭ ئارال باردۇر. بۇنىغا قارىماي توپلام يۈز ئۆلچىمىنىڭ 1% چىلىك قىسمى قۇرۇقلۇقتۇر. <ref target="https://ug.wikipedia.org/wiki/ياپونىيە">ياپونىيە</ref>، <ref target="https://ug.wikipedia.org/wiki/ھىندونېزىيە">ھىندونېزىيە</ref> ۋە <ref target="https://ug.wikipedia.org/wiki/يېڭى_گىنە">يېڭى گىنە</ref> ۋ.ب ۋولقانىك ئاراللار بىلەن ئورىلىپ تۇرىدۇ. بۇ ئاراللار "ئوت چەمبىرى" دەپ ئاتىلىدۇ.</p>
</text></body></html>