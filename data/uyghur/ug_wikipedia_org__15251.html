<html><body><text id="wikipedia_ug_wikipedia_org__15251.html" ns="0" revid="140078" sourceurl="https://ug.wikipedia.org/wiki/%DA%BE%DB%95%D8%B2%D8%B1%D9%89%D8%AA%D9%89_%DA%BE%D8%A7%D8%AC%DB%95%D8%B1" title="ھەزرىتى ھاجەر" type="wikipedia">ھەزرىتى ھاجەر<p><hi rend="bold">ھاجەر</hi>، <hi rend="bold">ئاجەر</hi> ھەم دېيىلىدۇ. (<ref target="https://ug.wikipedia.org/wiki/ئەرەب_تىلى">ئەرەبچە</ref>: <hi rend="bold">هاجر</hi>، <ref target="https://ug.wikipedia.org/wiki/ئىبرانى_تىلى">ئىبرانىيچە</ref>: <hi rend="bold">הָגָר</hi> \ھاگار)، <ref target="https://ug.wikipedia.org/wiki/ئىسلام_دىنى">ئىسلام</ref> ۋە <ref target="https://ug.wikipedia.org/wiki/يەھۇدى_دىنى">يەھۇدى</ref> مەنبئەلەردە ھاجەر، ھەزرىتى <ref target="https://ug.wikipedia.org/wiki/ئىبراھىم_ئەلەيھىسسالام">ئىبراھىمنىڭ</ref> ئىككىنچى خانىمى، ھەزرىتى <ref target="https://ug.wikipedia.org/wiki/ئىسمائىل_ئەلەيھىسسالام">ئىسمائىل ئەلەيھىسسالامنىڭ</ref> ئانىسى ئېرۇر. ئىسلام مەنبئەلىرىگە كۆرە <ref target="https://ug.wikipedia.org/wiki/مىسىر">مىسىر</ref> <ref target="https://ug.wikipedia.org/wiki/ڧىرئەۋىن">ڧىرئەۋىنلىرىدىن</ref> بولمىش سەنان بىن ئۇلۋاننىڭ ھەزرىتى ئىبراھىمنىڭ خاتۇنى <ref target="https://ug.wikipedia.org/wiki/ھەزرىتى_سارە">سارەگە</ref> ھەدىيە قىلغان <ref target="https://ug.wikipedia.org/wiki/ئېفىئوپىيە">ئېفىئوپىيەلىك</ref> بىر دېدەكتۇر. ھەزرىتى ئىبراھىم، تۇغمىغان ئايالى سارەنىڭ رۇخسىتى بىلەن ھاجەرگە ئۆيلىنىدۇ ۋە بۇ نىكاھتىن <ref target="https://ug.wikipedia.org/wiki/مۇھەممەد_ئەلەيھىسسالام">مۇھەممەد ئەلەيھىسسالامنىڭ</ref> نۇرىنى توشىغۇچى ئىسمائىل دۇنياغا كېلىدۇ. بۇ ۋەجدىن سارە ياشىنىپ قالغىنىغا قارىماي ھاجەرنى قىزغىنىدۇ. شۇنىڭ بىلەن ئىبراھىم ئەلەيھىسسالام ئىلاھىي ئەمر بىرلە ھاجەر ۋە ئىسمائىلنى ئۇ ۋاقىتلار ھېچكىم بولمىغان <ref target="https://ug.wikipedia.org/wiki/مەككە">مەككە</ref> ۋادىسىگە ئەكىلىپ قويىدۇ. ھاجەر اللەنىڭ ياردىمى بىرلە قىيىنچىلىقلارغا كۆرەك كېرىپ ئوغلىنى چوڭ قىلىدۇ. <ref target="https://ug.wikipedia.org/wiki/كىتابى_مۇقەددەس">كىتابى مۇقەددەستە</ref> بولسا ھاجەرنىڭ ھەنۇز ھامىلەدار ۋاقتىدا سارەنىڭ زۇلمىدىن قاچقانلىقى، ئەمما تەڭرىنىڭ بىر پەرىشتىسىنىڭ ئاگاھلاندۇرۇشى بىلەن قايتىپ كەلگەنلىكى سۆزلىنىدۇ. تەكۋىنگە كۆرە ھاجەر كېيىنچە يەرلەشكەن يەر بەەرشەبا چۆلىدۇر. </p>
<p>دېدەك بولىشىقا قارىماي ھاجەر، مۇھتەھكەم ئىمانى بىلەن تېخى ئىسلامدىن بۇرۇنلا ئاقسۆڭەكلىك سېموۋۇلى ھالىغا كەلگەن. ھاجەرنىڭ يېمەك - ئىچمىكى تۈگىشى بىلەن يىغلاشقا باشلىغان ئىسمائىلغا سۇ تاپماق ئۈچۈن يېڭىلاردىكى ئىككى تۆپە (<ref target="https://ug.wikipedia.org/wiki/ساڧا">ساڧا</ref> ۋە <ref target="https://ug.wikipedia.org/wiki/مەرۋە">مەرۋە</ref>) ئارىسىدىكى يۈگرىشىنىڭ مۇئمىنلەر تەرىپىدىن ھۆرمەت قىلىنىشى ئىسلامدا ھەج ئىبادىتىنىڭ شەرتلىرىدىن بىرىدۇر. <ref target="https://ug.wikipedia.org/wiki/زەمزەم_سۈيى">زەمزەم سۈيىمۇ</ref> ھاجەر ئانا بىلەن ئوغلى ئىسمائىلغا بېغىشلانغان ۋە ئۇ كۈندىن ئىتىبارەن ئەسلا قۇرىمىغان بىر ھەدىيە دەپ قارىلىدۇ. زەمزەمنىڭ چىقىشى بىلەن <ref target="https://ug.wikipedia.org/wiki/مەككە">مەككە</ref> بىر ئولتۇراق رايونغا ئايلىنىشقا باشلايدۇ. ئىسلام ئىتىقادىچە كېيىنچە مەككەگە قايتا كەلگەن ھەزرىتى ئىبراھىم بۇ يەردە ئىسمائىل بىلەن بىللە <ref target="https://ug.wikipedia.org/wiki/كەئبە">كەئبە</ref>نى قۇرىدۇ. قۇرامىغا يەتكەن ئىسمائىل، قوشنىلىرى جۇرھۇم قەبىلىسىدىن ئاۋۋال مۇدادنىڭ قىزى سەييىدە، كېيىنچە ئامرنىڭ قىزى را بىلەن توي قىلىدۇ. بۇ نىكاھلاردىن توغۇلغان 12 ئوغۇل، مەككە ئەتراڧىنى تولدۇرغان ئەرەبلەرنىڭ ئەجدادى (يەھۇدىلەر بولسا ئىسمائىلنىڭ <ref target="https://ug.wikipedia.org/wiki/پەلەستىن">پەلەستىننىڭ</ref> جەنۇبىدىكى بەدەۋىي خەلقلەرنىڭ ئەجدادى) دەپ قارىلىدۇ. ھەزرىتى ھەجەر بۇ ۋەجدىن <hi rend="italic">ئەرابى مۇستەرىبە</hi> دەپ ئاتالغان بۇ ئەرەبلەرنىڭ بۈيۈك ئانىسى سانىلىدۇ. </p>
<p>ھەزرىتى <ref target="https://ug.wikipedia.org/wiki/مۇھەممەد_ئەلەيھىسسالام">مۇھەممەد ئەلەيھىسسالامنىڭ</ref> ھاجەر ئانا ئۈچۈن ئەرەبلەرگە: ''<hi rend="italic">مانا بۇ ئايال سىلەرنىڭ ئاناڭلاردۇر</hi>'' دېگەنلىكى رىۋايەت قىلىنىدۇ. </p>
<p>ھەجەر ئانا <ref target="https://ug.wikipedia.org/wiki/كەئبە">كەئبە</ref> ئىچىدە ھىجر، خەتىم ياكى ھازىرە دېيىلىدىغان بۆلۈمدە دەڧن قىلىنغان دەپ قارىلىدۇ.</p>
<p>ئۇزۇن ئېتەك كىيىشنىڭمۇ ھەجەر ئانىدىن باشلانغانلىقى رىۋايەت قىلىنىدۇ.</p></text></body></html>