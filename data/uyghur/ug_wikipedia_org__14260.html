<html><body><text id="wikipedia_ug_wikipedia_org__14260.html" ns="0" revid="135986" sourceurl="https://ug.wikipedia.org/wiki/%D8%B1%D9%88%D9%85%D8%A7%D9%86" title="رومان" type="wikipedia">رومان<p>(فرانسۇزچە roman) سىغىمچانلىقى ئەڭ زور بولغان ئەدەبىي ژانىرنىڭ بىر خىلى، بايان خاراكتېردىكى ئەدەبىي بەدىئىي ئەسەر. رومان ئەڭ چوڭ ۋە ئەڭ مۇرەككەپ ئىجتىمائىي تۇرمۇش كارتىنىسى بىلەن زىددىيەت، توقۇنۇشنى بايان قىلالايدۇ. بۇ مۇرەككەپ تۇرمۇش كارتىنىسى ۋە زىددىيەتلەرنى تېخىمۇ تولۇق ئېچىپ بېرىش ئۈچۈن، تالاي قاتىناشقۇچىلارنى گەۋدىكەندۈرۈشكە توغرا كېلىدۇ. شۇنىڭ ئۈچۈن رومان ئەڭ چوڭ كومپوزىتسىيىگە ئىگە. قەھرىمانلارنى تولۇق ۋە ئەتراپلىق گەۋدىلەندۈرۈش ئۈچۈن، رومان قەھرىمانلىرىغا مۇناسىۋەتلىك نۇرغۇن ھادىسىلەرنى ئۆز ئىچىگە ئالالايدۇ. روماندا مۇرەككەپ ئىچكى بولغانلىغى ئۈچۈن، ئەدەبىياتتا ئالاھىدە ئورۇندا تۇرىدۇ. ئادەتتە بىر روماندا بىر دەۋرنىڭ قىياپىتىنى ئەكىس ئەتتۈرۈشكە بولىدۇ. مەسىلەن: شى نەنئەننىڭ «<ref target="https://ug.wikipedia.org/wiki/سۇ_بويىدا">سۇ بويىدا</ref>»، ماۋدۇننىڭ «<ref target="https://ug.wikipedia.org/wiki/تۈن_يانغاندا">تۈن يانغاندا</ref>» ۋە قەييۇم تۇردىنىڭ «<ref target="https://ug.wikipedia.org/wiki/كۈرەشچان_يىللار">كۈرەشچان يىللار</ref>» قاتارلىق رومانلىرى يۇقىرىدىكى سۆزىمىزنىڭ ئىسپاتى بولالايدۇ. </p>
<p>رومانلار ئۆزلىرى ئىپادلىگەن مەزمۇنى تەرىپىدىن بەلگىلىنىدۇ. لېكىن ۋارىقى كۆپرەك. قېلىنراق بولۇپ قالسا ھېكايە بولىدۇ، دېيىش توغرا ئەمەس، ئەلۋەتتە، ھەجىم ئۇلارنىڭ ئىگەللىگەن ۋەقەلىكلىرى بىلەن مۇناسىۋەتلىك. بۇنداق قاراش ماھىيەتلىك قاراش بولماستىن، نوقۇل شەكىلۋازلىق بولىدۇ. رومان شېئىرىي ئۇسۇلدىمۇ يېزىلىشى مۇمكىن. </p>
<p>ھەجمى مۇرەككەپ <ref target="https://ug.wikipedia.org/wiki/سيۇژىت">سيۇژىت</ref>لىق، ئادەتتە پروزا شەكلى بىلەن يېزىلىدىغان <ref target="https://ug.wikipedia.org/wiki/ئەدەبىي_ئەسەر">ئەدەبىي ئەسەر</ref>.</p></text></body></html>