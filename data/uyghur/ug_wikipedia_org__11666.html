<html><body><text id="wikipedia_ug_wikipedia_org__11666.html" ns="0" revid="73796" sourceurl="https://ug.wikipedia.org/wiki/%D8%A6%D9%89%D9%84%D9%89_%D9%83%DB%95%DA%86%D9%84%D9%89%D9%83_%DA%AF%DB%90%D8%B2%D9%89%D8%AA%D9%89" title="ئىلى كەچلىك گېزىتى" type="wikipedia">ئىلى كەچلىك گېزىتى<p>&lt;ئىلى كەچلىك گېزىتى&gt; - ئىلى ۋىلايەتلىك پارتكومىنىڭ ئورگان گېزىتى بولۇپ، 1992 - يىل 12 - ئاينىڭ 1 - كۈنى سىناق تەرىقىسىدە نەشر قىلىنغان، 1993 - يىل 1 - ئايدىن باشلاپ رەسمىي نەشر قىلىنىدۇ. &lt;ئىلى كەچلىك گېزىتى&gt; نىڭ ئەدەبىيات بېتى گېزىت نەشر قىلىنىش بىلەن تەڭلا تەسىس قىلىنغان، گېزىتنىڭ ئەدەبىيات بېتىدە &lt;تولۇن ئاي&gt; ۋە &lt;ھەسەن - ھۈسەن&gt; دىن ئىبارەت ئىككى مەخسۇس بەت بار. &lt;تولۇن ئاي&gt; بېتىدە ئىلى ۋىلايىتىدىكى ئاپتورلارنى ئاساس قىلىپ، ئۇلارنىڭ ئەدەبىي ئەسەرلىرى بېرىلىدۇ. &lt;ھەسەن - ھۈسەن&gt; بېتىدە ئاساسەن ئەدەبىي ئوبرازلار، كىتابخانلاردىن خەت، خەلق ئېغىز ئەدەبىياتى ئەسەرلىرى، چەت ئەل ۋە قېرىنداش مىللەتلەر ئەدەبىياتىدىن نەمۇمىلەر، شۇنداقلا ئەدەبىيات مەسىلىلىرى ھەققىدىكى نەزەرىيۋى مۇھاكىمە ماقالىلىرى قاتارلىقلار بېرىلىدۇ.<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-1">[1]</ref></p>
</text></body></html>