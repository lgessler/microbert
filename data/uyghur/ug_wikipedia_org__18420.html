<html><body><text id="wikipedia_ug_wikipedia_org__18420.html" ns="0" revid="148495" sourceurl="https://ug.wikipedia.org/wiki/%D8%A8%DB%87%D8%B1%D8%BA%D8%A7" title="بۇرغا" type="wikipedia">بۇرغا<p><hi rend="bold">بۇرغا</hi> ئەڭ قەدىمكى چالغۇلارنىڭ بىرى بولۇپ، پۈۋلەپ چېلىندىغان چالغۇلار ئىچىدە ئاۋاز كۈيى ئەڭ زور، ياڭراق بولغاچقا، قەدىمكى ئۇرۇشلاردا كۆپ قوللىنىلغان.</p>

ھەققىدە
<p>بۇرغا ئەڭ قەدىمكى چالغۇلارنىڭ بىرى بولۇپ، پۈۋلەپ چېلىندىغان چالغۇلار ئىچىدە ئاۋاز كۈيى ئەڭ زور، ياڭراق بولغاچقا، قەدىمكى ئۇرۇشلاردا كۆپ قوللىنىلغان.</p>
<p>ئۇ دەسلەپتە كالا ۋە ئۆچكە مۈڭگۈزىدىن ياسالغان، مىس قوراللار دەۋرىدە مىستىنمۇ ياسالغان. ئۇنىڭ ئۇزۇنلۇقى 20 — 30 سانتېمىتىر ئۆپچۆرىسىدە، يېرىم ئەگمە شەكلىدە بولىدۇ. ئۇچلۇق ئۇچىدا بىر دانە پۈۋلەش تۆشۈكى بولۇپ، يوغان ئۇچى كېسىۋېتىلىپ، كاناي شەكلىدە ئىچى ئويۇلۇپ، ياسىلىدۇ، بارماق تۆشۈكلىرى بولمايدۇ.</p>
<p>بۇرغا ئەسلىدە ئىسقىرتتىن (بىر خىل كەدىمكى چالغۇ) كېلىپ چىققان بولۇپ، تارىخىي خاتىرىلەردە يېزىلىشىچە، يېڭى تاش قورال دەۋرىدىلا ئىنسانلار تەرىپىدىن ئىشلىتىلىشكە باشلىغان.</p>
<p>مىس قوراللار دەۋرىگە كەلگەندە، بۇرغا مىستىن ياسىلىپ، «مىس بۇرغا» دەپ ئاتالغان. «نەغمىنامە»نىڭ 125–جىلدىدا، «مىس بۇرغا ئىدىقۇتلۇقلارنىڭ چالغۇسى ئىدى» دەپ خاتىرىلەنگەن</p>
مەنبە
<list type="ordered"><item><ref target="https://ug.wikipedia.org/wiki/ئىزدە_قامۇسى">ئىزدە قامۇسى</ref></item></list></text></body></html>