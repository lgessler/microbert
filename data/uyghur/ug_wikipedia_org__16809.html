<html><body><text id="wikipedia_ug_wikipedia_org__16809.html" ns="0" revid="152102" sourceurl="https://ug.wikipedia.org/wiki/%D8%A6%DB%95%D8%B2%D9%89%D8%B2_%D8%A6%DB%95%D9%8A%D8%B3%D8%A7_%D8%A6%DB%95%D9%84%D9%83%DB%88%D9%86" title="ئەزىز ئەيسا ئەلكۈن" type="wikipedia">ئەزىز ئەيسا ئەلكۈن
<p><hi rend="bold">ئەزىز ئەيسا ئەلكۈن</hi> (<ref target="https://ug.wikipedia.org/wiki/ئۇيغۇر_لاتىن_يېزىقى">ئۇيغۇر لاتىن يېزىقى</ref>: <hi rend="bold">Aziz Isa Elkun</hi>) بولسا 1970-يىلى ئاقسۇ ۋىلايىتىنىڭ شايار ناھىيىسىدە توغۇلغان.</p>
ھاياتى
<list type="unordered"><item>1988-1991-يىلىغىچە ئۈرۈمچى ئۇنىۋېرسىتېتىنىڭ روس تىلى كەسپىدە ئوقۇغان.</item></list>
<figure><caption>ئەزىز ئەيسا ئەلكۈن  <ref target="http://www.azizisa.org">www.azizisa.org</ref></caption></figure>
<p>ئەزىز ئەيسا ئەلكۈن (<ref target="http://www.azizisa.org/en/">Aziz Isa Elkun</ref>) - تارىم دەرياسىنىڭ ئوتتۇرا بويلىرىغا جايلاشقان قەدىمىي بوستانلىق يۇرت شايار ناھىيىسىدە 1970- يىلى تۇغۇلغان. ئۇنىڭ بۈگۈنگە قەدەر نۇرغۇنلىغان شېئىر، نەسىر ۋە ئىلمىي ئەسەرلىرى ئاقسۇ، ئۇرۇمچى, ئالمۇتا، بىشكېك ۋە لوندوندىكى تۈرلۈك مەتبۇئاتلاردا يورۇق كۆرگەن. ئەزىز ئەيسا ئەلكۈننڭ يېقىنقى يىللاردىكى ئەدەبىي ئەمگىكىنىڭ بىرى ”دوناي دەرياسىدىن ئورخۇن بويلىرىغىچە“ ناملىق كىتابى 2011- يىلى ئۇيغۇر يېزىقىدا نەشىر قىلىنىپ ئوقۇرمەنلەر بىلەن يۈزكۆرۇشتى. ئۇنىڭ ئەڭ يېڭى شېئىر، ئەدەبىي، تەرجىمە ۋە ئىلمىي تەتقىقات ئەسەرلىرى «<ref target="http://www.azizisa.org">ئەزىز ئەيسا ئەلكۈن تور سەھىپىسى www.azizisa.org</ref>» دە، ھەم ئەنگلىيىدە ئېنگلىز تىلىدا، دۇنيانىڭ باشقا دولەتلىرىدىكى <ref target="http://www.azizisa.org/mehnetlik_otken_hayat_elkun_heqqide/">ئۇيغۇر مەتبۇئاتلىرىد</ref>ا، <ref target="http://uyghurensemble.co.uk/uy/">تور بەتلەردە  ئۇيغۇر تىلىدا</ref> داۋاملىق نەشىر قىلىنىپ كەلمەكتە. ئۇ ئەنگلىيىدە 2005-يىلىدىن بۇيان ئاكتىپ پائالىيەت ئېلىپ بېرىۋاتقان لوندوندىكى ئۇيغۇر سەنئەت گۇرۇپىسى <ref target="http://www.uyghurensemble.co.uk/uy/">لوندون ئۇيغۇر ئانسامبىلىنىڭ</ref> قۇرغۇچىسى (<ref target="http://www.uyghurensemble.co.uk/">London Uyghur Ensemble</ref>). ئەزىز ئەيسا ئەلكۈن 2017-يىلى سېنتەبىردىن باشلاپ باش شىتابى لوندوندىكى "<ref target="http://www.uyghurpen.org">خەلقئارا قەلەمكەشلەر جەمىيىتى ئۇيغۇر مەركىزى</ref>" ئىجىرائىيە كوممېتىتىنىڭ رەئىسلىك ۋەزىپىسىنى ئۆتەپ كەلمەكتە.</p>
</text></body></html>