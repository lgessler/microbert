<html><body><text id="wikipedia_ug_wikipedia_org__11311.html" ns="0" revid="64905" sourceurl="https://ug.wikipedia.org/wiki/%D9%82%D8%A7%D9%BE%D9%89%D9%8A%DB%95" title="قاپىيە" type="wikipedia">قاپىيە<p>قاپىيە ئاچ قاپىيە توق قاپىيە دەپ ئىككى تۈركۈمگە ب‍ۆلىنىدۇ. </p>
<p>توق قاپىيە: تەلەپپۇز قىلىنىش ئورنى ۋە ئۇسۇلى ئوخشاش تاۋۇشلاردىن تۈزۈلگەن قاپىيە توق قاپىيەدۇر. </p>
<p>توق قاپىيە ئۈچۈن مىسال: </p>
<p>گاز ساز ياز غاز</p>
<p>دەز بەز گەز سەز </p>
<p>ئىز بىز تىز قىز </p>
<p>بۆز كۆز سۆز ئۆز </p>
<p>ئاچ قاپىيە: تەركىۋىدىكى سۇزۇق تاۋۇشلار ئوخشاش بولسىمۇ ئۈزۈك تاۋۇشلار ئوخشاش بولمىسا ياكى جۈپلۈك تاۋۇش بولمىسا بۇ ئاچ قاپىيەدۇر. 
مەسلەن: </p>
<p>ئاتاپ ساناپ </p>
<p>پەلۋان قەھرىمان </p>
<p>كەلدى كەتتى </p>
<p>قوش قاپىيە(رادىف): </p>
<p>ئىشرەت كۈنى ئەي دىلبەر دەشت ئەردى چىمەن سەنسىز، </p>
<p>باغ ئىچىرە قىزىل گۈللەر باغرىمغا تىكەن سەنسىز. </p>
<p>

ھۆسنۈڭ نۇرى تاپ ئەتسە جەننەت كۆرىنۇر دوزاخ، </p>
<p>ۋەسلىڭ يوق ئېسە قىلمام جەننەتنى ۋەتەن سەنسىز.</p>
<p>

غەم ئويى كاۋاپ ئەيلەر ھىجرىڭدە چىقارغان دۇد، </p>
<p>ئىشق ئەھلى مەشامىغا چۈن مۇشكى خوتەن سەنسىز.</p>
<p>(گۇمنام) </p>
<p>كۈندە سېنى خوش قىلغاننى دوست دېمە، </p>
<p>دۈشمىنىڭگە دوست بولغاننى دوست دېمە. </p>
<p>باي چېغىڭدا ئەتىراپىڭدا چۆرگىلەپ، </p>
<p>نامراتلاشساڭ ئايرىلغاننى دوست دېمە. </p>
<p>(ئە.مۇھەممەت ئەركزات روبائىلىرىدىن) </p>
<p>ئىزچىل قاپىيە: بىر پارچە شېئىردا قاپىيە قىلىنغان سۆزلەر باشتىن ئاخىرغىچە بىر خىل ياكى جۈپلۈك تاۋۇشلاردىن تۈزۈلگەن بولسا ئىزچىل قاپىيە بولىدۇ. مەسىلەن: </p>
<p>...................ئا</p>
<p>...................ئا</p>
<p>...................ب</p>
<p>...................ئا </p>
<p>بەزىلەر قانداقتۇر مالۇ-دۇنياۋاز، </p>
<p>بەزىلەر يالغاندىن قىلار جىلۋە-ناز.</p>
<p>بەزىلەر قىش يىتىپ غال-غال تىتىرىسە،</p>
<p>بەزىلەر دەيدىكەن«بولدى باھار ياز». </p>
<p>(ئە.مۇھەممەت ئەركزات روبائىلىرىدىن) </p>
<p>ئالماش قاپىيە: </p>
<p>مەسىلەن: </p>
<p>................... ئا</p>
<p>...................ب </p>
<p>...................ئا </p>
<p>................... ب 
قارا دىمەك قار-بوران،جۇت-شىۋرىغاندۇر، </p>
<p>ئەگرى-توقاي ھاياتنىڭ ئەينەن سىموۋلى.</p>
<p>قارا دىمەك ئەل ئۈچۈن چەككەن پىغاندۇر، </p>
<p>بەختلىك بۇ ھاياتنىڭ يىلتىزى-ھۇلى.</p>
<p>(ئە.مۇھەممەت ئەركزات پارچىلىرىدىن)</p>
<p>ئىچكى قاپىيە: ۋەزنى ۋە مىسرالىرى ئۇزۇنراق شېئىرلاردا مىسرا بۆلۈنۈپ ئوقۇلىدىغان جايدىكى سۆزلەرنىڭ ئاھاڭداش بولۇپ كېلىشى ئىچكى قاپىيە دىيىلىدۇ.مەسىلەن:</p>
<p>«تېلى،چېلى» ئاتىلىپ،«تۇرانلار»دەپ داڭلىنىپ، </p>
<p>تۇلپار مىنىپ جەڭ قىلىپ،بارگاھ قۇرغان مەن ئىدىم. </p>
<p>«ئاتتىلا»نى باش قىلىپ،بۈيۈك «ھۇن» دەپ ماختىلىپ، </p>
<p>بۇ دۇنيانى ئايلىنىپ،زەپەر قۇچقان مەن ئىدىم. </p>
<p>(ئە.مۇھەممەت ئەركزات شېئىرى ـــ «مەن ئىدىم»دىن) </p>
<p>ئەھلى نەزەر شىۋەسىنى سۆز بىلۇر، </p>
<p>نۇرى بەسەر مىۋەسىنى كۆز بىلۇر. </p>
<p>(خارەزمى)<ref target="https://ug.wikipedia.org/wiki/ئۇيغۇرچە_ۋىكىپىدىيە#cite_note-1">[1]</ref></p>
</text></body></html>