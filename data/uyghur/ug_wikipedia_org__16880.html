<html><body><text id="wikipedia_ug_wikipedia_org__16880.html" ns="0" revid="143630" sourceurl="https://ug.wikipedia.org/wiki/%D9%85%D8%A7%D8%B1%D9%85%D8%A7%D8%B1%D8%A7_%D8%AF%DB%90%DA%AD%D9%89%D8%B2%D9%89" title="مارمارا دېڭىزى" type="wikipedia">مارمارا دېڭىزى<figure></figure>
<p><hi rend="bold">مارمارا دېڭىزى</hi> (<ref target="https://ug.wikipedia.org/wiki/تۈركچە">تۈركچە</ref>: Marmara Denizi) <ref target="https://ug.wikipedia.org/wiki/قارا_دېڭىز">قارا دېڭىزنى</ref>، <ref target="https://ug.wikipedia.org/wiki/ئېگىي_دېڭىزى">ئېگىي دېڭىزى</ref> ۋە <ref target="https://ug.wikipedia.org/wiki/ئاق_دېڭىز">ئاق دېڭىز</ref>غا باغلايدۇرغان بىر ئىچكى دېڭىزدۇر. قارا دېڭىزغا ئىستانبۇل بوغۇزى، ئېگىي دېڭىزىغا <ref target="https://ug.wikipedia.org/wiki/چاناققەلئە_بوغۇزى">چاناققەلئە بوغۇزى</ref> بىلەن باغلىنىدۇ. تۈركىيەنىڭ ئاسىيا ۋە ياۋروپا قىسىملىرىنى ھەم بىر بىرىدىن ئايرىيدۇ. مارمارا ئارىلىدا مول مىقداردا مەرمەر بولغانلىقى يۈزىدىن ئارالغا ۋە دېڭىزغا، يۇنانچە مەرمەر مەنىسىدىكى "مارماروس" دېيىلگەن. بۇ دېڭىزنىڭ باشقا بىر قەدىمى ئىسىمى بولسا "<hi rend="bold">پروپونتىس</hi>" دۇر. تۈركىيەنىڭ چوڭ شەھەرلىرىدىن بولمىش <ref target="https://ug.wikipedia.org/wiki/ئىستانبۇل">ئىستانبۇل</ref> ۋە <ref target="https://ug.wikipedia.org/wiki/ئىزمىت">ئىزمىت</ref> بۇ دېڭىز بويىدا، باشقا بىر چوڭ شەھەر بولغان <ref target="https://ug.wikipedia.org/wiki/بۇرسا">بۇرسا</ref> بولسا سۈرئەت بىلەن بۇ دېڭىز بويىغا قاراپ تەرەققىي قىلماقتا.</p>
جۇغراڧىيە
<p>240 كلومېترغا ياقىن ئۇزۇنلۇق ۋە 70 كىلومېتر كەڭلىككە، 11500 كلومېتر2 يۈز ئۆلچىمىگە ئىگە بولۇپ، ئەڭ چوڭقۇر يېرى -1270 مېتر بولغان مارمارا دېڭىزىدا، كۆرۈلگەن ئېقىن تىپى، نورمال دېڭىز-ئوكيانلاردىكى ھالقىسىمان تىپ ئورنىغا، شەرق-غەرب يۆنلىشىدىكى بىر ئېقىندۇر. دېڭىزنىڭ يۈزى قارادېڭىزدىن، تېگى بولسا ئېگىي-ئاق دېڭىزدىن كەلگەن تۇز، ئىسسىقلىق ۋە ئوكسىگىن ئورانى نوقتىسىدىن ئوخشىمىغان سۇ پارچىلىرىدىن تەشكىل تاپىدۇ.</p>
مارمارادىكى قولتۇقلار
<list type="unordered"><item>ئىزمىت قولتۇقى</item>
<item>گەملىك قولتۇقى</item>
<item>باندىرما قولتۇقى</item>
<item>ئەردەك قولتۇقى</item></list>
مارمارادىكى ئاراللار
<p>مارمارا دېڭىزىدىكى ئاراللار؛ </p>
<list type="unordered"><item>ئىمرالى ئاراللارى</item></list>
<list type="unordered"><item>مارمارا ئاراللارى</item></list>
<list type="unordered"><item>شاھزادە ئاراللارى دەپ گۇرۇپلىنىدۇ.</item></list>
<p>يۈز ئۆلچىمىگە كۆرە ئەڭ چوڭ ئۈچ ئارال:</p>
<list type="unordered"><item>مارمارا ئارىلى</item>
<item>پاشالىمانى ئارىلى</item>
<item>ئاۋشا ئارىلى</item></list>
مارمارا تۆكىلىدىغان ئاقارسۇلار
<p>مارمارا دېڭىزىغا تۆكىلىدىغان ئاساسلىق ئاقارسۇلار قۇيدېكىدەك:</p>
<p><hi rend="bold">ئاناتولىيە</hi></p>
<list type="unordered"><item>سۇسۇرلۇق ئۆزىنى، مۇھىم سۇلاردىن بىرى.</item>
<item>بىگا ئېقىنى</item>
<item>گۆنەن ئېقىنى</item></list>
<p><hi rend="bold">تراكيا</hi></p>
<p>بايرامپاشا ئۆزىنى، تارىخى ئىستانبۇلنىڭ ئەڭ مۇھىم ئاقارسۇيى.</p>
ئويمانلىقلار
<p>مارمارا دېڭىزىنىڭ شىمالىدا يەر ئالغان بۇ ئويمانلىقلار شەرقتىن غەربكە قاراپ شۇلاردۇر:</p>
<list type="unordered"><item>چىنارجىك ئويمانلىقى</item>
<item>مارمارا ئەرەگلىسى ئويمانلىقى</item>
<item>تېكىرداغ ئويمانلىقى</item></list>
</text></body></html>