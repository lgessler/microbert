<html><body><text id="wikipedia_ta_wikipedia_org__90590.html" ns="0" revid="3358050" sourceurl="https://ta.wikipedia.org/wiki/%E0%AE%A4%E0%AF%86%E0%AE%AF%E0%AF%8D%E0%AE%B5%E0%AE%AE%E0%AF%8D_%E0%AE%A4%E0%AE%A8%E0%AF%8D%E0%AE%A4_%E0%AE%B5%E0%AF%80%E0%AE%9F%E0%AF%81" title="தெய்வம் தந்த வீடு" type="wikipedia">தெய்வம் தந்த வீடு

<p><hi rend="bold">தெய்வம் தந்த வீடு</hi> (<hi rend="italic">Deivam Thandha Veedu</hi>) 1978ல் திரையிடப்பட்ட இலங்கைத்திரைப்படமாகும். இலங்கையின் முதலாவது 70 மி. மி. தமிழ்த்திரைப்படமான "தெய்வம் தந்த வீடு" திரைப்படத்தை தயாரித்தவர் ஹட்டன் வி. கே. டி. பொன்னுசாமிப்பிள்ளை என்ற தொழிலதிபர்.</p>
<p>"தில்லானா மோகனாம்பாள்' திரைப்படத்தின் சாயலில் ஒரு நாதஸ்வரக்கலைஞனுக்கும், ஒரு நாட்டியக்கலைஞருக்கும் ஏற்படும் காதலை சித்தரிக்கும் இதன் கதையை எழுதிய ஏ.ரகுநாதனே பிரதான பாத்திரத்தில் நாதஸ்வரக்கலைஞராக நடித்தார். திரைக்கதை வசனங்களை பேராதனை ஜுனைதீன் எழுதினார். நாட்டியக்கலைஞராக குமுதினி (அறிவிப்பாளர் <ref target="https://ta.wikipedia.org/wiki/ரேலங்கி_செல்வராஜா">ரேலங்கி செல்வராஜா</ref>) நடித்தார்.</p>
<p>துணைப்பாத்திரங்களில் டீன் குமார், எஸ். என். தனரத்தினம், <ref target="https://ta.wikipedia.org/wiki/கே._ஏ._ஜவாஹர்">கே. ஏ. ஜவாஹர்</ref>, எஸ். விஸ்வநாதராஜா, சந்திரகலா, <ref target="https://ta.wikipedia.org/wiki/சுப்புலட்சுமி_காசிநாதன்">சுப்புலட்சுமி காசிநாதன்</ref>, ஜெயதேவி, பிரான்சிஸ் ஜெனம், <ref target="https://ta.wikipedia.org/wiki/வி.சிவபாலன்">வி.சிவபாலன்</ref>, ஹரிதாஸ், சுதுமலை தம்பிராச, நெயினார், றெமீசியஸ், தேவராஜா போன்ற பலர் நடித்தார்கள்.</p>
<p>பல தென்னிந்திய இயக்குனர்களோடு பணியாற்றிய அனுபவமுடைய சிங்கள இயக்குனர் வில்பிரட் சில்வா இயக்குனராக பணியாற்றினார். இவரோடு இணை இயக்குனராக பி.எஸ்.நாகலிங்கம் செயற்பட்டார். எம். கே. ரொக்சாமி, கண்ணன், நேசம் தியாகராசா மூவரும் இசையமைப்பளர்களாக நியமிக்கப்பட்டனர். <ref target="https://ta.wikipedia.org/wiki/வீரமணி_ஐயர்">வீரமணி ஐயர்</ref>, அம்பி, சாது ஆகியோர் இயற்றிய பாடல்களை, சிறீகிருஷ்ணமூர்த்தி, அமுதன் அண்ணாமலை, கலாவதி, பார்வதி சிவபாதம் ஆகியோர் பாடினார்கள். இப்படத்தின் ஒளிப்பதிவாளர், நிறைய தமிழ், சிங்களத் திரைப்படங்களில் பணியாற்றிய மன்னாரைச் சேர்ந்த எம்.ஏ.கபூர் ஆவார்.</p>
சிறப்புத் தகவல்கள்
<list type="unordered"><item>பிரபல நாதஸ்வர வித்வான் அளவெட்டி என்.கே.பத்மநாதனின் நாதஸ்வர இசை இப்படத்தில் சேர்த்துக்கொள்ளப்பட்டது.</item></list>
</text></body></html>