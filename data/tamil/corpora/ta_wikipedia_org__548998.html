<html><body><text id="wikipedia_ta_wikipedia_org__548998.html" ns="0" revid="3433613" sourceurl="https://ta.wikipedia.org/wiki/%E0%AE%86%E0%AE%A9%E0%AE%B0%E0%AF%8D%E0%AE%A4%E0%AF%8D%E0%AE%A4_%E0%AE%AA%E0%AE%A3%E0%AF%8D%E0%AE%AA%E0%AE%BE%E0%AE%9F%E0%AF%81" title="ஆனர்த்த பண்பாடு" type="wikipedia">ஆனர்த்த பண்பாடு

<p><hi rend="bold">ஆனர்த்த பண்பாடு</hi> அல்லது <hi rend="bold">ஆனர்த்த மட்பாண்ட காலம்</hi>  (<hi rend="bold">Anarta tradition</hi> or <hi rend="bold">Anarta ware</hi>) <ref target="https://ta.wikipedia.org/wiki/செப்புக்_காலம்">செப்புக் காலத்திய</ref> தொல்லியல் பண்பாட்டு களமாகும். இப்பண்பாட்டின் <ref target="https://ta.wikipedia.org/wiki/தொல்லியல்_மேடு">தொல்லியல் மேடுகள்</ref>,  இந்தியாவின் தற்கால <ref target="https://ta.wikipedia.org/wiki/குஜராத்">குஜராத்</ref> மாநிலத்தின் <ref target="https://ta.wikipedia.org/wiki/பதான்_மாவட்டம்">பதான் மாவட்டத்தில்</ref> உள்ள <ref target="https://ta.wikipedia.org/wiki/லோத்தேஸ்வர்">லோத்தேஸ்வர்</ref> மற்றும் <ref target="https://ta.wikipedia.org/wiki/கோலா_தோரா">கோலா தோரா</ref>  (Gola Dhoro) பகுதிகளிலும்,  <ref target="https://ta.wikipedia.org/wiki/ஜூனாகத்_மாவட்டம்">ஜுனாகத் மாவடத்தின்</ref> <hi rend="italic">தத்ரானா</hi> பகுதிகளிலும் கண்டுபிடிக்கப்பட்டது. இப்பண்பாடு <ref target="https://ta.wikipedia.org/wiki/கிமு">கிமு</ref> 3950 ஆண்டிக்கும், <ref target="https://ta.wikipedia.org/wiki/கிமு">கிமு</ref> 1950 ஆண்டிற்கும் இடைப்பட்டடது என <ref target="https://ta.wikipedia.org/wiki/கதிரியக்கக்கரிமக்_காலக்கணிப்பு">கதிரியக்கக்கரிமக் காலக்கணிப்பில்</ref> தெரிய வருகிறது.  </p>
பெயரிடல்
<p><ref target="https://ta.wikipedia.org/wiki/ஆனர்த்த_நாடு">ஆனர்த்த நாடு</ref> என்பது வடக்கு குஜராத்தின் தொன்ம வரலாற்றுப் பெயர் ஆகும். எனவே இத்தளங்களில் இருந்து கண்டெடுக்கப்பட்ட இந்த வகையான மட்பாண்டங்களுக்குப் பின்னாளில் இந்தப் பெயர் பயன்படுத்தப்பட்டது.<ref target="https://ta.wikipedia.org/wiki/முதற்_பக்கம்#cite_note-Harris-1">[1]</ref></p>
புவியியல் வரம்பு
<p>ஆனர்த்த பண்பாட்டின் முக்கிய பகுதி, வடக்கு குஜராத்தில் 67 தளங்களைக் கொண்டுள்ளது. மேலும் நான்கு தளங்கள் <ref target="https://ta.wikipedia.org/wiki/கட்ச்_மாவட்டம்">கட்ச்</ref> பகுதிகளிலும், மூன்று தளங்கள் <ref target="https://ta.wikipedia.org/wiki/சௌராட்டிர_தீபகற்பம்">சௌராஷ்டிரா</ref> பகுதிகளிலும் பதிவாகியுள்ளன.<ref target="https://ta.wikipedia.org/wiki/முதற்_பக்கம்#cite_note-K_2015-2">[2]</ref><ref target="https://ta.wikipedia.org/wiki/முதற்_பக்கம்#cite_note-Harris-1">[1]</ref><ref target="https://ta.wikipedia.org/wiki/முதற்_பக்கம்#cite_note-SV_2011-3">[3]</ref></p>
அரப்பா தொடர்பான தொல்லியல் களங்கள்
<p>ஆனர்த்தா பண்பாட்டு களங்களில் கண்டெக்கப்பட்ட  மட்பாண்டங்கள், <ref target="https://ta.wikipedia.org/wiki/கட்ச்_மாவட்டம்">கட்ச் மாவட்டத்தின்</ref> <ref target="https://ta.wikipedia.org/wiki/சுர்கோட்டா">சுர்கோட்டாவில்</ref> கிடைத்த பீங்கான் மட்பாண்டங்கள் போன்றே இருந்தது. <ref target="https://ta.wikipedia.org/wiki/சுரேந்திரநகர்_மாவட்டம்">சுரேந்திரநகர் மாவட்டத்தில்</ref>  உள்ள <hi rend="bold">நாக்வாடா</hi> தொல்லியல் களத்தை அகழ்வாராய்ச்சி செய்த போது, ​​​​இந்த தனித்துவமான பிராந்திய வகை மட்பாண்டங்கள், <ref target="https://ta.wikipedia.org/wiki/அரப்பா">அரப்பா</ref> கலைப்பொருட்களுடன் தொடர்புடையதாக அறியப்பட்டது. 1991-92 இல் <ref target="https://ta.wikipedia.org/wiki/பதான்_மாவட்டம்">பதான் மாவட்டத்தில்</ref> உள்ள <ref target="https://ta.wikipedia.org/wiki/லோத்தேஸ்வர்">லோத்தேஸ்வர்</ref> தொல்லியல் களத்தை அகழ்வாராய்ச்சி செய்த போது ஆனர்த்த பாரம்பரியம் ஒரு சுதந்திர பண்பாடாக அங்கீகரிக்கப்பட்டது. இந்த மட்பாண்டங்கள் <ref target="https://ta.wikipedia.org/wiki/ஜூனாகத்_மாவட்டம்">ஜுனாகத் மாவட்டத்தின்</ref> மோதிபிப்லி மற்றும் தத்ரானாவில் கண்டெடுத்த மட்பாண்டங்கள்,  நகர்ப்புற <ref target="https://ta.wikipedia.org/wiki/அரப்பா">அரப்பாவிற்கு</ref> முந்தைய <ref target="https://ta.wikipedia.org/wiki/சிந்துவெளி_நாகரிகம்">சிந்துவெளி நாகரிக</ref> வகை மட்பாண்டங்களுடன்  தொடர்புடையவையாக இருந்தது. இந்த மட்பாண்டங்கள் சௌராஷ்டிராவில் உள்ள <ref target="https://ta.wikipedia.org/wiki/கோலா_தோரோ">கோலா தோரோ</ref> மற்றும் <ref target="https://ta.wikipedia.org/wiki/கட்ச்_மாவட்டம்">கட்ச்சில்</ref> உள்ள சிகர்பூரில் உள்ள பாரம்பரிய  <ref target="https://ta.wikipedia.org/wiki/அரப்பா">அரப்பா</ref> மற்றும் சோரத் அரப்பான் கூறுகளின் இணைப்பிலும் காணப்படுகின்றன.  ஆனர்த்தா பண்பாடு தொடர்பான தளங்கள் வடக்கு <ref target="https://ta.wikipedia.org/wiki/குஜராத்">குஜராத்தில்</ref> உள்ள <ref target="https://ta.wikipedia.org/wiki/பதான்_மாவட்டம்">பதான் மாவட்டம்</ref>, <ref target="https://ta.wikipedia.org/wiki/மெக்சனா_மாவட்டம்">மெக்சனா மாவட்டம்</ref> மற்றும் <ref target="https://ta.wikipedia.org/wiki/பனஸ்கந்தா_மாவட்டம்">பனஸ்கந்தா மாவட்டங்களில்</ref> அதிகம் காணப்படுகிறது.   வடக்கு குஜராத்தில் உள்ள இந்த இடங்கள் <ref target="https://ta.wikipedia.org/wiki/தொல்லியல்_மேடு">தொல்லியல் மேடுகளில்</ref> அமைந்துள்ளது. </p>
மட்பாண்டங்கள்
<p>ஆனர்த்தா பண்பாட்டு காலத்திய மட்பாண்டங்களில் கடுமையான சிவப்புப் பாத்திரங்கள், சிறந்த சிவப்புப் பாத்திரங்கள், எரிக்கப்பட்ட சிவப்புப் பாத்திரங்கள் மற்றும் எரிந்த சாம்பல்/கருப்பு நிற மட்பாண்டங்கள் அடங்கும். இந்த பாரம்பரியத்தின் மட்பாண்டங்கள்  கரடுமுரடானது. மேலும்  நன்கு சுடப்பட்டவை. இம்மட்பாண்டங்கள்  குறுகிய கழுத்து மற்றும் வீங்கிய உடல் கொண்ட பானைகள் அல்லது குடுவைகளாக உள்ளது. இந்த பாத்திரங்கள் சிவப்பு, கருப்பு மற்றும் வெள்ளை ஓவியங்களுடன் உள்ளது.<ref target="https://ta.wikipedia.org/wiki/முதற்_பக்கம்#cite_note-K_2015-2">[2]</ref><ref target="https://ta.wikipedia.org/wiki/முதற்_பக்கம்#cite_note-Harris-1">[1]</ref><ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
</text></body></html>