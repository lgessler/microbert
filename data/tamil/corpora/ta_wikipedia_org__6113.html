<html><body><text id="wikipedia_ta_wikipedia_org__6113.html" ns="0" revid="3269051" sourceurl="https://ta.wikipedia.org/wiki/%E0%AE%AA%E0%AF%81%E0%AE%A4%E0%AE%BF%E0%AE%AF_%E0%AE%A4%E0%AE%AE%E0%AE%BF%E0%AE%B4%E0%AF%8D_%E0%AE%AF%E0%AF%81%E0%AE%A9%E0%AE%BF%E0%AE%95%E0%AF%8B%E0%AE%9F%E0%AF%81_%E0%AE%95%E0%AF%81%E0%AE%B1%E0%AE%BF%E0%AE%AE%E0%AF%81%E0%AE%B1%E0%AF%88" title="புதிய தமிழ் யுனிகோடு குறிமுறை" type="wikipedia">புதிய தமிழ் யுனிகோடு குறிமுறை<p><hi rend="bold">புதிய தமிழ் யுனிகோடு குறிமுறை</hi> என்பது ஏற்கனவே இருக்கும் தமிழ் <ref target="https://ta.wikipedia.org/wiki/யுனிகோடு">யுனிகோடு</ref> குறிமுறைக்கு மாற்றாக பரிந்துரை செய்யப்பட்டிருக்கும் எழுத்துக்குறிமுறையாகும்.</p>
<p>தற்போது பாவனையிலிருக்கும் குறிமுறையின் போதாமைகள் மீதான தொடர்ச்சியான விவாதங்களின் விளைவாக இக்குறிமுறை <ref target="https://ta.wikipedia.org/wiki/தமிழ்_நாடு_அரசு">தமிழ் நாடு அரசால்</ref> பரிந்துரை செய்யப்பட்டுள்ளது. </p>
<p>தற்போது நடப்பிலிருக்கும் <ref target="https://ta.wikipedia.org/wiki/தமிழ்_யுனிகோடு">தமிழ் யுனிகோடு</ref> குறிமுறையின் சர்ச்சைக்குரிய அம்சம், அதில் தமிழ் எழுத்துக்கள் அத்தனைக்கும் இடம் ஒதுக்கப்படாது, விசிறி, கொம்பு, புள்ளி போன்றவற்றுக்கு தனியான இடங்கள் ஒதுக்கப்பட்டு, முழுமையான உயிர்மெய் எழுத்துக்கள், இத்தகைய குறியீடுகளின் தொகுக்கப்பட்ட வடிவமாகவே வெளியீடு செய்யப்படுகிறது என்பதாகும்.</p>
<p>கீழ்க்காணும் படம் தற்போது நடப்பிலிருக்கும் தமிழ் யுனிகோடு குறிமுறை அட்டவணையை காண்பிக்கிறது.
</p>
<p>பொதுவாகவே தமிழ் யுனிகோடு இனை பயன்படுத்தத்தக்க மென்பொருட்கள் மிகக்குறைவு.
சில மென்பொருட்கள் யுனிகோடுக்கு ஆதரவு வழங்கியிருந்தபோதும் தமிழ் யுனிகோடினை சரியாக கையாள்வதில்லை.
(எ.கா: <hi rend="italic">AbiWord')</hi></p>
<p>இதற்கான முக்கியக் காரணம், முதல் நிலை யுனிகோடு ஆதரவு வழங்கப்பட்டிருந்தும், விசிறி கொம்பு போன்றவற்றை தொகுத்து எழுத்துக்களை காண்பிக்கும், சிக்கலான மொழிகளை கையாளும் இரண்டாம் நிலை யுனிகோடு ஆதரவு வழங்கப்படாமையாகும்.</p>
<p>கருத்தறிகைக்காக அறிமுகம் செய்யப்பட்டிருக்கும் <hi rend="bold">புதிய தமிழ் யுனிகோடு</hi> குறிமுறையானது இந்த போதாமையை போக்கி, தமிழ் மொழியின் எல்லா எழுத்துக்களுக்கும் இட ஒதுக்கீடு செய்கிறது.</p>
<p>இக்குறிமுறை, முதனிலை யுனிகோடு ஆதரவுள்ள எல்லா <ref target="https://ta.wikipedia.org/wiki/செயலி">செயலிகளிலும்</ref> எந்தப் பிரச்சினையும் இல்லாமல் கையாளப்படக்கூடியதாக உள்ளது.</p>
<figure><caption>புதிய தமிழ் யுனிகோடு வைப்பு அட்டவணை</caption></figure>
<p><hi rend="bold">புதிய தமிழ் யுனிகோட்</hi> குறிமுறையின் வைப்பு அட்டவணை இதனை விளக்குகிறது </p>

மாற்றுக்கருத்துக்கள்
<p>இவ்வாறான புதிய குறிமுறை நியமம் ஒன்றினை அறிமுகப்படுத்துவது தொடர்பான தீவிர மாற்றுக்கருத்துக்களும் உண்டு.</p>
<list type="unordered"><item>14 வருடகாலமாக படிப்படியாக நடைமுறைப் படுத்தப்பட்டு இன்னமும் கூட பயன்பாட்டு முழுமையை எட்டாமலிருக்கும் தமிழ் யுனிகோடு குறிமுறையை மறுபடி ஒருமுறை மாற்றத்துக்குள்ளாக்குதல் பெரும் நெருக்கடிகளை உருவாக்கும் எனவும், இவ்வாறான மாற்றம் தேவையற்றது எனவும் சில வல்லுனர்களால் தெரிவிக்கப்பட்டுள்ளது.</item></list>
<list type="unordered"><item>நாளடைவில் இரண்டாம்நிலை யுனிகோடு ஆதரவினை எல்லா மென்பொருட்களும் வழங்கும்படி மாறிக்கொண்டபிறகு எந்த சிக்கலுமில்லை. அதற்காக இருக்கின்ற குறிமுறை ஏன் மாற்றவேண்டும் என்ற கருத்துக்களும் உண்டு.</item></list>
<list type="unordered"><item>தற்போது எண்ணிக்கையிலடங்கா வலைப்பக்கங்களும் தமிழ் உள்ளடக்கங்களும் நடப்பு யுனிகோடு குறிமுறையிலேயே அமைந்துள்ளன. விக்கிபீடியாவின் தமிழ் பக்கங்கள் அனைத்தும் நடப்பு தமிழ் யுனிகோட் குறிமுறையிலேயே உள்ளன.</item></list>
<p>இவ்வாறு கணிசமான அளவுள்ள பக்கங்களையும், உள்ளடக்கங்களையும் புதிய குறிமுறைக்கு மாற்றுவதென்பது
சாத்தியமற்றதெனவும் கருத்துக்களை சிலர்  தெரிவிக்கின்றனர்.</p>
வெளி இணைப்புகள்
<list type="unordered"><item><ref target="http://www.softpedia.com/get/Tweak/Browser-Tweak/Adhiyan.shtml">ஃபயர் ஃபாக்சு (Firefox 1.5 - 3.0)  உலாவிக்குரிய நீட்சி</ref> <ref target="https://web.archive.org/web/20080401034545/http://www.softpedia.com/get/Tweak/Browser-Tweak/Adhiyan.shtml">பரணிடப்பட்டது</ref> 2008-04-01 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://thamizhblog.blogspot.com/2006/10/26-tune.html">TUNE தமிழ் கணனியியலிற்கு வரமாகுமா??? சாபமாகுமா???</ref></item></list>
விமர்சனங்கள்
<list type="unordered"><item><ref target="https://archive.is/20121205194533/valaipadhivan.blogspot.com/2006/02/blog-post_26.html">தமிழ் ஒருங்குறி - நியூ</ref> - Critical Analysis</item>
<item><ref target="http://mugunth.blogspot.com/2005/12/new-tamil-unicode-encoding-proposal-my.html">New tamil unicode encoding proposal - My opinion - Mugunth</ref></item>
<item><ref target="http://venkatarangan.com/blog/?s=Why+I+believe+adopting+TUNE+will+isolate+Tamilnadu%3F">Why I believe adopting TUNE will isolate Tamilnadu?</ref></item>
<item><ref target="http://blogs.msdn.com/michkap/archive/2006/09/05/740606.aspx">At the TONE, it will not be TUNE, but TANE </ref> <ref target="https://web.archive.org/web/20080130111339/http://blogs.msdn.com/michkap/archive/2006/09/05/740606.aspx">பரணிடப்பட்டது</ref> 2008-01-30 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item></list>
</text></body></html>