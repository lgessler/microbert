<html><body><text id="wikipedia_ta_wikipedia_org__125731.html" ns="0" revid="3351851" sourceurl="https://ta.wikipedia.org/wiki/%E0%AE%B0%E0%AE%BE%E0%AE%B2%E0%AF%8D%E0%AE%83%E0%AE%AA%E0%AF%8D_%E0%AE%B8%E0%AF%8D%E0%AE%9F%E0%AF%88%E0%AE%A9%E0%AF%8D%E0%AE%AE%E0%AE%A9%E0%AF%8D" title="ரால்ஃப் ஸ்டைன்மன்" type="wikipedia">ரால்ஃப் ஸ்டைன்மன்
<p><hi rend="bold">ரால்ஃப் ஸ்டைன்மன்</hi> (<hi rend="italic">Ralph Marvin Steinman</hi>, <ref target="https://ta.wikipedia.org/wiki/சனவரி_14">சனவரி 14</ref>, <ref target="https://ta.wikipedia.org/wiki/1943">1943</ref> – <ref target="https://ta.wikipedia.org/wiki/செப்டம்பர்">செப்டம்பர்</ref>, <ref target="https://ta.wikipedia.org/wiki/2011">2011</ref>) என்பவர் <ref target="https://ta.wikipedia.org/wiki/கனடா">கனடாவைச்</ref> சேர்ந்த நோய்த்தடுப்பாற்றல் மருத்துவரும் <ref target="https://ta.wikipedia.org/wiki/உயிரியல்">உயிரியலாளரும்</ref> ஆவார்<ref target="https://ta.wikipedia.org/wiki/முதற்_பக்கம்#cite_note-2">[2]</ref>. இவர் <ref target="https://ta.wikipedia.org/wiki/1973">1973</ref> ஆம் ஆண்டில் ராக்ஃபெல்லர் பல்கலைக்கழகத்தில் பணியாற்றுப் போது கிளைவடிவ உயிரணுக்களைக் (<hi rend="italic">dendritic cells</hi>) கண்டுபிடித்தார்.<ref target="https://ta.wikipedia.org/wiki/முதற்_பக்கம்#cite_note-Steinman-3">[3]</ref>. இவருக்கும் அமெரிக்காவின் <ref target="https://ta.wikipedia.org/wiki/புரூஸ்_பொய்ட்லர்">புரூஸ் பொய்ட்லர்</ref>, <ref target="https://ta.wikipedia.org/wiki/சூல்ஸ்_ஹொஃப்மன்">சூல்ஸ் ஹொஃப்மன்</ref> ஆகியோருக்கும் 2011 ஆம் ஆண்டுக்கான <ref target="https://ta.wikipedia.org/wiki/மருத்துவம்_அல்லது_உடலியங்கியலுக்கான_நோபல்_பரிசு">மருத்துவம் அல்லது உடலியங்கியலுக்கான நோபல் பரிசு</ref> வழங்கப்பட்டது<ref target="https://ta.wikipedia.org/wiki/முதற்_பக்கம்#cite_note-4">[4]</ref>. "கிளைவடிவ உயிரணுக் கண்டுபிடிப்புக்காகவும், புதிய அச்சுறுத்தல்களுக்கு ஏற்ப நோய் எதிர்ப்புக் கட்டமைப்பின் ஒரு பிரிவு எப்படி உருமாறிக்கொள்கிறது" என்பதைக் கண்டுபிடித்தமைக்காகவும் ஸ்டைன்மனுக்கு <ref target="https://ta.wikipedia.org/wiki/நோபல்_பரிசு">நோபல் பரிசு</ref> வழங்கப்பட்டது<ref target="https://ta.wikipedia.org/wiki/முதற்_பக்கம்#cite_note-Nobel-5">[5]</ref>. இவருக்கான நோபல் பரிசு 2011 அக்டோபர் 3 திங்கட்கிழமை அறிவிக்கப்பட்டது. ஆனாலும், அவர் மூன்று நாட்களுக்கு முன்னர் செப்டம்பர் 30 இல் புற்றுநோய் காரணமாக இறந்து விட்டார். ஆனாலும், "நல்லெண்ணத்தின் அடிப்படையில், அவர் உயிரோடு உள்ளார் என்ற நம்பிக்கையிலேயே பரிசு அறிவிக்கப்பட்டது," என பரிசுக் குழு தெரிவித்தது. இதனால், அறிவிக்கப்பட்ட பரிசை மீளப் பெறுவதில்லை என நோபல் பரிசுக் குழு தீர்மானித்தது<ref target="https://ta.wikipedia.org/wiki/முதற்_பக்கம்#cite_note-6">[6]</ref>. மொத்த நோபல் பரிசுத் தொகையின் அரைவாசி இவருக்கும், மீதமான பகுதி மற்றைய இருவருக்கும் பகிர்ந்தளிக்கப்பபட்டது.</p>


வெளி இணைப்புகள்
<list type="unordered"><item><ref target="http://www.rockefeller.edu/">http://www.rockefeller.edu/</ref></item>
<item><ref target="http://www.gairdner.org/">http://www.gairdner.org/</ref></item>
<item><ref target="http://www.nationalacademies.org/">http://www.nationalacademies.org/</ref></item>
<item><ref target="http://www.laskerfoundation.org/">http://www.laskerfoundation.org/</ref></item></list>
</text></body></html>