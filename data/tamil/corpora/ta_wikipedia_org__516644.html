<html><body><text id="wikipedia_ta_wikipedia_org__516644.html" ns="0" revid="3349647" sourceurl="https://ta.wikipedia.org/wiki/%E0%AE%A8%E0%AE%BF%E0%AE%9A%E0%AE%BE%E0%AE%AE%E0%AF%8D%E0%AE%AA%E0%AE%9F%E0%AF%8D%E0%AE%9F%E0%AE%BF%E0%AE%A3%E0%AE%AE%E0%AF%8D" title="நிசாம்பட்டிணம்" type="wikipedia">நிசாம்பட்டிணம்
<p><hi rend="bold">நிசாம்ம்பட்டிணம்</hi> (<hi rend="italic">Nizampatnam</hi>) என்பது <ref target="https://ta.wikipedia.org/wiki/இந்தியாவின்_மாநிலங்களும்_ஆட்சிப்பகுதிகளும்">இந்திய மாநிலமான</ref> <ref target="https://ta.wikipedia.org/wiki/ஆந்திரப்_பிரதேசம்">ஆந்திராவின்</ref> <ref target="https://ta.wikipedia.org/wiki/குண்டூர்_மாவட்டம்">குண்டூர்</ref> மாவட்டத்திலுள்ள ஒரு கிராமமாகும். இது தெனாலி வருவாய் பிரிவில் நிசாம்பட்டிணம் வட்டத்தின் தலைமையகமுமாகும். 1606 முதல்1668 வரை வர்த்தகத்திற்காக <ref target="https://ta.wikipedia.org/wiki/டச்சு_இந்தியா">டச்சுக்காரர்கள்</ref> ஆக்கிரமிப்பில் நகரம் இருந்தது. </p>
சொற்பிறப்பியல்
<p>இந்நகரத்திற்கு <ref target="https://ta.wikipedia.org/wiki/ஐதராபாத்_நிசாம்">ஐதராபாத்து நிசாமின்</ref> பெயரிடப்பட்டது. மேலும், பெத்தப்பள்ளி எனவும் அழைக்கப்படுகிறது. <ref target="https://ta.wikipedia.org/wiki/முதற்_பக்கம்#cite_note-4">[4]</ref> இது டச்சுகாரர்களாலும் <ref target="https://ta.wikipedia.org/wiki/முதற்_பக்கம்#cite_note-other_name-5">[5]</ref> <ref target="https://ta.wikipedia.org/wiki/பிரித்தானிய_இந்தியாவின்_மாகாணங்களும்,_ஆட்சிப்_பகுதிகளும்">பிரித்தானியர்களாலும்</ref> "பெத்தபோலி" அல்லது "பெத்தபள்ளி" என்றும் அழைக்கப்பட்டது . <ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
வரலாறு
<p>இது ஒரு பழங்கால கப்பல் தளமாகும். இது <ref target="https://ta.wikipedia.org/wiki/பொது_ஊழி">பொது ஊழி</ref> 12-13 ஆம் நூற்றாண்டில் <ref target="https://ta.wikipedia.org/wiki/வேலநாட்டி_சோடர்கள்">வேலநாட்டி சோடர்கள்களால்</ref> ஆளப்பட்டது. பின்னர், இது கோல்கொண்டா இராச்சியத்தின் கீழ் இருந்தது.<ref target="https://ta.wikipedia.org/wiki/முதற்_பக்கம்#cite_note-7">[7]</ref> <ref target="https://ta.wikipedia.org/wiki/பிரித்தானிய_கிழக்கிந்திய_நிறுவனம்">பிரித்தானிய கிழக்கிந்திய நிறுவனம்</ref> 1621ஆம் ஆண்டில் இங்கு ஒரு கைத்தறி துனி தொழிற்சாலையை நிறுவியது. இது 1687ஆம் ஆண்டில் <ref target="https://ta.wikipedia.org/wiki/புனித_ஜார்ஜ்_கோட்டை">புனித ஜார்ஜ் கோட்டைக்கு</ref> கீழான அனைத்து தொழிற்சாலைகளும் திரும்பப் பெறப்பட்டபோது மூடப்பட்டது. <ref target="https://ta.wikipedia.org/wiki/முதற்_பக்கம்#cite_note-Bowrey-8">[8]</ref></p>
புள்ளிவிவரங்கள்
<p>2001 <ref target="https://ta.wikipedia.org/wiki/இந்திய_மக்கள்_தொகை_கணக்கெடுப்பு,_2011">இந்தியாவின் மக்கள் தொகை கணக்கெடுப்புப்படி</ref> <ref target="https://ta.wikipedia.org/wiki/முதற்_பக்கம்#cite_note-population-3">[3]</ref>, நிசாம்பட்டிணத்தின் மக்கள் தொகையில் 10,623 ஆண்களும் 10,359 பெண்களும் என 20,982 என இருந்தனர். பாலின விகிதம் 1000 ஆண்களுக்கு 975 பெண்கள். 2,105 குழந்தைகள் 0–6 வயதுக்குட்பட்டவர்கள். அவர்களில் 1,073 சிறுவர்களும் 1,032 சிறுமிகளும் ஆவர்.  1000 க்கு 962 என்ற விகிதம். சராசரி கல்வியறிவு விகிதம் 68.78% ஆக உள்ளது. 12,984 கல்வியாளர்கள். இது மாநில சராசரியான 67.41 ஐ விட சற்றே அதிகம்%.<ref target="https://ta.wikipedia.org/wiki/முதற்_பக்கம்#cite_note-9">[9]</ref></p>
நிர்வாகம்
<p>நிசாம்பட்டிணம் ஒரு <ref target="https://ta.wikipedia.org/wiki/கிராம_ஊராட்சி">கிராம ஊராட்சியாகும்</ref>. இது வார்டுகளாக பிரிக்கப்பட்டுள்ளது. ஒவ்வொரு வார்டும் ஒரு வார்டு உறுப்பினரைக் கொண்டுள்ளது. <ref target="https://ta.wikipedia.org/wiki/முதற்_பக்கம்#cite_note-10">[10]</ref></p>
<p>நிசாம்பட்டிணம் <ref target="https://ta.wikipedia.org/wiki/பாபட்ல_மக்களவைத்_தொகுதி">பாபட்ல மக்களவைத் தொகுதி</ref> மற்றும் <ref target="https://ta.wikipedia.org/wiki/ரேபள்ளே">ரேபள்ளே</ref> சட்டமன்றத் தொகுதியில் அமைந்துள்ளது.<ref target="https://ta.wikipedia.org/wiki/முதற்_பக்கம்#cite_note-11">[11]</ref> <ref target="https://ta.wikipedia.org/wiki/முதற்_பக்கம்#cite_note-12">[12]</ref></p>
கோயில்
<p><ref target="https://ta.wikipedia.org/wiki/சோழர்">சோழர்</ref> காலத்தைச் சேர்ந்த பழமையான கோகர்ணேசுவர் கோயில் இங்கு அமைந்துள்ளது. இந்த கோவிலில் ஒவ்வொரு ஆண்டும் மகாசிவராத்திரி கொண்டாட்டங்கள் பிரமாண்டமான முறையில் நடத்தப்படுகிறது.</p>
கல்வி
<p>2018–19 கல்வியாண்டிற்கான பள்ளி தகவல் அறிக்கையின்படி, கிராமத்தில் ஒரு அரசுப் பள்ளி உட்பட மொத்தம் 31 பள்ளிகள் உள்ளன. <ref target="https://ta.wikipedia.org/wiki/முதற்_பக்கம்#cite_note-13">[13]</ref></p>
பொருளாதாரம்
<p>மக்களின் முக்கிய தொழில் <ref target="https://ta.wikipedia.org/wiki/வேளாண்மை">விவசாயமாகும்</ref>. இதில் <ref target="https://ta.wikipedia.org/wiki/நெல்">நெல்</ref> முக்கியச் சாகுபடியாக இருக்கிறது. <ref target="https://ta.wikipedia.org/wiki/முதற்_பக்கம்#cite_note-14">[14]</ref> இதன் அருகே கடற்கரை அமைந்துள்ளதால் <ref target="https://ta.wikipedia.org/wiki/மீன்_பிடித்தல்">மீன்பிடித்தலும்</ref> ஒரு பிரதானத் தொழிலாக உள்ளது. கிராமத்தின் பொருளாதாரத்தில் <ref target="https://ta.wikipedia.org/wiki/சுற்றுலா">சுற்றுலாவும்</ref> முக்கிய பங்கு வகிக்கிறது. <ref target="https://ta.wikipedia.org/wiki/அலையாத்தித்_தாவரங்கள்">சதுப்புநில காடுகளும்</ref> உப்பங்கழிகளும் இங்கு அமைந்துள்ளன. <ref target="https://ta.wikipedia.org/wiki/முதற்_பக்கம்#cite_note-nizampatnam-15">[15]</ref></p>
</text></body></html>