<html><body><text id="wikipedia_ta_wikipedia_org__39181.html" ns="0" revid="3381311" sourceurl="https://ta.wikipedia.org/wiki/%E0%AE%92%E0%AE%A3%E0%AF%8D%E0%AE%9F%E0%AF%81%E0%AE%B0%E0%AE%BE%E0%AE%9A%E0%AF%81" title="ஒண்டுராசு" type="wikipedia">ஒண்டுராசு
<p><hi rend="bold">ஒந்துராசு</hi> (<hi rend="italic">Honduras</hi>, (<ref target="https://ta.wikipedia.org/wiki/உதவி:IPA/English">/hɒnˈdʊərəs/</ref>(<ref resource="./ஊடகம்:En-us-Honduras.ogg" target="//upload.wikimedia.org/wikipedia/commons/b/b1/En-us-Honduras.ogg">கேட்க</ref>); எசுப்பானியம்:<ref target="https://en.wikipedia.org/wiki/WP:IPA%20for%20Spanish">[onˈduɾas]</ref>), அதிகாரபூர்வமாக <hi rend="bold">ஒந்துராசு குடியரசு</hi> (<hi rend="italic">Republic of Honduras</hi>), என்பது <ref target="https://ta.wikipedia.org/wiki/நடு_அமெரிக்கா">நடு அமெரிக்காவில்</ref> உள்ள ஒரு <ref target="https://ta.wikipedia.org/wiki/குடியரசு_(அரசு)">குடியரசு</ref> நாடாகும். இது சில வேளைகளில் <ref target="https://ta.wikipedia.org/wiki/பெலீசு">பிரித்தானிய ஒந்துராசிடம்</ref> இருந்து வேறுபடுத்துவதற்காக <hi rend="bold">எசுப்பானிய ஒந்துராசு</hi> எனவும் அழைக்கப்பட்டது<ref target="https://ta.wikipedia.org/wiki/முதற்_பக்கம்#cite_note-5">[5]</ref> இதன் எல்லைகளாக மேற்கே <ref target="https://ta.wikipedia.org/wiki/குவாத்தமாலா">குவாத்தமாலா</ref>, தென்மேற்கே <ref target="https://ta.wikipedia.org/wiki/எல்_சால்வடோர்">எல் சால்வடோர்</ref>, தென்கிழக்கே <ref target="https://ta.wikipedia.org/wiki/நிக்கராகுவா">நிக்கராகுவா</ref>, தெற்கே <ref target="https://ta.wikipedia.org/wiki/பொன்சேகா_வளைகுடா">பொன்சேகா வளைகுடாவில்</ref> பசிபிக் பெருங்கடல், வடக்கே ஒண்டுராசு வளைகுடாவில் <ref target="https://ta.wikipedia.org/wiki/கரிபியக்_கடல்">கரிபியக் கடல்</ref> ஆகியன அமைந்துள்ளன.</p>
<p>ஒந்துராசு பதினாறாம் நூற்றாண்டில் <ref target="https://ta.wikipedia.org/wiki/அமெரிக்காக்களில்_எசுப்பானிய_குடியேற்றவாதம்">எசுப்பானியரின் குடியேற்றம்</ref> ஆரம்பமாவதற்கு முன்னர் குறிப்பாக <ref target="https://ta.wikipedia.org/wiki/மாயா_நாகரிகம்">மாயா</ref> போன்ற பல முக்கிய <ref target="https://ta.wikipedia.org/wiki/இடையமெரிக்கப்_பண்பாட்டுப்_பகுதி">இடையமெரிக்கப் பண்பாடுகளைக்</ref> கொண்டிருந்த நாடாகும். எசுப்பானியர்கள் இங்கு <ref target="https://ta.wikipedia.org/wiki/கத்தோலிக்கம்">உரோமைக் கத்தோலிக்கத்தை</ref> அறிமுகப்படுத்தியதில் இருந்து, இது பெரும்பான்மையாக <ref target="https://ta.wikipedia.org/wiki/எசுப்பானியம்">எசுப்பானிய மொழி</ref> பேசும் நாடாக உள்ளது. அத்துடன் பழங்குடியினரின் கலாசாரங்களுடன் கலந்த பல பண்பாடுகள் வழக்கிலுள்ளன. ஒண்டுராசு 1821 இல் விடுதலை பெற்று, குடியரசான போதிலும், <ref target="https://ta.wikipedia.org/wiki/மேற்கு_அரைக்கோளம்">மேற்கு அரைக்கோளத்தில்</ref> மிகவும் வறிய நிலையில் உள்ள நாடுகளில் ஒன்றாக உள்ளது. ஒண்டுராசு உலகின் மிக அதிகமான <ref target="https://ta.wikipedia.org/wiki/மனிதக்கொலை_விகித_அடிப்படையில்_நாடுகளின்_பட்டியல்">மனிதக்கொலைகள் நடக்கும்</ref> நாடுகளில் முன்னிலையில் உள்ளது.<ref target="https://ta.wikipedia.org/wiki/முதற்_பக்கம்#cite_note-Insight-6">[6]</ref></p>
<p>ஒந்துராசு 112,492கிமீ2 பரப்பளவைக் கொண்டது. இதன் மக்கள்தொகை 8 மில்லியனுக்கும் அதிகமானதாகும். இங்கு <ref target="https://ta.wikipedia.org/wiki/கனிமம்">கனிமம்</ref>, <ref target="https://ta.wikipedia.org/wiki/காப்பி">காப்பி</ref>, வெப்பமண்டலப் பழவகைகள், <ref target="https://ta.wikipedia.org/wiki/கரும்பு">கரும்பு</ref> உட்படப் பல இயற்கை வளங்கள் நிறைந்துள்ளன. அத்துடன் இங்கு <ref target="https://ta.wikipedia.org/wiki/துணி">துணித்</ref> தொழிற்சாலைகள் பன்னாட்டு வணிகத்தில் ஈடுபட்டுள்ளன.</p>
<figure><caption>ஹொண்டுராஸ் வரைபடம்</caption></figure>


வெளி இணைப்புகள்
<list type="unordered"><item><ref target="http://www.hondurassilvestre.com/">Honduran Biodiversity Database</ref> <ref target="https://web.archive.org/web/20100315131944/http://www.hondurassilvestre.com/">பரணிடப்பட்டது</ref> 2010-03-15 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item></list>
</text></body></html>