<html><body><text id="wikipedia_ta_wikipedia_org__521924.html" ns="0" revid="3190046" sourceurl="https://ta.wikipedia.org/wiki/%E0%AE%9A%E0%AE%A4%E0%AF%80%E0%AE%B7%E0%AF%8D_%E0%AE%A8%E0%AE%BF%E0%AE%A9%E0%AE%BE%E0%AE%9A%E0%AE%AE%E0%AF%8D" title="சதீஷ் நினாசம்" type="wikipedia">சதீஷ் நினாசம்
<p><hi rend="bold">சதீஷ் நினாசம்</hi> (<hi rend="italic">Sathish Ninasam</hi>) என்ற தனது திரைப்பெயரால் அறியப்பட்ட சிவா,<ref target="https://ta.wikipedia.org/wiki/முதற்_பக்கம்#cite_note-1">[1]</ref> <ref target="https://ta.wikipedia.org/wiki/கன்னடத்_திரைப்படத்துறை">கன்னடத் திரைப்படங்களில்</ref> தோன்றும் ஒரு இந்திய நடிகராவார். <hi rend="italic">மாதேஷா</hi> (2008) திரைப்படத்தில் அறிமுகமான சதீஷ், <hi rend="italic">மனாசரே</hi> (2009), <hi rend="italic">பஞ்சரங்கி</hi> (2010), <hi rend="italic">லைஃபு இஷ்டேனு</hi>, டிராமா (2012) போன்ற படங்களில் சிறிய ஆனால் குறிப்பிடத்தக்க வேடங்களில் தோன்றினார். 2013 ஆம் ஆண்டு <ref target="https://ta.wikipedia.org/wiki/லூசியா_(திரைப்படம்)">லூசியா</ref> திரைப்படத்தில் இவரது நடிப்பு விமர்சன ரீதியான பாராட்டுகளைப் பெற்ற பிறகு இவர் புகழ் பெற்றார்.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
ஆரம்ப கால வாழ்க்கை
<p>சதீஷ் <ref target="https://ta.wikipedia.org/wiki/கருநாடகம்">கர்நாடகாவின்</ref> <ref target="https://ta.wikipedia.org/wiki/மண்டியா_மாவட்டம்">மண்டியா மாவட்டத்திலுள்ள</ref> எலதஹள்ளி என்ற கிராமத்த்தில் ஒரு விவசாயக் குடும்பத்தில் பிறந்தார். சிறுவயதிலிருந்தே திரைப்படங்களில் ஆர்வம் கொண்டிருந்த இவர், அடிக்கடி வீட்டிலிருந்து அருகிலுள்ள திரையரங்குகளுக்கு சென்றுவிடுவார். இவரைக் கண்டுபிடித்து வீட்டுக்கு அழைத்துவர இவரது தாயார் இவரை தேடிவருவார்.<ref target="https://ta.wikipedia.org/wiki/முதற்_பக்கம்#cite_note-DH1-3">[3]</ref></p>
<p>கர்நாடகாவின் <ref target="https://ta.wikipedia.org/wiki/சிமோகா_மாவட்டம்">சிமோகா மாவட்டம்</ref>|சிமோகா மாவட்டத்தின்]] சாகராவில் உள்ள ஹெகோடுவை தளமாகக் கொண்ட "நினாசம்" என்ற கலாச்சார அமைப்பில் நாடக நடிகராக தனது வாழ்க்கையைத் தொடங்கினார். அங்கு நடிப்பதற்கு முன்பு, இவர் நடிப்பில் இரண்டு ஆண்டு சான்றிதழ் படிப்பை முடித்தார்.<ref target="https://ta.wikipedia.org/wiki/முதற்_பக்கம்#cite_note-rediff-4">[4]</ref></p>
<p><ref target="https://ta.wikipedia.org/wiki/பூர்ணசந்திர_தேஜஸ்வி">பூர்ணசந்திர தேஜஸ்வி</ref>, <ref target="https://ta.wikipedia.org/wiki/உ._இரா._அனந்தமூர்த்தி">உ. இரா. அனந்தமூர்த்தி</ref>, <ref target="https://ta.wikipedia.org/wiki/கிரீஷ்_கர்னாட்">கிரீஷ் கர்னாட்</ref> [[<ref target="https://ta.wikipedia.org/wiki/வில்லியம்_சேக்சுபியர்">வில்லியம் சேக்சுபியர்</ref> ஆகியோரின் படைப்புகளால் ஈர்க்கப்பட்ட இவர், ஒரு"அர்த்தமுள்ள வாழ்க்கையை" நடத்துவதற்கான வேலையின் முக்கியத்துவத்தை உணர்ந்தார்.<ref target="https://ta.wikipedia.org/wiki/முதற்_பக்கம்#cite_note-DH1-3">[3]</ref> படிப்பைத் தொடர்ந்து, 2006இல் <ref target="https://ta.wikipedia.org/wiki/பெங்களூர்">பெங்களூரில்</ref> பணியாற்றத் தொடங்குவதற்கு முன்பு கர்நாடகா முழுவதும் நாடகங்களில் நடித்தார். பின்னர், பெங்களூரில் நாடகங்களை நிகழ்த்தி வந்த "சமஷ்டி தியேட்டர் குழும"த்தின் ஒரு பகுதியாக ஆனார்.</p>

நடிகர்
<p>ஒரு வருடம் தொலைக்காட்சியில் பணியாற்றிய பின்னர், 2008 ஆம் ஆண்டில் "மாதேஷா"வில் ஒரு சிறு வேடம் (சிறப்புத் தோற்றம்) வழங்கப்பட்டபோது, திரைப்படங்களில் தனது வாழ்க்கையைத் தொடங்கினார். நாடகத்தில் இவரது பாத்திரம் சிறந்த நகைச்சுவை நடிகருக்கான சிமா விருதுக்கு பரிந்துரைக்கப்பட்டது. இருப்பினும், 2013 ஆம் ஆண்டில் விமர்சன ரீதியாக பாராட்டப்பட்ட உளவியல் நாடகத் திரைப்படமான "லூசியா"வில் இவரது பாத்திரத்திற்காகவே, விமர்சகர்களிடமிருந்தும் பார்வையாளர்களிடமிருந்தும் பாராட்டப்பட்டார். இது ஜூலை 2013இல் லண்டன் இந்திய திரைப்பட விழாவில் திரையிடப்பட்டது. மேலும் இவரது நடிப்பு இவருக்கு பாராட்டுக்களைப் பெற்றது. </p>


வெளி இணைப்புகள்
<list type="unordered"><item><ref target="https://ta.wikipedia.org/wiki/ஐ.எம்.டி.பி_இணையத்தளம்">ஐ.எம்.டி.பி இணையத்தளத்தில்</ref><ref target="http://www.imdb.com/name/nm4715752/">Sathish Ninasam</ref></item></list>
</text></body></html>