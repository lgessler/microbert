<html><body><text id="wikipedia_ta_wikipedia_org__309365.html" ns="0" revid="2093267" sourceurl="https://ta.wikipedia.org/wiki/%E0%AE%B5%E0%AF%88%E0%AE%9A%E0%AE%BE%E0%AE%95%E0%AF%8D_(%E0%AE%AE%E0%AE%BE%E0%AE%A4%E0%AE%AE%E0%AF%8D)" title="வைசாக் (மாதம்)" type="wikipedia">வைசாக் (மாதம்)<p><hi rend="bold">வைசாக்</hi> மாதம், (<ref target="https://ta.wikipedia.org/wiki/பஞ்சாபி_மொழி">பஞ்சாபி</ref>:ਵੈਸਾਖ, ஆங்கில மொழி: <hi lang="en" rend="italic">Vaisakh</hi>) சீக்கியர்களின் <ref target="https://ta.wikipedia.org/wiki/நானக்சாகி_நாட்காட்டி">நானக்சாகி நாட்காட்டியின்படி</ref>  இரண்டாவது மாதம். இம்மாதம் <ref target="https://ta.wikipedia.org/wiki/கிரெகொரியின்_நாட்காட்டி">கிரகரிய நாட்காட்டியின்</ref> ஏப்ரல் 14 முதல் மே 14 வரையான 31 நாட்களை உள்ளடக்குகிறது. இது தமிழ் நாட்காட்டியின் சித்திரை மாதத்துடன் ஏறத்தாழப் பொருந்துகிறது. இக்காலம் பஞ்சாப் பகுதியில் அறுவடைக்காலம்.</p>
<p>வைசாகி சீக்கியர்களின் முக்கியமான <ref target="https://ta.wikipedia.org/wiki/பண்டிகை">பண்டிகை</ref>. இது வைசாக் மாதத்தின் முதல் நாள் கொண்டாடப்படுகிறது. இது ஏப்ரல் மாதம் 14 ஆம் திகதியோடு பொருந்தி வரும்.</p>
வைசாக் மாதச் சிறப்பு நாட்கள்
<list type="unordered"><item>1 வைசாக் (14 ஏப்ரல்) - <ref target="https://ta.wikipedia.org/wiki/வைசாக்கி">வைசாகிப்</ref> பண்டிகை.</item>
<item>3 வைசாக் (16 ஏப்ரல்) - குரு அங்காட் தேவர் இறையுடன் கலந்த தினம்.</item>
<item>3 வைசாக் (16 ஏப்ரல்) - குரு அமர் தாஸ் குருப்பட்டம் பெற்ற தினம்.</item>
<item>3 வைசாக் (16 ஏப்ரல்) - குரு ஹர் கிசன் இறையுடன் கலந்த தினம்.</item>
<item>3 வைசாக் (16 ஏப்ரல்) - குரு தெக் பகதூர் குருப்பட்டம் பெற்ற தினம்.</item>
<item>5 வைசாக் (18 ஏப்ரல்) - குரு அங்காட் தேவர் பிறந்தநாள்.</item>
<item>5 வைசாக் (18 ஏப்ரல்) - குரு தெக் பகதூர் பிறந்தநாள்.</item>
<item>19 வைசாக் (2 மே) - குரு அர்ஜன் தேவர் பிறந்தநாள்.</item></list>
</text></body></html>