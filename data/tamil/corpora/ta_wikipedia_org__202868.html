<html><body><text id="wikipedia_ta_wikipedia_org__202868.html" ns="0" revid="3328715" sourceurl="https://ta.wikipedia.org/wiki/%E0%AE%95%E0%AF%81%E0%AE%B0%E0%AF%81%E0%AE%9A%E0%AF%8D%E0%AE%9A%E0%AF%87%E0%AE%A4%E0%AF%8D%E0%AE%A4%E0%AE%BF%E0%AE%B0%E0%AE%AE%E0%AF%8D" title="குருச்சேத்திரம்" type="wikipedia">குருச்சேத்திரம்<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_settlement">வார்ப்புரு:Infobox settlement</ref> with unknown parameter "longd" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_settlement">வார்ப்புரு:Infobox settlement</ref> with unknown parameter "latNS" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_settlement">வார்ப்புரு:Infobox settlement</ref> with unknown parameter "longEW" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_settlement">வார்ப்புரு:Infobox settlement</ref> with unknown parameter "coordinates_display" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_settlement">வார்ப்புரு:Infobox settlement</ref> with unknown parameter "latd" (this message is shown only in preview).
<p><hi rend="bold">குருச்சேத்திரம்</hi>  (<ref target="https://ta.wikipedia.org/wiki/இந்தி_மொழி">இந்தி</ref>: कुरुक्षेत्र) <ref target="https://ta.wikipedia.org/wiki/இந்து">இந்துக்களின்</ref> <ref target="https://ta.wikipedia.org/wiki/இதிகாசம்">இதிகாசத்திலும்</ref>, வரலாற்றிலும் சிறப்பு பெற்ற இடமாகும். குருச்சேத்திரத்தை, <hi rend="bold">தர்மச்சேத்திரம்</hi> (புனித இடம்) என்றும் அழைப்பர். இது <ref target="https://ta.wikipedia.org/wiki/இந்தியா">இந்தியாவில்</ref>, <ref target="https://ta.wikipedia.org/wiki/அரியானா">அரியானா</ref> மாநிலத்தில் <ref target="https://ta.wikipedia.org/wiki/குருச்சேத்திர_மாவட்டம்">குருச்சேத்திர மாவட்டத்தில்</ref> அமைந்துள்ளது. இந்நகரம் சண்டிகரிலிருந்து 80 கிமீ தொலைவிலும், தில்லியிலிருந்து 100 கிமீ தொலைவிலும் உள்ளது.  </p>
<p><ref target="https://ta.wikipedia.org/wiki/பாண்டவர்">பாண்டவர்</ref> – <ref target="https://ta.wikipedia.org/wiki/கௌரவர்">கௌரவர்</ref> படைகளுக்கு இடையே நடந்த <ref target="https://ta.wikipedia.org/wiki/குருச்சேத்திரப்_போர்">குருச்சேத்திரப் போர்</ref> இவ்விடத்தில்தான் நடந்தது. மேலும் குருச்சேத்திரப் போர்க்களத்தில் தான் <ref target="https://ta.wikipedia.org/wiki/பகவத்_கீதை">பகவத் கீதை</ref> பிறந்தது.</p>
<p>பாண்டவர்கள் – கௌரவர்களுக்கு முன்னோர் ஆன பரத குலத்தில் பிறந்த <hi rend="italic">குரு</hi> எனும் அரசன் பெயரால், இவ்விடத்திற்கு குருச்சேத்திரம் என்று பெயர் பெற்றது என புராணங்கள் கூறுகிறது.</p>
<p>குருச்சேத்திரத்தில் அமைந்த தொன்மை வாய்ந்த புனித <ref target="https://ta.wikipedia.org/wiki/பிரம்ம_சரோவர்">பிரம்ம சரோவர்</ref> குளம் அமைந்துள்ளது.</p>
குருசேத்திரத்தின் வரலாறு
<p>வாமண புராணம் பரத குல அரசன், <hi rend="bold">குரு</hi> என்பவன், சரசுவதி மற்றும் திருஷ்டாவதி நதிக்கரையில் கி. மு., 1900-இல் இந்நகரை அமைத்தான் என்று கூறுகிறது.<ref target="https://ta.wikipedia.org/wiki/முதற்_பக்கம்#cite_note-1">[1]</ref> <ref target="https://ta.wikipedia.org/wiki/யக்ஞம்">யக்ஞம்</ref>, <ref target="https://ta.wikipedia.org/wiki/தானம்">தானம்</ref>, <ref target="https://ta.wikipedia.org/wiki/தவம்">தவம்</ref>, <ref target="https://ta.wikipedia.org/wiki/வாய்மை">வாய்மை</ref>, <ref target="https://ta.wikipedia.org/wiki/தியாகம்">தியாகம்</ref>, மன்னித்தல், கருணை, மனத்தூய்மை, மற்றும் <ref target="https://ta.wikipedia.org/wiki/பிரம்மச்சர்யம்">பிரம்மச்சர்யம்</ref> போன்ற நற்பண்புகள் கொண்ட அரசன் ”<hi rend="italic">குரு</hi>”வின் மேன்மையை பாராட்டி, <ref target="https://ta.wikipedia.org/wiki/விஷ்ணு">பகவான் விஷ்ணு</ref> அளித்த இரண்டு வரங்களின்படி, இவ்விடத்தில் இறப்பவர்கள் <ref target="https://ta.wikipedia.org/wiki/வீடுபேறு">வீடுபேறு</ref> அடைவர். இவ்விடம், பல்வேறு காலகட்டங்களில் உத்தரவேதி என்றும், பிரம்மவேதி என்றும் இறுதியில் பரத குல அரசன் '<hi rend="bold">குரு'</hi>வின் காலத்திலிருந்து குருச்சேத்திரம் என்று அழைக்கப்படுகிறது.</p>
பார்க்க வேண்டிய இடங்கள்
<list type="unordered"><item>பிரம்ம சரோவர் குளக்கரையில் உலகின் மிகப்பெரிய இரதம் அமைந்த இடம்</item>
<item>கிருஷ்ணா அருங்காட்சியகம், <ref target="https://ta.wikipedia.org/wiki/மகாபாரதம்">மகாபாரத காட்சிகள்</ref> கொண்ட அருங்காட்சியகம் <ref target="https://ta.wikipedia.org/wiki/முதற்_பக்கம்#cite_note-2">[2]</ref></item>
<item>பீஷ்ம குண்டம், <ref target="https://ta.wikipedia.org/wiki/பீஷ்மர்">பீஷ்மர்</ref> <ref target="https://ta.wikipedia.org/wiki/வீடுபேறு">வீடுபேறு</ref> அடைந்த இடம்</item>
<item>சோதிசர்  <ref target="https://ta.wikipedia.org/wiki/அருச்சுனன்">அருச்சுனனுக்கு</ref> பகவான் <ref target="https://ta.wikipedia.org/wiki/கிருட்டிணன்">ஸ்ரீகிருஷ்ணர்</ref> பகவத் கீதை அருளிய இடம்</item>
<item>பிரம்ம குண்டம், அருச்சுனன் <ref target="https://ta.wikipedia.org/wiki/பீஷ்மர்">பீஷ்மருக்கு</ref> தண்ணீர் தாகம் தீர்க்க, தன் அம்பினால் பூமியை துளைத்து தண்ணீர் உண்டாக்கிய குளம்.</item>
<item>குருசேத்திர அறிவியல் அருங்காட்சியகம்<ref target="https://ta.wikipedia.org/wiki/முதற்_பக்கம்#cite_note-3">[3]</ref></item>
<item>கல்பனா சாவ்லா நினைவு கோளரங்கம்<ref target="https://ta.wikipedia.org/wiki/முதற்_பக்கம்#cite_note-4">[4]</ref></item>
<item>பிர்லா மந்திர் <ref target="https://ta.wikipedia.org/wiki/முதற்_பக்கம்#cite_note-5">[5]</ref></item>
<item><ref target="https://ta.wikipedia.org/wiki/குருச்சேத்திரம்_சிவன்_கோயில்">குருச்சேத்திரம் சிவன் கோயில்</ref></item></list>


இதனையும் காண்க
<list type="unordered"><item><ref target="https://ta.wikipedia.org/wiki/பிரம்ம_சரோவர்">பிரம்ம சரோவர்</ref></item>
<item><ref target="https://ta.wikipedia.org/wiki/குருச்சேத்திரப்_போர்">குருச்சேத்திரப் போர்</ref></item>
<item><ref target="https://ta.wikipedia.org/wiki/மகாபாரதம்">மகாபாரதம்</ref></item>
<item><ref target="https://ta.wikipedia.org/wiki/பகவத்_கீதை">பகவத் கீதை</ref></item></list>


வெளி இணைப்புகள்


<list type="unordered"><item><ref target="http://www.kurukshetra.nic.in/tour/Museums/ShriKrishnaMuseum/index.htm">SriKrishna Museum has some historical artifacts and paintings depicting the Mahabharata war.</ref> <ref target="https://web.archive.org/web/20160304125711/http://www.kurukshetra.nic.in/tour/Museums/ShriKrishnaMuseum/index.htm">பரணிடப்பட்டது</ref> 2016-03-04 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item></list>
</text></body></html>