<html><body><text id="wikipedia_ta_wikipedia_org__161199.html" ns="0" revid="3290993" sourceurl="https://ta.wikipedia.org/wiki/%E0%AE%AA%E0%AE%B0%E0%AF%81%E0%AE%A4%E0%AF%8D%E0%AE%A4%E0%AE%BF%E0%AE%A4%E0%AF%8D%E0%AE%A4%E0%AF%81%E0%AE%B1%E0%AF%88_%E0%AE%A4%E0%AF%87%E0%AE%B0%E0%AF%8D%E0%AE%A4%E0%AE%B2%E0%AF%8D_%E0%AE%A4%E0%AF%8A%E0%AE%95%E0%AF%81%E0%AE%A4%E0%AE%BF" title="பருத்தித்துறை தேர்தல் தொகுதி" type="wikipedia">பருத்தித்துறை தேர்தல் தொகுதி<p><hi rend="bold">பருத்தித்துறை தேர்தல் தொகுதி</hi> (<hi rend="italic">Point Pedro Electorate</hi>) என்பது <ref target="https://ta.wikipedia.org/wiki/இலங்கை_அரசாங்க_சபைத்_தேர்தல்,_1931">1931</ref> முதல் <ref target="https://ta.wikipedia.org/wiki/இலங்கை_நாடாளுமன்றத்_தேர்தல்,_1989">பெப்ரவரி 1989</ref> வரை <ref target="https://ta.wikipedia.org/wiki/இலங்கை">இலங்கையில்</ref> நடைமுறையில் இருந்த ஒரு அங்கத்தவர் <ref target="https://ta.wikipedia.org/wiki/இலங்கையில்_தேர்தல்கள்">தேர்தல் தொகுதியாகும்</ref>. இத்தேர்தல் தொகுதி இலங்கையின் <ref target="https://ta.wikipedia.org/wiki/வட_மாகாணம்,_இலங்கை">வட மாகாணத்தில்</ref>, <ref target="https://ta.wikipedia.org/wiki/யாழ்ப்பாண_மாவட்டம்">யாழ்ப்பாண மாவட்டத்தில்</ref> <ref target="https://ta.wikipedia.org/wiki/பருத்தித்துறை">பருத்தித்துறை</ref> நகரையும் அதைச் சுற்றியுள்ள ஊர்களையும் உள்ளடக்கியதாகும். <ref target="https://ta.wikipedia.org/wiki/இலங்கை_நாடாளுமன்றத்_தேர்தல்,_மார்ச்_1960">மார்ச் 1960</ref> தேர்தலில் பருத்தித்துறைத் தேர்தல் தொகுதியில் இருந்து உடுப்பிட்டி நகரைச் சேர்ந்த பகுதிகள் <ref target="https://ta.wikipedia.org/wiki/உடுப்பிட்டி_தேர்தல்_தொகுதி">உடுப்பிட்டி தேர்தல் தொகுதி</ref> என்ற தனித் தொகுதியாகப் பிரிக்கப்பட்டது.</p>
<p><ref target="https://ta.wikipedia.org/wiki/1978">1978</ref> ஆம் ஆண்டில் அறிமுகப்படுத்தப்பட்ட புதிய அரசியலமைப்பின் படி, இலங்கையில் <ref target="https://ta.wikipedia.org/wiki/இலங்கையின்_விகிதாசாரப்_பிரதிநிதித்துவத்_தேர்தல்_முறை">விகிதாசாரப் பிரதிநிதித்துவத் தேர்தல் முறை</ref> அறிமுகப்படுத்தப்பட்டதை அடுத்து, நடைமுறையில் இருந்த 160 தேர்தல் தொகுதிகள் கலைக்கப்பட்டு பதிலாக 22 பல-அங்கத்தவர்களைக் கொண்ட <ref target="https://ta.wikipedia.org/wiki/இலங்கையின்_தேர்தல்_மாவட்டங்கள்">தேர்தல் மாவட்டங்கள்</ref> உருவாக்கப்பட்டன<ref target="https://ta.wikipedia.org/wiki/முதற்_பக்கம்#cite_note-1">[1]</ref>. <ref target="https://ta.wikipedia.org/wiki/இலங்கை_நாடாளுமன்றத்_தேர்தல்,_1989">1989 தேர்தலில்</ref> பருத்தித்துறை தேர்தல் தொகுதி <ref target="https://ta.wikipedia.org/wiki/யாழ்ப்பாணத்_தேர்தல்_மாவட்டம்">யாழ்ப்பாணத் தேர்தல் மாவட்டத்தில்</ref> உள்ளடக்கப்பட்டது.</p>


அரசாங்க சபைத் தேர்தல்கள்
1931 தேர்தல்
முதன்மைக் கட்டுரை: <ref target="https://ta.wikipedia.org/wiki/இலங்கை_அரசாங்க_சபைத்_தேர்தல்,_1931">இலங்கை அரசாங்க சபைத் தேர்தல், 1931</ref>
<p><ref target="https://ta.wikipedia.org/wiki/பிரித்தானிய_இலங்கை">பிரித்தானிய இலங்கையில்</ref> <ref target="https://ta.wikipedia.org/wiki/இலங்கை_அரசாங்க_சபை">இலங்கை அரசாங்க சபைக்கான</ref> <ref target="https://ta.wikipedia.org/wiki/இலங்கை_அரசாங்க_சபைத்_தேர்தல்,_1931">முதலாவது தேர்தல்</ref> 1931 சூன் 13 முதல் சூன் 20 வரை இடம்பெற்றது.<ref target="https://ta.wikipedia.org/wiki/முதற்_பக்கம்#cite_note-2">[2]</ref> <ref target="https://ta.wikipedia.org/wiki/டொனமூர்_அரசியலமைப்பு">தொனமூர் ஆணைக்குழு</ref> இலங்கைக்கு <ref target="https://ta.wikipedia.org/wiki/மேலாட்சி_அரசு_முறை">மேலாட்சி</ref> (டொமினியன்) அந்தஸ்து வழங்காத காரணத்தால் <ref target="https://ta.wikipedia.org/wiki/யாழ்ப்பாண_இளைஞர்_காங்கிரஸ்">யாழ்ப்பாண இளைஞர் காங்கிரஸ்</ref> இத்தேர்தலைப் புறக்கணிக்குமாறு மக்களைக் கோரியது.<ref target="https://ta.wikipedia.org/wiki/முதற்_பக்கம்#cite_note-Rajasingham7-3">[3]</ref> இதனால், இலங்கையின் <ref target="https://ta.wikipedia.org/wiki/வட_மாகாணம்,_இலங்கை">வட மாகாணத்தின்</ref> அனைத்து நான்கு தொகுதிகளிலும் (<ref target="https://ta.wikipedia.org/wiki/யாழ்ப்பாணம்">யாழ்ப்பாணம்</ref>, <ref target="https://ta.wikipedia.org/wiki/காங்கேசன்துறை">காங்கேசன்துறை</ref>, <ref target="https://ta.wikipedia.org/wiki/பருத்தித்துறை">பருத்தித்துறை</ref>, <ref target="https://ta.wikipedia.org/wiki/ஊர்காவற்றுறை">ஊர்காவற்றுறை</ref>) தேர்தல் மனுக்கள் சமர்ப்பிக்கப்படவில்லை.<ref target="https://ta.wikipedia.org/wiki/முதற்_பக்கம்#cite_note-Rajasingham7-3">[3]</ref></p>
1934 இடைத்தேர்தல்
<p>வட மாகாணத் தொகுதிகளுக்கு 1934 ஆம் ஆண்டில் இடைத்தேர்தல்கள் இடம்பெற்றன<ref target="https://ta.wikipedia.org/wiki/முதற்_பக்கம்#cite_note-Dissanayake-4">[4]</ref> பருத்தித்துறை தேர்தல் தொகுதியில் <ref target="https://ta.wikipedia.org/wiki/ஜி._ஜி._பொன்னம்பலம்">ஜி. ஜி. பொன்னம்பலம்</ref> தெரிவு செய்யப்பட்டார்.<ref target="https://ta.wikipedia.org/wiki/முதற்_பக்கம்#cite_note-Dissanayake-4">[4]</ref></p>
1936 தேர்தல்
முதன்மைக் கட்டுரை: <ref target="https://ta.wikipedia.org/wiki/இலங்கை_அரசாங்க_சபைத்_தேர்தல்,_1936">இலங்கை அரசாங்க சபைத் தேர்தல், 1936</ref>
<p>பிரித்தானிய இலங்கையில் <ref target="https://ta.wikipedia.org/wiki/இலங்கை_அரசாங்க_சபை">இலங்கை அரசாங்க சபைக்கான</ref> இரண்டாவது தேர்தல் 1936 ஆம் ஆண்டில் நடைபெற்றது. முடிவுகள் வருமாறு:<ref target="https://ta.wikipedia.org/wiki/முதற்_பக்கம்#cite_note-Eelakesari-5">[5]</ref></p>

நாடாளுமன்றத் தேர்தல்கள்
1947 தேர்தல்
<p><ref target="https://ta.wikipedia.org/wiki/இலங்கை_நாடாளுமன்றத்_தேர்தல்,_1947">1வது நாடாளுமன்றத் தேர்தல்</ref> 1947 ஆகத்து 23 முதல் செப்டம்பர் 20 வரை நடைபெற்றது. முடிவுகள் வருமாறு<ref target="https://ta.wikipedia.org/wiki/முதற்_பக்கம்#cite_note-6">[6]</ref>:</p>

1952 தேர்தல்
<p>24 மே 1952 முதல் 30 மே 1952 வரை நடைபெற்ற <ref target="https://ta.wikipedia.org/wiki/இலங்கை_நாடாளுமன்றத்_தேர்தல்,_1952">2வது நாடாளுமன்றத் தேர்தல்</ref> முடிவுகள்<ref target="https://ta.wikipedia.org/wiki/முதற்_பக்கம்#cite_note-7">[7]</ref>:</p>

1956 தேர்தல்
<p>5 ஏப்ரல் 1956 முதல் 10 ஏப்ரல் 1956 வரை நடந்த <ref target="https://ta.wikipedia.org/wiki/இலங்கை_நாடாளுமன்றத்_தேர்தல்,_1956">3வது நாடாளுமன்றத் தேர்தல்</ref> முடிவுகள்<ref target="https://ta.wikipedia.org/wiki/முதற்_பக்கம்#cite_note-8">[8]</ref>:</p>

1960 (மார்ச்) தேர்தல்
<p>1960 ஆம் ஆண்டில் பருத்தித்துறைத் தேர்தல் தொகுதியில் இருந்து உடுப்பிட்டி நகரைச் சேர்ந்த பகுதிகள் <ref target="https://ta.wikipedia.org/wiki/உடுப்பிட்டி_தேர்தல்_தொகுதி">உடுப்பிட்டி தேர்தல் தொகுதி</ref> என்ற தனித் தொகுதியாகப் பிரிக்கப்பட்டது.</p>
<p>19 மார்ச் 1960 இல் நடைபெற்ற <ref target="https://ta.wikipedia.org/wiki/இலங்கை_நாடாளுமன்றத்_தேர்தல்,_மார்ச்_1960">4வது நாடாளுமன்றத் தேர்தல்</ref> முடிவுகள்<ref target="https://ta.wikipedia.org/wiki/முதற்_பக்கம்#cite_note-10">[10]</ref>:</p>

1960 (சூலை) தேர்தல்
<p>20 சூலை 1960 இல் நடைபெற்ற <ref target="https://ta.wikipedia.org/wiki/இலங்கை_நாடாளுமன்றத்_தேர்தல்,_சூலை_1960">5வது நாடாளுமன்றத் தேர்தல்</ref> முடிவுகள்<ref target="https://ta.wikipedia.org/wiki/முதற்_பக்கம்#cite_note-11">[11]</ref>:</p>

1965 தேர்தல்
<p>22 மார்ச் 1965 இல் நடைபெற்ற <ref target="https://ta.wikipedia.org/wiki/இலங்கை_நாடாளுமன்றத்_தேர்தல்,_1965">6வது நாடாளுமன்றத் தேர்தல்</ref> முடிவுகள்<ref target="https://ta.wikipedia.org/wiki/முதற்_பக்கம்#cite_note-12">[12]</ref>:</p>

1970 தேர்தல்
<p>27 மே 1970 இல் நடைபெற்ற <ref target="https://ta.wikipedia.org/wiki/இலங்கை_நாடாளுமன்றத்_தேர்தல்,_1970">7வது நாடாளுமன்றத் தேர்தல்</ref> முடிவுகள்<ref target="https://ta.wikipedia.org/wiki/முதற்_பக்கம்#cite_note-13">[13]</ref>:</p>

1977 தேர்தல்
<p>21 சூலை 1977 இல் நடைபெற்ற <ref target="https://ta.wikipedia.org/wiki/இலங்கை_நாடாளுமன்றத்_தேர்தல்,_1977">8வது நாடாளுமன்றத் தேர்தல்</ref> முடிவுகள்<ref target="https://ta.wikipedia.org/wiki/முதற்_பக்கம்#cite_note-14">[14]</ref>:</p>
<p>இலங்கைத் தமிழ்ப் போராளிகளின் அழுத்தத்தாலும், <ref target="https://ta.wikipedia.org/wiki/தமிழ்_ஈழம்">தமிழ் ஈழத்துக்கு</ref> ஆதரவளிப்பதில்லை என நாடாளுமன்றத்தில் சத்தியப்பிரமாணம் எடுப்பதற்கான ஆறாம் திருத்தச் சட்டமூலத்துக்கு எதிர்ப்புத் தெரிவித்தும், <ref target="https://ta.wikipedia.org/wiki/கறுப்பு_ஜூலை">கருப்பு சூலை</ref> வன்முறைகளில் சிங்கள காடையர்களினால் 3,000 தமிழ் மக்கள் கொல்லப்பட்டமைக்கு எதிர்ப்புத் தெரிவித்தும், அனைத்து தமிழர் விடுதலைக் கூட்டணி உறுப்பினர்களும் 1983 முதல் நாடாளுமன்றத்தை ஒன்றியொதுக்கல் செய்தார்கள். மூன்று மாதங்கள் நாடாளுமன்றத்துக்குச் சமூகமளிக்காத நிலையில், 1983 அக்டோபர் 22 இல் <ref target="https://ta.wikipedia.org/wiki/கே._துரைரத்தினம்">கே. துரைரத்தினம்</ref> பருத்தித்துறை தொகுதிக்கான நாடாளுமன்ற இருக்கைகயை இழந்தார்<ref target="https://ta.wikipedia.org/wiki/முதற்_பக்கம்#cite_note-15">[15]</ref>.</p>
இவற்றையும் பார்க்க
<list type="unordered"><item><ref target="https://ta.wikipedia.org/wiki/யாழ்ப்பாணம்_தேர்தல்_மாவட்டம்">யாழ்ப்பாணம் தேர்தல் மாவட்டம்</ref></item></list>
</text></body></html>