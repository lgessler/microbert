<html><body><text id="wikipedia_ta_wikipedia_org__181719.html" ns="0" revid="2437100" sourceurl="https://ta.wikipedia.org/wiki/%E0%AE%A4%E0%AF%8A%E0%AE%95%E0%AF%81%E0%AE%9A%E0%AF%81%E0%AE%B1%E0%AF%8D%E0%AE%B1%E0%AF%81" title="தொகுசுற்று" type="wikipedia">தொகுசுற்று
<p>ஒரு <hi rend="bold">தொகுப்புச் சுற்று</hi> அல்லது <hi rend="bold">ஒருங்கிணை சுற்று</hi> அல்லது <hi rend="bold">ஒற்றைக்கல் ஒருங்கிணப்புச் சுற்று</hi>(<hi rend="bold">monolithic integrated circuit</hi>) என்பது <ref target="https://ta.wikipedia.org/wiki/சிலிக்கான்">மண்ணியம்</ref> போன்ற <ref target="https://ta.wikipedia.org/wiki/குறைக்கடத்தி">குறைக்கடத்திப்</ref> பொருளாலான ஒரு சிறிய தகடில் அமைக்கப்பட்ட பல செயல்திறனுள்ள மற்றும் செயல்திறனற்ற உறுப்புகளும் அவற்றின் இணைப்புச் சுற்றுகளும் சேர்ந்த கூட்டமைப்பு ஆகும். 
இது நுண் சில்லு(<hi rend="bold">microchip</hi> அல்லது <hi rend="bold">IC</hi>) என்றும் அழைக்கப்படுகிறது.
இவற்றைச் சார்பிலி உறுப்புளால் அமைக்கப்படும் பிரிநிலைச் சுற்றுகளைக் காட்டிலும் சிறியதாகத் தயாரிக்கலாம்.</p>
<p>கிட்டத்தட்ட அனைத்து மின்னணுக் கருவிகளிலும் ஒருங்கிணைச் சுற்றுகள் தற்போது பயன்படுத்தப்படுகின்றன. இவை <ref target="https://ta.wikipedia.org/wiki/மின்னணுவியல்">மின்னணுவியலில்</ref> ஒரு புதிய புரட்சியை உருவாக்கிவிட்டிருக்கின்றன. 
நவீன சமூகத்தின் அமைப்பில் பிரிக்கவியலாத உறுப்புளாகத்  தற்போது  விளங்கும் <ref target="https://ta.wikipedia.org/wiki/கணினி">கணினிகள்</ref>, <ref target="https://ta.wikipedia.org/wiki/நகர்பேசி">செல்லிடத்துப் பேசிகள்</ref>, மற்றும் பிற இலக்கமுறை <ref target="https://ta.wikipedia.org/wiki/வீட்டு_உபகரணங்கள்">வீட்டு உபகரணங்கள்</ref> போன்றவற்றைச் சாத்தியப்படுத்தியது தொகுப்புச் சுற்றுகளின் மிகக் குறைந்த  உற்பத்திச் செலவே ஆகும்.</p>
நற்பயன்கள்
<list type="ordered"><item>மீச்சிறு உருவமைப்பு</item>
<item>குறைந்த அளவான திறனை மட்டுமே நுகருதல்</item>
<item>நம்பகத்தன்மை</item>
<item>மிகமிகச் சிறிய எடை</item>
<item>மலிவான விலை</item>
<item>எளிதில் மாற்றும் வசதி (replacement)</item></list>
பிரிவுகள்
<p>தொகுப்புச்சுற்றுகள் அவை செயல்படும் விதத்தைப் பொருத்து இரு வகைப்படுத்தப்பட்டுள்ளன. அவை:</p>
<list type="unordered"><item><hi rend="bold">இலக்கத் தொகுப்புச் சுற்று (Digital IC)</hi></item></list>
இவை இலக்க சைகைகளைச் செயல்படுத்தும் தொகுப்புச்சுற்றுகள்
<list type="unordered"><item><hi rend="bold">நேர்போக்குத் தொகுப்புச் சுற்று (Linear IC)</hi></item></list>
இவை தொடர் மின் சைகைகளைச் செயல்படுத்தும் தொகுப்புச்சுற்றுகள்
<p>இதைப்போலவே தொகுப்புச்சுற்றுகள் அவை தயாரிக்கப்படும் விதத்தைப் பொருத்தும் இரு வகைப்படுத்தப்பட்டுள்ளன. அவை:</p>
<list type="unordered"><item><hi rend="bold">ஒற்றைப்படிகத் தொகுப்புச் சுற்று (monolithic IC)</hi></item></list>
ஒற்றைப்படிகத் தொகுப்புச் சுற்றில் செயல்திறன் மிகுந்த கருவிகள், செயல்திறனற்ற உறுப்புகள் மற்றும் அவற்றிற்கிடையே உள்ள உறுப்புகள் யாவும் ஒற்றைச் சிலிக்கன் படிவத்தின் மேல் அமைக்கப்பட்டுள்ளன. ஒரே மாதிரியான மின்னோட்டங்கள் அதிக அளவில் வரும்போது , இந்த ஒற்றைப்படிகத் தொகுப்புச் சுற்றுகள் பயன்படுகின்றன. இதனால் செலவு குறைவதுடன், நம்பகத்தன்மை மிக்கதாகவும் அமைகிறது.
<list type="unordered"><item><hi rend="bold">இனக்கலப்புத் அடித்தளத்தில்  சுற்று (Hybrid IC)</hi></item></list>
இனக்கலப்புத் ic பீங்கான் அடித்தளத்தில் தனித்தனியான உறுப்புகள் வைக்கப்பட்டு அவற்றிற்கிடையேயான இணைப்புகள் உலோக இணைப்புகளாகவோ அல்லது கம்பிகளாகவோ இணைக்கப்பட்டிருக்கும்.


</text></body></html>