<html><body><text id="wikipedia_ta_wikipedia_org__82249.html" ns="0" revid="3235688" sourceurl="https://ta.wikipedia.org/wiki/%E0%AE%89%E0%AE%B2%E0%AE%BE%E0%AE%AE%E0%AE%9F%E0%AE%B2%E0%AF%8D" title="உலாமடல்" type="wikipedia">உலாமடல்<p><hi rend="bold">உலாமடல்</hi> என்பது தமிழில் சிற்றிலக்கியங்கள் என்றும், வடமொழியில் <ref target="https://ta.wikipedia.org/wiki/பிரபந்தம்">பிரபந்தங்கள்</ref> என்றும் வழங்கும் <ref target="https://ta.wikipedia.org/wiki/பாட்டியல்">பாட்டியல்</ref> வகைகளுள் ஒன்றாகும். <hi rend="italic">மடல்</hi> எனும் சொல் பழந்தமிழ் <ref target="https://ta.wikipedia.org/wiki/அகப்பொருள்">அகப்பொருள்</ref> இலக்கியங்களில் காணப்படும் <ref target="https://ta.wikipedia.org/wiki/மடலூர்தல்">மடலூர்தலைக்</ref> குறிக்கிறது. தான் விரும்பும் ஒருத்தியை அடைய முடியாத ஒருவன் அப்பெண்னை அடைவதற்காக ஊராரின் ஆதரவை வேண்டிப் <ref target="https://ta.wikipedia.org/wiki/பனை">பனை</ref> மடலால் குதிரை வடிவம் செய்து அதன் மீது ஏறி ஊரில் உலா வருவதே மடலூர்தல் எனப்படுகிறது. பெண்ணொருத்தியைக் கனவில் கண்டு கனவிலேயே அவளுடன் கூடிய ஒருவன், கனவு முடிந்த நிலையில் அவளை அடைவதற்கு மடலூர்வேன் எனக் கூறுவதாகப் பாடுவது உலாமடல் ஆகும். <ref target="https://ta.wikipedia.org/wiki/முதற்_பக்கம்#cite_note-1">[1]</ref> இது <ref target="https://ta.wikipedia.org/wiki/கலிவெண்பா">கலிவெண்பாவில்</ref> அமையும்.  </p>


உசாத்துணைகள்
<list type="unordered"><item>நவநீத நடனார், எஸ். கலியாண சுந்தரையரும் எஸ், ஜி. கணபதி ஐயரும் (பதிப்பாசிரியர்கள்), <ref target="http://www.tamilvu.org/library/l0L00/html/l0L00ind.htm">கலித்துறைப் பாட்டியல் என்னும் நவநீதப் பாட்டியல்</ref></item>
<item>கோபாலையர், தி. வே. (பதிப்பாசிரியர்), <ref target="http://www.tamilvu.org/library/l0B36/html/l0B36ind.htm">வைத்தியநாத தேசிகர் இயற்றிய இலக்கண விளக்கம் பொருளதிகாரம் - பாட்டியல்</ref>, திருவையாறு.</item>
<item>சுந்தரமூர்த்தி, கு. (பதிப்பாசிரியர்), <ref target="http://www.tamilvu.org/library/l0I00/html/l0I00inx.htm">முத்துவீரியம்</ref> <ref target="https://web.archive.org/web/20100716110919/http://www.tamilvu.org/library/l0I00/html/l0I00inx.htm">பரணிடப்பட்டது</ref> 2010-07-16 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item></list>
இவற்றையும் பார்க்கவும்
<list type="unordered"><item><ref target="https://ta.wikipedia.org/wiki/பாட்டியல்">பாட்டியல்</ref></item></list>
</text></body></html>