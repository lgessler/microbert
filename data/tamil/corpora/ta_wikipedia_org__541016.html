<html><body><text id="wikipedia_ta_wikipedia_org__541016.html" ns="0" revid="3446690" sourceurl="https://ta.wikipedia.org/wiki/%E0%AE%A8%E0%AE%BE%E0%AE%AF%E0%AF%8D_%E0%AE%9A%E0%AF%87%E0%AE%95%E0%AE%B0%E0%AF%8D" title="நாய் சேகர்" type="wikipedia">நாய் சேகர்
<p><hi rend="italic"><hi rend="bold">நாய் சேகர்</hi></hi> ( <hi rend="italic">Naai Sekar</hi> ) என்பது 2021ஆம் ஆண்டு <ref target="https://ta.wikipedia.org/wiki/தமிழ்">தமிழ்</ref> மொழியில் வெளியான அறிவியல் புனைகதை நகைச்சுவைத் திரைப்படமாகும். இதை அறிமுக இயக்குனர் கிஷோர் ராஜ்குமார் எழுதி இயக்யுள்ளார்.<ref target="https://ta.wikipedia.org/wiki/முதற்_பக்கம்#cite_note-NS_CE_announcement-1">[1]</ref> ஏஜிஎஸ் என்டர்டெயின்மென்ட் பதாகையின் கீழ் கல்பாத்தி எஸ். அகோரம் தயாரித்துள்ளார். இப்படத்தில் <ref target="https://ta.wikipedia.org/wiki/சதீஸ்">சதீஸ்</ref>, பவித்ரா லட்சுமி (அறிமுகம்)<ref target="https://ta.wikipedia.org/wiki/முதற்_பக்கம்#cite_note-NS_Pavithra-2">[2]</ref><ref target="https://ta.wikipedia.org/wiki/முதற்_பக்கம்#cite_note-NS_ToI_announcement-3">[3]</ref>, <ref target="https://ta.wikipedia.org/wiki/ஜார்ஜ்_மரியன்">ஜார்ஜ் மரியன்</ref>, <ref target="https://ta.wikipedia.org/wiki/சங்கர்_கணேஷ்">சங்கர் கணேஷ்</ref>, <ref target="https://ta.wikipedia.org/wiki/லிவிங்ஸ்டன்_(நடிகர்)">லிவிங்ஸ்டன்</ref>, <ref target="https://ta.wikipedia.org/wiki/இளவரசு">இளவரசு</ref>, <ref target="https://ta.wikipedia.org/wiki/சிறீமன்">சிறீமன்</ref> உள்ளிட்ட துணை நடிகர்களுடன் நடித்துள்ளனர். ஒரு <ref target="https://ta.wikipedia.org/wiki/லாப்ரடர்_ரெட்ரீவர்_(நாய்)">லாப்ரடர் ரெட்ரீவர்</ref> நாயும் ஒரு முக்கிய பாத்திரத்தில் நடித்துள்ளது.<ref target="https://ta.wikipedia.org/wiki/முதற்_பக்கம்#cite_note-NS_Teaser_plot-4">[4]</ref> படம் நாயுடன் தனது ஆன்மாவை மாற்றிக்கொள்ளும் ஒரு மனிதனின் கதையைச் சுற்றி வருகிறது.ஒலிப்பதிவில் <ref target="https://ta.wikipedia.org/wiki/அனிருத்_ரவிச்சந்திரன்">அனிருத் ரவிச்சந்திரன்</ref> இசையமைத்த ஒரு பாடலுடன் மூன்று பாடல்கள் இடம்பெற்றன.<ref target="https://ta.wikipedia.org/wiki/முதற்_பக்கம்#cite_note-SK_lyrics-5">[5]</ref> இப்படம் விமர்சன ரீதியாகவும் வணிக ரீதியாகவும் வெற்றி பெற்றது.<ref target="https://ta.wikipedia.org/wiki/முதற்_பக்கம்#cite_note-NS_title_issue_Sify-6">[6]</ref><ref target="https://ta.wikipedia.org/wiki/முதற்_பக்கம்#cite_note-NS_title_issue_Sify2-7">[7]</ref></p>
தலைப்பு சர்ச்சை
<p><ref target="https://ta.wikipedia.org/wiki/லைக்கா_தயாரிப்பகம்">லைக்கா தயாரிப்பகம்</ref> தயாரிப்பில் இயக்குநர் சுராஜ் இயக்கத்தில் நடிகர் <ref target="https://ta.wikipedia.org/wiki/வடிவேலு_(நடிகர்)">வடிவேலு</ref> நடிக்கும் படத் தலைப்பை 'நாய் சேகர்' என்று திட்டமிட்டனர். 2006இல் வெளியான <ref target="https://ta.wikipedia.org/wiki/தலைநகரம்_(திரைப்படம்)">தலைநகரம்</ref> படத்தில் வடிவேலுவின் கதாபாத்திரமான 'நாய் சேகர்' மிகப்பெரிய வெற்றியைப் பெற்றது.<ref target="https://ta.wikipedia.org/wiki/முதற்_பக்கம்#cite_note-8">[8]</ref> ஆனால் தலைப்பு ஏற்கனவே ஏஜிஎஸ் என்டர்டெயின்மென்ட் மூலம் பதிவு செய்யப்பட்டிருந்தது.  பல விவாதங்களுக்குப் பிறகு, ஏஜிஎஸ் என்டர்டெயின்மென்ட் படத்திற்கு 'நாய் சேகர்' என்றே தலைப்பிட்டு வெளியிட்டது.<ref target="https://ta.wikipedia.org/wiki/முதற்_பக்கம்#cite_note-Shiva_dub_for_Dog-9">[9]</ref> எனவே வடிவேலுவின் படத்தின் தயாரிப்பாளர்கள் படத்தலைப்பை <ref target="https://ta.wikipedia.org/wiki/நாய்_சேகர்_ரிட்டர்ன்ஸ்">நாய் சேகர் ரிட்டர்ன்ஸ்</ref> என மாற்றம் செய்தனர்.<ref target="https://ta.wikipedia.org/wiki/முதற்_பக்கம்#cite_note-Vadivelu_NS_title_change-10">[10]</ref><ref target="https://ta.wikipedia.org/wiki/முதற்_பக்கம்#cite_note-Vadivelu_NS_returns-11">[11]</ref></p>
வெளியீடு
<p>படத்தின் முன்னோட்டம் 1 சனவரி 2022 அன்று வெளியானது.<ref target="https://ta.wikipedia.org/wiki/முதற்_பக்கம்#cite_note-NS_Teaser-12">[12]</ref> படத்தை <ref target="https://ta.wikipedia.org/wiki/தைப்பொங்கல்">தைப்பொங்கல்</ref> விடுமுறையை முன்னிட்டு சனவரி 13, 2022 அன்று வெளியிட தயாரிப்பாளர்கள் திட்டமிட்டனர்.<ref target="https://ta.wikipedia.org/wiki/முதற்_பக்கம்#cite_note-NS_Pongal_release_AN-13">[13]</ref>
<ref target="https://ta.wikipedia.org/wiki/முதற்_பக்கம்#cite_note-NS_Pongal_release_ToI-14">[14]</ref></p>
<p>திரையரங்குகளுக்குப் பிந்தைய தொலைக்காட்சி செயற்கைக்கோள் மற்றும் டிஜிட்டல் ஸ்ட்ரீமிங் உரிமைகளை முறையே <ref target="https://ta.wikipedia.org/wiki/சன்_தொலைக்காட்சி">சன் தொலைக்காட்சி</ref> மற்றும் <ref target="https://ta.wikipedia.org/wiki/நெற்ஃபிளிக்சு">நெற்ஃபிளிக்சு</ref> வாங்கியுள்ளது.</p>
நடிகர்கள்
<list type="unordered"><item>சேகர் லட்சுமிபதியாக சதீஷ்</item></list>
<list type="unordered"><item>புருனோ - படையப்பா
<list type="unordered"><item>சிவா படையப்பாவின் <ref target="https://ta.wikipedia.org/wiki/பின்னணிக்குரல்">பின்னணிக்குரல்</ref></item></list></item>
<item><ref target="https://ta.wikipedia.org/wiki/லொள்ளு_சபா_மாறன்">லொள்ளு சபா மாறன்</ref> - மாலி</item></list>
<list type="unordered"><item>பூஜா நீலகண்டனாக <ref target="https://ta.wikipedia.org/wiki/பவித்ரா_லட்சுமி">பவித்ரா லட்சுமி</ref></item>
<item>விஞ்ஞானி ராஜராஜனாக <ref target="https://ta.wikipedia.org/wiki/ஜார்ஜ்_மரியன்">ஜார்ஜ் மேரியன்</ref></item>
<item>"தண்ணி தொட்டி" சுகுமாராக <ref target="https://ta.wikipedia.org/wiki/ஷங்கர்_-_கணேஷ்">ஷங்கர் - கணேஷ்</ref></item>
<item>தங்கராஜ் போலீஸ் அதிகாரியாக <ref target="https://ta.wikipedia.org/wiki/லிவிங்ஸ்டன்_(நடிகர்)">லிவிங்ஸ்டன்</ref></item>
<item><ref target="https://ta.wikipedia.org/wiki/இளவரசு">இளவரசு</ref> - பூஜாவின் அப்பாவாக</item>
<item>சேகரின் தந்தையாக <ref target="https://ta.wikipedia.org/wiki/ஞானசம்பந்தம்">ஞானசம்பந்தம்</ref></item>
<item>சேகரின் அம்மாவாக <ref target="https://ta.wikipedia.org/wiki/நித்யா_ரவீந்திரன்">நித்யா ரவீந்திரன்</ref></item>
<item><ref target="https://ta.wikipedia.org/wiki/சுவாமிநாதன்">சுவாமிநாதன்</ref> - மண்டல மேலாளர்</item>
<item>நிறுவன இயக்குநராக <ref target="https://ta.wikipedia.org/wiki/வினோதினி_வைத்தியநாதன்">வினோதினி வைத்தியநாதன்</ref></item>
<item>பூஜாவின் அழகுக்கலைஞராக <ref target="https://ta.wikipedia.org/wiki/சுனிதா_கோகோய்">சுனிதா கோகோய்</ref></item>
<item>மருத்துவராக <ref target="https://ta.wikipedia.org/wiki/புஜ்ஜி_பாபு">புஜ்ஜி பாபு</ref></item></list>


வெளி இணைப்புகள்
<list type="unordered"><item><ref target="https://ta.wikipedia.org/wiki/ஐ.எம்.டி.பி_இணையத்தளம்">இணையதள திரைப்பட தரவுத்தளத்தில்</ref><ref target="http://www.imdb.com/title/tt14433712/"><hi rend="italic">முதற் பக்கம்</hi> </ref></item></list>
</text></body></html>