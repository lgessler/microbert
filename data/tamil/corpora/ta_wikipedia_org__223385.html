<html><body><text id="wikipedia_ta_wikipedia_org__223385.html" ns="0" revid="3218419" sourceurl="https://ta.wikipedia.org/wiki/%E0%AE%A8%E0%AE%BF%E0%AE%95%E0%AF%8D_%E0%AE%95%E0%AF%80%E0%AE%B0%E0%AF%8D%E0%AE%AF%E0%AF%8B%E0%AE%9A%E0%AF%81" title="நிக் கீர்யோசு" type="wikipedia">நிக் கீர்யோசு<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_tennis_biography">Template:Infobox tennis biography</ref> with unknown parameter "weight" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_tennis_biography">Template:Infobox tennis biography</ref> with unknown parameter "datebirth" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_tennis_biography">Template:Infobox tennis biography</ref> with unknown parameter "playername" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_tennis_biography">Template:Infobox tennis biography</ref> with unknown parameter "placebirth" (this message is shown only in preview).
<p><hi rend="bold">நிக்கலோசு இல்மி <hi rend="italic">நிக்</hi> கீர்யோசு</hi> (<hi rend="italic">Nicholas Hilmy "Nick" Kyrgios</hi>, 27 ஏப்ரல் 1995)<ref target="https://ta.wikipedia.org/wiki/முதற்_பக்கம்#cite_note-1">[1]</ref> <ref target="https://ta.wikipedia.org/wiki/ஆத்திரேலியா">ஆத்திரேலியாவைச்</ref> சேர்ந்த தொழில்முறை  <ref target="https://ta.wikipedia.org/wiki/டென்னிசு">டென்னிசு</ref> விளையாட்டாளர். 2013ஆம் ஆண்டில் <ref target="https://ta.wikipedia.org/wiki/ஆஸ்திரேலிய_டென்னிஸ்_திறந்த_சுற்று">ஆஸ்திரேலிய டென்னிஸ் திறந்த சுற்று</ref> போட்டியில் சிறுவர் ஒற்றையர் கோப்பையையும்  <ref target="https://ta.wikipedia.org/wiki/விம்பிள்டன்_கோப்பை">விம்பிள்டன் கோப்பை</ref> போட்டிகளில் சிறுவர் இரட்டையர் கோப்பையையும் வென்றுள்ளார். 2014 <ref target="https://ta.wikipedia.org/wiki/விம்பிள்டன்_கோப்பை">விம்பிள்டனில்</ref> காலிறுதிக்கு எட்டியது இவரது சிறந்த சாதனையாக உள்ளது.</p>
வாழ்க்கை வரலாறு
<p>நிக்கலோசு இல்மி கீர்யோசு <ref target="https://ta.wikipedia.org/wiki/ஆஸ்திரேலியா">ஆஸ்திரேலியாவின்</ref> <ref target="https://ta.wikipedia.org/wiki/கான்பரா">கான்பராவில்</ref> பிறந்தவர்.  இவரது தந்தை, கீர்யோசு (<hi rend="italic">ஜார்ஜ்</hi>)   <ref target="https://ta.wikipedia.org/wiki/கிரீசு">கிரேக்கராவார்</ref>. தாய் நோர்லைலா, <ref target="https://ta.wikipedia.org/wiki/மலேசியா">மலேசியப்</ref> பின்னணியைக் கொண்டவர்.<ref target="https://ta.wikipedia.org/wiki/முதற்_பக்கம்#cite_note-2">[2]</ref><ref target="https://ta.wikipedia.org/wiki/முதற்_பக்கம்#cite_note-3">[3]</ref> தந்தை கீர்யோசு வண்ணமடிக்கும் சுயத்தொழிலைக் கொண்டவர். தாய் கணினி பொறியியலாளர்.<ref target="https://ta.wikipedia.org/wiki/முதற்_பக்கம்#cite_note-4">[4]</ref> மூன்றாவதும் கடைசியுமான இவருக்கு ஒரு அண்ணனும் அக்காளும் உண்டு; அண்ணன், கிறிசுடோசு, வக்கீலாகவும் அக்காள்,அலிமா, நடிகையாகவும் உள்ளனர்.<ref target="https://ta.wikipedia.org/wiki/முதற்_பக்கம்#cite_note-5">[5]</ref> கீர்யோசு எட்டாவது வகுப்பு வரை ராட்போர்டு கல்லூரியில் படித்து 12ஆம் வகுப்பு படிப்பை 2012இல் தரமலான் கல்லூரியில் முடித்தார்.<ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
<p><ref target="https://ta.wikipedia.org/wiki/கூடைப்பந்தாட்டம்">கூடைப் பந்தாட்டத்தில்</ref> சிறந்து விளங்கிய கீர்யோசு தனது பதின்ம ஆண்டுகளில் <ref target="https://ta.wikipedia.org/wiki/ஆத்திரேலியத்_தலைநகர_ஆட்புலம்">ஆத்திரேலியத் தலைநகர ஆட்புல அணியிலும்</ref> <ref target="https://ta.wikipedia.org/wiki/ஆஸ்திரேலியா">ஆத்திரேலிய அணியிலும்</ref> விளையாடியுள்ளார். தமது 14வது அகவையில் டென்னிசில் மட்டுமே தமது கவனத்தைக் குவியப்படுத்த தீர்மானித்ததை அடுத்து  கூடைப்பந்ந்தாட்டத்தை விட்டார்.<ref target="https://ta.wikipedia.org/wiki/முதற்_பக்கம்#cite_note-7">[7]</ref> இரண்டு ஆண்டுகள் கழித்து ஆத்திரேலிய விளையாட்டு நிறுவனத்தின் முழைமையான கல்விக்கொடையைப் பெற்று டென்னிசு விளையாட்டில் சிறப்புப் பயிற்சி பெறலானார். ஐக்கிய அமெரிக்காவின் <ref target="https://ta.wikipedia.org/wiki/என்.பி.ஏ._(தேசிய_கூடைப்பந்தாட்டச்_சங்கம்)">என்பிஏ</ref> ஆட்டங்களில் கீர்யோசு <ref target="https://ta.wikipedia.org/wiki/பாஸ்டன்_செல்டிக்ஸ்">பாஸ்டன் செல்டிக்ஸ்</ref> அணியின் விசிறியாவார் .<ref target="https://ta.wikipedia.org/wiki/முதற்_பக்கம்#cite_note-8">[8]</ref></p>
</text></body></html>