<html><body><text id="wikipedia_ta_wikipedia_org__44387.html" ns="0" revid="1522877" sourceurl="https://ta.wikipedia.org/wiki/%E0%AE%AF%E0%AF%8B%E0%AE%B0%E0%AF%8D%E0%AE%95%E0%AF%8D_%E0%AE%AA%E0%AE%B2%E0%AF%8D%E0%AE%95%E0%AE%B2%E0%AF%88%E0%AE%95%E0%AF%8D_%E0%AE%95%E0%AE%B4%E0%AE%95_%E0%AE%AA%E0%AE%B2%E0%AF%8D%E0%AE%95%E0%AE%B2%E0%AE%BE%E0%AE%9A%E0%AF%8D%E0%AE%9A%E0%AE%BE%E0%AE%B0_%E0%AE%B5%E0%AE%BE%E0%AE%B0%E0%AE%AE%E0%AF%8D_2008" title="யோர்க் பல்கலைக் கழக பல்கலாச்சார வாரம் 2008" type="wikipedia">யோர்க் பல்கலைக் கழக பல்கலாச்சார வாரம் 2008<p><ref target="https://ta.wikipedia.org/wiki/கனடா">கனடா</ref> <ref target="https://ta.wikipedia.org/wiki/யோர்க்_பல்கலைக்_கழகம்">யோர்க் பல்கலைக் கழகத்தில்</ref> ஆண்டுதோறும் <ref target="https://ta.wikipedia.org/wiki/கனடா">கனடாவில்</ref> உள்ள <ref target="https://ta.wikipedia.org/wiki/பல்லினம்">பல்லின</ref> மக்கள் அவர்கள்தம் கலாச்சாரங்களைக் கௌரவிக்கும் வகையில் எடுக்கப்படும் விழாவே பல்கலாச்சார வாரம் ஆகும்.</p>
யோர்க் பல்கலைக் கழக தமிழ் மாணவர் அமைப்பு
<p>2008 ஆம் ஆண்டில் நடைபெற்ற இந்நிகழ்வில் 60 <ref target="https://ta.wikipedia.org/wiki/இனம்">இனங்களைச்</ref> சேர்ந்த <ref target="https://ta.wikipedia.org/wiki/மாணவர்_அமைப்புகள்">மாணவர் அமைப்புகளில்</ref> அங்கம் வகிக்கும் 10 ஆயிரத்திற்கும் மேற்பட்ட மாணவர்கள் கலந்து கொண்டனர். <ref target="https://ta.wikipedia.org/wiki/யோர்க்_பல்கலைக்_கழக_தமிழ்_மாணவர்_அமைப்பு">யோர்க் பல்கலைக் கழக தமிழ் மாணவர் அமைப்பினரும்</ref> கலந்து கொண்ட இந்நிகழ்வில் <ref target="https://ta.wikipedia.org/wiki/யோர்க்_லேன்_வளாகம்">யோர்க் லேன் வளாகத்தில்</ref> அனைத்து நாடுகளின் கொடிகளுடன் <ref target="https://ta.wikipedia.org/wiki/தமிழீழத்_தேசியக்_கொடி">தமிழீழத் தேசியக் கொடியான</ref> <ref target="https://ta.wikipedia.org/wiki/புலிக்_கொடி">புலிக் கொடியும்</ref> பறக்க விடப்பட்டது குறிப்பிடத்தக்கது.</p>
தமிழர்களின் கலாச்சாரம்
<p>தமிழர்களின் கலாச்சாரத்தினை எடுத்துக் காட்டும் விதமாக <ref target="https://ta.wikipedia.org/wiki/தமிழ்த்_திருமணம்">தமிழ்த் திருமணம்</ref> <ref target="https://ta.wikipedia.org/wiki/மேளம்">மேள</ref> தாளங்களுடன் நடித்துக் காட்டப்பட்டது. <ref target="https://ta.wikipedia.org/wiki/தமிழ்_மக்கள்">தமிழ் மக்களின்</ref> <ref target="https://ta.wikipedia.org/wiki/பாரம்பரியம்">பாரம்பரிய</ref> <ref target="https://ta.wikipedia.org/wiki/உடையலங்காரம்">உடையலங்காரக் காட்சிகளும்</ref> இடம்பெற்று இரண்டாவது நாளில் <ref target="https://ta.wikipedia.org/wiki/தமிழ்_மக்களின்_உணவு_முறை">தமிழர்களின் உணவுகள்</ref> பார்வைக்கு வைக்கப்பெற்று பின்னர் பரிமாறவும் பட்டது. இவ்வுணவுப் பதார்த்தங்களை <ref target="https://ta.wikipedia.org/wiki/ரொறன்ரோ">ரொறன்ரோ</ref> நகரைச் சேர்ந்த <ref target="https://ta.wikipedia.org/wiki/தமிழ்_உணவகம்">தமிழ் உணவகமான</ref> <ref target="https://ta.wikipedia.org/wiki/பாபு_கேற்றரிங்">பாபு கேற்றரிங்</ref> நிறுவனத்தினர் பரிமாறியுள்ளது குறிப்பிடத்தக்கது.</p>
சகல இனத்தவரும் பங்குபற்றிய கலாச்சாரக் கருத்தரங்கம்
<p>இதனைத்தொடர்ந்து அடுத்த இரண்டு நாட்களும் சகல இனத்தவரும் பங்குபற்றிய <ref target="https://ta.wikipedia.org/wiki/கலாச்சாரக்_கருத்தரங்கம்">கலாச்சாரக் கருத்தரங்கம்</ref> மற்றும் <ref target="https://ta.wikipedia.org/wiki/பட்டறை">பட்டறை</ref> ஆகியன இடம்பெற்றன.</p>
பரத நாட்டியம்
<p><ref target="https://ta.wikipedia.org/wiki/பட்டறை">பட்டறையின்</ref> போது <ref target="https://ta.wikipedia.org/wiki/பரத_நாட்டியம்">பரத நாட்டியம்</ref> <ref target="https://ta.wikipedia.org/wiki/மேடையேற்றம்">மேடையேற்றப்பட்டதும்</ref> பார்வையாளர்களுக்கு கற்றும் கொடுக்கப்பட்டதும் குறிப்பிடத்தக்கது.</p>
விருதுகளைப் பெற்றனர்
<p>இவ்விழாவில் <ref target="https://ta.wikipedia.org/wiki/யோர்க்_பல்கலைக்_கழக_தமிழ்_மாணவர்_அமைப்பு">யோர்க் பலகலைக் கழக தமிழ் மாணவர் அமைப்பினரும்</ref> பின்வரும் விருதுகளைப் பெற்றனர்:</p>
<list type="unordered"><item>அதி சிறந்த ஊர்வலத்திற்கான முதற் பரிசு - இவ்விருதை <ref target="https://ta.wikipedia.org/wiki/இலங்கை_மாணவர்_அமைப்பு">இலங்கை மாணவர் அமைப்புடன்</ref> பகிர்ந்து கொண்டனர்.</item></list>
<list type="unordered"><item>அதி சிறந்த உணவு வகைகளுக்கான முதற்பரிசு.</item></list>
<list type="unordered"><item>அதி சிறந்த உடையலங்காரத்திற்கான இரண்டாம் பரிசு.</item></list>
<list type="unordered"><item>அதி சிறந்த அமைப்பிற்கான - முதலாம் பரிசு.</item></list>
</text></body></html>