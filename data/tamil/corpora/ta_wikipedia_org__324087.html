<html><body><text id="wikipedia_ta_wikipedia_org__324087.html" ns="0" revid="2931104" sourceurl="https://ta.wikipedia.org/wiki/%E0%AE%A4%E0%AE%99%E0%AF%8D%E0%AE%95%E0%AE%AE%E0%AF%8D(V)_%E0%AE%AA%E0%AF%81%E0%AE%B3%E0%AF%8B%E0%AE%B0%E0%AF%88%E0%AE%9F%E0%AF%81" title="தங்கம்(V) புளோரைடு" type="wikipedia">தங்கம்(V) புளோரைடு
<p><hi rend="bold">தங்கம்(V)புளோரைடு</hi> <hi rend="italic">(Gold(V) fluoride)</hi> என்பது Au2F10 என்ற <ref target="https://ta.wikipedia.org/wiki/மூலக்கூற்று_வாய்ப்பாடு">மூலக்கூற்று வாய்ப்பாடு</ref> கொண்ட ஒரு <ref target="https://ta.wikipedia.org/wiki/கனிம_வேதியியல்">கனிம வேதியியல்</ref> சேர்மமாகும். தங்கத்தின் புளோரைடு சேர்மமான இது தங்கம் பென்டா புளொரைடு என்ற பெயராலும் அழைக்கப்படுகிறது. மிக உயர்ந்த ஆக்சிசனேற்ற நிலையை தங்கம் இச்சேர்மத்தில் வெளிப்படுத்துகிறது. சிவப்பு நிறத்தில் திண்மமாக காணப்படும் தங்கம்(V)புளோரைடு ஐதரசன் புளோரைடில் கரைகிறது. ஆனால் கரைசல் உடனடியாக சிதைவைடைந்து புளோரினை வெளிவிடுகிறது.</p>
<p>திட நிலையில் தங்கம்(V)புளோரைடு மையச்சீரொழுங்கு இடக்குழு அமைப்பைக் கொண்டுள்ளது. ஆறு ஒருங்கிணைவுகளில் தங்கமும், ஒவ்வொரு தங்கம் மையத்தின் மீதும் ஓர் எண்முக வரிசையிலமைந்த புளோரின் மையங்களும் காணப்படுகின்றன. </p>
<p>இருபடிநிலையில் அறியக்கூடிய ஒரே பென்டாபுளோரைடு தங்கம்(V)புளோரைடு மட்டுமேயாகும். மற்ற பென்டாபுளோரைடுகள்  (P, As, Cl, Br, I) ஒற்றைப்படிகளாகவும்  (Nb, Ta, Cr, Mo, W, Tc, Re, Ru, Os, Rh, Ir, Pt) போன்றவை நாற்படிகளாகவும், (Bi, V, U) போன்றவை பலபடி பென்டாபுளோரைடுகளாகவும் உள்ளன <ref target="https://ta.wikipedia.org/wiki/முதற்_பக்கம்#cite_note-1">[1]</ref>. வாயுநிலையில் ஒற்றைப்படியும் முப்படியும் 82:18 என்ர விகிதத்தில் காணப்படுகின்றன.
ஆண்டிமனி பென்டாபுளோரைடைக் காட்டிலும் வலிமையான புளோரைடு ஏற்பியாகவும் தங்கம்(V)புளோரைடு அறியப்படுகிறது.  </p>
தொகுப்பு முறை தயாரிப்பு
<p>தங்கத்தை <ref target="https://ta.wikipedia.org/wiki/ஆக்சிசன்">ஆக்சிசன்</ref> மற்றும் <ref target="https://ta.wikipedia.org/wiki/புளோரின்">புளோரினுடன்</ref> சேர்த்து 370 பாகை செல்சியசு வெப்பநிலைக்கு 8 வளிமண்டல அழுத்தத்தில் சூடுபடுத்தும்போது டையாக்சிசனைல் எக்சாபுளோரோவாரேட்டு தோன்றுகிறது:<ref target="https://ta.wikipedia.org/wiki/முதற்_பக்கம்#cite_note-2">[2]</ref><ref target="https://ta.wikipedia.org/wiki/முதற்_பக்கம்#cite_note-3">[3]</ref>.</p>
<p>Au(s) + O2(வா) + 3 F2(வா) → O2AuF6(தி)</p>
<p>180 பாகை செல்சியசு வெப்பநிலையில் இவ்வுப்பு சிதைவடைந்து பென்டாபுளோரைடு உருவாகிறது. </p>
<p>2 O2AuF6(தி) → Au2F10 (தி) + 2 O2(வா) + F2(வா)</p>
<p>வலிமையான ஆக்சிசனேற்றும் முகவராகவும், புளோரினேற்றும் முகவராகவும் கிரிப்டான் டைபுளோரைடு செயலாற்றுகிறது. இதுவே தங்கத்தை உயர்ந்தபட்ச +5 <ref target="https://ta.wikipedia.org/wiki/ஆக்சிசனேற்ற_நிலை">ஆக்சிசனேற்ற நிலைக்கு</ref> ஆக்சிசனேற்றுகிறது:<ref target="https://ta.wikipedia.org/wiki/முதற்_பக்கம்#cite_note-henderson-4">[4]</ref>. </p>
<p>7 KrF2 (வா) + 2 Au (தி) → 2 KrF+ AuF− 6 (தி) + 5 Kr (வா)</p>
<p>KrF+AuF−6 60 <ref target="https://ta.wikipedia.org/wiki/பாகை">பாகை</ref> <ref target="https://ta.wikipedia.org/wiki/செல்சியசு">செல்சியசு</ref> வெப்பநிலையில் சிதைவடைந்து தங்கம்(V) புளோரைடு மற்றும் வாயுநிலை கிரிப்டான், புளோரின் போன்றவை உருவாகின்றன:<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
மேற்கோள்கள்
<p>.</p>
</text></body></html>