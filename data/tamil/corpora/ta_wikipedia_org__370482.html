<html><body><text id="wikipedia_ta_wikipedia_org__370482.html" ns="0" revid="2390469" sourceurl="https://ta.wikipedia.org/wiki/%E0%AE%AA%E0%AE%B2%E0%AF%8D%E0%AE%B2%E0%AE%BE%E0%AE%AA%E0%AF%8D%E0%AE%AA%E0%AF%82%E0%AE%B0%E0%AF%8D_%E0%AE%B5%E0%AE%A9%E0%AE%B5%E0%AE%BF%E0%AE%B2%E0%AE%99%E0%AF%8D%E0%AE%95%E0%AF%81_%E0%AE%9A%E0%AE%B0%E0%AE%A3%E0%AE%BE%E0%AE%B2%E0%AE%AF%E0%AE%AE%E0%AF%8D" title="பல்லாப்பூர் வனவிலங்கு சரணாலயம்" type="wikipedia">பல்லாப்பூர் வனவிலங்கு சரணாலயம்
<p><hi rend="bold">பல்லாப்பூர் வனவிலங்கு சரணாலயம்</hi> (<hi rend="italic">Ballabhpur Wildlife Sanctuary</hi>) மான் பூங்காவிற்கு பிரபலமானது. இந்த சரணாலயம் 1977 ஆம் ஆண்டில் நிறுவப்பட்டது. இந்தியாவிலுள்ள <ref target="https://ta.wikipedia.org/wiki/மேற்கு_வங்காளம்">மேற்கு வங்காள மாநிலத்தின்</ref> <ref target="https://ta.wikipedia.org/wiki/பிர்பூம்_மாவட்டம்">பிர்பூம் மாவட்டத்திலுள்ள</ref> போல்பூர் உட்பிரிவிலுள்ள <ref target="https://ta.wikipedia.org/wiki/சாந்திநிகேதன்">சாந்திநிகேதன்</ref> அருகே இந்த வனப்பகுதி அமைந்துள்ளது.</p>
நிலவியல்
<p>இந்த வனவிலங்கு சரணாலயம் சாந்திநிகேதனில் அமைந்துள்ளது. இது சராசரியாக கடல் மட்டத்திலிருந்து 56 மீட்டர் (184 அடி) உயரத்தில் அமைந்துள்ளது.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
காலநிலை
<p>கோடைகாலத்தில், வெப்பநிலை 40 ° C (104 ° F) க்கும் அதிகமாக இருக்கும். குளிர்காலத்தில் 10 ° C (50 ° F) குறைவாக இருக்கும். இந்த இடத்தின்  ஆண்டு சராசரி மழைப்பொழிவு 1,212 மில்லிமீட்டர் (47.7 அங்குலம்) ஆக உள்ளது. பெரும்பாலும், பருவமழைக் காலம் ஜூன் முதல் அக்டோபர் வரை உள்ள காலமாக உள்ளது.  <ref target="https://ta.wikipedia.org/wiki/முதற்_பக்கம்#cite_note-2">[2]</ref><ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
விலங்குகள்
<p>இக்காப்பகம் பலவகை மான்களின் இருப்பிடமாகும். இங்கு கலைமான்கள் மற்றும் புள்ளிமான்களை காணலாம். மேலும் நரிகள், நீர் பறவைகள், குள்ள நரிகள் ஆகியவற்றையும் காணலாம்.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
பார்வை நேரம்
<p>இச்சரணாலயம் காலை 10 மணி முதல் மாலை 4 மணி வரை திறந்திருக்கும். இது புதன் கிழமைகளில் மூடப்பட்டிருக்கும்.</p>
</text></body></html>