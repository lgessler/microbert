<html><body><text id="wikipedia_ta_wikipedia_org__178992.html" ns="0" revid="3077091" sourceurl="https://ta.wikipedia.org/wiki/%E0%AE%A4%E0%AE%BF%E0%AE%B0%E0%AF%81%E0%AE%AE%E0%AE%A3%E0%AE%BF%E0%AE%AE%E0%AE%BE%E0%AE%9F%E0%AE%95%E0%AF%8D_%E0%AE%95%E0%AF%8B%E0%AE%AF%E0%AE%BF%E0%AE%B2%E0%AF%8D" title="திருமணிமாடக் கோயில்" type="wikipedia">திருமணிமாடக் கோயில்
<p><hi rend="bold">திருமணிமாடக் கோயில்</hi> அல்லது <hi rend="bold">மணிமாடக் கோயில்</hi> என்பது <ref target="https://ta.wikipedia.org/wiki/108_திவ்ய_தேசங்கள்">108 வைணவத் திருத்தலங்களில்</ref> ஒன்றாகும். <ref target="https://ta.wikipedia.org/wiki/திருமங்கையாழ்வார்">திருமங்கையாழ்வாரால்</ref> பாடல் பெற்ற இத்தலம் திருநாங்கூரில் அமைந்துள்ளது. அழகிய உப்பரிகைகளுடன் கூடிய மாடங்களைக் கொண்ட வீடுகள் நிறைந்து இங்கு இறைவன் எழுந்தருளியிருக்கின்ற காரணத்தால் திருமணிமாடக் கோயில் எனப்பெயர் வந்ததாகக் கூறுவர்.<ref target="https://ta.wikipedia.org/wiki/முதற்_பக்கம்#cite_note-108_திவ்ய_தேசம்-1">[1]</ref>  பத்ரிகாசிரமத்தில் இருக்கும் நாராயணனே அதேபோன்ற அமர்ந்த கோலத்தில் இருப்பதாக நம்பிக்கையாகும்.</p>
<p><ref target="https://ta.wikipedia.org/wiki/திருநாங்கூர்_பதினொரு_திருப்பதிகள்">திருநாங்கூர் பதினொரு திருப்பதிகளின்</ref> இறைவர்களும் இங்கு எழுந்தருளும் திருநாங்கூர் கருடசேவைத் திருவிழா இந்தக் கோயிலின் முன்புதான் நடைபெறுகிறது. <ref target="https://ta.wikipedia.org/wiki/இராமானுஜர்">இராமானுஜருக்கு</ref> நாராயண மந்திரத்தை உபதேசித்த <ref target="https://ta.wikipedia.org/wiki/திருக்கோட்டியூர்_நம்பி">திருக்கோட்டியூர் நம்பி</ref> இங்கு வந்து சென்றுள்ளார். இக்கோவில் மாடக்கோவில் என்பதற்கேற்ப மிகச்சிறந்த வடிவமைப்புடன் பெரிய அளவில் கட்டப்பட்டுள்ளது.	<ref target="https://ta.wikipedia.org/wiki/திருமங்கையாழ்வார்">திருமங்கையாழ்வாரால்</ref> மட்டும் 12 பாசுரங்களில் இத்தலம் பாடல் பெற்றுள்ளது.</p>
</text></body></html>