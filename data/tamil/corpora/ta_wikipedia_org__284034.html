<html><body><text id="wikipedia_ta_wikipedia_org__284034.html" ns="0" revid="3302535" sourceurl="https://ta.wikipedia.org/wiki/%E0%AE%B2%E0%AE%BF%E0%AE%AF%E0%AE%BE%E0%AE%B5%E0%AF%8B%E0%AE%A9%E0%AE%BF%E0%AE%99%E0%AF%8D" title="லியாவோனிங்" type="wikipedia">லியாவோனிங்<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_settlement">வார்ப்புரு:Infobox settlement</ref> with unknown parameter "coordinates_display" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_settlement">வார்ப்புரு:Infobox settlement</ref> with unknown parameter "coordinates_type" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_settlement">வார்ப்புரு:Infobox settlement</ref> with unknown parameter "coordinates_format" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_settlement">வார்ப்புரு:Infobox settlement</ref> with unknown parameter "longd" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_settlement">வார்ப்புரு:Infobox settlement</ref> with unknown parameter "latNS" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_settlement">வார்ப்புரு:Infobox settlement</ref> with unknown parameter "latd" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_settlement">வார்ப்புரு:Infobox settlement</ref> with unknown parameter "longEW" (this message is shown only in preview).



<p><hi rend="bold">லியாவோனிங்</hi> (<ref target="https://ta.wikipedia.org/wiki/சீனம்_மொழி">சீனம்</ref>:辽宁省;<ref target="https://ta.wikipedia.org/wiki/பின்யின்">பின்யின்</ref>: <ref resource="./ஊடகம்:Zh-Liaoning.ogg" target="//upload.wikimedia.org/wikipedia/commons/e/e8/Zh-Liaoning.ogg">Liáoníng </ref>), <ref target="https://ta.wikipedia.org/wiki/மக்கள்_சீனக்_குடியரசு">மக்கள் சீனக் குடியரசில்</ref> உள்ள ஒரு <ref target="https://ta.wikipedia.org/wiki/சீன_மாகாணங்கள்">மாகாணம்</ref> ஆகும். இது சீனாவின் வடகிழக்குப் பகுதியில் அமைந்துள்ளது. இம்மாகாணம் 1907இல் <hi rend="bold">பெங்டியன்</hi> என்ற பெயரில் உருவாக்கப்பட்டது. பின்னர் 1929இல் லியாவோனிங் எனப் பெயர் மாற்றம் பெற்றது. யப்பானியப் பொம்மை ஆட்சியான <ref target="https://ta.wikipedia.org/wiki/மஞ்சுகோ">மஞ்சுகோ</ref> ஆட்சியின் கீழ் இது முன்னைய பெயருக்கு மாற்றப்பட்டது. எனினும் 1945 மற்றும் 1954இல் மீண்டும் லியோனிங் எனப் பெயர்மாற்றம் பெற்றது.</p>
<p>இதன் தெற்கே <ref target="https://ta.wikipedia.org/wiki/மஞ்சள்_ஆறு">மஞ்சள் ஆறும்</ref> தென்கிழக்கில் <ref target="https://ta.wikipedia.org/wiki/வட_கொரியா">வட கொரியாவும்</ref> வடகிழக்கில் <ref target="https://ta.wikipedia.org/wiki/சிலின்_மாகாணம்">சிலின் மாகாணமும்</ref> தென்மேற்கில் <ref target="https://ta.wikipedia.org/wiki/ஏபெய்_மாகாணம்">ஏபெய் மாகாணமும்</ref> வடமேற்கில் <ref target="https://ta.wikipedia.org/wiki/உள்_மங்கோலியா">உள் மங்கோலியாவும்</ref> எல்லைகளாக உள்ளன. வட கொரியாவுடனான எல்லையாக <ref target="https://ta.wikipedia.org/wiki/யாலு_ஆறு">யாலு ஆறு</ref> விளங்குகின்றது.</p>
வரலாறு
<p>வடகீழ்ச் சீனாவின் தெற்குப் பகுதியில் லியாவோனிங் அமைந்துள்ளது. இது கோயோசியோன், கோகுர்யோ, பல்கீ ஆகிய கொரிய ஆட்சிகளின் கீழும் யான் தேசம், <ref target="https://ta.wikipedia.org/wiki/ஆன்_அரசமரபு">ஆன் அரசமரபு</ref> ஆகிய சீன ஆட்சிகளின் கீழும் இருந்துள்ளது<ref target="https://ta.wikipedia.org/wiki/முதற்_பக்கம்#cite_note-3">[3]</ref>.</p>
<p><ref target="https://ta.wikipedia.org/wiki/பெய்ஜிங்">பெய்ஜிங்கிலிருந்து</ref> மொங்கோலியர்கள் வெளியேற்றப்பட்டு மூன்று ஆண்டுகளின் பின்னர், 1371இல் இப்பிரதேசம் <ref target="https://ta.wikipedia.org/wiki/மிங்_அரசமரபு">மிங் அரசமரபினரின்</ref> கட்டுப்பாட்டுக்குள் வந்தது. பதினேழாம் நூற்றாண்டின் முற்பகுதியில் இது <ref target="https://ta.wikipedia.org/wiki/மஞ்சு_இனக்குழு">மஞ்சு</ref> ஆட்சியின் கட்டுப்பாட்டின் கீழ் வந்தது.</p>
புவியியல்
<p>லியாவோனிங்கை மூன்று புவியியல் பகுதிகளாகப் பிரிக்கலாம். மேற்குப் பகுதியில் உயர்நிலப் பிரதேசமும், மத்திய பகுதியில் சமவெளியும், கிழக்குப் பகுதியில் மலைகளுமாக இது காணப்படுகின்றது. உயரம் குறைந்த மலைகளைப் பெரிதும் கொண்ட மேற்குப்பகுதியிலுள்ள நுலு ஏரு மலைத்தொடர் ஏறத்தாழ உள் மங்கோலியாவுடனான எல்லையாக அமைந்துள்ளது. இம்மாகாணத்தின் மிக உயர்ந்த இடமாக, கிழக்குப் பகுதியிலுள்ள மலைத்தொடர்களில் இருக்கும் 1336 மீட்டர் உயரமான உவாபோசி குன்று விளங்குகின்றது.</p>
நிர்வாகப் பிரிவுகள்
<p>இம்மாகாணம் 14 மேல்நிலை நிர்வாகப் பிரிவுகளாகப் பிரிக்கப்பட்டுள்ளன. இவை 100 கவுண்டி அலகுகளாகப் பிரிக்கப்பட்டு மேலும் 1511 நகர நிலை அலகுகளாகப் பிரிக்கப்பட்டுள்ளன.</p>
அரசியல்
<p>சீனாவின் ஏனைய பகுதிகளைப்போலவே இங்கும் இரு கட்சி அரசமைப்பைக் கொண்டுள்ளது. மாகாணத்தின் அதி உயர் அரச அதிகாரியாக மாகாண ஆளுநர் விளங்குகின்றார்.</p>
பொருளாதாரம்
<p>2011இல், லியாவோனிங் மாகாணத்தின் <ref target="https://ta.wikipedia.org/wiki/மொத்த_உள்நாட்டு_உற்பத்தி">மொத்த உள்நாட்டு உற்பத்தி</ref> 2.2 ட்ரில்லியன் யுவான் ($348 பில்லியன் அமெரிக்க டொலர்) ஆகக் காணப்பட்டது. தனி நபர் வருமானம் 41,782 <ref target="https://ta.wikipedia.org/wiki/ரென்மின்பி">ரென்மின்பி</ref> ஆகக் காணப்பட்டது.</p>
<p>பிரதான கைத்தொழில்களாக இரசாயன, உலோக, இலத்திரனியல் மற்றும் இயந்திரங்கள் தொடர்பான கைத்தொழில்கள் காணப்படுகின்றன. இரும்பு, உருக்கு மற்றும் உலோகங்களை வெட்டும் இயந்திரங்கள் உற்பத்தியில் தேசிய அளவில் முன்னணியான மாகாணமாக இது விளங்குகின்றது.</p>
மக்கட் பரம்பல்
<p>இம்மாகாணத்தில் பெரும்பான்மையாக <ref target="https://ta.wikipedia.org/wiki/ஹான்_சீனர்">ஆன் சீனர்கள்</ref> வசிக்கின்றனர். மேலும்  <ref target="https://ta.wikipedia.org/wiki/மஞ்சு_இனக்குழு">மஞ்சு இனக்குழு</ref> (5.3 மில்லியன் மக்கள்), மொங்கோல் இனக்குழு (6.7 இலட்சம் மக்கள்), <ref target="https://ta.wikipedia.org/wiki/ஊய்_மக்கள்">ஊய் இனக்குழு</ref> (2.6 இலட்சம் மக்கள்), கொரியர்கள் மற்றூம் சிபே இன மக்கள் சிறுபான்மையினராக உள்ளனர்.</p>
<p>இங்கு <ref target="https://ta.wikipedia.org/wiki/மக்கள்_விடுதலை_இராணுவம்">மக்கள் விடுதலை இராணுவ</ref> சேவையிலுள்ளோர் உள்ளடக்கப்படவில்லை.</p>
<p>மூலம்: Department of Population, Social, Science and Technology Statistics of the National Bureau of Statistics of China and Department of Economic Development of the State Ethnic Affairs Commission of China, eds. <hi rend="italic">Tabulation on Nationalities of 2000 Population Census of China</hi>. 2 vols. Beijing: Nationalities Publishing House (民族出版社), 2003. (<ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/7-105-05425-5">7-105-05425-5</ref>)</p>
</text></body></html>