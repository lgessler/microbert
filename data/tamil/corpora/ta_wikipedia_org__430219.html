<html><body><text id="wikipedia_ta_wikipedia_org__430219.html" ns="0" revid="2637467" sourceurl="https://ta.wikipedia.org/wiki/%E0%AE%8E%E0%AE%95%E0%AF%8D%E0%AE%9A%E0%AE%BE%E0%AE%AA%E0%AF%8B%E0%AE%B0%E0%AF%87%E0%AE%A9%E0%AF%8D" title="எக்சாபோரேன்" type="wikipedia">எக்சாபோரேன்
<p><hi rend="bold">எக்சாபோரேன்</hi> (<hi rend="italic">Hexaborane</hi>) என்பது (B6H10)  என்ற <ref target="https://ta.wikipedia.org/wiki/மூலக்கூற்று_வாய்ப்பாடு">மூலக்கூற்று வாய்ப்பாட்டால்</ref> விவரிக்கப்படும் ஒரு <ref target="https://ta.wikipedia.org/wiki/கனிம_வேதியியல்">கனிம வேதியியல்</ref> <ref target="https://ta.wikipedia.org/wiki/சேர்மம்">சேர்மமாகும்</ref>. எக்சாபோரேன்(12) என்ற சேர்மத்திலிருந்து பிரித்தறிவதற்காக, <hi rend="bold">எக்சாபோரேன்(10)</hi> (<hi rend="italic">Hexaborane(10</hi>)) என்ற பெயராலும் இச்சேர்ம்ம் அழைக்கப்படுகிறது. நிறமற்ற நீர்ம்மாகவும் காற்றில் நிலைப்புத்தன்மையற்றும் இச்சேர்மம் காணப்படுகிறது <ref target="https://ta.wikipedia.org/wiki/முதற்_பக்கம்#cite_note-IS-1">[1]</ref>. </p>
தயாரிப்பு
<p>பென்டாபோரேன்(11) சேர்மத்தை புரோமினேற்றம் செய்து பின்னர் புரோட்டான் நீக்கம் அல்லது புரோமைடு நீக்கம் செய்து [BrB5H7]− அயனி உருவாக்கப்படுகிறது. இந்த எதிர்மின் அயனித் தொகுதி டைபோரேனுடன் சேர்த்து ஒடுக்கப்பட்டு நடுநிலை வேதிப்பொருள் தயாரிக்கப்படுகிறது:<ref target="https://ta.wikipedia.org/wiki/முதற்_பக்கம்#cite_note-IS-1">[1]</ref></p>
K[BrB5H7]  +  1/2 B2H6   →   KBr  +  B6H10.
<p>பென்டாபோரேன்(11) சேர்மத்தை வெப்பச் சிதைவுக்கு உட்படுத்தியும் இதைத் தயாரிக்கலாம். </p>
வினைகள்
<p>B6H10 சேர்மத்தை புரோட்டான் நீக்கம் செய்து [B6H9]− அயனியையும் அல்லது B6H10 சேர்மத்தை புரோட்டானேற்றம் செய்து [B6H11]+.அயனியையும் பெறமுடியும் <ref target="https://ta.wikipedia.org/wiki/முதற்_பக்கம்#cite_note-IS-1">[1]</ref>.</p>
</text></body></html>