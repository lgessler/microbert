<html><body><text id="wikipedia_ta_wikipedia_org__85119.html" ns="0" revid="3296012" sourceurl="https://ta.wikipedia.org/wiki/%E0%AE%AA%E0%AF%87%E0%AE%B0%E0%AF%8D%E0%AE%95%E0%AE%A9%E0%AF%8D_%E0%AE%A8%E0%AE%95%E0%AE%B0%E0%AE%A4%E0%AF%8D%E0%AE%A4%E0%AE%BF%E0%AE%B2%E0%AF%8D_%E0%AE%95%E0%AE%B2%E0%AF%8D%E0%AE%B5%E0%AE%BF" title="பேர்கன் நகரத்தில் கல்வி" type="wikipedia">பேர்கன் நகரத்தில் கல்வி
<p><hi rend="bold"><ref target="https://ta.wikipedia.org/wiki/பேர்கன்">பேர்கன்</ref></hi> (<ref resource="./ஊடகம்:Bergen.ogg" target="//upload.wikimedia.org/wikipedia/commons/9/98/Bergen.ogg">Bergen</ref>(<ref target="https://en.wikipedia.org/wiki/Wikipedia:Media%20help">உதவி</ref>·<ref target="https://ta.wikipedia.org/wiki/படிமம்:Bergen.ogg">தகவல்</ref>)) <ref target="https://ta.wikipedia.org/wiki/நோர்வே">நோர்வேயில்</ref> இரண்டாவது பெரிய நகரமாகும். இங்கே இலவசக்கல்வி முறையே நடைமுறையில் உள்ளது. உயர்கல்வி கற்க இங்கிருந்து வெளிநாடு செல்லும் மாணவர்களுக்கும் நிதியுதவி வழங்கப்படுகிறது. அரசாங்க பாடசாலைகளில், கற்கும் <ref target="https://ta.wikipedia.org/wiki/மொழி">மொழி</ref> நோர்வே மொழியாக இருப்பதுடன் இரண்டாம் மொழியாக <ref target="https://ta.wikipedia.org/wiki/ஆங்கிலம்">ஆங்கிலமும்</ref> பாடசாலைகளில் கற்பிக்கப்படுகிறது. மூன்றாம் மொழி ஒன்றும் தெரிவுசெய்து கற்க வாய்ப்பளிக்கப்படுகிறது. அரசாங்கப் பாடசாலைகளிலேயே, வெளிநாட்டு பெற்றோரையுடைய குழந்தைகளுக்கு அவர்களது தாய்மொழியைக் கற்கவும் சந்தர்ப்பம் அளிக்கப்பட்டு, அதற்கான <ref target="https://ta.wikipedia.org/wiki/ஆசிரியர்">ஆசிரியர்களும்</ref> நியமிக்கப்பட்டிருந்தனர். தற்போது, நோர்வேஜிய மொழியில் கல்விகற்ற கடினமாக இருக்கும் குழந்தைகளுக்கே இவ்வாறான நடைமுறை பின்பற்றப்படுகிறது.</p>
<p>தமிழ்க் குழந்தைகளுக்கு சனிக்கிழமைகளில் தமிழ்ப் பாடசாலையும் இயங்கி வருகின்றது.</p>
உயர்கல்வி
<figure><caption>The building of the <ref target="https://ta.wikipedia.org/wiki/Faculty_(university)">Faculty</ref> of Education at Landås.</caption></figure>
<figure><caption>பேர்கன் பல்கலைக்கழகத்தின் ஆண் பாடகர் குழு என்ற அமைப்பினர்.</caption></figure>
<p>பேர்கன் பல்கலைக்கழகம், பேர்கன் பல்கலைக்கழக கல்லூரி ஆகியன உயர்கல்விக்கான இடங்களாக உள்ளன. பேர்கன் பல்கலைக்கழகமானது (Norwegian: Universitetet i Bergen) கிட்டத்தட்ட 16,000 மாணவர்களையும், 3000 அலுவலகர்களையும் கொண்டு நாட்டின் மூன்றாவது பெரிய பல்கலைக்கழகமாக இருக்கிறது<ref target="https://ta.wikipedia.org/wiki/முதற்_பக்கம்#cite_note-omuib-1">[1]</ref>. பேர்கன் பல்கலைக்கழகக் கல்லூரி 6000 மாணவர்களையும், 600 அலுவலர்களையும் கொண்டுள்ளது<ref target="https://ta.wikipedia.org/wiki/முதற்_பக்கம்#cite_note-hib-2">[2]</ref>.</p>
<p>இவை தவிர பொருளாதார வணிக நிர்வாகத்திற்கான கல்லூரி *Norwegian School of Economics and Business Administration, Norwegian: NHH <hi rend="italic">Norges Handelshøyskole</hi>) ஒன்றும் உள்ளது. அத்துடன் பேர்கன் கட்டடக்கலைக் கல்லூரி Bergen School of Architecture (Bergen Arkitekt Skole), பேர்கன் தேசிய கலைப்பயிற்சிக் கல்லூரி (Bergen National Academy of the Arts (Kunsthøgskolen i Bergen), கடற்படைப் பயிற்சிக் கல்லூரி Naval Academy (Sjøkrigsskolen) போன்றனவும் உள்ளன.</p>
ஆராய்ச்சி
<p>பேர்கன் பல்கலைக்கழகமும், <ref target="https://ta.wikipedia.org/wiki/பேர்கன்_மருத்துவமனை">ஹோக்கலாண்ட் பல்கலைக்கழக மருத்துவமனையுமே</ref> பேர்கனிலுள்ள பெரிய ஆராய்ச்சி மையங்களாகும்.</p>
<p><ref target="https://ta.wikipedia.org/wiki/மனித_உரிமைகள்">மனித உரிமைகளும்</ref> அபிவிருத்தியும் தொடர்பான ஆராய்ச்சியில் உள்ள மிகப்பெரிய தனியார் கல்வி நிலையமான Chr. Michelsen Institute - CMI (Christian Michelsens Institutt) உம் இங்கே உள்ளது. சர்வதேச அபிவிருத்தி தொடர்பான விடயங்களை அறிவித்தலும், அவற்றை கட்டுப்பாட்டுக்குள் வைத்திருத்தலுமே CMI இன் முக்கிய நோக்கமாகும்<ref target="https://ta.wikipedia.org/wiki/முதற்_பக்கம்#cite_note-cmi-3">[3]</ref>.Norwegian Institute of Marine Research (Norwegian: Havforskningsinstituttet), UNIFOB AS போன்ற ஆராய்ச்சி நிலையங்களும் இயங்கி வருகின்றன.</p>
ஆரம்ப, உயர்நிலைக் கல்வி
<figure><caption>The former building of the Bergen Katedralskole, then known as Bergen Latinskole.</caption></figure>
<p>ஆரம்ப, உயர்நிலைக் கல்வி முழுக்க முழுக்க இலவசமானதாகவே இருக்கிறது.</p>
<p>பேர்கனில் 64 ஆரம்பக்கல்வி பாடசாலைகளும்,<ref target="https://ta.wikipedia.org/wiki/முதற்_பக்கம்#cite_note-barnskoler-4">[4]</ref> 18 கீழ் உயர்நிலைக்கல்வி பாடசாலைகளும்<ref target="https://ta.wikipedia.org/wiki/முதற்_பக்கம்#cite_note-ungdomsskoler-5">[5]</ref> 20 மேல் உயர்நிலைக்கல்வி பாடசாலைகளும்<ref target="https://ta.wikipedia.org/wiki/முதற்_பக்கம்#cite_note-hordskoler-6">[6]</ref> இருக்கின்றன. அத்துடன் 11 ஆரம்ப, உயர்நிலைக்கல்வி இணைந்திருக்கும் பாடசாலைகளும் உள்ளன<ref target="https://ta.wikipedia.org/wiki/முதற்_பக்கம்#cite_note-kombiskoler-7">[7]</ref></p>
<p>1153 ஆம் ஆண்டில் போப் அட்ரியன் நான்கு என்பவரால் இந்தப் பாடசாலை நிர்மாணிக்கப்பட்டதாக நம்பப்படுகிறது<ref target="https://ta.wikipedia.org/wiki/முதற்_பக்கம்#cite_note-byleksikon-8">[8]</ref>.இதுவே பேர்கனில் மிகப்பழைய பாடசாலையாகவும், நோர்வேயின் மிகப்பழைய பாடசாலைகளில் ஒன்றாகவும் இருக்கின்றது. 1840 இலிருந்தே, இந்தப் பாடசாலை தற்போதைய இடத்தில் இயங்கி வருகின்றது. 2003 ஆம் ஆண்டில் பேர்கன் பாடசாலை அருங்காட்சியகம் இயங்கத் தொடங்கும்வரை, அந்தப் பாடசாலைக்குரிய பழைய இடம் பயன்படுத்தப்படாமலேயே இருந்து வந்தது<ref target="https://ta.wikipedia.org/wiki/முதற்_பக்கம்#cite_note-skolemuseum-9">[9]</ref></p>
<p>பேர்கனில் இயங்கிவரும் <ref target="http://en.wikipedia.org/wiki/International_School_of_Bergen">ISB</ref> என்றழைக்கப்படும் <ref target="http://www.isob.no/">International School of Bergen</ref>, ஆரம்ப, கீழ் உயர்நிலைக்கல்வி இணைந்த, ஆங்கிலவழிக்கல்வியை வழங்கும் ஒரு பாடசாலையாகும். இது 1972 ஆம் ஆண்டில் நிர்மாணிக்கப்பட்டது. இங்கே கிட்டத்தட்ட 30 நாடுகளைச் சேர்ந்த 200 மாணவர்கள் கல்வி கற்று வருகின்றனர். இங்குள்ள ஆசிரியர்கள் <ref target="https://ta.wikipedia.org/wiki/பிரித்தானியா">பிரித்தானியா</ref>, <ref target="https://ta.wikipedia.org/wiki/ஐக்கிய_அமெரிக்கா">அமெரிக்கா</ref>, <ref target="https://ta.wikipedia.org/wiki/இந்தியா">இந்தியா</ref>, <ref target="https://ta.wikipedia.org/wiki/பிரான்சு">பிரான்சு</ref>, <ref target="https://ta.wikipedia.org/wiki/நோர்வே">நோர்வே</ref> நாட்டைச் சேர்ந்தவர்கள். அனைத்துலக மாணவர்களின் தேவைகளைப் பூர்த்தி செய்யும் வகையில் இந்தப் பாடசாலையின் பாடத்திட்டம் வரைவு செய்யப்பட்டுள்ளது.</p>
</text></body></html>