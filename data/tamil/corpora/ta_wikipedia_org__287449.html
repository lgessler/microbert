<html><body><text id="wikipedia_ta_wikipedia_org__287449.html" ns="0" revid="2922960" sourceurl="https://ta.wikipedia.org/wiki/%E0%AE%9C%E0%AF%86%E0%AE%AF%E0%AE%B2%E0%AE%9F%E0%AF%8D%E0%AE%9A%E0%AF%81%E0%AE%AE%E0%AE%BF_(%E0%AE%A8%E0%AE%9F%E0%AE%BF%E0%AE%95%E0%AF%88)" title="ஜெயலட்சுமி (நடிகை)" type="wikipedia">ஜெயலட்சுமி (நடிகை)
<p><hi rend="bold">ஜெயலட்சுமி ரெட்டி</hi> அல்லது பரவலாக <hi rend="bold">படாபட் ஜெயலட்சுமி</hi> (1958–1980) ஓர் <ref target="https://ta.wikipedia.org/wiki/இந்தியா">இந்தியத்</ref> <ref target="https://ta.wikipedia.org/wiki/நடிகை">திரைப்பட நடிகை</ref> ஆவார். <ref target="https://ta.wikipedia.org/wiki/தமிழ்">தமிழ்</ref>, <ref target="https://ta.wikipedia.org/wiki/தெலுங்கு_மொழி">தெலுங்கு</ref>, <ref target="https://ta.wikipedia.org/wiki/மலையாளம்">மலையாள</ref> மொழித் திரைப்படங்களில் நடித்தவர். மலையாளத் திரைப்படத்துறையில் <hi rend="bold">சுப்ரியா</hi> என்ற பெயரில் நடித்தார். தமிழில் <ref target="https://ta.wikipedia.org/wiki/அவள்_ஒரு_தொடர்கதை">அவள் ஒரு தொடர்கதை</ref>, <ref target="https://ta.wikipedia.org/wiki/முள்ளும்_மலரும்">முள்ளும் மலரும்</ref>, <ref target="https://ta.wikipedia.org/wiki/ஆறிலிருந்து_அறுபது_வரை">ஆறிலிருந்து அறுபது வரை</ref> ஆகிய திரைப்படங்களில் முக்கிய வேடங்களில் நடித்தார்.</p>
வாழ்க்கைக் குறிப்பு
தொடக்ககால வாழ்க்கை
<p>ஜெயலட்சுமி, <ref target="https://ta.wikipedia.org/wiki/இந்தியா">இந்தியாவின்</ref> <ref target="https://ta.wikipedia.org/wiki/ஆந்திர_பிரதேசம்">ஆந்திர மாநிலத்தில்</ref> பிறந்தவர். அந்துலேனி கதா என்ற திரைப்படத்தில் ஏற்ற "<hi rend="italic">படாபட்</hi>" என்ற வேடம் பலராலும் அறியப்பட்டதால் "படாபட்" ஜெயலட்சுமி என்றவாறு அழைக்கப்படலானார்.</p>
தனிப்பட்ட வாழ்க்கை
<p><ref target="https://ta.wikipedia.org/wiki/எம்._ஜி._ராமச்சந்திரன்">எம். ஜி. ராமச்சந்திரனது</ref> உறவினர் ஒருவரைத் திருமணம் செய்து கொண்ட இவர், 1980ஆம் ஆண்டில் <ref target="https://ta.wikipedia.org/wiki/தற்கொலை">தற்கொலை</ref> செய்து கொண்டார்.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
திரை வாழ்க்கை
<p>1972 ஆவது ஆண்டில் <ref target="https://ta.wikipedia.org/wiki/அ._வின்சென்ட்">அ. வின்சென்ட்</ref> இயக்கத்தில் வெளியான <hi rend="italic">தீர்த்தயாத்ரா</hi> <ref target="https://ta.wikipedia.org/wiki/மலையாளத்_திரைப்படம்">மலையாளத் திரைப்படத்தின்</ref> மூலமாக <hi rend="bold">சுப்ரியா</hi> என்ற பெயரில் நடிகையாக அறிமுகமானார். 1973இல் <hi rend="italic">இது மனுசுயனோ?</hi> என்ற மலையாளப் படத்தில் நடித்தார். <ref target="https://ta.wikipedia.org/wiki/தமிழில்">தமிழில்</ref> <ref target="https://ta.wikipedia.org/wiki/கைலாசம்_பாலசந்தர்">கே. பாலசந்தர்</ref> இயக்கிய <ref target="https://ta.wikipedia.org/wiki/அவள்_ஒரு_தொடர்கதை">அவள் ஒரு தொடர்கதை</ref> திரைப்படத்தில் ஜெயலட்சுமி என்ற வேடத்தில் நடித்தார். இதனைத் தொடர்ந்து <hi rend="italic">அந்துலேனி கதா</hi> என்ற திரைப்படத்தில் <hi rend="italic">படாபட்</hi> என்ற வேடத்திலும் நடித்தார். தொடர்ந்து, <ref target="https://ta.wikipedia.org/wiki/ஆறிலிருந்து_அறுபது_வரை">ஆறிலிருந்து அறுபது வரை</ref>, <ref target="https://ta.wikipedia.org/wiki/முள்ளும்_மலரும்">முள்ளும் மலரும்</ref> உள்ளிட்ட திரைப்படங்களில் <ref target="https://ta.wikipedia.org/wiki/ரசினிகாந்த்">ரசினிகாந்த்</ref>, <ref target="https://ta.wikipedia.org/wiki/கமல்ஹாசன்">கமல்ஹாசன்</ref>, <ref target="https://ta.wikipedia.org/wiki/கிருஷ்ணா_(நடிகர்)">கிருஷ்ணா</ref>, <ref target="https://ta.wikipedia.org/wiki/என்._டி._ராமாராவ்">என். டி. ராமாராவ்</ref>, <ref target="https://ta.wikipedia.org/wiki/சிரஞ்சீவி_(நடிகர்)">சிரஞ்சீவி</ref> உள்ளிட்ட <ref target="https://ta.wikipedia.org/wiki/தென்னிந்தியா">தென்னிந்தியாவின்</ref> முன்னணி நடிகர்கள் பலருடனும் நடித்தவர்.</p>
நடித்த திரைப்படங்கள்
<p>இது முழுமையான பட்டியல் அல்ல.</p>



வெளியிணைப்புகள்
<list type="unordered"><item><ref target="https://ta.wikipedia.org/wiki/ஐ.எம்.டி.பி_இணையத்தளம்">ஐ.எம்.டி.பி இணையத்தளத்தில்</ref><ref target="http://www.imdb.com/name/nm0419663/">முதற் பக்கம்</ref></item></list>
</text></body></html>