<html><body><text id="wikipedia_ta_wikipedia_org__262958.html" ns="0" revid="2957557" sourceurl="https://ta.wikipedia.org/wiki/%E0%AE%8E%E0%AE%B8%E0%AF%8D._%E0%AE%9F%E0%AE%BF._%E0%AE%AA%E0%AE%B0%E0%AF%8D%E0%AE%AE%E0%AE%A9%E0%AF%8D" title="எஸ். டி. பர்மன்" type="wikipedia">எஸ். டி. பர்மன்
<p><hi rend="bold">எஸ். டி. பர்மன்</hi> அல்லது <hi rend="bold">சச்சின் தேவ் பர்மன்</hi> (<hi rend="italic">Sachin Dev Burman</hi>) என்பவர் <ref target="https://ta.wikipedia.org/wiki/இந்தி">இந்தி</ref> திரையுலகப் பின்னணி இசையில் தனிப்பெரும் ஆளுமை கொண்டவர் ஆவார். ரசிகர்களால் "தாதா" என அன்புடன் அழைக்கப்பட்ட சச்சின் தேவ் பர்மன், <ref target="https://ta.wikipedia.org/wiki/திரிபுரா">திரிபுரா</ref> மன்னரின் நேரடி வாரிசு ஆவார்.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
<p>இவர், <ref target="https://ta.wikipedia.org/wiki/இந்தி">இந்தியிலும்</ref> <ref target="https://ta.wikipedia.org/wiki/வங்காள_மொழி">வங்காளத்திலும்</ref> நூற்றுக்கும் மேலான திரைப்படங்களுக்கு இசை அமைத்துள்ளார்.<ref target="https://ta.wikipedia.org/wiki/முதற்_பக்கம்#cite_note-2">[2]</ref> <ref target="https://ta.wikipedia.org/wiki/லதா_மங்கேஷ்கர்">லதா மங்க்கேசுகர்</ref>, <ref target="https://ta.wikipedia.org/wiki/முகமது_ரபி">முகமது ரபி</ref>, <ref target="https://ta.wikipedia.org/wiki/கிஷோர்_குமார்">கிஷோர் குமார்</ref>, <ref target="https://ta.wikipedia.org/wiki/ஆஷா_போஸ்லே">ஆசா போசுலே</ref>, கீதா தத்து போன்ற பாடகர்கள் பர்மனின் இசை அமைப்பில் பாடியுள்ளார்கள். எஸ். டி. பர்மன், 14 <ref target="https://ta.wikipedia.org/wiki/இந்தி">இந்தி</ref> திரைப்படங்களிலும் 13 வங்காள மொழித் திரைப்படங்களிலும் பாடல்கள் தாமே பாடியுள்ளார். இவரது மகன் <ref target="https://ta.wikipedia.org/wiki/ராகுல்_தேவ்_பர்மன்">ராகுல் தேவ் பர்மன்</ref> <ref target="https://ta.wikipedia.org/wiki/பாலிவுட்">பாலிவுட்</ref> திரைப்படங்களின் பின்னணி இசையமைப்பாளர் ஆவார்.</p>
வாழ்க்கைக் குறிப்பு
<p>அக்டோபர் 1, 1906 அன்று, அன்றைய பிரித்தானிய இந்தியாவின் வங்காளத்தில் (தற்போது <ref target="https://ta.wikipedia.org/wiki/பங்களாதேஷ்">பங்களாதேஷ்</ref>), <ref target="https://ta.wikipedia.org/wiki/கோமில்லா">கோமில்லா</ref> என்னும் இடத்தில் பர்மன் பிறந்தார். எஸ். டி. பர்மனின் தந்தையார், <ref target="https://ta.wikipedia.org/wiki/திரிபுரா">திரிபுராவின்</ref> ராச குடும்பத்தைச் சார்ந்த நபாட்விப்சந்திர தேவ் பர்மன் மற்றும் தாயார் <ref target="https://ta.wikipedia.org/wiki/மணிப்பூர்">மணிப்பூர்</ref> மன்னர் குடும்பத்தைச் சார்ந்த நிருபமாதேவி ஆவர். அவர்களின் 9 குழந்தைகளில் 5 ஆண்பிள்ளைகளுள் கடைசியாகப் பிறந்தவர் சச்சின் தேவ் பர்மன் ஆவார். இவரது இரண்டாவது அகவையில் தாயார் காலமானார்.</p>
கல்வி
<p>எஸ். டி. பர்மன், கோமில்லா விக்டோரியா கல்லூயில் இளங்கலைபட்டமும், <ref target="https://ta.wikipedia.org/wiki/கொல்கத்தா_பல்கலைக்கழகம்">கொல்கத்தா பல்கலைக்கழகத்தில்</ref> முதுகலைப்பட்டத்தையும் முடித்துள்ளார்.<ref target="https://ta.wikipedia.org/wiki/முதற்_பக்கம்#cite_note-3">[3]</ref>. அதோடு, <ref target="https://ta.wikipedia.org/wiki/1925">1925</ref> முதல் <ref target="https://ta.wikipedia.org/wiki/1930">1930</ref> ஆம் ஆண்டு வரை இசைக்கலைஞர் கே.சி டேவிடம் முறையான இசைப்பயிற்சி பெற்றார். அதன் பின்னர் 1932 ஆம் ஆண்டு, பீசமதேவ் சட்டோபதயா என்பவரின் அறிவுறுத்தலின்படி கைஃபா பாதால் கான் (சாரங்கி கலைஞர்), <ref target="https://ta.wikipedia.org/wiki/அகர்தலா">அகர்தலாவில்</ref> உள்ள உஸ்தாத் அல்லாவுதீன் கான், உஸ்தாத் பாதல் கான் ஆகியோரின் கீழும் பயிற்சிகள் மேற்கொண்டார்.</p>
விருதுகள் மற்றும் அங்கீகாரங்கள்
<list type="unordered"><item><ref target="https://ta.wikipedia.org/wiki/1934">1934</ref>: <hi rend="bold">தங்க பதக்கம்</hi> <ref target="https://ta.wikipedia.org/wiki/வங்காளம்">வங்காளம்</ref> அகில இந்திய இசை மாநாட்டில் <ref target="https://ta.wikipedia.org/wiki/கல்கத்தா">கல்கத்தா</ref>.</item>
<item>1934,<ref target="https://ta.wikipedia.org/wiki/1958">1958</ref>: சங்கீத நாடக விருது.</item>
<item>1958: <ref target="https://ta.wikipedia.org/wiki/ஆசியா">ஆசியா</ref> திரைப்பட சொசைட்டி விருது.</item></list>
தேசிய திரைப்பட விருதுகள்
<list type="unordered"><item><ref target="https://ta.wikipedia.org/wiki/1970">1970</ref>: சிறந்த ஆண் பின்னணி பாடகருக்கான தேசிய திரைப்பட விருது.</item>
<item><ref target="https://ta.wikipedia.org/wiki/1974">1974</ref>: சிறந்த இசை அமைப்பாளருக்கான தேசிய திரைப்பட விருது: <ref target="https://ta.wikipedia.org/wiki/ஜிந்தகி_ஜிந்தகி">ஜிந்தகி ஜிந்தகி</ref>.</item>
<item><ref target="https://ta.wikipedia.org/wiki/1969">1969</ref>: நாட்டுப்புற இசை மீது பத்ம சிறீ சர்வதேச யூரி.</item></list>
பிலிம்பேர் விருதுகள்
<list type="unordered"><item><ref target="https://ta.wikipedia.org/wiki/1954">1954</ref>: பிலிம்பேர் சிறந்த இசை இயக்குநர் விருது: <ref target="https://ta.wikipedia.org/wiki/டாக்சி_டிரைவர்">டாக்சி டிரைவர்</ref></item>
<item><ref target="https://ta.wikipedia.org/wiki/1973">1973</ref>: பிலிம்பேர் சிறந்த இசை இயக்குநர் விருது: <ref target="https://ta.wikipedia.org/wiki/அபிமான்">அபிமான்</ref></item>
<item> <ref target="https://ta.wikipedia.org/wiki/1959">1959</ref>: பிலிம்பேர் சிறந்த இசை இயக்குநர் விருது: <ref target="https://ta.wikipedia.org/wiki/சுஜாதா">சுஜாதா</ref>: பரிந்துரை</item>
<item><ref target="https://ta.wikipedia.org/wiki/1965">1965</ref>: பிலிம்பேர் சிறந்த இசை இயக்குநர் விருது: <ref target="https://ta.wikipedia.org/wiki/கையேடு">கையேடு</ref>: பரிந்துரை</item>
<item> 1969: பிலிம்பேர் சிறந்த இசை இயக்குநர் விருது: <ref target="https://ta.wikipedia.org/wiki/ஆராதனா">ஆராதனா</ref>: பரிந்துரை</item>
<item> 1970: பிலிம்பேர் சிறந்த இசை இயக்குநர் விருது: <ref target="https://ta.wikipedia.org/wiki/தலாஷ்">தலாஷ்</ref>: பரிந்துரை</item>
<item> 1974: பிலிம்பேர் சிறந்த இசை இயக்குநர் விருது: <ref target="https://ta.wikipedia.org/wiki/பிரேம்_நகர்">பிரேம் நகர்</ref>: பரிந்துரை</item></list>
மறைவு
<p><ref target="https://ta.wikipedia.org/wiki/1975">1975ஆம்</ref> வருடம் <ref target="https://ta.wikipedia.org/wiki/அக்டோபர்">அக்டோபர்</ref> மாதம் 31 ஆம் நாள், இந்தியாவின் <ref target="https://ta.wikipedia.org/wiki/மகாராட்டிரம்">மகாராட்டிர மாநிலம்</ref>, <ref target="https://ta.wikipedia.org/wiki/மும்பை">மும்பையில்</ref> தனது 69 வது அகவையில் காலமானார்.</p>


புற இணைப்புகள்
<list type="unordered"><item><ref target="http://www.outlookindia.com/article/the-most-popular-composer/231653">The most popular composer</ref></item></list>
</text></body></html>