<html><body><text id="wikipedia_ta_wikipedia_org__534033.html" ns="0" revid="3312678" sourceurl="https://ta.wikipedia.org/wiki/%E0%AE%9A%E0%AE%A8%E0%AF%8D%E0%AE%A4%E0%AF%80%E0%AE%AA%E0%AF%8D_%E0%AE%A4%E0%AE%BF%E0%AE%B0%E0%AE%BF%E0%AE%B5%E0%AF%87%E0%AE%A4%E0%AE%BF" title="சந்தீப் திரிவேதி" type="wikipedia">சந்தீப் திரிவேதி
<p><hi rend="bold">சந்தீப் திரிவேதி</hi> (<hi rend="italic">Sandip Trivedi</hi>) ஓர் <ref target="https://ta.wikipedia.org/wiki/இந்திய_மக்கள்">இந்திய</ref> <ref target="https://ta.wikipedia.org/wiki/கோட்பாட்டு_இயற்பியல்">கோட்பாட்டு இயற்பியலாளர்</ref> ஆவார். 1963 ஆம் ஆண்டு இவர் பிறந்தார். <ref target="https://ta.wikipedia.org/wiki/இந்தியா">இந்தியாவின்</ref> <ref target="https://ta.wikipedia.org/wiki/மும்பை">மும்பையில்</ref> உள்ள டாடா அடிப்படை ஆராய்ச்சி நிறுவனத்தில் பணிபுரிகிறார். தற்போது  இவர் இந்நிறுவனத்தின் இயக்குநராகவும் உள்ளார்.   <ref target="https://ta.wikipedia.org/wiki/சரக்_கோட்பாடு">சரக் கோட்பாட்டிற்கான</ref> இவரது பங்களிப்புகளுக்காக  நன்கு அறியப்படுகிறார்.  குறிப்பாக   ரெனாட்டா கலோசு, <ref target="https://ta.wikipedia.org/wiki/ஆந்திரேய்_இலிந்தே">ஆண்ட்ரி லிண்டே</ref> மற்றும் சமித் கச்ரு போன்றவர்களுடன்  இணைந்து குறைந்த ஆற்றல் மீசமச்சீர் சரத்தில் பிரபஞ்சத்தின் துரித விரிவாக்கத்தின் முதன்மையான மாதிரிகளை (கே.கே.எல்.டி பொறிமுறை) கண்டறிந்தார். <ref target="https://ta.wikipedia.org/wiki/முதற்_பக்கம்#cite_note-1">[1]</ref> இவரது ஆராய்ச்சிப் பகுதிகளில் சரக்  கோட்பாடு, அண்டவியல் மற்றும் துகள் இயற்பியல் ஆகியவை அடங்கும். இப்போது கோட்பாட்டு அறிவியலுக்கான பன்னாட்டு மையத்தின் திட்ட ஆலோசனைக் குழுவில் உறுப்பினராக உள்ளார். <ref target="https://ta.wikipedia.org/wiki/இயன்_அறிவியல்_(இயற்பியல்_அறிவியல்)">இயற்பியல் அறிவியல்</ref> பிரிவில் 2010  ஆண்டிற்கான இன்ஃபோசிசு பரிசு பெற்றார்.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
கல்வி
<p>இவர் 1985 ஆம் ஆண்டில்  <ref target="https://ta.wikipedia.org/wiki/இந்திய_தொழில்நுட்பக்_கழகம்_கான்பூர்">கான்பூர் இந்திய தொழில் நுட்ப நிறுவனத்தில்</ref>  இயற்பியலில் முதுகலைப் பட்டம்  முடித்தார். 1990 ஆம் ஆண்டு அமெரிக்காவின் <ref target="https://ta.wikipedia.org/wiki/பாசடீனா,_கலிபோர்னியா">பசடேனாவில்</ref> <ref target="https://ta.wikipedia.org/wiki/கலிபோர்னியா_தொழில்நுட்பக்_கழகம்">உள்ள கால்டெக்</ref> நிறுவனத்தில் இவருக்கு <ref target="https://ta.wikipedia.org/wiki/முனைவர்">முனைவர் பட்டம் வழங்கப்பட்டது.</ref> பின்னர் இவர் 1992 ஆம் ஆண்டு வரை <ref target="https://ta.wikipedia.org/wiki/பிரின்ஸ்டன்_பல்கலைக்கழகம்">பிரின்சுடன்</ref> மேம்பட்ட ஆய்வு நிறுவனத்தில்  முனைவர் பட்டமேற்படிப்பு ஆராய்ச்சி கூட்டாளராக பணியாற்றினார்.</p>
விருதுகள்
<p>2005 ஆம் ஆண்டு இயற்பியல் அறிவியலுக்கான <ref target="https://ta.wikipedia.org/wiki/சாந்தி_ஸ்வரூப்_பட்நாகர்_விருது">மதிப்புமிக்க சாந்தி சுவரூப் பட்நாகர் விருது இவருக்கு வழங்கப்பட்டது.</ref>  இயற்பியல் அறிவியல் பிரிவில் 2010 ஆம் ஆண்டு இன்போசிசு பரிசைப் பெற்றார்.<ref target="https://ta.wikipedia.org/wiki/முதற்_பக்கம்#cite_note-3">[3]</ref> 2015 ஆம் ஆண்டு இயற்பியலுக்காக உலக அறிவியல் அகாதமி விருதும் இவருக்க வழங்கப்பட்டது.<ref target="https://ta.wikipedia.org/wiki/முதற்_பக்கம்#cite_note-Prizes_and_Awards-4">[4]</ref></p>


புற இணைப்புகள்
<list type="unordered"><item><ref target="http://theory.tifr.res.in/~sandip/">Sandip Trivedi's Home Page at TIFR</ref></item>
<item><ref target="https://archive.is/20121212143254/http://www.slac.stanford.edu/spires/find/hep/www?rawcmd=ea+Trivedi,+Sandip+P">List of Publications on SPIRES</ref></item></list>
</text></body></html>