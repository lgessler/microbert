<html><body><text id="wikipedia_ta_wikipedia_org__244846.html" ns="0" revid="3252365" sourceurl="https://ta.wikipedia.org/wiki/%E0%AE%AA%E0%AF%86%E0%AE%B2%E0%AF%81%E0%AE%AE%E0%AF%8D_%E0%AE%95%E0%AF%81%E0%AE%95%E0%AF%88" title="பெலும் குகை" type="wikipedia">பெலும் குகை<figure><caption>பெலும் குகையின் நுழைவாயில், <ref target="https://ta.wikipedia.org/wiki/கர்நூல்_மாவட்டம்">கர்நூல் மாவட்டம்</ref>, <ref target="https://ta.wikipedia.org/wiki/ஆந்திரப்_பிரதேசம்">ஆந்திரப் பிரதேசம்</ref></caption></figure>
<figure><caption>ஆந்திரப் பிரதேச பௌத்த நினைவுச் சின்னங்களின் வரைபடம்</caption></figure>
<p><hi rend="bold">பெலும் குகை</hi> (<hi rend="italic">Belum Caves</hi>) <ref target="https://ta.wikipedia.org/wiki/இந்தியத்_துணைக்கண்டம்">இந்தியத் துணைக்கண்டத்திலேயே</ref> இரண்டாவது பெரிய குகையும் இந்திய துணைக்கண்டத்தில் சமவெளியில் அமைந்த  நீளமான குகையும் ஆகும். இது, இங்குள்ள கூரைப்படிகக் கூம்பு மற்றும் படிகப்புற்று அமைப்புகளுக்காகப் பெரிதும் அறியப்படுகிறது. நீண்ட வழிகளும், பெரிய அறைகளும் நன்னீர் காட்சிகளும் வடிகுழாய்களும் இக்குழாயில் காணப்படுகின்றன. இது நிலத்தடி நீரோட்டத்தால் நிலத்திற்கடியிலமைந்த இயற்கைக் குகை. "பிலும்" என்ற சமசுகிருத வார்த்தையிலிருந்து இக்குகையின் பெயர் அமைந்துள்ளது.<ref target="https://ta.wikipedia.org/wiki/முதற்_பக்கம்#cite_note-Dec-1">[1]</ref>  தெலுங்கில் இக்குகை "பெலும் குகாலு" என அழைக்கப்படுகிறது. இதன் நீளம்  3229 மீட்டர்கள் ஆகும்.</p>
<p>1884 இல் <ref target="https://ta.wikipedia.org/wiki/பிரித்தானியா">பிரித்தானிய</ref> நிலவியல் ஆய்வாளரான <ref target="https://ta.wikipedia.org/wiki/இராபர்ட்_புருசு_ஃபூட்">இராபர்ட் புருசு ஃபூட்டால்</ref> இக்குகை கண்டறியப்பட்டது. 1982-84 இல் ஜெர்மானியக் குகை ஆய்வாளர் ஹெச். லேனியல் கெபார் (H Daniel Gebauer) தலைமையிலமைந்த  குழுவால் மேலும் ஆய்வு செய்யப்பட்டது. அதன்பிறகு 1988 இல் ஆந்திரப்பிரதேச அரசால் பாதுகாக்கப்பட்டப் பகுதியாக அறிவிக்கப்பட்டது, 2002 இல், ஆந்திரப் பிரதேச அரசின் சுற்றுலாத்துறையால் சுற்றுலாத் தலமாக மேம்படுத்தப்பட்டது.  3.5கிமீ நீளம் வரை குகை ஆய்வு செய்யப்பட்டிருப்பினும்  1.5கிமீ வரைமட்டுமே சுற்றுலாப் பயணிகள் அனுமதிக்கப்படுகின்றனர். குகையில் 150 அடி ஆழத்தில் சிறிய அருவி உள்ளது. இதைப் பாதாள கங்கை என்கிறார்கள். குகைக்குள் பார்வையாளர்களின் வசதிக்காக மின் விளக்குகளும் மின் விசிறிகளும் பொருத்தப்பட்டிருக்கின்றன. குகை முழுவதும் இயற்கையின் பலவித உருவங்களும் பயணிகளை ஈர்ப்பதாக உள்ளன.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
அமைவிடம்
<p>பெலும் குகை யின் ஆட்கூறுகள்: <ref target="//tools.wmflabs.org/geohack/geohack.php?pagename=%E0%AE%AE%E0%AF%81%E0%AE%A4%E0%AE%B1%E0%AF%8D_%E0%AE%AA%E0%AE%95%E0%AF%8D%E0%AE%95%E0%AE%AE%E0%AF%8D&amp;params=15.102346_N_78.111541_E_">15°06′08″N 78°06′42″E﻿ / ﻿15.102346°N 78.111541°E﻿ / 15.102346; 78.111541</ref>  சில முக்கிய நகரங்களிலிருந்து பெலும் குகையின் தொலைவுகள்: கொலிமிகுண்டலாவிலிருந்து  4 கிமீ;  <ref target="https://ta.wikipedia.org/wiki/பெல்லாரி">பெல்லாரியிலிருந்து</ref> 144 கிமீ; <ref target="https://ta.wikipedia.org/wiki/கர்நூல்">கர்நூலிலிருந்து</ref> 106 கிமீ; <ref target="https://ta.wikipedia.org/wiki/திருப்பதி">திருப்பதியிலிருந்து</ref> 261 கிமீ; <ref target="https://ta.wikipedia.org/wiki/ஹைதராபாத்">ஹைதராபாத்திலிருந்து</ref> 319 கிமீ; <ref target="https://ta.wikipedia.org/wiki/பெங்களூரு">பெங்களூருவிலிருந்து</ref> 324 கிமீ; <ref target="https://ta.wikipedia.org/wiki/சென்னை">சென்னையிலிருந்து</ref> 392 கிமீ<ref target="https://ta.wikipedia.org/wiki/முதற்_பக்கம்#cite_note-3">[3]</ref> தொலைவில்,  <ref target="https://ta.wikipedia.org/wiki/கர்நூல்_மாவட்டம்">கர்நூல் மாவட்டத்தில்</ref> உள்ளது.</p>
வரலாற்று முக்கியத்துவம்
<p>பெலும் குகைகள் நிலவியல்சார்ந்தும் வரலாறுசார்ந்தும் முக்கியத்துவம் வாய்ந்தவை. பல நூற்றாண்டுகளுக்கு முன்பாக இக்குகைகளில் <ref target="https://ta.wikipedia.org/wiki/சமணம்">சமண</ref>, <ref target="https://ta.wikipedia.org/wiki/புத்த_மதம்">புத்தத்</ref> துறவிகள் வாழ்ந்ததற்கான அடையாளங்கள் இங்கு காணப்பட்டுள்ளன. குகையினுள் கண்டெடுக்கப்பட்ட பல புத்தத் துறவிகளின் பொருட்கள் <ref target="https://ta.wikipedia.org/wiki/அனந்தபூர்">அனந்தபூர்</ref> காட்சிகத்தில் காட்சிப்படுத்தப்பட்டன.</p>
<p>இந்தியத் தொல்லியல் ஆய்வுத் துறையால் கண்டெடுக்கப்பட்டப் மட்பாண்டங்களின் காலம் கிமு 4500 எனக் கணக்கிடப்பட்டுள்ளது.<ref target="https://ta.wikipedia.org/wiki/முதற்_பக்கம்#cite_note-show-4">[4]</ref></p>
இதனையும் காணக
<list type="unordered"><item><ref target="https://ta.wikipedia.org/wiki/பௌத்த_தொல்லியற்களங்கள்">பௌத்த தொல்லியற்களங்கள்</ref></item>
<item><ref target="https://ta.wikipedia.org/wiki/பௌத்த_யாத்திரைத்_தலங்கள்">பௌத்த யாத்திரைத் தலங்கள்</ref></item></list>


வெளியிணைப்புகள்


<list type="unordered"><item><ref target="https://www.youtube.com/watch?v=YagnxA0BLkA">Belum Caves - காணொளி</ref></item>
<item><ref target="https://web.archive.org/web/20080602003524/http://www.deccanherald.com/Content/Jan272008/sundayherald2008012648758.asp">Deccan Herald - Underground adventure in Belum caves</ref></item>
<item><ref target="http://www.telegraphindia.com/1051029/asp/weekend/story_5387056.asp">The Telegraph - Calcutta: Weekend</ref> <ref target="https://web.archive.org/web/20150424231917/http://www.telegraphindia.com/1051029/asp/weekend/story_5387056.asp">பரணிடப்பட்டது</ref> 2015-04-24 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.cave-biology.org">cave-biology.org</ref> Cave biology (biospeleology) in India.</item>
<item><ref target="http://www.flickr.com/photos/jilmil/sets/677527/">Belum Caves collection</ref> <hi rend="italic">Flickr</hi></item></list>
</text></body></html>