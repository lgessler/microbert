<html><body><text id="wikipedia_ta_wikipedia_org__142060.html" ns="0" revid="3370801" sourceurl="https://ta.wikipedia.org/wiki/%E0%AE%AE%E0%AE%B2%E0%AF%87%E0%AE%9A%E0%AE%BF%E0%AE%AF_%E0%AE%AE%E0%AF%8A%E0%AE%B4%E0%AE%BF" title="மலேசிய மொழி" type="wikipedia">மலேசிய மொழி
<p><hi rend="bold">பகாசா மலேசியா</hi> <hi rend="bold">(Bahasa Malaysia)</hi> அல்லது <hi rend="bold"><ref target="https://ta.wikipedia.org/wiki/மலேசிய_மொழி">மலேசிய மொழி</ref> (மலாய்)</hi> என்பது <ref target="https://ta.wikipedia.org/wiki/மலேசியா">மலேசியாவின்</ref> அதிகாரப்பூர்வமான தேசிய மொழி ஆகும். மலேசிய மொழி, இந்தோனேசிய மொழியின் சொற்களில் 80 விழுக்காட்டு இணைச் சொற்களாகக் கொண்டது. இந்த மொழியை <ref target="https://ta.wikipedia.org/wiki/மலேசியா">மலேசியா</ref>, <ref target="https://ta.wikipedia.org/wiki/சிங்கப்பூர்">சிங்கப்பூர்</ref>, <ref target="https://ta.wikipedia.org/wiki/புருணை">புருணை</ref>, தென் <ref target="https://ta.wikipedia.org/wiki/தாய்லாந்து">தாய்லாந்து</ref>, போன்ற நாடுகளில் உள்ள மக்களில் ஏறக்குறைய இரண்டு கோடி பேர் பயன்படுத்துகின்றனர்.</p>
வரலாறு
<p>1957ஆம் ஆண்டு, மலேசிய அரசியலமைப்பின் 152ஆம் பிரிவின்படி, மலாய் மொழி அதிகாரப்பூர்வமான மொழியாகப் பிரகடனம் செய்யப்பட்டது. 1986 லிருந்து 2007 வரை ’பகாசா மலேசியா’ எனும் சொல் வழக்கு ’பகாசா மலாயு’ என்று மாற்றம் செய்யப்பட்டது. இப்போது மறுபடியும் ’பகாசா மலேசியா’ என்று பழைய நிலைக்கு கொண்டு செல்லப்பட்டது. <ref target="https://ta.wikipedia.org/wiki/முதற்_பக்கம்#cite_note-1">[1]</ref> பகாசா மலேசியா மொழியைச் சாதாரண நடைமுறையில் <hi rend="bold">பகாசா</hi> அல்லது <hi rend="bold">BM</hi> என்று அழைக்கிறார்கள்.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
பயன்பாடு
<p><ref target="https://ta.wikipedia.org/wiki/மலேசியத்_தீபகற்பம்">மேற்கு மலேசியாவில்</ref> 1968ஆம் ஆண்டும் கிழக்கு மலேசியாவில் 1974ஆம் ஆண்டு மலேசிய மொழி, ஒரே அதிகாரப்பூர்வ மொழியானது. இருப்பினும், வர்த்தகத்துறை, உயர்நீதிமன்றங்களில் ஆங்கில மொழி தொடர்ந்து பயன்படுத்தப்பட்டு வருகிறது. சீன, தமிழ் மொழிகளை மற்ற சமூகத்தவரும் பயன்படுத்தி வருகின்றனர்.</p>


வெளி இணைப்புகள்
<list type="unordered"><item><ref target="http://www.dbp.gov.my/">Dewan Bahasa dan Pustaka (மலேசிய மொழி இலக்கியக் கழகம் - மலாய் மொழியில் மட்டும்)</ref></item></list>
</text></body></html>