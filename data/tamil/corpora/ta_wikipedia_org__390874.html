<html><body><text id="wikipedia_ta_wikipedia_org__390874.html" ns="0" revid="2460515" sourceurl="https://ta.wikipedia.org/wiki/%E0%AE%B5%E0%AF%86%E0%AE%9A%E0%AF%81%E0%AE%AA%E0%AF%8D%E0%AE%AA%E0%AE%BE%E0%AE%9A%E0%AE%BF%E0%AE%AF%E0%AE%BE%E0%AE%A9%E0%AF%8D" title="வெசுப்பாசியான்" type="wikipedia">வெசுப்பாசியான்
<p><hi rend="bold">வெசுப்பாசியான்</hi> (<hi rend="italic">Vespasian</hi>, 17 நவம்பர் 9 – 23 சூன் 79<ref target="https://ta.wikipedia.org/wiki/முதற்_பக்கம்#cite_note-1">[1]</ref>) என்பவர் கிபி 69 முதல் கிபி 79 வரை <ref target="https://ta.wikipedia.org/wiki/உரோமைப்_பேரரசர்கள்">உரோமைப் பேரரசராக</ref> இருந்தவர். <ref target="https://ta.wikipedia.org/wiki/நான்கு_பேரரசர்களின்_ஆண்டு">நான்கு பேரரசர்களின் ஆண்டில்</ref> இவர் நான்காவதும், கடைசியுமான பேரரசர் ஆவார். இவருடன் இவரது வம்சம் பிளாவியன் வம்சம் என அழைக்கப்படுகிறது. இவரின் வம்சம் <ref target="https://ta.wikipedia.org/wiki/உரோமைப்_பேரரசு">உரோமைப் பேரரசை</ref> 27 ஆண்டுகள் ஆண்டனர்.</p>
<p>வெசுப்பாசியான் குதிரை சவாரி செய்யும் குடும்பம் ஒன்றில் பிறந்தவர். இக்குடும்பம் <ref target="https://ta.wikipedia.org/wiki/ஜூலியோ_குளாடிய_மரபு">யூலியோ-குளோடியப்</ref> பேரரசர்களின் கீழ் உரோமை செனட்டர் பதவிக்கு உயர்ந்தார்கள். வெசுப்பாசியான் கிபி 51 இல் உரோமை ஆட்சியாளராகப் பதவியில் இருந்தாலும், அவரது படைத்துறை வெற்றிகளே அவரை மேலும் உயர் பதவிகளுக்கு கொண்டு வந்தது. கிபி 43 இல் பிரித்தானியா மீது உரோமர்களின் ஆக்கிரமிப்பின் போது ஒரு படையணிக்கு இவரே தலைமை தாங்கிச் சென்றார்.<ref target="https://ta.wikipedia.org/wiki/முதற்_பக்கம்#cite_note-2">[2]</ref> கிபி 66 இல் <ref target="https://ta.wikipedia.org/wiki/முதலாம்_யூத-உரோமைப்_போர்">யூதக் கிளர்ச்சியின்</ref> போது யூதேயா மாகாணத்தை தனது கட்டுப்பாட்டுக்குள் கொண்டு வந்தார்.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
<p>வெசுப்பாசியான் யூதக் கிளர்ச்சியின் போது <ref target="https://ta.wikipedia.org/wiki/எருசலேம்">எருசலேமை</ref> <ref target="https://ta.wikipedia.org/wiki/எருசலேம்_முற்றுகை_(கிபி_70)">கட்டுப்பாட்டுக்குள்</ref> கொண்டு வந்திருந்த போதும், பேரரசர் <ref target="https://ta.wikipedia.org/wiki/நீரோ">நீரோ</ref> தற்கொலை செய்து கொண்டார். இதனால் உரோமைப் பேரரசு ஓராண்டு காலத்துக்கு <ref target="https://ta.wikipedia.org/wiki/உள்நாட்டுப்_போர்">உள்நாட்டுப் போரைச்</ref> சந்தித்தது. இக்காலப்பகுதி <ref target="https://ta.wikipedia.org/wiki/நான்கு_பேரரசர்களின்_ஆண்டு">நான்கு பேரரசர்களின் ஆண்டு</ref> என அழைக்கப்படுகிறது. கால்பா, ஓத்தோ ஆகியோர் சிறிது காலமே பதவியில் இருந்தனர். கிபி 69 ஏப்ரலில் விட்டேலியசு ஒரே ஆண்டில் மூன்றாவது பேரரசராகப் பதவியேற்றார். உரோமை எகிப்து, யுடேயா ஆகிய மாகாணங்களின் உரோமைப் படையினர் 69 சூலை 1 இல் வெசுப்பாசியானை பேரரசராக அறிவித்தனர்.<ref target="https://ta.wikipedia.org/wiki/முதற்_பக்கம்#cite_note-4">[4]</ref> தனது பேரரசுப் பதவிக்காக வெசுப்பாசியான், சிரிய ஆளுநர் மூசியானுசு போன்றோருடன் நெருக்கமானார். தனது மகன் <ref target="https://ta.wikipedia.org/wiki/டைடஸ்">டைட்டசை</ref> <ref target="https://ta.wikipedia.org/wiki/எருசலேம்">எருசலேமின்</ref> ஆக்கிரமிப்புப் படைகளுக்குத் தலைமை தாங்க அனுமதித்தார். வெசுப்பாசியான் <ref target="https://ta.wikipedia.org/wiki/எகிப்து">எகிப்தைத்</ref> தனது கட்டுப்பாட்டுக்குள் கொண்டு வந்தார். 69 டிசம்பர் 20 அன்று பேரரசர் விட்டேலியது தோல்வியைத் தழுவினார். அடுத்த நாள் 69 டிசம்பர் 21 அன்று வெசுப்பாசியான் பேரரசராக அறிவிக்கப்பட்டார்.<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
<p>வெசுப்பாசியான் கிபி 79 இல் இறந்ததை அடுத்து, அவரது மூத்த மகன் <ref target="https://ta.wikipedia.org/wiki/டைடஸ்">டைட்டசு</ref> பேரரசராக முடி சூடினார்.</p>
மேற்கோள்கள்
<list type="unordered"><item> <ref target="http://commons.wikimedia.org/">பொதுவகத்தில்</ref> <ref target="https://commons.wikimedia.org/wiki/Category:Vespasianus">வெசுப்பாசியான்</ref> தொடர்பாக ஊடகக் கோப்புகள் உள்ளன.</item></list>
<list type="unordered"><item>இந்தக் கட்டுரை தற்போது <ref target="https://ta.wikipedia.org/wiki/பொது_உரிமைப்_பரப்பு">பொது உரிமைப் பரப்பிலுள்ள</ref> நூலிலிருந்து உரையைக் கொண்டுள்ளது:"<ref target="https://en.wikisource.org/wiki/1911%20Encyclopædia%20Britannica/Vespasian">Vespasian</ref>".<hi rend="italic"><ref target="https://ta.wikipedia.org/wiki/பிரித்தானிக்கா_கலைக்களஞ்சியம்_பதினோராம்_பதிப்பு">பிரித்தானிக்கா கலைக்களஞ்சியம்</ref></hi>(11th)<hi rend="bold">27</hi>.(1911).Cambridge University Press.</item></list>
</text></body></html>