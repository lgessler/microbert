<html><body><text id="wikipedia_ta_wikipedia_org__516860.html" ns="0" revid="3151307" sourceurl="https://ta.wikipedia.org/wiki/%E0%AE%AA%E0%AE%BF%E0%AE%B0%E0%AE%AF%E0%AE%BE%E0%AE%95%E0%AF%8D_%E0%AE%85%E0%AE%95%E0%AF%8D%E0%AE%AA%E0%AE%B0%E0%AF%8D" title="பிரயாக் அக்பர்" type="wikipedia">பிரயாக் அக்பர்
<p><hi rend="bold">பிரயாக் அக்பர்</hi>  (<hi rend="italic">Prayaag Akbar</hi>) ஓர் <ref target="https://ta.wikipedia.org/wiki/இந்தியா">இந்தியப்</ref> <ref target="https://ta.wikipedia.org/wiki/பத்திரிகையாளர்">பத்திரிகையாளர்</ref> மற்றும் <ref target="https://ta.wikipedia.org/wiki/நாவலாசிரியர்">நாவலாசிரியராவார்</ref>. சிக்ரால்.இன் என்ற எண்முறை பத்திரிகையின் முன்னாள் துணை ஆசிரியராகவும், <ref target="https://ta.wikipedia.org/wiki/அவுட்லுக்">அவுட்லுக்</ref> பத்திரிகையின் நிருபராகவும் பணியாற்றினார்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> <ref target="https://ta.wikipedia.org/wiki/இந்தியன்_எக்சுபிரசு">இந்தியன் எக்சுபிரசு</ref> மற்றும் கேரவன் உள்ளிட்ட பத்திரிகைகளில் சாதி, வர்க்கம் மற்றும் அரசியல் பிரச்சினைகளை உள்ளடக்கிய கட்டுரைகள் எழுதியுள்ளார்.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
<p>2017 ஆம் ஆண்டு எழுதப்பட்ட இவரது முதல் நாவலான லீலா<ref target="https://ta.wikipedia.org/wiki/முதற்_பக்கம்#cite_note-3">[3]</ref> <ref target="https://ta.wikipedia.org/wiki/தி_இந்து">தி இந்து</ref> இலக்கிய பரிசுக்கு பட்டியலிடப்பட்டது. மேலும், குறுக்கெழுத்து நடுவர் பரிசும்  டாடா இலக்கிய முதல் புத்தக விருதையும் இந்நாவல் வென்றது. பிப்ரவரி 2018 ஆம் ஆண்டு பிப்ரவரியில் நெட்ஃபிளிக்சு தயாரிப்பு நிறுவனம் லீலா நாவலை அடிப்படையாகக் கொண்ட ஒரு தொடரை உருவாக்கப்போவதாக அறிவித்தது.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
<p><ref target="https://ta.wikipedia.org/wiki/ஆந்திரப்_பிரதேசம்">ஆந்திரப் பிரதேச</ref> மாநிலத்திலுள்ள கிரியா பல்கலைக்கழகத்தில் பிரயாக் அக்பர் இலக்கியப் பேராசிரியராகப் பணிபுரிகிறார்.</p>
வாழ்க்கைக் குறிப்பு
<p><ref target="https://ta.wikipedia.org/wiki/அமெரிக்கா">அமெரிக்காவிலுள்ள</ref> டார்ட்மவுத் கல்லூரியில் பொருளாதாரமும்  <ref target="https://ta.wikipedia.org/wiki/இலண்டன்">இலண்டன்</ref> பொருளியல் பள்ளியில் ஒப்பீட்டு அரசியலும் அக்பர் பயின்றார். மேலும் ஒரு வருடம் பிரித்தானியாவிலுள்ள ரூட்லெட்சு நிறுவனத்தில் விளம்பர உதவியாளராகக் கழித்தார்.<ref target="https://ta.wikipedia.org/wiki/முதற்_பக்கம்#cite_note-5">[5]</ref>  இவரது தந்தை எம்.ஜே. அக்பர் முன்னாள் வெளிவிவகாரத் துறை அமைச்சராவார்.<ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
</text></body></html>