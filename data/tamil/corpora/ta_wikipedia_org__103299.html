<html><body><text id="wikipedia_ta_wikipedia_org__103299.html" ns="0" revid="3384088" sourceurl="https://ta.wikipedia.org/wiki/%E0%AE%B5%E0%AF%87%E0%AE%A4%E0%AE%BE%E0%AE%A8%E0%AF%8D%E0%AE%A4%E0%AE%BE_%E0%AE%B0%E0%AE%BF%E0%AE%9A%E0%AF%8B%E0%AE%B0%E0%AF%8D%E0%AE%9A%E0%AF%86%E0%AE%9A%E0%AF%81" title="வேதாந்தா ரிசோர்செசு" type="wikipedia">வேதாந்தா ரிசோர்செசு
<p><hi rend="bold">வேதாந்தா ரிசோர்சஸ் பிஎல்சி </hi> (<hi rend="bold">Vedanta Resources plc</hi>, <ref target="https://ta.wikipedia.org/wiki/இலண்டன்_பங்குச்_சந்தை">LSE</ref>: <ref target="http://www.londonstockexchange.com/exchange/prices-and-markets/stocks/prices-search/stock-prices-search.html?nameCode=VED">VED</ref>) அல்லது தமிழாக்கம் <hi rend="bold">வேதாந்தா வளங்கள் பொதுவில் வரையறுக்கப்பட்ட நிறுவனம்</hi> சுரங்கத்தொழில் மற்றும் உலோகஙகளில் உலகளவில் ஈடுபடும் ஓர் நிறுவனமாகும். <ref target="https://ta.wikipedia.org/wiki/ஐக்கிய_இராச்சியம்">ஐக்கிய இராச்சியத்தின்</ref> <ref target="https://ta.wikipedia.org/wiki/லண்டன்">இலண்டனில்</ref> தலைமையகத்தைக் கொண்டுள்ளது.  இரும்பல்லாத உலோகங்களில் <ref target="https://ta.wikipedia.org/wiki/இந்தியா">இந்தியாவின்</ref> மிகப்பெரும்  சுரங்கங்களைக் கொண்டுள்ள இந்த நிறுவனத்திற்கு <ref target="https://ta.wikipedia.org/wiki/ஆத்திரேலியா">ஆத்திரேலியா</ref> மற்றும் <ref target="https://ta.wikipedia.org/wiki/சாம்பியா">சாம்பியாவில்</ref> சுரங்கங்கள் இருக்கின்றன.<ref target="https://ta.wikipedia.org/wiki/முதற்_பக்கம்#cite_note-aboutus-2">[2]</ref> முதன்மையான ஆக்கப் பொருட்களாக <ref target="https://ta.wikipedia.org/wiki/செப்பு">செப்பு</ref>, <ref target="https://ta.wikipedia.org/wiki/துத்தநாகம்">துத்தநாகம்</ref>, <ref target="https://ta.wikipedia.org/wiki/அலுமினியம்">அலுமினியம்</ref>, <ref target="https://ta.wikipedia.org/wiki/ஈயம்">ஈயம்</ref> மற்றும் <ref target="https://ta.wikipedia.org/wiki/இரும்புத்தாது">இரும்புத்தாது</ref> உள்ளன.<ref target="https://ta.wikipedia.org/wiki/முதற்_பக்கம்#cite_note-aboutus-2">[2]</ref><ref target="https://ta.wikipedia.org/wiki/முதற்_பக்கம்#cite_note-3">[3]</ref> இந்தியாவில் வணிகநோக்கில் மின் நிலையங்களை <ref target="https://ta.wikipedia.org/wiki/ஒரிசா">ஒரிசாவிலும்</ref> (2,400மெகாவாட்) <ref target="https://ta.wikipedia.org/wiki/பஞ்சாப்">பஞ்சாபிலும்</ref> (1,980 மெகாவாட்) அமைத்து வருகிறது. <ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
<p>இலண்டன் பங்குச் சந்தையில் பட்டியலிடப்பட்டுள்ள இதன் பங்குகள் <ref target="https://ta.wikipedia.org/wiki/ஃபுட்சி_100_குறியீடு">ஃபுட்சி 100 குறியீட்டில்</ref> அங்கமாயுள்ளது.</p>
குழுமம்
செப்பு
<p><hi rend="bold"><ref target="https://ta.wikipedia.org/wiki/ஸ்டெர்லைட்_இன்டஸ்ட்ரீஸ்">ஸ்டெர்லைட் இன்டஸ்ட்ரீஸ்</ref> (இந்தியா) லிமிடெட்.</hi>: ஸ்டெர்லைட் <ref target="https://ta.wikipedia.org/wiki/தமிழ்நாடு">தமிழ்நாட்டின்</ref> <ref target="https://ta.wikipedia.org/wiki/தூத்துக்குடி">தூத்துக்குடியைத்</ref> தலைமையகமாகக் கொண்ட நிறுவனமாகும். 1988ஆம் ஆண்டு முதல் இந்தியாவில் பொதுவில் பங்குகள் பட்டியலிடப்பட்ட நிறுவனமாக உள்ளது. இதன் பங்குகள் <ref target="https://ta.wikipedia.org/wiki/மும்பை_பங்குச்_சந்தை">மும்பை</ref> மற்றும் <ref target="https://ta.wikipedia.org/wiki/தேசியப்_பங்குச்_சந்தை">தேசிய</ref> பங்குச் சந்தைகளிலும் <ref target="https://ta.wikipedia.org/wiki/ஐக்கிய_அமெரிக்கா">அமெரிக்க</ref> <ref target="https://ta.wikipedia.org/wiki/நியூயார்க்_பங்குச்_சந்தை">நியூயார்க் பங்குச் சந்தையில்</ref> ஏடிஎசுகளாகவும் பங்கேற்கின்றன.  வேதாந்தா குழுமம் இந்த நிறுவனத்தில் 53.9% பங்குகளை கைக்கொண்டு நிறுவன மேலாண்மை பெற்றுள்ளது.</p>
<p><hi rend="italic">கொன்கோலா செப்பு சுரங்கங்கள்</hi>: 79.4% பங்குகளை உரிமைக்கொண்டு வேதாந்தா நிறுவன மேலாண்மையை பெற்றுள்ளது. சாம்பியா அரசிற்கு சொந்தமான சாம்பியா செப்பு சுரங்க முதலீடு நிறுவனம் பிற பங்குகளுக்கு உரிமையாளராக உள்ளது.</p>
<p><hi rend="italic">டாசுமானியா செப்புச் சுரங்கங்கள் (CMT)</hi>: இந்நிறுவனம் <ref target="https://ta.wikipedia.org/wiki/தாசுமேனியா">டாசுமானியாவின்</ref> குயின்ஸ்டௌனில் தலைமையகம் கொண்டுள்ளது. 100% உரிமையுடன் நிறுவன மேலாண்மை கொண்டுள்ளது.</p>
ஐசுவர்யா எண்ணெய் வயல்
முதன்மைக் கட்டுரை: <ref target="https://ta.wikipedia.org/wiki/ஐசுவர்யா_எண்ணெய்_வயல்கள்">ஐசுவர்யா எண்ணெய் வயல்கள்</ref>
<p><ref target="https://ta.wikipedia.org/wiki/இராசத்தான்">இராசத்தான்</ref> மாநிலத்தில் <ref target="https://ta.wikipedia.org/wiki/பார்மேர்_மாவட்டம்">பார்மர் மாவட்டத்தில்</ref> அமைந்த வேந்தாந்த குழுமத்தின் <ref target="https://ta.wikipedia.org/wiki/ஐசுவர்யா_எண்ணெய்_வயல்கள்">ஐசுவர்யா எண்ணெய் வயல்கள்</ref>, இந்தியாவின் இரண்டாவது மிகப்பெரிய எண்ணெய் வயல் கண்டுபிடிப்பு என இது கருதப்படுகிறது. <ref target="https://ta.wikipedia.org/wiki/வேதாந்தா_ரிசோர்செசு">வேதாந்தா குழும</ref> நிறுவனங்களில் ஒன்றான கெய்ர்ன் ஆற்றல் நிறுவன நிர்வாகிகள் இந்த எண்ணெய் வயலை ஓர் 'உயிருள்ள தெய்வம்' என்று விவரிக்கிறார்கள்.<ref target="https://ta.wikipedia.org/wiki/முதற்_பக்கம்#cite_note-5">[5]</ref><ref target="https://ta.wikipedia.org/wiki/முதற்_பக்கம்#cite_note-6">[6]</ref> 2013 ஆம் ஆண்டு மார்ச்சு மாதம் ஐசுவர்யா எண்ணெய் வயல் தனது உற்பத்தியைத் தொடங்கியது. ஒரு நாளைக்கு 30,000 பீப்பாய்கள் என்ற அளவில் இங்கு எண்ணெய் உற்பத்தி செய்யப்பட்டது. </p>
<p>15 சூன் 2021 முடிய எட்டு ஆண்டு காலத்தில் ஐசுவர்யா எண்ணெய் வயல் மூலம் 54 <ref target="https://ta.wikipedia.org/wiki/மில்லியன்">மில்லியன்</ref> பேரல் கச்ச எண்ணெய் எடுக்கப்பட்டுள்ளது. ஐசுவர்யா எண்ணெய் வயல் இந்திய நாட்டிற்கு  $ 18 <ref target="https://ta.wikipedia.org/wiki/பில்லியன்">பில்லியன்</ref> அமெரிக்க டாலர் மதிப்புள்ள கச்சா எண்ணெயைக் ஈட்டிக் கொடுத்துள்ளது.<ref target="https://ta.wikipedia.org/wiki/முதற்_பக்கம்#cite_note-7">[7]</ref></p>


வெளியிணைப்புகள்
<list type="unordered"><item><ref target="http://www.vedantaresources.com/default.htm"><hi rend="bold">Vedanta Resources</hi></ref> <ref target="https://web.archive.org/web/20081227060303/http://www.vedantaresources.com/default.htm">பரணிடப்பட்டது</ref> 2008-12-27 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.business-humanrights.org/Categories/Individualcompanies/V/VedantaResources">Vedanta Resources profile on the Business &amp; Human Rights Resource Centre</ref> <ref target="https://web.archive.org/web/20110408125545/http://business-humanrights.org/Categories/Individualcompanies/V/VedantaResources">பரணிடப்பட்டது</ref> 2011-04-08 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.londonstockexchange.com/en-gb/pricesnews/prices/System/DetailedPrices.htm?ti=VED">London Stock Exchange company listing</ref> <ref target="https://web.archive.org/web/20090330035255/http://www.londonstockexchange.com/en-gb/pricesnews/prices/System/DetailedPrices.htm?ti=VED">பரணிடப்பட்டது</ref> 2009-03-30 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref> 88</item>
<item><ref target="http://www.epgorissa.org">Environmental Protection Group, Orissa</ref> <ref target="https://web.archive.org/web/20160310071907/http://www.epgorissa.org/">பரணிடப்பட்டது</ref> 2016-03-10 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.survivalinternational.org/films/mine">Survival International - Mine story of a sacred mountain</ref></item>
<item><ref target="http://www.youtube.com/profile?gl=US&amp;user=AlJazeeraEnglish#p/u/3/_OUQkmFjzdg"><hi rend="italic">Mountain and mine</hi> (video)</ref> - report by Al-Jazeera English on the Vedanta mining operations in the Niyamgiri hills</item>
<item><ref target="http://tamil.webdunia.com/newsworld/news/tnnews/1104/06/1110406021_1.htm">தூத்துக்குடி ஸ்டெ‌ர்லை‌ட் ஆலை‌யி‌ல் ‌நிபுண‌ர் குழு ஆ‌ய்வு - வைகோ ப‌ங்கே‌ற்பு</ref></item></list>
</text></body></html>