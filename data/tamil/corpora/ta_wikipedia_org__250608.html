<html><body><text id="wikipedia_ta_wikipedia_org__250608.html" ns="0" revid="3387936" sourceurl="https://ta.wikipedia.org/wiki/%E0%AE%89%E0%AE%B2%E0%AE%95_%E0%AE%9A%E0%AF%81%E0%AE%B1%E0%AF%8D%E0%AE%B1%E0%AF%81%E0%AE%9A%E0%AF%8D%E0%AE%9A%E0%AF%82%E0%AE%B4%E0%AE%B2%E0%AF%8D_%E0%AE%A8%E0%AE%BE%E0%AE%B3%E0%AF%8D" title="உலக சுற்றுச்சூழல் நாள்" type="wikipedia">உலக சுற்றுச்சூழல் நாள்
<p><hi rend="bold">உலக சுற்றுச்சூழல் நாள்</hi> (<hi rend="italic">World Environment Day</hi>, WED) <ref target="https://ta.wikipedia.org/wiki/ஐக்கிய_நாடுகள்_அவை">ஐக்கிய நாடுகள் அவையால்</ref> ஆண்டுதோறும் <ref target="https://ta.wikipedia.org/wiki/சூன்_5">சூன் 5</ref> ஆம் நாள்  <ref target="https://ta.wikipedia.org/wiki/புவி">புவிக்கோளையும்</ref> அதன் இயற்கையையும் காப்பாற்றத் தேவைப்படும் <ref target="https://ta.wikipedia.org/wiki/சுற்றுச்சூழல்">சுற்றுச்சூழல்</ref> செயல்பாட்டைப் பற்றிய நேரடியான உலகளாவிய விழிப்புணர்வை ஏற்படுத்தக் கொண்டாடப்படுகிறது. இது ஐக்கிய நாடுகள் அவையின் பொதுச் சபையால் 1972 ஆம் ஆண்டில் ஆரம்பித்து வைக்கப்பட்டது. இச் சபையின் சார்பில் இந்நாளின் கொண்டாட்டங்களுக்குப் பொறுப்பாக <ref target="https://ta.wikipedia.org/wiki/ஐக்கிய_நாடுகள்_சூழல்_திட்டம்">ஐக்கிய நாடுகள் சூழல் திட்டம்</ref> (UNEP) செயற்படுகின்றது. உலகிலுள்ள நூற்றுக்கு மேற்பட்ட நாடுகளில் இது தொடர்பான நிகழ்வுகள் நடைபெற்றாலும், ஒவ்வோர் ஆண்டிலும், முதன்மைக் கொண்டாட்டத்துக்கான இடமாக ஒரு இடம் தெரிவு செய்யப்படுவதும் வழக்கமாக உள்ளது.</p>
நோக்கம்
<p>சுற்றுச்சூழலின் முக்கியத்துவம் கடந்த சில பத்தாண்டுகளாகவே உலகம் முழுவதிலும் உணரப்படுகின்ற ஒன்றாக இருந்து வருகின்றது. மனித நடவடிக்கைகளால் சூழலில் ஏற்பட்டுவரும் விரும்பத் தகாத மாற்றங்களும், அதனால் ஏற்படுகின்ற பாதகமான விளைவுகளும், இது தொடர்பாக நடவடிக்கைகளை எடுக்கவேண்டிய கட்டாயத்தை ஏற்படுத்தியுள்ளன. உலக சூழல் தின நிகழ்வுகளின் முக்கியமான நோக்கம், உலகம் தழுவிய அளவில் சூழலின் முக்கியத்துவம் பற்றிய உணர்வை ஏற்படுத்துவதும், <ref target="https://ta.wikipedia.org/wiki/அரசியல்">அரசியல்</ref> மட்டத்தில் கவனத்தை ஈர்த்து, உரிய நடவடிக்கைகளை எடுப்பதற்குத் தூண்டுவதுமாகும்.</p>
<p>நீதியான, தாங்குநிலை சார்ந்த வளர்ச்சியை ஏற்படுத்துவதில் மக்கள் தங்கள் நேரடியான பங்களிப்பைச் செலுத்துவதற்கு அவர்களை ஊக்குவித்தல், சூழல் தொடர்பான விடயங்களில், மக்களுடைய மனப்போக்கில் மாற்றத்தை ஏற்படுத்துவதற்கு முக்கிய பங்காற்ற வேண்டிய பொறுப்பு சமுதாயங்களுக்கு உண்டு என்ற புரிந்துணர்வை உருவாக்குதல், பாதுகாப்பானதும்,வளமுள்ளதுமான எதிர்காலத்தை பல்வேறு நாடுகளிலும் வாழுகின்ற மக்கள் பெற்றுக்கொள்வதை உறுதி செய்வதற்காகக் கூட்டு முயற்சிகளில் ஈடுபடுவதை ஊக்குவித்தல் ஆகிய நடவடிக்கைகளை இந்த நிகழ்வுகள் அடிப்படையாகக் கொண்டுள்ளன.</p>
வரலாறு
<p>இது ஐநாவின் <ref target="https://ta.wikipedia.org/wiki/ஐக்கிய_நாடுகள்_பொதுச்_சபை">பொது அவையினால்</ref> 1972 ஆம் ஆண்டில்<ref target="https://ta.wikipedia.org/wiki/முதற்_பக்கம்#cite_note-UN_ARES2994XXVII_page1-1">[1]</ref>  மனித சூழலுக்கான ஐநா மாநாடு நடத்தப்பட்ட நாளில் ஏற்படுத்தப்பட்டது.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
உலகச் சுற்றுச்சூழல் நாள் நிகழ்ச்சிகள்
<p>பணியிடத்தில் ஆற்றல் பயன்பாட்டைக் குறைக்க தனி ஒவ்வொருவருக்கும் ஊக்கமூட்ட 2007இல் இருந்து சிங்கப்பூரில் சூழல் செயற்பாட்டு நாள் கொண்டாடப்பட்டு வருகிறது.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
<p>2015 சூன் 5ஆம் நாளன்று இந்தியப் பிரதமர் <ref target="https://ta.wikipedia.org/wiki/நரேந்திர_மோதி">நரேந்திர மோதி</ref> புதுதில்லி, பந்தயச் சாலை, 7ஆம் எண்ணிட்ட தம் இல்லத்தில் ஒரு மரக்கன்றை நட்டார்.<ref target="https://ta.wikipedia.org/wiki/முதற்_பக்கம்#cite_note-4">[4]</ref><ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
உலகச் சுற்றுச்சூழல் நாள் பாடல்

<p>"புவிப் பண்" அபே கே என்பவரால் எழுதப்பட்டு 2013 சூன் மாதத்தில் உலக சுற்றுச்சூழல் நாளை முன்னிட்டு இந்திய அமைச்சர்கள் <ref target="https://ta.wikipedia.org/wiki/கபில்_சிபல்">கபில் சிபல்</ref>, <ref target="https://ta.wikipedia.org/wiki/சசி_தரூர்">சசி தரூர்</ref> ஆகியோரால் புதுதில்லியில் வெளியிடப்பட்டது.<ref target="https://ta.wikipedia.org/wiki/முதற்_பக்கம்#cite_note-7">[7]</ref> ஐநா பொது அவையின் அலுவல் மொழிகளான அரபு, சீனம், ஆங்கிலம், பிரெஞ்சு, உருசியம், எசுப்பானியம் ஆகிய ஆறு மொழிகளில் புவியின் பாடல் வெளியிடப்பட்டுள்ளது.<ref target="https://ta.wikipedia.org/wiki/முதற்_பக்கம்#cite_note-8">[8]</ref> அவற்றைவிட இந்தி, நேபால மொழிகளிலும் வெளியிடப்பட்டுள்ளது.</p>
கருப்பொருள்கள்
<p>ஒவ்வோராண்டும் உலகச் சுற்றுச்சூழல் நாளுக்கும் ஒரு தனியான முழக்கத்தைத் தேர்ந்தெடுத்து கொண்டாடப்பட்டது.இந்த முழக்கங்களைப்போலவே ஒவ்வொரு நிகழ்ச்சிக்கும் ஒரு கருப்பொருளும் உண்டு.  2009-2015 வரை பரப்பிய கருப்பொருள்கள் கீழே தரப்பட்டுள்ளன.</p>
2015
<p>’ஏழு பில்லியன் கனவுகள்;ஒரே கோள்; விழிப்போடு நுகர்’.</p>
2014
<p>கருப்பொருள்:-'சிறு தீவுகளும் காலநிலை மாற்றமும்', 
முழக்கம்:-'குரலை உயர்த்து, கடல் மட்டத்தையல்ல.</p>
2013
<figure><caption>2011 சுற்றுச்சூழல் நாள்: <ref target="https://ta.wikipedia.org/wiki/பிரான்டென்போர்க்_வாயில்">பிரான்டென்போர்க் வாயில்</ref>.</caption></figure>
<figure><caption>2011: <ref target="https://ta.wikipedia.org/wiki/தோனெத்ஸ்க்">தோனெத்ஸ்க்</ref>, உக்ரைன்</caption></figure>
<figure><caption>2012: <ref target="https://ta.wikipedia.org/wiki/எத்தியோப்பியா">எத்தியோப்பியா</ref>, கோன்சோ நகரில் மரநாட்டு நிகழ்வு.</caption></figure>
<p>2013இன் கருப்பொருள் <hi rend="italic">சிந்தி. உண். சேமி.</hi><ref target="https://ta.wikipedia.org/wiki/முதற்_பக்கம்#cite_note-WED2013-9">[9]</ref></p>
<p>பரப்புரை ஒவ்வோராண்டும் பேரளவில் வீணாக்கப்படும் உணவுப் பொருள்களின்பால் கவனத்தைக் குவித்தது. இந்த உணவு சேமிக்கப்பட்டால்,ஏராளமானோர்க்கு உணவு வழங்கி கரிமக் கால்தடத்தையும் குறைக்கமுடியும். உணவுப் பொருளை விரயமாக்கும் வாழ்முறைமை உள்ள நாடுகளின்பால் குறிப்பான கவனம் திருப்பப்பட்டது. உலகளாவிய உணவு விளைச்சலால் சூழலின் மீது ஏற்படும் ஒட்டுமொத்தத் தாக்கத்தைக் குறைக்க மக்கள் உண்ண விரும்பும் உணவின் தேர்வை அறிவிக்கும் உரிமையைப் பெறவைக்கும் குறிக்கோளையும் முன்வைத்தது.<ref target="https://ta.wikipedia.org/wiki/முதற்_பக்கம்#cite_note-WED2013-9">[9]</ref></p>
2012
<p>2012 உலகச் சுற்றுச்சூழல் நாள் கருப்பொருள் <hi rend="italic">பசுமைப் பொருளாதாரம்: நீயும் உள்ளாயா?</hi><ref target="https://ta.wikipedia.org/wiki/முதற்_பக்கம்#cite_note-WED2012-10">[10]</ref></p>
<p>இந்த கருப்பொருள் மக்களை தம் செயல்பாடுகளையும் வாழ்க்கைப்பாணியையும் சீர்தூக்கிப் பார்த்து பசுமைப் பொருளாதாரத்தில் அவை எப்படி பொருந்துகின்றன எனக் கருதுமாறு கேட்டுக்கொள்ளச் செய்கிறது. இந்த ஆண்டின் விழாக்கலை விருந்தோம்பிய நாடு பிரேசில் அகும்.<ref target="https://ta.wikipedia.org/wiki/முதற்_பக்கம்#cite_note-WED2012-10">[10]</ref></p>
2011
<p>2011இன் கருப்பொருள் காடுகள்-உன் சேவையில் இயற்கை. கடற்கரைத் தூய்மிப்பு, கண்காட்சிகள், திரைப்பட விழாக்கள், சமுதாய நிகழ்ச்சிகள், மேடைஇசைக் கொண்டாட்டங்கள் என பல்லாயிரம் செயற்பாடுகள் உலகளாவிய நிலையில் மேற்கொள்ளப்பட்டன. இந்த ஆண்டின் நிகழ்ச்சியைப் பரந்து விரிந்த இந்தியா முன்னின்று நடத்தியது. <ref target="https://ta.wikipedia.org/wiki/உயிரியற்_பல்வகைமை">உயிரியற் பல்வகைமை</ref>.<ref target="https://ta.wikipedia.org/wiki/முதற்_பக்கம்#cite_note-11">[11]</ref></p>
2010
<p>'பல உயிரினங்கள்; ஒரேகோள்; ஒரே எதிகாலம்.', என்பதே 2010இன் கருப்பொருள்.</p>
<p>2010 உலக [[உயிர்ப்பன்மைய ஆண்டாகக் கொண்டாடப்பட்டது. சமுதாய நிகழ்ச்சிகள், மேடைஇசைக் கொண்டாட்டங்கள் என பல்லாயிரம் செயற்பாடுகள் உலகளாவிய நிலையில் மேற்கொள்ளப்பட்டன. இந்த ஆண்டின் நிகழ்ச்சியை <ref target="https://ta.wikipedia.org/wiki/ருவாண்டா">ருவாண்டா</ref> முன்னின்று நடத்தியது.<ref target="https://ta.wikipedia.org/wiki/முதற்_பக்கம்#cite_note-12">[12]</ref></p>
2009
<p>2009இன் உலகச் சுற்றுச்சூழல் நாளின் கருப்பொருள் || 'உன்கோள் உன்னைக் கேட்கிறது – காலநிலை மாற்றத்தை மாற்ற இணை ',  உலகச் சுற்றுச்சூழல் நாள் பாடலாக மைக்கேல் ஜாக்சனின் ’புவிப் பாடல்’ அறிவிக்கப்பட்ட்து. '.இது மெக்சிகோவில் நடத்தப்பட்டது..<ref target="https://ta.wikipedia.org/wiki/முதற்_பக்கம்#cite_note-13">[13]</ref></p>
விருந்தோம்பிய நகரங்கள்
<p>உலகச் சுற்றுச்சூழல் நாட்கள் உலகெங்கும் கீழ்வரும் நகரங்களில் தொடர்ந்து கொண்டாடப்பட்டன.:<ref target="https://ta.wikipedia.org/wiki/முதற்_பக்கம்#cite_note-14">[14]</ref></p>

மேலும் காண்க
<list type="unordered"><item><ref target="https://ta.wikipedia.org/wiki/புவி_நாள்">புவி நாள்</ref></item></list>


வெளி இணைப்புகள்

<list type="unordered"><item><ref target="http://www.unep.org/wed">UNEP, World Environment Day</ref> <ref target="https://web.archive.org/web/20160411175941/http://unep.org/wed/">பரணிடப்பட்டது</ref> 2016-04-11 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref>
<list type="unordered"><item><ref target="http://www.unep.org/wed/2005/english/">2005</ref> <ref target="https://web.archive.org/web/20110303011724/http://www.unep.org/wed/2005/english/">பரணிடப்பட்டது</ref> 2011-03-03 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref>, <ref target="http://www.unep.org/wed/2006/english/">2006</ref> <ref target="https://web.archive.org/web/20110303010017/http://www.unep.org/wed/2006/english/">பரணிடப்பட்டது</ref> 2011-03-03 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref>, <ref target="http://www.unep.org/wed/2007/english/">2007</ref> <ref target="https://web.archive.org/web/20130403035132/http://www.unep.org/wed/2007/english/">பரணிடப்பட்டது</ref> 2013-04-03 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref>, <ref target="http://www.unep.org/wed/2008/english/">2008</ref> <ref target="https://web.archive.org/web/20080606041920/http://www.unep.org/wed/2008/english/">பரணிடப்பட்டது</ref> 2008-06-06 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref>, <ref target="http://www.unep.org/wed/2009/english/">2009</ref> <ref target="https://web.archive.org/web/20090510161031/http://www.unep.org/wed/2009/english/">பரணிடப்பட்டது</ref> 2009-05-10 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref> / <ref target="http://www.unep.org/wed/2007/english/Previous_Themes/index.asp">Previous themes of World Environment Day</ref> <ref target="https://web.archive.org/web/20160304113530/http://www.unep.org/wed/2007/english/Previous_Themes/index.asp">பரணிடப்பட்டது</ref> 2016-03-04 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item></list></item>
<item><ref target="http://www.facebook.com/pages/World-Environment-Day-WED/183559845166">World Environment Day (WED) Grassroots Facebook Campaign</ref></item>
<item><ref target="http://www.chicagobotanic.org/wed">Chicago Botanic Garden, 2008 North American host city site</ref> <ref target="https://web.archive.org/web/20150528225432/http://www.chicagobotanic.org/wed">பரணிடப்பட்டது</ref> 2015-05-28 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item></list>
</text></body></html>