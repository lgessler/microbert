<html><body><text id="wikipedia_ta_wikipedia_org__516389.html" ns="0" revid="3148220" sourceurl="https://ta.wikipedia.org/wiki/2-%E0%AE%AA%E0%AF%81%E0%AE%B0%E0%AF%8B%E0%AE%AE%E0%AF%8B_%E0%AE%85%E0%AE%A9%E0%AE%BF%E0%AE%9A%E0%AF%8B%E0%AE%B2%E0%AF%8D" title="2-புரோமோ அனிசோல்" type="wikipedia">2-புரோமோ அனிசோல்
<p><hi rend="bold">2-புரோமோ அனிசோல்</hi> (<hi rend="italic">2-Bromoanisole</hi>) என்ற கரிமபுரோமைடு BrC6H4OCH3  என்ற <ref target="https://ta.wikipedia.org/wiki/மூலக்கூற்று_வாய்ப்பாடு">மூலக்கூற்று வாய்ப்பாட்டால்</ref> விவரிக்கப்படுகிறது. புரோமோ அனிசோல் சேர்மத்தின் மூன்று மாற்றியன்களில் ஒன்றான இச்சேர்மம் நிறமற்ற <ref target="https://ta.wikipedia.org/wiki/நீர்மம்">நீர்மமாகக்</ref> காணப்படுகிறது. 3-புரோமோ அனிசோல், 4-புரோமோ அனிசோல் என்பவை மற்ற இரண்டு மாற்றியன்களாகும். 
எக் வினைகள், புச்வால்ட்டு-ஆர்ட்விக் இணைப்பு வினைகள், சுசுகி இணைப்பு வினைகள், <ref target="https://ta.wikipedia.org/wiki/முதற்_பக்கம்#cite_note-1">[1]</ref> உல்மான் ஒடுக்க வினைகள் <ref target="https://ta.wikipedia.org/wiki/முதற்_பக்கம்#cite_note-2">[2]</ref>  உள்ளிட்ட <ref target="https://ta.wikipedia.org/wiki/உலோகம்">உலோக</ref> <ref target="https://ta.wikipedia.org/wiki/வினையூக்கி">வினையூக்கி</ref> இணைப்பு வினைகளில் இச்சேர்மம் ஒரு நிலையான இணைப்புப் பங்காளராகச்  செயல்படுகிறது. தொடர்புடைய கிரிக்னார்டு வினைப்பொருள் உடனடியாக உருவாகிறது. இது ஆர்த்தோ அனிசால்டிகைடு சேர்மம் தயாரிப்புக்கான ஒரு முன்னோடிச் சேர்மமாகும். <ref target="https://ta.wikipedia.org/wiki/முதற்_பக்கம்#cite_note-3">[3]</ref><ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
</text></body></html>