<html><body><text id="wikipedia_ta_wikipedia_org__250458.html" ns="0" revid="2746967" sourceurl="https://ta.wikipedia.org/wiki/%E0%AE%B5%E0%AE%A9%E0%AF%8D_%E0%AE%AE%E0%AE%BF%E0%AE%A9%E0%AF%8D%E0%AE%AA%E0%AE%95%E0%AF%81%E0%AE%B3%E0%AE%BF" title="வன் மின்பகுளி" type="wikipedia">வன் மின்பகுளி<p><hi rend="bold">வன் மின்பகுளி</hi> (<hi rend="italic">strong electrolyte</hi>) என்பது வேதிக் <ref target="https://ta.wikipedia.org/wiki/கரைசல்">கரைசலில்</ref> முற்றிலுமாக அல்லது கிட்டத்தட்ட முற்றிலுமாக <ref target="https://ta.wikipedia.org/wiki/அயனியாக்கம்">அயனியாக்கம்</ref> அல்லது பிரிகை அடையும் ஒரு வேதிப் பொருளைக் குறிக்கும் ஆகும். இந்த <ref target="https://ta.wikipedia.org/wiki/அயனி">அயனிகள்</ref> கரைசலில் நன்றாக <ref target="https://ta.wikipedia.org/wiki/மின்சாரம்">மின்சாரத்தைக்</ref> கடத்துகின்றன.</p>
<p>முதன் முதலில், நீர்மக் கரைசல் ஒன்றில் எந்தவேதிப்பொருள் நன்றாக மின்சாரத்தைக் கடத்துகிறதோ அப்பொருளே "வன் மின்பகுளி" என்று வரையறை செய்யப்பட்டது. ஓர் ’அயனி’ என்பதற்கான பொருள் விரிவடைந்து அதன் பண்புகள் பெரும் பிரிதலுக்கு உட்பட்டதால் தற்போதைய வரையறை நடைமுறையில் பதிலீடு செய்யப்பட்டது.</p>
<p>ஒரு வன் மின்பகுளியின் அடர் கரைசல், அதே வெப்பநிலையில் தூய்மையான நீரைக்காட்டிலும் குறைவான <ref target="https://ta.wikipedia.org/wiki/ஆவியழுத்தம்">ஆவியழுத்தம்</ref> பெற்றுள்ளது. வலிமையான அமிலங்கள், வலிமையான காரங்கள் மற்றும் கரையக்கூடிய அயனி உப்புகள் முதலியன வன் மின்பகுளிகளாகும். வலிமை குறைந்த <ref target="https://ta.wikipedia.org/wiki/அமிலம்">அமிலங்கள்</ref> மற்றும் <ref target="https://ta.wikipedia.org/wiki/காரம்_(வேதியியல்)">காரங்கள்</ref> குறை மின்பகுளிகளாகும்.</p>
வினைகளை எழுதுதல்
<p>வன் மின்பகுளியைப் பொறுத்தவரை வினையில் எழுதப்படும் ஒர் தனி அம்புக்குறி அயனியாக்க வினையானது முற்றிலுமாக ஒரே திசையில் நிகழ்கிறது என்பதைக் காட்டுகிறது. மாறாக, குறை மின்பகுளிகளில் பிரிகையானது ஒரே திசையில் நிகழாமல் கனிசமான அளவுக்கு அயனியாக்கமும் மறு பிணைப்பும் நிகழ்வதைக் குறிக்கும்<ref target="https://ta.wikipedia.org/wiki/முதற்_பக்கம்#cite_note-1">[1]</ref>.</p>
<hi rend="bold">வன் மின்பகுளி (நீரிய) ------&gt; நேர்மின் அயனி(நீரிய) + எதிர்மின் அயனி(நீரிய)</hi>
<p>உருகிய நிலையில் அல்லது நீர்த்த கரைசலில் மட்டும் வன் மின்பகுளிகள் மின்சாரத்தைக் கடத்தும். மேலும் அவை முற்றிலுமாக அயனியாக மாறுகின்றன.</p>
<p>கால்வானிக் மின்கலத்தில் மின்பகுளி வலிமையாக இருந்தால் உற்பத்தியாகும் மின்சாரமும் அதிகமாக இருக்கும்.</p>









இவற்றையும் காண்க
<list type="unordered"><item><ref target="https://ta.wikipedia.org/wiki/மின்பகுளி">மின்பகுளி</ref></item>
<item><ref target="https://ta.wikipedia.org/wiki/பிரிகை_மாறிலி">பிரிகை மாறிலி</ref></item></list>
</text></body></html>