<html><body><text id="wikipedia_ta_wikipedia_org__353575.html" ns="0" revid="3282431" sourceurl="https://ta.wikipedia.org/wiki/%E0%AE%9A%E0%AE%AE%E0%AF%8D%E0%AE%AA%E0%AE%BE%E0%AE%9C%E0%AE%BF" title="சம்பாஜி" type="wikipedia">சம்பாஜி<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_Royalty">வார்ப்புரு:Infobox Royalty</ref> with unknown parameter "inagesize" (this message is shown only in preview).
<figure><caption>துளாப்பூரில் சம்பாஜியின் சிலை</caption></figure>
<p><hi rend="bold">சத்திரபதி சம்பாஜி</hi> (Sambhaji) (1657 – 1689), <ref target="https://ta.wikipedia.org/wiki/மராத்தியப்_பேரரசு">மராத்தியப் பேரரசர்</ref> <ref target="https://ta.wikipedia.org/wiki/சிவாஜி_(பேரரசர்)">சிவாஜி</ref> – சாயிபாய் இணையரின் மூத்த மகன் ஆவார்.
9 ஆண்டுகள் மராத்தியப் பேரரசை ஆண்ட இவரை தில்லி <ref target="https://ta.wikipedia.org/wiki/முகலாயர்">முகலாயர்கள்</ref> சிறை பிடித்து, சித்திரவதை செய்து கொன்றனர்.<ref target="https://ta.wikipedia.org/wiki/முதற்_பக்கம்#cite_note-1">[1]</ref><ref target="https://ta.wikipedia.org/wiki/முதற்_பக்கம்#cite_note-sen2-2">[2]</ref> இவருக்குப் பின்னர் மராத்தியப் பேரரசராக இவரது  ஒன்று விட்ட தம்பி <ref target="https://ta.wikipedia.org/wiki/சத்திரபதி_இராஜாராம்">இராஜாராமும்</ref>, பின் சம்பாஜியின் மகன் <ref target="https://ta.wikipedia.org/wiki/சாகுஜி">சாகுஜி</ref> அரியணை ஏறினார்.</p>
இளமை
<p><ref target="https://ta.wikipedia.org/wiki/புனே">புனே</ref> அருகில் உள்ள புரந்தர் கோட்டையில் பிறந்த சம்பாஜி, தனது இரண்டாவது வயதில்  தாய் சாயிபாய் இறந்ததால், தந்தை வழி பாட்டியான <ref target="https://ta.wikipedia.org/wiki/ஜிஜாபாய்">ஜிஜாபாயின்</ref> பராமரிப்பில் வளர்ந்தவர். 11 சூன் 1665ல் சிவாஜிக்கும் – முகலாயர்களுக்கும் ஏற்பட்ட புரந்தர் உடன்படிக்கையின் படி, ஆம்பர் நாட்டு மன்னர் ஜெய்சிங்கின் <ref target="https://ta.wikipedia.org/wiki/ஆக்ரா">ஆக்ரா</ref> அரண்மனையில், ஒன்பது வயது சம்பாஜி பிணையாகத் தங்க வைக்கப்பட்டார்.</p>
<p>12 மே 1666ல் சிவாஜியும், சம்பாஜியும் தாங்களாகவே முன் வந்து <ref target="https://ta.wikipedia.org/wiki/ஆக்ரா">ஆக்ராவில்</ref> உள்ள <ref target="https://ta.wikipedia.org/wiki/அவுரங்கசீப்">அவுரங்கசீப்பின்</ref> அரசவைக்கு சென்றனர். அவுரங்கசீப் இருவரையும் 22 சூலை 1666ல் <ref target="https://ta.wikipedia.org/wiki/ஆக்ரா">ஆக்ரா</ref> சிறையில் அடைத்தார்.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
அரியணை ஏறுதல்
<p>ஏப்ரல், 1680 முதல் வாரத்தில் பேரரசர் சிவாஜி இறந்த போது, சம்பாஜி முகலாயர்களின் சிறையில் இருந்ததால், சிவாஜியின் இரண்டாம் மனைவியின் மூலமாக பிறந்த <ref target="https://ta.wikipedia.org/wiki/சத்திரபதி_இராஜாராம்">சத்திரபதி இராஜாராம்</ref> 21 ஏப்ரல் 1680ல் மராத்தியப் பேரரசராக <ref target="https://ta.wikipedia.org/wiki/பேஷ்வா">பேஷ்வாக்களால்</ref> அறிவிக்கப்பட்டார்.<ref target="https://ta.wikipedia.org/wiki/முதற்_பக்கம்#cite_note-4">[4]</ref>.
இதனை அறிந்த சம்பாஜி, தில்லி  மொகலாயர்களின் சிறையிலிருந்து தப்பி, <ref target="https://ta.wikipedia.org/wiki/ராய்கட்_கோட்டை">ராய்கட் கோட்டையை</ref> 20 சூலை 1680ல் கைப்பற்றினார். பின்னர் இராஜாராமை சிறைபிடித்து, தன்னை மராத்தியப் பேரரசராக அறிவித்துக் கொண்டார்.</p>
<p>சம்பாஜி  <ref target="https://ta.wikipedia.org/wiki/முகலாயர்">முகலாயர்கள்</ref>, <ref target="https://ta.wikipedia.org/wiki/தக்காண_சுல்தான்கள்">தக்காண சுல்தான்கள்</ref>, <ref target="https://ta.wikipedia.org/wiki/கிழக்கிந்திய_கம்பெனி">கிழக்கிந்திய நிறுவனம்</ref>, <ref target="https://ta.wikipedia.org/wiki/போர்த்துகேய_கிழக்கிந்தியக்_கம்பனி">போர்த்துகேய கிழக்கிந்தியக் நிறுவனம்</ref> மற்றும் <ref target="https://ta.wikipedia.org/wiki/மைசூர்_அரசு">மைசூர் அரசுகளுடன்</ref> தொடர்ந்து பிணக்குகள் கொண்டிருந்தார்.</p>
மறைவு
<p>1687ல் தில்லி முகலாயப் படைகளுக்கும், மாராத்தியப் படைக்களுக்கும் நடந்த போரில், சம்பாஜி முகலாயர்களால் சிறை பிடிக்கப்பட்டார். பின்னர் பிப்ரவரி 1689ல், சங்கமேஸ்வரர் எனுமிடத்தில் வைத்து, <ref target="https://ta.wikipedia.org/wiki/அவுரங்கசீப்">அவுரங்கசீப்</ref> படையினரால் சித்திரவதை செய்யப்பட்டு கொல்லப்பட்டார்.</p>
வாரிசுரிமைப் போர்
<p>சம்பாஜியின் மறைவிற்குப் பின் மீண்டும் மராத்தியப் பேரரசரான <ref target="https://ta.wikipedia.org/wiki/சத்திரபதி_இராஜாராம்">இராஜாராம்</ref>, தனது தலைநகரை <ref target="https://ta.wikipedia.org/wiki/செஞ்சி">செஞ்சிக்கு</ref> மாற்றிக் கொண்டார்.</p>
<p>சம்பாஜி இறந்த போது, அவரது ஏழு வயது மகன் <ref target="https://ta.wikipedia.org/wiki/சாகுஜி">சாகுஜி</ref> பதினெட்டு வயது வரை தில்லி முகலாயர்களின் சிறையில் பிப்ரவரி, 1689 முதல் <ref target="https://ta.wikipedia.org/wiki/அவுரங்கசீப்">அவுரங்கசீப்</ref>, 1707ல் இறக்கும் வரை இருந்தார். பின்னர் தில்லி பேரரசர் முகமது ஆசாம் ஷாவால் சிறையிலிருந்து விடுபட்ட சாகுஜி, தனது அத்தையும், <ref target="https://ta.wikipedia.org/wiki/சத்திரபதி_இராஜாராம்">இராஜாராமின்</ref> விதவை மனைவியான <ref target="https://ta.wikipedia.org/wiki/தாராபாய்">தாராபாயுடன்</ref> நடந்த சிறு போரில் வென்று <ref target="https://ta.wikipedia.org/wiki/சாகுஜி">சாகுஜி</ref> மராத்தியப் பேரரசின் சத்திரபதியாக பட்டம் சூட்டிக் கொண்டார்.</p>

இதனையும் காண்க
<list type="unordered"><item><ref target="https://ta.wikipedia.org/wiki/போன்சலே">போன்சலே</ref></item>
<item><ref target="https://ta.wikipedia.org/wiki/மராத்தியப்_பேரரசு">மராத்தியப் பேரரசு</ref></item>
<item><ref target="https://ta.wikipedia.org/wiki/மராத்திய_அரச_குலங்கள்_மற்றும்_அரசுகள்_பட்டியல்">மராத்திய அரச குலங்கள் மற்றும் அரசுகள் பட்டியல்</ref></item></list>


வெளி இணைப்புகள்
<list type="unordered"><item><ref target="http://old.thinnai.com/?p=21003263">சத்ரபதி சம்பாஜியின் கீழ் மராத்தாக்கள் (1680 - 1689)</ref></item>
<item><ref target="http://www.sambhajimaharaj.com/">www.sambhajimaharaj.com </ref></item>
<item><ref target="http://www.importantindia.com/7328/family-tree-of-shivaji-maharaj/">Family Tree of Shivaji Maharaj</ref> <ref target="https://web.archive.org/web/20170611162713/http://www.importantindia.com/7328/family-tree-of-shivaji-maharaj/">பரணிடப்பட்டது</ref> 2017-06-11 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item></list>
</text></body></html>