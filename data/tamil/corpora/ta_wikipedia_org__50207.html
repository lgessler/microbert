<html><body><text id="wikipedia_ta_wikipedia_org__50207.html" ns="0" revid="3228264" sourceurl="https://ta.wikipedia.org/wiki/%E0%AE%B5%E0%AE%BE%E0%AE%A9%E0%AF%8D_%E0%AE%9F%E0%AF%80%E0%AE%AE%E0%AE%A9%E0%AE%BF%E0%AE%A9%E0%AF%8D_%E0%AE%A8%E0%AE%BF%E0%AE%B2%E0%AE%AE%E0%AF%8D" title="வான் டீமனின் நிலம்" type="wikipedia">வான் டீமனின் நிலம்<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:தகவற்சட்டம்_தீவுகள்">வார்ப்புரு:தகவற்சட்டம் தீவுகள்</ref> with unknown parameter "area" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:தகவற்சட்டம்_தீவுகள்">வார்ப்புரு:தகவற்சட்டம் தீவுகள்</ref> with unknown parameter "elevation" (this message is shown only in preview).
<figure><caption>வான் டீமனின் நிலத்தில் ஆர்தர் துறை: ஆஸ்திரேலியாவில் குடியேற்றப்பட்ட குற்றவாளிகளின் பெரும் சிறைக்கூடம் அல்லது பாசறை</caption></figure>
<p><hi rend="bold">வான் டீமனின் நிலம்</hi> (<hi rend="italic">Van Diemen's Land</hi>) என்பது <ref target="https://ta.wikipedia.org/wiki/ஆஸ்திரேலியா">ஆஸ்திரேலியாவின்</ref> தற்போதைய மாநிலமான <ref target="https://ta.wikipedia.org/wiki/தாஸ்மானியா">தாஸ்மானியா</ref> தீவிற்கு ஆரம்பத்தில் <ref target="https://ta.wikipedia.org/wiki/ஐரோப்பா">ஐரோப்பியர்கள்</ref> வைத்த பெயராகும். <ref target="https://ta.wikipedia.org/wiki/நெதர்லாந்து">டச்சு</ref> நாடுகாண் பயணி <ref target="https://ta.wikipedia.org/wiki/ஏபல்_டாஸ்மான்">ஏபல் டாஸ்மான்</ref> தாஸ்மானியாவில் காலடி வைத்த முதலாவது ஐரோப்பியர் ஆவர். <ref target="https://ta.wikipedia.org/wiki/டச்சு_கிழக்கிந்தியக்_கம்பனி">டச்சு கிழக்கிந்தியக் கம்பனியின்</ref> ஆளுநரான <ref target="https://ta.wikipedia.org/wiki/அந்தனி_வான்_டீமன்">அந்தனி வான் டீமனின்</ref> நினைவாக டாஸ்மான் இத்தீவிற்கு "வான் டீமனின் நிலம்" எனப் பெயரிட்டார்.</p>
<p><ref target="https://ta.wikipedia.org/wiki/1803">1803</ref> இல் இத்தீவு <ref target="https://ta.wikipedia.org/wiki/பிரித்தானியா">பிரித்தானியரினால்</ref> குற்றவாளிகளின் குடியேற்றமாக மாற்றப்பட்ட போது இது பிரித்தானியக் குடியேற்ற நாடான  <ref target="https://ta.wikipedia.org/wiki/நியூ_சவுத்_வேல்ஸ்">நியூ சவுத் வேல்சின்</ref> பகுதியாக <hi rend="italic">வான் டீமனின் நிலம்</hi> என்ற பெயரில் இணைக்கப்பட்டது. <ref target="https://ta.wikipedia.org/wiki/1824">1824</ref> ஆம் ஆண்டில் இத்தீவு நியூ சவுத் வேல்சில் இருந்து பிரிக்கப்பட்டு தனியான குடியேற்றப் பிரதேசமாக மாற்றப்பட்டது. <ref target="https://ta.wikipedia.org/wiki/1856">1856</ref> ஆம் ஆண்டில் இப்பிரதேசம் சுயாட்சி கொண்ட தனியான நாடாளுமன்றதைக் கொண்ட நாடாக ஆக்கப்பட்டு அதற்கு <ref target="https://ta.wikipedia.org/wiki/தாஸ்மானியா">தாஸ்மானியா</ref> என்ற பெயரும் இடப்பட்டது.</p>
குற்றவாளிகளின் குடியேற்றப் பிரதேசம்
<p><ref target="https://ta.wikipedia.org/wiki/1830கள்">1830களில்</ref> இருந்து <ref target="https://ta.wikipedia.org/wiki/1853">1853</ref> ஆம் ஆண்டில் குற்றவாளிகள் அனுப்பப்படுவது நிறுத்தப்படும் வரையில் வான் டீமனின் நிலமே <ref target="https://ta.wikipedia.org/wiki/ஆஸ்திரேலியா">ஆஸ்திரேலியாவின்</ref> முக்கிய குடியேற்ற நாடாக இருந்தது. மொத்தமாக 75,000 குற்றவாளிகள் இத்தீவிற்கு அனுப்பப்பட்டனர். இது ஆஸ்திரேலியாவுக்கு அனுப்பப்பட்ட குற்றவாளிகளின் 40 விழுக்காடு ஆகும்.</p>
<p>ஆண் குற்றவாளிகள் பல்வேறு தொழில்களிலும் நியமிக்கப்பட்டனர். கடுமையான குற்றவாளிகள் <ref target="https://ta.wikipedia.org/wiki/டாஸ்மான்_தீபகற்பம்">டாஸ்மான் தீபகற்பத்தில்</ref> உள்ள சிறையில் (<ref target="https://ta.wikipedia.org/wiki/போர்ட்_ஆர்தர்">போர்ட் ஆர்தர்</ref>) வைக்கப்பட்டனர்.</p>
<p>பெண்கள் ஏனைய விடுதலை பெற்ற குடியேறிகளின் வீடுகளில் வேலைக்காக அனுப்பப்பட்டனர். அல்லது பெண்களுக்கான தொழிற்சாலைகளில் வேலைக்கு அமர்த்தப்பட்டனர். வான் டீமனின் நிலத்தில் மொத்தம் ஐந்து பெண்கள் தொழிற்சாலைகள் அமைக்கப்பட்டிருந்தன.</p>
<p>விடுதலை பெற்ற பலர் தீவை விட்டு விலகி <ref target="https://ta.wikipedia.org/wiki/விக்டோரியா_(ஆஸ்திரேலியா)">விக்டோரியாவில்</ref> குடியேறினர். இதனால் விக்டோரியாவில் ஏற்கனவே குடியேறியிருந்த குடியேற்றவாசிகளுக்கும் வான் டீமனில் இருந்து வந்தவர்களுக்கும் இடையில் அடிக்கடி கலகங்கள் ஏற்படலாயின.</p>
வெளி இணைப்புகள்
<list type="unordered"><item><ref target="http://www.foundingdocs.gov.au/item.asp?sdID=34">Constitution Act 1855, establishing an elected parliament in the colony</ref> <ref target="https://web.archive.org/web/20060220011421/http://www.foundingdocs.gov.au/item.asp?sdID=34">பரணிடப்பட்டது</ref> 2006-02-20 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item></list>
</text></body></html>