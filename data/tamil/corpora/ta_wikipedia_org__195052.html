<html><body><text id="wikipedia_ta_wikipedia_org__195052.html" ns="0" revid="3443710" sourceurl="https://ta.wikipedia.org/wiki/%E0%AE%B5%E0%AE%BF%E0%AE%A9%E0%AF%88%E0%AE%AF%E0%AE%BE%E0%AE%B2%E0%AE%A3%E0%AF%88%E0%AE%AF%E0%AF%81%E0%AE%AE%E0%AF%8D_%E0%AE%AA%E0%AF%86%E0%AE%AF%E0%AE%B0%E0%AF%8D" title="வினையாலணையும் பெயர்" type="wikipedia">வினையாலணையும் பெயர்
<p><hi rend="bold">வினையாலணையும் பெயர்</hi> என்பது தமிழில் உள்ள ஓர் இலக்கணத் தொடர். வினைமுற்றுகள் பெயராக மாறி நின்று மற்றொரு வினைமுற்றைக் கொண்டு முற்றுப்பெறுவது இது. </p>
<p><hi rend="bold">வந்தான்</hi> என்பது ஒரு வினைமுற்று.
<hi rend="bold">வந்தான்</hi> சென்றான் என்னும்போது வந்தான் என்பது வினையாலணையும் பெயர். இதில் வந்தான் என்னும் வினைமுற்றோடு பெயர் அணைந்துகொண்டு வந்தவன் ஒருவனை உணர்த்துவதைக் காணலாம். </p>
<p>இந்த வினையாலணையும் பெயர் </p>
வந்தானைக் கண்டான்.
வந்தானால் சாய்ந்தான்
வந்தானுக்குக் கொடு
வந்தானிடமிருந்து போனான்
வந்தானது உயரம்
வந்தானிடம் கோல் உள்ளது
வந்தானே நில்
<p>என்றெல்லாம் பிற வேற்றுமை உருபுகள் கொண்டும் வரும். </p>
வினையாலணையும் பெயர் மூன்று வகைப்படும்.
தெரிநிலை வினையாலணையும் பெயர்
<p>காலம் காட்டும் - திட்டியவனை அடித்தேன்</p>
குறிப்பு வினையாலணையும் பெயர்
<p>உயர்ந்தவரைப் போற்றுவர்</p>
எதிர்மறை வினையாலணையும் பெயர்
<p>செல்லாதவனுக்கு செல்வாக்கில்லை.</p>
<list type="unordered"><item>குறிப்பு</item></list>
<p><hi rend="bold">வந்தான்</hi> என்னும் சொல் தனிச்சொல்லாக நிற்கும்போது அதனை வினைமுற்று எனவே கொள்ளவேண்டும். <hi rend="bold">வந்தான்</hi> கண்டான் - எனத் தெரிநிலை வினைமுற்றைக் கொண்டோ, <hi rend="bold">வந்தான்</hi> நல்லன் - எனக் குறிப்பு வினைமுற்றைக் கொண்டோ முடியும்போதுதான் 'வந்தான்' என்பதனை வினையாலணையும் பெயர் எனக் கொள்ள வேண்டும்.</p>
</text></body></html>