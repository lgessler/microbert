<html><body><text id="wikipedia_ta_wikipedia_org__493640.html" ns="0" revid="3012961" sourceurl="https://ta.wikipedia.org/wiki/%E0%AE%85%E0%AE%A9%E0%AE%A9%E0%AF%8D%E0%AE%AF%E0%AE%BE_%E0%AE%AA%E0%AE%BE%E0%AE%A3%E0%AF%8D%E0%AE%9F%E0%AF%87" title="அனன்யா பாண்டே" type="wikipedia">அனன்யா பாண்டே
<p><hi rend="bold">அனன்யா பாண்டே</hi> <hi rend="italic">(Ananya Panday)</hi> (பிறப்பு 30 அக்டோபர் 1998) <ref target="https://ta.wikipedia.org/wiki/பாலிவுட்">இந்தித்திரைப்படங்களில்</ref> பணிபுரியும் ஒரு இந்திய நடிகை ஆவார். நடிகர் சங்கி பாண்டேயின் மகளான, இவர் 2019 ஆம் ஆண்டில் வெளியான காதல் திரைப்படமான <hi rend="italic">ஸ்டூடன்ட் ஆஃப் தி இயர் 2</hi> மற்றும் நகைச்சுவைப் படமான <hi rend="italic">பதி பத்னி அவுர் வோ</hi> ஆகியவற்றில் முன்னணி கதாபாத்திரங்களில் நடித்துள்ளார். <hi rend="italic">ஸ்டூடன்ட் ஆஃப் தி இயர் 2</hi>  படத்திற்காக, இவர் சிறந்த பெண் அறிமுகத்திற்கான பிலிம்பேர் விருதை பெற்றார். </p>
ஆரம்ப கால வாழ்க்கை
<p>இவர், 30 அக்டோபர் 1998 இல் நடிகர் சங்கி பாண்டேவுக்கு மகளாகப் பிறந்தார்.    இவர் 2017 இல் திருபாய் அம்பானி சர்வதேச பள்ளியில் பட்டம் பெற்றார். <ref target="https://ta.wikipedia.org/wiki/முதற்_பக்கம்#cite_note-1">[1]</ref> இவர், 2017 இல் <ref target="https://ta.wikipedia.org/wiki/பாரிஸ்">பாரிஸில்</ref> நடந்த வேனிட்டி ஃபேரின் லு பால் டெஸ் டெபுடான்டெஸ் என்ற நிகழ்வில் பங்கேற்றார் <ref target="https://ta.wikipedia.org/wiki/முதற்_பக்கம்#cite_note-2">[2]</ref> <ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
நடிப்பு வாழ்க்கை
<p><hi rend="italic">தர்மா புரொடக்சன்ஸ்</hi> தயாரிப்பில் <ref target="https://ta.wikipedia.org/wiki/டைகர்_ஷெராப்">டைகர் செராப்</ref> மற்றும் தாரா சுதாரியா ஆகியோருடன் இணைந்து நடித்த காதல் படமான <hi rend="italic">ஸ்டூடன்ட் ஆஃப் தி இயர் 2</hi> மூலம் 2019 ஆம் ஆண்டில் இவர் தனது நடிப்பில் அறிமுகமானார். <ref target="https://ta.wikipedia.org/wiki/முதற்_பக்கம்#cite_note-4">[4]</ref> <ref target="https://ta.wikipedia.org/wiki/முதற்_பக்கம்#cite_note-5">[5]</ref> இந்த படம் திரையரங்க வசூலில் சிறப்பாக செயல்பட்டது. <ref target="https://ta.wikipedia.org/wiki/முதற்_பக்கம்#cite_note-6">[6]</ref> இவர் அடுத்ததாக <hi rend="italic">பதி பத்னி அவுர் வோ</hi>(2019) என்றப் படத்தில் நடித்தார். <ref target="https://ta.wikipedia.org/wiki/கார்த்திக்_ஆர்யன்">கார்த்திக் ஆரியன்</ref> மற்றும் பூமி பெட்னேகர் ஆகியோரின் நடிப்பில் 1978 ஆம் ஆண்டில் இதே பெயரில் வெளியான  படத்தின் மறு ஆக்கமாகும் .   </p>
<p>பாண்டே அடுத்ததாக இஷான் கத்தாருடன் இணைந்து நடித்த <hi rend="italic">காலி பீலி</hi> என்ற அதிரடிப் படத்திலும், ஷாகுன் பாத்ராவின் இன்னும் பெயரிடப்படாத காதல் நாடகத்திலும், <ref target="https://ta.wikipedia.org/wiki/தீபிகா_படுகோண்">தீபிகா படுகோனே</ref> மற்றும் சித்தாந்த் சதுர்வேதி ஆகியோருடன் நடிக்கிறார். <ref target="https://ta.wikipedia.org/wiki/பூரி_ஜெகன்நாத்">பூரி ஜெகன்நாத்தின்</ref> இன்னும் பெயரிடப்படாத பன்மொழி படத்திற்காக <ref target="https://ta.wikipedia.org/wiki/விஜய்_தேவரகொண்டா">விஜய் தேவரகொண்டாவுடன்</ref> இவர் நடிக்க இருக்கிறார். <ref target="https://ta.wikipedia.org/wiki/முதற்_பக்கம்#cite_note-vd-7">[7]</ref></p>
மற்றப் பணிகள்
<figure><caption> 2019 இல் அனன்யா </caption></figure>
<p>சமூக ஊடக கொடுமைப்படுத்துதல் குறித்த விழிப்புணர்வை ஏற்படுத்துவதற்கும், எதிர்மறையைத் தடுப்பதற்கும், நேர்மறையான சமூகத்தை உருவாக்குவதற்கும் 2019 ஆம் ஆண்டில் இவர் <hi rend="italic">சோ பாசிட்டிவ்</hi> என்ற முயற்சியைத் தொடங்கினார். <ref target="https://ta.wikipedia.org/wiki/முதற்_பக்கம்#cite_note-8">[8]</ref> 2019 <hi rend="italic">எகனாமிக் டைம்ஸ்</hi> விருதுகளில், இந்த திட்டத்திற்கான ஆண்டின் முன்முயற்சி என்று பெயரிடப்பட்டது. <ref target="https://ta.wikipedia.org/wiki/முதற்_பக்கம்#cite_note-9">[9]</ref></p>


வெளி இணைப்புகள்

<list type="unordered"><item><ref target="https://ta.wikipedia.org/wiki/ஐ.எம்.டி.பி_இணையத்தளம்">ஐ.எம்.டி.பி இணையத்தளத்தில்</ref><ref target="http://www.imdb.com/Name?%E0%AE%AE%E0%AF%81%E0%AE%A4%E0%AE%B1%E0%AF%8D+%E0%AE%AA%E0%AE%95%E0%AF%8D%E0%AE%95%E0%AE%AE%E0%AF%8D/">முதற் பக்கம்</ref></item></list>
</text></body></html>