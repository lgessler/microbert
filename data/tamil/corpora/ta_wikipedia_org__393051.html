<html><body><text id="wikipedia_ta_wikipedia_org__393051.html" ns="0" revid="3333756" sourceurl="https://ta.wikipedia.org/wiki/%E0%AE%89%E0%AE%A4%E0%AF%8D%E0%AE%A4%E0%AE%B0%E0%AE%95%E0%AF%8B%E0%AE%9A%E0%AE%AE%E0%AE%99%E0%AF%8D%E0%AE%95%E0%AF%88" title="உத்தரகோசமங்கை" type="wikipedia">உத்தரகோசமங்கை
<p><hi rend="bold">திருஉத்திரகோசமங்கை மங்களநாதசுவாமி கோயில்</hi> அல்லது <hi rend="bold">உத்திரகோசமங்கை மங்களநாதசுவாமி கோயில்</hi> என்பது  <ref target="https://ta.wikipedia.org/wiki/தமிழ்நாடு">தமிழ்நாட்டில்</ref> <ref target="https://ta.wikipedia.org/wiki/இராமநாதபுரம்_மாவட்டம்">இராமநாதபுரம் மாவட்டம்</ref>, உத்தரகோசமங்கை என்னும் ஊரில் அமைந்துள்ள <ref target="https://ta.wikipedia.org/wiki/சிவன்">சிவன்</ref> கோயிலாகும்.<ref target="https://ta.wikipedia.org/wiki/முதற்_பக்கம்#cite_note-form1-1">[1]</ref> இங்கு மங்களேசுவரி சமேத மங்களேசுவரர் <ref target="https://ta.wikipedia.org/wiki/சிவன்">சிவன்</ref> கோவில் எனும் பிரபலமான இந்து கோவில் உள்ளது. ஐந்தரை அடி உயரம் - முழுவதும் விலை மதிப்பிட முடியாத <ref target="https://ta.wikipedia.org/wiki/மரகதம்">மரகதத்</ref> திருமேனி. <ref target="https://ta.wikipedia.org/wiki/நடராசர்">நடராசர்</ref> ஆண்டு முழுவதும் சந்தனக் காப்பில் காட்சியளிக்கிறார்.
<ref target="https://ta.wikipedia.org/wiki/முதற்_பக்கம்#cite_note-2">[2]</ref>
<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
அமைவிடம்
<p>மதுரை - இராமநாதபுரம் தேசிய நெடுஞ்சாலையில்; பரமக்குடி, சத்திரக்குடி முதலியவற்றைத் தாண்டி, இராமநாதபுரத்திற்கு 10 கி.மீ. முன்பாகவே, வலப்புறமாக பிரிந்து செல்லும் தூத்துக்குடி - திருச்செந்தூர் சாலையில் சென்று, இவ்வூரை அடையலாம்.</p>
<p>
<ref target="https://ta.wikipedia.org/wiki/விக்கிமேப்பியா">விக்கிமேப்பியா</ref> <ref target="http://wikimapia.org/#lat=9.3160469&amp;lon=78.7380454&amp;z=19&amp;l=0&amp;m=b&amp;v=8">இணையதள வரைபடம்</ref></p>
<list type="unordered"><item><ref target="https://ta.wikipedia.org/wiki/மதுரை">மதுரை</ref>-<ref target="https://ta.wikipedia.org/wiki/மண்டபம்">மண்டபம்</ref> சாலையில் <ref target="https://ta.wikipedia.org/wiki/இராமநாதபுரம்">இராமநாதபுரத்திலிருந்து</ref> மேற்கே 10 கி.மீ,</item></list>
<list type="unordered"><item><ref target="https://ta.wikipedia.org/wiki/பரமக்குடி">பரமக்குடியிலிருந்து</ref> கிழக்கே 32 கி.மீ</item></list>
சிறப்பு
<p>இவ்வூர்க் கோயிலிலுள்ள சிவபெருமானைத் <ref target="https://ta.wikipedia.org/wiki/திருவாசகம்">திருவாசகம்</ref> 38 இடங்களில் குறிப்பிட்டு <ref target="https://ta.wikipedia.org/wiki/திருவாசகத்_திருத்தலங்கள்">திருவாசகத் திருத்தலங்களில்</ref> ஒன்று என்ற பெருமையினைக் கொண்டது.<ref target="https://ta.wikipedia.org/wiki/முதற்_பக்கம்#cite_note-4">[4]</ref> தேவாரப் பாடல்கள் இதனைப் பாடவில்லை.</p>
<p>இக்கோயிலின் தலமரம் இலந்தை. ‘இலவந்திகை’ என்னும் சொல்லே மருவி ‘இலந்தை’ எனக் கருதுகின்றனர். இதனால் சங்ககால ‘<ref target="https://ta.wikipedia.org/wiki/இலவந்திகைப்பள்ளி">இலவந்திகைப்பள்ளி</ref>’ இக்கால உத்தரகோசமங்கை எனக் கருதுகின்றனர். </p>
<p>இவ்வூர் சிவனுக்கு வழிபாட்டுக்கு உரியதல்லாமல் போன <ref target="https://ta.wikipedia.org/wiki/தாழம்பூ">தாழம்பூவும்</ref> சாத்தப்படுகிறது. <ref target="https://ta.wikipedia.org/wiki/மண்டோதரி">மண்டோதரி</ref> இவ்வூர் இறைவனை வழிபட்டு <ref target="https://ta.wikipedia.org/wiki/இராவணன்">இராவணனைக்</ref> கணவனாகப் பெற்றதாக ஒரு கதை உண்டு.</p>

கோயில் அமைப்பு
<p>இக்கோயிலில் மங்களநாதர் சுவாமி, மங்களேஸ்வரி அம்மன் சன்னதிகளும், நடராஜர், சுயம்புலிங்கம், பைரவர், தட்சிணாமூர்த்தி, பைரவர், சண்டிகேஸ்வரர், பாலபைரவர் உபசன்னதிகளும் உள்ளன. இங்குக் கோயில் குளம் உள்ளது. இக்கோயிலில் ஏழு நிலை கொண்ட ராஜகோபுரம் உட்பட மொத்தம் ஐந்து கோபுரங்கள் உள்ளன. உட்பிரகாரம் நுழையும் பொழுது அழகிய வேலைப்பாடுகளுடன் காணப்படும் யாழிகளில் இரண்டு <ref target="https://ta.wikipedia.org/wiki/யாளி">யாளிகள்</ref> வாயில் கல்லால் ஆன பந்தைக் கொண்டுள்ளது. கையை நுழைத்து, இந்தப் பந்தை நகர்த்த முடியும். </p>
<figure><caption>வாயில் கல்பந்துடன் யாளி</caption></figure><p> இக்கோயில் முதன்மைத் திருக்கோயில் என்ற வகைப்பாட்டில் <ref target="https://ta.wikipedia.org/wiki/இந்து_சமய_அறநிலையத்_துறை">இந்து அறநிலையத்துறையின்</ref> கட்டுப்பாட்டில் உள்ளது. பரம்பரை அறங்காவலர்களால் நிர்வகிக்கப்படுகிறது.<ref target="https://ta.wikipedia.org/wiki/முதற்_பக்கம்#cite_note-form2-5">[5]</ref></p>
பூசைகள்
<p>இக்கோயிலில் <ref target="https://ta.wikipedia.org/wiki/காரணாகமம்">காரணாகம</ref> முறைப்படி வழிபாடு நடக்கிறது.<ref target="https://ta.wikipedia.org/wiki/முதற்_பக்கம்#cite_note-form1-1">[1]</ref> சித்திரை, மார்கழி மாதம் 8ம் நாள் திருக்கல்யாணம், 9ம் நாள் தேர்விழா, மார்கழி மாதம் ஆருத்ரா தரிசனம் (திருவாதிரை) முக்கிய திருவிழாவாக நடைபெறுகிறது. மார்கழித் திருவாதிரையில் அன்று ஒரு நாள் மட்டுமே <ref target="https://ta.wikipedia.org/wiki/நடராசர்">நடராசருக்கு</ref> சந்தனக்காப்பு முழுவதும் களையப்பட்டு, இரவு அபிசேகங்கள் நடைபெறுகின்றன. சித்திரை மாதம் சித்திரை தேரோட்டம் தேரோட்டம் நடைபெறுகிறது. இலலை திருவிழாவாக நடைபெறுகிறது.  <ref target="https://ta.wikipedia.org/wiki/காரணாகமம்">காரணாகம</ref> முறைப்படி வழிபாடு நடத்தபடுகிறது.
இந்த ஆலயம் தினமும் காலை 6 மணி முதல் பகல் 12 மணி வரையும், மாலை 4 மணி முதல் இரவு 8 மணி வரையும் பக்தர்கள் தரிசனம் செய்வதற்காக திறந்திருக்கும்.</p>



வெளியிணைப்புகள்
<list type="unordered"><item><ref target="https://ta.wikisource.org/wiki/வேங்கடம்%20முதல்%20குமரி%20வரை%204/010-032">வேங்கடம் முதல் குமரி வரை 4/உத்தர கோச மங்கைக்கு அரசு</ref></item>
<item><ref target="http://chennaitian.blogspot.in/2011/07/uttarakosa-mangai-emerald-shiva.html">கோயில் தகவல்கள்</ref></item></list>
</text></body></html>