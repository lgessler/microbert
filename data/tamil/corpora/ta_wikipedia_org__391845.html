<html><body><text id="wikipedia_ta_wikipedia_org__391845.html" ns="0" revid="3266356" sourceurl="https://ta.wikipedia.org/wiki/%E0%AE%9A%E0%AE%BF%E0%AE%95%E0%AF%8D%E0%AE%95%E0%AE%BF%E0%AE%AE%E0%AF%8D_%E0%AE%87%E0%AE%B0%E0%AE%BE%E0%AE%9A%E0%AF%8D%E0%AE%9A%E0%AE%BF%E0%AE%AF%E0%AE%AE%E0%AF%8D" title="சிக்கிம் இராச்சியம்" type="wikipedia">சிக்கிம் இராச்சியம்<p>

[[Category:ஆசியாவின் முன்னாள் நாடுகள்|<ref target="https://ta.wikipedia.org/wiki/சிக்கிம்">சிக்கிம்</ref>, 1642]]</p>
<p><hi rend="bold">சிக்கிம் இராச்சியம்</hi> (<hi rend="bold">Kingdom of Sikkim</hi>), கிழக்கு <ref target="https://ta.wikipedia.org/wiki/இமயமலை">இமயமலை</ref> பகுதியில் அமைந்த இவ்விராச்சியத்தை, <ref target="https://ta.wikipedia.org/wiki/திபெத்">திபெத்தின்</ref>  சோக்கியால் குலத்தின் நம்கியால் வம்ச  <ref target="https://ta.wikipedia.org/wiki/முடியாட்சி">மன்னர்களால்</ref> பரம்பரையாக கிபி 1642 முதல் 16 மே 1975 முடிய ஆளப்பட்டது.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
வரலாறு
நேபாளிகளின் ஆதிக்கம்
<p><ref target="https://ta.wikipedia.org/wiki/ஷா_வம்சம்">ஷா வம்சத்தின்</ref> <ref target="https://ta.wikipedia.org/wiki/நேபாள_இராச்சியம்">நேபாள இராச்சியத்தின்</ref> <ref target="https://ta.wikipedia.org/wiki/நேபாள_மன்னர்கள்">நேபாள மன்னர்கள்</ref>, சிக்கிம் இராச்சியத்தை கைப்பற்றி 1775 முதல் 1815 முடிய நாற்பது ஆண்டுகள் ஆண்டனர். கிபி 1814 - 1846ல் நடைபெற்ற  <ref target="https://ta.wikipedia.org/wiki/ஆங்கிலேய-நேபாளப்_போர்">ஆங்கிலேய-நேபாளப் போரின்</ref> முடிவில் ஏற்பட்ட சுகௌலி உடன்படிக்கையின் படி, நேபாள இராச்சிய மன்னர், தான் கைப்பற்றிருந்த சிக்கிம் இராச்சியத்தை <ref target="https://ta.wikipedia.org/wiki/இந்தியாவில்_கம்பெனி_ஆட்சி">கிழக்கிந்தியக் கம்பெனி ஆட்சியினருக்கு</ref> விட்டுக் கொடுத்தார்.<ref target="https://ta.wikipedia.org/wiki/முதற்_பக்கம்#cite_note-nepalarmytwo-4">[4]</ref></p>
பிரித்தானிய மற்றும் இந்தியாவின் காப்பரசாக சிக்கிம் இராச்சியம்
<p>1861ல் சிக்கிம் மன்னருக்கும், ஆங்கிலேயர்களுக்கும் ஏற்பட்ட தும்லோங் உடன்படிக்கையின் படி, சிக்கிம் இராச்சியம், <ref target="https://ta.wikipedia.org/wiki/இந்தியாவில்_கம்பெனி_ஆட்சி">ஆங்கிலேயர்களின்</ref> காப்பரசாக 1861 முதல்  1947 முடிய செயல்பட்டது. பின்னர் தன்னாட்சி உரிமையுடன் ஆண்ட சிக்கிம் இராச்சியம், 1950 முதல் <ref target="https://ta.wikipedia.org/wiki/இந்தியா">இந்தியாவின்</ref> காப்பரசாக விளங்கியது.<ref target="https://ta.wikipedia.org/wiki/முதற்_பக்கம்#cite_note-nikkei-5">[5]</ref></p>
இந்தியாவுடன் இணைத்தல்
<p>1975 இல், சிக்கிமில் உள்ள நேபாள இந்துக்களுக்கு எதிராக இனப் பாகுபாடு காட்டப்படுவதாக குற்றச்சாட்டுகள் எழுப்பப்பட்டன இதைத் தொடர்ந்து சிக்கிம் மன்னருக்கு எதிராக நேபாள மக்கள் கோபமுற்றனர்.<ref target="https://ta.wikipedia.org/wiki/முதற்_பக்கம்#cite_note-6">[6]</ref><ref target="https://ta.wikipedia.org/wiki/முதற்_பக்கம்#cite_note-7">[7]</ref> அவர்களது தூண்டுதலால், <ref target="https://ta.wikipedia.org/wiki/இந்தியத்_தரைப்படை">இந்தியத் தரைப்படை</ref> <ref target="https://ta.wikipedia.org/wiki/கேங்டாக்">காங்டாக்கிற்குள்</ref> நுழைந்தது.   <ref target="https://ta.wikipedia.org/wiki/தி_ஸ்டேட்ஸ்மேன்">தி ஸ்டேட்ஸ்மேன்</ref> பத்திரிக்கையில் சுனந்த கே. தத்தா ரேயின் கூற்றுப்படி, அரண்மனை காவலர்களைக் கொன்ற இந்திய இராணுவம் 1975 ஏப்ரலில் அரண்மனையை சூழ்ந்தது.<ref target="https://ta.wikipedia.org/wiki/முதற்_பக்கம்#cite_note-nikkei-5">[5]</ref></p>
<p>மன்னராட்சியின் ஆதரவாளர்கள் நிராயுதபாணியாக்கப்பட்ட பிறகு, முடியாட்சி தேவையா என்பது குறித்து வாக்கெடுப்பு நடத்தப்பட்டது, அதில் சிக்கிம் மக்கள் மன்னராட்சியை அகற்றுவதற்கு ஆதரவாக வாக்களித்தனர், இதைத் தொடர்ந்து காக்கி லீந்தப் தோர்ஜி தலைமையிலான சிக்கிமின் புதிய பாராளுமன்றத்தின் கோரிக்கைப்படி சிக்கிமை இந்தியாவின் ஒரு மாநிலமாக இந்திய அரசாங்கத்தால் உடனடியாக இணைத்துக்கொள்ளப்பட்டது.<ref target="https://ta.wikipedia.org/wiki/முதற்_பக்கம்#cite_note-nikkei-5">[5]</ref><ref target="https://ta.wikipedia.org/wiki/முதற்_பக்கம்#cite_note-8">[8]</ref></p>
பண்பாட்டு மற்றும் சமயம்
<p>சிக்கிம் இராச்சியத்தின் முதல் மன்னர் <ref target="https://ta.wikipedia.org/wiki/திபெத்">திபெத்திலிருந்து</ref> வந்ததால், பண்பாடு மற்றும் மத விடயங்களில் சிக்கிம் இராச்சிய மக்கள், <ref target="https://ta.wikipedia.org/wiki/திபெத்">திபெத்திய</ref> முறையை பயில்கின்றனர். <ref target="https://ta.wikipedia.org/wiki/நேபாளம்">நேபாள</ref> இன மக்கள் சிக்கிமில் அதிகம் வாழ்வதால்,  இந்து பண்பாடும் பயிலப்படுகிறது.</p>
சிக்கிம் இராச்சிய மன்னர்கள் 1642–1975
<p>சிக்கிம் இராச்சியத்தை 1642 முதல் 1975 முடிய ஆண்ட <ref target="https://ta.wikipedia.org/wiki/அரசன்">சோக்கியால்கள்</ref>:</p>

இதனையும் காண்க
<list type="unordered"><item><ref target="https://ta.wikipedia.org/wiki/சிக்கிமின்_வரலாறு">சிக்கிமின் வரலாறு</ref></item>
<item><ref target="https://ta.wikipedia.org/wiki/சிக்கிம்">சிக்கிம்</ref></item></list>


ஆதார நூற்பட்டியல்
<list type="unordered"><item>Hiltz, Jackie (2003), <ref target="https://www.repository.cam.ac.uk/bitstream/handle/1810/243140/bot_2003_02_04.pdf?sequence=1">"Constructing Sikkimese National Identity in the 1960s and 1970s"</ref> (PDF), <hi rend="italic">Bulletin of Tibetology</hi></item>
<item>Rai, Rajiv (2015), <ref target="https://books.google.com/books?id=mstdCgAAQBAJ"><hi rend="italic">The State in the Colonial Periphery: A Study on Sikkims Relation with Great Britain</hi></ref>, Partridge Publishing India, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-1-4828-4871-7">978-1-4828-4871-7</ref></item>
<item>Rose, Leo E. (Spring 1969), "India and Sikkim: Redefining the Relationship", <hi rend="italic">Pacific Affairs</hi>, <hi rend="bold">42</hi> (1): 32–46, <ref target="https://ta.wikipedia.org/wiki/JSTOR">JSTOR</ref><ref target="//www.jstor.org/stable/2754861">2754861</ref></item>
<item>Rose, Leo E. (1971), <ref target="https://books.google.com/books?id=v07Vo3vAaKwC"><hi rend="italic">Nepal – Strategy for Survival</hi></ref>, University of California Press, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-0-520-01643-9">978-0-520-01643-9</ref></item>
<item>Singh, Amar Kaur Jasbir (1988), <ref target="https://books.google.com/books?id=4dq1AAAAIAAJ"><hi rend="italic">Himalayan triangle: a historical survey of British India's relations with Tibet, Sikkim, and Bhutan, 1765-1950</hi></ref>, British Library</item>
<item>Sharma, Suresh Kant; Sharma, Usha (2005), <ref target="https://books.google.com/books?id=kBk3xBjSRbsC&amp;pg=PA117"><hi rend="italic">Discovery of North-East India: Geography, History, Culture, Religion, Politics, Sociology, Science, Education and Economy. Sikkim. Volume ten</hi></ref>, Mittal Publications, pp.117–, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-81-8324-044-4">978-81-8324-044-4</ref></item></list>
வெளி இணைப்புகள்
<list type="unordered"><item><ref target="http://sikkim.nic.in/sws/glim_mon.htm">"Buddhist Monasteries of Sikkim"</ref> <ref target="https://web.archive.org/web/20100828072311/http://sikkim.nic.in/sws/glim_mon.htm">பரணிடப்பட்டது</ref> 2010-08-28 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref>. Sikkim.nic.in.</item>
<item><ref target="http://www.gluckman.com/Sikkim.htm">Climbing the clouds to Sikkim</ref></item>
<item><ref target="http://www.sikkim-culture.gov.in/Kings%20of%20Sikkim/Kings%20of%20Sikkim.aspx">Kings Of Sikkim</ref> <ref target="https://web.archive.org/web/20101027093510/http://www.sikkim-culture.gov.in/Kings%20of%20Sikkim/Kings%20of%20Sikkim.aspx">பரணிடப்பட்டது</ref> 2010-10-27 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.thehindu.com/opinion/op-ed/the-sikkim-saga-through-an-american-lens/article4617433.ece">The Sikkim saga, through an American lens</ref></item>
<item><ref target="https://www.youtube.com/watch?v=b9rZQPkCqjQ">Sikkim kingdom 1962 - 1967.The last flag of independent Sikkim - Youtube</ref></item></list>
</text></body></html>