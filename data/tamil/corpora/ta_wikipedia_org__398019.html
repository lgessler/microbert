<html><body><text id="wikipedia_ta_wikipedia_org__398019.html" ns="0" revid="3252568" sourceurl="https://ta.wikipedia.org/wiki/%E0%AE%AA%E0%AF%8A%E0%AE%A4%E0%AF%81%E0%AE%A4%E0%AF%8D%E0%AE%A4%E0%AF%81%E0%AE%B1%E0%AF%88_%E0%AE%A8%E0%AE%BF%E0%AE%B1%E0%AF%81%E0%AE%B5%E0%AE%A9%E0%AE%99%E0%AF%8D%E0%AE%95%E0%AE%B3%E0%AF%8D,_%E0%AE%87%E0%AE%A8%E0%AF%8D%E0%AE%A4%E0%AE%BF%E0%AE%AF%E0%AE%BE" title="பொதுத்துறை நிறுவனங்கள், இந்தியா" type="wikipedia">பொதுத்துறை நிறுவனங்கள், இந்தியா
<p><hi rend="bold">பொதுத்துறை நிறுவனங்கள்</hi> (<hi rend="bold">Public sector undertakings in India (PSU)</hi> or (<hi rend="bold">Public Sector Enterprise</hi>).
<ref target="https://ta.wikipedia.org/wiki/இந்திய_அரசு">இந்திய அரசு</ref> தனியாகவோ  அல்லது <ref target="https://ta.wikipedia.org/wiki/இந்தியாவின்_மாநிலங்களும்_ஆட்சிப்பகுதிகளும்">மாநில அரசுகளுடன்</ref> இணைந்தோ, அல்லது இரண்டிற்கும் மேற்பட்ட மாநில அரசுகள் இணைந்து நடத்தும் தொழில், வணிகம் மற்றும் சேவை நிறுவனங்களை பொதுத்துறை நிறுவனங்கள் என்பர். பொதுத்துறை நிறுவனப் பங்குகளில், <ref target="https://ta.wikipedia.org/wiki/இந்திய_அரசு">இந்திய அரசு</ref> அல்லது மாநில அரசுகளின் பங்கு  முதலீடு 51% மேலாக உள்ளது.  </p>
<p>பொதுத்துறை நிறுவனங்கள், <ref target="https://ta.wikipedia.org/wiki/இந்திய_அரசு">இந்திய அரசின்</ref> பொதுத் துறை நிறுவனங்கள் மற்றும் <ref target="https://ta.wikipedia.org/wiki/இந்தியாவின்_மாநிலங்களும்_ஆட்சிப்பகுதிகளும்">மாநில அரசுகளின்</ref> பொதுத்துறை நிறுவனங்கள் என இரண்டாக வகைப்படுத்துவர்.</p>
<p>இந்திய அரசின் கனரகத் தொழில்கள் மற்றும் பொதுத்துறை நிறுவனங்களின் அமைச்சகத்தின் கீழ் இந்திய அரசின் பொதுத்துறை நிறுவனங்கள் செயல்படுகிறது.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
வரலாறு
<p>1947ல் <ref target="https://ta.wikipedia.org/wiki/இந்தியப்_பிரிவினை">இந்திய விடுதலையின்</ref> போது, வேளாண்மையை அதிகம் சார்ந்திருந்தது. மக்கட்தொகை பெருக்கத்தாலும், பெருந்தொழில்கள் வளர்ச்சியின்மையால் இந்தியப் பொருளாதாரம் மிகவும் பின் தங்கியிருந்தது.<ref target="https://ta.wikipedia.org/wiki/முதற்_பக்கம்#cite_note-Eaindustry-2">[2]</ref></p>
<p>நாட்டின் தொழில், வணிகம் மற்றும் உள்கட்டமைப்பு வளர்ச்சிக்காக, 1950ல் இந்திய அரசு <ref target="https://ta.wikipedia.org/wiki/திட்டக்_குழு_(இந்தியா)">திட்டக் குழுவை</ref> அமைத்தது. இந்தியப் பிரதமர் <ref target="https://ta.wikipedia.org/wiki/ஜவகர்லால்_நேரு">ஜவகர்லால் நேரு</ref>, <ref target="https://ta.wikipedia.org/wiki/கலப்புப்_பொருளாதாரம்">கலப்பு பொருளாதாரத்தை</ref> நடைமுறைப் படுத்த <ref target="https://ta.wikipedia.org/wiki/ஐந்தாண்டு_திட்டங்கள்_ஒரு_அறிமுகம்(இந்தியா)">ஐந்தாண்டு திட்டங்களை</ref> அறிவித்தார்.<ref target="https://ta.wikipedia.org/wiki/முதற்_பக்கம்#cite_note-Ghosh-3">[3]</ref></p>
<p>இரண்டாவது ஐந்தாண்டு திட்டத்தின் போது (1956–60), 1956ல் நாட்டை தொழில்மயப்படுத்தும் தீர்மானத்தின் படி,  இந்திய அரசின் சார்பில் பொதுத் துறை நிறுவனங்கள் துவக்கப்பட்டது.</p>
நவரத்தினா நிறுவனங்கள்
<p>தற்போது இந்திய அரசின் கனரகத் தொழில்கள் மற்றும் பொதுத்துறை அமைச்சகத்தின் கீழ் ஏறத்தாழ 300  <ref target="https://ta.wikipedia.org/wiki/இந்திய_ஒன்றிய_அரசின்_பொதுத்துறை_நிறுவனங்கள்_பட்டியல்">பொதுத்துறை நிறுவனங்கள்</ref> உள்ளது. அவைகளில் அதிக இலாபம் ஈட்டும் 94 <ref target="https://ta.wikipedia.org/wiki/பொதுத்துறை_நவரத்தின_நிறுவனங்கள்"> நவரத்தின நிறுவனங்கள்</ref> உள்ளது. <ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
இதனையும் காண்க
<list type="unordered"><item><ref target="https://ta.wikipedia.org/wiki/இந்திய_ஒன்றிய_அரசின்_பொதுத்துறை_நிறுவனங்கள்_பட்டியல்">இந்திய ஒன்றிய அரசின் பொதுத்துறை நிறுவனங்கள் பட்டியல்</ref></item>
<item><ref target="https://ta.wikipedia.org/wiki/பொதுத்துறை_நவரத்தின_நிறுவனங்கள்">பொதுத்துறை நவரத்தின நிறுவனங்கள்</ref></item></list>
</text></body></html>