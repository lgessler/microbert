<html><body><text id="wikipedia_ta_wikipedia_org__10697.html" ns="0" revid="3087457" sourceurl="https://ta.wikipedia.org/wiki/%E0%AE%A8%E0%AE%B0%E0%AE%BF" title="நரி" type="wikipedia">நரி
<p><hi rend="bold">நரி</hi> <ref target="https://ta.wikipedia.org/wiki/நாய்ப்_பேரினம்">நாய்ப் பேரினத்தைச்</ref> சேர்ந்த <ref target="https://ta.wikipedia.org/wiki/பாலூட்டி">பாலூட்டி</ref> காட்டு <ref target="https://ta.wikipedia.org/wiki/விலங்கு">விலங்கு</ref>. உருவில் <ref target="https://ta.wikipedia.org/wiki/ஓநாய்">ஓநாய்களைக்</ref> காட்டிலும் இவை சிறியதாக இருக்கும். உலகில் சுமார் 27 நரியினங்கள் உள்ளன. நரி இனமானது உலகில் <ref target="https://ta.wikipedia.org/wiki/ஆஸ்திரேலியா">ஆஸ்திரேலியாவைத்</ref> தவிர மற்ற எல்லா இடங்களிலும் வாழ்கின்றன. கடுங்குளிரான பனிபடர்ந்த ஆர்ட்டிக் முனைப் பகுதிகளிலும், <ref target="https://ta.wikipedia.org/wiki/ஆப்பிரிக்கா">ஆப்பிரிக்காவின்</ref> சுடுநிலமாகிய <ref target="https://ta.wikipedia.org/wiki/சகாரா">சகாராப்</ref> பாலைவனத்திலும் வாழ்கின்றன. மேற்கு நாடுகளில் நரி என்று பொதுவாக செந்நரியைக் குறிப்பிடுகின்றனர். </p>
<p>நரி பெரும்பாலும் 2 - 3 ஆண்டுகள் வாழ்கிறது. ஆனால் பிடித்து வளர்க்கப்படும் நரிகள் பத்துக்கும் அதிகமான ஆண்டுகள் வாழ்வதுண்டு. நரிகள் பெரும்பாலும் சுமார் 9 கிலோ.கி எடை இருக்கும். கருவில் வளரும் நாட்கள் 60-63 நாட்கள். ஆனால் ஆப்பிரிக்கப் பாலைவனத்தில் வாழும் பெருஞ்செவி நரிகளின் குட்டிகள் கருவில் வளரும் நாட்கள் சுமார் 50 நாட்கள் ஆகும். <ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
<p>நாய்ப்பேரினத்தின் மற்ற வகைகளான நாய், ஓநாய் போன்றவற்றைவிட அளவில் மிகச் சிறியது.</p>
</text></body></html>