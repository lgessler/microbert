<html><body><text id="wikipedia_ta_wikipedia_org__547907.html" ns="0" revid="3433677" sourceurl="https://ta.wikipedia.org/wiki/%E0%AE%95%E0%AF%81%E0%AE%B0%E0%AE%BE%E0%AE%B5%E0%AF%8D_%E0%AE%B5%E0%AE%A9%E0%AE%B5%E0%AE%BF%E0%AE%B2%E0%AE%99%E0%AF%8D%E0%AE%95%E0%AF%81_%E0%AE%95%E0%AE%BE%E0%AE%AA%E0%AF%8D%E0%AE%AA%E0%AE%95%E0%AE%AE%E0%AF%8D" title="குராவ் வனவிலங்கு காப்பகம்" type="wikipedia">குராவ் வனவிலங்கு காப்பகம்
<p><hi rend="bold">குராவ் வனவிலங்கு காப்பகம்</hi> (<ref target="https://ta.wikipedia.org/wiki/மலாய்_மொழி">மலாய்</ref>: <hi rend="italic">Pusat Perlindungan Hidupan Liar Krau</hi>; <ref target="https://ta.wikipedia.org/wiki/ஆங்கிலம்">ஆங்கிலம்</ref>: <hi rend="italic">Krau Wildlife Reserve</hi>) என்பது <ref target="https://ta.wikipedia.org/wiki/மலேசியா">மலேசியா</ref>, <ref target="https://ta.wikipedia.org/wiki/பகாங்">பகாங்</ref>, <ref target="https://ta.wikipedia.org/wiki/தித்திவாங்சா_மலைத்தொடர்">தித்திவாங்சா மலைத்தொடரில்</ref> அமைந்து உள்ள வனவிலங்கு காப்பகம். 60,349 ஹெக்டேர் பரப்பளவில், மலேசியாவிலேயே மிகப்பெரிய வனவிலங்கு காப்பகம் ஆகும்.</p>
<p>மலாயா பிரித்தானிய காலனித்துவ நிர்வாகத்தின் போது நிறுவப்பட்டது. இது <ref target="https://ta.wikipedia.org/wiki/பகாங்">பகாங்</ref> மாநிலத்தின் <ref target="https://ta.wikipedia.org/wiki/தெமர்லோ_மாவட்டம்">தெமர்லோ மாவட்டத்தில்</ref> <ref target="https://ta.wikipedia.org/wiki/பெனோம்_மலை">பெனோம் மலைக்கு</ref> அருகில் அமைந்துள்ளது. இங்குள்ள பிரதான ஆறுகள்: <ref target="https://ta.wikipedia.org/wiki/குராவ்_ஆறு">குராவ் ஆறு</ref> <hi rend="italic">(Krau River);</hi> லொம்பாட் ஆறு, தெரிஸ் ஆறு.</p>
<p>மலேசியாவின் வனவிலங்கு தேசியப் பூங்காக்கள் துறை <hi rend="italic">(Department of Wildlife and National Parks),</hi> இந்தக் குராவ் வனவிலங்கு காப்பகத்தை நிர்வகித்து வருகிறது. இதன் நிர்வாக அலுவலகம் <ref target="https://ta.wikipedia.org/wiki/லஞ்சாங்">லஞ்சாங்</ref> நகரத்தின் தென் பகுதியில் உள்ளது. </p>
வரலாறு
<p>1960-ஆம் ஆண்டுகளில், லார்ட் மெட்வே (Lord Medway) என்பவர் <ref target="https://ta.wikipedia.org/wiki/பெனோம்_மலை">பெனோம் மலைக்கு</ref> விலங்கியல் ஆய்வுப் பயணத்தை மேற்கொண்டார். <ref target="https://ta.wikipedia.org/wiki/பெனோம்_மலை">பெனோம் மலை</ref> 2110 மீட்டர் உயரம் கொண்டது. அவரின் தொடர் ஆய்வுப் பயணங்கள், <ref target="https://ta.wikipedia.org/wiki/கோலா_குராவ்">கோலா குராவ்</ref> எனப்படும் <ref target="https://ta.wikipedia.org/wiki/பெனோம்_மலை">பெனோம் மலை</ref> கிழக்குப் பகுதியில் ஆய்வுகள் நடத்த பல அறிஞர்கள், உயிரியலாளர்களை ஈர்த்தன.</p>
<p>குராவ் வனவிலங்கு காப்பகத்தின் தாழ்நில வனப் பகுதியில் (dipterocarp forest area) பறவைகள், பாலூட்டிகள், பல்வகை விலங்கினங்கள், வெளவால்கள் மிக அதிகமாக வாழ்கின்றன. இவற்றின் வாழ்வியல் முறை பன்முகத் தன்மைகள் கொண்டவை.</p>
யானைகள் பாதுகாப்பு மையம்
<p><ref target="https://ta.wikipedia.org/wiki/கோலா_கண்டா_யானைகள்_பாதுகாப்பு_மையம்">கோலா காண்டாவில் யானைகள் பாதுகாப்பு மையம்</ref> <hi rend="italic">(Kuala Gandah Elephant Conservation Centre)</hi> உள்ளது. இது இடம்பெயர்ந்த யானைகளைப் பாதுகாக்கும் யானை மையம் ஆகும்.<ref target="https://ta.wikipedia.org/wiki/முதற்_பக்கம்#cite_note-Richmond2010-1">[1]</ref></p>
<p>காடுகளில் தனித்து விடப்படும் அல்லது தனித்து வாழும் யானைகளுக்கு ஓர் இடமாற்றுத் தளம் வழங்கப்பட வேண்டும் என்பதற்காக இந்த மையம் அமைக்கப்பட்டது.<ref target="https://ta.wikipedia.org/wiki/முதற்_பக்கம்#cite_note-myelephants-2">[2]</ref></p>
<p>ஜெண்டராக் <hi rend="italic">(Jenderak)</hi> எனும் இடத்தில் செலாடாங் <hi rend="italic">(Bos gaurus)</hi> எனும் காட்டு எருமைகளுக்கான இனப்பெருக்க மையம் உள்ளது. அத்துடன் பறவையினங்களில், அரிய வகை மலாயா மயில்களும் <hi rend="italic">(Malayan peacock-pheasant)</hi> இந்தக் காப்பகத்தில் காணப்படுகின்றன.</p>
மேற்கோள்கள்

<list type="unordered"><item>Krau Wildlife Reserve Management Plan. 2001. Perhilitan and DANCED.</item>
<item>Marie Cambon, Damian Harper, Eddin Khoo. Lonely Planet: Malaysia, Singapore &amp; Brunei.</item>
<item>Joshua Eliot, Jane Bickersteth. Footprint Malaysia Handbook.</item>
<item>Jaclyn H Wolfheim. Primates of the World: Distribution, Abundance and Conservation.</item>
<item>D S Edwards, W E Booth, S C Choy. Tropical Rainforest Research- Current Issues: Proceedings of the Conference.</item></list>
மேலும் காண்க
<list type="unordered"><item><hi rend="bold"><ref target="https://ta.wikipedia.org/wiki/மலேசியத்_தேசியப்_பூங்காக்களின்_பட்டியல்">மலேசியத் தேசியப் பூங்காக்களின் பட்டியல்</ref></hi></item></list>
</text></body></html>