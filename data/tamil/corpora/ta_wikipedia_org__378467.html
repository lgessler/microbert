<html><body><text id="wikipedia_ta_wikipedia_org__378467.html" ns="0" revid="3164896" sourceurl="https://ta.wikipedia.org/wiki/%E0%AE%8F._%E0%AE%8E%E0%AE%B2%E0%AF%8D._%E0%AE%AA%E0%AE%9A%E0%AE%BE%E0%AE%AE%E0%AF%8D" title="ஏ. எல். பசாம்" type="wikipedia">ஏ. எல். பசாம்
<figure><caption><ref target="https://ta.wikipedia.org/wiki/மைசூர்_பல்கலைக்கழகம்">மைசூர் பல்கலைக்கழகத்தில்</ref> நடைபெற்ற ஒரு கூட்டத்தின் போது எடுக்கப்பட்ட குழு புகைப்படத்தில் ஏ. எல். பசாம், (இடமிருந்து மூன்றாவதாக)</caption></figure>
<p><hi rend="bold">ஏ. எல். பசாம்</hi> என்ற <hi rend="bold">ஆர்தர் லெவெலின் பசாம்</hi> (Arthur Llewellyn Basham) (24 மே 1914 – 27 சனவரி 1986) புகழ் பெற்ற வரலாற்று ஆய்வாளரும், <ref target="https://ta.wikipedia.org/wiki/இந்தியவியல்">இந்தியவியல்</ref> அறிஞரும் ஆவார். பல வரலாற்று நூல்களை படைத்தவர். <ref target="https://ta.wikipedia.org/wiki/லண்டன்">லண்டனில்</ref> உள்ள கீழை மற்றும் ஆப்பிரிக்கப் படிப்பு பள்ளியில், 1950களிலும், 1960களிலும் பேரராசிரியாக பணியாற்றியவர். இவரது இந்திய மாணவர்களில் <ref target="https://ta.wikipedia.org/wiki/ரூமிலா_தாப்பர்">ரூமிலா தாப்பர்</ref>, <ref target="https://ta.wikipedia.org/wiki/ராம்_சரண்_சர்மா">ராம் சரண் சர்மா</ref> மற்றும் <ref target="https://ta.wikipedia.org/wiki/விசுவாம்பர்_சரண்_பதக்">வி. எஸ். பதக்</ref> ஆகியோர் குறிப்பிடத்தக்கவர்கள்.</p>
இளமை
<p><ref target="https://ta.wikipedia.org/wiki/லண்டன்">லண்டனில்</ref> உள்ள கீழைநாடு மற்று ஆப்பிரிக்க படிப்புப் பள்ளியில் (SOAS) <ref target="https://ta.wikipedia.org/wiki/சமசுகிருதம்">சமசுகிருத</ref> மொழியில் இளங்கலை பட்டப்படிப்பு முடித்தவர். பின்னர் <ref target="https://ta.wikipedia.org/wiki/இரண்டாம்_உலகப்_போர்">இரண்டாம் உலகப் போரின்</ref> போது <ref target="https://ta.wikipedia.org/wiki/ஐக்கிய_இராச்சியம்">ஐக்கிய இராச்சியத்தின்</ref> சிவில் பாதுகாப்புத் துறையில் பணிபுரிந்தார்.<ref target="https://ta.wikipedia.org/wiki/முதற்_பக்கம்#cite_note-Sachindra_Kumar_Maity_page_4-1">[1]</ref></p>
கல்விப் பணியில்
<p><ref target="https://ta.wikipedia.org/wiki/ஆசீவகம்">ஆசீவகர்களின்</ref> வரலாறு மற்றும் தத்துவங்கள் குறித்து ஆய்வு செய்து 1950ல் <ref target="https://ta.wikipedia.org/wiki/முனைவர்">முனைவர்</ref> பட்டம் பெற்றார். 1954ல் லண்டன் ஓரியண்டல் மற்றும் ஆப்பிரிக்கப் படிப்புப் பள்ளியில் (SOAS) ரீடர் பதவியிலும், 1958ல் பேராசிரியர் பதவியிலும், 1965ல் வரலாற்றுத் துறைத் தலைவர் பதவியிலும் தரம் உயர்த்தப்பட்டார்.<ref target="https://ta.wikipedia.org/wiki/முதற்_பக்கம்#cite_note-Sachindra_Kumar_Maity_page_4-1">[1]</ref></p>
<p>1979ல் பதவி ஓய்வு பெற்ற ஏ. எல். பசாம், உலகத்தின் பல பல்கலைகழகங்களில் வருகைப் பேராசிரியராகச் செயல்பட்டார்.
<ref target="https://ta.wikipedia.org/wiki/சுவாமி_விவேகாநந்தர்">சுவாமி விவேகாநந்தரின்</ref> கொள்கைகளில் அதிக ஈர்ப்பு கொண்ட ஏ. எல். பசாம், 1986ல் <ref target="https://ta.wikipedia.org/wiki/கொல்கத்தா">கொல்கத்தாவில்</ref> மரணம் அடைந்தார்.</p>
இயற்றிய நூல்களும், கட்டுரைகளும்
நூல்கள்
<list type="unordered"><item><ref target="https://ta.wikipedia.org/wiki/ஆசீவகம்">ஆசீவகர்களின்</ref> வரலாறு மற்றும் கொள்கைகள் (<hi rend="italic">The History and Doctrines of the Ajivikas: a Vanished Indian Religion</hi>), லண்டன், 1951, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/9788120812048">9788120812048</ref></item>
<item><ref target="https://ta.wikipedia.org/wiki/தி_வொண்டர்_தட்_வாஸ்_இந்தியா">தி வொண்டர் தட் வாஸ் இந்தியா</ref>, லண்டன், 1954, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/9780330439091">9780330439091</ref>. இந்நூல் "<ref target="https://ta.wikipedia.org/wiki/வியத்தகு_இந்தியா_(நூல்)">வியத்தகு இந்தியா</ref>" என்ற பெயரில் <ref target="https://ta.wikipedia.org/wiki/இலங்கை">இலங்கையைச்</ref> சேர்ந்த செ. வேலாயுதபிள்ளை, மகேசுவரி பாலகிருட்டிணன் ஆகியோரால் வடமொழிக் கலப்பில்லாமல் தமிழில் மொழிபெயர்க்கப்பட்டு இலங்கை அரசகருமமொழித் திணைக்களத்தால் 1963 இல் வெளியிடப்பட்டது.<ref target="https://ta.wikipedia.org/wiki/முதற்_பக்கம்#cite_note-2">[2]</ref></item>
<item><ref target="https://ta.wikipedia.org/wiki/கனிஷ்கர்">கனிஷ்கரின்</ref> காலம் குறித்தான கட்டுரைகள் (<hi rend="italic">Papers on the Date of Kaniṣka</hi>), Leiden, 1968, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/9789004001510">9789004001510</ref></item>
<item>இந்தியாவின் பண்பாட்டு வரலாறு (<hi rend="italic">A Cultural History of India</hi>)  ஆக்ஸ்போர்டு, 1975, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-0195639216">978-0195639216</ref></item></list>
<p>வின்சென்ட் ஆர்தர் சிமித் எழுதிய ஆக்சுபோர்டு இந்தியா வரலாறு நூலை, மோர்டிமெர் வீலருடன் இணைந்து ஏ. எல். பசாம் திருத்திய பதிப்பை வெளியிட்டார்.<ref target="https://ta.wikipedia.org/wiki/முதற்_பக்கம்#cite_note-kb-3">[3]</ref></p>
ஆய்வுக் கட்டுரைகள்
<list type="unordered"><item>Basham,A. L.(October 1948)."Harṣa of Kashmir and the Iconoclast Ascetics".<hi rend="italic">Bulletin of the School of Oriental and African Studies</hi><hi rend="bold">12</hi>(3-4):  140–145.<ref target="https://ta.wikipedia.org/wiki/எண்ணிம_ஆவணச்_சுட்டி">doi</ref>:<ref target="http://dx.doi.org/10.1017%2FS0041977X00083269">10.1017/S0041977X00083269</ref>.</item>
<item>Basham,A. L.(February 1949)."Recent Work on the Indus Civilization".<hi rend="italic">Bulletin of the School of Oriental and African Studies</hi><hi rend="bold">13</hi>(01):  140.<ref target="https://ta.wikipedia.org/wiki/எண்ணிம_ஆவணச்_சுட்டி">doi</ref>:<ref target="http://dx.doi.org/10.1017%2FS0041977X00081891">10.1017/S0041977X00081891</ref>.</item>
<item>Basham,A.L.(1953)."A New Study of the Śaka-Kuṣāṇa Period".<hi rend="italic">Bulletin of the School of Oriental and African Studies</hi><hi rend="bold">15</hi>:  80–97.<ref target="https://ta.wikipedia.org/wiki/எண்ணிம_ஆவணச்_சுட்டி">doi</ref>:<ref target="http://dx.doi.org/10.1017%2Fs0041977x00087279">10.1017/s0041977x00087279</ref>.</item>
<item>Basham,A.L.(February 1957)."The Succession of the Line of Kaniṣka".<hi rend="italic">Bulletin of the School of Oriental and African Studies</hi><hi rend="bold">20</hi>:  77.<ref target="https://ta.wikipedia.org/wiki/எண்ணிம_ஆவணச்_சுட்டி">doi</ref>:<ref target="http://dx.doi.org/10.1017%2FS0041977X00061693">10.1017/S0041977X00061693</ref>.</item></list>


வெளி இணைப்புகள்
<list type="unordered"><item><ref target="https://web.archive.org/web/20050615003611/http://asianstudies.anu.edu.au/wiki/index.php/Basham_Lectures">Basham lectures at the Australian National University</ref></item>
<item><ref target="http://adb.anu.edu.au/biography/basham-arthur-llewellyn-77">Basham, Arthur Llewellyn (1914–1986)</ref></item></list>
</text></body></html>