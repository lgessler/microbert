<html><body><text id="wikipedia_ta_wikipedia_org__516930.html" ns="0" revid="3151863" sourceurl="https://ta.wikipedia.org/wiki/%E0%AE%95%E0%AF%81%E0%AE%B2%E0%AE%BF%E0%AE%95%E0%AF%8B%E0%AE%B5%E0%AF%8B_%E0%AE%AF%E0%AF%81%E0%AE%A4%E0%AF%8D%E0%AE%A4%E0%AE%AE%E0%AF%8D" title="குலிகோவோ யுத்தம்" type="wikipedia">குலிகோவோ யுத்தம்<figure><caption>17ஆம் நூற்றாண்டு விளக்கம்</caption></figure>
<p><hi rend="bold">குலிகோவோ யுத்தம்</hi> என்பது மமை தலைமையிலான <ref target="https://ta.wikipedia.org/wiki/தங்க_நாடோடிக்_கூட்டம்">தங்க நாடோடிக் கூட்டத்தின்</ref> ராணுவத்திற்கும் மற்றும் மாஸ்கோவின் டிமிட்ரி தலைமையிலான பல்வேறு உருசிய சமஸ்தானங்களின் கூட்டமைப்புக்கும் இடையே நடந்த ஒரு யுத்தமாகும். இந்த யுத்தம் 1380 ஆம் ஆண்டு செப்டம்பர் 8ஆம் தேதி <ref target="https://ta.wikipedia.org/wiki/தொன்_ஆறு">தொன் ஆற்றுக்கு</ref> (தற்போதைய <ref target="https://ta.wikipedia.org/wiki/தூலா_மாகாணம்">தூலா மாகாணம்</ref>, <ref target="https://ta.wikipedia.org/wiki/உருசியா">உருசியா</ref>) அருகில் இருந்த குலிகோவோ என்ற இடத்தில் நடைபெற்றது. இந்த யுத்தத்தில் டிமிட்ரி வெற்றி பெற்றார். இந்த வெற்றிக்குப் பிறகு அவர் <hi rend="italic">டான்ஸ்கோய்,</hi> 'தொன் ஆற்றினுடைய' என்று அறியப்பட்டார்.</p>
<p>ருஸ் மீதான மங்கோலிய ஆதிக்கத்தை இந்த வெற்றியானது நீக்கவில்லை என்றபோதும் பல உருசிய வரலாற்று ஆசிரியர்கள் மங்கோலிய செல்வாக்கு குறையத் தொடங்கி மாஸ்கோவின் சக்தி அதிகரிக்க தொடங்கிய ஒரு திருப்புமுனையாக இந்த யுத்தத்தை கருதுகின்றனர். இந்த யுத்தத்தின் இறுதியாக மாஸ்கோ சுதந்திரமடைந்து நவீன உருசிய அரசு உருவாக்கப்பட்டது.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
தொடர்புடைய யுத்தம்
<list type="unordered"><item><ref target="https://ta.wikipedia.org/wiki/மங்கோலியர்களின்_கீவ_ருஸ்_மீதான_படையெடுப்பு">மங்கோலியர்களின் கீவ ருஸ் மீதான படையெடுப்பு</ref> </item></list>
</text></body></html>