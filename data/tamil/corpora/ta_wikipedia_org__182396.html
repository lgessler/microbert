<html><body><text id="wikipedia_ta_wikipedia_org__182396.html" ns="0" revid="3168493" sourceurl="https://ta.wikipedia.org/wiki/%E0%AE%A4%E0%AF%80%E0%AE%B0%E0%AF%8D%E0%AE%A4%E0%AF%8D%E0%AE%A4%E0%AE%A9%E0%AE%95%E0%AE%BF%E0%AE%B0%E0%AE%BF_%E0%AE%9A%E0%AE%BF%E0%AE%B5%E0%AE%95%E0%AF%8D%E0%AE%95%E0%AF%8A%E0%AE%B4%E0%AF%81%E0%AE%A8%E0%AF%8D%E0%AE%A4%E0%AF%80%E0%AE%9A%E0%AF%81%E0%AE%B5%E0%AE%B0%E0%AE%B0%E0%AF%8D_%E0%AE%95%E0%AF%8B%E0%AE%AF%E0%AE%BF%E0%AE%B2%E0%AF%8D" title="தீர்த்தனகிரி சிவக்கொழுந்தீசுவரர் கோயில்" type="wikipedia">தீர்த்தனகிரி சிவக்கொழுந்தீசுவரர் கோயில்
<p><hi rend="bold">சிவக்கொழுந்தீஸ்வரர் கோயில்</hi> <ref target="https://ta.wikipedia.org/wiki/சுந்தரர்">சுந்தரரால்</ref> தேவாரம் பாடல்பெற்ற <ref target="https://ta.wikipedia.org/wiki/சிவத்_தலங்கள்">சிவாலயமாகும்</ref>. இது தேவாரப் <ref target="https://ta.wikipedia.org/wiki/பாடல்_பெற்ற_தலங்கள்">பாடல் பெற்ற தலங்களில்</ref> <ref target="https://ta.wikipedia.org/wiki/தேவாரப்பாடல்_பெற்ற_நடு_நாட்டு_தலங்களின்_பட்டியல்">நடுநாட்டு தலங்களில்</ref> ஒன்றாகும். <ref target="https://ta.wikipedia.org/wiki/முதற்_பக்கம்#cite_note-bmj-1">[1]</ref></p>
சிறப்பு
<p>இத்தலத்தின் மூலவர் சிவக்கொழுந்தீஸ்வரர், தாயார் ஒப்பிலாநாயகி. மேலும் இத்தலத்தில் ஜாம்புவதடாகம் என்ற தீர்த்தமும், தலமரமாக <ref target="https://ta.wikipedia.org/wiki/கொன்றை">கொன்றை</ref> மரமும் உள்ளன. முன்வினைப் பயனால் ஜாம்பு (கரடி) வடிவம் பெற்ற மகரிஷி ஒருவர் இத்தீர்த்தத்தில் நீராடி சிவனை வணங்கி சாபவிமோசனம் பெற்றதாலேயே இத்தலத்தின் தீர்த்ததிற்கு <hi rend="italic">ஜாம்பு</hi>வதடாகம் எனும் பெயர் வந்ததாகச் சொல்லப்படுகின்றது.</p>
தல புராணம்
<p>நாள்தோறும் <ref target="https://ta.wikipedia.org/wiki/சிவனடியார்">சிவனடியார்களுக்கு</ref> உணவிட்டு பின் உணவருந்தும் வழக்கமுடைய தம்பதிகள் தீர்த்தனகிரி தலத்தில் வாழ்ந்து வந்தனர். அவர்களை சோதிக்கும் பொருட்டு <ref target="https://ta.wikipedia.org/wiki/சிவபெருமான்">சிவபெருமான்</ref> சிவனடியார்களை அவர்கள் கண்களில் படாமல் இருக்கச் செய்தார். தளராமல் சிவனடியாரைத் தேடிய தம்பதியினருக்கு சிவபெருமானே முதியவராக சென்று அவர்கள் தோட்டத்தில் வேலையும் செய்து உணவருந்தினார். அவர் விதைத்த திணைப்பயிர்கள் அன்றே அறுவடைக்குத் தயாராக இருந்தைக் கண்டு தம்பதிகள் சிவபெருமானை அறிந்தனர்.</p>
தலச் சிறப்பு
<list type="unordered"><item>அனைத்து ஆலயங்களிலும் ஒரே ஒரு <ref target="https://ta.wikipedia.org/wiki/சண்டேசுவர_நாயனார்">சண்டேசுவர நாயனார்</ref> மட்டுமே அருள் பாலிப்பார், எனினும் இங்கு இவர் இவரது மனைவியுடன் சேர்ந்து அருள் பாலிக்கின்றார்</item></list>




வெளி இணைப்புகள்
<p><ref target="http://temple.dinamalar.com/New.php?id=847">அருள்மிகு சிவக்கொழுந்தீஸ்வரர் திருக்கோயில்</ref></p>
<p><ref target="https://seithikalanjiyam.com/sivakozhundeshwarar-temple-theerthnagiri-cuddalore/">ஏர் மற்றும் நீர் இறைக்கும் இறைவன்; அருள்மிகு சிவக்கொழுந்தீஸ்வரர் திருக்கோயில்: தீர்த்தனகிரி, கடலூர்.</ref></p>
</text></body></html>