<html><body><text id="wikipedia_ta_wikipedia_org__490243.html" ns="0" revid="3049235" sourceurl="https://ta.wikipedia.org/wiki/%E0%AE%85%E0%AE%A4%E0%AE%BF%E0%AE%89%E0%AE%AF%E0%AE%B0%E0%AF%8D_%E0%AE%AE%E0%AE%B2%E0%AF%88_%E0%AE%AA%E0%AF%8B%E0%AE%B0%E0%AF%8D%E0%AE%AA%E0%AF%8D_%E0%AE%AA%E0%AE%AF%E0%AE%BF%E0%AE%B1%E0%AF%8D%E0%AE%9A%E0%AE%BF%E0%AE%AA%E0%AF%8D_%E0%AE%AA%E0%AE%B3%E0%AF%8D%E0%AE%B3%E0%AE%BF" title="அதிஉயர் மலை போர்ப் பயிற்சிப் பள்ளி" type="wikipedia">அதிஉயர் மலை போர்ப் பயிற்சிப் பள்ளி
<p><hi rend="bold">அதிஉயர் மலை போர்ப் பயிற்சிப் பள்ளி</hi> (<hi rend="bold">High Altitude Warfare School</hi> (<hi rend="bold">HAWS</hi>) <ref target="https://ta.wikipedia.org/wiki/இமயமலை">இமயமலையின்</ref> பனிபடர்ந்த மிக உயரமான மலைப்பகுதிகளில் குளிர்காலங்களிலும் இந்தியப் படைவீரர்கள் போரிடுவதற்கு பயிற்சி தருவதற்கு, <ref target="https://ta.wikipedia.org/wiki/காஷ்மீர்">காஷ்மீர்</ref> பள்ளத்தாக்கின் <ref target="https://ta.wikipedia.org/wiki/குல்மார்க்">குல்மார்க்</ref> பகுதியில், அப்போது <ref target="https://ta.wikipedia.org/wiki/இந்திய_இராணுவம்">இராணுவ பிரிகேடியராக</ref> இருந்த <ref target="https://ta.wikipedia.org/wiki/கே._எஸ்._திம்மையா">கே. எஸ். திம்மையாவால்</ref> இந்த பனிமலை போர் பயிற்சிப் பள்ளி  (<hi rend="bold">ski school</hi>) 1948-இல் துவக்கப்பட்டது. பின்னர் 1962-இல் இதன் பெயர் அதிஉயர் பனிமலை போர்ப் பயிற்சிப் பள்ளி என பெயர் மாற்றம் செய்யப்பட்டது. இப்பயிற்சிப் பள்ளி உலகின் மலைப்போர்க்கலை பயிற்சி அளிக்கும் நிறுவனங்களில் ஒன்றாகும். இப்பயிற்சி பள்ளியில் ஆண்டுதோறும் <ref target="https://ta.wikipedia.org/wiki/ஐக்கிய_அமெரிக்க_நாடு">ஐக்கிய அமெரிக்க நாடு</ref>, <ref target="https://ta.wikipedia.org/wiki/ஐக்கிய_இராச்சியம்">ஐக்கிய இராச்சியம்</ref>, <ref target="https://ta.wikipedia.org/wiki/ஜெர்மனி">ஜெர்மனி</ref> போன்ற நாடுகளிலிருந்து வரும் இராணுவ வீரர்களுக்கு. இந்த அதிஉயர் மலை போர்ப் பயிற்சி பள்ளி நிறுவனம், <ref target="https://ta.wikipedia.org/wiki/சியாச்சின்_பனியாறு">சியாச்சின்</ref> போன்ற பனிபடர்ந்த உயரமான மலைகளில் போரிடுதவதற்கு தேவையான சிறப்புப் பயிற்சிகள் வழங்குகிறது. <ref target="https://ta.wikipedia.org/wiki/முதற்_பக்கம்#cite_note-2">[2]</ref><ref target="https://ta.wikipedia.org/wiki/முதற்_பக்கம்#cite_note-3">[3]</ref><ref target="https://ta.wikipedia.org/wiki/முதற்_பக்கம்#cite_note-4">[4]</ref><ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
வரலாறு
<p><ref target="https://ta.wikipedia.org/wiki/இந்தியா-பாகிஸ்தான்_போர்,_1947">1947 இந்திய பாகிஸ்தான் போரின்</ref> போது, இந்தியாவின் காஷ்மிரின் வடக்கே அமைந்த பனிபடர்ந்த உயரமான மலைப் பகுதியான <ref target="https://ta.wikipedia.org/wiki/வடக்கு_நிலங்கள்">ஜில்ஜித்-பல்டிஸ்தான்</ref> பகுதிகளை கைப்பற்றிய, பாகிஸ்தானிய <ref target="https://ta.wikipedia.org/wiki/பஷ்தூன்_மக்கள்">பஷ்தூன்களிடமிருந்து</ref>, போதிய மலைப்போர் பயிற்சியில்லாத இந்திய இராணுவத்தால் கைப்பற்ற இயலவில்லை. எனவே இந்தியப் படைவீரர்களுக்கு பனிபடந்த உயரமான மலைகளில் போரிடுவதற்கு தேவையான பயிற்சி வழங்கவே, டிசம்பர் 1948-இல் பிரிகேடியாராக இருந்த <ref target="https://ta.wikipedia.org/wiki/கே._எஸ்._திம்மையா">கே. எஸ். திம்மையா</ref> தலைமையில், காஷ்மீரின் <ref target="https://ta.wikipedia.org/wiki/குல்மார்க்">குல்மார்க்கில்</ref> இந்த மலைப் போர் பயிற்சிப் பள்ளி நிறுவப்பட்டது.  8 ஏப்ரல் 1962-இல் இப்பயிற்சிப் பள்ளியை தரம் உயர்த்தி  அதிஉயர் மலை போர்ப் பயிற்சிப் பள்ளி என பெயர் மாற்றம் செய்யப்பட்டது. <ref target="https://ta.wikipedia.org/wiki/முதற்_பக்கம்#cite_note-mod-training-1">[1]</ref></p>
வழங்கும் பயிற்சிகள்
<p>ஆண்டுதோறும் இப்பயிற்சி பள்ளி கோடைக்காலத்தில் மே முதல் அக்டோபர் வரை காஷ்மீரின் <ref target="https://ta.wikipedia.org/wiki/சோன்மார்க்">சோன்மார்க்கிலும்</ref>, பின்னர் குளிர்காலத்தில் சனவரி முதல் ஏப்ரல் வரை
<ref target="https://ta.wikipedia.org/wiki/குல்மார்க்">குல்மார்க்கிலும்</ref> குளிர்கால போர்ப் பயிற்சி வழங்குகிறது.<ref target="https://ta.wikipedia.org/wiki/முதற்_பக்கம்#cite_note-6">[6]</ref><ref target="https://ta.wikipedia.org/wiki/முதற்_பக்கம்#cite_note-7">[7]</ref> இப்பயிற்சி பள்ளியில் பயிற்சி முடித்தவர்களுக்கு, உலகின் உயரமான மலைப்போர்க்களமான <ref target="https://ta.wikipedia.org/wiki/காரகோரம்">காரகோரம்</ref> மலைத்தொடரில் உள்ள <ref target="https://ta.wikipedia.org/wiki/சியாச்சின்_பனியாறு">சியாச்சின்</ref> போர்க்களத்திற்கு அனுப்பிவைக்கப்படுகின்றனர். <ref target="https://ta.wikipedia.org/wiki/முதற்_பக்கம்#cite_note-upi-snow-8">[8]</ref></p>
ஊடகம்
<p>இந்த பயிற்சிப் பள்ளி வழங்கும் பனிபடர்ந்த உயரமான மலைகளில் ஏறுவது, வாழ்வது, போரிடுவது போன்ற பயிற்சிகளை டிஸ்கவரி சானல்  <hi rend="bold">வீர் டிஸ்கவரி</hi> ("Veer by Discovery") எனும் தலைப்பில் ஆவணப்படமாக வெளியிட்டுள்ளது.<ref target="https://ta.wikipedia.org/wiki/முதற்_பக்கம்#cite_note-9">[9]</ref><ref target="https://ta.wikipedia.org/wiki/முதற்_பக்கம்#cite_note-10">[10]</ref></p>


வெளி இணைப்புகள்
<list type="unordered"><item><ref target="https://indianarmy.nic.in/Site/FormTemplete/frmTemp1PLargeTC1C.aspx?MnId=RTuovEoXvqRMCPKmB4ayOg==&amp;ParentID=1ZtUfzHD0Damac+gE7Pumg==">அதிஉயர் மலை போர்ப் பயிற்சிப் பள்ளியின் அதிகாரப்பூர்வ இணையதளம்</ref></item>
<item><ref target="https://economictimes.indiatimes.com/topic/High-Altitude-Warfare-School">HIGH ALTITUDE WARFARE SCHOOL</ref></item>
<item><ref target="https://www.aviation-defence-universe.com/high-altitude-warfare-schoolhaws-trainees-scale-new-height/">High Altitude Warfare School(HAWS) Trainees Scale New Height</ref></item></list>
</text></body></html>