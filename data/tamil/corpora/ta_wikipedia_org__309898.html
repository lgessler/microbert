<html><body><text id="wikipedia_ta_wikipedia_org__309898.html" ns="0" revid="2696393" sourceurl="https://ta.wikipedia.org/wiki/%E0%AE%92%E0%AE%B3%E0%AE%BF%E0%AE%AF%E0%AF%82%E0%AE%9F%E0%AF%81%E0%AE%B0%E0%AF%81%E0%AE%B5%E0%AF%81_%E0%AE%A4%E0%AF%8B%E0%AE%B1%E0%AF%8D%E0%AE%AA%E0%AE%9F%E0%AE%B2%E0%AE%AE%E0%AF%8D" title="ஒளியூடுருவு தோற்படலம்" type="wikipedia">ஒளியூடுருவு தோற்படலம்
<figure><caption>ஓளியூடுருவு தோற்படலத்தைக் காட்டும் மேற்தோலின் நுண்ணோக்கிப் படம்.</caption></figure><figure><caption>மேற்தோலின் குறுக்குவெட்டுத் தோற்றம்</caption></figure>
<p><hi rend="bold">ஓளியூடுருவு தோற்படலம்</hi> (stratum lucidum) என்பது இறந்த அல்லது உயிர்ப்பில்லாது காய்ந்து இருக்கும் ஒளியூடுருவு தன்மைகொண்ட தோலணுக்களால் ஆன படலம். இது மாந்தர்களின் உள்ளங்கை, உள்ளங்கால்களில் காணப்படும் தோற்பகுதி. நுண்ணோக்கியால் காணும்பொழுது ஒளியூடுருவும் தன்மை அறியப்பட்டதால் இப்பெயர் பெற்றது.  <ref target="https://ta.wikipedia.org/wiki/உள்ளங்கை">உள்ளங்கை</ref>, உள்ளங்கால் போன்ற தடித்த தோலின் மேலிருக்கும் பகுதியில்தான் இந்தப் படலத்தை நுண்ணோக்கியால் காணமுடிகின்றது<ref target="https://ta.wikipedia.org/wiki/முதற்_பக்கம்#cite_note-1">[1]</ref><ref target="https://ta.wikipedia.org/wiki/முதற்_பக்கம்#cite_note-Narayan2009-2">[2]</ref>.</p>
<p>கெரட்டினணுக்களால் (keratinocytes) ஆன மேற்தோல் குருணையணுப் படலத்துக்கும் (stratum granulosum) கெட்டி மேற்தோல் படலத்துக்கும் (stratum corneum) இடையே மூன்றுமுதல் ஐந்து வரையிலான படலங்களாக, இறந்துபட்ட தட்டையான படலங்களாக இந்த ஒளியூடுருவு படல அடை கெரட்டின் அணுக்களால் ஆனதாக உள்ளது<ref target="https://ta.wikipedia.org/wiki/முதற்_பக்கம்#cite_note-Rooks-3">[3]</ref><ref target="https://ta.wikipedia.org/wiki/முதற்_பக்கம்#cite_note-4">[4]</ref>  இந்த ஒளியூடுருவு படலத்தின் கெரட்டின் தோலணுக்கள் தனித்த எல்லைகள் கொண்டிராமல் கெரட்டின் அணுக்குகளுக்கு இடைப்பட்ட ஒருவகையான எலைடின் (eleidin)  என்னும் அணுவிடைப் புரதப்பொருளால் நிரப்பப்பெற்றுள்ளது.</p>
</text></body></html>