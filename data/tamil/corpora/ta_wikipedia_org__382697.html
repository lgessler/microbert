<html><body><text id="wikipedia_ta_wikipedia_org__382697.html" ns="0" revid="2794864" sourceurl="https://ta.wikipedia.org/wiki/%E0%AE%9A%E0%AE%B0%E0%AF%8D%E0%AE%B5%E0%AE%BE%E0%AE%B8%E0%AF%8D%E0%AE%A4%E0%AE%BF%E0%AE%B5%E0%AE%BE%E0%AE%A4_%E0%AE%AA%E0%AF%8C%E0%AE%A4%E0%AF%8D%E0%AE%A4%E0%AE%AE%E0%AF%8D" title="சர்வாஸ்திவாத பௌத்தம்" type="wikipedia">சர்வாஸ்திவாத பௌத்தம்<figure><caption> <ref target="https://ta.wikipedia.org/wiki/திரிபிடகம்">திரிபிடகத்தின்</ref> வினய பிடக மூலசர்வாஸ்திவாத மரபை பின்பற்றும்  <ref target="https://ta.wikipedia.org/wiki/திபெத்திய_பௌத்தம்">திபெத்திய பௌத்த மரபினர்கள்</ref></caption></figure>
<p><hi rend="bold">சர்வாஸ்திவாத பௌத்தம்</hi> (Sarvāstivāda); <ref target="https://ta.wikipedia.org/wiki/சீனம்_மொழி">சீனம்</ref>:說一切有部;<ref target="https://ta.wikipedia.org/wiki/பின்யின்">பின்யின்</ref>: Shuō Yīqièyǒu Bù), துவக்கக் கால <ref target="https://ta.wikipedia.org/wiki/பௌத்தம்">பௌத்த</ref> தத்துவச் சிந்தனைகளில் ஒன்றாகும். <ref target="https://ta.wikipedia.org/wiki/தருமம்">தருமங்கள்</ref> இறந்தகாலம், நிகழ்காலம், வருங்காலம் எனும் முக்காலங்களிலும் நிலைத்திருக்கும் தன்மை கொண்டது எனும் <ref target="https://ta.wikipedia.org/wiki/சித்தாந்தம்">சித்தாந்ததைக்</ref> கொண்டது. சர்வாஸ்திவாதப் பள்ளியை நிறுவியவர் கிமு இரண்டாம் நூற்றாண்டில் வாழ்ந்த <ref target="https://ta.wikipedia.org/wiki/நாகசேனர்">நாகசேனர்</ref> ஆவார். இதனை வளர்த்தவர் <ref target="https://ta.wikipedia.org/wiki/உபகுப்தர்">உபகுப்தர்</ref> ஆவார்.</p>
<p>பின்னர் சர்வாஸ்திவாதிவாத பௌத்த தத்துவத்தை 4-5ஆம் நூற்றாண்டில் வாழ்ந்த பௌத்த அறிஞரான <ref target="https://ta.wikipedia.org/wiki/அசங்கர்">அசங்கருடன்</ref> இணைந்து <ref target="https://ta.wikipedia.org/wiki/வசுபந்து">வசுபந்து</ref>, தாம் இயற்றிய அபிதர்ம கோசம் (Abhidharmakośa-bhāṣya) எனும் நூலில், <ref target="https://ta.wikipedia.org/wiki/தருமம்">தருமங்கள்</ref> முக்காலங்களிலும் நிலைத்திருக்கும் தன்மை கொண்டது என வலியுறுத்திகிறார். <ref target="https://ta.wikipedia.org/wiki/முதற்_பக்கம்#cite_note-FOOTNOTEde_La_Vallée-Poussin1990807-1">[1]</ref>இத்தர்மங்களைப் பின்பற்றுபவர்களை <hi rend="italic">சர்வாஸ்திவாதிகள்</hi>  என்பர்.    </p>
<p>சர்வாஸ்திவாதிவாத பௌத்த தத்துவம், <ref target="https://ta.wikipedia.org/wiki/வட_இந்தியா">வட இந்தியா</ref>, வட மேற்கு இந்தியா மற்றும் <ref target="https://ta.wikipedia.org/wiki/நடு_ஆசியா">நடு ஆசியாவில்</ref> வாழ்ந்த <ref target="https://ta.wikipedia.org/wiki/பிக்குகள்">பிக்குகளிடையே</ref> புகழ் பெற்று விளங்கியது. </p>
<p>சர்வாஸ்திவாதி பௌத்தம், மூல சர்வாஸ்திவாதி பௌத்தத் தத்துவத்திலிருந்து பிறந்ததாக கருதப்படுகிறது. ஆனால் இக்கருத்து இதுவரை உறுதி செய்யப்படவில்லை. </p>
<p>பேரரசர் <ref target="https://ta.wikipedia.org/wiki/கனிஷ்கர்">கனிஷ்கர்</ref> சர்வாஸ்திவாத பௌத்த தத்துவப்பள்ளியை ஆதரித்துப் பரப்ப உதவினார்.  <ref target="https://ta.wikipedia.org/wiki/முதற்_பக்கம்#cite_note-Buddhism_1975._pg_42-43-2">[2]</ref></p>
பெயர்க் காரணம்
<p>சர்வாஸ்திவாதம் என்ற <ref target="https://ta.wikipedia.org/wiki/சமசுகிருதம்">சமசுகிருதச்</ref> சொல்லிற்கு அனைத்துப் பொருட்களின் இருப்பை உள்ளது உள்ளவாறு ஏற்றுக்கொள்பவர்கள் என்பர்.</p>
<p>சர்வாஸ்திவாதம் என்பதை சர்வம்+அஸ்தி+வாதம் எனப்பிரிப்பர். <hi rend="italic">சர்வம்</hi>  என்பதற்கு அனைத்தும் என்றும்; <hi rend="italic">அஸ்தி</hi>  என்பதற்கு இருப்பையும்; <hi rend="italic">வாதம்</hi>  என்பதற்கு கொள்கை என்பர். அனைத்துப் பொருட்களின் இருப்பை ஏற்கும் கொள்கை கொண்டோரை சர்வாஸ்திவாதிகள் என்பர். <ref target="https://ta.wikipedia.org/wiki/முதற்_பக்கம்#cite_note-Buddhism_1975._pg_42-43-2">[2]</ref>}}</p>
சர்வாஸ்திவாத பௌத்தர்களின் நூல்கள்
<p>சர்வாஸ்திவாத <ref target="https://ta.wikipedia.org/wiki/அபிதம்மம்">அபிதர்மம்</ref> ஏழு சாத்திர நூல்களைக் கொண்டது. அவைகள்: </p>
<list type="unordered"><item>ஞானப்பிரஸ்தானம் (மெய்ஞானத்தை நிலைநாட்டல்)  (T. 1543-1544)</item>
<item>பிரகரணபாடம் (விளக்குதல்)   (T. 1541-1542)</item>
<item><hi rend="italic">விஞ்ஞானகாயம் (அறிவின் விழிப்பு) (T. 1539)</hi></item>
<item>தர்மஸ்கந்தம் (தரும நெறிகளை ஒருங்கிணைத்தல்)  (T. 1537)</item>
<item>பிரக்ஞானபிரதிசாஸ்திரம் ("Treatise on Designations") (T. 1538)</item>
<item>தாதுகாயம்  ("Body of Elements") (T. 1540)</item>
<item>சங்கிதிபர்யாய  (<ref target="https://ta.wikipedia.org/wiki/சத்சங்கம்">சத்சங்கம்</ref>) (T. 1536)</item></list>
இதனையும் காண்க
<list type="unordered"><item><ref target="https://ta.wikipedia.org/wiki/சௌத்திராந்திகம்">சௌத்திராந்திகம்</ref></item>
<item><ref target="https://ta.wikipedia.org/wiki/யோகசாரம்">யோகசாரம்</ref></item>
<item><ref target="https://ta.wikipedia.org/wiki/சௌத்திராந்திக_யோகசாரம்">சௌத்திராந்திக யோகசாரம்</ref></item>
<item><ref target="https://ta.wikipedia.org/wiki/நாகசேனர்">நாகசேனர்</ref></item>
<item><ref target="https://ta.wikipedia.org/wiki/அசங்கர்">அசங்கர்</ref></item></list>
மேற்கோள்கள்

ஆதார நூற்பட்டியல்
<list type="unordered"><item>David Kalupahana(2001).<ref target="https://books.google.com/books?id=x_FJcRDXhfQC"><hi rend="italic">Buddhist Thought and Ritual</hi></ref>.Motilal Banarsidass Publ..<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/978-81-208-1773-9">978-81-208-1773-9</ref>.<ref target="https://books.google.com/books?id=x_FJcRDXhfQC">https://books.google.com/books?id=x_FJcRDXhfQC</ref>.</item>
<item>David Kalupahana(1975).<ref target="https://books.google.com/books?id=GOYGAAAAYAAJ"><hi rend="italic">Causality: The Central Philosophy of Buddhism</hi></ref>.University Press of Hawaii.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/978-0-8248-0298-1">978-0-8248-0298-1</ref>.<ref target="https://books.google.com/books?id=GOYGAAAAYAAJ">https://books.google.com/books?id=GOYGAAAAYAAJ</ref>.</item>
<item>Hajime Nakamura(1980).<ref target="https://books.google.com/books?id=w0A7y4TCeVQC"><hi rend="italic">Indian Buddhism: A Survey with Bibliographical Notes</hi></ref>.Motilal Banarsidass Publ..<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/978-81-208-0272-8">978-81-208-0272-8</ref>.<ref target="https://books.google.com/books?id=w0A7y4TCeVQC">https://books.google.com/books?id=w0A7y4TCeVQC</ref>.</item>
<item>Vasubandhu;Louis de La Vallée-Poussin(1 June 1990).<ref target="https://books.google.com/books?id=FWpiNAEACAAJ"><hi rend="italic">Abhidharmakośabhāṣyam</hi></ref>.Asian Humanities Press.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/978-0-89581-913-0">978-0-89581-913-0</ref>.<ref target="https://books.google.com/books?id=FWpiNAEACAAJ">https://books.google.com/books?id=FWpiNAEACAAJ</ref>.</item>
<item>Xing,Guang(2005).<ref target="https://books.google.com/books?id=DTWZLMGFFgkC"><hi rend="italic">The Concept of the Buddha: Its Evolution from Early Buddhism to the Trikāya Theory</hi></ref>.Psychology Press.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/978-0-415-33344-3">978-0-415-33344-3</ref>.<ref target="https://books.google.com/books?id=DTWZLMGFFgkC">https://books.google.com/books?id=DTWZLMGFFgkC</ref>.</item>
<item>Yao,Zhihua(2012).<ref target="https://books.google.com/books?id=_uYR4sSsoSIC"><hi rend="italic">The Buddhist Theory of Self-Cognition</hi></ref>.Routledge.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/978-1-134-28745-1">978-1-134-28745-1</ref>.<ref target="https://books.google.com/books?id=_uYR4sSsoSIC">https://books.google.com/books?id=_uYR4sSsoSIC</ref>.</item></list>
</text></body></html>