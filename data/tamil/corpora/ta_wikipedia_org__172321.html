<html><body><text id="wikipedia_ta_wikipedia_org__172321.html" ns="0" revid="1575932" sourceurl="https://ta.wikipedia.org/wiki/%E0%AE%90%E0%AE%AF%E0%AF%8B%E0%AE%9F%E0%AE%BF%E0%AE%A9%E0%AF%8D-129" title="ஐயோடின்-129" type="wikipedia">ஐயோடின்-129<p><hi rend="bold">ஐயோடின் 129</hi> என்பது ஓர் <ref target="https://ta.wikipedia.org/wiki/அணுஉலை">அணுஉலைக்</ref> கழிவுப் பொருளாகும். இது ஒரு சிக்கலற்ற ஐயோடின் 128 ஆக மாற்றப்படுகிறது. இதற்கு வேண்டப்படுவது எல்லாம் <ref target="https://ta.wikipedia.org/wiki/ஆய்வுக்கூடம்">ஆய்வுக்கூட</ref> <ref target="https://ta.wikipedia.org/wiki/லேசர்">லேசர் கதிர்களே</ref>. ஐயோடின் 129 னின் <ref target="https://ta.wikipedia.org/wiki/அரைவாழ்வுக்_காலம்">அரை ஆயுள்</ref> 15.7 மில்லியன் ஆண்டுகளாகும். இதன் காரணமாக இதனைக் கையாளுவது மிகவும் அபாயகரமானதும் கடினமானதும் ஆகும். இப்போது ஐயோடின் 129 ஐ <ref target="https://ta.wikipedia.org/wiki/கண்ணாடி">கண்ணாடியில்</ref> கலந்து <ref target="https://ta.wikipedia.org/wiki/பூமி">பூமிக்கடியில்</ref> புதைக்கப்பட்டு வருகிறது. <ref target="https://ta.wikipedia.org/wiki/பேராசிரியர்">பேராசிரியர்</ref> கென் லெடிங்ஹாம்  (Ken Ledingham ) மற்றும் அவரது துணைவர்கள் ஐயோடின் 129 ஐ லேசர் கதிர்களால் தாக்கி ஐயோடின் 128 ஆக மாற்றியுள்ளனர். ஐயோடின் 128 ன் அரை ஆயுள் 25 <ref target="https://ta.wikipedia.org/wiki/நிமிடங்கள்">நிமிடங்களேயாகும்</ref>. இதனை எளிதில் கையாள முடியும். ஒரு மணிநேரத்தில் களைந்துவிடலாம். இந்த மாற்றத்தினை பெரிய அளவில் நிகழ்த்த ஆய்வுகள் நடக்கின்றன. மேலும் லேசரைப் பயன்படுத்தி <ref target="https://ta.wikipedia.org/wiki/தனிமம்">தனிம</ref> மாற்றம் செய்யமுடியும் என்று தெளிவாகி உள்ளது. இதனால்  இனிமேல் <ref target="https://ta.wikipedia.org/wiki/சைக்ளோட்டிரான்">சைக்ளோட்டிரான்</ref> துணை இல்லாமலே லேசர் துணையுடன் குறுகிய கால அரை ஆயுள் உடைய <ref target="https://ta.wikipedia.org/wiki/ஐசோடோப்பு">ஐசோடோப்புகளைப்</ref> பெறமுடியும். <ref target="https://ta.wikipedia.org/wiki/சுற்றுச்சூழல்">சுற்றுச்சுழலைப்</ref> பாதிக்காமல் அணுஉலைக் கழிவுகளை மாற்ற முடியும் என்பதனை இது காட்டுகிறது.</p>
</text></body></html>