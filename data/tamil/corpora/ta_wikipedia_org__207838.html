<html><body><text id="wikipedia_ta_wikipedia_org__207838.html" ns="0" revid="1583707" sourceurl="https://ta.wikipedia.org/wiki/%E0%AE%A4%E0%AE%BF%E0%AE%B0%E0%AF%81%E0%AE%B5%E0%AE%B3%E0%AF%8D%E0%AE%B3%E0%AF%81%E0%AE%B5%E0%AE%B0%E0%AF%8D_%E0%AE%A8%E0%AE%95%E0%AE%B0%E0%AF%8D" title="திருவள்ளுவர் நகர்" type="wikipedia">திருவள்ளுவர் நகர்<p><ref target="https://ta.wikipedia.org/wiki/சென்னை_மாவட்டம்">சென்னை மாவட்டத்தின்</ref> தென்கோடியில் உள்ள <ref target="https://ta.wikipedia.org/wiki/திருவான்மியூர்">திருவான்மியூரின்</ref> ஒரு பகுதி, <hi rend="bold">திருவள்ளுவர் நகர்</hi> ஆகும். இது <ref target="https://ta.wikipedia.org/wiki/வேளச்சேரி_(சட்டமன்றத்_தொகுதி)">வேளச்சேரி சட்டமன்றத் தொகுதியின்</ref> ஒரு அங்கமாகும். கிழக்கு கடற்கரையை ஒட்டி அமைந்துள்ளதால், மக்களின் சிறந்த பொழுதுபோக்கு இடமாக இது விளங்குகிறது. </p>
கோயில்கள்
<p>உலக பிரசித்தி பெற்ற நாகாத்தம்மன் திருக்கோயில் இங்கு அமைந்துள்ளது. ஆடி மாதம் வெள்ளிக்கிழமைகளில் இங்கு சிறப்பு வழிபாடுகள் நடைபெரும். <ref target="https://ta.wikipedia.org/wiki/கிழக்குக்_கடற்கரைச்_சாலை">கிழக்குக் கடற்கரைச் சாலையை</ref> ஒட்டி திருவீதி அம்மன் திருக்கோயில் அமைந்துள்ளது சிறப்பு. மேலும் வினைதீர்த்த விநாயகர் ஆலயமும், பிரசித்தி பெற்ற ஹரே கிருஷ்ணா இயக்கமும் இங்கு அமைந்துள்ளது. </p>
பூங்கா
<p>இங்கு மாநகராட்சிக்கு சொந்தமான பூங்கா ஒன்று அமந்துள்ளது. காலை மற்றும் மாலை வேளைகளில் சிறுவர்கள் விளையாடும் இடமாக, இயற்கைச் சூழலோடு காணப்படுகிறது. இது வட்டார போக்குவரத்து அலுவலகம் பேருந்துநிலையத்தின் மிக அருகாமையில் உள்ளது. பெரியவர்கள் நடைப்பயிற்சி மேற்கொள்ளும் இடமாக இது அமைந்துள்ளது. </p>
பள்ளி
<p>இங்கு நவீன வசதிகளுடன் அமைந்த சென்னை மாநகராட்சிக்கு சொந்தமான பள்ளி ஒன்று உள்ளது. அனுபவம் வாய்ந்த ஆசிரியர்களை கொண்ட பள்ளியாக இருப்பது இதன் சிறப்புகளுள் ஒன்றாகும். </p>
திடல்
<p>மாணவர்கள் விளையாடி மகிழ, மிகப்பெரும் விளையாட்டுத் திடல் ஒன்றும் இங்கு அமைந்துள்ளது. இது சிறந்த முறையில் பராமரிக்கப்பட்டு வருகிறது. </p>
பிரபலங்கள்
<p>பிரபல திரைப்பட நடிகர் அஜீத்குமாரின் வீடு இங்கு அமைந்துள்ளது. இவரைத் தவிர பல்வேறு பிரபலங்களின் வசிப்பிடமாகவும் திருவள்ளுவர் நகர் விளங்குகிறது.</p>
தொழில்
<p>அனைத்து தரப்பு மக்களும் இங்கு வசித்து வருகின்றனர். எனினும் கணினி மென்பொருள் பொறியாளர்கள் மற்றும் பத்திரிக்கையாளர்கள் பலரின் வசிப்பிடமாக இது உள்ளது. </p>
சட்டமன்ற உறுப்பினர்
<p>2011 சட்டமன்ற தேர்தலில் வெற்றி பெற்று, திரு. ம.க. அசோக் (அ.தி.மு.க) இத்தொகுதியின் சட்டமன்ற உறுப்பினராக பணியாற்றி வருகிறார்.</p>
</text></body></html>