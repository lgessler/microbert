<html><body><text id="wikipedia_ta_wikipedia_org__213819.html" ns="0" revid="2895089" sourceurl="https://ta.wikipedia.org/wiki/%E0%AE%95%E0%AF%81%E0%AE%9F%E0%AE%B2%E0%AF%8D%E0%AE%B5%E0%AE%BE%E0%AE%B2%E0%AF%8D_%E0%AE%AA%E0%AF%81%E0%AE%B1%E0%AF%8D%E0%AE%B1%E0%AF%81" title="குடல்வால் புற்று" type="wikipedia">குடல்வால் புற்று
<p><hi rend="bold">குடல்வால் புற்றுநோய்</hi> (<hi rend="italic">appendix cancer</hi>) என்பது <ref target="https://ta.wikipedia.org/wiki/குடல்வால்">குடல்வாலில்</ref> மிகவும் அரிதாகத் தோன்றும் ஒரு <ref target="https://ta.wikipedia.org/wiki/புற்றுநோய்">புற்றுநோய்</ref> ஆகும். குடல்வாலில் உள்ள <ref target="https://ta.wikipedia.org/wiki/உயிரணு">உயிரணுக்கள்</ref> கட்டுப்பாடற்று பலகிப்பெருகுவதனால் இது தோன்றும் </p>
<p>குடல்வால் பை போன்ற ஓர் உறுப்பாகும். இது பொதுவாக 10 சென்டிமீட்டர் நீளமிருக்கும். இவ்வுறுப்பு செரிமான மண்டல உறுப்பாகவே கருதப்படுகிறது. மேலும் இது தேவையற்ற ஓர் உறுப்பாகவும் கருதப்படுகிறது. நாளமில்லாச் சுரப்பி, நாளமுடையச் சுரப்பி, மற்றும் ஊநீர் தொகுதியினைச் சார்ந்ததாகவும் எண்ணப்படுகிறது. குடல்வால் புற்று <ref target="https://ta.wikipedia.org/wiki/புற்றனையம்">கார்சினாய்ட்</ref> வகையைச் சார்ந்தது.<ref target="https://ta.wikipedia.org/wiki/முதற்_பக்கம்#cite_note-10">[10]</ref> மிகவும் மெதுவாக வளரும் கட்டியாகும். இது புற்றாக இருக்க வேண்டுவதில்லை. <ref target="https://ta.wikipedia.org/wiki/நுண்ணோக்கி">நுண்ணோக்கியில்</ref> ஆராயும் போது அவை குடல்புற்று போல் காணப்படுகின்றது. 1,000,000 பேரில் 0.12 பேரே  இந்நோயுடன் காணப்பட்டனர். ஆரம்ப நிலையில் அறுவை மருத்துவமும் தொடந்து கதிர்மருத்துவமும் மேற்கொள்ளப்படுகின்றன.</p>
<p>இரைப்பை குடல் இணைப்புக் கட்டிகள் வீரியம் மிக்க ஆற்றலுடன் கூடிய அரிய கட்டிகள் ஆகும். முதன்மை <ref target="https://ta.wikipedia.org/wiki/நிணநீர்ப்புற்றுநோய்">நிணநீர்ப்புற்றுநோய்கள்</ref> குடல்வாலில் ஏற்படலாம். <ref target="https://ta.wikipedia.org/wiki/மார்பகப்_புற்றுநோய்">மார்பகப் புற்றுநோய்</ref>, <ref target="https://ta.wikipedia.org/wiki/பெருங்குடல்_மலகுடலுக்குரிய_புற்று_நோய்">பெருங்குடல் மலகுடலுக்குரிய புற்று நோய்</ref>, மற்றும் பெண் பிறப்புறுப்புக் கட்டிகள் குடல்வாலுக்கு மாற்றியமைக்கப்படலாம்.<ref target="https://ta.wikipedia.org/wiki/முதற்_பக்கம்#cite_note-Rosai-11">[11]</ref></p>
மருத்துவம்
<p>குடல்வால் புற்று பிற இடங்களுக்குப் பரவலாம். 20% சளிப்படல அணுக்களில் தோன்றுகிறது. வயது ஒரு முக்கிய காரணியாக உள்ளது. மற்றபடி காரணம் இன்னது என்று தெரியவில்லை. அறிகுறிகளாக வயிற்று வலி, வயிறு உப்புசம், குடல்வால் அழர்ச்சி, வயிற்றுப்பகுதியில் நீர் கோர்த்திருத்தல், மலம் கழிப்பதில் கடினம், மலட்டுத் தன்மை முதலியன காணப்படும்.
கணினியுடன் இயங்கும் தளகதிர் படம், காந்த ஒத்ததிர்வு படம், மீயொலி ஆய்வு இந்நோயினைக் கண்டு கொள்ள உதவும். திசுப் பரிசோதனை நோயினை உறுதி செய்யக் கட்டாயம் செய்ய வேண்டும். அறுவையே சிறந்த மருத்துவ முறையாக உள்ளது. வேதி மருந்துகளும் உள்ளன. சில சமயங்களில் கதிர்மருத்துவமும்  மேற்கொள்ளப்படுகிறது. பாசுபரசு 32 ம் உதவக்கூடும்.<ref target="https://ta.wikipedia.org/wiki/முதற்_பக்கம்#cite_note-Schwartz-12">[12]</ref></p>
பாதிக்கப்பட்ட குறிப்பிடத்தக்கவர்கள்
<p>நடிகை <ref target="https://ta.wikipedia.org/wiki/ஆட்ரி_ஹெப்பர்ன்">ஆட்ரி ஹெப்பர்ன்</ref> குடல்வால் புற்றுநோயால் பாதிக்கப்பட்டு 1993 இல் இறந்தார்.<ref target="https://ta.wikipedia.org/wiki/முதற்_பக்கம்#cite_note-13">[13]</ref> <ref target="https://ta.wikipedia.org/wiki/ஈஎஸ்பிஎன்">ஈஎஸ்பிஎன்</ref> விளையாட்டு வர்ணனையாளர் இசுட்டுவர்ட் இசுக்கொட் 2007 இல் இவ்வகைப் புற்றுநோயால் பாதிக்கப்பட்டு 2015 இல் இறந்தார்.<ref target="https://ta.wikipedia.org/wiki/முதற்_பக்கம்#cite_note-14">[14]</ref><ref target="https://ta.wikipedia.org/wiki/முதற்_பக்கம்#cite_note-15">[15]</ref></p>


வெளி இணைப்புகள்
<list type="unordered"><item><ref target="http://www.cancer.net/cancer-types/appendix-cancer">Cancer.Net: Appendix Cancer</ref></item></list>
</text></body></html>