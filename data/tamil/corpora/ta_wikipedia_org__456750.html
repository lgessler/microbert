<html><body><text id="wikipedia_ta_wikipedia_org__456750.html" ns="0" revid="3367298" sourceurl="https://ta.wikipedia.org/wiki/%E0%AE%9A%E0%AE%BF%E0%AE%9E%E0%AF%8D%E0%AE%9A%E0%AE%BE%E0%AE%B0%E0%AF%8D_%E0%AE%AE%E0%AE%B2%E0%AF%88%E0%AE%95%E0%AE%B3%E0%AF%8D" title="சிஞ்சார் மலைகள்" type="wikipedia">சிஞ்சார் மலைகள்


<p><hi rend="bold">சிஞ்சார் மலைகள்</hi> (<hi rend="bold">Sinjar Mountains</hi>)<ref target="https://ta.wikipedia.org/wiki/முதற்_பக்கம்#cite_note-1">[1]</ref><ref target="https://ta.wikipedia.org/wiki/முதற்_பக்கம்#cite_note-2">[2]</ref> (<ref target="https://ta.wikipedia.org/wiki/அரபு_மொழி">அரபு மொழி</ref>: جبل سنجار Jabal Sinjār; வடமேற்கு <ref target="https://ta.wikipedia.org/wiki/ஈராக்">ஈராக்</ref> நாட்டின் <ref target="https://ta.wikipedia.org/wiki/நினிவே">நினிவே</ref> மாகாணத்தில், சிஞ்சார் மாவட்டத்தில், கிழக்கிலிருந்து மேற்காக 100 கிமீ தொலைவிற்கும், 1,463 மீட்டர் உயரத்திலும் பரந்துபட்ட ஒரு மலைதொடராகும். <ref target="https://ta.wikipedia.org/wiki/சிரியா">சிரியாவின்</ref> வடகிழக்கில் இம்மலைத்தொடர் 25 கிமீ நீளத்திற்கு பரவியுள்ளது. இம்மலைத்தொடரின் தெற்கில் <ref target="https://ta.wikipedia.org/wiki/சிஞ்சார்">சிஞ்சார்</ref> நகரம் அமைந்துள்ளது. <ref target="https://ta.wikipedia.org/wiki/முதற்_பக்கம்#cite_note-Edgell2006a-3">[3]</ref><ref target="https://ta.wikipedia.org/wiki/முதற்_பக்கம்#cite_note-NumanOthers2002a-4">[4]</ref> <ref target="https://ta.wikipedia.org/wiki/யசீதி_மக்கள்">யாசிதி மக்களால்</ref> இம்மலைத்தொடர் புனிதமாகக் கருதப்படுகிறது.<ref target="https://ta.wikipedia.org/wiki/முதற்_பக்கம்#cite_note-5">[5]</ref><ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
<figure><caption>சிஞ்சார் சமவெளியில் வேளாண்மை</caption></figure>
<figure><caption>சிஞ்சார் மலைத்தொடரின் மேற்கில் அமைந்த ஜெபல் சிஞ்சார் பிரதேசம்</caption></figure>
மக்கள் &amp; வரலாறு
<figure><caption>சிஞ்சார் மலைத்தொடரில் கால்நடைகளை மேய்க்கும் <ref target="https://ta.wikipedia.org/wiki/யசீதி_மக்கள்">யசீதி மக்கள்</ref></caption></figure>
<p>வரலாற்று முந்தைய காலத்தில் இம்மலைத்தொடர், <ref target="https://ta.wikipedia.org/wiki/பண்டைய_அசிரியா">அசிரியர்களுக்கும்</ref>, <ref target="https://ta.wikipedia.org/wiki/இட்டைட்டு_பேரரசு">இட்டைட்டுகளுக்கும்</ref> எல்லையாக விளங்கியது.
கிமு 538-இல் <ref target="https://ta.wikipedia.org/wiki/பார்த்தியப்_பேரரசு">பார்த்தியப் பேரரசு</ref> ஆட்சியிலும், பின்னர் சிஞ்சார் மலைகளை பார்த்தியர்களிடமிருந்து <ref target="https://ta.wikipedia.org/wiki/உரோமைப்_பேரரசு">உரோமைப் பேரரசு</ref> கைப்பற்றி கிமு 115 வரை ஆட்சி செலுத்தியது. கிபி 363-இல் <ref target="https://ta.wikipedia.org/wiki/பைசாந்தியப்_பேரரசு">பைசாந்தியப் பேரரசுக்கும்</ref>, <ref target="https://ta.wikipedia.org/wiki/சாசானியப்_பேரரசு">சாசானியப் பேரரசுக்கும்</ref> நடைபெற்ற போரின் முடிவில் சிஞ்சார் மலைகள் இரு பேரரசுகளின் எல்லைகளாக விளங்கியது.</p>
<p>பாரசீகப் பேரரசின் ஆட்சியால், இம்மலைத்தொடர் பகுதிகளில் <ref target="https://ta.wikipedia.org/wiki/சொராட்டிரிய_நெறி">சொராட்டிரிய நெறி</ref> பரவத்தொடங்கியது.  கிபி 4-ஆம் நூற்றாண்டில் இம்மலைப்பகுதிகளில் நெஸ்டோரியன் கிறித்தவம் தழைத்தது. கிபி 6-ஆம் நூற்றாண்டில் இசுலாமியப் படையெடுப்புகளால், இம்மலைதொடர்களில் வாழ்ந்த கிறித்தவர்கள், இசுலாமிய கலீபாக்களுக்கு <ref target="https://ta.wikipedia.org/wiki/ஜிசியா">ஜிசியா</ref> வரியைக் கட்டி வாழ்ந்தனர்.<ref target="https://ta.wikipedia.org/wiki/முதற்_பக்கம்#cite_note-Fuccaro-7">[7]</ref></p>
<p>கிபி 12-ஆம் நூற்றாண்டு முதல் சிஞ்சார் மலைத்தொடர்களில் <ref target="https://ta.wikipedia.org/wiki/யசீதி_மக்கள்">யசீதி மக்கள்</ref> கால்நடைகளை மேய்த்து வாழ்கின்றனர். <ref target="https://ta.wikipedia.org/wiki/முதற்_பக்கம்#cite_note-lister-8">[8]</ref> <ref target="https://ta.wikipedia.org/wiki/முதற்_பக்கம்#cite_note-9">[9]</ref> ஊழிக்காலத்தின் முடிவில் <ref target="https://ta.wikipedia.org/wiki/நோவாவின்_பேழை">நோவாவின் பேழை</ref> இம்மலைத்தொடரின் உயர்ந்த முகட்டில் நின்றதாக <ref target="https://ta.wikipedia.org/wiki/பழைய_ஏற்பாடு">பழைய ஏற்பாடு</ref> கூறுகிறது.<ref target="https://ta.wikipedia.org/wiki/முதற்_பக்கம்#cite_note-10">[10]</ref></p>
<p>1920-களில் <ref target="https://ta.wikipedia.org/wiki/யசீதி_மக்கள்">யசீதி மக்கள்</ref> அரேபியர்களாலும், மற்றவர்களாலும் துரத்தப்பட்டு இம்மலையில் தஞ்சமடைந்தனர்.<ref target="https://ta.wikipedia.org/wiki/முதற்_பக்கம்#cite_note-lister-8">[8]</ref></p>
<p>3 ஆகஸ்டு 2014 அன்று சிஞ்சார் நகரம்  <ref target="https://ta.wikipedia.org/wiki/இசுலாமிய_அரசு">இசுலாமிய அரசுப்</ref> படைகளால்  கைப்பற்றப்பட்டு, 40,000 <ref target="https://ta.wikipedia.org/wiki/யசீதி_மக்கள்">யசீதி மக்கள்</ref> இனப்படுகொலை செய்யப்பட்டனர்.<ref target="https://ta.wikipedia.org/wiki/முதற்_பக்கம்#cite_note-GuardAug14-11">[11]</ref><ref target="https://ta.wikipedia.org/wiki/முதற்_பக்கம்#cite_note-12">[12]</ref>
<ref target="https://ta.wikipedia.org/wiki/முதற்_பக்கம்#cite_note-13">[13]</ref><ref target="https://ta.wikipedia.org/wiki/முதற்_பக்கம்#cite_note-bbcstill-14">[14]</ref> யசீதி மக்களுக்கு எதிரான இசுலாமிய அரசின் கொடூரங்களால் மக்கள் நீர், உணவு, உடை, உறைவிடம் இன்றி அலைந்து திரிந்தனர்.<ref target="https://ta.wikipedia.org/wiki/முதற்_பக்கம்#cite_note-15">[15]</ref> யசீதி மக்களுக்கு <ref target="https://ta.wikipedia.org/wiki/ஐக்கிய_இராச்சியம்">ஐக்கிய இராச்சியம்</ref> மற்றும் ஐக்கிய அமெரிக்க அரசின் விமானப் படைகள் வானிலிருந்து உணவு, நீர், மருந்துகளை யசீதி மக்களுக்கு வழங்கினர்.<ref target="https://ta.wikipedia.org/wiki/முதற்_பக்கம்#cite_note-BBC20140809-16">[16]</ref> <ref target="https://ta.wikipedia.org/wiki/முதற்_பக்கம்#cite_note-17">[17]</ref><ref target="https://ta.wikipedia.org/wiki/முதற்_பக்கம்#cite_note-18">[18]</ref> <ref target="https://ta.wikipedia.org/wiki/முதற்_பக்கம்#cite_note-19">[19]</ref>10 ஆகஸ்டு 2014 முதல் இசுலாமிய அரசுப் படைகளிடமிருந்து, <ref target="https://ta.wikipedia.org/wiki/குர்து_மக்கள்">குர்து மக்கள்</ref>  படையினர் யசீதி மக்களுக்கு பாதுகாப்பு வழங்கினர்.<ref target="https://ta.wikipedia.org/wiki/முதற்_பக்கம்#cite_note-20">[20]</ref><ref target="https://ta.wikipedia.org/wiki/முதற்_பக்கம்#cite_note-Fig20140810-21">[21]</ref><ref target="https://ta.wikipedia.org/wiki/முதற்_பக்கம்#cite_note-22">[22]</ref><ref target="https://ta.wikipedia.org/wiki/முதற்_பக்கம்#cite_note-bbcstill-14">[14]</ref> இசுலாமியப் படைகளால் 7,000 யசீதிப் பெண்கள் பாலியல் அடிமைகளாகப் பிடித்துச் செல்லப்பட்டு, 7,000 யசீதி ஆண்களின் தலை வீசப்பட்டு கொல்லப்பட்டனர்.<ref target="https://ta.wikipedia.org/wiki/முதற்_பக்கம்#cite_note-BBC20140809-16">[16]</ref><ref target="https://ta.wikipedia.org/wiki/முதற்_பக்கம்#cite_note-Fig20140810-21">[21]</ref><ref target="https://ta.wikipedia.org/wiki/முதற்_பக்கம்#cite_note-Atl20140809-23">[23]</ref>பல யசீதிப் பெண்கள் இசுலாமிய அரசுப் படையினருக்கு அஞ்சி சிஞ்சார் மலையிலிருந்து குதித்து தற்கொலை செய்து கொண்டனர்.<ref target="https://ta.wikipedia.org/wiki/முதற்_பக்கம்#cite_note-rudaw-26082014-24">[24]</ref></p>
இதனையும் காண்க
<list type="unordered"><item><ref target="https://ta.wikipedia.org/wiki/பண்டைய_அண்மை_கிழக்கு">பண்டைய அண்மை கிழக்கு</ref></item>
</list>
</text></body></html>