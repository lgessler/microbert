<html><body><text id="wikipedia_ta_wikipedia_org__127118.html" ns="0" revid="3333417" sourceurl="https://ta.wikipedia.org/wiki/%E0%AE%87%E0%AE%B2%E0%AE%99%E0%AF%8D%E0%AE%95%E0%AF%88_%E0%AE%A8%E0%AE%BE%E0%AE%9F%E0%AE%BE%E0%AE%B3%E0%AF%81%E0%AE%AE%E0%AE%A9%E0%AF%8D%E0%AE%B1%E0%AE%A4%E0%AF%8D_%E0%AE%A4%E0%AF%87%E0%AE%B0%E0%AF%8D%E0%AE%A4%E0%AE%B2%E0%AF%8D,_1956" title="இலங்கை நாடாளுமன்றத் தேர்தல், 1956" type="wikipedia">இலங்கை நாடாளுமன்றத் தேர்தல், 1956
<p><hi rend="bold">இலங்கையின் 3வது நாடாளுமன்றத் தேர்தல்</hi> <ref target="https://ta.wikipedia.org/wiki/1956">1956</ref> <ref target="https://ta.wikipedia.org/wiki/ஏப்ரல்_5">ஏப்ரல் 5</ref> முதல் <ref target="https://ta.wikipedia.org/wiki/ஏப்ரல்_10">ஏப்ரல் 10</ref> வரை நடைபெற்றது. <ref target="https://ta.wikipedia.org/wiki/இலங்கை_நாடாளுமன்றம்">இலங்கை நாடாளுமன்றத்தின்</ref> <ref target="https://ta.wikipedia.org/wiki/இலங்கை_பிரதிநிதிகள்_சபை">பிரதிநிதிகள் சபைக்கு</ref> 95 உறுப்பினர்களைத் தெரிவு செய்ய இத்தேர்தல் நடத்தப்பட்டது.</p>
<p>நீண்டகாலமாக இலங்கையை ஆண்ட <ref target="https://ta.wikipedia.org/wiki/ஐக்கிய_தேசியக்_கட்சி">ஐக்கிய தேசியக் கட்சிக்கு</ref> இத்தேர்தல் ஒரு பெரும் சவாலாகக் காணப்பட்டது. முன்னாள் நாடாளுமன்ற சபாநாயகர் <ref target="https://ta.wikipedia.org/wiki/எஸ்._டபிள்யூ._ஆர்._டி._பண்டாரநாயக்கா">எஸ். டபிள்யூ. ஆர். டி. பண்டாரநாயக்கா</ref> ஆளும் கட்சியில் இருந்து பிரிந்து <ref target="https://ta.wikipedia.org/wiki/இலங்கை_சுதந்திரக்_கட்சி">இலங்கை சுதந்திரக் கட்சியைத்</ref> தோற்றுவித்தார்.</p>
பின்னனி
<p>இலங்கையின் பொருளாதாரம் வீழ்ச்சியடைந்ததைத் தொடர்ந்து <ref target="https://ta.wikipedia.org/wiki/ஜோன்_கொத்தலாவலை">ஜோன் கொத்தலாவலை</ref> தலைமையிலான ஐக்கிய தேசியக் கட்சி தனது செல்வாக்கை இழக்கத் தொடங்கியிருந்தது. இதற்கிடையில், <ref target="https://ta.wikipedia.org/wiki/இலங்கை_சுதந்திரக்_கட்சி">இலங்கை சுதந்திரக் கட்சி</ref> <ref target="https://ta.wikipedia.org/wiki/ஆங்கிலம்">ஆங்கிலத்தை</ref> ஆட்சி மொழியில் இருந்து அகற்றி <ref target="https://ta.wikipedia.org/wiki/சிங்களம்_மட்டும்">சிங்களத்தை</ref> ஆட்சிமொழியாக்குவதாக அறிவித்தது. இக்கோரிக்கையை ஆரம்பத்தில் எதிர்த்து வந்த ஐக்கிய தேசியக் கட்சி பின்னர் <ref target="https://ta.wikipedia.org/wiki/1956">1956</ref> இன் ஆரம்பத்தில் ஏற்றுக் கொண்டது. இதனால் அது சிறுபான்மை <ref target="https://ta.wikipedia.org/wiki/இலங்கைத்_தமிழர்">இலங்கைத் தமிழரின்</ref> செல்வாக்கை இழந்தது.</p>
<p>திரொட்ஸ்கியவாதிகளான <ref target="https://ta.wikipedia.org/wiki/லங்கா_சமசமாஜக்_கட்சி">லங்கா சமசமாஜக் கட்சியும்</ref>, <ref target="https://ta.wikipedia.org/wiki/இலங்கை_கம்யூனிஸ்ட்_கட்சி">கம்யூனிஸ்ட் கட்சியும்</ref> ஆங்கிலத்துக்குப் பதிலாக சிங்களம், தமிழ் இரண்டும் ஆட்சி மொழியாக்க வேண்டும் எனக் குரல் கொடுத்தன. தமிழ்க் கட்சிகள் ஆங்கிலத்தை ஆட்சி மொழியாகத் தொடர் வேண்டும் எனக் கேட்டனர்.</p>
<p>இசுக தலைவர் பண்டாரநாயக்கா ஒரு சில மாக்சியக் கட்சிகளுடன் கூட்டிணைந்து <ref target="https://ta.wikipedia.org/wiki/மகாஜன_எக்சத்_பெரமுன_(1956)">மகாஜன எக்சத் பெரமுன</ref> என்ற கூட்டமைப்பைத் தோற்றுவித்து அக்கட்சியின் சின்னத்தில் போட்டியிட்டார்.</p>
முடிவுகள்
<p><ref target="https://ta.wikipedia.org/wiki/எஸ்._டபிள்யூ._ஆர்._டி._பண்டாரநாயக்கா">எஸ். டபிள்யூ. ஆர். டி. பண்டாரநாயக்காவின்</ref> கூட்டணி அறுதிப் பெரும்பான்மை பெற்று ஆட்சியமைத்தது. பண்டாரநாயக்கா பிரதமர் ஆனார். <ref target="https://ta.wikipedia.org/wiki/1956">1956</ref> <ref target="https://ta.wikipedia.org/wiki/ஏப்ரல்_12">ஏப்ரல் 12</ref> இல் பண்டாரநாயக்காவின் அமைச்சரவை பதவியேற்றது.</p>
<p>இத்தேர்தலின் போது இலங்கை சுதந்திரக் கட்சியினரின் சிங்கள தேசியவாதப் பரப்புரைகள் சுதந்திர இலங்கையில் இனங்களுக்கிடேயே பகையை உருவாக்கிய முதலாவது நிகழ்வாகக் கருதப்பட்டது.</p>
மேற்கோள்கள்
<list type="unordered"><item><ref target="http://www.slelections.gov.lk/web/images/pdf/general-election-results/general-election-1956.pdf">"Result of Parliamentary General Election 1956"</ref> (PDF). இலங்கைத் தேர்தல் திணைக்களம்.&lt;/ref&gt;</item>
<item><ref target="http://www.lankanewspapers.com/news/election/general_election1956.jsp">"1956 General Election Results"</ref>. LankaNewspapers.com.</item>
<item><ref target="http://www.jpp.co.jp/lanka/gov/govd/govde/gov33e.htm">"Table 33 Parliament Election (1956)"</ref>. Sri Lanka Statistics. 10 February 2009.</item>
<item>Rajasingham, K. T. (24 November 2001). <ref target="https://web.archive.org/web/20011215123938/http://atimes.com/ind-pak/CK24Df05.html">"Chapter 16: 'Honorable wounds of war'"</ref>. <hi rend="italic">Sri Lanka: The Untold Story</hi>. Asia Times. 15 டிசம்பர் 2001 அன்று <ref target="http://atimes.com/ind-pak/CK24Df05.html">மூலம்</ref> பரணிடப்பட்டது. 16 அக்டோபர் 2011 அன்று பார்க்கப்பட்டது.Cite uses deprecated parameter |dead-url= (<ref target="https://ta.wikipedia.org/wiki/உதவி:CS1_errors#deprecated_params">உதவி</ref>); Unknown parameter |= ignored (<ref target="https://ta.wikipedia.org/wiki/உதவி:CS1_errors#parameter_ignored">உதவி</ref>); Invalid |dead-url=dead (<ref target="https://ta.wikipedia.org/wiki/உதவி:CS1_errors#invalid_param_val">உதவி</ref>)</item></list>
</text></body></html>