<html><body><text id="wikipedia_ta_wikipedia_org__317542.html" ns="0" revid="3304566" sourceurl="https://ta.wikipedia.org/wiki/%E0%AE%9A%E0%AE%BE%E0%AE%95%E0%AE%B0%E0%AE%B5%E0%AF%8D_%E0%AE%AA%E0%AE%B0%E0%AE%BF%E0%AE%9A%E0%AF%81" title="சாகரவ் பரிசு" type="wikipedia">சாகரவ் பரிசு
<p><hi rend="bold">சாகரவ் பரிசு</hi> (<hi rend="italic">Sakharov Prize</hi>) அலுவல்முறையாக <hi rend="bold">கருத்துரிமைக்கான சாகரவ் பரிசு</hi>  திசம்பர் 1988இல் <ref target="https://ta.wikipedia.org/wiki/ஐரோப்பிய_நாடாளுமன்றம்">ஐரோப்பிய நாடாளுமன்றத்தால்</ref> <ref target="https://ta.wikipedia.org/wiki/மனித_உரிமை">மனித உரிமைகளுக்காகவும்</ref> <ref target="https://ta.wikipedia.org/wiki/சிந்தனைச்_சுதந்திரம்">சிந்தனைச் சுதந்திரத்திற்காகவும்</ref> தங்கள் வாழ்நாளை அர்ப்பணித்த தனிநபர்கள்/குழுவினரை பெருமைபடுத்தும் வண்ணம் <ref target="https://ta.wikipedia.org/wiki/உருசியா">உருசிய</ref> அறிவியலாளர் <ref target="https://ta.wikipedia.org/wiki/ஆந்திரே_சாகரவ்">ஆந்திரே சாகரவ்</ref> நினைவாக நிறுவப்பட்ட பரிசாகும்.<ref target="https://ta.wikipedia.org/wiki/முதற்_பக்கம்#cite_note-2">[2]</ref> ஐரோப்பிய நாடாளுமன்ற வெளியுறவுக் குழுவும் வளர்ச்சிக் குழுவும் தயாரிக்கும் வரைவுப் பட்டியலிலிருந்து வெற்றியாளர் தேர்ந்தெடுக்கப்பட்டு அக்டோபர் மாதத்தில் அறிவிக்கப்படுகின்றது.<ref target="https://ta.wikipedia.org/wiki/முதற்_பக்கம்#cite_note-official-1">[1]</ref> பரிசுத் தொகையாக €50,000 வழங்கப்படுகின்றது.<ref target="https://ta.wikipedia.org/wiki/முதற்_பக்கம்#cite_note-official-1">[1]</ref></p>
<p>முதன்முறையாக இப்பரிசு தென்னாப்பிரிக்க  <ref target="https://ta.wikipedia.org/wiki/நெல்சன்_மண்டேலா">நெல்சன் மண்டேலாவிற்கும்</ref> உருசிய  <ref target="https://ta.wikipedia.org/wiki/அனடோலி_மார்ச்சென்கோ">அனடோலி மார்ச்சென்கோவிற்கும்</ref> இணைந்து வழங்கப்பட்டது.  1990 ஆண்டுக்கான பரிசு <ref target="https://ta.wikipedia.org/wiki/ஆங்_சான்_சூச்சி">ஆங் சான் சூச்சிக்கு</ref> வழங்கப்பட்டபோதும் சிறையில் இருந்தமையால் 2013ஆம் ஆண்டுதான் வழங்க முடிந்தது.  முதல் அமைப்பொன்றுக்கு வழங்கிய பரிசு அர்கெந்தீனாவின் <hi rend="italic">பிளாசா டெ மாயோவின் மதர்களுக்கு</hi> 1992இல் வழங்கப்பட்டது.</p>
<p>சாகரவ் பரிசு பெற்றவர்களில் சிலர் இன்னமும் கடுமையான அரசியல் ஒடுக்குமுறைகளை எதிர்கொண்டு வருகின்றனர்.  பெலருசிய இதழாளர் சங்கம் (2004), டாமாசு டெ பிளாங்கோ, கிலெர்மோ பாரினாசு (கூபா, 2005 &amp; 2010), அலெக்சாண்டர் மிலின்கீவிச் (பெலாரசு, 2006), <ref target="https://ta.wikipedia.org/wiki/கூ_யா">கூ யா</ref> (சீனா, 2008) ஆகியோர் சிலராவர். 2011இல் பரிசு பெற்ற ரசான் சைதூனே 2013இல் கடத்தப்பட்டார்; இன்னமும் காணக்கிடைக்கவில்லை. 2012இல் பரிசு பெற்ற  நஸ்ரன் சோடூதெ செப்டம்பர் 2013இல் சிறையிலிருந்து விடுவிக்கப்பட்டார்; நஸ்ரனும் அவருடன் பரிசு பெற்ற <ref target="https://ta.wikipedia.org/wiki/சாபர்_பனாகி">சாபர் பனாகியும்</ref> இன்னமும் ஈரானை விட்டு வெளியேறத் தடை செய்யப்பட்டுள்ளனர்.</p>
<p>சாகரவ் பரிசு பெற்ற  மூவருக்கு பின்னர் <ref target="https://ta.wikipedia.org/wiki/அமைதிக்கான_நோபல்_பரிசு">அமைதிக்கான நோபல் பரிசு</ref> வழங்கப்பட்டுள்ளது: <ref target="https://ta.wikipedia.org/wiki/நெல்சன்_மண்டேலா">நெல்சன் மண்டேலா</ref>, <ref target="https://ta.wikipedia.org/wiki/ஆங்_சான்_சூச்சி">ஆங் சான் சூச்சி</ref>, <ref target="https://ta.wikipedia.org/wiki/மலாலா_யூசப்சையி">மலாலா யூசப்சையி</ref>.</p>
<p>20 அக்டோபர் 2021 அன்று சாகரவ் பரிசு, சிறையில் அடைக்கப்பட்டுள்ள ருசியா எதிர்கட்சித் தலைவர் <ref target="https://ta.wikipedia.org/wiki/அலெக்சேய்_நவால்னி">அலெக்சேய் நவால்னிக்கு</ref> வழங்கப்பட்டது.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
சாகராவ் பரிசு பெற்றவர்கள் பட்டியல்
<list type="unordered"><item>தென்னாப்பிரிக்காவின் மக்கள் தலைவர் <ref target="https://ta.wikipedia.org/wiki/நெல்சன்_மண்டேலா">நெல்சன் மண்டேலா</ref> மற்றும் <ref target="https://ta.wikipedia.org/wiki/அனடோலி_மார்ச்சென்கோ">அனடோலி மார்ச்சென்கோ</ref> (கூட்டாகப் பரிசு பெற்றனர்)</item>
<item><ref target="https://ta.wikipedia.org/wiki/மியான்மர்">மியான்மர்</ref> எதிர்கட்சித் தலைவர் <ref target="https://ta.wikipedia.org/wiki/ஆங்_சான்_சூச்சி">ஆங் சான் சூச்சி</ref></item>
<item><ref target="https://ta.wikipedia.org/wiki/மலாலா_யூசப்சையி">மலாலா யூசப்சையி</ref></item>
<item><ref target="https://ta.wikipedia.org/wiki/அர்கெந்தீனா">அர்கெந்தீனாவின்</ref> <hi rend="italic">பிளாசா டெ மாயோவின் தாய்மார்கள் அமைப்பு</hi> (1992)</item>
<item>ருசியா எதிர்கட்சித் தலைவர் <ref target="https://ta.wikipedia.org/wiki/அலெக்சேய்_நவால்னி">அலெக்சேய் நவால்னி</ref>, 2021</item></list>


வெளி இணைப்புகள்
<list type="unordered"><item><ref target="http://www.europarl.europa.eu/sakharovprize/en/home/the-prize.html">"Sakharov Prize for Freedom of Thought"</ref>. <ref target="https://ta.wikipedia.org/wiki/European_Parliament">European Parliament</ref>. 1 December 2013. 21 October 2016 அன்று பார்க்கப்பட்டது.</item>
<item><ref target="https://web.archive.org/web/20161026150005/http://www.europarl.europa.eu/sakharovprize/en/sakharov-prize-network.html">"Sakharov Prize Network"</ref>. <ref target="https://ta.wikipedia.org/wiki/European_Parliament">European Parliament</ref>. 1 December 2013. 26 அக்டோபர் 2016 அன்று <ref target="http://www.europarl.europa.eu/sakharovprize/en/sakharov-prize-network.html">மூலம்</ref> பரணிடப்பட்டது. 21 October 2016 அன்று பார்க்கப்பட்டது.Cite uses deprecated parameter |dead-url= (<ref target="https://ta.wikipedia.org/wiki/உதவி:CS1_errors#deprecated_params">உதவி</ref>); Invalid |dead-url=dead (<ref target="https://ta.wikipedia.org/wiki/உதவி:CS1_errors#invalid_param_val">உதவி</ref>)</item>
<item><ref target="http://www.europarl.europa.eu/sides/getDoc.do?pubRef=-//EP//TEXT+IM-PRESS+20081126FCS43055+0+DOC+XML+V0//EN">"20 years of the Sakharov Prize: rewarding courage, self-sacrifice"</ref>. <ref target="https://ta.wikipedia.org/wiki/European_Parliament">European Parliament</ref>. 1 December 2008. 22 October 2010 அன்று பார்க்கப்பட்டது.</item></list>
</text></body></html>