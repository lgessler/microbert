<html><body><text id="wikipedia_ta_wikipedia_org__37253.html" ns="0" revid="3450184" sourceurl="https://ta.wikipedia.org/wiki/%E0%AE%95%E0%AE%BE._%E0%AE%85%E0%AE%AA%E0%AF%8D%E0%AE%AA%E0%AE%BE%E0%AE%A4%E0%AF%8D%E0%AE%A4%E0%AF%81%E0%AE%B0%E0%AF%88" title="கா. அப்பாத்துரை" type="wikipedia">கா. அப்பாத்துரை
<p><hi rend="bold">கா. அப்பாத்துரை</hi> (24 சூன் 1907 – 26 மே 1989) <ref target="https://ta.wikipedia.org/wiki/தமிழ்நாடு">தமிழ்நாட்டு</ref> <ref target="https://ta.wikipedia.org/wiki/மொழியியல்">மொழியியல்</ref> வல்லுநர்களுள் ஒருவரும் <hi rend="italic">பன்மொழிப்புலவர்</hi> எனப் பெயர் பெற்றவரும் ஆவார். அப்பாத்துரையாருக்கு <ref target="https://ta.wikipedia.org/wiki/தமிழ்">தமிழ்</ref>, <ref target="https://ta.wikipedia.org/wiki/மலையாளம்">மலையாளம்</ref>, <ref target="https://ta.wikipedia.org/wiki/வடமொழி">வடமொழி</ref>, <ref target="https://ta.wikipedia.org/wiki/இந்தி">இந்தி</ref>, <ref target="https://ta.wikipedia.org/wiki/ஆங்கிலம்">ஆங்கிலம்</ref> ஆகிய ஐந்து மொழிகளிலும் சரளமாகப் பேசவும், படிக்கவும், எழுதவும் கூடியத் திறமை இருந்தது. தமிழ் ஆங்கிலம் இரண்டிலும் ஒரே ஆண்டில் முதுகலைத் தேர்ச்சி பெற்றார். இந்தி மொழியில் விசாரத் பட்டம் பெற்றார். இவை தவிர இன்னும் பல வேற்று மொழிகளிலும் புலமை பெற்று விளங்கினார். இதனாலேயே அறிஞர் பெருமக்கள் அவருக்குப் "பன்மொழிப்புலவர்" என்ற பட்டத்தைச் சூட்டினார்கள்.</p>
<p>அப்பாத்துரையார் <ref target="https://ta.wikipedia.org/wiki/குமரி_மாவட்டம்">குமரி</ref> மாவட்டத்தில் உள்ள <ref target="https://ta.wikipedia.org/wiki/ஆரல்வாய்மொழி">ஆரல்வாய்மொழி</ref> என்னும் ஊரில் பிறந்தார். இவர் எழுதிய நூற்றுக்கணக்கான ஆராய்ச்சி நூல்களுள் <hi rend="italic">குமரிக் கண்டம் அல்லது கடல் கொண்ட தென்னாடு</hi> மற்றும் <hi rend="italic">தென்னாட்டுப் போர்க்களங்கள்</hi> ஆகியவை தலையாயனவாகக் கருதப்படுகின்றன. தமிழும் தமிழரினமுமே உலக மொழிகளுக்கும் மனித இனத்திற்கும் முன்னோடிகள் என்னும் தனது கோட்பாட்டை அறிவியற்பூர்வமாகத் தனது ஆய்வுகள் மூலம் முன்வைத்தார்.</p>
எழுதிய நூல்கள்
<list type="ordered"><item><hi rend="italic"><ref target="https://ta.wikipedia.org/wiki/குமரிக்கண்டம்_அல்லது_கடல்_கொண்ட_தென்னாடு_(நூல்)">குமரிக் கண்டம் அல்லது கடல் கொண்ட தென்னாடு</ref></hi></item>
<item><hi rend="italic"><ref target="https://ta.wikipedia.org/wiki/தென்னாட்டுப்_போர்க்களங்கள்_(நூல்)">தென்னாட்டுப் போர்க்களங்கள்</ref></hi></item>
<item><hi rend="italic">ஆயிரத்தெண்ணூறு ஆண்டுகட்கு முற்பட்ட தமிழகம்</hi> (மொழிபெயர்ப்பு)</item>
<item>கிருஷ்ணதேவ ராயர்</item>
<item>வெற்றித் திருநகர்</item>
<item>காற்றும் மழையும் (நாடகம்) (சிலம்பு நாடக மன்றத்தால் சென்னை ஒற்றைவாடை தியேட்டரில் அண்ணாதுரை தலைமையில் 22-4-56ஆம் நாள் அரங்கேற்றப்பட்டது) <ref target="https://ta.wikipedia.org/wiki/முதற்_பக்கம்#cite_note-1">[1]</ref></item>
<item>சரித்திரம் பேசுகிறது; 1955 செப்டம்பர்; அருணோதயம், சென்னை.</item>
<item>மருதூர் மாணிக்கம்; 1955; அருணோதயம், சென்னை</item>
<item>தென்னாடு, 1954 செப்டம்பர், மலர்நிலையம், சென்னை.</item></list>
மேற்கோள்கள்
<list type="unordered"><item><ref target="http://www.tamilheritage.org/thfcms/index.php?option=com_content&amp;view=article&amp;id=226&amp;Itemid=308">பன்மொழிப் புலவர் கா.அப்பாதுரையார், பி. தயாளன், தினமணி</ref> <ref target="https://web.archive.org/web/20110926172509/http://www.tamilheritage.org/thfcms/index.php?option=com_content&amp;view=article&amp;id=226&amp;Itemid=308">பரணிடப்பட்டது</ref> 2011-09-26 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item></list>
</text></body></html>