<html><body><text id="wikipedia_ta_wikipedia_org__470622.html" ns="0" revid="2892452" sourceurl="https://ta.wikipedia.org/wiki/%E0%AE%8E%E0%AE%B2%E0%AE%BF%E0%AE%AF%E0%AE%BE%E0%AE%B8%E0%AF%8D_%E0%AE%9C%E0%AF%87%E0%AE%AE%E0%AF%8D%E0%AE%B8%E0%AF%8D_%E0%AE%95%E0%AF%8B%E0%AE%B0%E0%AE%BF" title="எலியாஸ் ஜேம்ஸ் கோரி" type="wikipedia">எலியாஸ் ஜேம்ஸ் கோரி<p><hi rend="bold">எலியாஸ் ஜேம்ஸ் "ஈ. ஜே" கோரி</hi> (Elias James "E.J." Corey  <ref target="https://ta.wikipedia.org/wiki/அரபு_மொழி">அரபு மொழி</ref>: إلياس جيمس خوري ; பிறப்பு ஜூலை 12, 1928) ஓர் அமெரிக்க-லெபனான் <ref target="https://ta.wikipedia.org/wiki/கரிம_வேதியியல்">கரிம வேதியியலாளர்</ref> ஆவார் . 1990 ஆம் ஆண்டில், <ref target="https://ta.wikipedia.org/wiki/வேதியியலுக்கான_நோபல்_பரிசு">வேதியியலுக்கான நோபல் பரிசை</ref> " கரிமத் தொகுப்பின் கோட்பாடு மற்றும் வழிமுறையின் வளர்ச்சி" என்பதற்காக வென்றார், <ref target="https://ta.wikipedia.org/wiki/முதற்_பக்கம்#cite_note-1">[1]</ref> மிகச் சிறந்த வேதியியலாளர்களில் ஒருவராக பலரால் கருதப்படும் அவர், ஏராளமான செயற்கை உலைகள், வழிமுறைகள் மற்றும் மொத்த தொகுப்புகள் போன்றவற்றினை உருவாக்கியுள்ளார். மேலும் கரிம தொகுப்பு அறிவியலின் வளர்ச்சிக்காக இவர் பங்களித்துள்ளார். </p>
சுயசரிதை
<p>பாஸ்டனுக்கு வடக்கே உள்ள மெத்தூயன், மாசசூசெட்சில் இருந்து குடியேறிய கிறித்துவக் குடும்பத்தில் இவர் பிறந்தார். <ref target="https://ta.wikipedia.org/wiki/முதற்_பக்கம்#cite_note-2">[2]</ref> இவர் பிறந்த பதினெட்டு மாதங்களுக்குப் பிறகு இவரது தந்தை இறந்தார். அவரது நினைவாக இவருக்கு தந்தையின் பெயரான எலியாஸ் என்பதை இவரது தாய் இவரது பெயருடன் இணைத்தார்.இவரது தாய், சகோதரர், இரண்டு சகோதரிகள் மற்றும் அத்தை மற்றும் மாமா அனைவரும் ஒன்றாக வாழ்ந்து வந்தனர். <ref target="https://ta.wikipedia.org/wiki/பெரும்_பொருளியல்_வீழ்ச்சி">பெரும் பொருலியல் வீழ்ச்சியினை எதிர்கொண்டனர்</ref> . ஒரு சிறுவனாக, இருந்த போது மென்பந்து, கால்பந்து மற்றும் ஹைகிங் போன்ற விளையாட்டுகளை விளையாடினார். அவர் ஒரு கத்தோலிக்க தொடக்கப்பள்ளியிலும், மாசசூசெட்ஸின் லாரன்ஸ் நகரில் உள்ள லாரன்ஸ் உயர்நிலைப் பள்ளியிலும்  பயின்றார் . </p>
<p>16 வயதில் கோரே <ref target="https://ta.wikipedia.org/wiki/மாசாச்சூசெட்சு_தொழில்நுட்பக்_கழகம்">மாசாச்சூசெட்சு தொழில்நுட்பக் கழகம்</ref> நுழைந்தார், அங்கு அவர் 1948 இல் <ref target="https://ta.wikipedia.org/wiki/இளநிலைப்_பட்டம்">இளங்கலை பட்டம்</ref> மற்றும் <ref target="https://ta.wikipedia.org/wiki/முனைவர்">முனைவர் பட்டம்</ref> இரண்டையும் <ref target="https://ta.wikipedia.org/wiki/இளநிலைப்_பட்டம்">பெற்றார்</ref> . 1951 இல் பேராசிரியர் ஜான் சி. ஷீஹானினின் வழிகாட்டுதலில் இவர் முனைவர் பட்டம் பெற்றார். வேதியியலில் இளங்கலை பட்டம் பெற்ற பிறகு, பேராசிரியர் ஜான் சி. ஷீஹானின் அழைப்பின் பேரில், இவர் <ref target="https://ta.wikipedia.org/wiki/இலினொய்_பல்கலைக்கழகம்_(அர்பானா_சாம்பேன்)">அர்பானா-சாம்பேனில் உள்ள இலினொய் பல்கலைக்கழகத்தில்</ref> நியமனம் பெற்றார். அங்கு அவர் 1956 ஆம் ஆண்டில் தனது 27 வயதில் வேதியியல் நிரந்த பேராசிரியராகப் பணி புரிந்தார். 1959 ஆம் ஆண்டில், அவர் <ref target="https://ta.wikipedia.org/wiki/ஆர்வர்டு_பல்கலைக்கழகம்">ஆர்வர்டு பல்கலைக்கழகத்தில்</ref> கரிம வேதியியல் பேராசிரியராகப் பணியாற்றினார். அவர் 50 ஆண்டுகளுக்கும் மேலாக ஃபைசரின் ஆலோசகராகவும் இருந்து வருகிறார். <ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
<p>இவரது பணிக்காக கோரிக்கு 1988 ஆம் ஆண்டில் தேசிய அறிவியல் பதக்கம், <ref target="https://ta.wikipedia.org/wiki/முதற்_பக்கம்#cite_note-4">[4]</ref> 1990 <ref target="https://ta.wikipedia.org/wiki/வேதியியலுக்கான_நோபல்_பரிசு">இல் வேதியியலுக்கான நோபல் பரிசு</ref>,  மற்றும் <ref target="https://ta.wikipedia.org/wiki/அமெரிக்க_வேதியியல்_குமுகம்">அமெரிக்க வேதியல் குமுகத்தின்</ref> மதிப்புமிக்க விருதாக கருதப்படும் பிரீஸ்ட்லி பதக்கம்  2004 ஆம் ஆண்டில் இவருக்கு வழங்கப்பட்டது. <ref target="https://ta.wikipedia.org/wiki/முதற்_பக்கம்#cite_note-major-awards-5">[5]</ref></p>
விருதுகள் மற்றும் கவுரவங்கள்
<p>லினஸ் பாலிங் விருது (1973), பிராங்க்ளின் பதக்கம் (1978), டெட்ராஹெட்ரான் பரிசு (1983), <ref target="https://ta.wikipedia.org/wiki/வேதியியல்_வுல்ஃப்_பரிசுகள்">வேதியியலில் வுல்ஃப் பரிசு</ref> (1986), தேசிய அறிவியல் பதக்கம் (1988), ஜப்பான் பரிசு (1989) உள்ளிட்ட 40 க்கும் மேற்பட்ட பல முக்கிய விருதுகளைப் பெற்றுள்ளார்.மேலும் இவர் <ref target="https://ta.wikipedia.org/wiki/வேதியியலுக்கான_நோபல்_பரிசு">வேதியியலுக்கான நோபல் பரிசு</ref> (1990), ரோஜர் ஆடம்ஸ் விருது (1993), மற்றும் பிரீஸ்ட்லி பதக்கம் (2004). <ref target="https://ta.wikipedia.org/wiki/முதற்_பக்கம்#cite_note-major-awards-5">[5]</ref> அவர் 1998 இல் ஆல்பா சி சிக்மா ஹால் ஆஃப் ஃபேமில் சேர்க்கப்பட்டார். <ref target="https://ta.wikipedia.org/wiki/முதற்_பக்கம்#cite_note-alphachisigma.org-6">[6]</ref> 2008 ஆம் ஆண்டு நிலவரப்படி, <ref target="https://ta.wikipedia.org/wiki/ஆக்சுபோர்டு_பல்கலைக்கழகம்">ஆக்ஸ்போர்டு பல்கலைக்கழகம்</ref> (யுகே), <ref target="https://ta.wikipedia.org/wiki/கேம்பிரிச்சுப்_பல்கலைக்கழகம்">கேம்பிரிட்ஜ் பல்கலைக்கழகம்</ref> (யுகே) மற்றும் தேசிய சுங் செங் பல்கலைக்கழகம் உள்ளிட்ட உலகெங்கிலும் உள்ள பல்கலைக்கழகங்களிலிருந்து அவருக்கு 19 கவுர முனைவர்  பட்டங்கள் வழங்கப்பட்டுள்ளன. <ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
</text></body></html>