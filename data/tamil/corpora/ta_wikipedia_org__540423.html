<html><body><text id="wikipedia_ta_wikipedia_org__540423.html" ns="0" revid="3415677" sourceurl="https://ta.wikipedia.org/wiki/%E0%AE%95%E0%AF%86%E0%AE%AA%E0%AF%8D%E0%AE%AA%E0%AF%8B%E0%AE%99%E0%AF%8D" title="கெப்போங்" type="wikipedia">கெப்போங்<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_settlement">வார்ப்புரு:Infobox settlement</ref> with unknown parameter "coordinates_region" (this message is shown only in preview).
<p><hi rend="bold">கெப்போங்</hi>, (<ref target="https://ta.wikipedia.org/wiki/மலாய்_மொழி">மலாய்</ref>: <hi rend="italic">Kepong</hi>; <ref target="https://ta.wikipedia.org/wiki/ஆங்கிலம்">ஆங்கிலம்</ref>: <hi rend="italic">Kepong</hi>; <ref target="https://ta.wikipedia.org/wiki/சீனம்">சீனம்</ref>: <hi rend="italic">甲洞</hi>); என்பது <ref target="https://ta.wikipedia.org/wiki/மலேசியா">மலேசியா</ref>, <ref target="https://ta.wikipedia.org/wiki/கோலாலம்பூர்_கூட்டாட்சி">கோலாலம்பூர் கூட்டாட்சி</ref> நிலப்பகுதியில் அமைந்து உள்ள ஒரு நகரம். ’கெப்போங்’ என்பது ஒரு மலாய்ச் சொல். "சூழ்" அல்லது "சுற்று" என்று பொருள். இந்த நகரம் ஒரு மலைத்தொடரால் சூழப்பட்டு உள்ளது. அதனால் அந்தப் பெயர் வைக்கப்பட்டு இருக்கலாம்.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
<p><ref target="https://ta.wikipedia.org/wiki/கோலாலம்பூர்">கோலாலம்பூர்</ref> மாநகருக்குத் தென்மேற்கே 23 கி.மீ. தொலைவிலும்; <ref target="https://ta.wikipedia.org/wiki/பெட்டாலிங்_ஜெயா">பெட்டாலிங் ஜெயா</ref> நகரின் தென்மேற்கே 12 கி.மீ. (5 மைல்) தொலைவிலும் அமைந்து உள்ளது. அருகாமையில் உள்ள நகரங்கள் <ref target="https://ta.wikipedia.org/wiki/டாமன்சாரா">டாமன்சாரா (சிலாங்கூர்)</ref>, <ref target="https://ta.wikipedia.org/wiki/கெப்போங்">கெப்போங்</ref>, <ref target="https://ta.wikipedia.org/wiki/குவாங்">குவாங்</ref> மற்றும் <ref target="https://ta.wikipedia.org/wiki/கோலா_சிலாங்கூர்">கோலா சிலாங்கூர்</ref>.</p>
முக்கியச் சுற்றுலா இடங்கள்
<list type="unordered"><item>மலேசிய வன ஆய்வுக் கழகம் (<hi rend="italic">Forest Research Institute Malaysia</hi>)<ref target="https://ta.wikipedia.org/wiki/முதற்_பக்கம்#cite_note-2">[2]</ref></item></list>
<list type="unordered"><item>துமாசிக் வெள்ளீயத் தொழிற்சாலை (<hi rend="italic">Temasek Pewter Factory</hi>)<ref target="https://ta.wikipedia.org/wiki/முதற்_பக்கம்#cite_note-3">[3]</ref></item></list>
<list type="unordered"><item>கெபோங் சீனக் கோயில்கள்</item></list>
<list type="unordered"><item>சாம்னாக் சம்போதி பௌத்த ஆலயம் (<hi rend="italic">Samnak Sambodhi Buddhist Temple</hi>)</item></list>
<list type="unordered"><item>கெப்போங் பெருநகரப் பூங்கா (<hi rend="italic">Kepong Metropolitan Park</hi>). பரப்பளவு 90 ஹெக்டர். கோலாலம்பூரில் உள்ள மிகப்பெரிய பூங்காக்களில் ஒன்றாகும். <ref target="https://ta.wikipedia.org/wiki/பத்துமலை">பத்துமலை</ref> பகுதியில் இருந்து எளிதாக அணுகலாம்.</item></list>
<list type="unordered"><item>கெப்போங் ஏரிக்கரைப் பூங்கா (<hi rend="italic">Lake Gardens</hi>)</item></list>
<list type="unordered"><item>பார்க்சிட்டி பூங்கா (<hi rend="italic">Central Park 2 Desa Parkcity</hi>)</item></list>
நாடாளுமன்றத் தொகுதி
<p>கோலாலம்பூரின் கூட்டாட்சிப் பிரதேசத்தின் 11 நாடாளுமன்றத் தொகுதிகளில் <ref target="https://ta.wikipedia.org/wiki/கெப்போங்">கெப்போங்</ref> ஒன்றாகும். இந்தத் தொகுதியின் தற்போதைய நாடாளுமன்ற உறுப்பினர் <ref target="https://ta.wikipedia.org/wiki/பாக்காத்தான்_ஹரப்பான்">பாக்காத்தான் ஹரப்பான்</ref> <ref target="https://ta.wikipedia.org/wiki/ஜனநாயக_செயல்_கட்சி">ஜனநாயக செயல் கட்சியைச்</ref> சேர்ந்த லிம் லிப் எங் (<hi rend="italic">Lim Lip Eng</hi>) ஆவார்.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
போக்குவரத்து
<p>கெப்போங் பகுதியில் இரு இரயில் நிலையங்கள் உள்ளன. முதலாவது <hi rend="bold">KA06</hi> கெப்போங் இரயில் நிலையம் (<hi rend="italic">KTM KA06</hi>). இரண்டாவது <hi rend="bold">KA07</hi> கெப்போங் சென்ட்ரல் நிலையம் (<hi rend="italic">KA07 Kepong Sentral</hi>). </p>
<p>எம்.ஆர்.டி. <ref target="https://ta.wikipedia.org/wiki/சுங்கை_பூலோ">சுங்கை பூலோ</ref> <ref target="https://ta.wikipedia.org/wiki/செர்டாங்">செர்டாங்</ref> <ref target="https://ta.wikipedia.org/wiki/புத்ராஜெயா">புத்ராஜெயா</ref> இரயில் பாதை (<hi rend="italic">MRT Sungai Buloh Serdang Putrajaya Line</hi>) உருவாக்கப்பட்டு வருகிறது. 2022-ஆம் ஆண்டில் சேவை தொடங்கப் படுகிறது.<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
<p>ரெப்பிட் கே.எல். (<hi rend="italic">RapidKL</hi>); எஸ்.ஜே. பேருந்து (<hi rend="italic">SJ Bus</hi>); மற்றும் சிலாங்கூர் ஆம்னிபஸ் (<hi rend="italic">Selangor Omnibus</hi>) ஆகியவை கெப்போங் பகுதியில் பேருந்து போக்குவரத்துச் சேவைகளை வழங்கி வருகின்றன.</p>
சுங்கை பூலோ - செர்டாங் - புத்ராஜெயா - இரயில் பாதை
<p>எம்.ஆர்.டி. (<hi rend="italic">Mass Rapid Transit</hi>) <ref target="https://ta.wikipedia.org/wiki/சுங்கை_பூலோ">சுங்கை பூலோ</ref> <ref target="https://ta.wikipedia.org/wiki/செர்டாங்">செர்டாங்</ref> <ref target="https://ta.wikipedia.org/wiki/புத்ராஜெயா">புத்ராஜெயா</ref> இரயில் பாதை (<hi rend="italic">MRT Sungai Buloh Serdang Putrajaya Line</hi>), கெப்போங் நகரைக் கடந்து செல்லும் இரயில் பாதைச் சேவையாகும். </p>
<p>எம்.ஆர்.டி. புத்ராஜெயா இரயில் பாதை (<hi rend="italic">MRT Putrajaya Line</hi>) அல்லது எம்.ஆர்.டி., (<hi rend="italic">Mass Rapid Transit 2</hi>) முன்பு சுங்கை சுங்கை பூலோ - செர்டாங் - புத்ராஜெயா - இரயில் சேவை என அழைக்கப்பட்டது (<hi rend="italic">Sungai Buloh–Serdang–Putrajaya Line</hi> (<hi rend="italic">SSP Line</hi>). இது பன்னிரண்டாவது இரயில் போக்குவரத்துப் பாதையாகும். </p>
<p>கோலாலம்பூரில் இது இரண்டாவது விரைவுப் போக்குவரத்து (<hi rend="italic">Mass Rapid Transit</hi>) பாதை. <ref target="https://ta.wikipedia.org/wiki/கிள்ளான்_பள்ளத்தாக்கு">கிள்ளான் பள்ளத்தாக்கு</ref> பகுதியில், நான்காவது முழுத் தானியங்கி மற்றும் ஓட்டுநர் இல்லாத சேவை. இந்தச் சேவை கோலாலம்பூரில் உள்ள <ref target="https://ta.wikipedia.org/wiki/கிள்ளான்_பள்ளத்தாக்கு">கிள்ளான் பள்ளத்தாக்கு</ref> ஒருங்கிணைந்த போக்குவரத்து அமைப்பு (<hi rend="italic">Kuala Lumpur known as the Klang Valley Integrated Transit System</hi>) எனவும் அழைக்கப் படுகிறது.<ref target="https://ta.wikipedia.org/wiki/முதற்_பக்கம்#cite_note-6">[6]</ref><ref target="https://ta.wikipedia.org/wiki/முதற்_பக்கம்#cite_note-:hype_2021_07-7">[7]</ref></p>
கெப்போங் தமிழ்ப்பள்ளிகள்
<p>கோலாலம்பூர் கூட்டரசு பகுதியான கெப்போங்கில் ஒரு தமிழ்ப்பள்ளி உள்ளது. <hi rend="bold">எடின்பரோ தோட்டத் தமிழ்ப்பள்ளி</hi>. 364 மாணவர்கள் பயில்கிறார்கள். 27 ஆசிரியர்கள் பணியாற்றுகிறார்கள். </p>

சுங்கை பூலோ - புத்ராஜெயா இரயில் சேவை காட்சியகம்
<p><hi rend="bold">சுங்கை பூலோ - செர்டாங் - புத்ராஜெயா - இரயில் சேவை</hi>, 2022-ஆம் ஆண்டு மார்ச் மாதம் திறக்கப்பட உள்ளது.</p>
<list type="unordered">
<item>1. எம்.ஆர்.டி. புத்ராஜெயா இரயில் சேவை</item>
<item>2. எம்.ஆர்.டி. புத்ராஜெயா இரயில் சேவை (டமன்சாரா நிலையம்)</item>
<item>3. எம்.ஆர்.டி. புத்ராஜெயா இரயில் சேவை (கம்போங் செலாமாட்)</item>
<item>4. எம்.ஆர்.டி. புத்ராஜெயா இரயில் சேவை (டாமன்சாரா பாராட்)</item>
<item>5. எம்.ஆர்.டி. புத்ராஜெயா இரயில் சேவை (டாமன்சாரா செண்ட்ரல்)</item>
<item>6. எம்.ஆர்.டி. புத்ராஜெயா இரயில் சேவை (டாமன்சாரா தீமோர்)</item>
<item>7. எம்.ஆர்.டி. புத்ராஜெயா இரயில் சேவை (தித்திவாங்சா)</item>
<item>8. எம்.ஆர்.டி. புத்ராஜெயா இரயில் சேவை (கெப்போங்)</item>
<item>9. எம்.ஆர்.டி. புத்ராஜெயா இரயில் சேவை (ஜாலான் ஈப்போ)</item>
<item>10. எம்.ஆர்.டி. புத்ராஜெயா இரயில் சேவை (அம்பாங்)</item>
</list>
</text></body></html>