<html><body><text id="wikipedia_ta_wikipedia_org__9654.html" ns="0" revid="3420935" sourceurl="https://ta.wikipedia.org/wiki/%E0%AE%85%E0%AE%B2%E0%AF%8D%E0%AE%AA%E0%AF%87%E0%AE%A9%E0%AE%BF%E0%AE%AF%E0%AE%BE" title="அல்பேனியா" type="wikipedia">அல்பேனியா
<p><hi rend="bold">அல்பேனியா</hi> (<hi rend="italic">Albania</hi>, <ref target="https://ta.wikipedia.org/wiki/உதவி:IPA/English">/ælˈbeɪniə,ɔːl-/</ref>(<ref resource="./ஊடகம்:En-us-Albania.ogg" target="//upload.wikimedia.org/wikipedia/commons/b/b3/En-us-Albania.ogg">கேட்க</ref>) <ref target="https://ta.wikipedia.org/wiki/ஆங்கில_ஒலிப்புக்_குறிகள்"><hi rend="italic">a(w)l-BAY-nee-ə</hi></ref>; <ref target="https://ta.wikipedia.org/wiki/அல்பேனிய_மொழி">அல்பேனிய</ref>:[<hi rend="italic">Shqipëri/Shqipëria</hi>]error: {{lang}}: text has italic markup (<ref target="https://ta.wikipedia.org/wiki/பகுப்பு:Lang_and_lang-xx_வார்ப்புரு_பிழைகள்">உதவி</ref>)<ref target="https://ta.wikipedia.org/wiki/முதற்_பக்கம்#cite_note-1">[1]</ref> அதிகாரபூர்வமாக <hi rend="bold">அல்பேனியக் குடியரசு</hi> (<hi rend="italic">Republic of Albania</hi>) என்பது <ref target="https://ta.wikipedia.org/wiki/ஐரோப்பா">ஐரோப்பாவின்</ref> தென்கிழக்கேயுள்ள ஒரு நாடாகும். 28,748 சதுரகிமீ பரப்பளவுள்ள இந்நாட்டின் மக்கள்தொகை 3 மில்லியன்கள் as of  2016 ஆகும். இந்நாடு ஓர் <ref target="https://ta.wikipedia.org/wiki/ஒருமுக_அரசு">ஒற்றை</ref> <ref target="https://ta.wikipedia.org/wiki/நாடாளுமன்ற_முறை">நாடாளுமன்றக்</ref> <ref target="https://ta.wikipedia.org/wiki/குடியரசு">குடியரசு</ref> ஆகும். இதன் தலைநகரம் <ref target="https://ta.wikipedia.org/wiki/டிரானா">டிரானா</ref>. டிரானா இந்நாட்டின் மிகப்பெரும் நகரமும், முக்கிய பொருளாதார மற்றும் வணிக மையமும் ஆகும்.</p>
<p>அல்பேனியா <ref target="https://ta.wikipedia.org/wiki/பால்கன்_குடா">பால்கன் குடாவின்</ref> தென்மேற்குப் பகுதியில் அமைந்துள்ளது. இதன் எல்லைகளாக வடமேற்கே <ref target="https://ta.wikipedia.org/wiki/மொண்டெனேகுரோ">மொண்டெனேகுரோ</ref>, வடகிழக்கே <ref target="https://ta.wikipedia.org/wiki/கொசோவோ">கொசோவோ</ref>, கிழக்கே <ref target="https://ta.wikipedia.org/wiki/மாக்கடோனியக்_குடியரசு">மாக்கடோனியா</ref>, தெற்கு, மற்றும் தென்கிழக்கே <ref target="https://ta.wikipedia.org/wiki/கிரேக்கம்_(நாடு)">கிரேக்கம்</ref> ஆகிய நாடுகள் அமைந்துள்ளன. நாட்டின் பெருமாலான பகுதிகள் மலைப்பாங்கானவை. வடக்கே அல்பேனிய ஆல்ப்சு மலைகள், கிழக்கே கோராப் மலைகள், தெற்கே செரோனிய மலைகள், நடுவே இசுக்காண்டர்பெக் மலைகள் அமைந்துள்ளன. அல்பேனியாவின்  கரைப் பகுதிகள் மேற்கே <ref target="https://ta.wikipedia.org/wiki/ஏட்ரியாட்டிக்_கடல்">ஏட்ரியாட்டிக் கடல்</ref>, தென்மேற்கே <ref target="https://ta.wikipedia.org/wiki/அயோனியன்_கடல்">அயோனியன் கடல்</ref> ஆகியவற்றைத் தொடுகிறது.</p>
<p>குழப்பமான வரலாற்றைக் கொண்டிருந்த போதும், <ref target="https://ta.wikipedia.org/wiki/1990">1990</ref> முதல் <ref target="https://ta.wikipedia.org/wiki/சனநாயகம்">சனநாயகத்துக்கு</ref> திரும்பும் நாடாக வகைப்படுத்தப்பட்டுள்ளது.</p>
</text></body></html>