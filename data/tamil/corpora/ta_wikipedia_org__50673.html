<html><body><text id="wikipedia_ta_wikipedia_org__50673.html" ns="0" revid="2062553" sourceurl="https://ta.wikipedia.org/wiki/%E0%AE%AA%E0%AF%8B%E0%AE%B0%E0%AF%8D%E0%AE%95%E0%AF%8D_%E0%AE%95%E0%AF%88%E0%AE%A4%E0%AE%BF" title="போர்க் கைதி" type="wikipedia">போர்க் கைதி
<figure><caption><ref target="https://ta.wikipedia.org/wiki/1915">1915இல்</ref> <ref target="https://ta.wikipedia.org/wiki/ரஷ்யா">ரஷ்யாவில்</ref> ஆஸ்திரிய-ஹங்கேரிய போர்க் கைதிகள்</caption></figure>
<p><hi rend="bold">போர்க் கைதி</hi> (<hi rend="italic">Prisoner of war</hi>) என்பது <ref target="https://ta.wikipedia.org/wiki/போர்">போரில்</ref> கைது செய்யப்பட்ட போராளிகளை குறிக்கும்.</p>
<p>உலக வரலாற்றில் போர்கள் முடிந்து விட்டதற்கு பிறகு பொதுவாக தோல்வி அடைந்த படையினர்கள் போர் கைதியாக சிக்கி கொல்லப்பட்டனர் அல்லது அடிமை ஆகியுள்ளனர். <ref target="https://ta.wikipedia.org/wiki/மத்திய_காலம்">மத்திய காலங்களில்</ref> நடந்த போர்களில் கைபற்றிய நகரங்களின் மக்கள் பொதுவாக படுகொலை செய்யப்பட்டனர். <ref target="https://ta.wikipedia.org/wiki/இஸ்லாம்">இஸ்லாம்</ref> தொடங்கிய காலத்தில் <ref target="https://ta.wikipedia.org/wiki/முகமது">முகமது</ref> போர் கைதிகளுக்கு உணவும் உடைகளும் கொடுக்கவேண்டும் என்று கூறியுள்ளார். ஆனாலும் <ref target="https://ta.wikipedia.org/wiki/சிலுவைப்_போர்கள்">சிலுவைப் போர்களில்</ref> கைபற்றிய கிறிஸ்தவ போர் கைதிகள் பொதுவாக அடிமைகளாக விற்பனை செய்யப்பட்டனர். கிறிஸ்தவ ஐரோப்பாவில் கைது செய்யப்பட்டவர்கள் "நம்பிக்கையற்றவர்கள்" என்று குறிப்பிட்டு பொதுவாக கொல்லப்பட்டனர். <ref target="https://ta.wikipedia.org/wiki/1648">1648இல்</ref> <ref target="https://ta.wikipedia.org/wiki/முப்பது_ஆண்டுப்_போர்">முப்பது ஆண்டுப் போர்</ref> முடிவில் <ref target="https://ta.wikipedia.org/wiki/வெஸ்ட்ஃபேலியா_அமைதி_ஒப்பந்தம்">வெஸ்ட்ஃபேலியா அமைதி ஒப்பந்தம்</ref> முதலாக ஐரோப்பாவில் போர் கைதிகளுக்கு சில உரிமைகள் கொடுத்தது.</p>
<p>அண்மைய காலங்களில் <ref target="https://ta.wikipedia.org/wiki/ஹேக்_உடன்படிக்கை">ஹேக் உடன்படிக்கையிலும்</ref> <ref target="https://ta.wikipedia.org/wiki/ஜெனீவா_உடன்படிக்கை">ஜெனீவா உடன்படிக்கைகளிலும்</ref> போர் கைதிகளுக்கு பன்னாட்டு சட்டங்களில் பல உரிமைகள் தெரிவிக்கப்பட்டன. இந்த உடன்படிக்கைகள் காரணமாக போர் கைதிகளை வதை செய்வது உலகில் சட்டவிரோதமானதாக தெரிவிக்கப்பட்டது. ஆனால் 20ஆம் நூற்றாண்டிலும் <ref target="https://ta.wikipedia.org/wiki/ஜப்பானியப்_பேரரசு">ஜப்பானியப் பேரரசு</ref>, <ref target="https://ta.wikipedia.org/wiki/நாசி_ஜெர்மனி">நாசி ஜெர்மனி</ref> போன்ற சில நாடுகள் இந்த ஒப்பந்தங்களுக்கு எதிராக போர் கைதிகளுக்கு பல கொடுமைகளை செய்தன.</p>
</text></body></html>