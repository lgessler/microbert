<html><body><text id="wikipedia_ta_wikipedia_org__12763.html" ns="0" revid="2454304" sourceurl="https://ta.wikipedia.org/wiki/%E0%AE%B5%E0%AF%87%E0%AE%A4_%E0%AE%A4%E0%AE%A4%E0%AF%8D%E0%AE%A4%E0%AF%81%E0%AE%B5_%E0%AE%A4%E0%AE%B0%E0%AE%BF%E0%AE%9A%E0%AE%A9%E0%AE%99%E0%AF%8D%E0%AE%95%E0%AE%B3%E0%AF%8D" title="வேத தத்துவ தரிசனங்கள்" type="wikipedia">வேத தத்துவ தரிசனங்கள்<p><hi rend="bold">வேத தத்துவ தரிசனங்கள்</hi> எனப்படுபவை வேதங்களை அடிப்படையாகக் கொண்ட தத்துவ நோக்குகள் ஆகும். <hi rend="italic">விடயங்களை நோக்கும் வழிகள்</hi> எனப் பொருள்படும் <hi rend="italic">தரிசனங்கள்</hi> ஆறு வகைகளாக உள்ளன. இவற்றை, உண்மைப் பொருள் பற்றிய ஆறு விதமான விளக்கங்கள் எனக் கூறலாம். இவை ஒவ்வொன்றும், பல்வேறு காலப்பகுதிகளிலும் எழுதப்பட்ட <ref target="https://ta.wikipedia.org/wiki/வேதம்">வேதப்</ref> பகுதிகளில் சிதறிக்கிடக்கும் கருத்துக்களை, தங்களுக்கேயுரிய முறைகளில் ஒழுங்கு படுத்தியும், ஒருமுகப்படுத்தியும் தருகின்றன. இந்த ஒவ்வொரு பிரிவையும் நிறுவியவர்களாக அறியப்படும் <ref target="https://ta.wikipedia.org/wiki/ரிஷி">ரிஷிகள்</ref>, இவற்றுக்குரிய "சூத்திர நூல்களையும்" இயற்றியுள்ளார்கள். இவைகளை ஆத்திக அலலது வைதிக தர்சனங்கள் என்பர்.</p>
ஆறு ஆத்திக அல்லது வைதிக தரிசனங்கள் (Vedic Systems or Homogeneous Systems)
<p>ஆறு வேத தரிசனங்களும் அவற்றின் நிறுவனர்களும் பின்வருமாறு:</p>
<list type="ordered"><item><ref target="https://ta.wikipedia.org/wiki/நியாயம்_(இந்து_தத்துவம்)">நியாயம்</ref> - <ref target="https://ta.wikipedia.org/wiki/கௌதமர்">கௌதமர்</ref></item>
<item><ref target="https://ta.wikipedia.org/wiki/வைசேடிகம்">வைசேடிகம்</ref> - <ref target="https://ta.wikipedia.org/wiki/கணாதர்">கணாதர்</ref></item>
<item><ref target="https://ta.wikipedia.org/wiki/சாங்கியம்">சாங்கியம்</ref> - <ref target="https://ta.wikipedia.org/wiki/கபிலர்_(சாங்கியம்)">கபிலர்</ref></item>
<item><ref target="https://ta.wikipedia.org/wiki/யோகம்">யோகம்</ref> - <ref target="https://ta.wikipedia.org/wiki/பதஞ்சலி">பதஞ்சலி</ref></item>
<item><ref target="https://ta.wikipedia.org/wiki/மீமாம்சை">மீமாம்சை</ref> (பூர்வ மீமாம்சை) - <ref target="https://ta.wikipedia.org/wiki/ஜைமினி">ஜைமினி</ref></item>
<item><ref target="https://ta.wikipedia.org/wiki/வேதாந்தம்">வேதாந்தம்</ref> (உத்தர மீமாம்சை) - <ref target="https://ta.wikipedia.org/wiki/பாதராயணர்">பாதராயணர்</ref></item></list>
<p>இவற்றுக்கு இடையிலான ஒற்றுமைகளைக் கருத்திற்கொண்டு இந்த ஆறு தரிசனங்களும், இரண்டிரண்டாகச் சேர்த்து மூன்று தொகுதிகளாகப் பிரிக்கப்பட்டுள்ளன. அவை பின்வருமாறு:</p>
<list type="ordered"><item>நியாயம் - வைசேடிகம்</item>
<item>சாங்கியம் - யோகம்</item>
<item>மீமாம்சை - வேதாந்தம்</item></list>
நான்கு நாத்திக அல்லது அவைதிக தர்சனங்கள் (Non-Vedic or Heterogeneous System)
<p>நான்கு நாத்திக அல்லது அவைதிக தரிசனங்களும் அவற்றை நிறுவியவர்களும் பின்வருமாறு:</p>
<list type="unordered"><item><ref target="https://ta.wikipedia.org/wiki/சார்வகம்">சார்வகம்</ref> எனும்  <ref target="https://ta.wikipedia.org/wiki/உலகாயதம்">உலகாயதம்</ref></item>
<item><ref target="https://ta.wikipedia.org/wiki/ஆசீவகம்">ஆசீவகம்</ref></item>
<item>மூவகைச் <ref target="https://ta.wikipedia.org/wiki/ஜைனம்">ஜைனம்</ref> = 1 <ref target="https://ta.wikipedia.org/wiki/திகம்பரர்">திகம்பரர்</ref>, 2 <ref target="https://ta.wikipedia.org/wiki/சுவேதாம்பரர்">சுவேதாம்பரர்</ref>, 3 யாபனியம் -- <ref target="https://ta.wikipedia.org/wiki/மகாவீரர்">மகாவீரர்</ref></item>
<item>நால்வகை <ref target="https://ta.wikipedia.org/wiki/பௌத்தம்">பௌத்தம்</ref> = ஈனயான பௌத்தப் பிரிவுகள் 1 சௌத்திராந்திகம் 2 வைபாடிகம்; மகாயான பௌத்த பிரிவுகள் 3 மாத்தியமிகம் 4 யோகசாரம்  --  <ref target="https://ta.wikipedia.org/wiki/கௌதம_புத்தர்">கௌதம புத்தர்</ref></item></list>
</text></body></html>