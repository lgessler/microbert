<html><body><text id="wikipedia_ta_wikipedia_org__538065.html" ns="0" revid="3354949" sourceurl="https://ta.wikipedia.org/wiki/%E0%AE%85%E0%AE%95%E0%AE%BF%E0%AE%B0%E0%AF%8D%E0%AE%B5%E0%AE%BE%E0%AE%B2%E0%AF%8D" title="அகிர்வால்" type="wikipedia">அகிர்வால்<p><hi rend="bold">அகிர்வால்</hi> (<hi rend="italic">Ahirwal</hi>) என்பது தெற்கு <ref target="https://ta.wikipedia.org/wiki/அரியானா">அரியானா</ref> மற்றும் வடகிழக்கு <ref target="https://ta.wikipedia.org/wiki/ராஜஸ்தான்">ராஜஸ்தானின்</ref> சில பகுதிகளை உள்ளடக்கிய ஒரு பகுதி ஆகும். இவை இரண்டும் இந்தியாவில் இன்றைய மாநிலங்கள் ஆகும்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> இந்தப் பகுதி முன்பு சிறிய <ref target="https://ta.wikipedia.org/wiki/வேள்பகுதி">வேள் பகுதியாக</ref><ref target="https://ta.wikipedia.org/wiki/ரேவாரி">ரேவாரி</ref> பகுதியினை மையமாகக்கொண்டு <ref target="https://ta.wikipedia.org/wiki/யதுவன்சி_அகிர்">யதுவன்சி அகிர்</ref> சமூகத்தினால் <ref target="https://ta.wikipedia.org/wiki/முகலாயப்_பேரரசு">முகலாயப் பேரரசு</ref> வீழ்ச்சியின்போது ஆட்சி செய்யப்பட்டது.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
புவியியல்
<p>அகிர்வால் என்பது "அகிர்களின் நிலம்" என்று மொழிபெயர்க்கப்பட்டுள்ளது.<ref target="https://ta.wikipedia.org/wiki/முதற்_பக்கம்#cite_note-Michelutti-3">[3]</ref> ஜெ. ஈ. சுவார்ட்ஸ்பெர்க் இதை "நாட்டுப்புறப் பகுதி"<ref target="https://ta.wikipedia.org/wiki/முதற்_பக்கம்#cite_note-4">[4]</ref> என்றும் லூசியா மிச்செலுட்டி "கலாச்சார-புவியியல் பகுதி" என்றும் விவரித்தனர். இது ராஜஸ்தானின் அல்வார், பரத்பூர் மாவட்டப் பகுதிகளையும் அரியானா மாநிலத்தில் உள்ள மகேந்திரகர், <ref target="https://ta.wikipedia.org/wiki/ரேவாரி">ரேவாரி</ref>, <ref target="https://ta.wikipedia.org/wiki/குருகிராம்">குர்கான்</ref> பகுதிகளையும் உள்ளடக்கியது.<ref target="https://ta.wikipedia.org/wiki/முதற்_பக்கம்#cite_note-Michelutti-3">[3]</ref> தெற்கு அரியானாவில் உள்ள அகிர்வால் பகுதியில் 11 <ref target="https://ta.wikipedia.org/wiki/சட்டமன்றத்_தொகுதி">சட்டமன்றத் தொகுதிகள்</ref> மூன்று <ref target="https://ta.wikipedia.org/wiki/மக்களவை_தொகுதி">மக்களவைத் தொகுதிகளில்</ref> பரவியுள்ளன. <ref target="https://ta.wikipedia.org/wiki/பிவானி">பிவானி</ref>-மகேந்திரகர், குர்கான் மற்றும் <ref target="https://ta.wikipedia.org/wiki/ரோத்தக்">ரோத்தக்</ref> (ஒரு பகுதி மட்டும்) பகுதியில் கணிசமான அகிர் வாக்காளர்கள் உள்ளனர்.<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
மொழி
<p>அகிர்வால் பகுதியில் பேசப்படும் முக்கிய மொழி அகிர்வதி ஆகும். இது பொதுவாக மேவதியின் பேச்சுவழக்காக எடுத்துக் கொள்ளப்பட்டு <ref target="https://ta.wikipedia.org/wiki/இராச்சசுத்தானி">இராச்சசுத்தானி மொழிகளின் குழுவிற்குள்</ref> வகைப்படுத்தப்படுகிறது. இம்மொழி அண்டைய மேற்கத்திய இந்தி வகைகளுடன் பொதுவான பண்புகளையும் கொண்டுள்ளது.<ref target="https://ta.wikipedia.org/wiki/முதற்_பக்கம்#cite_note-6">[6]</ref> இம்மொழியுடன் நெருங்கிய தொடர்புடைய பாங்குருவும் <ref target="https://ta.wikipedia.org/wiki/அரியான்வி">(அரியான்வி)</ref> <ref target="https://ta.wikipedia.org/wiki/இந்தி">இந்தியும்</ref> இப்பகுதியில் பேசப்படுகின்றன.</p>
<p>1962ஆம் ஆண்டு நவம்பர் 18 ஆம் தேதி ரெசாங் லா போரில் அகிர்வால் சேர்ந்த பல வீரர்கள் போரிட்டனர். இவர்களின் எண்ணிக்கை சீனர்களைவிட அதிகமாக இருந்தது.<ref target="https://ta.wikipedia.org/wiki/முதற்_பக்கம்#cite_note-7">[7]</ref><ref target="https://ta.wikipedia.org/wiki/முதற்_பக்கம்#cite_note-8">[8]</ref></p>
மேலும் பார்க்கவும்
<list type="unordered"><item><ref target="https://ta.wikipedia.org/wiki/பெரும்_தலைநெடுஞ்சாலை">பெரும் தலைநெடுஞ்சாலை</ref></item></list>


மேலும் படிக்க
<list type="unordered"><item><hi rend="italic">The Panjab Past and Present</hi>.<hi rend="bold">32</hi>.Department of Punjab Historical Studies, Punjabi University.2001.பக்.71–75.</item></list>
</text></body></html>