<html><body><text id="wikipedia_ta_wikipedia_org__157669.html" ns="0" revid="1203477" sourceurl="https://ta.wikipedia.org/wiki/%E0%AE%89%E0%AE%9F%E0%AE%A9%E0%AE%BF%E0%AE%B2%E0%AF%88" title="உடனிலை" type="wikipedia">உடனிலை<p>உடனிலை என்பது <ref target="https://ta.wikipedia.org/wiki/புறநானூறு,_துறைவிளக்கம்">புறநானூற்றுப் பாடல்களுக்குத் தரப்பட்டுள்ள துறைகளில்</ref> ஒன்று. 400 பாடல்களில் 58 எண்ணுள்ள ஒரே ஒரு பாடல் மட்டும் உடனிலை என்னும் துறையாகக் காட்டப்பட்டுள்ளது. இது <ref target="https://ta.wikipedia.org/wiki/பாடாண்_திணை">பாடாண் திணையின்</ref> துறைகளில் ஒன்று.</p>
<p><ref target="https://ta.wikipedia.org/wiki/தொல்காப்பியம்">தொல்காப்பியம்</ref>, <ref target="https://ta.wikipedia.org/wiki/புறப்பொருள்_வெண்பாமாலை">புறப்பொருள் வெண்பாமாலை</ref> என்னும் இலக்கண நூல்களில் இத் துறை பற்றிய குறிப்பு இல்லை. மறைந்துபோன <ref target="https://ta.wikipedia.org/wiki/பன்னிரு_படலம்">பன்னிரு படலம்</ref> நூலின் வழி இக்குறிப்பு தரப்பட்டிருகலாம்.</p>
<p>இரண்டு <ref target="https://ta.wikipedia.org/wiki/பாட்டுடைத்_தலைவர்">பாட்டுடைத் தலைவர்கள்</ref> ஓரிடத்தில் ஒன்றுசேர்ந்து இருப்பதைப் போற்றுவது உடனிலை என்னும் துறை. </p>
<list type="unordered"><item>சோழன் குராப்பள்ளித் துஞ்சிய பெருந்திருமாவளவன்</item>
<item>பாண்டியன் வெள்ளியம்பலத்துத் துஞ்சிய பெருவழுதி</item></list>
<p>ஆகியோர் ஓரிடத்தில் (<ref target="https://ta.wikipedia.org/wiki/புகார்">புகார்</ref> அரண்மனையில்) இருப்பது கண்ட புலவர் <ref target="https://ta.wikipedia.org/wiki/காவிரிப்_பூம்பட்டினத்துக்_காரிக்_கண்ணனார்">காவிரிப் பூம்பட்டினத்துக் காரிக் கண்ணனார்</ref> இன்றுபோல் என்றும் உடனிலை திரியாமல் இருக்கவேண்டும் என்று அவர்களை வாழ்த்திப் பாடிய பாடல் இது.</p>
</text></body></html>