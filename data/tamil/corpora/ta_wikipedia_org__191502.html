<html><body><text id="wikipedia_ta_wikipedia_org__191502.html" ns="0" revid="3274090" sourceurl="https://ta.wikipedia.org/wiki/%E0%AE%AE%E0%AE%A9%E0%AE%BF%E0%AE%A4%E0%AE%95%E0%AF%8D%E0%AE%95%E0%AE%B0%E0%AF%81_%E0%AE%B5%E0%AF%86%E0%AE%B3%E0%AE%BF%E0%AE%AF%E0%AF%81%E0%AE%B1%E0%AF%88_%E0%AE%95%E0%AE%B0%E0%AF%81%E0%AE%B5%E0%AE%95%E0%AE%B5%E0%AF%82%E0%AE%95%E0%AF%8D%E0%AE%95%E0%AE%BF" title="மனிதக்கரு வெளியுறை கருவகவூக்கி" type="wikipedia">மனிதக்கரு வெளியுறை கருவகவூக்கி

<p><hi rend="bold">மனிதக்கரு வெளியுறை கருவகவூக்கி</hi> (human chorionic gonadotropin; <hi rend="bold">hCG</hi>) என்னும் <ref target="https://ta.wikipedia.org/wiki/இயக்குநீர்">இயக்குநீரானது</ref> <ref target="https://ta.wikipedia.org/wiki/கருவுருதல்">கருவுற்றபின்</ref>, சூலுற்ற முட்டையின் பகுதியான பல்கருமுதலுரு சூல்முகையினால் (syncytiotrophoblast) உருவாக்கப்படுவதாகும். இளம்கருவளர்முண்டானது (blastocyst) <ref target="https://ta.wikipedia.org/wiki/கருப்பையகம்">கருப்பையகத்திற்குள்</ref> பொருந்தியபின் பல்கருமுதலுரு சூல்முகையிலிருந்து <ref target="https://ta.wikipedia.org/wiki/சூல்வித்தகம்">சூல்வித்தகம்</ref> (நஞ்சுக்கொடி) உருவாகிறது<ref target="https://ta.wikipedia.org/wiki/முதற்_பக்கம்#cite_note-pmid19171054-1">[1]</ref><ref target="https://ta.wikipedia.org/wiki/முதற்_பக்கம்#cite_note-pmid10235686-2">[2]</ref>. சில <ref target="https://ta.wikipedia.org/wiki/புற்றுநோய்">புற்றுக் கட்டிகளும்</ref> இந்த இயக்குநீரை உருவாக்குகின்றன; எனவே, ஒரு நோயாளி கருவுறாமல் அதிக அளவு இயக்குநீரைக் கொண்டிருப்பது புற்று நோய்க்கான அறிகுறியாகக் கருததப்படலாம். என்றாலும், இத்தகு அதிகமான இயக்குநீர் உற்பத்தி கட்டி உருவாவதற்கான காரணமா அல்லது கட்டியின் விளைவா என்பது இதுவரைக் கண்டறியப்படவில்லை. மனிதக்கரு வெளியுறை கருவகவூக்கியைப் போன்ற இயக்குநீரான <ref target="https://ta.wikipedia.org/wiki/லூட்டினைசிங்_இயக்குநீர்">லூட்டினைசிங் இயக்குநீர்</ref> எல்லா வயது <ref target="https://ta.wikipedia.org/wiki/ஆண்">ஆண்களிலும்</ref>, <ref target="https://ta.wikipedia.org/wiki/பெண்கள்">பெண்களிலும்</ref> <ref target="https://ta.wikipedia.org/wiki/பிட்யூட்டரி_சுரப்பி">பிட்யூட்டரி சுரப்பியில்</ref> உருவாகிறது<ref target="https://ta.wikipedia.org/wiki/முதற்_பக்கம்#cite_note-pmid19171054-1">[1]</ref><ref target="https://ta.wikipedia.org/wiki/முதற்_பக்கம்#cite_note-pmid1695224-3">[3]</ref>. <ref target="https://ta.wikipedia.org/wiki/அமெரிக்க_உணவு_மற்றும்_மருந்து_நிர்வாகம்">அமெரிக்க உணவு மற்றும் மருந்து நிர்வாகம்</ref> <ref target="https://ta.wikipedia.org/wiki/ஓமியோபதி">ஓமியோபதி</ref> மற்றும் மருந்து சீட்டில்லாத மனிதக்கரு வெளியுறை கருவகவூக்கி இயக்குநீரைக் கொண்ட <ref target="https://ta.wikipedia.org/wiki/உணவு">உணவுப் பொருட்களை</ref> விற்பனை செய்யத் தடை விதித்துள்ளது. இத்தகுப் பொருட்கள் மோசடியானவை, சட்டவிரோதமானவை என்றும் அறிவித்துள்ளது<ref target="https://ta.wikipedia.org/wiki/முதற்_பக்கம்#cite_note-MedPage20111206-4">[4]</ref><ref target="https://ta.wikipedia.org/wiki/முதற்_பக்கம்#cite_note-5">[5]</ref><ref target="https://ta.wikipedia.org/wiki/முதற்_பக்கம்#cite_note-6">[6]</ref>.</p>
</text></body></html>