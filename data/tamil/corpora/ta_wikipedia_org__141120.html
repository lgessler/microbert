<html><body><text id="wikipedia_ta_wikipedia_org__141120.html" ns="0" revid="3236400" sourceurl="https://ta.wikipedia.org/wiki/%E0%AE%8E%E0%AE%B1%E0%AE%BF%E0%AE%AF%E0%AF%81%E0%AE%B3%E0%AE%BF" title="எறியுளி" type="wikipedia">எறியுளி<figure><caption><ref target="https://ta.wikipedia.org/wiki/இனுவிட்டு">இனுவிட்டு</ref> (Inuit) வேட்டையாடுநர் <ref target="https://ta.wikipedia.org/wiki/கயாக்கு">கயாக்கு</ref> (kayak) என்னும் குழிப்படகில் அல்லது பொந்துப்படகில் இருந்து எறியுளியைக் கொண்டு வேட்டையயடுதல். இடம் வட அமெரிக்காவில் உள்ள அடுசன் குடா, காலம் தோராயமாக 1908-1914</caption></figure>
<p><hi rend="bold">எறியுளி</hi> என்பது பெரும்பாலும் <ref target="https://ta.wikipedia.org/wiki/திமிங்கிலம்">திமிங்கிலம்</ref>, <ref target="https://ta.wikipedia.org/wiki/சுறா">சுறா</ref> போன்ற பெரிய வகை மீன்களைப் பிடிக்கப் பயன்படும் ஈட்டி போன்ற எறியக்கூடிய ஆயுதம். இதனோடு வலுவான கயிறு பிணைக்கப்படிருக்கும். </p>
வரலாறு
<figure><caption><ref target="https://ta.wikipedia.org/wiki/Epipaleolithic">Epipaleolithic</ref> <ref target="https://ta.wikipedia.org/wiki/Azilian">Azilian</ref>
<ref target="https://ta.wikipedia.org/wiki/Le_Mas-d'Azil">Le Mas-d'Azil</ref>, <ref target="https://ta.wikipedia.org/wiki/Ariège">Ariège</ref> department, France</caption></figure>
<figure><caption>"Manner in which Natives of the East Coast strike turtle." Near <ref target="https://ta.wikipedia.org/wiki/Cooktown">Cooktown</ref>, Australia. From <ref target="https://ta.wikipedia.org/wiki/Phillip_Parker_King">Phillip Parker King</ref>'s Survey. 1818.</caption></figure>
<p>சங்க காலத்தில் தமிழர்கள் இரவில் கடலில் சென்று திமிங்கிலத்தை வேட்டையாடும்பொழுது எறியுளியைப் பயன்படுத்தினார்கள் என்று பல இடங்களில் கூறப்பட்டுள்ளது. எடுத்துக்காட்டாக, </p>
<p><hi rend="italic">குறியிறைக் குரம்பைக் கொலைவெம் பரதவர்</hi>
<hi rend="italic"><hi rend="bold">எறியுளி</hi> பொருத ஏமுறு பெருமீன்</hi>
<hi rend="italic">புண்ணுமிழ் குருதி புலவுக்கடல் மறுப்பட</hi>
<hi rend="italic">விசும்பணி வில்லிற் போகிப் பசும்பிசிர்த்</hi>
<hi rend="italic">திரைபயில் அழுவம் உழக்கி உரனழிந்து</hi>
<hi rend="italic">நிரைதிமில் மருங்கில் படர்தருந் துறைவன்</hi>..
 (அகநாநூறு 210)</p>
<p>சங்ககாலத் தமிழ் நூல்களில் கூறப்படுவது மட்டும் அல்லாமல், இவ்வகையான ஆயுதங்களின் பயன்பாடு பல தொல்குடிகளிடம் இருந்துள்ளது<ref target="https://ta.wikipedia.org/wiki/முதற்_பக்கம்#cite_note-1">[1]</ref> பிரான்சின் தெற்கே உள்ள <ref target="https://ta.wikipedia.org/wiki/காசுக்கே_குகை">காசுக்கே குகை</ref> என்னும் இடத்தில் 16,000 ஆண்டுப் பழமையான ஒவியங்களில் எறியுளி போன்ற ஆயுதத்தைப் பயன்படுத்தி <ref target="https://ta.wikipedia.org/wiki/சீல்">சீல்</ref> (seal) என்னும் கடல்வாழ் உயிரினத்தைக் கொன்ற காட்சிகள் காட்டப்பட்டுள்ளன. </p>
<p>விவிலியத்தில், எறியுளியின் பயன்பாடு பற்றிய குறிப்பு உள்ளது, ஆனால் விரிவாக விளக்கப்படவில்லை.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
<p>கிரேக்க வரலாற்று ஆசிரியர் பாலிபியுசு (Polybius) (~ கி.மு 203-120), அவர் எழுதிய வரலாற்று நூலில் ("The Histories (Polybius)") வாள்மீன் (swordfish) என்னும் மீனை எறியுளியால் வேட்டை ஆடியதைப் பற்றி விளக்கியுள்ளார்.<ref target="https://ta.wikipedia.org/wiki/முதற்_பக்கம்#cite_note-3">[3]</ref> . அரப்பாவில் வாழ்ந்தவர்கள் செப்பு மாழையால் செய்த எறியுளியைப் பயன்படுத்தியது பற்றியும்<ref target="https://ta.wikipedia.org/wiki/முதற்_பக்கம்#cite_note-4">[4]</ref>,<ref target="https://ta.wikipedia.org/wiki/முதற்_பக்கம்#cite_note-5">[5]</ref>, <ref target="https://ta.wikipedia.org/wiki/அந்தமான்_நிக்கோபார்">அந்தமான் நிக்கோபார்</ref> மக்கள் மீன் பிடிக்கப் பயன்படுத்தியதைப் பற்றியும் அறிந்துள்ளார்கள்.<ref target="https://ta.wikipedia.org/wiki/முதற்_பக்கம்#cite_note-6">[6]</ref>.</p>


உசாத்துணை
<list type="unordered"><item>Information about <ref target="https://ta.wikipedia.org/wiki/Erik_Eriksen">Erik Eriksen</ref> based on <hi rend="italic">The Discovery of King Karl Land, Spitsbergen</hi>, by <ref target="https://ta.wikipedia.org/wiki/Adolf_Hoel">Adolf Hoel</ref>, <hi rend="italic"><ref target="https://ta.wikipedia.org/wiki/The_Geographical_Review">The Geographical Review</ref></hi> Vol. XXV, No. 3, July, 1935, Pp.476–478, <ref target="https://ta.wikipedia.org/wiki/American_Geographical_Society">American Geographical Society</ref>, Broadway AT 156th Street, New York" and Store norske leksikon, Aschehoug &amp; Gyldendal (Great Norwegian Encyclopedia, last edition)</item>
<item>F.R. Allchin in <hi rend="italic">South Asian Archaeology 1975: Papers from the Third International Conference of the Association of South Asian Archaeologists in Western Europe, Held in Paris</hi> (December 1979) edited by J.E.van Lohuizen-de Leeuw. Brill Academic Publishers, Incorporated. Pages 106-118. <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/9004059962">9004059962</ref>.</item>
<item>Edgerton; et al. (2002). <hi rend="italic">Indian and Oriental Arms and Armour</hi>. Courier Dover Publications. <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/0486422291">0486422291</ref>.</item>
<item>Ray, Himanshu Prabha (2003). <hi rend="italic">The Archaeology of Seafaring in Ancient South Asia</hi>. Cambridge University Press. <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/0521011094">0521011094</ref>.</item></list>
வெளியிணைப்புகள்
<list type="unordered"><item><ref target="http://www.whalecraft.net/Harpoons.html">Whalecraft: Harpoons</ref> <ref target="https://web.archive.org/web/20090301075603/http://whalecraft.net/Harpoons.html">பரணிடப்பட்டது</ref> 2009-03-01 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item></list>
</text></body></html>