<html><body><text id="wikipedia_ta_wikipedia_org__26821.html" ns="0" revid="2528965" sourceurl="https://ta.wikipedia.org/wiki/%E0%AE%85%E0%AE%B2%E0%AF%81%E0%AE%AA%E0%AF%8A%E0%AE%B2_%E0%AE%85%E0%AE%B0%E0%AF%81%E0%AE%B5%E0%AE%BF" title="அலுபொல அருவி" type="wikipedia">அலுபொல அருவி
<p><hi rend="bold">அலுபொல நீர்வீழ்ச்சி</hi> <ref target="https://ta.wikipedia.org/wiki/இலங்கை">இலங்கையின்</ref> <ref target="https://ta.wikipedia.org/wiki/சபரகமுவா_மாகாணம்,_இலங்கை">சபரகமுவா மாகாணத்தில்</ref> <ref target="https://ta.wikipedia.org/wiki/இரத்தினபுரி">இரத்தினபுரி</ref> நகரில் இருந்து  27 கிலோமீட்டர் தொலைவில் அமைந்துள்ளது. இது அருகாமையில் உள்ள <ref target="https://ta.wikipedia.org/wiki/தேயிலை">தேயிலைப்</ref> பெருந்தோட்டத்தின் பெயரால் அழைக்கப்படுகிறது. அலுபொல நீர்வீழ்ச்சி <ref target="https://ta.wikipedia.org/wiki/வளவை_ஆறு">வளவை ஆற்றின்</ref> கிளையாறான வேவல் ஆற்றில் அமைந்துள்ளது இது பதுருகல மலையின் தெற்குச் சாய்வில் உள்ள களுகல்தோவ என்னும் இடத்தில் இருந்து ஊற்றெடுக்கிறது. உலர் பருவத்திலும் <ref target="https://ta.wikipedia.org/wiki/நீர்வீழ்ச்சி">நீர்வீழ்ச்சி</ref> தொடர்ந்து பாய்கிறது. இந்நீர்வீழ்ச்சியை மறித்து கட்டப்ப்பட்டுள்ள சிறிய அணைக்கட்டு ஒன்றின் மூலம் அருகிலுள்ள வேவல் தேயிலைப் பெருந்தோட்டத்துக்கான <ref target="https://ta.wikipedia.org/wiki/மின்சாரம்">மின்சாரம்</ref> பிறப்பிக்கப்படுகிறது. மேலும் அணைக்கட்டில் இருந்தான <ref target="https://ta.wikipedia.org/wiki/நீர்">நீர்</ref> தேயிலை தொழிற்சாலைகளுக்கும் வழங்கப்படுகிறது. நீர்வீழ்ச்சிக்கருகாமையில் <ref target="https://ta.wikipedia.org/wiki/இரத்தினக்கல்">இரத்தினக்கல்</ref> அகழ்வுகள் காரணமாக மண்ணரிப்பு ஏற்படுகிறது. நீர் வீழ்ச்சியில் ஏற்படும் திடீர் நீரோட்டங்களால் விபத்துக்கள் ஏற்பட்டுள்ளன. </p>
சூழற்தொகுதி
<p>நீர் வீழ்ச்சிக்கு மேற்பகுதியில் சாம்பர் <ref target="https://ta.wikipedia.org/wiki/மான்">மான்</ref>, <ref target="https://ta.wikipedia.org/wiki/மரை">மரை</ref>, <ref target="https://ta.wikipedia.org/wiki/பன்றி">பன்றி</ref> மற்றும் ஊர்வன போன்றன வசிக்கின்றன நீர் வீழ்ச்சியின் கீழ்ப்பகுதியில் <ref target="https://ta.wikipedia.org/wiki/அட்டை">அட்டைகள்</ref> செறிந்து வாழ்கின்றன். நீர் வீழ்ச்சியின் கீழ்ப் பகுதியில் சிறிய நீர்வீழ்ச்சியான அல்கெட்டிய நீர் வீழ்ச்சி அமைந்துள்ளது.</p>
போக்குவரத்து
<p>நீர்வீழ்ச்சி <ref target="https://ta.wikipedia.org/wiki/சிவனொளிபாதமலை">சிவனொளிபாதமலைக்</ref> காட்டின் எல்லையில் அமைந்துள்ளது. அருகில் உள்ள முக்கிய நகரம் இரத்தினபுரி நகரமாகும். இரத்தினபுரி நகரில் இருந்து பம்பரகொட்டுவ அல்லது வேவல் தோட்டத்துக்கான <ref target="https://ta.wikipedia.org/wiki/பேருந்து">பேருந்தில்</ref> அல்வத்துர வரைச் சென்று அங்கிருந்து சந்தியில் இடதுபக்க பாதையில் செல்வதன் மூலம் நீர் வீழ்ச்சியை அடையலாம்.</p>
சான்றுகள்
<list type="unordered"><item><ref target="http://www.angelfire.com/in4/visitsl2/alupola/alupola.htm">அலுப்பொல நீர்வீழ்ச்சி</ref></item></list>
</text></body></html>