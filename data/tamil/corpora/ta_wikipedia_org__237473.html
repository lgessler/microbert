<html><body><text id="wikipedia_ta_wikipedia_org__237473.html" ns="0" revid="3299701" sourceurl="https://ta.wikipedia.org/wiki/%E0%AE%AE%E0%AF%81%E0%AE%A8%E0%AF%8D%E0%AE%A4%E0%AE%BF%E0%AE%B0%E0%AE%BF_%E0%AE%95%E0%AF%8A%E0%AE%A4%E0%AF%8D%E0%AE%A4%E0%AF%81" title="முந்திரி கொத்து" type="wikipedia">முந்திரி கொத்து

<p><hi rend="bold">முந்திரி கொத்து</hi> ஒருவகை சிற்றுண்டி உணவாகும். <ref target="https://ta.wikipedia.org/wiki/தமிழ்நாடு">தமிழகத்தின்</ref> தென்மாவட்டங்களில் குறிப்பாக <ref target="https://ta.wikipedia.org/wiki/கன்னியாகுமரி_மாவட்டம்">கன்னியாகுமரி மாவட்டத்தில்</ref> சிறப்புப் பெற்ற சிற்றுண்டி வகையாகும். <ref target="https://ta.wikipedia.org/wiki/பச்சை_பயிர்">பச்சை பயிர்</ref>, பாகு <ref target="https://ta.wikipedia.org/wiki/வெல்லம்">வெல்லம்</ref>, <ref target="https://ta.wikipedia.org/wiki/எள்ளு">எள்ளு</ref>, <ref target="https://ta.wikipedia.org/wiki/தேங்காய்">தேங்காய்</ref> துருவல், <ref target="https://ta.wikipedia.org/wiki/ஏலக்காய்">ஏலக்காய்</ref>, <ref target="https://ta.wikipedia.org/wiki/மைதா">மைதா</ref>, <ref target="https://ta.wikipedia.org/wiki/அரிசி">அரிசி</ref> மாவு, <ref target="https://ta.wikipedia.org/wiki/மஞ்சள்_(மூலிகை)">மஞ்சள்</ref> தூள், <ref target="https://ta.wikipedia.org/wiki/எண்ணெய்">எண்ணெய்</ref> ஆகிய பொருள்களைக் கொண்டு தயாரிக்கப்படுகிறது.</p>
<p>இதே மாதிரியான இனிப்பு வகையை சிறிய மாற்றங்களுடன் <ref target="https://ta.wikipedia.org/wiki/யாழ்ப்பாணம்">யாழ்ப்பாணத்திலும்</ref> செய்வார்கள். இதற்கு பெயர் பயற்றம் பணியாரம். மண்டை வெல்லத்திற்குப் பதிலாக வெல்லம்/சீனி சேர்ப்பார்கள். வாசனைக்கு ஏலத்துடன் லேசாக வறுத்த <ref target="https://ta.wikipedia.org/wiki/சீரகம்">சீரகம்</ref>+ <ref target="https://ta.wikipedia.org/wiki/மிளகு">மிளகு</ref> பொடி செய்து சேர்க்கப்படும்.</p>
செய்முறை
<p><ref target="https://ta.wikipedia.org/wiki/பாசிப்_பயறு">சிறுபயறு</ref>  (பாசிபயறு) மாவாக அரைக்கப்படும். <ref target="https://ta.wikipedia.org/wiki/தேங்காய்">தேங்காய்</ref> பூ பிழிந்து பால் தனியாக எடுக்கப்படும். கருப்புக்கட்டி காய்ச்சி பாகுவாக வைத்துக் கொள்ளப்படும். சிறுபயறு மாவு, தேங்காய் பூவுடன் கலக்கப்படும். கருப்புக்கட்டி பாகு மற்றும் தேங்காய் பால் ஆகியவை இக்கலவையுடன் சேர்க்கப்பட்டு, மாவு கட்டியாகும் வரை கலக்கப்படும். பிறகு உருண்டை பிடித்து அதை மைதா மாவில் முக்கி கொதிக்கும் எண்ணெயில் போட்டு எடுக்கப்படும்.</p>
ஆதாரங்கள்
<p><ref target="http://www.dinakaran.com/Cooking_Detail.asp?Nid=1842&amp;Cat=502">முந்தரிக்கொத்து தயாரிக்கும் முறை</ref>
<ref target="http://tamil.thehindu.com/society/recipes/%E0%AE%AE%E0%AF%81%E0%AE%A8%E0%AF%8D%E0%AE%A4%E0%AE%BF%E0%AE%B0%E0%AE%BF%E0%AE%95%E0%AF%8D-%E0%AE%95%E0%AF%8A%E0%AE%A4%E0%AF%8D%E0%AE%A4%E0%AF%81/article6566203.ece">முந்தரிக்கொத்து செய்முறை</ref></p>
</text></body></html>