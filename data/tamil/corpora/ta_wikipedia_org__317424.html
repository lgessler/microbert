<html><body><text id="wikipedia_ta_wikipedia_org__317424.html" ns="0" revid="2137183" sourceurl="https://ta.wikipedia.org/wiki/%E0%AE%B0%E0%AF%8B%E0%AE%B8%E0%AF%8D_%E0%AE%95%E0%AE%9F%E0%AE%B2%E0%AF%8D" title="ரோஸ் கடல்" type="wikipedia">ரோஸ் கடல்
<figure><caption><ref target="https://ta.wikipedia.org/wiki/அண்டார்டிகா">அண்டார்டிகாவின்</ref> <ref target="https://ta.wikipedia.org/wiki/தென்முனைப்_பெருங்கடல்">தென்முனைப் பெருங்கடலின்</ref> பகுதியான ரோஸ் கடல்</caption></figure>
<figure><caption>விக்டோரியா நிலத்தையும், மேரி பெயர்டு நிலத்தையும் பிரிக்கும் ரோஸ் கடலும், ரோஸ் பனித்தட்டும்</caption></figure>
<p><hi rend="bold">ரோஸ் கடல்</hi> (Ross Sea) <ref target="https://ta.wikipedia.org/wiki/அண்டார்டிகா">அண்டார்டிகாவின்</ref> <ref target="https://ta.wikipedia.org/wiki/தென்முனைப்_பெருங்கடல்"> தென்முனைப் பெருங்கடலில்</ref> <ref target="https://ta.wikipedia.org/wiki/விரிகுடா">விரிகுடாவாக</ref> அமைந்த ரோஸ் தீவு மனிதக் கால் தடங்கள் பதியாத உலகின் கடைசியாக அமைந்த ஆழமிக்க கடலாகும். ரோஸ் கடல் அண்டார்டிகாவின் விக்டோரியா நிலத்திற்கும் மேரி பெயர்டு நிலத்திற்கும் இடையே அமைந்துள்ளது. <ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
<p><ref target="https://ta.wikipedia.org/wiki/நியுசிலாந்து">நியுசிலாந்து</ref> நாட்டின் தெற்கே அமைந்த ரோஸ் கடல் தொடர்பான நிலப்பகுதிகள் அனைத்தும் நியுசிலாந்து உரிமை கோருகிறது.</p>
<p>10 மீட்டர் நீளமும், 495 கிலோ கிராம் எடை கொண்ட <ref target="https://ta.wikipedia.org/wiki/பெருங்_கணவாய்">பெருங் கணவாய்</ref> மீன்  ரோஸ் கடலில் 22 பிப்ரவரி 2007 அன்று பிடிபட்டது.</p>
பெயர்க் காரணம்
<p><hi rend="bold">ஜேம்ஸ் கிளார்க் ரோஸ்</hi> என்ற <ref target="https://ta.wikipedia.org/wiki/இங்கிலாந்து">பிரித்தானிய</ref> கடலோடி 1841இல் ரோஸ் கடலை கண்டுபிடித்ததால், அவர் பெயராலாயே, இக்கடலுக்கு <hi rend="italic">ரோஸ் கடல்</hi>  எனப் பெயரிடப்பட்டது. </p>
புவியியல்
<p>ரோஸ் கடலின் மேற்கில் உள்ள நிலப்பகுதிக்கு ரோஸ் தீவு என்றும், கிழக்குப் பகுதிக்கு <hi rend="italic">ரூஸ்வெல்ட் தீவு</hi>   என்றும், தென் பகுதிக்கு <hi rend="italic">ரோஸ் பனித் தட்டு</hi>   என்றும், மேற்கு பகுதிக்கு <hi rend="italic">மெக்முர்தா ஒலி</hi>   என்றும், <ref target="https://ta.wikipedia.org/wiki/தென்_துருவம்">தென் துருவப்</ref> பகுதியிலிருந்து 200 மைல் தொலைவில் உள்ள தென் பகுதிக்கு <hi rend="italic">கோல்டு கோஸ்ட்</hi>   என்றும் பெயரிடப்பட்டுள்ளது.</p>
சூழலியல் பாதுகாப்பு
<p>தென் அண்டார்டிகாவின் விலங்குகளையும், தாவரங்களையும், ரோஸ் கடலும் கொண்டுள்ளது.
கோடைக் காலத்தில் ரோஸ் கடலின் அடித்தள ஆழங்களில் உள்ள மிதவை நுண்ம உயிரினத் தொகுதிகள் நீர் பரப்பின் மேல் மிதவைகளாக தென்படுகிறது. இவைகள் மீன்கள், <ref target="https://ta.wikipedia.org/wiki/துடுப்புகாலிகள்">துடுப்புகாலிகள்</ref>, <ref target="https://ta.wikipedia.org/wiki/திமிங்கிலம்">திமிங்கிலம்</ref>, கடற்பறவைகள் போன்ற உயிரினங்களுக்கு உணவாகிறது.</p>
<p>ரோஸ் கடலை ஒட்டியும், கடற்கரையின் பல இடங்களில் அடிலாய்டு <ref target="https://ta.wikipedia.org/wiki/பென்குயின்">பென்குயின்</ref> மற்றும்  <ref target="https://ta.wikipedia.org/wiki/பேரரசப்_பென்குயின்">பேரரசப் பென்குயின்களின்</ref> தங்கல் வரிசைகள் காணப்படுகிறது.</p>
<p>ரோஸ் கடல் பரப்பில் தூய்மையாகவும், அதிகப் படியான மீன் பிடித்தல் இன்றியும், மனித கால் தடம் அதிகம் பதியாததாலும் ரோஸ் கடல்,  உலகத்தின் இறுதி கடலாக கருதப்படுகிறது. </p>
பன்னாட்டு கடல்சார் உயிரினங்கள் காப்பகம்
<p><ref target="https://ta.wikipedia.org/wiki/அண்டார்டிகா">அண்டார்டிகாவின்</ref> <ref target="https://ta.wikipedia.org/wiki/தென்முனைப்_பெருங்கடல்">தென்முனைப் பெருங்கடலின்</ref>  ரோஸ் கடலில்  5,98,000 சதுர மைல் பரப்பில்,  உலகின் மிகப்பெரிய <ref target="https://ta.wikipedia.org/wiki/பன்னாட்டு_கடல்_உயிரினங்கள்_காப்பகம்">பன்னாட்டு கடல் உயிரினங்கள் காப்பகம்</ref> அமைக்க <ref target="https://ta.wikipedia.org/wiki/ஐக்கிய_அமெரிக்க_நாடு">ஐக்கிய அமெரிக்க நாடு</ref>, <ref target="https://ta.wikipedia.org/wiki/ஐரோப்பிய_ஒன்றியம்">ஐரோப்பிய ஒன்றியம்</ref> உள்ளிட்ட 24 நாடுகள், 28 அக்டோபர் 2016 அன்று பன்னாட்டு உடன்படிக்கை செய்து கொண்டுள்ளது. <ref target="https://ta.wikipedia.org/wiki/முதற்_பக்கம்#cite_note-2">[2]</ref>இந்த ஒப்பந்தப்படி, இக்கடல் பரப்பில் மீன் போன்ற கடல்வாழ் உயிரினங்களை வேட்டையாட தடை  செய்யப்படுகிறது.
<ref target="https://ta.wikipedia.org/wiki/முதற்_பக்கம்#cite_note-3">[3]</ref>பன்னாட்டு கடல்சார் உயிரினங்கள் காப்பகம் <ref target="https://ta.wikipedia.org/wiki/நியுசிலாந்து">நியுசிலாந்து</ref> மற்றும் <ref target="https://ta.wikipedia.org/wiki/ஐக்கிய_அமெரிக்க_நாடு">ஐக்கிய அமெரிக்க நாடுகளால்</ref> நிர்வகிக்கப்படும். <ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
இதனையும் காண்க
<list type="unordered"><item><ref target="https://ta.wikipedia.org/wiki/தென்முனைப்_பெருங்கடல்">தென்முனைப் பெருங்கடல்</ref></item>
<item><ref target="https://ta.wikipedia.org/wiki/அண்டார்டிக்கா_ஒப்பந்தம்">அண்டார்டிக்கா ஒப்பந்தம்</ref></item>
<item><ref target="https://ta.wikipedia.org/wiki/அண்டார்டிகா_கடல்சார்_உயிரினங்கள்_பாதுகாப்பு_மாநாடு">அண்டார்டிகா கடல்சார் உயிரினங்கள் பாதுகாப்பு மாநாடு</ref></item></list>


வெளி இணைப்புகள்
<list type="unordered"><item><ref target="http://www.lastocean.org/Ross-Sea/Last-Ocean-New-Zealand-__I.103">the LAST OCEAN</ref></item></list>
<p><ref target="https://ta.wikipedia.org/wiki/புவியியல்_ஆள்கூற்று_முறை">ஆள்கூறுகள்</ref>: <ref target="//tools.wmflabs.org/geohack/geohack.php?pagename=%E0%AE%AE%E0%AF%81%E0%AE%A4%E0%AE%B1%E0%AF%8D_%E0%AE%AA%E0%AE%95%E0%AF%8D%E0%AE%95%E0%AE%AE%E0%AF%8D&amp;params=75_S_175_W_region:AQ_type:waterbody_scale:10000000">75°S 175°W﻿ / ﻿75°S 175°W﻿ / -75; -175</ref></p>
</text></body></html>