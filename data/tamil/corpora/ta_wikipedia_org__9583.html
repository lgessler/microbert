<html><body><text id="wikipedia_ta_wikipedia_org__9583.html" ns="0" revid="2713397" sourceurl="https://ta.wikipedia.org/wiki/%E0%AE%8F%E0%AE%B0%E0%AF%8D%E0%AE%A3%E0%AE%B8%E0%AF%8D%E0%AE%9F%E0%AF%8D_%E0%AE%B0%E0%AF%81%E0%AE%B8%E0%AF%8D%E0%AE%95%E0%AE%BE" title="ஏர்ணஸ்ட் ருஸ்கா" type="wikipedia">ஏர்ணஸ்ட் ருஸ்கா

<p><hi rend="bold">ஏர்ணஸ்ட் ஆகஸ்ட் பிரீட்ரிச் ருஸ்கா</hi> (Ernst August Friedrich Ruska) (டிசம்பர் 25, 1906–மே 25, 1988), ஒரு ஜெர்மானிய <ref target="https://ta.wikipedia.org/wiki/இயற்பியலாளர்">இயற்பியலாளர்</ref>. இவர் <ref target="https://ta.wikipedia.org/wiki/ஹெய்டில்பர்க்">ஹெய்டில்பர்க்கில்</ref> (Heidelberg) பிறந்தார். 1925 தொடக்கம் 1927 வரை <ref target="https://ta.wikipedia.org/wiki/மியூனிக்_தொழில்நுட்பப்_பல்கலைக்_கழகம்">மியூனிக் தொழில்நுட்பப் பல்கலைக் கழகத்திலும்</ref>, பின்னர் <ref target="https://ta.wikipedia.org/wiki/பெர்லின்_தொழில்நுட்பப்_பல்கலைக்_கழகம்">பெர்லின் தொழில்நுட்பப் பல்கலைக் கழகத்திலும்</ref> கல்வி கற்றார். ஒளியைப் பயன்படுத்தும் நுண்நோக்கியைக் காட்டிலும் ஒளியிலும் <ref target="https://ta.wikipedia.org/wiki/அலைநீளம்">அலைநீளம்</ref> குறைந்த இலத்திரன்களைப் பயன்படுத்துவதன்மூலம் கூடிய <ref target="https://ta.wikipedia.org/wiki/உருப்பெருக்கம்">உருப்பெருக்கத்தைப்</ref> பெறமுடியும் என உணர்ந்தார். 1931 இல் <ref target="https://ta.wikipedia.org/wiki/இலத்திரன்">இலத்திரன்</ref> வில்லை ஒன்றை உருவாக்கிய இவர், தொடர்ந்து இவ்வாறான பல வில்லைகளை உருவாக்கினார். 1933 இல், <ref target="https://ta.wikipedia.org/wiki/இலத்திரன்_நுண்நோக்கி">இலத்திரன் நுண்நோக்கியை</ref> உருவாக்கினார்.</p>
<p>1937க்கும், 1955க்கும் இடையில் Siemens-Reiniger-Werke AG என்னும் நிறுவனத்தில் ஆய்வுப் பொறியியலாளராகப் பணியாற்றிய இவர் 1955 தொடக்கம், 1972 வரை பிரிட்ஸ் ஹார்பெர் நிறுவனத்தின் (Fritz Harber Institute) இலத்திரன் <ref target="https://ta.wikipedia.org/wiki/நுண்நோக்கியல்">நுண்நோக்கியல்</ref> நிறுவனத்தில் (Institute for Electron Microscopy) இயக்குனராகப் பணி புரிந்தார். அதே சமயத்தில் பெர்லின் தொழில்நுட்பப் பல்கலைக் கழகத்திலும் ஓய்வு பெறும்வரை <ref target="https://ta.wikipedia.org/wiki/பேராசிரியர்">பேராசிரியராகக்</ref> கடமையாற்றினார். 1986 இல் இவருக்கு இயற்பியலுக்கான <ref target="https://ta.wikipedia.org/wiki/நோபல்_பரிசு">நோபல் பரிசு</ref> கிடைத்தது. 1988 ஆம் ஆண்டு இவர் மேற்கு ஜெர்மனியில் காலமானார்.</p>
இவற்றையும் பார்க்க
<list type="unordered"><item><ref target="https://ta.wikipedia.org/wiki/இயற்பியலுக்கான_நோபல்_பரிசு_பெற்றவர்கள்">இயற்பியலுக்கான நோபல் பரிசு பெற்றவர்கள்</ref></item></list>
வெளியிணைப்புகள்
<list type="unordered"><item><ref target="http://nobelprize.org/physics/laureates/1986/ruska-autobio.html">ஏர்ணஸ்ட் ருஸ்கா: அதிகாரபூர்வ நோபல் பரிசுப் பக்கம்</ref></item>
<item><ref target="http://ernst.ruska.de/daten_e/mainframe_e.html">ருஸ்கா குடும்ப இணைய தளம்</ref></item></list>
</text></body></html>