<html><body><text id="wikipedia_ta_wikipedia_org__428489.html" ns="0" revid="3387041" sourceurl="https://ta.wikipedia.org/wiki/%E0%AE%95%E0%AF%82%E0%AE%B2%E0%AE%BF_(1995_%E0%AE%A4%E0%AE%BF%E0%AE%B0%E0%AF%88%E0%AE%AA%E0%AF%8D%E0%AE%AA%E0%AE%9F%E0%AE%AE%E0%AF%8D)" title="கூலி (1995 திரைப்படம்)" type="wikipedia">கூலி (1995 திரைப்படம்)
<p><hi rend="bold">கூலி</hi>  (coolie) என்பது <ref target="https://ta.wikipedia.org/wiki/தமிழ்த்_திரைப்படங்களின்_பட்டியல்,_1995">1995</ref> ஆம் ஆண்டு வெளியான ஒரு <ref target="https://ta.wikipedia.org/wiki/தமிழகத்_திரைப்படத்துறை">தமிழ்த் திரைப்படம்</ref>. இப்படத்தை எழுதி இயக்கியவர் <ref target="https://ta.wikipedia.org/wiki/பி._வாசு">பி வாசு</ref> மற்றும் மாணிக்கம் நாராயணனால் தயாரிக்கப்பட்டது. இந்த படத்தில் <ref target="https://ta.wikipedia.org/wiki/சரத்குமார்">சரத்குமார்</ref>, <ref target="https://ta.wikipedia.org/wiki/மீனா_(நடிகை)">மீனா</ref>, <ref target="https://ta.wikipedia.org/wiki/ராதாரவி">ராதாராவி</ref>, <ref target="https://ta.wikipedia.org/wiki/ராஜா_(நடிகர்)">ராஜா</ref> மற்றும் கவிதா விஜயகுமார் ஆகியோர் முக்கியக் கதாப்பாத்திரத்தில் நடித்துள்ளனர்<ref target="https://ta.wikipedia.org/wiki/முதற்_பக்கம்#cite_note-1">[1]</ref>. <ref target="https://ta.wikipedia.org/wiki/சுரேஷ்_பீட்டர்ஸ்">சுரேஷ் பீட்டர்ஸ்</ref> இசையமைப்பு மற்றும் எம். சி. சேகர் ஒளிப்பதிவு ஆகியவற்றை உள்ளடக்கி, இத்திரைப்படம் 14 ஏப்ரல், 1995 ஆம் ஆண்டு வெளிவந்தது.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
கதைச்சுருக்கம்
<p>ராதா ரவி ஒரு பணக்கார தொழிலதிபர். ஊதிய உயர்வு கேட்ட் தொழிலாளர்களின் போராட்டத்தை அவர்களின் தலைவர் பொன்னம்பலத்தைக் கொண்டு சமாளித்து விடுகிறார். பொன்னம்பலம் தொழிலாளர்களை ஏமாற்றுகிறார். சரத் குமார் இப்பிரச்சனைக்கு தீர்வு கண்டு அவர்களின் தலைவராகிறார். சரத்குமாரின் நல்ல எண்ணங்களை கண்ட ராதாரவியின் மகள் மீனா  அவரை நேசிக்கிறார்.  ராதாரவி,  சரத்குமார் மீது கோபமாக இருந்தாலும், சரத் தொழிற்சங்கத் தலைவராக இருப்பதால்,  தன்னுடைய பக்கம் இருக்க கேட்டுக்கொள்கிறார். ஆனாலும் சரத் தான் ஒரு ஏழையாகவே இருக்க விரும்புவதாக கூறுகிறார். ராதா ரவியின் மகன் சரத் குமாரின் சகோதரியுடன் காதலில் விழுகிறார்.  இறுதியாக, ராதாரவி  இத்திருமணத்தை நடத்திவைக்கிறார்.</p>
<p>திருமணத்திற்குப் பின், மும்பை வியாபாரத்தைத் தக்கவைக்க தனது மகனை ராதாரவி அனுப்புகிறார், ராதாரவி பல தந்திரங்களை செய்யும் தொழிலதிபராக மாறுகிறார்.  சரத் மற்றும் மீனா திருமணம் நடக்கிறது.  சரத் மீண்டும் தொழிற்சாலைக்கு செல்கிறார்.  தவறான தொழிலாளியாக சரத்தை சித்தரிக்க முயலும் ராதாரவியின் திட்டம் வெளிப்படுகிறது. சரத் ​​குமாரை கொலை செய்ய பொன்னம்பலத்தை  ஏற்பாடு செய்கிறார். ஆனால் ராதாரவியை கொலை செய்ய பொன்னம்பலம் திட்டமிடுகிறார். இறுதியில் சரத் வந்து பொன்னம்பலத்துடன் சண்டையிட்டு ராதாரவியை மீட்கிறார். முடிவில் மனந்திருந்தி சரத் ,மீனா மற்றும் தனது மருமகளையும் ஏற்றுக்கொள்கிறார்.</p>
நடிகர்கள்
<list type="unordered"><item><ref target="https://ta.wikipedia.org/wiki/சரத்குமார்">சரத்குமார்</ref> - கர்ணா</item>
<item><ref target="https://ta.wikipedia.org/wiki/மீனா_(நடிகை)">மீனா</ref> - விமலா</item>
<item>கவிதா விஜயகுமார் - துளசி</item>
<item><ref target="https://ta.wikipedia.org/wiki/ராஜா_(நடிகர்)">ராஜா</ref></item>
<item><ref target="https://ta.wikipedia.org/wiki/ராதாரவி">ராதாராவி</ref> - லோகநாதன்</item>
<item><ref target="https://ta.wikipedia.org/wiki/மனோரமா_(நடிகை)">மனோரமா</ref></item>
<item><ref target="https://ta.wikipedia.org/wiki/கவுண்டமணி">கவுண்டமணி</ref></item>
<item><ref target="https://ta.wikipedia.org/wiki/செந்தில்">செந்தில்</ref></item></list>
</text></body></html>