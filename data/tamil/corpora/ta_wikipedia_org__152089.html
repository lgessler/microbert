<html><body><text id="wikipedia_ta_wikipedia_org__152089.html" ns="0" revid="3333499" sourceurl="https://ta.wikipedia.org/wiki/%E0%AE%87%E0%AE%B4%E0%AE%BE%E0%AE%A9%E0%AF%8D_%E0%AE%AA%E0%AE%B5%E0%AF%81%E0%AE%B2%E0%AF%8D_%E0%AE%B5%E0%AF%80%E0%AE%B0%E0%AE%AA%E0%AF%8D%E0%AE%AA%E0%AE%BF%E0%AE%B3%E0%AF%8D%E0%AE%B3%E0%AF%88" title="இழான் பவுல் வீரப்பிள்ளை" type="wikipedia">இழான் பவுல் வீரப்பிள்ளை<figure><caption>ழான்-பால் வீரபிள்ளை</caption></figure>
<p><hi rend="bold">இழான் பவுல் வீரபிள்ளை</hi> (<hi rend="italic">Jean-Paul Virapoullé</hi>, பிறப்பு:<ref target="https://ta.wikipedia.org/wiki/மார்ச்_15">மார்ச் 15</ref>, <ref target="https://ta.wikipedia.org/wiki/1944">1944</ref>) <ref target="https://ta.wikipedia.org/wiki/இரீயூனியன்">இரீயூனியன்</ref> பகுதியைச் சேர்ந்த அரசியல்வாதி.<ref target="https://ta.wikipedia.org/wiki/முதற்_பக்கம்#cite_note-HT-1">[1]</ref> இவர் <ref target="https://ta.wikipedia.org/wiki/பிரான்ஸ்">பிரான்சின்</ref> மேலவை உறுப்பினராக, இரீயூனியனின் பிரதிநிதி ஆனார்.<ref target="https://ta.wikipedia.org/wiki/முதற்_பக்கம்#cite_note-HT-1">[1]</ref> இவரது சகோதரர் <ref target="https://ta.wikipedia.org/wiki/லூயிஸ்_வீரபிள்ளை">லூயிஸ் வீரபிள்ளையும்</ref> அரசியல்வாதியாகிப், பின்னர் மேலவை உறுப்பினராகத் தேர்ந்தெடுக்கப்பட்டவர். இவர் பிரான்சில் வாழும் இந்தியத் தமிழ் வம்சாவழியைச் சேர்ந்தவர். இவருக்கு <ref target="https://ta.wikipedia.org/wiki/இந்திய_அரசு">இந்திய அரசின்</ref> <ref target="https://ta.wikipedia.org/wiki/பிரவாசி_பாரதீய_சம்மான்">பிரவாசி பாரதீய சம்மான்</ref> விருது வழங்கப்பட்டது.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
அரசியல் வாழ்க்கை
<p>இவர் 1983 ல் <ref target="https://ta.wikipedia.org/wiki/ரீயூனியன்_பிராந்தியப்_பேரவை">ரீயூனியன் பிராந்தியப் பேரவை</ref> நிலைநாட்டப்பட்டதில் இருந்து உறுப்பினராக உள்ளார், இவர் 1986 இலிருந்து 1997 வரை லா ரியூனியன் ஐந்தாவது மாவட்டத்தில் ஒரு உறுப்பினராக இருந்தார். இவர் 1972 முதல் 2008 வரை செயிண்ட் ஆண்ட்ரூவின் நகரமுதல்வராக இருந்தார்.<ref target="https://ta.wikipedia.org/wiki/முதற்_பக்கம்#cite_note-HT-1">[1]</ref></p>
<p>உள்ளூரில் தனது சொந்த அரசியல் இயக்கத்தின் தலைவராகி, 2001 ஆம் ஆண்டில் யு.டி. ரீயூனியன் மேலவை உறுப்பினராகத் தேர்ந்தெடுக்கப்பட்டுப், பின்னர் நாடாளுமன்றத்தில் உறுப்பினரானார்.</p>
<p>மார்ச் 16, 2008 இல் நடைபெற்ற நகராட்சி தேர்தலில், இரண்டாவது சுற்றில் எரிக் புருட்டு என்ற வேட்பாளரால் தோற்கடிக்கப்பட்டார்: தனது "ஒருமைப்பாட்டு பட்டியலில்" 41.7% வாக்கு மட்டுமே கொண்டுள்ளார். இவர் மகன் <ref target="https://ta.wikipedia.org/wiki/இழான்_மாரி_வீரபிள்ளை">இழான் மாரி வீரபிள்ளை</ref> பொது அறிவுரையாளர் பதவியிலிருந்து அதே நாளில் விலகினார்.</p>
<p>இவர் தலைமையில் நடைபெற்ற இரண்டு பெரும் தேர்தல்களில், முக்கிய பிராந்தியத் தேர்தலில், அவரது எதிர்க்கட்சியினருக்கு எதிராக வெற்றி பெற்றதும் பிரபலமானவை.</p>
<p>பிரான்சு மேலவையில், இவர் அரசியலமைப்பு சட்டங்கள், சட்டம், உலகளாவிய வாக்குரிமை பற்றிய விதிகள், பொது நிர்வாகம், ஊடக ஆய்வுகள், புதிய தொழில்நுட்பங்கள் ஆகியவற்றுக்கான குழுக்களிலும், செனட் செயலாளர் துணைக் குழுவிலும் உறுப்பினராக இருந்தார்.</p>
சான்றுகள்

<list type="unordered"><item><ref target="http://moia.gov.in/pdf/Reunion.pdf">இந்திய அமைச்சகம் வெளியிட்ட செய்தி</ref> <ref target="https://web.archive.org/web/20160304130222/http://moia.gov.in/pdf/Reunion.pdf">பரணிடப்பட்டது</ref> 2016-03-04 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item></list>
</text></body></html>