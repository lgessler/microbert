<html><body><text id="wikipedia_ta_wikipedia_org__131258.html" ns="0" revid="1486161" sourceurl="https://ta.wikipedia.org/wiki/%E0%AE%8F%E0%AE%A9%E0%AE%BE%E0%AE%A4%E0%AF%8D%E0%AE%A4%E0%AF%82%E0%AE%B0%E0%AF%8D" title="ஏனாத்தூர்" type="wikipedia">ஏனாத்தூர்<p><hi rend="bold">ஏனாத்தூர்</hi> (Enathur) <ref target="https://ta.wikipedia.org/wiki/தமிழ்நாடு">தமிழ்நாட்டின்</ref> <ref target="https://ta.wikipedia.org/wiki/காஞ்சிபுரம்">காஞ்சிபுரத்திலிருந்து</ref> ஐந்து கிமீ தொலைவில் உள்ள ஓர் சிற்றூர் ஆகும். இங்கு <ref target="https://ta.wikipedia.org/wiki/காஞ்சி_சங்கர_மடம்">காஞ்சி சங்கர மடத்தின்</ref> மேற்கல்விகளுக்கான  <ref target="https://ta.wikipedia.org/wiki/சிறி_சந்தரசேகரேந்தரா_சரஸ்வதி_விஸ்வ_மகாவித்யாலயா">சங்கரா பல்கலைக்கழகம்</ref> அமைந்தபிறகு பரவலாக அறியப்பட்டது. பல்கலைக்கழகத்தின் வாயிலில் 60 அடி உயரமுள்ள <ref target="https://ta.wikipedia.org/wiki/ஆதி_சங்கரர்">ஆதி சங்கரர்</ref>  சிலை நிறுவப்பட்டுள்ளது. இந்தப் பல்கலைக்கழகத்தில் உள்ள நூலகத்தில் அரிய ஓலைச்சுவடிகள் சேமிக்கப்பட்டிருப்பதால் பல அறிஞர்கள் இங்கு ஆய்வுக்காக வருகின்றனர். இந்து சமய பக்தர்களும் இங்கு வருகை புரிகின்றனர்<ref target="https://ta.wikipedia.org/wiki/முதற்_பக்கம்#cite_note-1">[1]</ref>. 2004இல்  <ref target="https://ta.wikipedia.org/wiki/மீனாட்சி_பல்கலைக்கழகம்">மீனாட்சி பல்கலைக்கழகத்தின்</ref> <hi rend="italic">மீனாட்சி மருத்துவக் கல்லூரி மற்றும் ஆய்வுக் கழக</hi> வளாகம் நிறுவப்பட்டுள்ளது. <ref target="https://ta.wikipedia.org/wiki/முதற்_பக்கம்#cite_note-2">[2]</ref> இங்கு புதிய குடியிருப்புகள் விரைவாக கட்டப்பட்டு வருகின்றன. பண்டைக்கால வேத பாட சாலை கட்டிடங்கள் தற்போதும் இப்பல்கலைக்கழக்த்தின் பின் காணப்படுகின்றன. இதனருகே ஒரு ஆகுடிலும் உள்ளது.</p>
மேற்கோள்கள்

<p><ref target="//tools.wmflabs.org/geohack/geohack.php?pagename=%E0%AE%AE%E0%AF%81%E0%AE%A4%E0%AE%B1%E0%AF%8D_%E0%AE%AA%E0%AE%95%E0%AF%8D%E0%AE%95%E0%AE%AE%E0%AF%8D&amp;params=12_51_39_N_79_44_1_E_">12°51′39″N 79°44′1″E﻿ / ﻿12.86083°N 79.73361°E﻿ / 12.86083; 79.73361</ref></p>
</text></body></html>