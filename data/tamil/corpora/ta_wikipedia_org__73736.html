<html><body><text id="wikipedia_ta_wikipedia_org__73736.html" ns="0" revid="3371247" sourceurl="https://ta.wikipedia.org/wiki/%E0%AE%AA%E0%AF%86%E0%AE%B0%E0%AF%81%E0%AE%AE%E0%AF%8D_%E0%AE%A4%E0%AE%B2%E0%AF%88%E0%AE%A8%E0%AF%86%E0%AE%9F%E0%AF%81%E0%AE%9E%E0%AF%8D%E0%AE%9A%E0%AE%BE%E0%AE%B2%E0%AF%88" title="பெரும் தலைநெடுஞ்சாலை" type="wikipedia">பெரும் தலைநெடுஞ்சாலை<figure><caption><ref target="https://ta.wikipedia.org/wiki/பாக்கிஸ்தான்">பாகிஸ்தானில்</ref> ஜீலம் ஆற்றின் மீது GT சாலை</caption></figure>
<p><hi rend="bold">பெரும் தலைநெடுஞ்சாலை</hi> (Grand Trunk Road , <hi rend="bold">GT Road</hi>)  <ref target="https://ta.wikipedia.org/wiki/தெற்கு_ஆசியா">தெற்கு ஆசியாவின்</ref> மிகத் தொன்மையான மற்றும் நீளமான நெடுஞ்சாலையை <ref target="https://ta.wikipedia.org/wiki/சேர்_சா_சூரி">சேர் சா சூரி</ref> அமைத்தர் . பல நூற்றாண்டுகளாக <ref target="https://ta.wikipedia.org/wiki/இந்தியத்_துணைக்கண்டம்">இந்தியத் துணைக்கண்டத்தின்</ref> கிழக்கு மேற்கு பகுதிகளை இணைத்து வந்துள்ளது. இது கிழக்கே <ref target="https://ta.wikipedia.org/wiki/வங்காளம்">வங்காளத்திலிருந்து</ref> <ref target="https://ta.wikipedia.org/wiki/இந்தியா">இந்தியாவின்</ref> வடக்கில் சென்று <ref target="https://ta.wikipedia.org/wiki/பாக்கிஸ்தான்">பாக்கிஸ்தானின்</ref> <ref target="https://ta.wikipedia.org/wiki/பெஷாவர்">பெஷாவரில்</ref> முடிகிறது.</p>
தடம்
<figure><caption>GT  Road near <ref target="https://ta.wikipedia.org/wiki/Barhi,_Hazaribagh">Barhi</ref>,  <ref target="https://ta.wikipedia.org/wiki/சார்க்கண்ட்">சார்க்கண்ட்</ref></caption></figure>
<p>இன்று 2500 கி.மீ தொலைவுள்ள ஒரே தொடர்ந்த சாலையாக ஜி.டி சாலை உள்ளது. <ref target="https://ta.wikipedia.org/wiki/பங்களாதேசம்">பங்களாதேசத்தின்</ref> <ref target="https://ta.wikipedia.org/wiki/நாராயண்கஞ்ச்_மாவட்டம்">நாராயண்கஞ்ச் மாவட்ட</ref> சோனார்காவில் துவங்கி <ref target="https://ta.wikipedia.org/wiki/இந்தியா">இந்தியாவில்</ref> <ref target="https://ta.wikipedia.org/wiki/கொல்கத்தா">கொல்கத்தா</ref>,<ref target="https://ta.wikipedia.org/wiki/பர்த்மான்">பர்த்மான்</ref>,<ref target="https://ta.wikipedia.org/wiki/துர்காப்பூர்">துர்காப்பூர்</ref>, <ref target="https://ta.wikipedia.org/wiki/அசன்சால்">அசன்சால்</ref>,<ref target="https://ta.wikipedia.org/wiki/தன்பாத்">தன்பாத்</ref>, <ref target="https://ta.wikipedia.org/wiki/ஔரங்காபாத்_(பீகார்)">ஔரங்காபாத்</ref>, <ref target="https://ta.wikipedia.org/wiki/வாரணாசி">வாரணாசி</ref>, <ref target="https://ta.wikipedia.org/wiki/அலகாபாத்">அலகாபாத்</ref>, <ref target="https://ta.wikipedia.org/wiki/கான்பூர்">கான்பூர்</ref>, <ref target="https://ta.wikipedia.org/wiki/அலிகர்">அலிகர்</ref>,<ref target="https://ta.wikipedia.org/wiki/மீரட்">மீரட்</ref>,<ref target="https://ta.wikipedia.org/wiki/தில்லி">தில்லி</ref>,<ref target="https://ta.wikipedia.org/wiki/கர்னால்">கர்னால்</ref>,<ref target="https://ta.wikipedia.org/wiki/அம்பாலா">அம்பாலா</ref>,<ref target="https://ta.wikipedia.org/wiki/லூதியானா">லூதியானா</ref>,<ref target="https://ta.wikipedia.org/wiki/ஜலந்தர்">ஜலந்தர்</ref>,<ref target="https://ta.wikipedia.org/wiki/அமிர்தசரஸ்">அமிர்தசரஸ்</ref> நகரங்களைக் கடந்து பாக்கிஸ்தானில் <ref target="https://ta.wikipedia.org/wiki/லாகூர்">லாகூர்</ref>,<ref target="https://ta.wikipedia.org/wiki/குஜ்ரன்வாலா">குஜ்ரன்வாலா</ref>,<ref target="https://ta.wikipedia.org/wiki/குஜ்ரத்">குஜ்ரத்</ref>,<ref target="https://ta.wikipedia.org/wiki/ஜீலம்_(நகர்)">ஜீலம்</ref>, <ref target="https://ta.wikipedia.org/wiki/ராவல்பிண்டி">ராவல்பிண்டி</ref>,<ref target="https://ta.wikipedia.org/wiki/அட்டோக்_மாவட்டம்">அட்டோக் மாவட்டம்</ref>,<ref target="https://ta.wikipedia.org/wiki/நோசேரா">நோசேரா</ref>,<ref target="https://ta.wikipedia.org/wiki/பெஷாவர்">பெஷாவர்</ref> வழியே <ref target="https://ta.wikipedia.org/wiki/லான்டி_கோடால்">லான்டி கோடால்</ref> என்னுமிடத்தில் முடிகிறது.</p>
<p>இந்தியாவிற்குள் கொல்கத்தாவிற்கும் கான்பூருக்கும் இடையே இது தேசிய நெடுஞ்சாலை எண் 2 ஆகவும், கான்பூர்- தில்லி இடையே தே.நெ 91 ஆகவும் தில்லி - வாகா இடையே தே.நெ 1 ஆகவும் உள்ளது. தில்லிக்கும் முசாபர்நகரிடையே தேசிய நெடுஞ்சாலை 58 வடக்கே டேராடூனுகுச் செல்கிறது.  பாக்கிஸ்தானில் இதன் பெரும்பகுதி தே.நெ 5 ஆக உள்ளது.</p>
வரலாறு

<p>மௌரியர்களின் காலத்தில் இந்தியாவின் <ref target="https://ta.wikipedia.org/wiki/மேற்கு_ஆசியா">மேற்கு ஆசியா</ref> மற்றும் யவன உலகுடனான தரைவழி வணிகப் பரிமாற்றம் வடமேற்கு நகரமான <ref target="https://ta.wikipedia.org/wiki/தக்சசீலா">தக்சசீலா</ref> (தற்போது பாக்கிஸ்தானில் உள்ளது) வழியே நடைபெற்றது அண்மைய ஆய்வுகளின்படிதெரிய வந்துள்ளது.தக்சசீலா மௌரியப் பேரரசின் பிற பகுதிகளுடன் நன்றாக பிணைக்கப்பட்டிருந்தது. தக்சசீலாவிலிருந்து பாடலிபுத்திரம் (தற்போதைய <ref target="https://ta.wikipedia.org/wiki/பட்னா">பட்னா</ref>)வரை நெடுஞ்சாலையை அமைத்தனர். மூன்றாம் நூற்றாண்டில் இச்சாலை அமைக்கப்பட்டது<ref target="https://ta.wikipedia.org/wiki/முதற்_பக்கம்#cite_note-1">[1]</ref>. இதன் பராமரிப்பைப் பேண பல அதிகாரிகளை நியமித்த சந்திரகுப்த மௌரியரைப் பற்றி அவரது அரசவையில் 15 ஆண்டுகள் கழித்த கிரேக்க தூதர் மெகஸ்தனீசு மூலம் அறிகிறோம்.  </p>
<figure><caption>பல நாற்றாண்டுகளாக <hi rend="bold">பெரும் தலைநெடுஞ்சாலை</hi> வட இந்தியாவின் முதன்மை சாலையாக இருந்து வந்துள்ளது. பிரித்தானியர் காலத்தில் <ref target="https://ta.wikipedia.org/wiki/அம்பாலா">அம்பாலா</ref> இராணுவக் குடியிருப்புப் பகுதி </caption></figure>
<p>16ஆம் நூற்றாண்டில் கங்கைச் சமவெளியில் புதிதாக ஓர் நெடுஞ்சாலையை  அப்போது வட இந்தியா முழுமையும் ஆண்டுவந்த பஷ்டூன் அரசர் <ref target="https://ta.wikipedia.org/wiki/ஷேர்_ஷா_சூரி">ஷேர் ஷா சூரியால்</ref> கட்டமைக்கப்பட்டது.  இராணுவ, நிர்வாக நலன்களுக்காக தனது பேரரசின் பல பகுதிகளை இவ்வாறு இணைக்க விரும்பினார். இன்றிருக்கும் பெரும் தலைநெடுஞ்சாலையின் முன்னோடியாக கருதப்படும் இச்சாலை <hi rend="bold">சதக்-இ-ஆசம்</hi> (இராச பாட்டை) என அழைக்கப்படலாயிற்று.</p>
<p>இச்சாலை துவக்கத்தில் அவரது தலைநகரான <ref target="https://ta.wikipedia.org/wiki/ஆக்ரா">ஆக்ராவையும்</ref> அவரது பிறந்த ஊரான <ref target="https://ta.wikipedia.org/wiki/சசாராம்">சசாராமையும்</ref> இணைக்கப் போடப்பட்டது. இது மேலும் விரிவுபடுத்தப்பட்டு மேற்கே மூல்தான் வரையும் கிழக்கே (தற்போது பங்களாதேசத்தில் உள்ள) சோனார்காவ் வரையும் நீட்டிக்கப்பட்டது. அவரது காலத்திற்கு பிறகு அவரது பரம்பரை முடிந்தபோதும் இச்சாலை அவரது பங்களிப்பை நினைவுபடுத்திக் கொண்டு பயனாகி வந்தது. பின்னர் வந்த முகலாய மன்னர்கள் இந்தச் சாலையை மேற்கில் நீட்டித்தனர். ஒரு நேரத்தில்  <ref target="https://ta.wikipedia.org/wiki/கைபர்_கணவாய்">கைபர் கணவாயைக்</ref> கடந்து <ref target="https://ta.wikipedia.org/wiki/ஆப்கானிஸ்தான்">ஆப்கானிஸ்தானில்</ref> உள்ள <ref target="https://ta.wikipedia.org/wiki/காபூல்">காபூல்</ref> வரை இந்த சாலை இருந்தது.  பின்னர் <ref target="https://ta.wikipedia.org/wiki/பிரித்தானியா">பிரித்தானிய</ref> ஆட்சியாளர்கள் இந்தச் சாலையை மேலும் தரமுயர்த்தினர். கொல்கத்தாவிலிருந்து பெஷாவர் வரை சீரமைக்கப்பட்டது. அவர்கள் காலத்தில் இது கிராண்ட் டிரங்க் ரோடு என்று மறுபெயரிடப்பட்டது.</p>
<p>இந்த சாலையின் இருபுறமும் மரங்கள் நடப்பட்டன. இடைவழி உணவகங்களும் தங்குவிடுதிகளும் ஏற்படுத்தப்பட்டன. மைல்கற்கள் நடப்பட்டன. இன்றும் சில பழைய கற்களை தில்லி - அம்பாலா நெடுஞ்சாலையில் காணலாம். இதனால் வணிகம், பயணம் மற்றும் அஞ்சல் சேவைகள் பயனடைந்தன. தவிர, மேற்கிலிருந்து முகலாயர்/ஆப்கானியர் துருப்பு நடமாட்டத்திற்கும் பிரித்தானியரின் துருப்புகள் வங்காளத்திலிருந்து கங்கைச்சமவெளி அடையவும் உதவியுள்ளது.</p>
<figure><caption><ref target="https://ta.wikipedia.org/wiki/சிட்டகாங்">சிட்டகாங்</ref> துறைமுகத்துடன் தொடர்பு ஏற்படுத்திய ஜி.டி சாலையின் விரிவாக்கம் இன்று <ref target="https://ta.wikipedia.org/wiki/கோமில்லா">கோமில்லாவின்</ref> கோர்ட் சாலையாக உள்ளது.</caption></figure>
<p>இன்றும் இந்தியா மற்றும் பாக்கிஸ்தானில் இந்தச்சாலை ஓர் முக்கிய தடமாக இருந்து வருகிறது. இந்தியாவில் தங்க நாற்கரச்சாலை திட்டத்தின் பகுதியாக உள்ளது. "உலகில் வேறெங்கும் இல்லாதவாறு பெரும் தலைநெடுஞ்சாலை வாழ்வின் நதியாக" நான்கு நூற்றாண்டுகளுக்கும் மேலாக விளங்கி வருகிறது.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
இதனையும் காண்க
<list type="unordered"><item><ref target="https://ta.wikipedia.org/wiki/சேர்_சா_சூரி">சேர் சா சூரி</ref></item></list>
மேலும் படிக்க
<list type="unordered"><item>Farooque, Abdul Khair Muhammad (1977), <hi rend="italic">Roads and  Communications in Mughal India.</hi>   Delhi: Idarah-i  Adabiyat-i  Delli.</item>
<item>Weller, Anthony (1997), <hi rend="italic">Days and Nights on the Grand Trunk Road:  Calcutta to Khyber</hi>.  Marlowe  &amp; Company.</item>
<item><ref target="https://ta.wikipedia.org/wiki/Rudyard_Kipling">Kipling, Rudyard</ref>  (1901), <hi rend="italic"><ref target="https://ta.wikipedia.org/wiki/Kim_(novel)">Kim</ref></hi>.  Considered one of Kipling's finest  works, it is set mostly along the Grand Trunk Road. Free e-texts are  available, for instance <ref target="http://www.gutenberg.net/etext/2226">here</ref> <ref target="https://web.archive.org/web/20041014191854/http://www.gutenberg.net/etext/2226">பரணிடப்பட்டது</ref> 2004-10-14 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref>.</item></list>


வெளியிணைப்புகள்
<list type="unordered"><item><ref target="http://www.nhai.org/">National Highway Authority of India</ref> <ref target="https://web.archive.org/web/20160611061444/http://www.nhai.org/">பரணிடப்பட்டது</ref> 2016-06-11 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.nha.gov.pk/">National Highway Authority of Pakistan</ref></item>
<item><ref target="http://banglapedia.search.com.bd/HT/G_0195.htm">From the Banglapedia</ref></item>
<item><ref target="http://www.livius.org/a/pakistan/gtr/grand_trunk_road.html">Livius.org</ref> <ref target="https://web.archive.org/web/20080517022958/http://www.livius.org/a/pakistan/gtr/grand_trunk_road.html">பரணிடப்பட்டது</ref> 2008-05-17 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.newsgpi.com/">Online NewsPaper of Gujrat</ref> <ref target="https://web.archive.org/web/20100323164417/http://www.newsgpi.com/">பரணிடப்பட்டது</ref> 2010-03-23 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item></list>
</text></body></html>