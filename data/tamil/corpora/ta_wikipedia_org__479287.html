<html><body><text id="wikipedia_ta_wikipedia_org__479287.html" ns="0" revid="3349656" sourceurl="https://ta.wikipedia.org/wiki/%E0%AE%A8%E0%AE%BF%E0%AE%A9%E0%AE%BE_%E0%AE%A8%E0%AE%BE%E0%AE%AF%E0%AE%95%E0%AF%8D" title="நினா நாயக்" type="wikipedia">நினா நாயக்
<p>
<hi rend="bold">நினா பி. நாயக்</hi> (பிறப்பு: நவம்பர் 24, 1953) <ref target="https://ta.wikipedia.org/wiki/இந்தியா">இந்தியாவின்</ref> <ref target="https://ta.wikipedia.org/wiki/கர்நாடகா">கர்நாடக</ref> மாநிலத்தின் <ref target="https://ta.wikipedia.org/wiki/தெற்கு_கன்னட_மாவட்டம்">தக்ஷினா கன்னட</ref>  மாவட்டத்தைச் சேர்ந்த ஒரு சமூக சேவகர் மற்றும் குழந்தை உரிமை ஆர்வலர் ஆவார். குழந்தை உரிமைகளை மேம்படுத்துவதற்கும் பாதுகாப்பதற்கும் தனது வாழ்க்கையை அர்ப்பணித்துள்ளார். ஒரு நிர்வாகியாகவும், பயிற்றுவிப்பாளர் மற்றும் பயிற்சியாளராகவும்  குழந்தை மேம்பாடு, குழந்தைகள் உரிமை பாதுகாப்பு ஆகியவற்றில் 30 ஆண்டுகளுக்கும் மேலாக அனுபவம் பெற்றவர்.  </p>

செயல்பாடுகள்
<p>குழந்தைகளின் உரிமைகளை அங்கீகரித்தல், இந்த உரிமைகளுக்கான கொள்கை வகுத்தல் மற்றும் அவற்றை <ref target="https://ta.wikipedia.org/wiki/இந்திய_அரசு">இந்திய அரசு</ref> செயல்படுத்துவதில் இவரது பணிகள் குறிப்பிடத்தக்க பங்களிப்பை வழங்கியுள்ளன. <ref target="https://ta.wikipedia.org/wiki/முதற்_பக்கம்#cite_note-AAP_Koramangla-1">[1]</ref> ' சிறார் நீதிச் சட்டம் ' மற்றும் '<ref target="https://ta.wikipedia.org/wiki/பாலியல்_குற்றங்களிலிருந்து_குழந்தைகளைப்_பாதுகாக்கும்_சட்டம்_,_2012">பாலியல் குற்றங்களுக்கு எதிரான குழந்தைகளைப் பாதுகாத்தல் சட்டம்</ref> ' (போஸ்கோ சட்டம்) ஆகியவற்றை செயல்படுத்துவதில் இவர் ஒரு உந்து சக்தியாக இருந்து வருகிறார்.  </p>
<p>ஏப்ரல் 6, 2012 அன்று பெங்களூரில் நடந்த ஒரு <ref target="https://ta.wikipedia.org/wiki/டெட்_(மாநாடு)">டெட் (மாநாடு)</ref> நிகழ்வில் ஆளுகையில் குழந்தைகளின் பங்கு குறித்து விளக்கக்காட்சியை வழங்கினார். <ref target="https://ta.wikipedia.org/wiki/முதற்_பக்கம்#cite_note-TEDx_Nina-2">[2]</ref> <ref target="https://ta.wikipedia.org/wiki/முதற்_பக்கம்#cite_note-TEDxDomlur-3">[3]</ref> பல கட்டுரைகளையும் புத்தகங்களையும் எழுதியுள்ள.நினா  நாயக் கர்நாடக குழந்தைகள் உரிமை பாதுகாப்பு ஆணையத்தின் முன்னாள் தலைவராக இருந்தார். <ref target="https://ta.wikipedia.org/wiki/முதற்_பக்கம்#cite_note-4">[4]</ref> முன்னதாக, அவர் இந்திய குழந்தைகள் நல கவுன்சிலின் துணைத் தலைவராகவும், இந்திய <ref target="https://ta.wikipedia.org/wiki/திட்டக்_குழு_(இந்தியா)">தேசிய திட்டமிடல் ஆணையத்தில்</ref> குழந்தைகள் தொடர்பான துணைக்குழு உறுப்பினராகவும் இருந்துள்ளார்.  <ref target="https://ta.wikipedia.org/wiki/முதற்_பக்கம்#cite_note-NCPCR_nic-5">[5]</ref> கர்நாடக மாநில குழந்தைகள் நல ஆணையத்தின் தலைவராக மாநிலத்தில் பல தத்தெடுப்புகளுக்கு எளிமையான வசதிகளை செய்து கொடுத்துள்ளது . <ref target="https://ta.wikipedia.org/wiki/முதற்_பக்கம்#cite_note-Outlook_India-6">[6]</ref> அரசின் முக்கிய நிலைகளில் பணிபுரிந்ததால் குழந்தைகள் உரிமை மற்றும் அவா்களின் நலன்சார்ந்த விடயங்களில் எளிதாக மாற்றங்களை ஏற்ப்படுத்த நினா நாயக்கால் முடிந்ததது. இளஞ்சிறார் குற்றவாளிகளை தண்டிப்பதை விட அவா்களைத் திருத்துவதே முயைானது என்பது அவாின் கருத்தாக உள்ளது.<ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
கல்வி
<p>நினா நாயக் <ref target="https://ta.wikipedia.org/wiki/சென்னைப்_பல்கலைக்கழகம்">சென்னைப் பல்கலைக்கழகத்தின்</ref> கீழ் இயங்கும் ஸ்டெல்லா மேரிஸ் கல்லூரியில் <ref target="https://ta.wikipedia.org/wiki/சமூகப்பணி">சமூக பணி</ref> குடும்பம் மற்றும் குழந்தை நலன் படிப்பில் முதுகலை பட்டமும் குழந்தை வளர்ச்சி, உணவு மற்றும் ஊட்டச்சத்து பாடங்களை உள்ளடக்கிய  <ref target="https://ta.wikipedia.org/wiki/மனையியல்">மனையியல்</ref> படிப்பில்  <ref target="https://ta.wikipedia.org/wiki/இளநிலைப்_பட்டம்">இளநிலை பட்டம்</ref> பெற்றுள்ளார்.. <ref target="https://ta.wikipedia.org/wiki/முதற்_பக்கம்#cite_note-NCPCR_nic-5">[5]</ref> <ref target="https://ta.wikipedia.org/wiki/இந்திரா_காந்தி_தேசிய_திறந்தநிலைப்_பல்கலைக்கழகம்">இந்திரா காந்தி தேசிய திறந்த பல்கலைக்கழகத்தில்</ref> (IGNOU) <ref target="https://ta.wikipedia.org/wiki/மனித_உரிமை">மனித உரிமைகள்</ref> தொடர்பான படிப்பில் சான்றிதழ் பெற்றுள்ளார். அதனைத்தொடர்ந்து சென்னை, கொல்கத்தா, மும்பை, புதுதில்லி ஆகிய இடங்களில் சமூகப்பணியினை ஆற்றியுள்ளார்.<ref target="https://ta.wikipedia.org/wiki/முதற்_பக்கம்#cite_note-8">[8]</ref></p>
சமூகப்பணி
<p>கடந்த 30 ஆண்டுகளாக குழந்தை உரிமை ஆர்வலராக நினா நாயக் பல பொறுப்புகளை வகித்துள்ளார் <ref target="https://ta.wikipedia.org/wiki/முதற்_பக்கம்#cite_note-AAP_Koramangla-1">[1]</ref> <ref target="https://ta.wikipedia.org/wiki/முதற்_பக்கம்#cite_note-Ex-Infosys_CFO,_Delhi_scribe_on_AAP_fourth_list-9">[9]</ref></p>
<p>தலைவர், குழந்தைகள் நலக் குழு, பெங்களூர் </p>
<p>தலைவர், கர்நாடக குழந்தைகள் உரிமைகளைப் பாதுகாப்பதற்கான மாநில ஆணையம் (மும்முறை). <ref target="https://ta.wikipedia.org/wiki/முதற்_பக்கம்#cite_note-TEDx_Nina-2">[2]</ref></p>
<p>இந்திய குழந்தைகள் நல ஆணையத்தின் துணைத் தலைவர்.  </p>
<p><ref target="https://ta.wikipedia.org/wiki/தேசிய_குழந்தை_உரிமைகள்_பாதுகாப்பு_ஆணையம்">சிறுவர் உரிமைகள் பாதுகாப்புக்கான தேசிய ஆணையத்தின்</ref> உறுப்பினர் ( <ref target="https://ta.wikipedia.org/wiki/இந்திய_அரசு">இந்திய அரசின்</ref> செயலாளருக்கு சமம்) </p>
<p><ref target="https://ta.wikipedia.org/wiki/திட்டக்_குழு_(இந்தியா)">இந்திய தேசிய திட்டமிடல் ஆணையத்தின்</ref> 11 வது ஐந்தாண்டு திட்டத்திற்கான குழந்தைகள் தொடர்பான துணைக்குழு உறுப்பினர். </p>
அரசியல்
<p>மார்ச் 10, 2014 அன்று நினா நாயக் <ref target="https://ta.wikipedia.org/wiki/பெங்களூரு_தெற்கு_மக்களவைத்_தொகுதி">தெற்கு பெங்களூரு  மக்களவைத் தொகுதியில்</ref> <ref target="https://ta.wikipedia.org/wiki/ஆம்_ஆத்மி_கட்சி">ஆம் ஆத்மி கட்சி</ref> வேட்பாளராக போட்டியிட்டு,  21,403 வாக்குகளைப் பெற்றார் இது மொத்த வாக்குகளில் 1.9% ஆகும் .  <ref target="https://ta.wikipedia.org/wiki/பாரதிய_ஜனதா_கட்சி">பாரதீய ஜனதா கட்டியின்</ref> வேட்பாளர் அனந்த்குமாரிடம் தோல்வி அடைந்தார். <ref target="https://ta.wikipedia.org/wiki/முதற்_பக்கம்#cite_note-AAP_fields_child_rights_activist_against_Nandan-10">[10]</ref></p>
தனிப்பட்ட வாழ்க்கை
<p>நினா நாயக் தத்தெடுக்கப்பட்ட 2 குழந்தைகளை வளர்த்து வருகிறார். <ref target="https://ta.wikipedia.org/wiki/முதற்_பக்கம்#cite_note-Outlook_India-6">[6]</ref></p>
வெளி இணைப்புகள்
<p><ref target="https://www.youtube.com/watch?v=xuGI-80v2wA">நினா நாயக்</ref> <ref target="https://ta.wikipedia.org/wiki/டெட்_(மாநாடு)">டெட்  மாநாட்டில்</ref></p>
</text></body></html>