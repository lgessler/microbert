<html><body><text id="wikipedia_ta_wikipedia_org__511631.html" ns="0" revid="3273659" sourceurl="https://ta.wikipedia.org/wiki/%E0%AE%AE%E0%AE%A4%E0%AF%81%E0%AE%AE%E0%AE%A4%E0%AE%BF_%E0%AE%AA%E0%AE%A4%E0%AF%8D%E0%AE%AE%E0%AE%A8%E0%AE%BE%E0%AE%A4%E0%AE%A9%E0%AF%8D" title="மதுமதி பத்மநாதன்" type="wikipedia">மதுமதி பத்மநாதன்
<p><hi rend="bold">மதுமதி பத்மநாதன்</hi> (<hi rend="italic">Madhumathi Pathmanadan</hi>) தமிழ்த் திரைப்பட நடிகையும், தொலைக்காட்சித் தொகுப்பாளினியும் ஆவார்.</p>
வாழ்க்கைக் குறிப்பு
<p>மதுமதி பத்மநாதன் <ref target="https://ta.wikipedia.org/wiki/இலங்கை">இலங்கை</ref>, <ref target="https://ta.wikipedia.org/wiki/திருகோணமலை">திருகோணமலையைப்</ref> பிறப்பிடமாகக் கொண்டவர்.<ref target="https://ta.wikipedia.org/wiki/முதற்_பக்கம்#cite_note-:1-1">[1]</ref> மதுமதியின் தந்தை <ref target="https://ta.wikipedia.org/wiki/திருமலை_பத்மநாதன்">திருமலை பத்மநாதன்</ref> ஒரு பிரபலமான ஈழத்து இசையமைப்பாளர் ஆவார்.<ref target="https://ta.wikipedia.org/wiki/முதற்_பக்கம்#cite_note-IBC-2">[2]</ref> முறையாக <ref target="https://ta.wikipedia.org/wiki/பரதநாட்டியம்">பரதநாட்டியம்</ref> பயின்ற மதுமதி,<ref target="https://ta.wikipedia.org/wiki/முதற்_பக்கம்#cite_note-IBC-2">[2]</ref> இலங்கையின் அரச ஊடகமான வசந்தம் தொலைக்காட்சியில் இவர் <hi rend="italic">நம்ம ஹில்ஸ்</hi> என்ற நிகழ்ச்சியை ஓராண்டிற்கும் மேலாகத் தொகுத்து வழங்கியிருந்தார்.<ref target="https://ta.wikipedia.org/wiki/முதற்_பக்கம்#cite_note-:1-1">[1]</ref><ref target="https://ta.wikipedia.org/wiki/முதற்_பக்கம்#cite_note-IBC-2">[2]</ref> இலங்கையில் குறும்படங்கள், மற்றும் விளம்பரப் படங்களில் இவர் நடித்திருக்கிறார். இயக்குநர் விக்ரம் சிறீதரின் இயக்கத்தில் <hi rend="italic">ரெட்ரம்</hi> என்ற தமிழ்த் திரைப்படத்தில் இவர் முதன் முதலில் கதாநாயகியாக நடித்தார். <ref target="https://ta.wikipedia.org/wiki/அசோக்_செல்வன்">அசோக் செல்வன்</ref> இதில் கதாநாயகனாக நடித்தார்.<ref target="https://ta.wikipedia.org/wiki/முதற்_பக்கம்#cite_note-:1-1">[1]</ref> இத்திரைப்படத்தின் தயாரிப்புப் பணிகள் முடிவடைந்த நிலையில், திரையிடப்படுவதற்காகக் காத்திருக்கிறது. இவர் நடித்து வெளிவந்த முதல் தமிழ்த் திரைப்படம் <hi rend="italic"><ref target="https://ta.wikipedia.org/wiki/ஏலே">ஏலே</ref></hi>. இது 2021 பெப்ரவரி 28 இல் <ref target="https://ta.wikipedia.org/wiki/விஜய்_தொலைக்காட்சி">விஜய் தொலைக்காட்சியில்</ref> முதன்முதலாகத் திரையிடப்பட்டது.<ref target="https://ta.wikipedia.org/wiki/முதற்_பக்கம்#cite_note-kuviyam-3">[3]</ref> இத்திரைப்படம் பின்னர் 2021 மார்ச் 5 இல் <ref target="https://ta.wikipedia.org/wiki/நெற்ஃபிளிக்சு">நெற்ஃபிளிக்சு</ref> மூலம் உலகெங்கும் அறிமுகமானது. <ref target="https://ta.wikipedia.org/wiki/ஹலிதா_ஷமீம்">அலிதா சமீமின்</ref> இயக்கத்தில் வெளிவந்த இத்திரைப்படத்தில் மதுமதி கதாநாயகியாக நடித்திருந்தார். இத்திரைப்படம் பெரும் வரவேற்பைப் பெற்றது.<ref target="https://ta.wikipedia.org/wiki/முதற்_பக்கம்#cite_note-vikatan-4">[4]</ref></p>
</text></body></html>