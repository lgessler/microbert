<html><body><text id="wikipedia_ta_wikipedia_org__510223.html" ns="0" revid="3111665" sourceurl="https://ta.wikipedia.org/wiki/%E0%AE%AA%E0%AE%BF%E0%AE%B9%E0%AF%88%E0%AE%A3%E0%AF%8D%E0%AE%9F%E0%AF%8D_%E0%AE%B9%E0%AF%87%E0%AE%B0%E0%AF%8D_%E0%AE%90%E0%AE%B8%E0%AF%8D" title="பிஹைண்ட் ஹேர் ஐஸ்" type="wikipedia">பிஹைண்ட் ஹேர் ஐஸ்<p><hi rend="bold">பிஹைண்ட் ஹேர் ஐஸ்</hi> என்பது சாரா பின்பரோவால் எழுதப்பட்டு ஜனவரி 23, 2017 இல் வெளியான ஒரு <ref target="https://ta.wikipedia.org/wiki/ஆங்கிலம்">ஆங்கில</ref> <ref target="https://ta.wikipedia.org/wiki/திகில்">திகில்</ref> <ref target="https://ta.wikipedia.org/wiki/நாவல்">நாவல்</ref> தொடராகும்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> இந்த நாவலை <ref target="https://ta.wikipedia.org/wiki/நாடகத்_தொடர்">தொலைக்காட்சி தொடராக</ref> படமாக்கி பிப்ரவரி 17, 2021 அன்று இயங்கலையில் வெளியிட்டது <ref target="https://ta.wikipedia.org/wiki/நெற்ஃபிளிக்சு">நெட்ஃப்ளிக்ஸ் நிறுவனம்</ref><ref target="https://ta.wikipedia.org/wiki/முதற்_பக்கம்#cite_note-2">[2]</ref></p>


கதைக்கரு
<p>தன் மகனுடன் தனியாக வாழ்ந்து வரும் <hi rend="bold">லூயிஸ்</hi>, ஒரு மருத்துவ மையத்தில் செயலாளராக பணிபுரிந்து வருகிறாள். ஓரிரவு குடித்து விட்டு தெரியாத ஒரு நபரை முத்தமிட்டு விடும் லூயிஸ், அடுத்த நாள், அது அவள் பணிபுரியும் மையத்துக்கு புதிதாக வந்திருக்கும் மருத்துவர் என்று தெரிந்து கொள்கிறாள். </p>
<p>அவர் பெயர் <hi rend="bold">டேவிட்</hi> எனவும் அவர் திருமணமானவர் எனவும் அறியும் லூயிஸ் தான் செய்த காரியத்தை எண்ணி குற்றவுணர்வுடன் இருக்கிறார். அதே நேரத்தில், டேவிட்டின் மனைவி <hi rend="bold">அடேலை</hi> தற்செயலாக பார்த்து விடும் லூயிஸ் அவரிடமும் நண்பராகி விடுகிறார்.</p>
<p>நட்புக்கும் காதலுக்கும் காமத்திற்கும் இடையே சிக்குண்டு கிடக்கும் லூயிஸ், விரைவில், இது அவற்றை எல்லாம் தாண்டி, அவளையும் அவள் மகனின் உயிரையுமே அச்சுறுத்தும் வகையில் மிகவும் திகிலான சங்கதி என்று தெரிந்து கொள்வார்.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
பாத்திரங்களும் நடிகர்களும்
<list type="unordered"><item><hi rend="bold">அடேல் கேம்ப்பெல்</hi></item></list>
என்னும் கதாப்பாத்திரத்தில் நடித்தார் <hi rend="bold">ஈவ் ஹெவ்ஸன்</hi>.
டேவிட்டின் மனைவியான அடேல் லூயிசின் தோழியும் கூட.
<list type="unordered"><item><hi rend="bold">டேவிட் ஃபெர்கூசன்</hi></item></list>
என்னும் கதாப்பாத்திரத்தில் நடித்தார் <hi rend="bold">டாம் பேட்மேன்</hi>.
மருத்துவரான டேவிட் அடேலிடமும் லூயிசுடனும் இருமுனை உறவு கொண்டிருக்கிறார்.
<list type="unordered"><item><hi rend="bold">லூயிஸ் பார்ட்ஸ்லே</hi></item></list>
என்னும் கதாப்பாத்திரத்தில் நடித்தார் <hi rend="bold">சிமோனா ப்ரௌன்</hi>.
தன் மகனுடன் தனியாக வாழ்ந்து வரும் லூயிசின் வாழ்வு டேவிட் அடேலின் வருகையால் மாறுகிறது.
<list type="unordered"><item><hi rend="bold">ராப் ஹாய்ல்</hi></item></list>
என்னும் கதாப்பாத்திரத்தில் நடித்தார் <hi rend="bold">ராபர்ட் அரமயோ</hi>.
அடேலின் ஒரே நண்பனான ராபுக்கு என்ன ஆனது என்பது மர்மமாகவே இருக்கிறது.
வெளியீடு மற்றும் விமர்சனம்
<p>பிஹைண்ட் ஹேர் ஐஸ் நாவல் ஜனவரி 23, 2017 அன்றும் தொடர் பிப்ரவரி 17, 2021 அன்றும் வெளியானது.</p>
<p>நாவலை விமர்சனம் செய்த <ref target="https://ta.wikipedia.org/wiki/தி_கார்டியன்">தி கார்டியன்</ref> பத்திரிக்கையைச் சேர்ந்த <hi rend="bold">அலிசன் ஃப்ளட்</hi> “பிஹைண்ட் ஹேர் ஐஸ் சாரா பின்பரோவிடம் இருந்து வந்த ஒரு புத்திசாலித்தனமான நகர்வு" இறுதியில் திருப்பங்கள் நேரிடும் போது "அவை எதிர்ப்பார்த்தவை தான் என்று கருதிக் கொள்ளுகிற போதிலும் மிகவும் திகிலூட்டக்கூடியது" என்று கூறினார்.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
<p>தொடருக்கு கலவையான விமர்சனங்கள் கிடைத்தன. <ref target="https://ta.wikipedia.org/wiki/அழுகிய_தக்காளிகள்">ரோட்டன் டொமேட்டோஸ்</ref> திரைப்பட வலைத்தளத்தில் இந்த தொடருக்கு 61 சதவீதம் ஒப்புதல் கிடைத்தது.<ref target="https://ta.wikipedia.org/wiki/முதற்_பக்கம்#cite_note-5">[5]</ref> <ref target="https://ta.wikipedia.org/wiki/மெட்டாக்_கிரிட்டிக்">மெட்டாக் கிரிட்டிக்கில்</ref> 100 க்கு 51 மதிப்பெண்கள் கிடைத்தன<ref target="https://ta.wikipedia.org/wiki/முதற்_பக்கம்#cite_note-6">[6]</ref>. <ref target="https://ta.wikipedia.org/wiki/தி_கார்டியன்">தி கார்டியன்</ref> பத்திரிக்கை தொடருக்கு 2 மதிப்பெண்கள் மட்டுமே அளித்து, "முக்கோணங்கள் இவ்வளவு சலிப்பூட்டும் என்று யார் கண்டது?" என்று விமர்சித்தது.<ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
<p><ref target="https://ta.wikipedia.org/wiki/ரோலிங்_ஸ்ட்டோன்">ரோலிங் ஸ்ட்டோன்</ref> வலைத்தளம் "நெட்ஃப்ளிக்ஸின் கவர்ச்சியான திகில் தொடர் அடுத்தடுத்து நிகழும் தேவையில்லாத கிறுக்குத்தனமான திருப்பங்களால் தன்னைத் தானே அழித்து கொள்கிறது" என்றும் <ref target="https://ta.wikipedia.org/wiki/தி_இண்டிப்பெண்டண்ட்">தி இண்டிப்பெண்டண்ட்</ref> "ஒரு விசித்திரமான திருப்பம் அலுப்பு கொட்டாவிகளை ஈடு செய்யாது" என்றும் <ref target="https://ta.wikipedia.org/wiki/தி_ஐரிஷ்_டைம்ஸ்">தி ஐரிஷ் டைம்ஸ்</ref> "நீங்கள் கவரப்பட்டிருக்கலாம் அல்லது உங்கள் வாழ்க்கையில் ஆறு மணி நேரம் வீணானதை எண்ணி கவலைக் கொண்டிருக்கலாம்" என்றும் விமர்சித்தன.<ref target="https://ta.wikipedia.org/wiki/முதற்_பக்கம்#cite_note-8">[8]</ref><ref target="https://ta.wikipedia.org/wiki/முதற்_பக்கம்#cite_note-9">[9]</ref><ref target="https://ta.wikipedia.org/wiki/முதற்_பக்கம்#cite_note-10">[10]</ref></p>
</text></body></html>