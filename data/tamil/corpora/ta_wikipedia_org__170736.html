<html><body><text id="wikipedia_ta_wikipedia_org__170736.html" ns="0" revid="2240927" sourceurl="https://ta.wikipedia.org/wiki/%E0%AE%AE%E0%AE%BF%E0%AE%95%E0%AF%88%E0%AE%AA%E0%AF%8D%E0%AE%AA%E0%AF%86%E0%AE%B0%E0%AF%81%E0%AE%95%E0%AF%8D%E0%AE%95%E0%AE%AE%E0%AF%8D" title="மிகைப்பெருக்கம்" type="wikipedia">மிகைப்பெருக்கம்

<p><hi rend="bold">மிகைப்பெருக்கம்</hi> (Hyperplasia; hyper genesis) என்பது <ref target="https://ta.wikipedia.org/wiki/உயிரணு">உயிரணுக்களின்</ref> எண்ணிக்கைப் பல்கிபெருகுதலைக் குறிப்பிடுகின்றது. இதனால் <ref target="https://ta.wikipedia.org/wiki/உடல்_உறுப்புக்கள்">உடல் உறுப்பு</ref> அபரிதமாக வளர்ச்சியடையலாம்<ref target="https://ta.wikipedia.org/wiki/முதற்_பக்கம்#cite_note-McGraw-1">[1]</ref><ref target="https://ta.wikipedia.org/wiki/முதற்_பக்கம்#cite_note-EpoMedicine-2">[2]</ref>. இச்சொல் சில சமயங்களில் தீங்கற்ற <ref target="https://ta.wikipedia.org/wiki/கட்டி">கட்டியுடன்</ref> (benign tumor) இணைக்கப்பட்டுவிடுகிறது. மிகைப்பெருக்கமானது தூண்டுதல்களினால் ஏற்படும் சாதாரண புதுப்பெருக்கத்திற்கு முன்னான விளைவாகும். நுண்ணிய அளவில் செல்கள் சாதாரண <ref target="https://ta.wikipedia.org/wiki/செல்">செல்களை</ref> ஒத்திருந்தாலும் எண்ணிக்கையில் அதிக அளவு இருக்கும். </p>
<p>சில நேரங்களில் செல்கள் <ref target="https://ta.wikipedia.org/wiki/மிகை_வளர்ச்சி">மிகை வளர்ச்சியை</ref> (hypertrophy) அடைந்திருக்கலாம்<ref target="https://ta.wikipedia.org/wiki/முதற்_பக்கம்#cite_note-McGavin-3">[3]</ref>. என்றாலும் மிகைப்பெருக்கம், மிகை வளர்ச்சியிலிருந்து வேறுபடுகிறது. மிகை வளர்ச்சியில் செல் அளவு அதிகமாகவும், மிகைப்பெருக்கத்தில் செல்களின் எண்ணிக்கை அதிகமாகவும் இருக்கும். [கருத்தரிப்பு|கருத்தரிப்பின்]]போது, <ref target="https://ta.wikipedia.org/wiki/இயக்குநீர்">இயக்குநீரின்</ref> தூண்டலால் ஏற்படும் <ref target="https://ta.wikipedia.org/wiki/கருப்பை">கருப்பைப்</ref> பருமன் அதிகரிப்பானது, <ref target="https://ta.wikipedia.org/wiki/கருப்பையகம்">கருப்பையகத்தில்</ref> ஏற்படும் மிகைப்பெருக்கம், மிகை வளர்ச்சி ஆகிய இரண்டினாலும் ஏற்படுவதாக இருக்கும்<ref target="https://ta.wikipedia.org/wiki/முதற்_பக்கம்#cite_note-AJOG-4">[4]</ref>.</p>
<p>மிகைப்பெருக்கமானது கலப்பெருக்கத் தன்மைகொண்ட உயிரணுக்களில் மட்டுமே நிகழும். இயக்குநீர் தூண்டலால், <ref target="https://ta.wikipedia.org/wiki/பூப்பு">பூப்பு</ref> அடைதலின்போது ஏற்படும் <ref target="https://ta.wikipedia.org/wiki/முலை">முலைகளின்</ref> வளர்ச்சியும், கருத்தரிப்பின்போது கருப்பையில் ஏற்படும் பருமன் அதிகரிப்பும், <ref target="https://ta.wikipedia.org/wiki/கல்லீரல்">கல்லீரலிலோ</ref> அல்லது காயங்களை ஆற்றும் செயல்முறையின்போது ஏற்படும் குறைநிரப்பு செயற்பாடும் இவ்வகை மிகைப்பெருக்கத்தினால் நிகழும் <ref target="https://ta.wikipedia.org/wiki/உடலியங்கியல்">உடலியங்கியல்</ref> நிகழ்வுகளாகும். இவை தவிர <ref target="https://ta.wikipedia.org/wiki/நோய்">நோயின்</ref> காரணத்தால் ஏற்படும் மிகைப்பெருக்கமானது மிதமிஞ்சிய இயக்குநீரின் அளவால் கருப்பையகத்தில் ஏற்படும் அதீத வளர்ச்சியாகவோ, பப்பிலோமா வைரஸ் போன்ற சில <ref target="https://ta.wikipedia.org/wiki/தீ_நுண்மம்">தீ நுண்மங்களால்</ref> ஏற்படும் சில அசாதாரண வளர்ச்சிகளாகவோ இருக்கும்<ref target="https://ta.wikipedia.org/wiki/முதற்_பக்கம்#cite_note-HumPath-5">[5]</ref>.</p>
</text></body></html>