<html><body><text id="wikipedia_ta_wikipedia_org__544685.html" ns="0" revid="3405219" sourceurl="https://ta.wikipedia.org/wiki/%E0%AE%85%E0%AE%AF%E0%AF%8D%E0%AE%AF%E0%AE%A4%E0%AF%87%E0%AE%B5%E0%AE%B0%E0%AE%BE_%E0%AE%95%E0%AE%BE%E0%AE%B3%E0%AF%80%E0%AE%9A%E0%AF%81%E0%AE%B5%E0%AE%B0_%E0%AE%B0%E0%AE%BE%E0%AE%B5%E0%AF%8D" title="அய்யதேவரா காளீசுவர ராவ்" type="wikipedia">அய்யதேவரா காளீசுவர ராவ்<p><hi rend="bold">அய்யதேவரா காளீசுவர ராவ்</hi> (<hi rend="italic">Ayyadevara Kaleswara Rao</hi>)(22 ஜனவரி 1882 - 23 பிப்ரவரி 1962) என்பவர் இந்தியச் சுதந்திரப் போராட்ட வீரர் மற்றும் <ref target="https://ta.wikipedia.org/wiki/ஆந்திரப்_பிரதேச_சட்டமன்றம்">ஆந்திரப் பிரதேசத்தின் முதல் சட்டமன்றத்</ref> தலைவர் ஆவார்.<ref target="https://ta.wikipedia.org/wiki/முதற்_பக்கம்#cite_note-1">[1]</ref><ref target="https://ta.wikipedia.org/wiki/முதற்_பக்கம்#cite_note-2">[2]</ref><ref target="https://ta.wikipedia.org/wiki/முதற்_பக்கம்#cite_note-3">[3]</ref> இவர் <ref target="https://ta.wikipedia.org/wiki/கிருஷ்ணா_மாவட்டம்">கிருஷ்ணா மாவட்டம்</ref>, நந்திகம கிராமத்தில் பிறந்தார் (முன்னர் <ref target="https://ta.wikipedia.org/wiki/பிரித்தானிய_இந்தியாவின்_மாகாணங்களும்,_ஆட்சிப்_பகுதிகளும்">பிரித்தானிய இந்தியாவின்</ref> <ref target="https://ta.wikipedia.org/wiki/சென்னை_மாகாணம்">சென்னை மாகாணம்</ref> இப்போது <ref target="https://ta.wikipedia.org/wiki/ஆந்திரப்_பிரதேசம்">ஆந்திரப் பிரதேச</ref> மாநிலத்தின் ஒரு பகுதி). <ref target="https://ta.wikipedia.org/wiki/விசயவாடா">விசயவாடாவில்</ref> உள்ள காளீசுவர ராவ் சந்தைக்கு இவரது பெயரிடப்பட்டுள்ளது.</p>
ஆரம்ப கால வாழ்க்கை
<p>ராவ் வருவாய் சேகரிப்பாளர்களின் குடும்பத்தில் பிறந்தார். இவர் தனது தாய் மற்றும் மனைவியுடன் <ref target="https://ta.wikipedia.org/wiki/மச்சிலிப்பட்டணம்">மச்சிலிப்பட்டினத்திற்கு</ref> குடிபெயர்ந்தார். மச்சிலிப்பட்டினத்தில் உள்ள நோபல் கல்லூரியில் FA படித்தார். <ref target="https://ta.wikipedia.org/wiki/இரகுபதி_வெங்கடரத்தினம்_நாயுடு">இரகுபதி வெங்கடரத்தினம் நாயுடு</ref> அவர்களால் இங்குக் கற்பிக்கப்பட்டார். </p>
<p>ராவும் ராவின் நண்பர்களும் 1911<ref target="https://ta.wikipedia.org/wiki/முதற்_பக்கம்#cite_note-4">[4]</ref> ஆண்டு விஜயவாடா மகாத்மா காந்தி சாலையில் இராம் மோகன கிரந்தாலயத்தைத் தொடங்கி ஆந்திர கிரந்தலயோத்யமத்திற்கு (நூலக இயக்கம்) அடித்தளம் அமைத்தனர். தெலுங்கில் உள்ள இலக்கியப் படைப்புகளுக்கு நிதியளித்து ஊக்குவிப்பதற்காகவும், ஐரோப்பிய மற்றும் பிற இந்திய மொழிகளிலிருந்து தெலுங்கில் மொழிபெயர்ப்பதற்காகவும், விக்ஞான சந்திரிகா என்ற இலக்கியச் சங்கத்தின் நிறுவி உறுப்பினராகவும் இருந்தார்.</p>
வழக்கறிஞர் பணி
<p>காளீசுஸ்வர ராவ் தனது தாயார் மற்றும் மனைவியுடன் 1904ஆம் ஆண்டின் தொடக்கத்தில் <ref target="https://ta.wikipedia.org/wiki/டாக்டர்_அம்பேத்கர்_அரசு_சட்டக்_கல்லூரி,_சென்னை">சட்டக் கல்லூரியில்</ref> சேர <ref target="https://ta.wikipedia.org/wiki/சென்னை">சென்னைக்குச்</ref> சென்றார். இதன்பிறகு, இவர் <ref target="https://ta.wikipedia.org/wiki/பிரித்தானியாவின்_இந்தியப்_பேரரசு">பிரித்தானியா இந்தியப் பேரரசில்</ref> பணியாற்ற விரும்பாததால், வருவாய் ஆய்வாளர் மற்றும் மாவட்ட உரிமையியல் நீதிபதி வாய்ப்புகளை நிராகரித்தார். 1906ஆம் ஆண்டு சூன் மாதம் விஜயவாடாவில் வழக்கறிஞராகப் பணியைத் தொடங்கினார். 21 மார்ச் 1921 அன்று, <ref target="https://ta.wikipedia.org/wiki/மோகன்தாசு_கரம்சந்த்_காந்தி">மகாத்மா காந்தியின்</ref> அறிவுறுத்தலின் பேரில், இவர் <ref target="https://ta.wikipedia.org/wiki/இந்திய_விடுதலை_இயக்கம்">இந்தியச் சுதந்திரப் போராட்டத்தில்</ref> பங்கேற்பதற்காக வழக்கறிஞர் தொழிலை விட்டு விலகினார்.</p>
அரசியல்
<p>ராவ் 1956<ref target="https://ta.wikipedia.org/wiki/முதற்_பக்கம்#cite_note-5">[5]</ref> முதல் 1962 வரை <ref target="https://ta.wikipedia.org/wiki/ஆந்திரப்_பிரதேச_சட்டமன்றம்">ஆந்திரப் பிரதேச சட்டப் பேரவையின்</ref> சபாநாயகராக இருந்தார்.</p>
பத்ம பூசண் விருது
<p>ராவின் பொதுச் சேவைக்காக இந்திய அரசு இவருக்கு <ref target="https://ta.wikipedia.org/wiki/பத்ம_பூசண்">பத்ம பூசண்</ref> விருதினை 1960ஆம் ஆண்டு வழங்கியது.<ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
</text></body></html>