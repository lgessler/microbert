<html><body><text id="wikipedia_ta_wikipedia_org__444412.html" ns="0" revid="3214034" sourceurl="https://ta.wikipedia.org/wiki/%E0%AE%9C%E0%AF%86%E0%AE%95%E0%AE%A4%E0%AF%8D_%E0%AE%AA%E0%AE%BF%E0%AE%B0%E0%AE%95%E0%AE%BE%E0%AE%B7%E0%AF%8D_%E0%AE%A8%E0%AE%9F%E0%AF%8D%E0%AE%9F%E0%AE%BE" title="ஜெகத் பிரகாஷ் நட்டா" type="wikipedia">ஜெகத் பிரகாஷ் நட்டா

<p>
<hi rend="bold">ஜெகத் பிரகாஷ் நட்டா</hi> (<hi rend="bold">Jagat Prakash Nadda</hi>) (பிறப்பு: 2 டிசம்பர் 1960), <ref target="https://ta.wikipedia.org/wiki/பாரதிய_ஜனதா_கட்சி">பாரதிய ஜனதா கட்சி</ref> அரசியல்வாதி ஆவார். <ref target="https://ta.wikipedia.org/wiki/2014_இந்தியாவின்_மத்திய_அமைச்சரவை">2014 நரேந்திர மோதியின் முதல் அமைச்சரவையில்</ref> <ref target="https://ta.wikipedia.org/wiki/சுகாதாரம்_மற்றும்_குடும்ப_நலத்துறை_அமைச்சகம்_(இந்தியா)">
சுகாதாரம் மற்றும் குடும்பநல அமைச்சராக</ref>  இருந்தவரும்<ref target="https://ta.wikipedia.org/wiki/முதற்_பக்கம்#cite_note-1">[1]</ref> மற்றும் <ref target="https://ta.wikipedia.org/wiki/இமாச்சலப்_பிரதேசம்">இமாச்சலப் பிரதேசத்திலிருந்து</ref>, பாரதிய ஜனதா கட்சியின் சார்பாக, இந்திய நாடாளுமன்ற <ref target="https://ta.wikipedia.org/wiki/மாநிலங்களவை">மாநிலங்களவைக்கு</ref> தேர்ந்தெடுக்கப்பட்ட உறுப்பினரும், பாரதிய ஜனதா கட்சியின் நாடாளுமன்றக் குழுவின் செயலாளரும் ஆவார்.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
<p>முன்னர் இவர் இமாச்சலப் பிரதேச மாநில அரசில் சுகாதாரம் மற்றும் குடும்பநலத்துறை அமைச்சராக இருந்தவர்.<ref target="https://ta.wikipedia.org/wiki/முதற்_பக்கம்#cite_note-bp-3">[3]</ref></p>
பாரதிய ஜனதா கட்சியின் செயல் தலைவராக
<p>ஜெகத் பிரகாஷ் நட்டா 17 சூன் 2019 அன்று <ref target="https://ta.wikipedia.org/wiki/பாரதிய_ஜனதா_கட்சி">பாரதிய ஜனதா கட்சியின்</ref> அகில இந்திய தேசியச் செயல் தலைவராகத் தேர்ந்தெடுக்கப்பட்டார். <ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
பாரதிய ஜனதா கட்சியின் தலைவராக
<p>ஜெ. பி. நட்டா 20 சனவரி 2020 அன்று <ref target="https://ta.wikipedia.org/wiki/பாரதிய_ஜனதா_கட்சி">பாரதிய ஜனதா கட்சியின்</ref> தேசியத் தலைவராக ஒருமனதாக தேர்ந்தெடுக்கப்பட்டார். </p>
</text></body></html>