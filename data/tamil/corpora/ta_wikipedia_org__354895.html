<html><body><text id="wikipedia_ta_wikipedia_org__354895.html" ns="0" revid="2722798" sourceurl="https://ta.wikipedia.org/wiki/%E0%AE%8A%E0%AE%9F%E0%AF%81%E0%AE%AA%E0%AE%AF%E0%AE%BF%E0%AE%B0%E0%AF%8D" title="ஊடுபயிர்" type="wikipedia">ஊடுபயிர்வாழைக்கு ஊடுபயிராகக் காய்கறிகளைச் சாகுபடி செய்யும் முறை
<p>வாழை நடவுக்கு கார்த்திகைப்பட்டம் ஏற்றது. தேர்வு செய்த நிலத்தை நன்கு உழுது, ஒரு வாரம் காயவிட வேண்டும். பிறகு 7 அடி இடைவெளியில் குழிகள் எடுத்து சொட்டுநீர்ப்பாசனம் அமைக்க வேண்டும். ஐந்து நாட்கள் குழிகளை ஆறவிட்டு, வாழைக்கிழங்குகளை நடவு செய்து தண்ணீர் பாய்ச்ச வேண்டும். விதைத்து 15 நாட்கள் கழித்து, கிழங்கு நட்ட இடத்திலிருந்து அரை அடி தூரத்தில் குழியெடுத்து, அதில் 5 கிலோ மட்கிய சாணம் போட்டுக் குழியை மூடுதல் வேண்டும். ஒரு மாதம் கழித்து, மார்கழி பட்டத்தில் வாழைக்கன்றுகளுக்கு இடையில் காய்கறிகளை நடவு செய்யலாம்.</p>
<p>கத்திரி, தக்காளி ஆகியவற்றை ஒருகுத்துக்கு இரண்டு நாற்றுகளாக நடவு செய்தல் வேண்டும். கத்திரி, தக்காளி , வெண்டை, சீனிஅவரை என அடுத்தடுத்து மூன்றரை அடி இடைவெளியில் தொடர்ச்சியாக நடவேண்டும். இதனால் நோய்த் தாக்குதல்களைத் தவிர்க்கலாம்.</p>
<p>நடவு செய்ததில் இருந்து 15 நாட்களுக்கு ஒருமுறை சுழற்சி முறையில் "ஜீவாமிர்தம் மற்றும் மீன்அமினோ அமிலகரைசல்" ஆகியவற்றைக்கலந்து கைத்தெளிப்பானால் தெளித்துவர வேண்டும். 35 நாட்களுக்கு மேல் காய்கறிச் செடிகளில் பூக்கள் பூக்கத் தொடங்கும். 45-ஆம் நாளுக்கு மேல் பிஞ்சு பிடிக்கும். 55-ஆம் நாளுக்கு மேல் அறுவடை மேற்கொள்ளலாம்.</p>
<p>உசாத்துணை: பசுமை விகடன் பக்க எண் - 60 நாள்: 25.06.2017</p>
</text></body></html>