<html><body><text id="wikipedia_ta_wikipedia_org__358439.html" ns="0" revid="3355494" sourceurl="https://ta.wikipedia.org/wiki/%E0%AE%95%E0%AE%A3%E0%AF%8D%E0%AE%A3%E0%AE%A9%E0%AF%82%E0%AE%B0%E0%AF%8D_(%E0%AE%A4%E0%AF%81%E0%AE%B1%E0%AF%88%E0%AE%AF%E0%AF%82%E0%AE%B0%E0%AF%8D)" title="கண்ணனூர் (துறையூர்)" type="wikipedia">கண்ணனூர் (துறையூர்)
<p><hi rend="bold">கண்ணனூர்</hi> <ref target="https://ta.wikipedia.org/wiki/தமிழ்நாடு">தமிழ்நாடு</ref> மாநிலத்தில் <ref target="https://ta.wikipedia.org/wiki/திருச்சிராப்பள்ளி_மாவட்டம்">திருச்சிராப்பள்ளி மாவட்டம்</ref> <ref target="https://ta.wikipedia.org/wiki/துறையூர்">துறையூர்</ref> வட்டத்தில் உள்ள ஒரு சிற்றூராட்சி ஆகும்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> இவ்வூராட்சியானது வடக்குவெளி, சமத்துவபுரம், கொத்தம்பட்டி, பெத்துப்பட்டி, சின்னசேலம்பட்டி, மருக்கலான்பட்டி, நல்லியம்பட்டி என்ற கிராமங்களை உள்ளடக்கி உள்ளது. இவ்வூராட்சியில் கண்ணனூர், வடக்குவெளி என்ற இரண்டு வருவாய் கிராமங்கள் உள்ளன.</p>
மக்கட் தொகை
<p>இந்திய அரசின் 2011 கணக்கெடுப்பின்படி 6233 நபர்கள் வாழ்ந்து வருகின்றனர். இதில் ஆண்கள் 3108 பேர் பெண்கள் 3125 நபர்கள் ஆவர்.</p>
அமைவிடம்
<p><ref target="https://ta.wikipedia.org/wiki/கொல்லிமலை">கொல்லிமலையில்</ref> உற்பத்தியாகி <ref target="https://ta.wikipedia.org/wiki/காவிரி">காவிரியில்</ref> கலக்கும் அய்யாற்றின் கிழக்கு கரையில் அமைந்துள்ளது. திருச்சி மாவட்ட எல்லைப்பரப்பின் வடக்கு பகுதியில் திருச்சியிலிருந்து 40 கிலோமீட்டர் தொலைவில் மாநில நெடுஞ்சாலை எண் 161 இல் உள்ளது.</p>
வரலாறு
<p>வள்ளுவப்பாடி நாடு என்பது கண்ணனூர் என்னும் ஊரை மையமாகக் கொண்ட நாட்டுப்பகுதி எனத் தெரியவருகிறது. இப்பகுதியில் இக்காலத்திலும் வள்ளுவன் குடியைச் சேர்ந்த மக்கள் அதிகமாக வாழ்ந்துவருகின்றனர். இந்த வள்ளுவப்பாடி நாடுதான் புகழேந்திப் புலவரைப் போற்றிப் பேணிய <ref target="https://ta.wikipedia.org/wiki/சந்திரன்_சுவர்க்கி">சந்திரன் சுவர்க்கியின்</ref> <ref target="https://ta.wikipedia.org/wiki/மள்ளுவநாடு">மள்ளுவநாடு</ref> எனச் <ref target="https://ta.wikipedia.org/wiki/சதாசிவ_பண்டாரத்தார்">சதாசிவ பண்டாரத்தார்</ref> குறிப்பிடுவதாக <ref target="https://ta.wikipedia.org/wiki/மு._அருணாசலம்">மு. அருணாசலம்</ref> தெரிவிக்கிறார்.</p>
பொருளாதாரம்
<p>வேளாண்மைத் தொழில் முதன்மையாக திகழ்கிறது. இது அய்யாற்றின் நீர் வளத்தை ஆதாரமாகக் கொண்டுள்ளது. நெசவுத்தொழில், மண்பாண்டத்தொழில், <ref target="https://ta.wikipedia.org/wiki/புட்டுத்தொழில்">புட்டுத்தொழில்</ref> (பிட்டு) முதலான தொழில்களும் செய்து வருகின்றனர் .</p>
கல்வி நிறுவனங்கள்
<p>1. <ref target="http://www.infothuraiyur.com/p/imayam-arts-and-engineering-college.html">இமயம் கல்வி நிறுவனம்</ref></p>
கல்லூரிகள்
<p>இமயம் கல்வி நிறுவனங்களின் சார்பில் கலை அறிவியல் கல்லூரி ,பொறியியல் கல்லூரி, வேளாண்மைக் கல்லூரி , பல்தொழில் நுட்பக் கல்லூரி, கல்வியியல் கல்லூரி, ஆசிரியர் பயிற்சி நிறுவனம் போன்றவை செயல்பட்டு வருகின்றன. </p>
பள்ளிகள்
<list type="ordered"><item>அரசு ஆதிதிராவிடர் நல மேல்நிலைப்பள்ளி</item>
<item>அரசு உயர்நிலைப் பள்ளி</item>
<item>ஊராட்சி ஒன்றியத் தொடக்கப்பள்ளி</item>
<item>அரசு ஆதிதிராவிட நலத் தொடக்கப்பள்ளி</item>
<item>கலையரசி நர்சரி மற்றும் தொடக்கப் பள்ளி</item>
<item>ஆதவன் நர்சரி மற்றும் தொடக்கப் பள்ளி</item></list>
நூல் நிலையம்
<p>1.கிராமப்புற நூலகம் </p>
வங்கிகள்
<p>1.<ref target="https://ta.wikipedia.org/wiki/கரூர்_வைஸ்யா_வங்கி">கரூர் வைஸ்யா   வங்கி</ref></p>
<p>2.<ref target="https://ta.wikipedia.org/wiki/இந்தியன்_ஓவர்ஸ்சீஸ்_வங்கி">இந்தியன் ஓவர்ஸ்சீஸ் வங்கி</ref></p>
<p>3.அஞ்சல் நிலையம் </p>
<p>4.<ref target="https://ta.wikipedia.org/wiki/தொடக்க_வேளாண்மைக்_கூட்டுறவு_சங்கம்">தொடக்க வேளாண்மைக் கூட்டுறவு சங்கம்</ref></p>
மருத்துவமனை
<p>1.அரசு ஆரம்ப சுகாதார நிலையம் </p>
<p>2.அரசு கால்நடை மருத்துவமனை </p>
கோவில்கள்
<figure><caption>Kannanur</caption></figure>
<p>1.செல்லாண்டியம்மன் கோவில்</p>
<p>2.அங்காளம்மன் கோவில் </p>
<p>3.மஹாலக்ஷ்மி அம்மன் கோவில் </p>
<p>4.பகவதி அம்மன் கோவில் </p>
<p>5.ஆகாச கருப்புசாமி கோவில் </p>
<p>6.முருகன் கோவில் </p>
<p>7.பாப்பாத்தி அம்மன் கோவில்</p>
வாரச்சந்தை
ஒவ்வொரு வாரமும் வியாழக்கிழமை அன்று வாரச்சந்தை கூடுகிறது. சுற்று வட்டாரத்தில் உள்ள பல கிராமமக்கள் இச்சந்தையைப் பயன்படுத்தி வருகின்றனர். 
அடிக்குறிப்பு
<p>1.Jump up ↑ இராசராச சோழ தேவன் (985-1014) காலத்துக் கல்வெட்டு, கண்ணனூர் சுந்தர ராசப் பெருமாள் கோயில் கல்வெட்டு.</p>
<p>2.Jump up ↑ <ref target="https://ta.wikipedia.org/wiki/மு._அருணாசலம்">மு. அருணாசலம்</ref>, தமிழ் இலக்கிய வரலாறு, 13-ஆம் நூற்றாண்டு, பதிப்பு 2005, பக்கம் 23</p>
</text></body></html>