<html><body><text id="wikipedia_ta_wikipedia_org__306888.html" ns="0" revid="2282214" sourceurl="https://ta.wikipedia.org/wiki/%E0%AE%95%E0%AF%87%E0%AE%95%E0%AE%AF_%E0%AE%A8%E0%AE%BE%E0%AE%9F%E0%AF%81" title="கேகய நாடு" type="wikipedia">கேகய நாடு<p><hi rend="bold">கேகய நாடு</hi> (Kekeya), பண்டைய <ref target="https://ta.wikipedia.org/wiki/பரத_கண்டம்">பரத கண்ட</ref> நாடுகளில் ஒன்றாகும். இந்நாடு தற்கால  <ref target="https://ta.wikipedia.org/wiki/ஆப்கானித்தான்">ஆப்கானித்தான்</ref> நாட்டிற்கு வடக்கே <ref target="https://ta.wikipedia.org/wiki/கசக்கஸ்தான்">கசக்கஸ்தானில்</ref> அமைந்திருந்தது. கேகய நாடு குறித்து <ref target="https://ta.wikipedia.org/wiki/இராமாயணம்">இராமாயணம்</ref> மற்றும் <ref target="https://ta.wikipedia.org/wiki/மகாபாரதம்">மகாபாரதம்</ref> போன்ற <ref target="https://ta.wikipedia.org/wiki/இதிகாசம்">இதிகாசங்களில்</ref> குறிப்பிடப்பட்டுள்ளது. <ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
இராமாயணக் குறிப்புகள்
<p><ref target="https://ta.wikipedia.org/wiki/வால்மீகி">வால்மீகி</ref> எழுதிய இராமாயண காவியத்தில் <ref target="https://ta.wikipedia.org/wiki/அயோத்தி">அயோத்தியை</ref> தலைநகராகக் கொண்ட <ref target="https://ta.wikipedia.org/wiki/கோசல_நாடு">கோசல நாட்டுப்</ref> பேரரசன் <ref target="https://ta.wikipedia.org/wiki/தசரதன்">தசரதனின்</ref> இளைய மனைவி <ref target="https://ta.wikipedia.org/wiki/கைகேயி">கைகேயி</ref>, கேகய நாட்டு இளவரசியாவாள். கைகேயின் மகன் <ref target="https://ta.wikipedia.org/wiki/பரதன்">பரதன்</ref>, <ref target="https://ta.wikipedia.org/wiki/காந்தார_நாடு">காந்தார நாட்டை</ref> வென்று <ref target="https://ta.wikipedia.org/wiki/தக்சசீலா">தக்சசீலா</ref> நகரை நிர்மானித்தான். </p>
மகாபாரதக் குறிப்புகள்
<p><ref target="https://ta.wikipedia.org/wiki/வியாசர்">வியாசர்</ref> எழுதிய <ref target="https://ta.wikipedia.org/wiki/மகாபாரதம்">மகாபாரத</ref> இதிகாசத்தில், ஐந்து கேகய இளவரசர்கள் பற்றிய குறிப்புகள் உள்ளது. <ref target="https://ta.wikipedia.org/wiki/குருச்சேத்திரப்_போர்">குருச்சேத்திரப் போரில்</ref>, <ref target="https://ta.wikipedia.org/wiki/பாண்டவர்">பாண்டவர்</ref> அணி சார்பாக, <ref target="https://ta.wikipedia.org/wiki/கௌரவர்">கௌரவர்</ref> அணிக்கு எதிராக ஐந்து கேகய இளவரசர்கள் போரிட்டனர். இந்த ஐந்து கேகய நாட்டு இளவரசர்களின் பங்காளிகளிகளான நூறு கேகய இளவரசர்கள் <ref target="https://ta.wikipedia.org/wiki/கௌரவர்">கௌரவர்கள்</ref> சார்பாக போரிட்டனர் (மகாபாரதம் 5-19,30,198), (6,16) என குறிப்புகள் உள்ளது.</p>
பாகவத புராணக் குறிப்புகள்
<p><ref target="https://ta.wikipedia.org/wiki/குந்தி">குந்தியின்</ref> சகோதரியான சுருதகீர்த்திக்கும் - கேகய நாட்டு மன்னர் திருஷ்டகேதுவிற்கும் பிறந்தவர்களே ஐந்து கேகய இளவரசர்கள் ஆவர். குந்தியின் மற்றொரு சகோரியான சுருததேவிக்கும், கருஷ நாட்டு <ref target="https://ta.wikipedia.org/wiki/யது_குலம்">யாதவ</ref> மன்னர் விருத்தசர்மாவிற்கும் பிறந்தவனே <ref target="https://ta.wikipedia.org/wiki/தந்தவக்ரன்">தந்தவக்ரன்</ref> ஆவார். குந்தியின் மற்றொரு சகோதரியான சுருதசிரவஸ் - <ref target="https://ta.wikipedia.org/wiki/சேதி_நாடு">சேதி நாட்டு</ref> மன்னர் தமகோசனுக்கும் பிறந்தவனே <ref target="https://ta.wikipedia.org/wiki/சிசுபாலன்">சிசுபாலன்</ref> ஆவார். குந்தியின் மற்றொரு சகோதரியான இராஜத்திதேவி, <ref target="https://ta.wikipedia.org/wiki/அவந்தி">அவந்தி</ref> நாட்டு மன்னருக்கும் திருமணம் நடைபெறுகிறது.  (<ref target="https://ta.wikipedia.org/wiki/பாகவத_புராணம்">பாகவத புராணம்</ref>, காண்டம் 9, பகுதி 24  (யது குலம்|யாதவர்களின் வரலாறு) சுலோகங்கள் 37 - 40)</p>
இதனையும் காண்க
<list type="unordered"><item><ref target="https://ta.wikipedia.org/wiki/பரத_கண்டம்">பரத கண்டம்</ref></item>
<item><ref target="https://ta.wikipedia.org/wiki/யது_குலம்">யது குலம்</ref></item></list>
</text></body></html>