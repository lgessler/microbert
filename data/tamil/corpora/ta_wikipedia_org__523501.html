<html><body><text id="wikipedia_ta_wikipedia_org__523501.html" ns="0" revid="3252393" sourceurl="https://ta.wikipedia.org/wiki/%E0%AE%AA%E0%AF%87%E0%AE%95%E0%AF%8D%E0%AE%95%E0%AE%B2%E0%AF%8D_%E0%AE%89%E0%AE%9F%E0%AF%8D%E0%AE%9A%E0%AE%BE%E0%AE%B9%E0%AE%BF" title="பேக்கல் உட்சாஹி" type="wikipedia">பேக்கல் உட்சாஹி
<p><hi rend="bold">பேக்கல் உத்சாகி</hi> (<hi rend="italic">Bekal Utsahi</hi>) என்று பிரபலமாக அறியப்படும் <hi rend="bold">முகம்மது சபி அலிகான்</hi> (1 ஜூன் 1924 - 3 டிசம்பர் 2016), ஓர் இந்திய கவிஞரும், எழுத்தாளரும், அரசியல்வாதியும் ஆவர். இவர் <ref target="https://ta.wikipedia.org/wiki/இந்திரா_காந்தி">இந்திரா காந்திக்கு</ref> நெருக்கமான காங்கிரஸ்காரராகவும், <ref target="https://ta.wikipedia.org/wiki/மாநிலங்களவை">மாநிலங்களவை</ref> நாடாளுமன்ற உறுப்பினராகவும் இருந்தார். <ref target="https://ta.wikipedia.org/wiki/பத்மஸ்ரீ">பத்மஸ்ரீ</ref> மற்றும் யாஷ் பாரதி உட்பட பல தேசிய விருதுகளைப் பெற்றுள்ளார்.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
ஆரம்பகால வாழ்க்கை
<p>பேக்கல் உத்சாகி 1 ஜூன் 1924இல் <ref target="https://ta.wikipedia.org/wiki/உத்தரப்_பிரதேசம்">உத்தரப் பிரதேசத்தின்</ref> பல்ராம்பூரில் பிறந்தார்.<ref target="https://ta.wikipedia.org/wiki/முதற்_பக்கம்#cite_note-दीक्षित2016-3">[3]</ref> இவரது தந்தையின் பெயர் ஜாபர் கான் லோடி- தாயின் பெயர் பிஸ்மில்லா. பால்ராம்பூரில் உள்ள எஸ்சி கல்லூரியில் உயர்நிலைப் பள்ளியில் தனது ஆரம்ப படிப்பை முடித்தார்.</p>
<p>இவர் <ref target="https://ta.wikipedia.org/wiki/மாநிலங்களவை">மாநிலங்களவை</ref> முன்னாள் உறுப்பினராக இருந்தார். 1976இல் இலக்கியத்துக்காக <ref target="https://ta.wikipedia.org/wiki/பத்மஸ்ரீ">பத்மஸ்ரீ</ref> விருதைப் பெற்றார். 1945இல் <ref target="https://ta.wikipedia.org/wiki/தேவா,_இந்தியா">தேவாவின்</ref> <ref target="https://ta.wikipedia.org/wiki/வாரிஸ்_அலி_ஷா">வாரிஸ் அலி ஷா</ref> என்ற <ref target="https://ta.wikipedia.org/wiki/சூபித்துவம்">சூபி</ref> துறவி, "பேடம் கயா பேக்கல் ஆயா" என்று மேற்கோள் காட்டினார். அந்த சம்பவத்திற்குப் பிறகு முகமது சபி கான் தனது பெயரை "பேக்கல் வர்சி" என்று மாற்றிக்கொண்டார். <ref target="https://ta.wikipedia.org/wiki/ஜவகர்லால்_நேரு">ஜவகர்லால் நேரு</ref> 1952இல் <ref target="https://ta.wikipedia.org/wiki/இந்திய_தேசிய_காங்கிரஸ்">இந்திய தேசிய காங்கிரஸ்</ref> கட்சியின் தேர்தல் பிரச்சாரத்தின்போது கோண்டாவுக்கு வந்திருந்தார். அதே நேரத்தில், இவரது "கிசான் பாரத் கா" கவிதையைக் கேட்டு உற்சாகமடைந்து "யே ஹமாரா உத்சாகி ஷயர் ஹை" என்று பாராட்டினார். அதன் பிறகு இவர் இலக்கிய உலகில் பேக்கால் உத்சாகி என்று அழைக்கப்படுகிறார்.</p>
அரசியல்
<p>உத்சாகி <ref target="https://ta.wikipedia.org/wiki/இந்திய_தேசிய_காங்கிரஸ்">இந்திய தேசிய காங்கிரஸ்</ref> கட்சியில் தீவிரமாக ஈடுபட்டார். மேலும், முன்னாள் பிரதமர் இந்திரா காந்தியுடன் மிக நெருக்கமாக இருந்தார். தேசிய ஒருங்கிணைப்புக்கான பங்களிப்பின் காரணமாக இவர் இந்திய நாடாளுமன்றத்தின் மேலவையான <ref target="https://ta.wikipedia.org/wiki/மாநிலங்களவை">மாநிலங்களவை</ref> உறுப்பினராக காங்கிரஸால் பரிந்துரைக்கப்பட்டார்.<ref target="https://ta.wikipedia.org/wiki/முதற்_பக்கம்#cite_note-4">[4]</ref> இவர், <ref target="https://ta.wikipedia.org/wiki/இந்தியப்_பிரதமர்">இந்தியப் பிரதமர்</ref> தலைமையில் தேசிய ஒருங்கிணைப்பு மன்றத்தின் உறுப்பினராகவும் இருந்தார்.<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
விருதுகள்
<p>1976ஆம் ஆண்டில் உத்சாகி <ref target="https://ta.wikipedia.org/wiki/பத்மஸ்ரீ">பத்மஸ்ரீ</ref> விருதைப் பெற்றார். இவர் உத்தரப்பிரதேச அரசிடமிருந்து யாஷ் பாரதி விருதைப் பெற்றார்.<ref target="https://ta.wikipedia.org/wiki/முதற்_பக்கம்#cite_note-6">[6]</ref> உருது இலக்கியத்திற்கான சேவைகளுக்காக 2013 ஆம் ஆண்டில் ஷாஹீத் ஷோதா சன்ஸ்தானால் இவருக்கு மாத்தி ரத்தன் சம்மன் வழங்கப்பட்டது.<ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
</text></body></html>