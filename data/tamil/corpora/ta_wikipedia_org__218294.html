<html><body><text id="wikipedia_ta_wikipedia_org__218294.html" ns="0" revid="2746399" sourceurl="https://ta.wikipedia.org/wiki/%E0%AE%A4%E0%AF%8A%E0%AE%A9%E0%AE%BF_(%E0%AE%AE%E0%AF%8A%E0%AE%B4%E0%AE%BF%E0%AE%AF%E0%AE%BF%E0%AE%AF%E0%AE%B2%E0%AF%8D)" title="தொனி (மொழியியல்)" type="wikipedia">தொனி (மொழியியல்)<figure><caption>உலகில் பேசப்படும் தொனிக்கொண்ட மொழிகள்</caption></figure>
<p><ref target="https://ta.wikipedia.org/wiki/மொழியியல்">மொழியியலில்</ref>, <hi rend="bold">தொனி</hi> (Tone) என்பது ஒரு சொல்லின் பொருளை மாற்றுவதற்காக வெவ்வேறு <ref target="https://ta.wikipedia.org/wiki/சுருதி">சுருதிகளுடன்</ref> உச்சரிப்பதை குறிக்கும்.<ref target="https://ta.wikipedia.org/wiki/முதற்_பக்கம்#cite_note-Yip-p1-3,12-14-1">[1]</ref> பல மொழிகளிலும், <ref target="https://ta.wikipedia.org/wiki/உயிரொலி">உயிரொலிகளையும்</ref> <ref target="https://ta.wikipedia.org/wiki/மெய்யொலி">மெய்யொலிகளையும்</ref> மாற்றினால் ஒரு சொல்லின் பொருளை மாற்றலாம். மேலும், பல மொழிகளில் ஒரு சொற்றொடரை உச்சரிக்கும்பொழுது தொனியை மாற்றி மன உணர்வு, வலியுறுத்தல் போன்ற தகவல்களை காட்டலாம். ஆனால், தொனி கொண்ட மொழிகளில் ஒரு சொல்லை உச்சரிக்கும்பொழுது உயிரொலிகள், மெய்யொலிகளை மாற்றாமல் தொனியை மட்டும் மாற்றி, அதன் பொருளையே மாற்றமுடியும்.</p>
<p>உலக மொழிகளில் இரண்டு வகை தொனி முறைமைகள் உள்ளன. ஒரு முறைமையில், ஒரு சொல்லின் தொனியை அதற்கு சுற்றி வர சொற்களுடன் ஒப்பிட்டு அதன் பொருளை கண்டுபிடிக்கலாம். "ரெஜிஸ்டர் தொனி" ("Register tone") என்று குறிக்கப்படுகிற இம்முறைமை, <ref target="https://ta.wikipedia.org/wiki/ஆபிரிக்கா">ஆபிரிக்காவில்</ref> பேசப்படும் <ref target="https://ta.wikipedia.org/wiki/நைகர்-கொங்கோ_மொழிகள்">நைகர்-கொங்கோ மொழிகளிலும்</ref>, <ref target="https://ta.wikipedia.org/wiki/அமெரிக்க_பழங்குடியினர்">அமெரிக்க பழங்குடியினர்களின்</ref> மொழிகளிலும் பார்க்கலாம்.<ref target="https://ta.wikipedia.org/wiki/முதற்_பக்கம்#cite_note-2">[2]</ref> இன்னுமொரு முறைமையில், ஒரு சொல் அல்லது ஒரு <ref target="https://ta.wikipedia.org/wiki/அசை_(ஒலியியல்)">அசையை</ref> உச்சரிக்கும்பொழுது அதன் தொனியின் உருவத்தை பொறுத்து அதன் பொருளை கண்டுபிடிக்கலாம். "கான்ட்டூர் தொனி" ("Contour tone") எனும் இம்முறைமையை, <ref target="https://ta.wikipedia.org/wiki/கிழக்கு_ஆசியா">கிழக்கு ஆசியா</ref> மற்றும் <ref target="https://ta.wikipedia.org/wiki/தென்கிழக்கு_ஆசியா">தென்கிழக்கு ஆசியாவில்</ref> பேசப்படும் <ref target="https://ta.wikipedia.org/wiki/சீன_மொழி">சீன மொழி</ref>, <ref target="https://ta.wikipedia.org/wiki/தாய்_(மொழி)">தாய்லாந்து மொழி</ref>, <ref target="https://ta.wikipedia.org/wiki/வியட்நாமிய_மொழி">வியட்நாமிய மொழி</ref> உள்ளிட்ட பல்வேறு மொழிகளில் பார்க்கலாம்.<ref target="https://ta.wikipedia.org/wiki/முதற்_பக்கம்#cite_note-3">[3]</ref> சில மொழிகள் இரண்டு முறைமைகளையும் பயன்படுத்துகின்றன.</p>
<p><ref target="https://ta.wikipedia.org/wiki/திராவிட_மொழிகள்">திராவிட</ref> மொழிக் குடும்பத்தில் தொனி கொண்ட மொழிகள் இல்லை. <ref target="https://ta.wikipedia.org/wiki/இந்திய-ஆரிய_மொழிகள்">இந்திய ஆரிய</ref> மொழிகளும் பெரும்பான்மையாக தொனியில்லாத மொழிகள். ஆனால் <ref target="https://ta.wikipedia.org/wiki/பஞ்சாபி_மொழி">பஞ்சாபி மொழியில்</ref> மட்டும் சில சொற்களில் தொனி உள்ளது.</p>
எழுத்து
<p>தொனி கொண்ட மொழிகளை எழுதும்பொழுது, தொனிகளைக் காட்டுவதற்காக சில முறைமைகள் உள்ளன. சீன மொழி உள்ளிட்ட சில மொழிகளின் எழுத்துமுறைகளில் தொனிகள் தனித்தனியாக குறிக்கப்படவில்லை. வியட்நாமிய மொழி உள்ளிட்ட வேறு சில மொழிகளின் எழுத்துமுறைகளில் தொனிகள் எல்லாம் தனித்தனியாக குறிக்கப்படுகின்றன. <ref target="https://ta.wikipedia.org/wiki/நாவஹோ_மொழி">நாவஹோ</ref> உள்ளிட்ட சில மொழிகளின் எழுத்துமுறைகளில், ஒரு தொனி குறிக்கப்படாது,
ஆனால் அதற்கு மேலும், கீழும் உச்சரிக்கப்படும் தொனிகள் எழுத்து குறியீட்டுகளைப் பயன்படுத்திக் குறிக்கப்படுகின்றன.</p>


ஆதார நூற்பட்டியல்
<list type="unordered"><item>Bao, Zhiming. (1999). <hi rend="italic">The structure of tone</hi>. New York: Oxford University Press. <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/0-19-511880-4">0-19-511880-4</ref>.</item>
<item>Chen, Matthew Y. 2000. <hi rend="italic">Tone Sandhi: patterns across Chinese dialects</hi>. Cambridge, England: CUP <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/0-521-65272-3">0-521-65272-3</ref></item>
<item>Clements, George N.; Goldsmith, John (eds.) (1984) <hi rend="italic">Autosegmental Studies in Bantu Tone</hi>. Berlin: Mouton de Gruyer.</item>
<item>Fromkin, Victoria A. (ed.). (1978). <hi rend="italic">Tone: A linguistic survey</hi>. New York: Academic Press.</item>
<item>Halle, Morris; &amp; Stevens, Kenneth. (1971). A note on laryngeal features. <hi rend="italic">Quarterly progress report 101</hi>. MIT.</item>
<item>Haudricourt, André-Georges (1954). "De l'origine des tons en vietnamien". <hi rend="italic">Journal Asiatique</hi>, 242: 69–82.</item>
<item>André-Georges Haudricourt|Haudricourt, André-Georges (1961). "Bipartition et tripartition des systèmes de tons dans quelques langues d'Extrême-Orient". <hi rend="italic">Bulletin de la Société de Linguistique de Paris</hi>, 56: 163–180.</item>
<item>Hombert,Jean-Marie;John Ohala;Ewan,William G.(1979)."Phonetic explanations for the development of tones".<hi rend="italic">Language</hi><hi rend="bold">55</hi>(1):  37–58.<ref target="https://ta.wikipedia.org/wiki/எண்ணிம_ஆவணச்_சுட்டி">doi</ref>:<ref target="http://dx.doi.org/10.2307%2F412518">10.2307/412518</ref>.</item>
<item>Hyman, Larry 2007. There is no pitch-accent prototype. Paper presented at the 2007 LSA Meeting. Anaheim, CA.</item>
<item>Hyman, Larry 2007. How (not) to do phonological typology: the case of pitch-accent. Berkeley, UC Berkeley. UC Berkeley Phonology Lab Annual Report: 654–685. <ref target="http://linguistics.berkeley.edu/phonlab/annual_report/documents/2007/Hyman_Pitch-Accent.pdf">Available online.</ref></item>
<item>Kingston, John. (2005). The phonetics of Athabaskan tonogenesis. In S. Hargus &amp; K. Rice (Eds.), <hi rend="italic">Athabaskan prosody</hi> (pp.137–184). Amsterdam: John Benjamins Publishing.</item>
<item>Maddieson, Ian (1978). Universals of tone. In J. H. Greenberg (Ed.), <hi rend="italic">Universals of human language: Phonology</hi> (Vol. 2). Stanford: Stanford University Press.</item>
<item>Michaud, Alexis. (2008). Tones and intonation: some current challenges. Proc. of 8th Int. Seminar on Speech Production (ISSP'08), Strasbourg, pp.13–18. (Keynote lecture.) <ref target="http://halshs.archives-ouvertes.fr/halshs-00325982/">Available online.</ref></item>
<item>Odden, David (1995). Tone: African languages. In J. Goldsmith (Ed.), <hi rend="italic">Handbook of phonological theory</hi>. Oxford: Basil Blackwell.</item>
<item>Pike, Kenneth L (1948). <hi rend="italic">Tone languages: A technique for determining the number and type of pitch contrasts in a language, with studies in tonemic substitution and fusion</hi>. Ann Arbor: The University of Michigan Press. (Reprinted 1972, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/0-472-08734-7">0-472-08734-7</ref>).</item>
<item>Wee,Lian-Hee(2008)."Phonological Patterns in the Englishes of Singapore and Hong Kong".<hi rend="italic">World Englishes</hi><hi rend="bold">27</hi>(3/4):  480–501.<ref target="https://ta.wikipedia.org/wiki/எண்ணிம_ஆவணச்_சுட்டி">doi</ref>:<ref target="http://dx.doi.org/10.1111%2Fj.1467-971X.2008.00580.x">10.1111/j.1467-971X.2008.00580.x</ref>.</item>
<item>Yip, Moira. (2002). <hi rend="italic">Tone</hi>. Cambridge textbooks in linguistics. Cambridge: Cambridge University Press. <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/0-521-77314-8">0-521-77314-8</ref> (hbk), <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/0-521-77445-4">0-521-77445-4</ref> (pbk).</item></list>
வெளி இணைப்புகள்

<list type="unordered"><item><ref target="http://wals.info/feature/13?tg_format=map">World map of tone languages</ref> The World Atlas of Language Structures Online</item></list>
</text></body></html>