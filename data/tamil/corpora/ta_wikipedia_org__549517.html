<html><body><text id="wikipedia_ta_wikipedia_org__549517.html" ns="0" revid="3437050" sourceurl="https://ta.wikipedia.org/wiki/%E0%AE%95%E0%AF%8A%E0%AE%A9%E0%AE%9A%E0%AF%80%E0%AE%AE%E0%AE%BE_%E0%AE%AE%E0%AE%BE%E0%AE%B5%E0%AE%9F%E0%AF%8D%E0%AE%9F%E0%AE%AA%E0%AF%8D_%E0%AE%AA%E0%AF%8B%E0%AE%B0%E0%AE%BE%E0%AE%9F%E0%AF%8D%E0%AE%9F%E0%AE%AE%E0%AF%8D" title="கொனசீமா மாவட்டப் போராட்டம்" type="wikipedia">கொனசீமா மாவட்டப் போராட்டம்<p><hi rend="bold">கொனசீமா மாவட்டப் போராட்டம்</hi> (<hi rend="italic">Konaseema district protest</hi>) <ref target="https://ta.wikipedia.org/wiki/இந்தியா">இந்தியாவின்</ref> <ref target="https://ta.wikipedia.org/wiki/ஆந்திரப்_பிரதேசம்">ஆந்திரப்பிரதேச</ref> மாநிலத்தில் 2022 ஆம் ஆண்டு மே மாதத்தில் நடைபெற்ற ஒரு போராட்டமாகும்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> ஆந்திராவிலுள்ள <ref target="https://ta.wikipedia.org/wiki/கொனசீமா_மாவட்டம்">கொனசீமா</ref> மாவட்டத்தின் பெயரை டாக்டர் பி.ஆர் அம்பேத்கார் கொனசீமா மாவட்டம் என மாற்றி அரசு அறிவிப்பு வெளியானதைத் தொடர்ந்து கொனசீமா மாவட்டப் போராட்டம் நடந்து வருகிறது.<ref target="https://ta.wikipedia.org/wiki/முதற்_பக்கம்#cite_note-2">[2]</ref> கொனசீமா சாதனா சமிதி, கொனசீமா பரிரக்சனா சமிதி மற்றும் பிற அமைப்புகளின் உறுப்பினர்களால் போராட்டம் முதன்மையாக நடத்தப்பட்டது.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
போராட்டங்களும் சம்பவங்களும்
<p>அரசின் இந்த பெயர் மாற்ற முடிவை எதிர்த்து 2022 ஆம் ஆண்டு மே மாதம் 24 ஆம் தேதியன்று  பல இளைஞர்கள் ஒன்று திரண்டு அமலாபுரத்தில் "சலோ கொனசீமா" என்ற பேரணியைத் தொடங்கினர். பேரணியின் போது, ​​காவல் துறையினருக்கும் போராட்டக்காரர்களுக்கும் இடையே மோதல் ஏற்பட்டது. ஒரு கல்லுாரி பேருந்து, ஓர் அரசுப் பேருந்து ஆகியவை தீ வைத்து எரிக்கப்பட்டன. கலவரத்தில், காவல்துறை துணை கண்காணிப்பாளர் உட்பட 20 காவலர்களுக்கும், போராட்டக்காரர்களில் 40 பேருக்கும் பலத்த காயம் ஏற்பட்டது.<ref target="https://ta.wikipedia.org/wiki/முதற்_பக்கம்#cite_note-4">[4]</ref> இதனால் கொனசீமா மாவட்டம் முழுதும் பதற்றம் நிலவுகிறது.<ref target="https://ta.wikipedia.org/wiki/முதற்_பக்கம்#cite_note-5">[5]</ref><ref target="https://ta.wikipedia.org/wiki/முதற்_பக்கம்#cite_note-6">[6]</ref><ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
</text></body></html>