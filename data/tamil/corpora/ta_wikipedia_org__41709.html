<html><body><text id="wikipedia_ta_wikipedia_org__41709.html" ns="0" revid="3286116" sourceurl="https://ta.wikipedia.org/wiki/%E0%AE%AE%E0%AF%87%E0%AE%9C%E0%AE%BF%E0%AE%95%E0%AF%8D_%E0%AE%9C%E0%AE%BE%E0%AE%A9%E0%AF%8D%E0%AE%9A%E0%AE%A9%E0%AF%8D" title="மேஜிக் ஜான்சன்" type="wikipedia">மேஜிக் ஜான்சன்
<p><hi rend="bold">எர்வின் "மேஜிக்" ஜான்சன் ஜூனியர்</hi> (<hi rend="italic">Earvin "Magic" Johnson, Jr.</hi>, பிறப்பு - <ref target="https://ta.wikipedia.org/wiki/ஆகஸ்ட்_14">ஆகஸ்ட் 14</ref>, <ref target="https://ta.wikipedia.org/wiki/1959">1959</ref>) முன்னாள் <ref target="https://ta.wikipedia.org/wiki/ஐக்கிய_அமெரிக்க_நாடுகள்">அமெரிக்கக்</ref> <ref target="https://ta.wikipedia.org/wiki/கூடைப்பந்து">கூடைப்பந்து</ref> ஆட்டக்காரர் ஆவார். இவர் <ref target="https://ta.wikipedia.org/wiki/என்._பி._ஏ.">என். பி. ஏ.</ref>-இல் <ref target="https://ta.wikipedia.org/wiki/1979">1979</ref> முதல் <ref target="https://ta.wikipedia.org/wiki/1991">1991</ref> வரை <ref target="https://ta.wikipedia.org/wiki/லாஸ்_ஏஞ்சலஸ்_லேகர்ஸ்">லாஸ் ஏஞ்சலஸ் லேகர்ஸ்</ref> அணியிலும் <ref target="https://ta.wikipedia.org/wiki/1992">1992ல்</ref> <ref target="https://ta.wikipedia.org/wiki/ஒலிம்பிக்ஸ்">ஒலிம்பிக்</ref> தங்கம் பரிசு பெற்ற <ref target="https://ta.wikipedia.org/wiki/ஐக்கிய_அமெரிக்கா">அமெரிக்க</ref> "ட்ரீம் டீம்" தேசிய கூடைப்பந்து அணியிலும் விளையாடினார். இவர் பெரும்பான்மையாக <ref target="https://ta.wikipedia.org/wiki/பந்துகையாளி_பின்காவல்">பந்துகையாளி பின்காவல்</ref> நிலையில் விளையாடினார், ஆனால் பல போட்டிகளில் இவர் ஐந்து கூடைப்பந்தாட்ட நிலைகளிலும் விளையாடினார். <ref target="https://ta.wikipedia.org/wiki/என்._பி._ஏ.">என். பி. ஏ.</ref>-இல் சேர்வதற்கு முன் இவர் இரண்டு ஆண்டுகளாக <ref target="https://ta.wikipedia.org/wiki/மிச்சிகன்_மாநிலப்_பல்கலைக்கழகம்">மிச்சிகன் மாநிலப்</ref> பல்கலைக்கழகத்தில் கூடைப்பந்தாட்டம் விளையாடி ஒரு <ref target="https://ta.wikipedia.org/wiki/தேசிய_கல்லூரி_விளையாட்டுச்_சங்கம்">என்.சி.ஏ.ஏ.</ref> பட்டத்தை வென்றுள்ளார். புகழ்பெற்ற <ref target="https://ta.wikipedia.org/wiki/பாஸ்டன்_செல்டிக்ஸ்">பாஸ்டன் செல்டிக்ஸ்</ref> வீரர் <ref target="https://ta.wikipedia.org/wiki/லாரி_பர்ட்">லாரி பர்ட்</ref> உடன் இவருக்கு ஒரு புகழ்பெற்ற நட்பான எதிரிடை இருந்தது; <ref target="https://ta.wikipedia.org/wiki/1980கள்">1980களில்</ref> ஜான்சனின் <ref target="https://ta.wikipedia.org/wiki/லாஸ்_ஏஞ்சலஸ்_லேகர்ஸ்">லேகர்சும்</ref> பர்டின் <ref target="https://ta.wikipedia.org/wiki/பாஸ்டன்_செல்டிக்ஸ்">செல்டிக்சும்</ref> மொத்தத்தில் 7 என்.பி.ஏ. இறுதிப்போட்டிகளில் வென்றுள்ளன.</p>
<p><ref target="https://ta.wikipedia.org/wiki/1992">1992ல்</ref> இவர் <ref target="https://ta.wikipedia.org/wiki/எய்ட்ஸ்">எச்.ஐ.வி.</ref> நுண்மத்தை பெற்றார் என்று கூறி என். பி. ஏ.யிலிருந்து அகற்றினார். <ref target="https://ta.wikipedia.org/wiki/கூடைப்பந்து_புகழவை">கூடைப்பந்து புகழவையில்</ref> உறுப்பினர் மேஜிக் ஜான்சன் தற்போது <ref target="https://ta.wikipedia.org/wiki/தொலைக்காட்சி">தொலைக்காட்சியில்</ref> ஒரு கூடைப்பந்து நிபுணரும் <ref target="https://ta.wikipedia.org/wiki/லாஸ்_ஏஞ்சலஸ்_லேகர்ஸ்">லாஸ் ஏஞ்சலஸ் லேகர்ஸ்</ref> அணியின் ஒரு அதிபரும் ஆவார்.</p>
</text></body></html>