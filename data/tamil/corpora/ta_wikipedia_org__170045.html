<html><body><text id="wikipedia_ta_wikipedia_org__170045.html" ns="0" revid="2977531" sourceurl="https://ta.wikipedia.org/wiki/%E0%AE%95%E0%AE%BF%E0%AE%AE%E0%AF%81_3-%E0%AE%86%E0%AE%AE%E0%AF%8D_%E0%AE%A8%E0%AF%82%E0%AE%B1%E0%AF%8D%E0%AE%B1%E0%AE%BE%E0%AE%A3%E0%AF%8D%E0%AE%9F%E0%AF%81" title="கிமு 3-ஆம் நூற்றாண்டு" type="wikipedia">கிமு 3-ஆம் நூற்றாண்டு

<figure><caption>இரண்டாம் பியூனின் போரின் போது <ref target="https://ta.wikipedia.org/wiki/ஹன்னிபால்">ஹன்னிபால்</ref> ஆல்ப்சு மலைகளைக் கடத்தல்.</caption></figure>
<figure><caption>அசோகப் பேரரசரின் காலத்தில் <ref target="https://ta.wikipedia.org/wiki/மௌரியப்_பேரரசு">மௌரியப் பேரரசு</ref>. இப்பேரரசு <ref target="https://ta.wikipedia.org/wiki/ஈரான்">ஈரான்</ref> முதல் <ref target="https://ta.wikipedia.org/wiki/வங்காளதேசம்">வங்காளதேசம்</ref>/<ref target="https://ta.wikipedia.org/wiki/அசாம்">அசாம்</ref> வரை, <ref target="https://ta.wikipedia.org/wiki/நடு_ஆசியா">நடு ஆசியா</ref> (<ref target="https://ta.wikipedia.org/wiki/ஆப்கானித்தான்">ஆப்கானித்தான்</ref>) முதல் <ref target="https://ta.wikipedia.org/wiki/தமிழ்நாடு">தமிழ்நாடு</ref>/<ref target="https://ta.wikipedia.org/wiki/தென்னிந்தியா">தென்னிந்தியா</ref> வரை பரவியிருந்தது.</caption></figure>
<p><hi rend="bold"><ref target="https://ta.wikipedia.org/wiki/கிமு">கிமு</ref> 2-ம் நூற்றாண்டு</hi> (<hi rend="italic">2nd century BC</hi>) என்பது <ref target="https://ta.wikipedia.org/wiki/கிமு_300">கிமு 300</ref> ஆம் ஆண்டின் முதலாவது நாளில் தொடங்கி <ref target="https://ta.wikipedia.org/wiki/கிமு_201">கிமு 201</ref> ஆம் ஆண்டின் கடைசி நாளில் முடிவடைந்த <ref target="https://ta.wikipedia.org/wiki/நூற்றாண்டு">நூற்றாண்டைக்</ref> குறிக்கும்.</p>
<p>இந்நூற்றாண்டின் முதல் சில பத்தாண்டுகள் கிழக்கே <ref target="https://ta.wikipedia.org/wiki/கிரேக்கம்">கிரேக்கர்களின்</ref> எலினிஸ்த இராச்சியங்கள், மற்றும் மேற்கே கார்த்தேசு (இன்றைய <ref target="https://ta.wikipedia.org/wiki/துனீசியா">துனீசியாவில்</ref>) வணிக இராச்சியம் ஆகியன சமநிலையில் இருந்தன. <ref target="https://ta.wikipedia.org/wiki/உரோமைக்_குடியரசு">உரோமைக் குடியரசுக்கும்</ref> கார்த்தேசுவுக்கும் இடையில் இடம்பெற்ற சர்ச்சை இச்சமநிலையைக் குலத்தது. அடுத்தடுத்த பத்தாண்டுகளில், உரோமர்களுடனான பியூனிக்குகளின் போரில் வடக்கு ஆப்பிரிக்காவின் கார்த்தாசீனியக் குடியரசு அழிக்கப்பட்டது. இரண்டாம் பியூனிக்குப் போரை அடுத்து <ref target="https://ta.wikipedia.org/wiki/நடுநிலக்_கடல்">நடுநிலக் கடலின்</ref> மேற்கே உரோமர்களின் செல்வாக்கு அதிகரித்தது.</p>
<p><ref target="https://ta.wikipedia.org/wiki/இந்தியா">இந்தியாவில்</ref>, <ref target="https://ta.wikipedia.org/wiki/பேரரசர்_அசோகர்">அசோகர்</ref> <ref target="https://ta.wikipedia.org/wiki/மௌரியப்_பேரரசு">மௌரியப் பேரரசை</ref> ஆண்டார். <ref target="https://ta.wikipedia.org/wiki/சங்ககாலப்_பாண்டியர்">சங்ககாலப் பாண்டியர்</ref>, <ref target="https://ta.wikipedia.org/wiki/முற்காலச்_சோழர்கள்">முற்காலச் சோழர்கள்</ref>, <ref target="https://ta.wikipedia.org/wiki/சேரர்">சேரர்</ref> வம்சங்கள் <ref target="https://ta.wikipedia.org/wiki/தமிழகம்">தமிழகத்தை</ref> ஆண்டன. <ref target="https://ta.wikipedia.org/wiki/மங்கோலியா">மங்கோலியாவில்</ref> சியோங் நூ தனது ஆட்சியின் உச்சியில் இருந்தான். <ref target="https://ta.wikipedia.org/wiki/சின்_ஷி_ஹுவாங்">சின் ஷி ஹுவாங்</ref> <ref target="https://ta.wikipedia.org/wiki/சின்_அரசமரபு">சின் அரசமரபை</ref> தாபித்து <ref target="https://ta.wikipedia.org/wiki/சீனா">சீனாவின்</ref> முதலாவது குறுகியகால பேரரசை நிறுவினான். இதன் பின்னர் <ref target="https://ta.wikipedia.org/wiki/ஆன்_அரசமரபு">ஆன் அரசமரபு</ref> தோன்றியது.</p>
நிகழ்வுகள்
<list type="unordered"><item><ref target="https://ta.wikipedia.org/wiki/கிமு_290கள்">கிமு 290கள்</ref> - <ref target="https://ta.wikipedia.org/wiki/பிந்துசாரர்">பிந்துசாரர்</ref> தனது தந்தை <ref target="https://ta.wikipedia.org/wiki/சந்திரகுப்த_மௌரியர்">சந்திரகுப்த மவுரியருக்கு</ref> அடுத்ததாக <ref target="https://ta.wikipedia.org/wiki/மௌரியப்_பேரரசு">மௌரியப் பேரரசர்</ref> ஆனார்.</item>
<item><ref target="https://ta.wikipedia.org/wiki/கிமு_288">கிமு 288</ref> - <ref target="https://ta.wikipedia.org/wiki/அனுராதபுரம்">அனுராதபுரத்தில்</ref> புனித வெள்ளரசு மரக்கிளை நாட்டப்பட்டது.</item>
<item><ref target="https://ta.wikipedia.org/wiki/கிமு_280">கிமு 280</ref> - <ref target="https://ta.wikipedia.org/wiki/ரோடொஸின்_கொலோசஸ்">ரோடொஸின் கொலோசஸ்</ref> கட்டி முடிக்கப்பட்டது.</item>
<item><ref target="https://ta.wikipedia.org/wiki/கிமு_275">கிமு 275</ref> - <ref target="https://ta.wikipedia.org/wiki/பாபேல்">பாபிலோன்</ref> வரலாறு முடிவு.</item>
<item><ref target="https://ta.wikipedia.org/wiki/கிமு_273">கிமு 273</ref> – <ref target="https://ta.wikipedia.org/wiki/கிமு_232">கிமு 232</ref> - <ref target="https://ta.wikipedia.org/wiki/பேரரசர்_அசோகர்">பேரரசர் அசோகர்</ref> <ref target="https://ta.wikipedia.org/wiki/மௌரியப்_பேரரசு">மௌரியப் பேரரசை</ref> ஆண்டார்.</item>
<item><ref target="https://ta.wikipedia.org/wiki/கிமு_218">கிமு 218</ref> - <ref target="https://ta.wikipedia.org/wiki/ஹன்னிபால்">ஹன்னிபால்</ref> <ref target="https://ta.wikipedia.org/wiki/ஆல்ப்ஸ்">ஆல்ப்ஸ்</ref> மலையை தாண்டி <ref target="https://ta.wikipedia.org/wiki/இத்தாலி">இத்தாலியுள்</ref> புகுந்தான்.</item>
<item><ref target="https://ta.wikipedia.org/wiki/கிமு_214">கிமு 214</ref> - <ref target="https://ta.wikipedia.org/wiki/சின்_ஷி_ஹுவாங்">சின் ஷி ஹுவாங்</ref> <ref target="https://ta.wikipedia.org/wiki/சீனப்_பெருஞ்_சுவர்">சீனப் பெருஞ்சுவரைக்</ref> கட்ட உத்தரவிட்டார்.</item>
<item><ref target="https://ta.wikipedia.org/wiki/மகிந்தர்">மகிந்த தேரர்</ref> <ref target="https://ta.wikipedia.org/wiki/இலங்கை">இலங்கை</ref> சென்று மன்னன் <ref target="https://ta.wikipedia.org/wiki/தேவநம்பிய_தீசன்">தேவநம்பிய தீசனை</ref> பௌத்தத்திற்கு மதம் மாற்றினார்.</item>
<item><ref target="https://ta.wikipedia.org/wiki/இந்தியா">இந்திய</ref> வணிகர்கள் <ref target="https://ta.wikipedia.org/wiki/அராபியத்_தீபகற்பம்">அராபியத் தீபகற்பத்துக்கு</ref> அடிக்கடி சென்று வந்தனர்.</item>
<item>சீனாவின் <ref target="https://ta.wikipedia.org/wiki/ஆன்_அரசமரபு">ஆன் அரசமரபு</ref> தொடங்கியது. (கிமு 202 – கிபி 220).</item>
<item><ref target="https://ta.wikipedia.org/wiki/அலெக்சாந்திரியாவின்_கலங்கரை_விளக்கம்">அலெக்சாந்திரியாவின் கலங்கரை விளக்கம்</ref> கட்டப்பட்டது.</item></list>
கண்டுபிடிப்புகள்
<list type="unordered"><item>எராட்டோஸ்தீனசு <ref target="https://ta.wikipedia.org/wiki/புவி">புவியின்</ref> விட்டத்தை துல்லியமாகக் கணக்கிட்டார்.</item>
<item><ref target="https://ta.wikipedia.org/wiki/சீனா">சீனாவில்</ref> <ref target="https://ta.wikipedia.org/wiki/வெய்ச்சி">வெய்ச்சி</ref> விளையாட்டு ஆரம்பம்.</item>
<item><ref target="https://ta.wikipedia.org/wiki/எகிப்து">எகிப்தில்</ref> <ref target="https://ta.wikipedia.org/wiki/நெட்டாண்டு">நெட்டாண்டுகள்</ref> அறிமுகப்படுத்தப்பட்டது. ஆனாலும் இது கிமு 55 இலேயே அதிகாரபூர்வமாக்கப்பட்டது.</item>
<item><ref target="https://ta.wikipedia.org/wiki/கிமு_293">கிமு 293</ref>: முதலாவது ரோமன் <ref target="https://ta.wikipedia.org/wiki/சூரிய_மணி_காட்டி">சூரிய மணி காட்டி</ref> அறிமுகம்.</item>
<item><ref target="https://ta.wikipedia.org/wiki/சீனா">சீனாவில்</ref> இருந்து <ref target="https://ta.wikipedia.org/wiki/பட்டு">பட்டு</ref> <ref target="https://ta.wikipedia.org/wiki/ஐரோப்பா">ஐரோப்பாவுக்கு</ref> ஏற்றுமதியானது.</item></list>
முக்கிய நபர்கள்
<list type="unordered"><item><ref target="https://ta.wikipedia.org/wiki/மென்சியசு">மென்சியசு</ref>, <ref target="https://ta.wikipedia.org/wiki/சீன_மக்கள்_குடியரசு">சீன</ref> மெய்யியலாளர் (கிமு 371 – கிமு 289)</item>
<item><ref target="https://ta.wikipedia.org/wiki/யூக்ளிடு">யூக்ளிடு</ref>, (கிமு 365– கிமு 275)</item>
<item><ref target="https://ta.wikipedia.org/wiki/இளஞ்சேட்சென்னி">இளஞ்சேட்சென்னி</ref>, <ref target="https://ta.wikipedia.org/wiki/சோழர்">சோழ</ref> மன்னர் (~கிமு 301)</item>
<item><ref target="https://ta.wikipedia.org/wiki/பேரரசர்_அசோகர்">பேரரசர் அசோகர்</ref>, <ref target="https://ta.wikipedia.org/wiki/மௌரியப்_பேரரசு">மௌரியப்</ref> பேரரசர் (கிமு 273 – கிமு 232)</item>
<item><ref target="https://ta.wikipedia.org/wiki/ஆர்க்கிமிடீஸ்">ஆர்க்கிமிடீஸ்</ref>, (~கிமு 287 – கிமு 212)</item>
<item><ref target="https://ta.wikipedia.org/wiki/எரடோசுதெனீசு">எரடோசுதெனீசு</ref>, கிரேக்க கணிதவியலாளர் (கிமு 276 – கிமு 194)</item>
<item><ref target="https://ta.wikipedia.org/wiki/சின்_ஷி_ஹுவாங்">சின் ஷி ஹுவாங்</ref>, <ref target="https://ta.wikipedia.org/wiki/சீன_மக்கள்_குடியரசு">சீனப்</ref> பேரரசர் (கிமு 259 – கிமு 210)</item>
<item><ref target="https://ta.wikipedia.org/wiki/ஹன்னிபால்">ஹன்னிபால்</ref> (கிமு 247 – கிமு 182)</item></list>
</text></body></html>