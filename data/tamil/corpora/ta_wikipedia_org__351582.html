<html><body><text id="wikipedia_ta_wikipedia_org__351582.html" ns="0" revid="2735898" sourceurl="https://ta.wikipedia.org/wiki/%E0%AE%AA%E0%AF%86%E0%AE%B0%E0%AE%BF%E0%AE%95%E0%AF%8D_%E0%AE%86%E0%AE%95%E0%AF%8D%E0%AE%9A%E0%AE%B2%E0%AF%87%E0%AE%9F%E0%AF%8D%E0%AE%9F%E0%AF%81" title="பெரிக் ஆக்சலேட்டு" type="wikipedia">பெரிக் ஆக்சலேட்டு
<p><hi rend="bold">பெரிக் ஆக்சலேட்டு</hi> (<hi rend="italic">Ferric oxalate</hi>) என்பது C6Fe2O12 என்ற <ref target="https://ta.wikipedia.org/wiki/மூலக்கூற்று_வாய்ப்பாடு">மூலக்கூற்று வாய்ப்பாடு</ref> கொண்ட ஒரு <ref target="https://ta.wikipedia.org/wiki/வேதிச்_சேர்மம்">வேதிச் சேர்மம்</ref> ஆகும். பெரிக் அயனிகளும் ஆக்சலேட்டு <ref target="https://ta.wikipedia.org/wiki/ஈந்தணைவி">ஈந்தணைவிகளும்</ref> சேர்ந்து உருவாகும் இச்சேர்மம், <hi rend="bold">இரும்பு(III) ஆக்சலேட்டு</hi> (<hi rend="italic">iron(III) oxalate</hi>) என்ற பெயராலும் அழைக்கப்படுகிறது. <ref target="https://ta.wikipedia.org/wiki/ஆக்சாலிக்_அமிலம்">ஆக்சாலிக் அமிலத்தின்</ref> பெரிக் உப்பான பெரிக் ஆக்சலேட்டு வெளிர் மஞ்சள் நிறத்தில் காணப்படுகிறது. நீரேற்ற வினையின் மூலம் பெரிக் ஆக்சலேட்டை அடர் பச்சை நிற Fe2(C2O4)3·6H2O சேர்மமாக மாற்ற இயலும். </p>
<p>மற்ற ஆக்சலெட்டுகளைப் போல பெர்ரிக் ஆக்சலேட்டும் தற்காலிக <ref target="https://ta.wikipedia.org/wiki/பல்_மருத்துவம்">பல் மருத்துவத்தில்</ref> பயன்படுத்த ஆராயப்படுகிறது.<ref target="https://ta.wikipedia.org/wiki/முதற்_பக்கம்#cite_note-1">[1]</ref> சிலவகை <ref target="https://ta.wikipedia.org/wiki/பற்பசை">பற்பசை</ref> தயாரிப்புகளில் இதைப் பயன்படுத்துகிறார்கள். ஆனாலும் இதன் செயற்படுதிறன் கேள்விக்குறியாகவே கருதப்பட்டு வருகிறது.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
<p>கல்லிவகை புகைப்பட அச்சிடும் செயமுறையில் ஒளியுணர் பொருளாக பெரிக் ஆக்சலேட்டு பயன்படுத்தப்படுகிறது. </p>
</text></body></html>