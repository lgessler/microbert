<html><body><text id="wikipedia_ta_wikipedia_org__57532.html" ns="0" revid="2452798" sourceurl="https://ta.wikipedia.org/wiki/%E0%AE%A4%E0%AF%8A%E0%AE%B2%E0%AF%8D%E0%AE%B2%E0%AE%BF%E0%AE%AF%E0%AE%B2%E0%AF%8D_%E0%AE%85%E0%AE%B0%E0%AF%81%E0%AE%99%E0%AF%8D%E0%AE%95%E0%AE%BE%E0%AE%9F%E0%AF%8D%E0%AE%9A%E0%AE%BF%E0%AE%AF%E0%AE%95%E0%AE%AE%E0%AF%8D,_%E0%AE%9A%E0%AE%A8%E0%AF%8D%E0%AE%A4%E0%AE%BF%E0%AE%B0%E0%AE%95%E0%AE%BF%E0%AE%B0%E0%AE%BF" title="தொல்லியல் அருங்காட்சியகம், சந்திரகிரி" type="wikipedia">தொல்லியல் அருங்காட்சியகம், சந்திரகிரி<p><hi rend="bold">தொல்லியல் அருங்காட்சியகம், சந்திரகிரி</hi> இந்தியாவின் <ref target="https://ta.wikipedia.org/wiki/ஆந்திரப்_பிரதேசம்">ஆந்திரப் பிரதேச</ref> மாநிலத்தின் <ref target="https://ta.wikipedia.org/wiki/சித்தூர்_மாவட்டம்">சித்தூர் மாவட்டத்தில்</ref> உள்ள புகழ்பெற்ற வைணவக் கோயில் நகரமான <ref target="https://ta.wikipedia.org/wiki/திருப்பதி">திருப்பதிக்கு</ref> அண்மையில் அமைந்துள்ளது. திருப்பதிக்கு 14 கிலோமீட்டர் தெற்கில் சந்திரகிரி உள்ளது. <ref target="https://ta.wikipedia.org/wiki/முதற்_பக்கம்#cite_note-1">[1]</ref>சந்திரகிரி மத்திய காலப் பகுதியில் சிறப்புப் பெற்ற ஒரு இடமாகத் திகழ்ந்தது. இங்கே இந்துக் கடவுளரான <ref target="https://ta.wikipedia.org/wiki/இராசராசேசுவரி_(கடவுள்)">இராசராசேசுவரி</ref>, <ref target="https://ta.wikipedia.org/wiki/வேணுகோபாலன்_(கடவுள்)">வேணுகோபாலன்</ref>, <ref target="https://ta.wikipedia.org/wiki/கார்த்திகேயன்_(கடவுள்)">கார்த்திகேயன்</ref>, <ref target="https://ta.wikipedia.org/wiki/சிவன்">சிவன்</ref>, <ref target="https://ta.wikipedia.org/wiki/அனுமன்">அனுமன்</ref> முதலியோருக்கான கோயில்கள் உள்ளன.  இவற்றுடன் குளங்கள், <ref target="https://ta.wikipedia.org/wiki/கேணி">கேணிகள்</ref>, <ref target="https://ta.wikipedia.org/wiki/மண்டபம்">மண்டபங்கள்</ref> முதலியனவும் மலை அடிவாரத்தில் உறுதியாகக் கட்டப்பட்ட <ref target="https://ta.wikipedia.org/wiki/அரண்">அரண்களும்</ref> காணப்படுகின்றன. </p>
<p>1988-89 காலப்பகுதியில் சந்திரகிரி கோட்டைக்குள் இருக்கும் இராசமகாலில் அமைக்கப்பட்ட இந்த அருங்காட்சியகத்தில் கல், உலோகம் முதலியவற்றால் செய்யப்பட்ட பல சிற்பங்களும் பிற அரும்பொருட்களும் வைக்கப்பட்டுள்ளன. <ref target="https://ta.wikipedia.org/wiki/சித்தூர்_மாவட்டம்">சித்தூர் மாவட்டத்திலுள்ள</ref> குடிமல்லம், <ref target="https://ta.wikipedia.org/wiki/கடப்பா_மாவட்டம்">கடப்பா மாவட்டத்தின்</ref> கண்டிக்கோட்டா, <ref target="https://ta.wikipedia.org/wiki/குர்நூல்_மாவட்டம்">குர்நூல் மாவட்டத்தின்</ref> யகந்தி ஆகிய வரலாற்றுச் சிறப்பு வாய்ந்த இடங்களைச் சேர்ந்த பொருட்களும் இங்கே உள்ளன.</p>
இவற்றையும் பார்க்கவும்
<list type="unordered"><item><ref target="https://ta.wikipedia.org/wiki/இந்தியத்_தொல்லியல்_துறையின்_அருங்காட்சியகங்கள்">இந்தியத் தொல்லியல் துறையின் அருங்காட்சியகங்கள்</ref></item>
<item><ref target="https://ta.wikipedia.org/wiki/இந்தியாவில்_உள்ள_அருங்காட்சியகங்கள்_பட்டியல்">இந்தியாவில் உள்ள அருங்காட்சியகங்கள் பட்டியல்</ref></item></list>
</text></body></html>