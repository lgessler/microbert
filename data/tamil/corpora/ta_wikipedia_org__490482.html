<html><body><text id="wikipedia_ta_wikipedia_org__490482.html" ns="0" revid="3021964" sourceurl="https://ta.wikipedia.org/wiki/%E0%AE%AE%E0%AF%87%E0%AE%B1%E0%AF%8D%E0%AE%95%E0%AF%81_%E0%AE%90%E0%AE%B0%E0%AF%8B%E0%AE%AA%E0%AF%8D%E0%AE%AA%E0%AE%BF%E0%AE%AF_%E0%AE%A8%E0%AF%87%E0%AE%B0%E0%AE%AE%E0%AF%8D" title="மேற்கு ஐரோப்பிய நேரம்" type="wikipedia">மேற்கு ஐரோப்பிய நேரம்<figure><caption><hi rend="bold"><ref target="https://ta.wikipedia.org/wiki/ஐரோப்பாவின்_நேர_வலயங்கள்">ஐரோப்பாவின் நேர வலயங்கள்</ref></hi>:

வெளிர் நிறங்கள், <ref target="https://ta.wikipedia.org/wiki/பகலொளி_சேமிப்பு_நேரம்">கோடைகால நேரத்தைப்</ref> பயன்படுத்தாத நாடுகளான <ref target="https://ta.wikipedia.org/wiki/அல்சீரியா">அல்சீரியா</ref>, <ref target="https://ta.wikipedia.org/wiki/பெலருஸ்">பெலருஸ்</ref>, <ref target="https://ta.wikipedia.org/wiki/ஐசுலாந்து">ஐசுலாந்து</ref>, <ref target="https://ta.wikipedia.org/wiki/உருசியா">உருசியா</ref> மற்றும் <ref target="https://ta.wikipedia.org/wiki/துனீசியா">துனீசியாவைக்</ref> குறிக்கின்றது.
</caption></figure>
<p><hi rend="bold">மேற்கு ஐரோப்பிய நேரம்</hi> (<hi rend="bold">மே.ஐ.நே</hi>) (ஆங்கில மொழி: <hi rend="italic">Western European Time - WET</hi>, <ref target="https://ta.wikipedia.org/wiki/ஒ.ச.நே±00:00">ஒ.ச.நே±00:00</ref>) என்பது மேற்கு <ref target="https://ta.wikipedia.org/wiki/ஐரோப்பா">ஐரோப்பாவில்</ref> புழக்கத்தில் உள்ள <ref target="https://ta.wikipedia.org/wiki/நேர_வலயம்">நேர வலயம்</ref> ஆகும். இது <ref target="https://ta.wikipedia.org/wiki/கிரீன்விச்_இடைநிலை_நேரம்">கிரீன்விச் இடைநிலை நேரம்</ref> எனவும் அழைக்கப்படுகிறது.<ref target="https://ta.wikipedia.org/wiki/முதற்_பக்கம்#cite_note-1">[1]</ref><ref target="https://ta.wikipedia.org/wiki/முதற்_பக்கம்#cite_note-:0-2">[2]</ref> <ref target="https://ta.wikipedia.org/wiki/ஐரோப்பிய_ஒன்றியம்">ஐரோப்பிய ஒன்றியத்தில்</ref> புழக்கத்தில் உள்ள மூன்று நேர வலயங்களில் இதுவும் ஒன்றாகும். ஏனையவை: <ref target="https://ta.wikipedia.org/wiki/மத்திய_ஐரோப்பிய_நேரம்">மத்திய ஐரோப்பிய நேரம்</ref>, <ref target="https://ta.wikipedia.org/wiki/கிழக்கு_ஐரோப்பிய_நேரம்">கிழக்கு ஐரோப்பிய நேரம்</ref> ஆகியவை ஆகும்.<ref target="https://ta.wikipedia.org/wiki/முதற்_பக்கம்#cite_note-3">[3]</ref><ref target="https://ta.wikipedia.org/wiki/முதற்_பக்கம்#cite_note-:0-2">[2]</ref></p>
குளிர்கால நேரம்
<p>பின்வரும் மேற்கு ஐரோப்பிய நாடுகளும் பிராந்தியங்களும் ஒசநே±00:00 நேரவலயத்தை <ref target="https://ta.wikipedia.org/wiki/குளிர்காலம்">குளிர்கால</ref> மாதங்களில் பயன்படுத்துகின்றன:</p>
<list type="unordered"><item><ref target="https://ta.wikipedia.org/wiki/போர்த்துகல்">போர்த்துகல்</ref>, 1912 முதல் (<ref target="https://ta.wikipedia.org/wiki/அசோரசு">அசோரசு</ref> தவிர்த்து, <ref target="https://ta.wikipedia.org/wiki/ஒ.ச.நே_-_01:00">ஒ.ச.நே - 01:00</ref>)<ref target="https://ta.wikipedia.org/wiki/முதற்_பக்கம்#cite_note-Time_Zones_of_Portugal-4">[4]</ref></item>
<item><ref target="https://ta.wikipedia.org/wiki/ஐக்கிய_இராச்சியம்">ஐக்கிய இராச்சியம்</ref>, (1847 முதல் <ref target="https://ta.wikipedia.org/wiki/இங்கிலாந்து">இங்கிலாந்து</ref>, <ref target="https://ta.wikipedia.org/wiki/இசுக்கொட்லாந்து">இசுக்கொட்லாந்து</ref>, <ref target="https://ta.wikipedia.org/wiki/வேல்ஸ்">வேல்ஸ்</ref>, <ref target="https://ta.wikipedia.org/wiki/கால்வாய்_தீவுகள்">கால்வாய் தீவுகள்</ref>, <ref target="https://ta.wikipedia.org/wiki/மாண்_தீவு">மாண் தீவு</ref>), (1916 முதல் <ref target="https://ta.wikipedia.org/wiki/வட_அயர்லாந்து">வட அயர்லாந்து</ref><ref target="https://ta.wikipedia.org/wiki/முதற்_பக்கம்#cite_note-5">[5]</ref><ref target="https://ta.wikipedia.org/wiki/முதற்_பக்கம்#cite_note-6">[6]</ref><ref target="https://ta.wikipedia.org/wiki/முதற்_பக்கம்#cite_note-7">[7]</ref></item>
<item><ref target="https://ta.wikipedia.org/wiki/அயர்லாந்து_குடியரசு">அயர்லாந்து</ref>, 1916 முதல்,<ref target="https://ta.wikipedia.org/wiki/முதற்_பக்கம்#cite_note-8">[8]</ref> (1968 முதல் 1971 வரை தவிர்த்து)<ref target="https://ta.wikipedia.org/wiki/முதற்_பக்கம்#cite_note-9">[9]</ref><ref target="https://ta.wikipedia.org/wiki/முதற்_பக்கம்#cite_note-10">[10]</ref></item>
<item><ref target="https://ta.wikipedia.org/wiki/கேனரி_தீவுகள்">கேனரி தீவுகள்</ref>, 1946 முதல் (<ref target="https://ta.wikipedia.org/wiki/எசுப்பானியா">எசுப்பானியாவின்</ref> ஏனைய பகுதிகளில் <ref target="https://ta.wikipedia.org/wiki/மத்திய_ஐரோப்பிய_நேரம்">மஐநே</ref>, ஒசநே+01:00)<ref target="https://ta.wikipedia.org/wiki/முதற்_பக்கம்#cite_note-11">[11]</ref></item>
<item><ref target="https://ta.wikipedia.org/wiki/பரோயே_தீவுகள்">பரோயே தீவுகள்</ref>, 1908 முதல்<ref target="https://ta.wikipedia.org/wiki/முதற்_பக்கம்#cite_note-12">[12]</ref></item>
<item><ref target="https://ta.wikipedia.org/wiki/மதீரா">மதீரா</ref> தீவுகள், 1912 முதல்<ref target="https://ta.wikipedia.org/wiki/முதற்_பக்கம்#cite_note-Time_Zones_of_Portugal-4">[4]</ref></item>
<item>வடகிழக்கு <ref target="https://ta.wikipedia.org/wiki/கிறீன்லாந்து">கிறீன்லாந்து</ref><ref target="https://ta.wikipedia.org/wiki/முதற்_பக்கம்#cite_note-13">[13]</ref></item>
<item><ref target="https://ta.wikipedia.org/wiki/ஐசுலாந்து">ஐசுலாந்து</ref>, 1968 முதல் (ஆண்டு முழுவதும்)<ref target="https://ta.wikipedia.org/wiki/முதற்_பக்கம்#cite_note-14">[14]</ref></item></list>
கோடை நேரம்
<p><ref target="https://ta.wikipedia.org/wiki/ஐசுலாந்து">ஐசுலாந்து</ref> தவிர்ந்த மேற்குறிப்பிட்ட அனைத்து நாடுகளும்<ref target="https://ta.wikipedia.org/wiki/முதற்_பக்கம்#cite_note-15">[15]</ref> <ref target="https://ta.wikipedia.org/wiki/கோடைகாலம்">கோடைகாலத்தில்</ref> <ref target="https://ta.wikipedia.org/wiki/பகலொளி_சேமிப்பு_நேரம்">பகலொளி சேமிப்பு நேரத்தைக்</ref> கடைப்பிடிக்கின்றன. மார்ச் மாதத்தின் இறுதி ஞாயிறு முதல் அக்டோபர் மாதத்தின் கடைசி ஞாயிறு வரை இந்நாடுகளில் நேரம் மேற்கு ஐரோப்பிய நேரத்தில் இருந்து 1 மணி நேரம் முன்னோக்கி நகர்த்தப்படுகின்றன. இது மேற்கு ஐரோப்பிய கோடை நேரம் (WEST, ஒசநே+01:00) என அழைக்கப்படுகின்றது.<ref target="https://ta.wikipedia.org/wiki/முதற்_பக்கம்#cite_note-16">[16]</ref> ஐக்கிய இராச்சியத்தில் இது பிரித்தானிய கோடை நேரம் எனவும், அயர்லாந்தில் ஐரிய சீர் நேரம் எனவும் அழைக்கப்படுகிரது.</p>
</text></body></html>