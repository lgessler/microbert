<html><body><text id="wikipedia_ta_wikipedia_org__514041.html" ns="0" revid="3316003" sourceurl="https://ta.wikipedia.org/wiki/%E0%AE%85%E0%AE%A4%E0%AF%86%E0%AE%A9%E0%AF%8D_(%E0%AE%AA%E0%AE%A3%E0%AF%8D%E0%AE%9F%E0%AF%88%E0%AE%AF_%E0%AE%A8%E0%AE%95%E0%AE%B0%E0%AE%AE%E0%AF%8D)" title="அதென் (பண்டைய நகரம்)" type="wikipedia">அதென் (பண்டைய நகரம்)
<p><hi rend="bold">அதென்</hi> (<hi rend="bold">Aten</hi>), <ref target="https://ta.wikipedia.org/wiki/பண்டைய_எகிப்து">பண்டைய எகிப்தின்</ref> இழந்த தங்க நகரம் அழைப்பர். 3000 ஆண்டுகளுக்கு முந்தைய அதென் நகரத்தின் எச்சங்கள் <ref target="https://ta.wikipedia.org/wiki/மேல்_எகிப்து">தெற்கு எகிப்தின்</ref> பண்டைய <ref target="https://ta.wikipedia.org/wiki/தீபை">தீபை</ref> நகரத்திற்கு அருகில், எகிப்திய தொல்லியல் அகழ்வாய்வாளர் சாகி அவாஸ் தலைமையில், செப்டம்பர் 2020 முதல் மேற்கொள்ளப்பட்ட <ref target="https://ta.wikipedia.org/wiki/அகழ்வாய்வு">அகழாய்வில்</ref> இப்பெரிய பண்டைய அதென் நகரம் வெளிக்கொணரப்பட்டது.<ref target="https://ta.wikipedia.org/wiki/முதற்_பக்கம்#cite_note-2">[2]</ref><ref target="https://ta.wikipedia.org/wiki/முதற்_பக்கம்#cite_note-3">[3]</ref>
<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
வரலாறு
<p>3,400 ஆண்டுகளுக்கு முன்னர் <ref target="https://ta.wikipedia.org/wiki/புது_எகிப்து_இராச்சியம்">புது எகிப்து இராச்சியத்தை</ref> ஆண்ட <ref target="https://ta.wikipedia.org/wiki/எகிப்தின்_பதினெட்டாம்_வம்சம்">18-ஆம் வம்சத்தின்</ref> 8-ஆம் <ref target="https://ta.wikipedia.org/wiki/பார்வோன்">பார்வோன்</ref> <ref target="https://ta.wikipedia.org/wiki/மூன்றாம்_அமென்கோதேப்">மூன்றாம் அமென்கோதேப்</ref> (<ref target="https://ta.wikipedia.org/wiki/ஆட்சிக்_காலம்">ஆட்சிக் காலம்</ref>:<ref target="https://ta.wikipedia.org/wiki/கிமு">கிமு</ref> 1386 - <ref target="https://ta.wikipedia.org/wiki/கிமு">கிமு</ref>1349) பண்டைய <ref target="https://ta.wikipedia.org/wiki/தீபை">தீபை</ref> நகரத்திற்கு அருகில் அதென் நகரத்தை நிறுவினார். </p>
<p><ref target="https://ta.wikipedia.org/wiki/மூன்றாம்_அமென்கோதேப்">மூன்றாம் அமென்கோதேப்பின்</ref> மகனும், 9-ஆம் <ref target="https://ta.wikipedia.org/wiki/பார்வோன்">பார்வோனுமான</ref> <ref target="https://ta.wikipedia.org/wiki/அக்கெனதென்">அக்கெனதென்</ref> (<ref target="https://ta.wikipedia.org/wiki/ஆட்சிக்_காலம்">ஆட்சிக் காலம்</ref> <ref target="https://ta.wikipedia.org/wiki/கிமு">கிமு</ref>:1351–1334), புது எகிப்திய இராச்சியத்தின் தலைநகரத்தை <ref target="https://ta.wikipedia.org/wiki/அமர்னா">அமர்னா</ref> எனும் புதிய நகரத்திற்கு மாற்றினார். ஆனால் பார்வோன்கள் <ref target="https://ta.wikipedia.org/wiki/துட்டன்காமன்">துட்டன்காமன்</ref>, <ref target="https://ta.wikipedia.org/wiki/ஆய்,_பார்வோன்">ஆய்</ref> மற்றும் <ref target="https://ta.wikipedia.org/wiki/ஹொரெம்ஹெப்">ஹொரெம்ஹெப்</ref> ஆட்சிக் காலத்தில் பண்டைய அதென் நகரத்தை தலைநகராகக் கொண்டு ஆண்டனர்.</p>
கண்டிபிடிப்பு
<p><ref target="https://ta.wikipedia.org/wiki/பார்வோன்">பார்வோன்</ref> <ref target="https://ta.wikipedia.org/wiki/துட்டன்காமன்">துட்டன்காமனின்</ref> கல்லறைக் கோவில் அமைந்த இடத்தில் அகழாய்வு மேற்கொள்ளப்பட்ட போது அதென் எனும் தொலைந்து போன தங்க நகரம் அகழாய்வில் கண்டுபிடிக்கப்பட்ட்டது. இது பற்றிய அறிக்கை 8 ஏப்ரல் 2021 அன்று வெளியிடப்பட்டது.  பல தொல்லியல் அகழ்வாளர்கள் பண்டைய அதென் நகரம் இருக்கும் இடத்தை அகழாய்வில் கண்டு பிடிக்க முயற்சி தக்கசெய்தனர். ஆனால் அம்முயற்சிகள் தோல்வியில் முடிந்தது. ஹேரெம்ஹேப் மற்றும் <ref target="https://ta.wikipedia.org/wiki/ஆய்,_பார்வோன்"> ஆயி</ref> கோயில்கள் இங்கு கண்டெடுக்கப்பட்டதைத் தொடர்ந்து துதன்கமுன் கோயிலும் இங்கு அமைந்திருக்க வேண்டும் என்ற கணிப்பில், ஏராளமான வெளிநாட்டுக் குழுக்கள் இந்தக் கோயிலை அகழ்வாராய்ச்சி செய்யும் பணியில் ஈடுபட்டன. ஆனால், அப்போதெல்லாம் இந்த நகரத்தைக் கண்டுபிடிக்க முடியாமல் போனது. இந்த நிலையில், எகிப்து நாட்டைச் சேர்ந்த தொல்லியல் துறை நிபுணர் ஸாஹி ஹவாஸ், எகிப்தின் தொல்பொருள் ஆய்வு நிறுவனத்துடன் கூட்டணி அமைத்து, இந்த மிகப் பழமையான தங்க நகரத்தை (Lost golden city of Luxor) செப்டம்பர், 2020-இல் கண்டுபிடித்துள்ளார். <ref target="https://ta.wikipedia.org/wiki/முதற்_பக்கம்#cite_note-5">[5]</ref><ref target="https://ta.wikipedia.org/wiki/முதற்_பக்கம்#cite_note-6">[6]</ref><ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
<p><ref target="https://ta.wikipedia.org/wiki/மூன்றாம்_அமென்கோதேப்">மூன்றாம் அமென்கோதேப்பின்</ref> ஆட்சிக்காலத்தில் இந்த பண்டைய அதென் நகரம் கட்டப்பட்டது. இந்த நகரத்தை ஏதெனின் எழுச்சி (The Rise of Aten) என்றும் அறியப்படுகிறது. இந்த நகரத்தை தலைநகராகக் கொண்டு <ref target="https://ta.wikipedia.org/wiki/மூன்றாம்_அமென்கோதேப்">மூன்றாம் அமென்கோதேப்</ref> மற்றும் <ref target="https://ta.wikipedia.org/wiki/துட்டன்காமன்">துட்டன்காமன்</ref> ஆகியோர் ஆண்டுள்ளனர். </p>
<p>இழந்த தங்க நகரம் மட்டுமல்லாமல் அன்றாட தேவைகளை உள்ளடக்கிய பல்வேறு கட்டமைப்புகள், பார்வோனின் தலைநகரத்தை ஆதரிப்பதில் பங்களித்த கலை, தொழில்துறை உற்பத்தியுடன் தொடர்புடையவையும் கண்டறியப்பட்டுள்ளன. அத்துடன், தொழிலாளர்கள் வாழ்ந்த வீடுகளையும் தொல்லியல் குழு கண்டுபிடித்துள்ளது. மேலும், பேக்கரி, சமையலறை, உலோகம் மற்றும் கண்ணாடி உற்பத்தி தொடர்பான பொருட்கள், நிர்வாகத்துடன் தொடர்புடைய கட்டடங்கள், பாறைகளாலான கல்லறை உள்ளிட்டவைகளும் கண்டறியப்பட்டுள்ளன.</p>
பண்டைய அதென் நகரத்தின் தொல்பொருட்கள்
<p>பண்டைய அதேன் நகரத்தில் மக்கள் வசிக்கும் ஒரு பகுதி, நிர்வாகப் பகுதி, ரொட்டி சுடுமிடம் என அந்தக்கால நகர வாழ்க்கையின் அம்சங்கள் தென்பட்டுள்ளது. நகைகள், வண்ணம் பூசப்பட்ட மண்பாண்டங்கள், உருள்வண்டு பொறிக்கப்பட்ட தாயத்துகள், [[<ref target="https://ta.wikipedia.org/wiki/மூன்றாம்_அமென்கோதேப்">மூன்றாம் அமென்கோதேப்</ref> மன்னரின் <ref target="https://ta.wikipedia.org/wiki/இலச்சினை">இலச்சினையைக்</ref> கொண்ட செங்கற்கள் போன்றவை இந்த பண்டைய அதென் நகரத்தில் இருந்து கிடைத்துள்ளது. </p>
அமைவிடம்
<p>எகிப்தின் தலைநகர் <ref target="https://ta.wikipedia.org/wiki/கெய்ரோ">கெய்ரோவிற்கு</ref> தெற்கே  500 கிலோ மீட்டர் தொலைவில் <ref target="https://ta.wikipedia.org/wiki/அல்-உக்சுர்">அல்-உக்சுர்</ref> நகரத்திற்கு அருகே பண்டைய அதென் எனும் தொன்மையான நகரம் கண்டறியப்பட்டுள்ளது.</p>


ஆதாரங்கள்

<list type="unordered"><item>AFP(9 April 2021).<ref target="https://www.theguardian.com/world/2021/apr/09/lost-golden-city-ancient-egypt-aten-discovered">"3,000-year-old 'lost golden city' of ancient Egypt"</ref>.<hi rend="italic"><ref target="https://ta.wikipedia.org/wiki/தி_கார்டியன்">தி கார்டியன்</ref></hi>.<ref target="https://ta.wikipedia.org/wiki/Agence_France-Presse">Agence France-Presse</ref>.<ref target="https://www.theguardian.com/world/2021/apr/09/lost-golden-city-ancient-egypt-aten-discovered">https://www.theguardian.com/world/2021/apr/09/lost-golden-city-ancient-egypt-aten-discovered</ref>.</item>
<item>Alberti,Mia;Guy,Jack(9 April 2021).<ref target="https://edition.cnn.com/style/article/egypt-lost-city-rise-of-aten-scli-intl-scn/index.html">"Archaeologists discover 3,000-year-old Egyptian city, left 'as if it were yesterday'"</ref>.<ref target="https://ta.wikipedia.org/wiki/CNN">CNN</ref>.<ref target="https://edition.cnn.com/style/article/egypt-lost-city-rise-of-aten-scli-intl-scn/index.html">https://edition.cnn.com/style/article/egypt-lost-city-rise-of-aten-scli-intl-scn/index.html</ref>.</item>
<item>Blakemore,Erin(8 April 2021).<ref target="https://www.nationalgeographic.com/history/article/lost-golden-city-luxor-discovered-archaeologists-egypt">"'Lost golden city of Luxor' discovered by archaeologists in Egypt"</ref>.<hi rend="italic"><ref target="https://ta.wikipedia.org/wiki/National_Geographic">National Geographic</ref></hi>.<ref target="https://www.nationalgeographic.com/history/article/lost-golden-city-luxor-discovered-archaeologists-egypt">https://www.nationalgeographic.com/history/article/lost-golden-city-luxor-discovered-archaeologists-egypt</ref>.</item>
<item>Cascone,Sarah(9 April 2021).<ref target="https://news.artnet.com/art-world/lost-city-discovered-luxor-1957997">"Archaeologists Have Discovered the Lost Pleasure City of Luxor, Long Fabled as the 'Egyptian Pompeii,' Stunningly Preserved in Time"</ref>.<hi rend="italic"><ref target="https://ta.wikipedia.org/wiki/Artnet">Artnet</ref></hi>.<ref target="https://news.artnet.com/art-world/lost-city-discovered-luxor-1957997">https://news.artnet.com/art-world/lost-city-discovered-luxor-1957997</ref>.</item>
<item>GEO;AFP(9 April 2021).<ref target="https://www.geo.fr/histoire/egypte-decouverte-dune-cite-dor-perdue-vieille-de-3-000-ans-204352">"Egypte: découverte d'une " Cité d'or perdue" vieille de 3 000 ans"</ref>.<hi rend="italic"><ref target="https://ta.wikipedia.org/wiki/GEO_(magazine)">GEO</ref></hi>.<ref target="https://www.geo.fr/histoire/egypte-decouverte-dune-cite-dor-perdue-vieille-de-3-000-ans-204352">https://www.geo.fr/histoire/egypte-decouverte-dune-cite-dor-perdue-vieille-de-3-000-ans-204352</ref>.</item>
<item>Giuliani,Tiziana(8 April 2021).<ref target="https://mediterraneoantico.it/articoli/egitto-vicino-oriente/luxor-zahi-hawass-annuncia-la-scoperta-di-rise-of-aten-la-citta-di-amenhotep-iii-akhenaton-tut-e-ay/">"Zahi Hawass annuncia la scoperta di "Rise of Aten", la città di Amenhotep III, Akhenaton, Tut e Ay"</ref>.<ref target="https://it.wikipedia.org/wiki/Istituto%20di%20studi%20sul%20Mediterraneo%20antico">Mediterraneo antico</ref>.<ref target="https://mediterraneoantico.it/articoli/egitto-vicino-oriente/luxor-zahi-hawass-annuncia-la-scoperta-di-rise-of-aten-la-citta-di-amenhotep-iii-akhenaton-tut-e-ay/">https://mediterraneoantico.it/articoli/egitto-vicino-oriente/luxor-zahi-hawass-annuncia-la-scoperta-di-rise-of-aten-la-citta-di-amenhotep-iii-akhenaton-tut-e-ay/</ref>.</item>
<item>Magdy,Samy(11 April 2021).<ref target="https://web.archive.org/web/20210411181949/https://abc7ny.com/science/archaeologists-unearth-3000-year-old-lost-golden-city-in-egypt/10505438/">"Archaeologist reveals details of 3,000-year-old lost city found in Egypt"</ref>.Associated Press.<ref target="https://ta.wikipedia.org/wiki/ABC7NY">ABC7NY</ref>.Archivedfrom <ref target="https://abc7ny.com/science/archaeologists-unearth-3000-year-old-lost-golden-city-in-egypt/10505438/">the original</ref>on 11 ஏப்ரல் 2021.<ref target="https://web.archive.org/web/20210411181949/https://abc7ny.com/science/archaeologists-unearth-3000-year-old-lost-golden-city-in-egypt/10505438/">https://web.archive.org/web/20210411181949/https://abc7ny.com/science/archaeologists-unearth-3000-year-old-lost-golden-city-in-egypt/10505438/</ref>.</item>
<item>Virtuani,Paolo(8 April 2021).<ref target="https://www.corriere.it/cronache/21_aprile_09/egitto-scoperta-l-antica-citta-aten-il-ritrovamento-piu-importante-la-tomba-tutankhamon-a896070e-98fd-11eb-9898-68a50e5b3d06.shtml">"Egitto, scoperta l'antica città di Aten: "Il ritrovamento più importante dopo la tomba di Tutankhamon""</ref>.<hi rend="italic"><ref target="https://ta.wikipedia.org/wiki/Corriere_della_Sera">Corriere della Sera</ref></hi>.<ref target="https://www.corriere.it/cronache/21_aprile_09/egitto-scoperta-l-antica-citta-aten-il-ritrovamento-piu-importante-la-tomba-tutankhamon-a896070e-98fd-11eb-9898-68a50e5b3d06.shtml">https://www.corriere.it/cronache/21_aprile_09/egitto-scoperta-l-antica-citta-aten-il-ritrovamento-piu-importante-la-tomba-tutankhamon-a896070e-98fd-11eb-9898-68a50e5b3d06.shtml</ref>.</item></list>

வெளி இணைப்புகள்
<list type="unordered"><item><ref target="https://www.youtube.com/watch?v=jTpoOh7D7AY">'Lost golden city' of 3,000 years unearthed in Egypt - காணொலி</ref></item>
<item><ref target="https://www.youtube.com/watch?v=7Jd1plmIj04">Rise Of Aten. Lost Golden City Discovered 3000 Years Old! Unearthed By Zahi Hawass. Luxor, Egypt -காணொலி</ref></item></list>
</text></body></html>