<html><body><text id="wikipedia_ta_wikipedia_org__12061.html" ns="0" revid="3453446" sourceurl="https://ta.wikipedia.org/wiki/%E0%AE%9C%E0%AF%86%E0%AE%AF%E0%AE%AE%E0%AF%8B%E0%AE%95%E0%AE%A9%E0%AF%8D" title="ஜெயமோகன்" type="wikipedia">ஜெயமோகன்

<p><hi rend="bold">ஜெயமோகன்</hi> (Jeyamohan), பிறப்பு: 22 ஏப்ரல் 1962) தமிழகத்தின் குறிப்பிடத்தக்க எழுத்தாளர்களில் ஒருவர் ஆவார். மிகப் பரவலான கவனத்தை ஈர்த்த <ref target="https://ta.wikipedia.org/wiki/புதினம்">புதினங்களை</ref> எழுதியுள்ளார். இவரது புனைவுகளில் மனித மனதின் அசாதாரணமான ஆழங்களும் நுட்பங்களும் வெளிப்படும். இவர் தன்னை "இந்தியத் தமிழ் மரபை நவீன காலகட்டத்தின் அறத்திற்கு ஏற்ப மறுவரையறை செய்தவர் ஜெயமோகன்" என அறியப்பட வேண்டும் என விரும்பினார்.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
வாழ்க்கைக் குறிப்புகள்
<p>ஜெயமோகனின் தந்தை பெயர் எஸ்.பாகுலேயன் பிள்ளை. தாத்தா பெயர் வயக்கவீட்டு சங்கரப்பிள்ளை. பூர்வீக ஊர் <ref target="https://ta.wikipedia.org/wiki/குமரி_மாவட்டம்">குமரி மாவட்டம்</ref> <ref target="https://ta.wikipedia.org/wiki/விளவங்கோடு_வட்டம்">விளவங்கோடு வட்டம்</ref>, <ref target="https://ta.wikipedia.org/wiki/திருவரம்பு">திருவரம்பு</ref>.<ref target="https://ta.wikipedia.org/wiki/முதற்_பக்கம்#cite_note-2">[2]</ref> இவருடைய தாத்தா அடிமுறை ஆசான். ஆகவே 'சங்கு ஆசான்' என அழைக்கப்பட்டிருக்கிறார். அப்பாவின் அம்மா பெயர் லட்சுமிக்குட்டி அம்மா. அவரது சொந்த ஊர் குமரி மாவட்டம் <ref target="https://ta.wikipedia.org/wiki/விளவங்கோடு_வட்டம்">விளவங்கோடு வட்டம்</ref>, <ref target="https://ta.wikipedia.org/wiki/திருவட்டாறு">திருவட்டாறு</ref>.</p>
<p>அம்மா பி. விசாலாட்சி அம்மா. அவரது அப்பாவின் சொந்த ஊர் நட்டாலம். அவர் பெயர் பரமேஸ்வரன் பிள்ளை. அம்மாவின் அம்மா பெயர் பத்மாவதி அம்மா. அவரது சொந்த ஊர் திருவிதாங்கோடு.</p>
<p>ஜெயமோகன் <ref target="https://ta.wikipedia.org/wiki/1962">1962</ref> <ref target="https://ta.wikipedia.org/wiki/ஏப்ரல்_22">ஏப்ரல் 22</ref> ஆம் தேதி மலையாள நாயர் குடும்பத்தில் பிறந்தார்<ref target="https://ta.wikipedia.org/wiki/முதற்_பக்கம்#cite_note-3">[3]</ref>. இவர் சிறு வயதில் <ref target="https://ta.wikipedia.org/wiki/பத்மநாபபுரம்">பத்மநாபபுரத்திலும்</ref> <ref target="https://ta.wikipedia.org/wiki/கன்னியாகுமரி_(பேரூராட்சி)">கன்னியாகுமரி</ref> அருகே <ref target="https://ta.wikipedia.org/wiki/கொட்டாரம்">கொட்டாரம்</ref> ஊரிலும், பின்னர், <ref target="https://ta.wikipedia.org/wiki/முழுக்கோடு">முழுக்கோடுவிலும்</ref> தொடக்கப்பள்ளிப் படிப்பைத் தொடர்ந்தார். பின்னர் பதினொன்று வகுப்பு வரை அருமனை நெடியசாலை அரசு உயர்நிலைப் பள்ளியில் படித்தார். <ref target="https://ta.wikipedia.org/wiki/1978">1978</ref> ல் பள்ளிப்படிப்பு முடித்து, முழுக்காட்டில் இருந்தபொழுது <ref target="https://ta.wikipedia.org/wiki/மலையாளம்">மலையாளப்</ref> புதினங்களுக்கு அறிமுகம் ஆனார்.</p>
<p>பின்னர் <ref target="https://ta.wikipedia.org/wiki/1980">1980ல்</ref> <ref target="https://ta.wikipedia.org/wiki/நாகர்கோயில்">நாகர்கோயில்</ref> பயோனியர் குமாரசாமிக் கல்லூரியில் <ref target="https://ta.wikipedia.org/wiki/வணிகவியல்">வணிகவியல்</ref> இளங்கலை படிப்பில் சேர்ந்தார். ஆனால் <ref target="https://ta.wikipedia.org/wiki/1982">1982</ref> இல் கல்லூரிப் படிப்பை முடிக்காமல் வீட்டை விட்டு வெளியேறிவிட்டார். இவருடைய நெருங்கிய நண்பர் ராதாகிருஷ்ணன் என்பவரின் தற்கொலையால் மன அமைதி இழந்தார். அக்காலகட்டத்தில் குமரி மாவட்டத்தில் வேரூன்றிய <ref target="https://ta.wikipedia.org/wiki/ராஷ்டிரிய_சுயம்சேவாக்_சங்கம்">ஆர்.எஸ்.எஸ் அமைப்பின்</ref> தொடர்பினால் <ref target="https://ta.wikipedia.org/wiki/ஆன்மிகம்">ஆன்மிக</ref> நூல்களில் நாட்டம் ஏற்பட்டது என்று ஜெயமோகன் கூறுகிறார். இவருக்குத் துறவியாக வேண்டுமென்ற கனவும் உருவாகியது. இருவருடங்கள் பலவாறாக அலைந்தும், <ref target="https://ta.wikipedia.org/wiki/திருவண்ணாமலை">திருவண்ணாமலை</ref>, <ref target="https://ta.wikipedia.org/wiki/பழனி">பழனி</ref>, <ref target="https://ta.wikipedia.org/wiki/காசி">காசி</ref> ஆகிய ஊர்களில் இருந்தும், பல சில்லறைவேலைகள் செய்தும் வாழ்க்கை நடத்தியுள்ளார்.</p>
<p><ref target="https://ta.wikipedia.org/wiki/1984">1984ல்</ref> கேரளத்தில் <ref target="https://ta.wikipedia.org/wiki/காசர்கோடு">காசர்கோடு</ref> <ref target="https://ta.wikipedia.org/wiki/தொலைபேசி">தொலைபேசி</ref> நிலையத்தில் தற்காலிக ஊழியராக வேலைக்குச் சேர்ந்தார். அப்பொழுது <ref target="https://ta.wikipedia.org/wiki/தொழிற்சங்கம்">தொழிற்சங்கத்தின்</ref> பெரிய கம்யூனில் தங்கியிருந்தார். அச்சமயம் இடதுசாரி இயக்கங்களின் மீது ஆர்வமும் அவற்றிற்கு பங்களிக்கவும் வாய்ப்புகள் ஏற்பட்டது. அங்கிருந்த நூலகங்களில் தொடர்ச்சியாக வாசிக்க ஆரம்பித்த இவர், இலக்கிய, கோட்பாட்டு விவாதங்களில் ஈடுபடும் பக்குவம் பெற்றார். இக்காலகட்டத்தில் இவருடைய பெற்றோரின் தற்கொலையால் மிகவும் நிம்மதியிழந்து தீவிரமாக அலைச்சலுக்கு ஆளானார்.</p>
<p>இவர் <ref target="https://ta.wikipedia.org/wiki/1991">1991</ref> ஆம் ஆண்டு <ref target="https://ta.wikipedia.org/wiki/ஆகஸ்டு">ஆகஸ்டில்</ref> அருண்மொழி நங்கை என்னும் வாசகியை காதலித்துத் திருமணம் செய்துகொண்டார். இரண்டு குழந்தைகள், ஒரு ஆண், ஒரு பெண் . ஜெயமோகன் 2010 வரை பொதுத்துறை நிறுவனமான பி.எஸ்.என்.எல்லில் பணியாற்றினார். <ref target="https://ta.wikipedia.org/wiki/நாகர்கோயில்">நாகர்கோயிலில்</ref> வசிக்கிறார்.</p>
எழுத்துலக அறிமுகம்
<p>அம்மா விசாலாட்சி அவர்களுக்கு தன்னை எழுத்தாளன் ஆக்கிப்பார்க்க வேண்டும் என்ற ஆசை இருந்தது என்கிறார் ஜெயமோகன், இலக்கிய வாசகியான அவர் மூலம் வாசிப்பு ஆர்வம் வந்தது, 12 வயது முதலே ரத்னபாலா போன்ற பத்திரிக்கைகளில் எழுத துவங்கினார். இவருக்கு <ref target="https://ta.wikipedia.org/wiki/1985">1985ல்</ref> எழுத்தாளர் <ref target="https://ta.wikipedia.org/wiki/சுந்தர_ராமசாமி">சுந்தர ராமசாமி</ref> அறிமுகமானார் அதன்மூலம் இவரை இலக்கியத்துக்குள் ஆற்றுப்படுத்தினார். அவரை எழுதலாம் என்று தூண்டி ஊக்கமூட்டினார். இவருடைய எழுத்துக்கள் அதிகமும் அவருக்கே திருப்பி அனுப்பப்பட்டன. தான் ஒரு மனநோயாளிக்குரிய தீவிரத்துடன் எழுதினேன் என்கிறார்.<ref target="https://ta.wikipedia.org/wiki/முதற்_பக்கம்#cite_note-4">[4]</ref> ’கைதி’ என்ற கவிதை <ref target="https://ta.wikipedia.org/wiki/1987">1987ல்</ref> கட்டைக்காடு ராஜகோபாலன் நடத்திவந்த <ref target="https://ta.wikipedia.org/wiki/கொல்லிப்பாவை_(இதழ்)">கொல்லிப்பாவை</ref> இதழில் வெளியாயிற்று. <ref target="https://ta.wikipedia.org/wiki/1987">1987</ref> ல் <ref target="https://ta.wikipedia.org/wiki/கணையாழி_(இதழ்)">கணையாழியில்</ref> <hi rend="italic">நதி</hi> அசோகமித்திரனின் சிறு குறிப்புடன் வெளியாயிற்று. அது இவருடைய எழுத்துக்கு ஒரு தொடக்கம். தொடர்ந்து <ref target="https://ta.wikipedia.org/wiki/நிகழ்_(இதழ்)">நிகழ்</ref> இதழில் <hi rend="italic">படுகை</hi>, <hi rend="italic">போதி</hi> முதலிய கதைகள் வந்து கவனிக்கப்பட்டன.</p>
<p><ref target="https://ta.wikipedia.org/wiki/1988">1988ல்</ref> எழுதிய <ref target="https://ta.wikipedia.org/wiki/ரப்பர்_(புதினம்)">ரப்பர்</ref> என்னும் <ref target="https://ta.wikipedia.org/wiki/புதினம்">புதினத்தை</ref> <ref target="https://ta.wikipedia.org/wiki/1990">1990ல்</ref> <ref target="https://ta.wikipedia.org/wiki/அகிலன்_நினைவுப்போட்டி">அகிலன் நினைவுப்போட்டிக்காக</ref> சுருக்கி அனுப்பி, அதற்கான  விருதைப் பெற்றார். <ref target="https://ta.wikipedia.org/wiki/தாகம்_(நூல்)">தாகம்</ref> என்னும் தலைப்பில் <ref target="https://ta.wikipedia.org/wiki/தமிழ்_புத்தகாலயம்">தமிழ் புத்தகாலயம்</ref> இந்நூலை வெளியிட்டுள்ளது.</p>
<p><ref target="https://ta.wikipedia.org/wiki/1998">1998</ref> முதல் <ref target="https://ta.wikipedia.org/wiki/2004">2004</ref> வரை "சொல்புதிது" என்ற சிற்றிதழை நண்பர்களுடன் இணைந்து நடத்தினார்.</p>
<p><ref target="https://ta.wikipedia.org/wiki/நாராயணகுரு">நாராயணகுருவின்</ref> மரபில் வந்த குரு நித்ய சைதன்ய யதியுடனான தொடர்பு மூலம் ஆன்மிகமான ஈடுபாடு அடைந்தார். மலையாளக் கவிஞர் <ref target="https://ta.wikipedia.org/wiki/ஆற்றூர்_ரவிவர்மா">ஆற்றூர் ரவிவர்மாவை</ref> தன் ஆசிரியராகவும் முன்னோடியாகவும் குறிப்பிடுகிறார்.</p>
<p>ஜெயமோகன் மலையாளத்திலும் எழுதுகிறார். <ref target="https://ta.wikipedia.org/wiki/மாத்ருபூமி">மாத்ருபூமி</ref>, பாஷாபோஷினி இதழ்களில் இவர் எழுதிய கட்டுரைகள் கரன்ட் புக்ஸ் பதிப்பாக <hi rend="italic">நெடும்பாதையோரம்</hi> என்ற பேரில் வெளியாகியுள்ளன.</p>
<p>தமிழில் நூறுநாற்காலிகள் என்ற பெயரில் எழுதிய கதையின் மொழிபெயர்ப்பு நூறு சிம்ஹாசனங்கள் என்ற பெயரில் மலையாளத்தில் வெளிவந்துள்ளது</p>
அமைப்புகள்
<p>ஜெயமோகனின் வாசகர்கள் இணைந்து <ref target="https://ta.wikipedia.org/wiki/விஷ்ணுபுரம்_இலக்கியவட்டம்">விஷ்ணுபுரம் இலக்கியவட்டம்</ref> என்னும் இலக்கிய அமைப்பை உருவாக்கியிருக்கிறார்கள். 2010 முதல் ஆண்டுதோறும் சிறந்த மூத்த எழுத்தாளர்களுக்கு <ref target="https://ta.wikipedia.org/wiki/விஷ்ணுபுரம்_விருது">விஷ்ணுபுரம் விருது</ref> வழங்கிச் சிறப்பிக்கிறது இவ்வமைப்பு. விருதுவிழா இலக்கியக்கூடலாக கோவையில் நிகழ்கிறது. விஷ்ணுபுரம் விருது தமிழின் முக்கியமான விருதாகக் கருதப்படுகிறது. அவரது புகழ்மிக்க நாவலான <ref target="https://ta.wikipedia.org/wiki/விஷ்ணுபுரம்">விஷ்ணுபுரம்</ref>  பெயரால் அமைந்தது இவ்விருது. இளம் கவிஞர்களுக்கு இவ்வமைப்பால் விஷ்ணுபுரம் - குமரகுருபரன் விருது வழங்கப்படுகிறது. 2022 முதல் இலக்கியம், தமிழாய்வு, பண்பாட்டாய்வு களங்களில் செயல்படும் ஐம்பது வயதுக்கு உட்பட்டவர்களுக்கு தமிழ் விக்கி தூரன் விருது வழங்கப்படுகிறது.<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
<p>தமிழ் விக்கி என்னும் இணையக் கலைக் களஞ்சியம் விஷ்ணுபுரம் இலக்கிய வட்டத்தால் நடத்தப்படுகிறது.<ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
<p>குருநித்யா ஆய்வரங்கம் என்னும் அமைப்பின் சார்பில் ஆண்டுதோறும் இலக்கியச் சந்திப்புகளை ஊட்டியில் நிகழ்த்திவருகிறார்கள் ஜெயமோகனின் வாசகர்கள்.</p>
<p>ஜெயமோகன் எழுதிய மகாபாரத மறுஆக்க நாவல் வரிசையான வெண்முரசின் நுட்பங்களை மாதம்தோறும் விவாதிக்கும் வாசகர் அமைப்புகள் சென்னை, பாண்டிச்சேரி, காரைக்குடி ஆகிய நகரங்களில் செயல்பட்டு வருகின்றன.</p>
திரைப்படங்கள்
<p><ref target="https://ta.wikipedia.org/wiki/திரைப்படம்">திரைப்படத்துறையிலும்</ref> பணியாற்றி வருகிறார். தமிழ் மற்றும் மலையாளத் திரைப்படங்களுக்கு திரைக்கதை எழுதியுள்ளார்<ref target="https://ta.wikipedia.org/wiki/முதற்_பக்கம்#cite_note-7">[7]</ref>. <ref target="https://ta.wikipedia.org/wiki/2006">2006இல்</ref> வெளிவந்த <ref target="https://ta.wikipedia.org/wiki/கஸ்தூரி_மான்_(திரைப்படம்)">கஸ்தூரி மான்</ref> இவர் திரைக்கதை எழுதிய முதல் படம்.</p>
<list type="unordered"><item><ref target="https://ta.wikipedia.org/wiki/கஸ்தூரி_மான்_(திரைப்படம்)">கஸ்தூரி மான்</ref> (தமிழ்) 2006</item>
<item><ref target="https://ta.wikipedia.org/wiki/நான்_கடவுள்_(திரைப்படம்)">நான் கடவுள்</ref> (தமிழ்) 2008</item>
<item><ref target="https://ta.wikipedia.org/wiki/அங்காடித்_தெரு_(திரைப்படம்)">அங்காடித் தெரு</ref> (தமிழ்) 2010</item>
<item><ref target="https://ta.wikipedia.org/wiki/நீர்ப்பறவை_(திரைப்படம்)">நீர்ப்பறவை</ref> (தமிழ்) 2012</item>
<item><ref target="https://ta.wikipedia.org/wiki/ஒழிமுறி">ஒழிமுறி</ref> (மலையாளம்) 2012</item>
<item><ref target="https://ta.wikipedia.org/wiki/கடல்_(திரைப்படம்)">கடல்</ref> (தமிழ்) 2013</item>
<item><ref target="https://ta.wikipedia.org/wiki/6_மெழுகுவத்திகள்">6 மெழுகுவத்திகள்</ref> <ref target="https://ta.wikipedia.org/wiki/தமிழ்">தமிழ்</ref> 2013</item>
<item>காஞ்சி (மலையாளம்) 2013</item>
<item><ref target="https://ta.wikipedia.org/wiki/காவியத்_தலைவன்_(2014_திரைப்படம்)">காவியத் தலைவன்</ref> (தமிழ்) 2014</item>
<item>நாக்குபெண்டா நாக்கு டாக்கு (மலையாளம்) 2014</item>
<item>ஒன் பை டூ (மலையாளம்) 2014</item>
<item><ref target="https://ta.wikipedia.org/wiki/பாபநாசம்_(திரைப்படம்)">பாபநாசம்</ref> (தமிழ்) 2015</item>
<item><ref target="https://ta.wikipedia.org/wiki/சர்கார்_(2018_திரைப்படம்)">சர்கார்</ref> (தமிழ்) 2018</item>
<item><ref target="https://ta.wikipedia.org/wiki/2.0_(திரைப்படம்)">2.0</ref> (தமிழ்)</item>
<item><ref target="https://ta.wikipedia.org/wiki/இந்தியன்_2">இந்தியன் 2 </ref> (தயாரிப்பில்)</item>
<item><ref target="https://ta.wikipedia.org/wiki/பொன்னியின்_செல்வன்_(திரைப்படம்)">பொன்னியின் செல்வன்</ref></item>
<item>வெந்து தணிந்தது காடு (தமிழ்)</item>
<item>நதிகளில் நீராடும் சூரியன் (தமிழ்)</item>
<item><ref target="https://ta.wikipedia.org/wiki/சிவரஞ்சனியும்_இன்னும்_சில_பெண்களும்">சிவரஞ்சனியும் இன்னும் சில பெண்களும்</ref> (ஓர் அத்தியாயம் 'தேவகிச் சித்தியின் டைரி'<ref target="https://ta.wikipedia.org/wiki/முதற்_பக்கம்#cite_note-8">[8]</ref> சிறுகதையைத் தழுவி எடுக்கப்பட்டது.)</item></list>
விருதுகள்
<list type="unordered"><item><ref target="https://ta.wikipedia.org/wiki/1990">1990</ref> ஆண்டு <ref target="https://ta.wikipedia.org/wiki/அகிலன்_நினைவுப்போட்டி">அகிலன் நினைவுப்போட்டிப்</ref> பரிசைப் பெற்றார்.</item>
<item><ref target="https://ta.wikipedia.org/wiki/1992">1992</ref> ஆம் ஆண்டுக்கான <ref target="https://ta.wikipedia.org/wiki/கதா_விருது">கதா</ref><ref target="https://ta.wikipedia.org/wiki/முதற்_பக்கம்#cite_note-9">[9]</ref> விருதைப் பெற்றார்.</item>
<item><ref target="https://ta.wikipedia.org/wiki/1994">1994</ref> ஆம் ஆண்டுக்கான <ref target="https://ta.wikipedia.org/wiki/சம்ஸ்கிருதி_சம்மான்">சம்ஸ்கிருதி சம்மான்</ref><ref target="https://ta.wikipedia.org/wiki/முதற்_பக்கம்#cite_note-10">[10]</ref> தேசியவிருது பெற்றுள்ளார்.</item>
<item><ref target="https://ta.wikipedia.org/wiki/2008">2008</ref> ஆம் ஆண்டு <ref target="https://ta.wikipedia.org/wiki/பாவலர்_விருது">பாவலர் விருது</ref> பெற்றார்<ref target="https://ta.wikipedia.org/wiki/முதற்_பக்கம்#cite_note-11">[11]</ref></item>
<item><ref target="https://ta.wikipedia.org/wiki/2010">2010</ref> ஆம் ஆண்டு முதல் இவரது படைப்பான <ref target="https://ta.wikipedia.org/wiki/விஷ்ணுபுரம்_(புதினம்)">விஷ்ணுபுரம்</ref> பெயரால் <ref target="https://ta.wikipedia.org/wiki/விஷ்ணுபுரம்_இலக்கிய_வட்டம்">விஷ்ணுபுரம் இலக்கிய வட்டம்</ref> விருது ஒன்றை அளிக்கிறது.</item>
<item><ref target="https://ta.wikipedia.org/wiki/2011">2011</ref> ஆம் ஆண்டு அறம் சிறுகதைத் தொகுதிக்காக <ref target="https://ta.wikipedia.org/wiki/முகம்_விருது">முகம் விருது</ref> பெற்றார்</item>
<item><ref target="https://ta.wikipedia.org/wiki/2012">2012</ref> சிறந்ததிரைக்கதைக்கான கேரளா ஃபிலிம் கிரிட்டிக்ஸ் விருது <ref target="https://ta.wikipedia.org/wiki/ஒழிமுறி">ஒழிமுறி</ref></item>
<item><ref target="https://ta.wikipedia.org/wiki/2012">2012</ref>- சிறந்த திரைக்கதைக்கான டீ ஏ ஷாஹித் விருது <ref target="https://ta.wikipedia.org/wiki/ஒழிமுறி">ஒழிமுறி</ref></item>
<item><ref target="https://ta.wikipedia.org/wiki/2014">2014</ref>- கனடா தமிழ் இலக்கியத் தோட்டம் வழங்கிய <ref target="https://ta.wikipedia.org/wiki/இயல்_விருது">இயல் விருது</ref><ref target="https://ta.wikipedia.org/wiki/முதற்_பக்கம்#cite_note-12">[12]</ref></item></list>
புதினங்கள்
<list type="unordered"><item><hi rend="italic"><ref target="https://ta.wikipedia.org/wiki/ரப்பர்_(புதினம்)">ரப்பர்</ref></hi></item>
<item><hi rend="italic"><ref target="https://ta.wikipedia.org/wiki/விஷ்ணுபுரம்_(புதினம்)">விஷ்ணுபுரம்</ref><ref target="https://ta.wikipedia.org/wiki/முதற்_பக்கம்#cite_note-13">[13]</ref></hi> (கவிதா பதிப்பகம்)</item>
<item><hi rend="italic"><ref target="https://ta.wikipedia.org/wiki/பின்_தொடரும்_நிழலின்_குரல்_(நூல்)">பின் தொடரும் நிழலின் குரல்</ref></hi> (தமிழினி பதிப்பகம்)</item>
<item><hi rend="italic"><ref target="https://ta.wikipedia.org/wiki/பனிமனிதன்_(புதினம்)">பனிமனிதன்</ref></hi> - சிறுவர் புதினம்</item>
<item><hi rend="italic"><ref target="https://ta.wikipedia.org/wiki/கன்னியாகுமரி_(புதினம்)">கன்னியாகுமரி</ref></hi></item>
<item><ref target="https://ta.wikipedia.org/wiki/கொற்றவை_(நாவல்)">கொற்றவை (புதினம் - புதுக்காப்பியம்)</ref> (தமிழினி பதிப்பகம்)</item>
<item><hi rend="italic"><ref target="https://ta.wikipedia.org/wiki/காடு_(புதினம்)">காடு</ref></hi></item>
<item><hi rend="italic"><ref target="https://ta.wikipedia.org/wiki/ஏழாம்_உலகம்_(நூல்)">ஏழாம் உலகம்</ref><ref target="https://ta.wikipedia.org/wiki/முதற்_பக்கம்#cite_note-14">[14]</ref><ref target="https://ta.wikipedia.org/wiki/முதற்_பக்கம்#cite_note-15">[15]</ref><ref target="https://ta.wikipedia.org/wiki/முதற்_பக்கம்#cite_note-16">[16]</ref><ref target="https://ta.wikipedia.org/wiki/முதற்_பக்கம்#cite_note-17">[17]</ref></hi></item>
<item><hi rend="italic"><ref target="https://ta.wikipedia.org/wiki/அனல்காற்று_(நூல்)">அனல்காற்று</ref></hi></item>
<item><hi rend="italic"><ref target="https://ta.wikipedia.org/wiki/இரவு_(புதினம்)">இரவு</ref></hi></item>
<item><hi rend="italic"><ref target="https://ta.wikipedia.org/wiki/உலோகம்_(புதினம்)">உலோகம்</ref></hi></item>
<item><ref target="https://ta.wikipedia.org/wiki/கன்னிநிலம்_(புதினம்)">கன்னிநிலம்</ref></item>
<item><ref target="https://ta.wikipedia.org/wiki/வெள்ளையானை_(புதினம்)">வெள்ளையானை</ref><ref target="https://ta.wikipedia.org/wiki/முதற்_பக்கம்#cite_note-18">[18]</ref><ref target="https://ta.wikipedia.org/wiki/முதற்_பக்கம்#cite_note-19">[19]</ref></item>
<item>அந்த முகில் இந்த முகில்</item>
<item>கதாநாயகி</item>
<item>குமரித்துறைவி</item>
<item>உடையாள் - சிறுவர் புதினம்</item>
<item>வெள்ளி நிலம் - சிறுவர் புதினம்</item>
<item>நான்காவது கொலை</item>
<item>குமரித்துறைவி</item>
<item><hi rend="italic"><ref target="https://ta.wikipedia.org/wiki/வெண்முரசு_(புதினம்)">வெண்முரசு</ref></hi> - மகாபாரதத்தின் தமிழ் நாவல் வடிவம் 
<list type="unordered"><item><ref target="https://ta.wikipedia.org/wiki/முதற்கனல்_(புதினம்)">முதற்கனல்</ref> - வெண்முரசு நாவல் வரிசை, முதல் புதினம்.</item>
<item><ref target="https://ta.wikipedia.org/wiki/மழைப்பாடல்_(புதினம்)">மழைப்பாடல்</ref> - வெண்முரசு நாவல் வரிசை, இரண்டாம் புதினம்.</item>
<item><ref target="https://ta.wikipedia.org/wiki/வண்ணக்கடல்_(புதினம்)">வண்ணக்கடல்</ref> - வெண்முரசு நாவல் வரிசை, மூன்றாம் புதினம்.</item>
<item><ref target="https://ta.wikipedia.org/wiki/நீலம்">நீலம்</ref> - வெண்முரசு நாவல் வரிசை. நான்காம் புதினம்.</item>
<item><ref target="https://ta.wikipedia.org/wiki/பிரயாகை">பிரயாகை</ref> -  வெண்முரசு நாவல் வரிசை. ஐந்தாம் புதினம்.</item>
<item><ref target="https://ta.wikipedia.org/wiki/வெண்முகில்_நகரம்">வெண்முகில் நகரம்</ref> -  வெண்முரசு நாவல் வரிசை, ஆறாம் புதினம்.</item>
<item><ref target="https://ta.wikipedia.org/wiki/இந்திரநீலம்">இந்திரநீலம்</ref> -  வெண்முரசு நாவல் வரிசை,  ஏழாம் புதினம்.</item>
<item><ref target="https://ta.wikipedia.org/wiki/காண்டீபம்">காண்டீபம்</ref> - வெண்முரசு நாவல் வரிசை, எட்டாம் புதினம்.</item>
<item><ref target="https://ta.wikipedia.org/wiki/வெய்யோன்">வெய்யோன்</ref> -  வெண்முரசு நாவல் வரிசை, ஒன்பதாம் புதினம்.</item>
<item><ref target="https://ta.wikipedia.org/wiki/பன்னிரு_படைக்களம்">பன்னிரு படைக்களம்</ref> -  வெண்முரசு நாவல் வரிசை, பத்தாம் புதினம்.</item>
<item><ref target="https://ta.wikipedia.org/wiki/சொல்வளர்காடு">சொல்வளர்காடு</ref> -  வெண்முரசு நாவல் வரிசை, பதினொன்றாம் புதினம்.</item>
<item><ref target="https://ta.wikipedia.org/wiki/கிராதம்">கிராதம்</ref> -  வெண்முரசு நாவல் வரிசை, பன்னிரண்டாம் புதினம்.</item>
<item>மாமலர் - வெண்முரசு நாவல் வரிசை, பதின்மூன்றாம் புதினம்.</item>
<item>நீர்க்கோலம் - வெண்முரசு நாவல் வரிசை, பதினாங்காம் புதினம்.</item>
<item>எழுதழல் - வெண்முரசு நாவல் வரிசை, பதினைந்தாம் புதினம்.</item>
<item>குருதிச்சாரல் - வெண்முரசு நாவல் வரிசை, பதினாறாம் புதினம்.</item>
<item>இமைக்கணம் - வெண்முரசு நாவல் வரிசை, பதினேழாம் புதினம்.</item>
<item>செந்நா வேங்கை - வெண்முரசு நாவல் வரிசை, பதினெட்டாம் புதினம்.</item>
<item>திசைதேர் வெள்ளம் - வெண்முரசு நாவல் வரிசை, பத்தொன்பதாம் புதினம்.</item>
<item>கார்கடல் - வெண்முரசு நாவல் வரிசை, இருபதாம் புதினம்.</item>
<item>இருட்கனி - வெண்முரசு நாவல் வரிசை, இருபத்தொன்றாம் புதினம்.</item>
<item>தீயின் எடை - வெண்முரசு நாவல் வரிசை, இருபத்து இரண்டாம் புதினம்.</item>
<item>நீர்க்கோலம் - வெண்முரசு நாவல் வரிசை, இருபத்து மூன்றாம் புதினம்.</item>
<item>களிற்றியானைநிரை - வெண்முரசு நாவல் வரிசை, இருபத்து நான்காம் புதினம்.</item>
<item>கல்பொருசிறுநுரை - வெண்முரசு நாவல் வரிசை, இருபத்து ஐந்தாம் புதினம்.</item>
<item>முதலாவிண் - வெண்முரசு நாவல் வரிசை, இருபத்து ஆறாம் புதினம்.</item></list></item></list>
சிறுகதை நூல்கள்
<list type="unordered"><item><hi rend="italic">மண்</hi> (கவிதா பதிப்பகம்)</item>
<item><hi rend="italic">ஆயிரங்கால் மண்டபம்</hi> (கவிதா பதிப்பகம்)</item>
<item><hi rend="italic">திசைகளின் நடுவே</hi> (கவிதா பதிப்பகம்)</item>
<item><hi rend="italic">கூந்தல்</hi> (கவிதா பதிப்பகம்)</item>
<item><hi rend="italic">ஜெயமோகன் சிறுகதைகள்</hi> (கிழக்கு பதிப்பகம்)</item>
<item><hi rend="italic">ஜெயமோகன் குறுநாவல்கள்</hi> (கிழக்கு பதிப்பகம்)</item>
<item><hi rend="italic"> பேய்க்கதைகளும் தேவதைக் கதைகளும்(நிழல்வெளிக்கதைகள்)</hi> (நவீனத் திகில்கதைகள்) (கிழக்கு பதிப்பகம்)</item>
<item><hi rend="italic">ஊமைச்செந்நாய்</hi> (உயிர்மை பதிப்பகம்)</item>
<item><hi rend="italic">அறம்</hi> [சிறுகதைகள்] (வம்சி பதிப்பகம்)</item>
<item><hi rend="italic">வெண்கடல்</hi> [வம்சி பதிப்பகம்]</item>
<item><hi rend="italic">ஈராறுகால்கொண்டெழும்புரவி</hi> [சொல்புதிது பதிப்பகம்]</item>
<item><hi rend="italic">பிரதமன்</hi></item>
<item><hi rend="italic">பத்து லட்சம் காலடிகள்</hi></item>
<item><hi rend="italic">குகை</hi></item>
<item><hi rend="italic">ஆயிரம் ஊற்றுகள்</hi></item>
<item><hi rend="italic">மலை பூத்தபோது</hi></item>
<item><hi rend="italic">தேவி</hi></item>
<item><hi rend="italic">எழுகதிர்</hi></item>
<item><hi rend="italic">ஐந்து நெருப்புகள்</hi></item>
<item><hi rend="italic">முதுநாவல்</hi></item>
<item><hi rend="italic">தங்கப்புத்தகம்</hi></item>
<item><hi rend="italic">ஆனையில்லா!</hi></item>
<item><hi rend="italic">பொலிவதும் கலைவதும்</hi></item>
<item><hi rend="italic">வான் நெசவு</hi></item>
<item><hi rend="italic">இரு கலைஞர்கள்</hi></item>
<item><hi rend="italic">விசும்பு</hi> (அறிவியல் சிறுகதைகள்) (கிழக்கு பதிப்பகம்)</item>
<item><hi rend="italic">துளிக் கனவு</hi></item></list>
நாடகம்
<list type="unordered"><item>வடக்குமுகம் (நாடகங்களின் தொகுப்பு)</item></list>
கட்டுரை நூல்கள்
இலக்கியத் திறனாய்வு
<list type="ordered"><item><hi rend="italic">இலக்கிய முன்னோடிகள்</hi> (ஏழு இலக்கிய விமரிசன நூல்கள்) [தமிழினி],
<list type="ordered"><item>முதற்சுவடு</item>
<item>கனவுகள் இலட்சியங்கள்</item>
<item>சென்றதும் நின்றதும்</item>
<item>மண்ணும் மரபும்</item>
<item>அமர்தல் அலைதல்</item>
<item>நவீனத்துவத்தின் முகங்கள்</item>
<item>கரிப்பும் சிரிப்பும்</item></list></item>
<item>உள்ளுணர்வின் தடத்தில்... (கவிதை விமரிசனம்) [தமிழினி],</item>
<item>நாவல் (விமரிசனம்) [நற்றிணை]</item>
<item>நவீனத்துவத்திற்குப் பின் தமிழ் கவிதை -தேவதேவனை முன்வைத்து [தமிழினி]</item>
<item><ref target="https://ta.wikipedia.org/wiki/ஆழ்நதியை_தேடி">ஆழ்நதியைத்தேடி</ref> (இலக்கிய விவாதம்)</item>
<item><ref target="https://ta.wikipedia.org/wiki/நவீனத்_தமிழிலக்கிய_அறிமுகம்">நவீனத் தமிழிலக்கிய அறிமுகம்</ref> [நற்றிணை]</item>
<item>இலக்கிய உரையாடல்கள் (நேர்காணல்கள்) [எனி இண்டியன்]</item>
<item>ஈழ இலக்கியம் ஒரு விமரிசனப்பார்வை, [எனி இண்டியன்]</item>
<item>புதிய காலம் -இலக்கிய விமரிசனம், [உயிர்மை]</item>
<item>மேற்குச் சாளரம் மேலை இலக்கிய அறிமுகம்,  [உயிர்மை]</item>
<item>எழுதும் கலை - இலக்கிய எழுத்துக்கு அறிமுகம் [தமிழினி],</item>
<item>கண்ணீரைப் பின் தொடர்தல்-இருபத்திரண்டு இந்திய நாவல்கள் குறித்த அறிமுகம். [உயிர்மை]</item>
<item>இலக்கிய முன்னோடிகள் [நற்றினை பதிப்பகம்]</item>
<item>நத்தையின் பாதை</item>
<item>இலக்கியத்தின் நுழைவாயிலில்</item>
<item>வாசிப்பின் வழிகள்</item>
<item>வணிக இலக்கியம்</item></list>
பழந்தமிழ் இலக்கியம்
<list type="unordered"><item>சங்க சித்திரங்கள் (பண்டை இலக்கியம்)</item></list>
அனுபவம்
<list type="unordered"><item>வாழ்விலே ஒருமுறை (அனுபவக் கட்டுரைகள்) [உயிர்மை பதிப்பகம்]</item>
<item>இன்றுபெற்றவை (நாட்குறிப்புகள்)[உயிர்மை பதிப்பகம்]</item>
<item>நிகழ்தல் (அனுபவக்குறிப்புகள்)[உயிர்மை பதிப்பகம்]</item>
<item>நாளும்பொழுதும் அனுபவக்குறிப்புகள் [நற்றிணைபதிப்பகம்]</item>
<item>முகங்களின் தேசம் (பயணக்கட்டுரை)[சூரியன் பதிப்பகம்]</item>
<item>புறப்பாடு</item>
<item>ஜெ சைதன்யாவின் சிந்தனை மரபு [தன்னறம் பதிப்பகம்]</item>
<item>துளிக்கனவு (அனுபவக் கதைகள்) [நற்றிணை பதிப்பகம்]</item></list>
பயண இலக்கியம்
<list type="unordered"><item>புல்வெளிதேசம் (பயணக்கட்டுரை)[உயிர்மை பதிப்பகம்]</item>
<item>குகைகளின் வழியே</item>
<item>இந்தியப் பயணம்</item>
<item>அருகர்களின் பாதை</item>
<item>ஜப்பான் ஒரு கீற்றோவியம்</item>
<item>நூறு நிலங்களின் மலை</item></list>
தத்துவமும் ஆன்மீகமும்
<list type="unordered"><item>சிலுவையின் பெயரால் (ஆன்மீகம்) [உயிர்மை]</item>
<item><ref target="https://ta.wikipedia.org/wiki/இந்திய_ஞானம்_(நூல்)">இந்தியஞானம்</ref> (ஆன்மீகம்) [தமிழினி]</item>
<item><ref target="https://ta.wikipedia.org/wiki/இந்து_ஞான_மரபில்_ஆறு_தரிசனங்கள்_(நூல்)">இந்துஞான மரபில் ஆறுதரிசனங்கள்</ref> (தத்துவம்) [கிழக்கு]</item>
<item>இந்துமதம் சில விவாதங்கள் [சொல்புதிது]</item>
<item>இந்து மெய்ம்மை</item>
<item>ஆலயம் எவருடையது?</item></list>
பண்பாடு
<list type="unordered"><item>எதிர்முகம் (இணையவிவாதங்கள்) தமிழினி பதிப்பகம்</item>
<item>பண்படுதல் (பண்பாட்டுக்கட்டுரைகள்) உயிர்மைபதிப்பகம்</item>
<item>தன்னுரைகள் (மேடை உரைகள்) உயிர்மைப்பதிப்பகம்</item>
<item>எழுதியனைக் கண்டுபிடித்தல் [இலக்கிய உரையாடல்கள்] கயல்கவின் பதிப்பகம்</item>
<item>பொன்னிறப்பாதை [சொல்புதிது பதிப்பகம்]</item>
<item>விதிசமைப்பவர்கள் [கயல்கவின் பதிப்பகம்]</item>
<item>ஆகவே கொலைபுரிக [கயல்கவின் பதிப்பகம்]</item>
<item>சொல்முகம்</item>
<item>தனிக்குரல்</item>
<item>தன்மீட்சி  [தன்னறம் நூல்வெளி]</item>
<item>அபிப்பிராய சிந்தாமணி (நகைச்சுவை கட்டுரைகள்)</item>
<item>சாதி: ஓர் உரையாடல்</item>
<item>ஒருபாலுறவு</item>
<item>எழுதுக! [தன்னறம் நூல்வெளி]</item>
<item>தன்னைக் கடத்தல் [தன்னறம் நூல்வெளி]</item>
<item>சொல்லிமுடியாதவை [நற்றிணை பதிப்பகம்]</item>
<item>தெய்வங்கள் பேய்கள் தேவர்கள்</item></list>
அரசியல்
<list type="unordered"><item>சாட்சிமொழி (உயிர்மை பதிப்பகம்)</item>
<item>இன்றைய காந்தி (காந்திய விவாதங்கள்) (தமிழினி பதிப்பகம்)</item>
<item>அண்ணா ஹசாரே -ஊழலுக்கு எதிரான போராட்டம் (கிழக்கு பதிப்பகம்)</item>
<item>உரையாடும் காந்தி [தன்னறம் நூல்வெளி]</item>
<item>ஜனநாயகச் சோதனைச்சாலையில்</item>
<item>வலசைப்பறவை</item></list>
வாழ்க்கை வரலாறு
<list type="unordered"><item>முன்சுவடுகள் (உயிர்மை பதிப்பகம்)</item>
<item>கமண்டலநதி <ref target="https://ta.wikipedia.org/wiki/நாஞ்சில்_நாடன்">நாஞ்சில் நாடன்</ref> (தமிழினி பதிப்பகம்)</item>
<item><ref target="https://ta.wikipedia.org/wiki/கடைத்தெருவின்_கலைஞன்">கடைத்தெருவின் கலைஞன்</ref> <ref target="https://ta.wikipedia.org/wiki/ஆ._மாதவன்">ஆ. மாதவன்</ref> (தமிழினி பதிப்பகம்)</item>
<item>நினைவின் நதியில் (<ref target="https://ta.wikipedia.org/wiki/சுந்தர_ராமசாமி">சுந்தர ராமசாமி</ref> பற்றி) (உயிர்மை பதிப்பகம்)</item>
<item>பூக்கும் கருவேலம் [பூமணியின் படைப்புலகம்] தமிழினி பதிப்பகம்</item>
<item>லோகி [ஏ கே லோகிததாஸ் நினைவு [உயிர்மை பதிப்பகம்]</item>
<item>இவர்கள் இருந்தார்கள் [நற்றிணைப்பதிப்பகம்]</item>
<item>ஒளியாலானது [தேவதேவன் படைப்புலகம்]</item>
<item>தாடகை மலையடிவாரத்தில் ஒருவர்</item>
<item>ஞானி</item></list>
பொது
<list type="unordered"><item>நலம் (உடல்நலக்கட்டுரைகள்)</item></list>
மொழியாக்கம்
<list type="unordered"><item>தற்கால மலையாளக் கவிதைகள் (மொழிபெயர்ப்பு)</item>
<item>இன்றைய மலையாளக் கவிதைகள் (மொழிபெயர்ப்பு)</item>
<item>சமீபத்திய மலையாளக் கவிதைகள் (மொழிபெயர்ப்பு)</item>
<item>கொடுங்கோளூர் கண்ணகி (வரலாற்றுநூல்) (தமிழினி பதிப்பகம்)</item>
<item>வேங்கைச் சவாரி (விவேக் ஷன்பேக் சிறுகதைகள்)</item>
<item>இயற்கையை அறிதல் (<ref target="https://ta.wikipedia.org/wiki/ரால்ப்_வால்டோ_எமேர்சன்">எமர்சனின்</ref> கட்டுரைகள்) (தன்னறம் நூல்வெளி)</item>
<item>அனுபவங்கள் அறிதல்கள் (<ref target="https://ta.wikipedia.org/wiki/நித்ய_சைதன்ய_யதி">நித்ய சைதன்ய யதியின்</ref> குறிப்புகள்) (தமிழினி பதிப்பகம்)</item></list>
மலையாள நூல்கள்
<list type="unordered"><item>நெடும்பாதையோரம்</item>
<item>உறவிடங்கள்</item>
<item>நூறு சிம்ஹாசனங்கள்</item>
<item>மாயப்பொன்</item></list>
இணையத்தில் படிக்க
<p><ref target="http://www.jeyamohan.in/?page_id=17097">ஜெயமோகன் சிறுகதைகள்</ref></p>
<p><ref target="http://www.jeyamohan.in/?page_id=17120">ஜெயமோகன் குறுநாவல்கள்</ref> <ref target="https://web.archive.org/web/20120323015657/http://www.jeyamohan.in/?page_id=17120">பரணிடப்பட்டது</ref> 2012-03-23 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></p>
<p><ref target="https://venmurasu.in">வெண்முரசு மகாபாரதம் நாவல் முழுவதும்</ref></p>


வெளி இணைப்புகள்
<list type="unordered"><item><ref target="http://jeyamohan.in/">ஜெயமோகன்</ref> - எழுத்தாளரின் இணையத்தளம்</item></list>
</text></body></html>