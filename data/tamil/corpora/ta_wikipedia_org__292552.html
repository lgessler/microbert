<html><body><text id="wikipedia_ta_wikipedia_org__292552.html" ns="0" revid="2697161" sourceurl="https://ta.wikipedia.org/wiki/%E0%AE%9F%E0%AF%86%E0%AE%B0%E0%AE%BE_%E0%AE%86%E0%AE%B8%E0%AF%8D%E0%AE%A4%E0%AE%BF%E0%AE%B0%E0%AE%BE%E0%AE%B2%E0%AE%BF%E0%AE%9A%E0%AF%81" title="டெரா ஆஸ்திராலிசு" type="wikipedia">டெரா ஆஸ்திராலிசு
<p><hi rend="bold">டெரா ஆஸ்திராலிசு</hi> (<hi rend="italic">Terra Australis</hi>, <ref target="https://ta.wikipedia.org/wiki/இலத்தீன்">இலத்தீனப் பொருள்</ref>:  <hi rend="italic">தெற்கு நிலம்</hi>) பண்டைக்காலத்தில் கருதுகோளாக முன்மொழியப்பட்ட <ref target="https://ta.wikipedia.org/wiki/கண்டம்">கண்டம்</ref> ஆகும்; 15ஆவது முதல் 18ஆவது நூற்றாண்டு வரை இது நிலப்படங்களிலும் காட்டப்பட்டு வந்தது. நிலப்படங்களில் இந்த நிலப்பகுதி காட்டப்பட்டபோதும் எந்தவொரு  நில அளவையும் மேற்கொள்ளப்பட்டதில்லை. <ref target="https://ta.wikipedia.org/wiki/வடக்கு_அரைக்கோளம்">வடக்கு அரைக்கோளத்தில்</ref> உள்ள நிலப்பகுதிகளுக்கு சமனாக <ref target="https://ta.wikipedia.org/wiki/தெற்கு_அரைக்கோளம்">தெற்கிலும்</ref> நிலப்பகுதி இருக்க வேண்டும் என்ற கருதுகோளின் அடிப்படையில் இது வரையப்பட்டது.<ref target="https://ta.wikipedia.org/wiki/முதற்_பக்கம்#cite_note-Wilford-1">[1]</ref> இத்தகைய நிலச் சமன்பாடு கருதுகோள் 5ஆம் நூற்றாண்டிலேயே ஆவணப்படுத்தப்பட்டு மாக்ரோபியசு வரைந்த நிலப்படங்களில் <hi rend="italic">ஆஸ்திரேலியசு</hi> என்ற பெயர் சூட்டப்பட்டிருந்தது.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
<p>1800களின் துவக்கத்தில் பிரித்தானிய கடலோடி <ref target="https://ta.wikipedia.org/wiki/மேத்தியூ_பிலிண்டர்சு">மேத்தியூ பிலிண்டர்சு</ref> <ref target="https://ta.wikipedia.org/wiki/ஆத்திரேலியா">ஆத்திரேலியாவிற்கு</ref> <hi rend="italic">டெரா ஆஸ்டிராலிசின்</hi> பெயரைச் சூட்டி பரவலாக அறியச் செய்தார்; ஆத்திரேலியாவிற்குத் தெற்கே குறிப்பிட்டளவிலான நிலப்பகுதி  "இருக்க வாய்ப்பில்லை" என்பது இவரது முன்மொழிவாக இருந்தது.<ref target="https://ta.wikipedia.org/wiki/முதற்_பக்கம்#cite_note-3">[3]</ref> 1814இல் வெளியான <hi rend="italic">எ வாயேஜ் டூ டெரா ஆஸ்திராலிசு</hi> என்ற நூலில் பிலிண்டர்சு  இதைக் குறிப்பிட்டுள்ளார். இதற்கு பல பத்தாண்டுகளுக்குப் பின்னரே  தற்போது  <ref target="https://ta.wikipedia.org/wiki/அந்தாட்டிக்கா">அண்டார்ட்டிக்கா</ref> எனப் பெயரிடப்பட்டுள்ள கண்டம் இருப்பது தெரிய வந்தது; ஆனால் அதற்குள் ஆஸ்திரேலியா என்ற பெயர் பரவி விட்டதால்  அண்டார்ட்டிக்காவிற்குப் புதிய பெயர் சூட்ட வேண்டியதாயிற்று. </p>
<figure><caption>கெரார்டு டெ யோடு, <hi rend="italic">யுனிவர்சி ஓர்பிசு செயு டெர்ரெனி குளோபி,</hi> 1578. இதில் டெரா ஆஸ்திராலிசு நியூ கினி வரை இருப்பதாக காட்டப்பட்டுள்ளது.</caption></figure>
அந்தாட்டிக்கா
<p>டெரா ஆஸ்ட்ராலிசு கருத்தியல்படி அடையாளப்படுத்தப்பட்ட பகுதியில் <ref target="https://ta.wikipedia.org/wiki/அந்தாட்டிக்கா">அந்தாட்டிக்கா</ref> 1820இல் முதன்முதலாக கண்டறியப்பட்டது.  டெரா ஆஸ்ட்ராலிசின் முழுமையான அளவு கண்டறியப்பட்ட பின்னர்   <ref target="https://ta.wikipedia.org/wiki/தெற்கு_அரைக்கோளம்">தெற்கு அரைக்கோளத்தில்</ref> வடக்கை விட குறைவான நிலப்பகுதியே இருப்பது அறியப்பட்டது. டெரா ஆஸ்ட்ராலிசில் இரு சிறு கண்டங்களே இருப்பது கண்டறியப்பட்டது: <ref target="https://ta.wikipedia.org/wiki/அந்தாட்டிக்கா">அந்தாட்டிக்கா</ref> &amp; <ref target="https://ta.wikipedia.org/wiki/ஆத்திரேலியா_(கண்டம்)">ஆத்திரேலியா</ref>.</p>
</text></body></html>