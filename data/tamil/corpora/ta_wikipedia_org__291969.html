<html><body><text id="wikipedia_ta_wikipedia_org__291969.html" ns="0" revid="3432557" sourceurl="https://ta.wikipedia.org/wiki/%E0%AE%88%E0%AE%B0%E0%AE%BE%E0%AE%A9%E0%AE%BF%E0%AE%AF%E0%AE%AA%E0%AF%8D_%E0%AE%AA%E0%AF%80%E0%AE%9F%E0%AE%AA%E0%AF%82%E0%AE%AE%E0%AE%BF" title="ஈரானியப் பீடபூமி" type="wikipedia">ஈரானியப் பீடபூமி<figure><caption>இந்திய, அராபிய, யூரேசியத் தட்டுப்பாறைகளின் எல்லைகளை விளக்கும் வரைபடம்.</caption></figure>
<p><hi rend="bold">பாரசிக பீடபூமி</hi> (<hi rend="italic">Persian Plateau</hi>)<ref target="https://ta.wikipedia.org/wiki/முதற்_பக்கம்#cite_note-1">[1]</ref><ref target="https://ta.wikipedia.org/wiki/முதற்_பக்கம்#cite_note-2">[2]</ref> அல்லது <hi rend="bold">ஈரானியப் பீடபூமி</hi> (<hi rend="italic">Iranian Plateau</hi>) <ref target="https://ta.wikipedia.org/wiki/தென்மேற்கு_ஆசியா">தென்மேற்கு ஆசியா</ref>, <ref target="https://ta.wikipedia.org/wiki/நடு_ஆசியா">நடு ஆசியாவில்</ref> உருவாகியுள்ள <ref target="https://ta.wikipedia.org/wiki/நிலவியல்">நிலவியல்</ref> அமைப்பாகும். இது அராபிய, இந்தியத் <ref target="https://ta.wikipedia.org/wiki/தட்டுப்_புவிப்பொறைக்_கட்டமைப்பு">தட்டுப் புவிப்பொறைகளுக்கு</ref> இடையே சிக்கியுள்ள யூரேசியத் தட்டுப் புவிப்பொறையின் அங்கமாகும்.  மேற்கில் சாக்ரோசு மலைகளும் வடக்கில் <ref target="https://ta.wikipedia.org/wiki/காசுப்பியன்_கடல்">காசுப்பியன் கடலும்</ref>  கோபெட் தாகு மலைகளும் வடமேற்கில் <ref target="https://ta.wikipedia.org/wiki/ஆர்மேனிய_மேட்டுநிலங்கள்">ஆர்மேனிய மேட்டுநிலங்களும்</ref> <ref target="https://ta.wikipedia.org/wiki/காக்கசஸ்_மலைத்தொடர்">காக்கசசு மலைத்தொடரும்</ref> தெற்கில் <ref target="https://ta.wikipedia.org/wiki/ஓர்முசு_நீரிணை">ஓர்மூசு நீரிணையும்</ref> <ref target="https://ta.wikipedia.org/wiki/பாரசீக_வளைகுடா">பாரசீக வளைகுடாவும்</ref> கிழக்கில் <ref target="https://ta.wikipedia.org/wiki/பாக்கித்தான்">பாக்கித்தானின்</ref> <ref target="https://ta.wikipedia.org/wiki/சிந்து_ஆறு">சிந்து ஆறும்</ref> எல்லைகளாக உள்ளன.</p>
<p>வரலாற்றுச் சிறப்புமிக்க இப்பகுதியில் <ref target="https://ta.wikipedia.org/wiki/ஈரான்">ஈரானின்</ref> பார்த்தியா, மீடெசு, பெர்சிசு பகுதிகளும் தற்போது இழந்துள்ள பகுதிகளும் அடங்கியுள்ளன.<ref target="https://ta.wikipedia.org/wiki/முதற்_பக்கம்#cite_note-U_of_T-3">[3]</ref>
மேற்கு எல்லையாக உள்ள சாக்ரோசு மலைகளின் கிழக்குச் சரிவையும் இதன் பகுதியாகக் கொள்ளப்படலாம். "தாழ்நில <ref target="https://ta.wikipedia.org/wiki/குசெசுத்தான்">குசெசுத்தானை</ref>" வெளிப்படையாக <ref target="https://ta.wikipedia.org/wiki/பிரித்தானிக்கா_கலைக்களஞ்சியம்">பிரித்தானிக்கா கலைக்களஞ்சியம்</ref> நீக்கி<ref target="https://ta.wikipedia.org/wiki/முதற்_பக்கம்#cite_note-4">[4]</ref> <ref target="https://ta.wikipedia.org/wiki/ஈலாம்">ஈலாத்தை</ref>  "மெசபொடோமிய சமவெளியிலிருந்து ஈரானியப் பீடபூமி வரை பரந்திருந்த" பகுதியாக வரையறுக்கின்றது.<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
<p>ஈரானியப் பீடபூமி வடமேற்கில் காசுப்பியனிலிருந்து தென்கிழக்கே பலுச்சிசுத்தானம் வரை கிட்டத்தட்ட 2,000கிமீக்கு பரந்துள்ளது. இது <ref target="https://ta.wikipedia.org/wiki/ஈரான்">ஈரானின்</ref> பெரும்பகுதி, <ref target="https://ta.wikipedia.org/wiki/ஆப்கானித்தான்">ஆப்கானித்தான்</ref> மற்றும்  <ref target="https://ta.wikipedia.org/wiki/சிந்து_ஆறு">சிந்து ஆற்றுக்கு</ref> மேற்கிலுள்ள <ref target="https://ta.wikipedia.org/wiki/பாக்கித்தான்">பாக்கித்தான்</ref> நாட்டுப் பகுதிகளில் அமைந்துள்ளது. 3,700,000 சதுர கிலோமீட்டர்கள் (1,400,000sqmi) பரப்பளவுள்ள இந்தப் பீடபூமி கிட்டத்தட்ட <ref target="https://ta.wikipedia.org/wiki/தப்ரோசு">தப்ரோசு</ref>, <ref target="https://ta.wikipedia.org/wiki/சிராசு">சிராசு</ref>, <ref target="https://ta.wikipedia.org/wiki/பெசாவர்">பெசாவர்</ref> மற்றும் <ref target="https://ta.wikipedia.org/wiki/குவெட்டா">குவெட்டா</ref> நகரங்களைக் கொண்டமைந்த நாற்கோணத்தில் அடங்கியுள்ளது. இது பீடபூமி என்று அழைக்கப்பட்டாலும் இது சமதளமாக இல்லாது பல மலைத் தொடர்களை அடக்கியுள்ளது; அல்போர்சில் உள்ள <hi rend="italic">தமாவந்து சிகரம்</hi> மிக உயரமாக 5610 மீட்டரிலும் மத்திய ஈரானின்  <hi rend="italic">லுட் வடிநிலம்</hi> 300 மீட்டருக்கு கீழாக தாழ்நிலையிலும் அமைந்துள்ளன.</p>


வெளி இணைப்புகள்
<list type="unordered"><item><ref target="http://www.peakbagger.com/range.aspx?rid=43">"Iranian Plateau"</ref>. Peakbagger.com.</item>
<item><ref target="http://www.peakbagger.com/range.aspx?rid=432">"Central Iranian Plateau"</ref>. Peakbagger.com.</item></list>
</text></body></html>