<html><body><text id="wikipedia_ta_wikipedia_org__66598.html" ns="0" revid="3263759" sourceurl="https://ta.wikipedia.org/wiki/%E0%AE%92%E0%AE%B2%E0%AE%BF%E0%AE%B5%E0%AE%B0%E0%AF%8D_%E0%AE%B5%E0%AE%BF%E0%AE%B2%E0%AF%8D%E0%AE%B2%E0%AE%BF%E0%AE%AF%E0%AE%AE%E0%AF%8D%E0%AE%9A%E0%AE%A9%E0%AF%8D" title="ஒலிவர் வில்லியம்சன்" type="wikipedia">ஒலிவர் வில்லியம்சன்
<p><hi rend="bold">ஒலிவர் ஈட்டன் வில்லியம்சன்</hi> (<hi rend="italic">Oliver Eaton Williamson</hi>, பிறப்பு: <ref target="https://ta.wikipedia.org/wiki/செப்டம்பர்_27">செப்டம்பர் 27</ref>, <ref target="https://ta.wikipedia.org/wiki/1932">1932</ref>) என்பவர் <ref target="https://ta.wikipedia.org/wiki/ஐக்கிய_அமெரிக்கா">ஐக்கிய அமெரிக்காவில்</ref> ஒரு புகழ்பெற்ற <ref target="https://ta.wikipedia.org/wiki/பொருளியல்">பொருளியலாளர்</ref>, பேராசிரியர். <ref target="https://ta.wikipedia.org/wiki/2009">2009</ref> ஆம் ஆண்டில் இவருக்கு <ref target="https://ta.wikipedia.org/wiki/பகுப்பு:நோபல்_பொருளியற்_பரிசு_பெற்றவர்கள்">பொருளியலில் நோபல் நினைவுப் பரிசு</ref> மற்றொரு அமெரிக்கரான <ref target="https://ta.wikipedia.org/wiki/எலினோர்_ஒசுட்ரொம்">எலினோர் ஒசுட்ரொம்</ref> என்பவருடன் சேர்த்து வழங்கப்பட்டது. சந்தைச் செயற்பாடுகளான மூலப்பொருட்களின் விநியோகம் மற்றும் உற்பத்தி போன்றவை, ஒற்றை நிறுவனத்தின் உள்ளே மேற்கொள்ளப்படுகின்ற போது எந்த அளவுக்கு வெற்றிகரமாக அமைகின்றன என்பதை ஆய்வு செய்ததற்காக வில்லியம்சனுக்கு பொருளியல் நோபல் பரிசு வழங்கப்பட்டது<ref target="https://ta.wikipedia.org/wiki/முதற்_பக்கம்#cite_note-1">[1]</ref>.</p>
<p>வில்லியம்சன் தனது பட்டப்படிப்பை முகாமைத்துவத் துறையில் <ref target="https://ta.wikipedia.org/wiki/மாசாச்சூசெட்சு_தொழில்நுட்பக்_கல்வி_நிலையம்">மாசாச்சூசெட்சு தொழில்நுட்பக் கல்வி நிலையத்தில்</ref> <ref target="https://ta.wikipedia.org/wiki/1955">1955இல்</ref> பெற்றார். முதுகலாஇமாணிப் பட்டத்தை <ref target="https://ta.wikipedia.org/wiki/இசுடான்ஃபர்ட்_பல்கலைக்கழகம்">ஸ்டான்ஃபோர்ட் பல்கலைக்கழகத்தில்</ref> <ref target="https://ta.wikipedia.org/wiki/1960">1960</ref> இலும், முனைவர் பட்டத்தை <ref target="https://ta.wikipedia.org/wiki/1963">1963</ref> இல் <ref target="https://ta.wikipedia.org/wiki/கார்னெஜி_மெலன்_பல்கலைக்கழகம்">கார்னெஜி மெலன் பல்கலைக்கழகத்திலும்</ref> பெற்றார். 1965 முதல் 1983 சரை <ref target="https://ta.wikipedia.org/wiki/பென்சில்வேனியா_பல்கலைக்கழகம்">பென்சில்வேனியா பல்கலைக்கழகத்தில்</ref> பேராசிரியராகப் பணியாற்றினார். அதன் பின்னர் <ref target="https://ta.wikipedia.org/wiki/கலிபோர்னியா_பல்கலைக்கழகம்_(பெர்க்லி)">கலிபோர்னியா பல்கலைக்கழகம் (பெர்க்லி)யில்</ref> 1988 முதல் பேராசிரியராகப் பணியாற்றி,  தற்போது ஹாஸ் வர்த்தகக் கல்லூரியில் பேராசிரியராகப் பணியாற்றுகிறார்.</p>


வெளி இணைப்புகள்

<list type="unordered"><item><ref target="http://groups.haas.berkeley.edu/bpp/oew/">Oliver E. Williamson's homepage</ref></item></list>
</text></body></html>