<html><body><text id="wikipedia_ta_wikipedia_org__210468.html" ns="0" revid="2746282" sourceurl="https://ta.wikipedia.org/wiki/%E0%AE%95%E0%AE%BF%E0%AE%B0%E0%AF%81%E0%AE%AE%E0%AE%BF%E0%AE%AF%E0%AE%B4%E0%AE%BF%E0%AE%A4%E0%AF%8D%E0%AE%A4%E0%AE%B2%E0%AF%8D" title="கிருமியழித்தல்" type="wikipedia">கிருமியழித்தல்<p>பொருட்களின் (உணவு, திரவ உணவு, மருத்துவ உபகரணங்கள், வேறு பல பொருட்கள்) மேற்பரப்பில் உள்ள அனைத்து வகை நுண்ணங்கிகளையும் அழிக்கும் அனைத்து முறைகளும் <hi rend="bold">கிருமியழித்தல்</hi> (<hi rend="italic">sterilization</hi>) என அழைக்கப்படும். கிருமியழித்தல் மூலம் <ref target="https://ta.wikipedia.org/wiki/பக்டீரியா">பக்டீரியா</ref>, <ref target="https://ta.wikipedia.org/wiki/பூஞ்சை">பூஞ்சை</ref>, <ref target="https://ta.wikipedia.org/wiki/புரொட்டிஸ்டு">புரொட்டிஸ்டுக்கள்</ref>, <ref target="https://ta.wikipedia.org/wiki/தீநுண்மம்">வைரசுக்கள்</ref> உட்பட அனைத்துக் கிருமிகளும் இல்லாதொழிக்கப்படுகின்றன. அதிக வெப்பநிலைக்கு சூடாக்கல், இரசாயனங்களைப் பயன்படுத்தல், அதிக அமுக்கத்தை வழங்கல், கதிர்ப்பைப் (x கதிர்கள், காமா கதிர்கள்) பயன்படுத்தல், நுண் துளைகளூடாக வடிகட்டல் மூலம் கிருமியழித்தலை மேற்கொள்ள முடியும்.</p>
பயன்பாடு
உணவில்
<p>உணவின் மூலம் பரவும் நோய்களைத் தடுக்க உணவுப் பொருட்கள் கிருமியழிக்கப்படுகின்றன. பொதுவாக உணவுகளைக் கிருமியழிக்க வெப்பமேற்றும் முறையே பயன்படுத்தப்படுகின்றது. ஏனைய முறைகள் உணவை உண்பவருக்குப் பாதிப்பை ஏற்படுத்தலாம். எனினும் உணவைக் கிருமியழிப்பதால் உணவின் சுவை குன்றுவதுடன், சில முக்கிய வைட்டமின்கள் அழிகின்றன.</p>
மருத்துவ உபகரணங்களில்
<figure><caption>சத்திர சிகிச்சையில் நுண்ணியிர்க் கொல்லிகளை பயன்படுத்தியதில் <ref target="https://ta.wikipedia.org/wiki/ஜோசப்_லிஸ்டர்">ஜோசப் லிஸ்டர்</ref> முன்னோடியாவார்.</caption></figure>
<p>வைத்தியசாலைகளில் சத்திர சிகிச்சைக்கு முன்னர் சத்திர சிகிச்சை உபகரணங்கள் முழுமையாக கிருமியழிக்கப்படுகின்றன. பழங்கால ரோமில் சத்திர சிகிச்சை உபகரணங்கள் நெருப்பில் வாட்டப்பட்ட பின் உபயோகிக்கப்பட்டதாகக் கூறப்படுகின்றது. தற்காலத்தில் <ref target="https://ta.wikipedia.org/wiki/பாச்சர்முறை">பாச்சர்முறை</ref> மூலம் சில வகை கிருமிகளை மாத்திரம் கொல்லுதலும் கையாளப்படுகின்றது.</p>
கிருமியழித்தலின் வினைத்திறனை அளவிடல்
<p>இவ்வாய்ப்பாடு முன்னரிலும் ({N_0}) பார்க்க குறிப்பிட்ட நேரத்தில் (t) எத்தனை மடங்கு கிருமிகள் குறைவடைந்துள்ளன (N) என்பதைக் கணிப்பதாகும். இங்கு D எனும் மாறிலி பயன்படுத்தப்பட்டுள்ளது. இம்மாறிலி பயன்படுத்தப்படும் கிருமியழித்தல் முறைக்கேற்பவும், நுண்ணுயிரின் வகைக்கேற்பவும் மாறுபடும். </p>






N

N

0




=

10


(

−


t
D



)





{\displaystyle {\frac {N}{N_{0}}}=10^{\left(-{\frac {t}{D}}\right)}}

.
<p>கிருமியழித்தலுக்கு ஆகக்குறைவாக ஒரு மில்லியன் மடங்காவது (




10

−
6




{\displaystyle 10^{-6}}

) நுண்ணுயிர்களின் எண்ணிக்கை குறைவடைய வேண்டும். ஊசி மூலம் மருந்தேற்றலுக்கு இவ்வெண்ணிக்கையிலும் பத்து மடங்கு குறைவாக (




10

−
7




{\displaystyle 10^{-7}}

) நுண்ணுயிர்கள் குறைக்கப்பட வேண்டும். <ref target="https://ta.wikipedia.org/wiki/தொற்று_நீக்கல்">தொற்று நீக்கல்</ref> செயன்முறைக்கு (




10

−
5




{\displaystyle 10^{-5}}

) போதுமானதாகும். எனினும் முழுமையாக அனைத்து நுண்ணுயிர்களையும் அழித்தல் பொதுவாக சாத்தியமற்றது.</p>
கிருமியழித்தல் முறைகள்
<list type="unordered"><item>வெப்பமேற்றல் (121–134°C)</item>
<item>இரசாயனங்களைப் பயன்படுத்தல்</item>
<item>கதிர்த்தொழிற்பாடு</item>
<item>வடிகட்டல்</item>
<item>அதிக அமுக்கம் வழங்கல்</item>
<item>மேலுள்ள முறைகளைக் கலவையாகப் பயன்படுத்தல்</item></list>
கிருமியழித்தல் எனத் தவறாகக் கருதப்படும் செயன்முறைகள்
<list type="unordered"><item>கழுவுதல்- பொதுவாக நீரில் அல்லது சூடான நீரில் கழுவுவதாலோ அல்லது சமையல் பாத்திர சுத்தப்படுத்தானைப் பயன்படுத்துவதாலோ அனைத்துக் கிருமிகளையும் அழிக்க முடியாது.</item>
<item>குளிப்பதால் அனைத்துக் கிருமிகளையும் அழிக்க முடியாது. கிருமியழிப்பு சோப்புகளால் சிறிதளவான நுண்ணுயிர்களையே அழிக்க முடியும்.</item>
<item>நுண்ணுயிர்க்கொல்லிகளால் அனேகமான நுண்ணியிர்களை அழிக்க முடியுமென்றாலும், இவையும் முழுமையற்றவையே. எனவே இவற்றைப் பயன்படுத்தல் கிருமியழித்தல் ஆகாது.</item>
<item><ref target="https://ta.wikipedia.org/wiki/பாச்சர்முறை">பாச்சர்முறை</ref> மூலம் நோயேற்படுத்தும் சில பக்டீரியாக்களே அழிக்கப்படுகின்றன.</item></list>
</text></body></html>