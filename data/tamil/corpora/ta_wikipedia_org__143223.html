<html><body><text id="wikipedia_ta_wikipedia_org__143223.html" ns="0" revid="3220976" sourceurl="https://ta.wikipedia.org/wiki/%E0%AE%AA%E0%AE%BF%E0%AE%AA%E0%AE%A9%E0%AF%8D_%E0%AE%9A%E0%AE%A8%E0%AF%8D%E0%AE%A4%E0%AE%BF%E0%AE%B0%E0%AE%BE" title="பிபன் சந்திரா" type="wikipedia">பிபன் சந்திரா
<p><hi rend="bold">பிபன் சந்திரா</hi> (1928 - ஆகத்து 30, 2014<ref target="https://ta.wikipedia.org/wiki/முதற்_பக்கம்#cite_note-1">[1]</ref>) நவீன இந்திய அரசியல் மற்றும் பொருளாதார வரலாற்று அறிஞர்களில் ஒருவர். இடதுசாரி சிந்தனையோட்டம் உடைய வரலாற்று ஆய்வாளர். பல்கலைக்கழக மானியக் குழு உறுப்பினர்களில் ஒருவராக இருந்தவர் .</p>
பிறப்பும் கல்வியும்
<p><ref target="https://ta.wikipedia.org/wiki/இமாச்சலப்_பிரதேசம்">இமாச்சலப் பிரதேசத்தில்</ref> பிறந்தவர். <ref target="https://ta.wikipedia.org/wiki/லாகூர்">லாகூரிலுள்ள</ref> போர்மேன் கிறித்துவக் கல்லூரியிலும், <ref target="https://ta.wikipedia.org/wiki/ஐக்கிய_அமெரிக்க_நாடுகள்">ஐக்கிய அமெரிக்க நாடுகளிலுள்ள</ref> <ref target="https://ta.wikipedia.org/wiki/இசுட்டான்போர்டு_பல்கலைக்கழகம்">ஸ்டான்ஃபோர்டு பல்கலைக்கழகத்திலும்</ref>, கல்வி பயின்றார். <ref target="https://ta.wikipedia.org/wiki/தில்லி_பல்கலைக்கழகம்">தில்லிப் பல்கலைக் கழகத்தில்</ref> முனைவர் பட்ட ஆய்வை மேற்கொண்டார்.</p>
பணி
<p><ref target="https://ta.wikipedia.org/wiki/தில்லி">தில்லியில்</ref> உள்ள இந்து கல்லூரியில் விரிவுரையாளராகப் பணியாற்றினார். புது தில்லி <ref target="https://ta.wikipedia.org/wiki/ஜவகர்லால்_நேரு_பல்கலைக்_கழகம்">ஜவகர்லால் நேரு பல்கலைக் கழகத்தில்</ref> பேராசிரியாகவும் பணியாற்றியுள்ளார். <ref target="https://ta.wikipedia.org/wiki/மெக்சிகோ">மெக்சிகோவிலுள்ள</ref> மெக்சிகோ கல்லூரியில் வருகைதரு பேராசிரியராகவும் இருந்துள்ளார். என்கொயரி என்னும் இதழிகையைத் தொடங்கி சில ஆண்டுகள் அதன் ஆசிரியர் குழுவிலும் இருந்தார்.</p>
பதவி மற்றும் விருது
<p>இந்திய வரலாற்று காங்கிரசின் தலைவராக 1985ஆம் ஆண்டு பதவி வகித்திருக்கிறார். பல்கலைக்கழக மானியக் குழுவின் உறுப்பினராகவும்,  நேசனல் புக் டிரஸ்டின் அவைத்தலைவராகவும் பொறுப்பு வகித்துள்ளார். 2010 ஆம் ஆண்டு <ref target="https://ta.wikipedia.org/wiki/பத்ம_பூசண்">பத்ம பூசண்</ref> பெற்றார். 2013 ஆம் ஆண்டு திசம்பரில் <ref target="https://ta.wikipedia.org/wiki/பிகார்">பிகாரில்</ref> உள்ள ஆசியக் கழகத்தில் பிபன் சந்திராவுக்கு '<ref target="https://ta.wikipedia.org/wiki/இதிகாச_ரத்தினா">இதிகாச ரத்தினா</ref>' என்னும் பட்டம் வழங்கப்பட்டது.</p>
புத்தகங்கள்
<p>இவருடைய நவீன இந்திய வரலாற்றாய்வுகள் பல புத்தகங்களாக வந்துள்ளன. </p>
<list type="unordered"><item><hi rend="italic">நவீன கால இந்தியா</hi></item>
<item><hi rend="italic">சுதந்திரத்துக்குப் பிறகு இந்தியா</hi></item>
<item><hi rend="italic">சுதந்திரத்துக்கான இந்தியாவின் போராட்டம் (1857 முதல் 1947 வரை)</hi></item>
<item><hi rend="italic">நவீன இந்தியாவில் மதவாதம்</hi></item>
<item><hi rend="italic">நவீன இந்தியாவில் தேசியவாதம் மற்றும் மதவாதம்</hi></item>
<item><hi rend="italic">Essays on Indian Nationalism</hi></item>
<item><hi rend="italic">Essays on Contemporary India</hi></item>
<item><hi rend="italic">Ideology and Politics in Modern India</hi></item></list>


வெளி இணைப்புகள்
<list type="unordered"><item><ref target="https://bipanchandra.wordpress.com/">பிபன் சந்திராவின் வலைப்பதிவு</ref></item>
<item><ref target="http://tamil.thehindu.com/india/%E0%AE%B5%E0%AE%B0%E0%AE%B2%E0%AE%BE%E0%AE%B1%E0%AF%8D%E0%AE%B1%E0%AF%81-%E0%AE%86%E0%AE%9A%E0%AE%BF%E0%AE%B0%E0%AE%BF%E0%AE%AF%E0%AE%B0%E0%AF%8D-%E0%AE%AA%E0%AE%BF%E0%AE%AA%E0%AE%BF%E0%AE%A9%E0%AF%8D-%E0%AE%9A%E0%AE%A8%E0%AF%8D%E0%AE%A4%E0%AE%BF%E0%AE%B0%E0%AE%BE-%E0%AE%95%E0%AE%BE%E0%AE%B2%E0%AE%AE%E0%AE%BE%E0%AE%A9%E0%AE%BE%E0%AE%B0%E0%AF%8D/article6366750.ece">வரலாற்று ஆசிரியர் பிபின் சந்திரா காலமானார்</ref>, தி இந்து, ஆகத்து 31, 2014</item></list>
</text></body></html>