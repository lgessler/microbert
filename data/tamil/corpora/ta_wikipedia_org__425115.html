<html><body><text id="wikipedia_ta_wikipedia_org__425115.html" ns="0" revid="2749962" sourceurl="https://ta.wikipedia.org/wiki/%E0%AE%89%E0%AE%A3%E0%AE%B0%E0%AF%8D%E0%AE%B5%E0%AF%81_%E0%AE%A8%E0%AE%B0%E0%AE%AE%E0%AF%8D%E0%AE%AA%E0%AE%A3%E0%AF%81" title="உணர்வு நரம்பணு" type="wikipedia">உணர்வு நரம்பணு<p>உணர்வு நரம்பணு (<ref target="https://ta.wikipedia.org/wiki/ஆங்கிலம்">ஆங்கிலம் </ref>: <hi rend="bold">Sensory neuron</hi>) என்பது உணர்வு உறுப்புகளிலுள்ள உயிரணுக்களைத் தாக்கும் <ref target="https://ta.wikipedia.org/wiki/தொடுதல்">தொடுதல்</ref>, <ref target="https://ta.wikipedia.org/wiki/நுகர்தல்">நுகர்தல்</ref>, <ref target="https://ta.wikipedia.org/wiki/ஒலி">ஒலி</ref>, <ref target="https://ta.wikipedia.org/wiki/ஒளி">ஒளி</ref>, <ref target="https://ta.wikipedia.org/wiki/வலி">வலி</ref>, <ref target="https://ta.wikipedia.org/wiki/வெப்பம்">வெப்பம்</ref>, <ref target="https://ta.wikipedia.org/wiki/குளிர்ச்சி">குளிர்ச்சி</ref>, <ref target="https://ta.wikipedia.org/wiki/அதிர்வு">அதிர்வு</ref> போன்ற பலவித உந்தல்களினால் தூண்டப்பட்டு மூளைக்கும், தண்டுவடத்திற்கும் சமிக்ஞைகளை அனுப்பும் நரம்பணுக்களாகும்.<ref target="https://ta.wikipedia.org/wiki/முதற்_பக்கம்#cite_note-1">[1]</ref><ref target="https://ta.wikipedia.org/wiki/முதற்_பக்கம்#cite_note-2">[2]</ref></p><figure><caption><hi rend="bold">நால்வகை உணர்வு நரம்பணுக்கள்</hi></caption></figure>
அமைவிடம்
<p>உணர்வு நரம்பணுக்கள் பெரு <ref target="https://ta.wikipedia.org/wiki/மூளை">மூளையின்</ref> உணர்வு பகுதியின் புறணியில் அமைந்துள்ளது. மேலும் <ref target="https://ta.wikipedia.org/wiki/முள்ளந்தண்டு_வடம்">முள்ளந்தண்டு வடம்</ref> மற்றும் முன் உணர்வு நரம்பணு திறலிலும் உள்ளது. இவைகளை <ref target="https://ta.wikipedia.org/wiki/உட்காவும்_நரம்பு">உட்காவும் நரம்பு</ref> இணைக்கிறது. அதாவது தோல் மற்றும் உடலுறுப்புகளில் உள்ள உணர்வு வாங்கி (<ref target="https://ta.wikipedia.org/wiki/ஆங்கிலம்">ஆங்கிலம்</ref>:<hi rend="bold">Sensory receptor</hi>)  மூலம்  பெறப்பட்ட <ref target="https://ta.wikipedia.org/wiki/தொடுதல்">தொடுதல்</ref>, <ref target="https://ta.wikipedia.org/wiki/நுகர்தல்">நுகர்தல்</ref>, <ref target="https://ta.wikipedia.org/wiki/ஒலி">ஒலி</ref>, <ref target="https://ta.wikipedia.org/wiki/ஒளி">ஒளி</ref>, <ref target="https://ta.wikipedia.org/wiki/வலி">வலி</ref>, <ref target="https://ta.wikipedia.org/wiki/வெப்பம்">வெப்பம்</ref>, <ref target="https://ta.wikipedia.org/wiki/குளிர்ச்சி">குளிர்ச்சி</ref>, <ref target="https://ta.wikipedia.org/wiki/அதிர்வு">அதிர்வு</ref> போன்ற பலவித உந்தல்களினால் தூண்டப்பட்ட உணர்வுகளை முன் உணர்வு நரம்பணு திறலுக்கு (<ref target="https://ta.wikipedia.org/wiki/ஆங்கிலம்">ஆங்கிலம்</ref>:<hi rend="bold">Dorsal root ganglion</hi>)  எடுத்து செல்கிறது இது முதல் நிலை நரம்பு (<ref target="https://ta.wikipedia.org/wiki/ஆங்கிலம்">ஆங்கிலம்</ref>:<hi rend="bold">First order neuron</hi>)  ஆகும். பின் இது முள்ளந்தண்டு பகுதியில் உள்ள உணர்வு நரம்பணுவுடன் இணைக்கப்படுகிறது. பிறகு மூளையின் கீழ் புறணி பகுதியில் உள்ள உணர்வு நரம்பணுவுடன் இணைக்கப்படுகிறது. இந்த நரம்பிழை இரண்டாம் நிலை நரம்பு (<ref target="https://ta.wikipedia.org/wiki/ஆங்கிலம்">ஆங்கிலம்</ref>:<hi rend="bold">Second order neuron</hi>)  என  அழைக்கப்படுகிறது. இதன் பின்   இங்கிருந்து நரம்பிழைகள் பெரு மூளையின் புறணியில் உள்ள உணர்வு நரம்பணுவுடன் இணைக்கப்படுகிறது. இது மூன்றாம் நிலை நரம்பணு என வழங்கப்படுகிறது.(<ref target="https://ta.wikipedia.org/wiki/ஆங்கிலம்">ஆங்கிலம்</ref>:<hi rend="bold">Third order neuron</hi>)</p>
உணர்வு வாங்கிகள்
<p>உணர்வு வாங்கிகள்  (<ref target="https://ta.wikipedia.org/wiki/ஆங்கிலம்">ஆங்கிலம்</ref>:<hi rend="bold">Sensory receptors</hi>) என்பவை உடலின்  வெளிப்புற மற்றும் உட்புற உணர்வுகளை பெற்று <ref target="https://ta.wikipedia.org/wiki/உட்காவும்_நரம்பு">உட்காவும் நரம்புகள்</ref>  மூலம் தூண்டுதல்களை உணர்வு நரம்பணுக்களுக்கு அனுப்புகிறது. இவைகள் புற, அக  உணர்வு வாங்கிகள் என இரு வைக்கப்படும்.</p>
புற உணர்வு வாங்கிகள்
<list type="unordered"><item>பார்வை</item>
<item>நுகர்வு</item>
<item>செவிப்புலன்</item>
<item>ருசியறிதல்</item>
<item>வலி</item>
<item>தொடுதல்</item>
<item>வெப்பம்</item>
<item>குளிர்ச்சி</item>
<item>அதிர்வு</item>
<item>அழுத்தம் ஆகியவற்றிக்கான உணர்வு வாங்கிகள்</item></list>
அக உணர்வு வாங்கிகள்
<list type="unordered"><item>இரத்தக்குழாய்</item>
<item>உடல் உள்ளுறுப்பு</item>
<item>தசை</item>
<item>உடலசைவு</item>
<item>அக வலி ஆகியவற்றிக்கான உணர்வு வாங்கிகள்<ref target="https://ta.wikipedia.org/wiki/முதற்_பக்கம்#cite_note-3">[3]</ref></item></list>
</text></body></html>