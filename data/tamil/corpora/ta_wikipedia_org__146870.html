<html><body><text id="wikipedia_ta_wikipedia_org__146870.html" ns="0" revid="3342326" sourceurl="https://ta.wikipedia.org/wiki/%E0%AE%89%E0%AE%AA%E0%AF%8D%E0%AE%AA%E0%AE%BF%E0%AE%B2%E0%AE%BF%E0%AE%AF%E0%AE%B0%E0%AF%8D" title="உப்பிலியர்" type="wikipedia">உப்பிலியர்
<p><hi rend="bold">உப்பிலியர்</hi> (<hi rend="italic">Uppiliyar</hi>) அல்லது <hi rend="bold">உப்பிலிய நாயக்கர்</hi> (<hi rend="italic">Uppiliya naicker</hi>) எனப்படுவோர் <ref target="https://ta.wikipedia.org/wiki/தமிழ்நாடு">தமிழகத்தில்</ref> வாழுகின்ற ஓர் இனக்குழுவினர் ஆவர்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> இச்சமூகத்தினரின் தாய்மொழி  <ref target="https://ta.wikipedia.org/wiki/தமிழ்_மொழி">தமிழ்</ref> மொழி ஆகும். <ref target="https://ta.wikipedia.org/wiki/தமிழ்நாடு_அரசு_இடவொதுக்கீட்டு_பட்டியல்">தமிழ்நாடு அரசு இடவொதுக்கீட்டு பட்டியலில்</ref>, இவர்கள் பிற்படுத்தப்பட்ட பிரிவில் உள்ளனர்.<ref target="https://ta.wikipedia.org/wiki/முதற்_பக்கம்#cite_note-2">[2]</ref> இவர்களோடு <ref target="https://ta.wikipedia.org/wiki/தெலுங்கு_மொழி">தெலுங்கு</ref> பேசும் <ref target="https://ta.wikipedia.org/wiki/உப்பாரா">உப்பாரா</ref> இனத்தவர்களையும் இணைத்துள்ளனர். உப்பிலிய நாயக்கர் சமூக மக்கள் தங்களை <ref target="https://ta.wikipedia.org/wiki/மிகவும்_பிற்படுத்தப்பட்ட_வகுப்பினர்,_தமிழ்நாடு">மிகவும் பிற்படுத்தப்பட்ட</ref> பட்டியலில் சேர்க்க வேண்டும் எனக் கோரிக்கை வைக்கின்றனர்.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
சொற்பிறப்பு
<p>உப்பர, உப்பாரா மற்றும் உப்பாலிகா ஆகிய சொற்களின் வேர் திராவிட வேராகும். உப்புடன் தொடர்பு கொண்ட சகல தொழில்களையும் இது குறிக்கின்றது.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
தொழில்
<p><ref target="https://ta.wikipedia.org/wiki/உப்பு">உப்பு</ref> காய்ச்சுவது இவர்களது குல தொழிலாகும்.<ref target="https://ta.wikipedia.org/wiki/முதற்_பக்கம்#cite_note-5">[5]</ref> தற்போது சிலர் அரசு அல்லது தனியார் வேலைகளில் பணியாற்றுகின்றனர். மேலும்  சிலர் <ref target="https://ta.wikipedia.org/wiki/விவசாயம்">விவசாயம்</ref> மற்றும் வணிகத்திலும்  ஈடுபடுகின்றனர்</p>
பண்பாடு
<p>உப்பிலியர் இனத்தவர்களின் திருமணத்தில், மணமகனுக்கு <ref target="https://ta.wikipedia.org/wiki/தாலி">தாலி</ref> கட்டும் வழக்கம் உண்டு.<ref target="https://ta.wikipedia.org/wiki/முதற்_பக்கம்#cite_note-6">[6]</ref> இச்சமூகத்தில் முன்னோர் வழிபாடு கடைபிடிக்கப்படுகிறது.
<ref target="https://ta.wikipedia.org/wiki/முதற்_பக்கம்#cite_note-7">[7]</ref> சுங்கலம்மா, திம்மப்பா, ஜம்புலம்மா ஆகிய தெய்வங்கள், இம்மக்கள் வழிபடும் சிறப்புத் தெய்வங்களாகும்.<ref target="https://ta.wikipedia.org/wiki/முதற்_பக்கம்#cite_note-8">[8]</ref></p>
புராண கதை
<p><ref target="https://ta.wikipedia.org/wiki/விஷ்ணு_புராணம்">விஷ்ணு புராணத்தில்</ref>, உப்பிலியரைப் பற்றிய ஒரு கதை குறிப்பிடப்பட்டுள்ளது. அதில் உப்பிலிய இன பெண்கள் வளையல் அணியக்கூடாது என்பது அவர்களின் சம்பிரதாயம் என குறிப்பிடப்பட்டுள்ளது. அதற்கு ஒரு கதையும் உண்டு. உப்பிலியன் ஒருவன் இறைவன் உண்பதற்கு தினமும் உப்பு கொடுத்து வந்தான், ஒரு நாள் உப்பிலியன் மனைவி இறைவனுக்கு எடுத்துவைக்கப்பட்ட உப்பை எடுத்து வளையல்காரனுக்கு கொடுத்து வளையல் வாங்கிவிட்டால் இதனை அறிந்து உப்பிலியன் தன் மனைவியை சுண்ணாம்புக் காளவாயில் வைத்து வேகவைத்தான், அப்போது அவன் மனைவி அங்காள பரமேஸ்வரி தியானித்த சுண்ணாம்புக் காளவாயின் அடித்துவாரம் வழியாக உயிரோடு வெளிவந்துவிட்டார். அன்று முதல் உப்பிலிய இன பெண்கள் வளையல் அணிவதில்லை என்று சபதம் எடுத்துக்கொண்டனர்.<ref target="https://ta.wikipedia.org/wiki/முதற்_பக்கம்#cite_note-9">[9]</ref></p>
பிரிவுகள்
<p>உப்பிலிய நாயக்கர் சமுகத்தில் 6 பட்டம், 27 நாடு மற்றும் 7 குலம் உள்ளதாக கூறபடுகிறது.</p>
பட்டம்
<list type="unordered"><item>அரிய பட்டம் (ஏழுரான்)</item>
<item>நிழழி பட்டம்</item>
<item>பீடம்பள்ளி பட்டம்</item>
<item>சிறுகளஞ்சி பட்டம்</item>
<item>முடி கொண்ட பட்டம்</item>
<item>பூந்துறை பட்டம்</item></list>
குலம்
<list type="unordered"><item>பெரிய வீட்டார் (விஜய மங்களத்தார்)</item>
<item>வெள்ளோட்டார்</item>
<item>ஈரோட்டார்</item>
<item>வெள்ள கோவிலார்</item>
<item>தாழக்கரையார்</item>
<item>இலுப்பிலியர்</item>
<item>இடையத்தார்</item>
<item>பாழுதொழுவார்</item>
<item>பிடாரியூரார்</item>
<item>நங்கவரத்தார்</item>
<item>பரஞ்சோதியார்</item>
<item>இரங்கம்பாடியார்</item>
<item>தொட்டியத்தார்</item>
<item>பாடுவார்</item>
<item>சேவூரார்</item>
<item>உக்கரத்தார்</item>
<item>மாம்பாடியார்</item>
<item>பருத்திப்பொலியார்</item>
<item>நிலையனூரார்</item>
<item>ஆறுநாட்டார்</item>
<item>ஆத்தூரார்</item>
<item>நம்பியூரார்</item>
<item>செருக்கலையார்</item>
<item>சொட்ட வட்டியார்</item>
<item>மருதூரார்</item>
<item>காங்கேயத்தார்</item>
<item>குறையலூரார்</item></list>
</text></body></html>