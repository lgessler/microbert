<html><body><text id="wikipedia_ta_wikipedia_org__386776.html" ns="0" revid="3422529" sourceurl="https://ta.wikipedia.org/wiki/%E0%AE%B5%E0%AE%BF%E0%AE%AF%E0%AE%9F%E0%AF%8D%E0%AE%A8%E0%AE%BE%E0%AE%AE%E0%AF%8D_%E0%AE%92%E0%AE%B0%E0%AF%81%E0%AE%99%E0%AF%8D%E0%AE%95%E0%AE%BF%E0%AE%A3%E0%AF%88%E0%AE%AA%E0%AF%8D%E0%AE%AA%E0%AF%81_%E0%AE%A8%E0%AE%BE%E0%AE%B3%E0%AF%8D" title="வியட்நாம் ஒருங்கிணைப்பு நாள்" type="wikipedia">வியட்நாம் ஒருங்கிணைப்பு நாள்
<p><hi rend="bold">ஒருங்கிணைப்பு நாள் (Reunification Day)</hi> (<hi rend="italic">Ngày Thống nhất</hi>), <hi rend="bold">வெற்றி நாள் (Victory Day)</hi> (<hi rend="italic">Ngày Chiến thắng</hi>) அல்லது <hi rend="bold">விடுதலை நாள் (Liberation Day)</hi> (<hi rend="italic">Ngày Giải phóng</hi> அல்லது <hi rend="italic">Ngày Giải phóng miền Nam</hi>) அல்லது <hi rend="bold">தேச ஒருங்கிணைப்புக்கு தெற்கின் விடுதலைபெற்ற நாள்</hi> (<hi rend="italic">Giải phóng miền Nam, thống nhất đất nước</hi>) எனும் அலுவல்பெயர் உள்ள நாள்<ref target="https://ta.wikipedia.org/wiki/முதற்_பக்கம்#cite_note-1">[1]</ref>  என்பது வியட்நாமில் ஒரு பொது விடுமுறை நாளாகும். இது வியட்காங் படையும் வடக்கு வியட்நாம் படையும் சாய்கோன் தலைநகரைக் கைப்பற்றிய நாளைக் குறிக்கிறது. சாய்கோன் வீழ்ந்த, 1975 ஏப்பிர்ல் 30 இல் இருந்து இது ஓ சி மின் நகரம் என வழங்குகிறது. இது வியட்நாம் போரின் முடிவைச் சுட்டுகிறது. வியட்நாம் போர் வியட்நாம் மொழியில்  <hi rend="italic">Chiến tranh Việt Nam</hi> (Vietnam War) அல்லது <hi rend="italic">Kháng chiến chống Mỹ cứu nước</hi> ("அமெரிக்க முற்றுகையைத் தகர்த்த போர்") எனப்படுகிறது. இது வியட்ந்நம் ஒருங்கிணைப்புக்கான மாற்றக்காலத் தொடக்க நாளாகும். வியட்நாம் 1976 ஜூலை 2 இல் ஒருங்கிணைந்தது. அப்போது தென்வியட்நாம் குடியரசு, வடக்கு வியட்நாம் குடியரசு ஆகிய இரண்டின் புரட்சி அரசுகள் இணைந்து, தற்கால வியட்நாம் அல்லது வியட்நாம் சமவுடைமைக் குடியரசு உருவாகியது.</p>
<p>இந்த விடுதலை நாள் பல்வேறு விழாக்களாகக் கொண்டாடப்படுகிறது.</p>
<p>பன்னாட்டு புலம்பெயர் வியட்நாமியர்கள் இந்நாளை  "<hi rend="bold"><ref target="https://ta.wikipedia.org/wiki/சாய்கோன்_வீழ்ச்சி">சாய்கோன் வீழ்ச்சி</ref></hi>", "<hi rend="bold">கருப்பு ஏப்பிரல்</hi> <hi rend="italic">(Tháng Tư Đen)</hi>" அல்லது <ref target="https://ta.wikipedia.org/wiki/முதற்_பக்கம்#cite_note-Los_Angeles_Times-2">[2]</ref><ref target="https://ta.wikipedia.org/wiki/முதற்_பக்கம்#cite_note-UNAVSA-3">[3]</ref><ref target="https://ta.wikipedia.org/wiki/முதற்_பக்கம்#cite_note-4">[4]</ref><ref target="https://ta.wikipedia.org/wiki/முதற்_பக்கம்#cite_note-California_Legislature-5">[5]</ref><ref target="https://ta.wikipedia.org/wiki/முதற்_பக்கம்#cite_note-San_Jose_Mercury_News-6">[6]</ref><ref target="https://ta.wikipedia.org/wiki/முதற்_பக்கம்#cite_note-OC_Register-7">[7]</ref> <hi rend="italic"><hi rend="bold">தேசிய வெட்குதல் நாள் (Ngày Quốc Nhục)</hi></hi> அல்லது <hi rend="italic"><hi rend="bold">தேசிய வருத்த நாள் (Ngày Quốc Hận)</hi></hi> என நினைவுகூர்கின்றனர்.<ref target="https://ta.wikipedia.org/wiki/முதற்_பக்கம்#cite_note-UNAVSA-3">[3]</ref><ref target="https://ta.wikipedia.org/wiki/முதற்_பக்கம்#cite_note-8">[8]</ref><ref target="https://ta.wikipedia.org/wiki/முதற்_பக்கம்#cite_note-9">[9]</ref><ref target="https://ta.wikipedia.org/wiki/முதற்_பக்கம்#cite_note-10">[10]</ref><ref target="https://ta.wikipedia.org/wiki/முதற்_பக்கம்#cite_note-11">[11]</ref>  இது புலம்பெயர் வியட்நாமியருக்கு தங்கள் அவலத்தின் நினைவுகூர் நாளாக அமைகிறது.</p>
காட்சி மேடை
<list type="unordered">
<item> ஓ சி மின் பரப்புரை அருங்காட்சியகத்தில் உள்ள வெற்றிச் சிலை 30-4-1975</item>
<item>வியட்நாம் தா நாங் நகரில் ஒரு தெரு. தேசிய விடுதலையைச் சுட்டும் ஒருங்கிணைப்பு நாளில் கொடிகள் பறக்கின்றன.</item>
<item>முந்தைய வியட்நாம் குடியரசின் வியட்நாம்-அமெரிக்க மரபுக் கொடி, கருப்பு ஏப்பிரல் வரை நிலவியது.</item>
<item>வியட்காங் படையின் எந்திரத் தகரி வியட்நாம் குடியரசு தலைவரின் அரண்மனையில் 1975 ஏப்பிரல் 30 இல் ஊடுருவியதைச் சுட்டும் கனாய் நகரில் அமைந்த நினைவுச் சின்னம் .</item>
</list>
</text></body></html>