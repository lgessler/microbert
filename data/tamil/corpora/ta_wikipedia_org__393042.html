<html><body><text id="wikipedia_ta_wikipedia_org__393042.html" ns="0" revid="3217690" sourceurl="https://ta.wikipedia.org/wiki/%E0%AE%A4%E0%AF%8B%E0%AE%B0%E0%AE%BF%E0%AE%9A%E0%AF%81_%E0%AE%A4%E0%AE%B5%E0%AF%8B%E0%AE%B5%E0%AF%81" title="தோரிசு தவோவு" type="wikipedia">தோரிசு தவோவு
<p><hi rend="bold">தோரிசு தவோவு</hi> <hi rend="italic">(Doris Daou)</hi> (பிறப்பு: 1964)<ref target="https://ta.wikipedia.org/wiki/முதற்_பக்கம்#cite_note-:3-1">[1]</ref> ஓர் இலெபனானில் பிறந்த கனடிய வானியலாளர் ஆவார். இவர் கல்வி, பரப்புரை சார்ந்து நாசாவுக்காகப் பணிபுரிகிறார். இவர் நாசா நிலா அறிவியல் நிறுவனத்தின் இணை இயக்குநராவார்.<ref target="https://ta.wikipedia.org/wiki/முதற்_பக்கம்#cite_note-:0-2">[2]</ref> இவர் மேலும் நாசாவின் கோள்தேட்டத்துக்கான சிறுபுத்தாக்கத் (SIMPLEx) திட்டத் தொடர்பாளர் ஆவார்".<ref target="https://ta.wikipedia.org/wiki/முதற்_பக்கம்#cite_note-:1-3">[3]</ref></p>
இளமையும் கல்வியும்
<p>தவோவின் குடும்பம் இவரது குழந்தைப் பருவத்திலேயே போரால் பீடிக்கப்பட்ட இலெபனானில் இருந்து கனடாவுக்குப் புலம்பெயர்ந்தது. இவர் கியூபெக்கில் உள்ள மாண்ட்ரீல் பல்கலைக்கழகத்தில் கல்விகற்று, மாறும் விண்மீன்களின் வளிமண்டல அளபுருக்களில்  ஆய்வு மேற்கொண்டுள்ளார்.<ref target="https://ta.wikipedia.org/wiki/முதற்_பக்கம்#cite_note-:3-1">[1]</ref></p>
வாழ்க்கைப்பணி
<p>இவர் பிறகு அமெரிக்காவில் உள்ள மேரிலாந்து, பால்டிமோருக்கு சென்று, அங்கு 9 ஆண்டுகள் அபுள் விண்வெளித் தொலைநோக்கியில் பணிசெய்தார்.  பின்னர், இவர் சுபிட்சர் விண்வெளித் தொலைநோக்கியை ஏவும் ஆயத்தப் பணிக்காக மாற்றப்பட்டார்.<ref target="https://ta.wikipedia.org/wiki/முதற்_பக்கம்#cite_note-:2-4">[4]</ref>  இங்கு இவர் கல்விப் பணியிலும் மக்கள் பரப்புரைப் பணியிலும் ஈடுபட்டார்.<ref target="https://ta.wikipedia.org/wiki/முதற்_பக்கம்#cite_note-:0-2">[2]</ref></p>
<p>இவர் அமெசு ஆராய்ச்சி மையத்தில் பரப்புரை, கல்வி வல்லுனராக வேலை செய்துள்ளார்.<ref target="https://ta.wikipedia.org/wiki/முதற்_பக்கம்#cite_note-5">[5]</ref><ref target="https://ta.wikipedia.org/wiki/முதற்_பக்கம்#cite_note-6">[6]</ref>  மேலும் நாசாவின் நல்கைத் திட்டங்களிலும் பணிபுரிந்துள்ளார்.<ref target="https://ta.wikipedia.org/wiki/முதற்_பக்கம்#cite_note-:1-3">[3]</ref></p>
<p>இப்போது தவோவு வாசிங்டன் டி. சி யில் நாசா தலைமையக வானியலாளராக உள்ளார்<ref target="https://ta.wikipedia.org/wiki/முதற்_பக்கம்#cite_note-7">[7]</ref>  இவர் <hi rend="italic">     வானியலாளரைக் கேளுங்கள்</hi> காணொளிப் படத் திட்டத்தை வடிவமைத்து தயாரித்துள்ளார்.<ref target="https://ta.wikipedia.org/wiki/முதற்_பக்கம்#cite_note-8">[8]</ref>  இவர் தொடர்ந்து அறிவியல் இதழ்களில் கட்டுரைகளை வெளியிட்டு வருகிறார்.<ref target="https://ta.wikipedia.org/wiki/முதற்_பக்கம்#cite_note-9">[9]</ref><ref target="https://ta.wikipedia.org/wiki/முதற்_பக்கம்#cite_note-10">[10]</ref><ref target="https://ta.wikipedia.org/wiki/முதற்_பக்கம்#cite_note-11">[11]</ref></p>
<p>இவர் பிரெய்லியில் 2008 இல் வெளியிடப்பட்ட <hi rend="italic"> கட்புலனாத வானத்தைத் தொட்டுப் பாருங்கள் (Touch the Invisible Sky)</hi> எனும் நூலின் இணையாசிரியர் ஆவார்.<ref target="https://ta.wikipedia.org/wiki/முதற்_பக்கம்#cite_note-12">[12]</ref></p>
தேர்ந்தெடுத்த வெளியீடுகள்
<p>Daou, D. <hi rend="italic">et al.</hi> (1990) <hi rend="italic"><ref target="http://adsabs.harvard.edu/full/1990ApJ...364..242D">Spectroscopic studies and atmospheric parameters of pulsating da white-dwarf (zz-ceti) stars</ref></hi>, <ref target="https://ta.wikipedia.org/wiki/The_Astrophysical_Journal">Astrophys. J.</ref> <hi rend="bold">364</hi>(1), 242-250. <ref target="http://adsabs.harvard.edu/doi/10.1086/169407">DOI: 10.1086/169407</ref></p>


வெளி இணைப்புகள்
<list type="unordered"><item><ref target="https://web.archive.org/web/20160701005830/http://coolcosmos.ipac.caltech.edu/cosmic_classroom/ask_astronomer/video/">Ask An Astronomer (Caltech)</ref></item>
<item>"Invisible Sky" (podcast, 11:14)</item></list>
</text></body></html>