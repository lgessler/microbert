<html><body><text id="wikipedia_ta_wikipedia_org__22268.html" ns="0" revid="1896835" sourceurl="https://ta.wikipedia.org/wiki/%E0%AE%AE%E0%AE%A4%E0%AE%BF%E0%AE%AA%E0%AF%8D%E0%AE%AA%E0%AF%86%E0%AE%A3%E0%AF%8D" title="மதிப்பெண்" type="wikipedia">மதிப்பெண்
<p>பொதுவாகக் <ref target="https://ta.wikipedia.org/wiki/கல்வி">கல்வியில்</ref> <ref target="https://ta.wikipedia.org/wiki/மாணவர்">மாணவர்களுடைய</ref> முன்னேற்றத்தின் அளவீடாக <hi rend="bold">மதிப்பெண்</hi> வழங்கும் முறை இன்று ஏறத்தாழ எல்லா நாடுகளிலும் கைக்கொள்ளப்பட்டு வருகிறது. இந்த முறை <ref target="https://ta.wikipedia.org/wiki/வில்லியம்_ஃபாரிஷ்">வில்லியம் ஃபாரிஷ்</ref> (William Farish) என்பவரால் உருவாக்கப்பட்டு, 1792 ஆம் ஆண்டில் முதன் முதலாக <ref target="https://ta.wikipedia.org/wiki/கேம்பிரிட்ஜ்_பல்கலைக்_கழகம்">கேம்பிரிட்ஜ் பல்கலைக் கழகத்தில்</ref> அறிமுகப்படுத்தப்பட்டது. </p>
<p>மதிப்பெண்கள் வழங்குவதென்பது ஒரு தனியான செயற்பாடு அல்ல. இது முழுமையான ஒரு முறைமையின் ஒரு பகுதியாகும். இம்முறைமையானது பின்வரும் அம்சங்களை உள்ளடக்கியுள்ளது.</p>
<list type="unordered"><item>மாணவர்களுக்கான முறையான ஒப்படைகளைத் (assignments) தயார் செய்தல்</item>
<item>தரம் மற்றும் அடிப்படைகளைத் தீர்மானித்தல்</item>
<item>முயற்சி மற்றும் முன்னேற்றம் தொடர்பிலான தீர்மானங்களை எடுத்தல்</item>
<item>மாணவர்களின் கற்றலுக்கு வழிகாட்டியாக இருக்கக்கூடியவை பற்றித் தீர்மானித்தல்</item>
<item><ref target="https://ta.wikipedia.org/wiki/பாடநெறி">பாடநெறிகளின்</ref> நோக்கங்களை எய்தும் வகையில் ஒப்படைகளையும் தேர்வுகளையும் வடிவமைத்தல்.</item>
<item>மாணவர்களுடைய கற்றல் திறனையும், அவர்களுக்கான கற்பித்தல் செயற்திறனையும் மதிப்பீடு செய்தல்.</item></list>
<p>மதிப்பெண் முறையானது கற்றலுக்கான ஒரு கருவியாகச் செயற்படக்கூடியது. ஆனாலும் பல சந்தர்ப்பங்களில் மாணவர்கள், இதனைக் கற்றலுக்கான வழிமுறையின் ஒரு அம்சமாகக் கொள்ளாது, கற்றலுக்கான நோக்கமே மதிப்பெண் பெறுவதுதான் என்ற நிலைக்கு வந்துவிடுவதுண்டு. </p>
</text></body></html>