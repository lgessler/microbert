<html><body><text id="wikipedia_ta_wikipedia_org__299807.html" ns="0" revid="3441594" sourceurl="https://ta.wikipedia.org/wiki/%E0%AE%89%E0%AE%9C%E0%AF%8D%E0%AE%9C%E0%AF%88%E0%AE%A9%E0%AF%8D_%E0%AE%AE%E0%AE%BE%E0%AE%B5%E0%AE%9F%E0%AF%8D%E0%AE%9F%E0%AE%AE%E0%AF%8D" title="உஜ்ஜைன் மாவட்டம்" type="wikipedia">உஜ்ஜைன் மாவட்டம்
<p><hi rend="bold">உஜ்ஜைன் மாவட்டம்</hi> (Ujjain District) மத்திய <ref target="https://ta.wikipedia.org/wiki/இந்தியா">இந்தியாவின்</ref> <ref target="https://ta.wikipedia.org/wiki/மத்தியப்_பிரதேசம்">மத்தியப் பிரதேச</ref> <ref target="https://ta.wikipedia.org/wiki/இந்தியாவின்_மாநிலங்களும்_ஆட்சிப்பகுதிகளும்">மாநிலத்தின்</ref> ஐம்பத்து ஒன்று  <ref target="https://ta.wikipedia.org/wiki/மாவட்டம்_(இந்தியா)">மாவட்டங்களில்</ref> ஒன்றாகும். இம்மாவட்டத்தின் நிர்வாகத் தலைமையிட நகரம் <ref target="https://ta.wikipedia.org/wiki/உஜ்ஜைன்">உஜ்ஜைன்</ref> ஆகும். இம்மாவட்டம் உஜ்ஜைன் கோட்டத்தில் அமைந்துள்ளது.</p>
புவியியல்
<p>6091 சதுர கிலோ மீட்டர பரப்பளவு கொண்ட உஜ்ஜைன் மாவட்டத்தின் வடகிழக்கில் <ref target="https://ta.wikipedia.org/wiki/சாஜாபூர்_மாவட்டம்">சாஜாபூர் மாவட்டம்</ref>,  கிழக்கிலும், வடகிழக்கிலும் <ref target="https://ta.wikipedia.org/wiki/தேவாஸ்_மாவட்டம்">தேவாஸ் மாவட்டம்</ref>, தெற்கில் <ref target="https://ta.wikipedia.org/wiki/இந்தூர்_மாவட்டம்">இந்தூர் மாவட்டம்</ref>, தென்மேற்கில் <ref target="https://ta.wikipedia.org/wiki/தார்_மாவட்டம்">தார் மாவட்டம்</ref>, தென்மேற்கில் <ref target="https://ta.wikipedia.org/wiki/ரத்லாம்_மாவட்டம்">ரத்லாம் மாவட்டம்</ref> எல்லைகளாக அமைந்துள்ளது.</p>
ஆறுகள்
<p>மாவட்டத்தின் கிழக்கில் சம்பல் ஆற்றின் கிளை நதியான ஷிப்ரா நதியும் அதன் துணை நதிகளான கம்பீர் ஆறும் கான் நதியும் பாய்கின்றன.</p>
மாவட்ட நிர்வாகம்
<p>உஜ்ஜைன் மாவட்டம் உஜ்ஜைன், காய்த்தியா, மகித்பூர், தாரணா, பக்மகர், கட்சிரோடு மற்றும் நாக்டா என ஆறு <ref target="https://ta.wikipedia.org/wiki/வருவாய்_வட்டம்">வருவாய் வட்டங்களைக்</ref> கொண்டது.</p>
<p>இம்மாவட்டம் ஒரு மாநகரமும், ஒன்பது நகரங்களும், ஆறு <ref target="https://ta.wikipedia.org/wiki/ஊராட்சி_ஒன்றியம்">ஊராட்சி ஒன்றியங்களும்</ref>, 611 பஞ்சாயத்து கிராமங்களும், 1101 கிராமங்களும், இருபத்து ஆறு காவல் நிலையங்களும் கொண்டுள்ளது.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
அரசியல்
<p>இம்மாவட்டம் உஜ்ஜைன் வடக்கு, உஜ்ஜைன் தெற்கு, கட்சிரோடு-நாக்டா, மகித்பூர், தாரனா, காட்டியா மற்றும் பத்நகர் என ஏழு சட்டமன்ற தொகுதிகளை கொண்டது. மேலும் உஜ்ஜைன் நாடாளுமன்ற தொகுதியில் இம்மாவட்டத்தின் சட்டமன்ற தொகுதிகள் அடங்குகிறது.</p>
ஆன்மிகம்
<p>பனிரெண்டு <ref target="https://ta.wikipedia.org/wiki/ஜோதிர்லிங்கம்">ஜோதிர்லிங்கங்களில்</ref> ஒன்றான <ref target="https://ta.wikipedia.org/wiki/மகாகாலேஸ்வரர்_கோயில்,_உஜ்ஜைன்">மகாகாளேஸ்வரர் கோயில்</ref>, இம்மாவட்டத்தின் தலைமையிட நகரமான <ref target="https://ta.wikipedia.org/wiki/உஜ்ஜைன்">உஜ்ஜைனில்</ref> உள்ளது.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
மக்கள் தொகையியல்
<p><ref target="https://ta.wikipedia.org/wiki/இந்திய_மக்கள்_தொகை_கணக்கெடுப்பு,_2011">2011 ஆம் ஆண்டு இந்திய மக்கள் தொகை கணக்கெடுப்பின்</ref> படி மாவட்டத்தின் மொத்த மக்கள் 19,86,864  ஆக உள்ளது. கிராமப்புறங்களில் 12,07,651 மக்களும்; நகரப்புறங்களில்  7,79,213 மக்களும் வாழ்கின்றனர். . <ref target="https://ta.wikipedia.org/wiki/பாலின_விகிதம்">பாலின விகிதம்</ref> ஆயிரம் ஆண்களுக்கு  954 பெண்கள்  வீதம் உள்ளனர். 6,091 சதுர கிலோ மீட்டர் பரப்பளவு கொண்ட இம்மாவட்டத்தின் <ref target="https://ta.wikipedia.org/wiki/மக்கள்_தொகை_அடர்த்தி">மக்கள் தொகை அடர்த்தி</ref> ஒரு சதுர கிலோ மீட்டர் பரப்பளவில்  326 நபர்கள் வாழ்கின்றனர். இம்மாவட்டத்தின் சராசரி  <ref target="https://ta.wikipedia.org/wiki/படிப்பறிவு">படிப்பறிவு</ref> 73.55%  ஆக உள்ளது.</p>
சமயம்
<p>இம்மாவட்டத்தில் <ref target="https://ta.wikipedia.org/wiki/இந்து_சமயம்">இந்து சமயத்தவரின்</ref> மக்கள் தொகை பெரும்பான்மையாகவும்,  <ref target="https://ta.wikipedia.org/wiki/இசுலாம்">இசுலாம்</ref> மற்றும் பிற சமய மக்கள் தொகை கனிசமாகவும் உள்ளது.</p>
மொழிகள்
<p>மத்தியப் பிரதேச மாநிலத்தின் ஆட்சி மொழியான <ref target="https://ta.wikipedia.org/wiki/இந்தி_மொழி">இந்தி மொழியுடன்</ref>,  <ref target="https://ta.wikipedia.org/wiki/உருது_மொழி">உருது</ref>  மற்றும் வட்டார மொழிகளும் இம்மாவட்டத்தில் பேசப்படுகிறது.</p>
இதனையும் காண்க
<list type="unordered"><item><ref target="https://ta.wikipedia.org/wiki/மத்தியப்_பிரதேச_மாவட்டப்_பட்டியல்">மத்தியப் பிரதேச மாவட்டப் பட்டியல்</ref></item></list>


வெளி இணைப்புகள்
<list type="unordered"><item><ref target="http://ujjain.nic.in">உஜ்ஜைன் மாவட்ட இணையதளம்</ref> <ref target="https://web.archive.org/web/20110713004250/http://ujjain.nic.in/">பரணிடப்பட்டது</ref> 2011-07-13 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item></list>
<p><ref target="https://ta.wikipedia.org/wiki/புவியியல்_ஆள்கூற்று_முறை">ஆள்கூறுகள்</ref>: <ref target="//tools.wmflabs.org/geohack/geohack.php?pagename=%E0%AE%AE%E0%AF%81%E0%AE%A4%E0%AE%B1%E0%AF%8D_%E0%AE%AA%E0%AE%95%E0%AF%8D%E0%AE%95%E0%AE%AE%E0%AF%8D&amp;params=23_25_N_75_30_E_region:IN_type:adm2nd">23°25′N 75°30′E﻿ / ﻿23.417°N 75.500°E﻿ / 23.417; 75.500</ref></p>
</text></body></html>