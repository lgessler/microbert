<html><body><text id="wikipedia_ta_wikipedia_org__303776.html" ns="0" revid="2695698" sourceurl="https://ta.wikipedia.org/wiki/%E0%AE%85%E0%AE%AE%E0%AF%86%E0%AE%B0%E0%AE%BF%E0%AE%9A%E0%AE%BF%E0%AE%AF%E0%AE%AE%E0%AF%8D(III)_%E0%AE%95%E0%AF%81%E0%AE%B3%E0%AF%8B%E0%AE%B0%E0%AF%88%E0%AE%9F%E0%AF%81" title="அமெரிசியம்(III) குளோரைடு" type="wikipedia">அமெரிசியம்(III) குளோரைடு
<p><hi rend="bold">அமெரிசியம்(III) குளோரைடு</hi> <hi rend="italic">(Americium(III) chloride)</hi> என்பது AmCl3 என்ற <ref target="https://ta.wikipedia.org/wiki/மூலக்கூற்று_வாய்ப்பாடு">மூலக்கூற்று வாய்ப்பாடு</ref> கொண்ட ஒரு <ref target="https://ta.wikipedia.org/wiki/கனிம_வேதியியல்">கனிம வேதியியல்</ref> சேர்மமாகும். <ref target="https://ta.wikipedia.org/wiki/அமெரிசியம்(III)_குளோரைடு">அமெரிசியம் டிரைகுளோரைடு</ref>, <ref target="https://ta.wikipedia.org/wiki/அமெரிசியம்(III)_குளோரைடு">அமெரிசியம் முக்குளோரைடு</ref> என்ற பெயர்களாலும் இச்சேர்மம் அழைக்கப்படுகிறது. <ref target="https://ta.wikipedia.org/wiki/அமெரிசியம்">அமெரிசியம்</ref> மற்றும் <ref target="https://ta.wikipedia.org/wiki/குளோரின்">குளோரின்</ref> <ref target="https://ta.wikipedia.org/wiki/தனிமம்">தனிமங்கள்</ref> இணைந்து இளஞ்சிவப்புநிறத்தில் அறுகோணப் படிகங்களாக அமெரிசியம்(III) குளோரைடு உருவாகிறது. <ref target="https://ta.wikipedia.org/wiki/திண்மம்">திண்ம நிலையில்</ref> ஒவ்வொரு அமெரிசியம் அணுவும் மூவுச்சி முக்கோணப் பட்டகத்தில், ஒன்பது குளோரின் அணுக்களை தோராயமாக சமமான தூரத்தில் அண்மை உறவாகக் கொண்டுள்ளன<ref target="https://ta.wikipedia.org/wiki/முதற்_பக்கம்#cite_note-2">[2]</ref><ref target="https://ta.wikipedia.org/wiki/முதற்_பக்கம்#cite_note-3">[3]</ref>. </p>
<p>அமெரிசியம் முக்குளோரைடின் அறுநீரேற்று வடிவம் ஒற்றைச்சாய்வு படிகவமைப்பைக் கொண்டுள்ளது. இவ்வமைப்பில், ஏ=970.2 <ref target="https://ta.wikipedia.org/wiki/பைக்கோ_மீட்டர்">பை.மீ</ref>, பி= 656.7 <ref target="https://ta.wikipedia.org/wiki/பைக்கோ_மீட்டர்">பை.மீ</ref> , சி= 800.9 <ref target="https://ta.wikipedia.org/wiki/பைக்கோ_மீட்டர்">பை.மீ</ref>,  β = 93°.37’  மற்றும் இடக்குழு: P2/n.என்ற அமைப்பு காணப்படுகிறது<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
வினைகள்
<p><ref target="https://ta.wikipedia.org/wiki/இலந்தனைடு">இலந்தனைடு</ref> கலவைகளை தனித்தனியாகப் பிரிக்க அமெரிசியம்(III) குளோரைடு மின் தூய்மையாக்கல் முறை ஆராயப்பட்டு வருகிறது. அமெரிசியம்(III) குளோரைடு உருவாக்கத்தில், நிலையான கிப்சின் ஆற்றலானது, எஞ்சியிருக்கும் இலந்தனைடு குளோரைடுகளின் ஆற்றல் உருவாக்கத்திலிருந்து வேறுபட்டதாகும்<ref target="https://ta.wikipedia.org/wiki/முதற்_பக்கம்#cite_note-pyro-5">[5]</ref>
இவ்வேறுபாட்டைப் பயன்படுத்தி பதனிடப்படாத கலவையுடன் <ref target="https://ta.wikipedia.org/wiki/சோடியம்_குளோரைடு">சோடியம் குளோரைடு</ref> போன்ற உப்புகளைச் சேர்த்து உருக்குவதன் மூலம் <ref target="https://ta.wikipedia.org/wiki/புளுட்டோனியம்">புளூட்டோனியத்திலிருந்து</ref> அமெரிசியத்தை பிரித்தெடுக்க முடியும்<ref target="https://ta.wikipedia.org/wiki/முதற்_பக்கம்#cite_note-nuke-6">[6]</ref></p>
</text></body></html>