<html><body><text id="wikipedia_ta_wikipedia_org__76656.html" ns="0" revid="3363495" sourceurl="https://ta.wikipedia.org/wiki/%E0%AE%86%E0%AE%A8%E0%AF%8D%E0%AE%A4%E0%AE%BF%E0%AE%B0%E0%AE%BF%E0%AE%95%E0%AF%8D%E0%AE%9A%E0%AF%81_%E0%AE%95%E0%AE%B4%E0%AE%95%E0%AE%AE%E0%AF%8D" title="ஆந்திரிக்சு கழகம்" type="wikipedia">ஆந்திரிக்சு கழகம்
<p><hi rend="bold">ஆந்திரிக்சு கழகம்</hi> (<hi rend="italic">Antrix Corporation</hi>) <ref target="https://ta.wikipedia.org/wiki/இந்திய_விண்வெளித்_துறை">இந்திய விண்வெளித் துறையின்</ref> <ref target="https://ta.wikipedia.org/wiki/வணிகம்">வணிகப்</ref> பிரிவாகும். இது <ref target="https://ta.wikipedia.org/wiki/1992">1992</ref>- ஆம் ஆண்டு தொடங்கப்பட்டது. இந்திய விண்வெளிதுறையின் சேவைகளை சந்தைப் படுத்துவது இக்கழகத்தின் பணியாகும்.<ref target="https://ta.wikipedia.org/wiki/முதற்_பக்கம்#cite_note-2">[2]</ref>. விண்வெளித் துறையின் தலைவரே இதன் தலைவர் ஆவார்.</p>
<p>இந்திய அரசின் <ref target="https://ta.wikipedia.org/wiki/பொதுத்துறை_நிறுவனங்கள்,_இந்தியா">பொதுத்துறை நிறுவனங்களில்</ref> ஒன்றான இந்நிறுவனம்,  <ref target="https://ta.wikipedia.org/wiki/பொதுத்துறை_நவரத்தின_நிறுவனங்கள்">சிறு நவரத்தின</ref> மதிப்பைப் பெற்றதாகும்.</p>
விருதுகள்
<list type="unordered"><item><ref target="https://ta.wikipedia.org/wiki/ஸ்டாக்ஹோம்">இசுடாக்கோம்</ref>, <ref target="https://ta.wikipedia.org/wiki/சுவீடன்">சுவீடனில்</ref> அமைந்துள்ள பூகோள மன்றம் என்ற அமைப்பினால் வழங்கப்படும் பூகோள ஓம்புதல் ஆராய்ச்சி விருது 2010-ஐ ஆந்திரிக்சு கழகம் பெற்றது.<ref target="https://ta.wikipedia.org/wiki/முதற்_பக்கம்#cite_note-3">[3]</ref></item>
<item>பாசுக்கரா குழுமம் மற்றும் சிஎன்பிசி ஆவாசு என்ற நிறுவனங்கள் பல்வேறு துறைகளில் சிறந்து விளங்கும் நிறுவனங்களுக்கு அளிக்கும் இந்தியாவின் பெருமை என்ற விருதினை வானில் இருந்து படம் எடுத்து இந்தியாவிற்கு சேவை புரிந்ததற்காக 9 ஆகத்து, 2009 அன்று <ref target="https://ta.wikipedia.org/wiki/ப._சிதம்பரம்">ப. சிதம்பரத்தால்</ref> வழங்கப்பட்டது.</item>
<item>2008ம் ஆண்டு இதற்கு மினிரத்னா தகுதி உயர்வு இந்திய அரசாங்கத்தால் வழங்கப்பட்டது</item></list>
சர்ச்சைகள்
<p>28, சனவரி,2005ம் ஆண்டு இந்திய விண்வெளித்துறை மற்றும் இந்திய நாட்டின் பாதுகாப்பு பயன்பாட்டிற்கு ஒதுக்கப்பட்ட 150 மெகாகெட்சு அலைக்கற்றைகளின் ஒரு பகுதியை 70 மெகா கெட்சு அளவிற்கு தனியார் நிறுவனமான தேவாசு மல்டிமீடியா , பெங்களூரு என்ற நிறுவனத்தின் பயன்பாட்டிற்கு ஒதுக்கீடு செய்ததில் அரசுக்கு 2,00,000ம் கோடி ரூபாய் இழப்பு ஏற்பட்டதாக சர்ச்சை ஏற்பட்டுள்ளது.[2][3]. இந்த ஒப்பந்தம் இந்திய பிரதமருக்கோ, அல்லது மத்திய அமைச்சரவைக்குழுவிற்கோ தெரியாமல் நிறைவேற்றப்பட்டுள்ளது. இந்த அலைக்கற்றைகளை ஒதுக்கும் ஒப்பந்தங்கள் மற்றும் உரையாடல்கள் நிகழும் போது திரு <ref target="https://ta.wikipedia.org/wiki/ஜி._மாதவன்_நாயர்">மாதவன் நாயர்</ref> இந்திய வின்வெளித்துறையின் தலைவர், ஆந்திரிக்சு தலைவர், வின்வெளித்துனை குழமம் மற்றும் தலைமை செயலர், வினவெளித்துறை ஆகிய பதவிகளை வகித்தார். தற்போது இந்த ஒப்பந்தத்தை பாதுகாப்புக்கான மத்திய அமைச்சரவைக் குழு ரத்து செய்ய முடிவு செய்துள்ளது.<ref target="https://ta.wikipedia.org/wiki/முதற்_பக்கம்#cite_note-4">[4]</ref> சனவரி 25, 2012 அன்று எந்த அரசுத்துறை பணிகளிலும் பொறுப்பேற்க மாதவன் நாயர் உட்பட நான்கு அறிவியலாளர்களுக்கு தடை விதிக்கப்பட்டு நடவடிக்கை எடுக்கப்பட்டது.<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
ஒப்பந்தம்
<p>இந்நிறுவனத்துடன் <ref target="https://ta.wikipedia.org/wiki/ஐக்கிய_இராச்சியம்">ஐக்கிய இராச்சியம்</ref> மற்றும் <ref target="https://ta.wikipedia.org/wiki/சிங்கப்பூர்">சிங்கப்பூர்</ref> ஆகிய நாடுகள் தங்களுடைய செயற்கைக் கோள்களை ஏவித்தருமாறு வணிக ஒப்பந்தங்களைச் செய்துள்ளன.<ref target="https://ta.wikipedia.org/wiki/முதற்_பக்கம்#cite_note-6">[6]</ref> இந்நிறுவனத்துடன் <ref target="https://ta.wikipedia.org/wiki/கனடா">கனடா</ref> தனது M3M (Maritime Monitoring and Messaging Micro - Satellite) எனும் செயற்கைக்கோளை ஏவுவதற்கு ஒப்பந்தம் செய்யவுள்ளது.<ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
இதனையும் காண்க
<list type="unordered"><item><ref target="https://ta.wikipedia.org/wiki/பொதுத்துறை_நிறுவனங்கள்,_இந்தியா">பொதுத்துறை நிறுவனம்</ref></item>
<item><ref target="https://ta.wikipedia.org/wiki/பொதுத்துறை_நவரத்தின_நிறுவனங்கள்">பொதுத்துறை நவரத்தின நிறுவனங்கள்</ref></item>
<item><ref target="https://ta.wikipedia.org/wiki/இந்திய_ஒன்றிய_அரசின்_பொதுத்துறை_நிறுவனங்கள்_பட்டியல்">இந்திய  அரசின் பொதுத்துறை நிறுவனங்களின் பட்டியல்</ref></item></list>
</text></body></html>