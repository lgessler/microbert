<html><body><text id="wikipedia_ta_wikipedia_org__140860.html" ns="0" revid="3241106" sourceurl="https://ta.wikipedia.org/wiki/%E0%AE%95%E0%AF%81%E0%AE%B4%E0%AE%A8%E0%AF%8D%E0%AE%A4%E0%AF%88%E0%AE%95%E0%AE%B3%E0%AF%8D_%E0%AE%95%E0%AE%B2%E0%AF%88%E0%AE%95%E0%AF%8D%E0%AE%95%E0%AE%B3%E0%AE%9E%E0%AF%8D%E0%AE%9A%E0%AE%BF%E0%AE%AF%E0%AE%AE%E0%AF%8D" title="குழந்தைகள் கலைக்களஞ்சியம்" type="wikipedia">குழந்தைகள் கலைக்களஞ்சியம்<figure></figure>
<p><hi rend="bold">குழந்தைகள் கலைக்களஞ்சியம்</hi> என்பது தமிழில் சிறுவர்களுக்கென வெளிவந்த ஒரு கலைக்களஞ்சியம் ஆகும். <ref target="https://ta.wikipedia.org/wiki/தமிழ்_வளர்ச்சிக்_கழகம்">தமிழ் வளர்ச்சிக் கழகத்தால்</ref> வெளியிடப்பட்ட இக்கலைக்களஞ்சியம் பத்துத் தொகுதிகளைக் கொண்டதாக அமைந்துள்ளது. ஒவ்வொரு தொகுதியும் ஏறத்தாழ 100 பக்கங்களைக் கொண்டுள்ளது.</p>
பதிப்புக்கள்
<p>குழந்தைகள் கலைக்களஞ்சியத்தின் மாதிரி ஒன்று 1965 இல் தமிழ் வளர்ச்சிக் கழகத்தால் வெளியிடப்பட்டது. முதற்பதிப்புப் பணிகள் 1968 இல் தொடங்கி 1976 இல் நிறைவுபெற்றன. முதற்பதிப்பின் பதிப்பாசிரியராக <ref target="https://ta.wikipedia.org/wiki/ம._ப._பெரியசாமித்தூரன்">ம. ப. பெரியசாமித்தூரன்</ref> செயற்பட்டார். இந்திய மத்திய அரசும் தமிழக மாநில அரசும் குழந்தைகள் கலைக்களஞ்சியப்பணிக்கு உதவிகள் வழங்கின.</p>
<p>குழந்தைகள் கலைக்களஞ்சியத்தின் இரண்டாவது பதிப்புப் பணிகள் 1981 இல் தொடங்கப்பட்டு 1988 இல் நிறைவுசெய்யப்பட்டன.</p>
<p>திருத்திய பதிப்பின் இரண்டாம் பதிப்பு 10,000 படிகளும் மூன்றாம் பதிப்பு 2000 படிகளும் தமிழக அரசின் தமிழ் வளர்ச்சித் துறை மூலம் வெளியிடப்பட்டன. நான்காம் பதிப்பு <ref target="https://ta.wikipedia.org/wiki/உலகத்_தமிழாராய்ச்சி_நிறுவனம்">உலகத் தமிழாராய்ச்சி நிறுவனத்தினால்</ref> வெளியிடப்பட்டது.</p>
<p>திருத்திய பதிப்பின் இரண்டாம், மூன்றாம், நான்காம் பதிப்புக்கள் எனக் குறிப்பிடப்படுபவை மறுபதிப்புக்களே ஆகும். அவ்வகையில் 1988 இற்குப் பின்னர் குழந்தைகள் கலைக்களஞ்சியம் இற்றைப்படுத்தப்படவில்லை. இப்போது இக்கலைக்களஞ்சியம் இணையத்திலும் கிடைக்கின்றது.</p>
வெளி இணைப்புக்கள்
<list type="unordered"><item><ref target="http://www.tamilvu.org/library/kulandaikal/lku00/html/lku00hom.htm">இணையத்தில் குழந்தைகள் கலைக்களஞ்சியம்</ref></item>
<item><ref target="http://tamilvk.com/KuzhanthaigalKalaikkalanchiyam.asp">குழந்தைகள் கலைக்களஞ்சியம் பற்றிய தமிழ் வளர்ச்சிக் கழகக் கட்டுரை</ref> <ref target="https://web.archive.org/web/20120228235404/http://tamilvk.com/KuzhanthaigalKalaikkalanchiyam.asp">பரணிடப்பட்டது</ref> 2012-02-28 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item></list>
</text></body></html>