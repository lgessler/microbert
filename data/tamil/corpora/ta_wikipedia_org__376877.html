<html><body><text id="wikipedia_ta_wikipedia_org__376877.html" ns="0" revid="3152607" sourceurl="https://ta.wikipedia.org/wiki/%E0%AE%AA%E0%AF%82%E0%AE%B5%E0%AE%BE%E0%AE%9F%E0%AF%88%E0%AE%95%E0%AF%8D%E0%AE%95%E0%AE%BE%E0%AE%B0%E0%AE%BF_%E0%AE%B5%E0%AE%B4%E0%AE%BF%E0%AE%AA%E0%AE%BE%E0%AE%9F%E0%AF%81" title="பூவாடைக்காரி வழிபாடு" type="wikipedia">பூவாடைக்காரி வழிபாடு
<p><hi rend="bold">பூவாடைக்காரி அம்மன் வழிபாடு</hi>, பூ என்பதற்கு பூப்பு என்பது பொருள். <ref target="https://ta.wikipedia.org/wiki/பூப்பு">பூப்பு</ref> என்பதற்கு பூப்படைதல், <ref target="https://ta.wikipedia.org/wiki/மாதவிடாய்">மாதவிடாய்</ref> என்பது பொருள். ஒவ்வொரு வீட்டிலும் பருவம் எய்திய ஆண், பெண்கள் கன்னிகழிவதற்குமுன் இறந்துவிட்டால் அவர்களை வழிபடுவது பூவாடைக்காரி வழிபாடு ஆகும்.</p>
அமைவிடம்
<p><ref target="https://ta.wikipedia.org/wiki/விழுப்புரம்_மாவட்டம்">விழுப்புரம் மாவட்டம்</ref>, <ref target="https://ta.wikipedia.org/wiki/செஞ்சி">செஞ்சி</ref> வட்டத்தில் அனைத்து ஊர்களிலும் பூவாடைக்காரி வழிபாடு உள்ளது.</p>
சிலையமைப்பு
<p>இதற்கு உருவச்சிலை இல்லை. இறந்த ஆண் முன்னோருக்கு வெள்ளைத் துண்டும், பெண் முன்னோருக்கு சிவப்புத் துண்டு (அ) புடவையும் வைத்து வழிபடுவர், அவ்வாடைகளே முன்னோர்களாகக் கருதப்படுகிறது. மேலும் கரகம் சோடித்து அக்கரகத்தையே முன்னோர்களாகக் கருதுகின்றனர்.</p>
கோயில் அமைப்பு
<p>ஊரில் அவரவர் வீட்டிலுள்ள பூசை அரையே முன்னோர்களை வழிபடும் கோயிலாக அமைகிறது.</p>
வழிபாடு
<p>குளக்கரையில் (அ) கிணற்றங்கரையில் கரகம் சோடித்து அதை முன்னோராகக் கருதி அவர்களை அழைத்துவந்து பூசை அரையில் வைத்து வழிபடுவர். ஒவ்வொரு ஆண்டும் <ref target="https://ta.wikipedia.org/wiki/தைப்பொங்கல்">தைப்பொங்கல்</ref> நாளில் இவ்வழிபாடு நடைபெறும். </p>
வழிபடுவோர்
<p><ref target="https://ta.wikipedia.org/wiki/வன்னியர்">வன்னியர்</ref>, <ref target="https://ta.wikipedia.org/wiki/பறையர்">பறையர்</ref>, <ref target="https://ta.wikipedia.org/wiki/ரெட்டியார்">ரெட்டியார்</ref>, <ref target="https://ta.wikipedia.org/wiki/சைவ_வெள்ளாளர்">சைவப் பிள்ளை</ref> மற்றும் <ref target="https://ta.wikipedia.org/wiki/செட்டியார்">செட்டியார்</ref> போன்ற குலத்தினர் இவ்வழிபாட்டை மேற்கொள்கின்றனர்.,</p>
உசாத்துணைகள்
<list type="unordered"><item>பெண்ணிய நோக்கில் செஞ்சி நாட்டுப்புற அம்மன் தெய்வங்கள், ஜோதிராஜன் பதிப்பகம், ஓசூர், 2008.</item>
<item>துளசி. இராமசாமி, நெல்லை மாவட்ட நாட்டுப்புறத்தெய்வங்கள், உலகத்தமிழாராய்ச்சி நிறுவனம், சென்னை,1985</item></list>
</text></body></html>