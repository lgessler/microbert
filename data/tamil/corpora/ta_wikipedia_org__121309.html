<html><body><text id="wikipedia_ta_wikipedia_org__121309.html" ns="0" revid="2744971" sourceurl="https://ta.wikipedia.org/wiki/%E0%AE%B5%E0%AE%9F%E0%AE%BF%E0%AE%B5%E0%AF%8A%E0%AE%AA%E0%AF%8D%E0%AE%AA%E0%AF%81%E0%AE%AE%E0%AF%88_(%E0%AE%B5%E0%AE%9F%E0%AE%BF%E0%AE%B5%E0%AE%B5%E0%AE%BF%E0%AE%AF%E0%AE%B2%E0%AF%8D)" title="வடிவொப்புமை (வடிவவியல்)" type="wikipedia">வடிவொப்புமை (வடிவவியல்)
<p>இரு <ref target="https://ta.wikipedia.org/wiki/வடிவவியல்">வடிவவியல்</ref> உருவங்களின் வடிவங்கள் ஒரே மாதிரியாக அமைந்திருந்தால் அவை <hi rend="bold">வடிவொத்தவை</hi>(<hi rend="italic">similar</hi>) என அழைக்கப்படுகின்றன. மேலும் துல்லியமாகக் கூறுவதென்றால், இரு வடிவங்கள் வடிவொத்தவையெனில், அவற்றுள் ஏதாவதொரு வடிவத்தை, குறிப்பிட்ட அளவுதிட்டத்தின்கீழ் சுருக்குவதாலோ அல்லது பெருக்குவதாலோ அதை மற்றொரு வடிவத்திற்கு <ref target="https://ta.wikipedia.org/wiki/சர்வசமம்">சர்வசமமானதாக</ref> மாற்றி அமைக்க முடியும். அதாவது ஒன்றை மற்றொன்றோடு முழுவதுமாகப் பொருந்த வைக்க முடியும்.</p>
<p>வடிவொத்த இரு பலகோணங்களின் ஒத்த பக்க அளவுகள் விகிதசமமாகவும், ஒத்த <ref target="https://ta.wikipedia.org/wiki/கோணம்">கோண அளவுகள்</ref> சமமாகவும் இருக்கும். வடிவொத்த வடிவங்களில், ஒன்றிலிருந்து மற்றொன்றை, அனைத்துத் திசைகளிலும் ஒரேயளவில் சீராக நீட்டிப்பதாலோ, <ref target="https://ta.wikipedia.org/wiki/சுழற்சி">சுழற்சியாலோ</ref> அல்லது <ref target="https://ta.wikipedia.org/wiki/பிரதிபலிப்பு">பிரதிபலிப்பு</ref> மூலமாகவோ பெற இயலும். (அ-து) இரண்டும் ஒரே வடிவில் இருக்கும் அல்லது ஒன்று மற்றொன்றின் கண்ணாடிப் பிரதிபிம்ப வடிவில் இருக்கும். எடுத்துக்காட்டாக, அனைத்து வட்டங்களும் வடிவொத்தவை; அனைத்து <ref target="https://ta.wikipedia.org/wiki/சதுரம்">சதுரங்களும்</ref> வடிவொத்தவை; அனைத்து <ref target="https://ta.wikipedia.org/wiki/முக்கோணம்#முக்கோண_வகைகள்">சமபக்க முக்கோணங்களும்</ref> வடிவொத்தவை. ஆனால், அனைத்து <ref target="https://ta.wikipedia.org/wiki/நீள்வட்டம்">நீள்வட்டங்களும்</ref> வடிவொத்தவை அல்ல; அனைத்து <ref target="https://ta.wikipedia.org/wiki/அதிபரவளைவு">அதிபரவளையங்களும்</ref> வடிவொத்தவை அல்ல. ஒரு முக்கோணத்தின் இரு கோணங்கள் மற்றொரு முக்கோணத்தின் இரு கோணங்களுக்குச் சமமாக இருந்தால் அவ்விரு முக்கோணங்களும் வடிவொத்தவையாக அமையும்.</p>
<p>இக்<ref target="https://ta.wikipedia.org/wiki/கட்டுரை">கட்டுரையில்</ref> அளவுதிட்டக் காரணியை 1 எனக்கொண்டு, சர்வசம வடிவங்களும் வடிவொத்தவையாக எடுத்துக் கொள்ளப்படுகின்றன. ஆனால் சில <ref target="https://ta.wikipedia.org/wiki/பள்ளிக்கூடம்">பள்ளிப்பாடப்</ref> <ref target="https://ta.wikipedia.org/wiki/புத்தகம்">புத்தகங்களில்</ref> வடிவொத்த வடிவங்களின் பக்க அளவுகள் சமமாக இருக்காது என்ற கருத்தை வலியுறுத்த சர்வசமமான வடிவங்களை வடிவொத்த வடிவங்களாகக் கருதுவதில்லை.</p>
வடிவொத்த முக்கோணங்கள்
<p>முக்கோணங்களின் வடிவொப்புமையைப் புரிந்து கொள்ள, இரண்டு வேறுபட்ட கருத்துருக்களைப் பற்றி அறிதல் வேண்டும். ஒன்று வடிவம், மற்றது அளவுதிட்டக் காரணி.</p>
<p>குறிப்பாக, வடிவொத்த முக்கோணங்கள் ஒரே மாதிரியான வடிவங்கள் கொண்டவை; அளவுதிட்டம் நீங்கலாக அவற்றைப் பார்த்தால் அவை முற்றும் ஒத்தவையாக இருக்கும். முக்கோணத்தின் வடிவமைப்பு அதன் கோணங்களால் தீர்மானிக்கப்படுகிறது.  எனவே இரு முக்கோணங்கள் வடிவொத்தவை என்றால் அவற்றின் கோணங்களுக்கிடையே கோண அளவுகளை சமமாக்கும் ஒரு தொடர்புள்ளது..</p>
<p>பின்வரும் இரு நிபந்தனைகளுள் ஏதாவது ஒன்று பூர்த்தி செய்யப்பட்டால், 



△
A
B
C


{\displaystyle \triangle ABC}

 மற்றும் 



△
D
E
F


{\displaystyle \triangle DEF}

 ஆகிய இரு முக்கோணங்களும் வடிவொத்தவையாகும்:</p>
<list type="unordered"><item>ஒத்த பக்கங்களின் <ref target="https://ta.wikipedia.org/wiki/நீளம்">நீளங்களின்</ref> விகிதங்கள் சமம்:</item></list>







A
B


D
E



=



B
C


E
F



=



A
C


D
F





{\displaystyle {AB \over DE}={BC \over EF}={AC \over DF}}

.
இது ஒரு முக்கோணம் மற்றதன் உருப்பெருக்கம் என்பதற்குச் சமமாகும்.
<list type="unordered"><item>



∠
B
A
C


{\displaystyle \angle BAC}

 <hi rend="bold">=</hi> 



∠
E
D
F


{\displaystyle \angle EDF}

</item></list>




∠
A
B
C


{\displaystyle \angle ABC}

 <hi rend="bold">=</hi> 



∠
D
E
F


{\displaystyle \angle DEF}






∠
A
C
B


{\displaystyle \angle ACB}

 <hi rend="bold"> =</hi> 



∠
D
F
E


{\displaystyle \angle DFE}

  (இதிலிருந்து முக்கோணங்களின் மூன்றாவது கோணங்களும் சமமாக இருக்குமென அறிந்து கொள்ளலாம்.)
<p>முக்கோணங்கள் 



△
A
B
C


{\displaystyle \triangle ABC}

 மற்றும்  



△
D
E
F


{\displaystyle \triangle DEF}

 இரண்டும் வடிவொத்தவை என்பதை:</p>




△
A
B
C
∼
△
D
E
F



{\displaystyle \triangle ABC\sim \triangle DEF\,}

 என எழுதலாம்.
<p>மூன்று நிலைக்கோடுகள்:  lll இந்தக் குறியீட்டையும் முக்கோண வடிவொப்புமைக்குப் பயன்படுத்தலாம்.</p>




△
A
B
C


{\displaystyle \triangle ABC}

   lll   



△
D
E
F


{\displaystyle \triangle DEF}


கோண/பக்க வடிவொப்புமைகள்
<p>இரு முக்கோணங்கள் வடிவொத்தவை என்பதை நிறுவுவதற்குப் பின்வரும் மூன்று கட்டளை விதிகளில் ஏதாவது ஒன்று போதுமானது.</p>
<list type="unordered"><item><hi rend="italic"><hi rend="bold">AA</hi></hi> -  இரு முக்கோணங்களின் இரண்டு சோடி ஒத்த கோணங்கள் சமமெனில் அம்முக்கோணங்கள் வடிவொத்தவை.</item></list>
இரு சோடி ஒத்த கோணங்கள் சமம் என்றாலே, மூன்றாவது சோடி ஒத்த கோணங்களும் சமமாகத்தான் இருக்கும், என்வே சிலசமயங்களில் இவ்விதியானது,  <hi rend="italic"><hi rend="bold">AAA</hi></hi>  எனவும் குறிப்பிடப்படுகிறது.
<list type="unordered"><item><hi rend="italic"><hi rend="bold">SSS</hi></hi>  (<hi rend="italic">மூன்று பக்கங்களும் விகிதசமம்</hi>) -  ஒத்த பக்கங்களின் விகிதங்கள் (மூன்று சோடிகளுக்கும்) சமம்.</item>
<item><hi rend="italic"><hi rend="bold">SAS</hi></hi> (<hi rend="italic">இரு பக்கவிகிதம், இடைப்பட்ட கோணம்</hi>) - ஒரு முக்கோணத்தின் இரு பக்கங்கள் மற்றொரு முக்கோணத்தின் ஒத்த இரு பக்கங்களுக்கு விகிதசமமாகவும் இரு முக்கோணங்களிலும் அப்பக்கங்களுக்கு இடைப்பட்ட கோணங்கள் சமமாகவும் இருந்தால் அவ்விரு முக்கோணங்களும் வடிவொத்தவை.</item></list>
பிற வடிவொத்த பலகோணங்கள்
<p>வடிவொப்புமை என்ற கருத்து மூன்றுக்கும் அதிகமான பக்கங்களையுடைய பலகோணங்களுக்கும் நீட்டிக்கப்பட்டுள்ளது.</p>
<p>இரு பலகோணங்கள் வடிவொத்தவை எனில்: </p>
<list type="unordered"><item>ஒரே வரிசைப்படி எடுத்துக் கொள்ளப்படும் அவற்றின் பக்கங்கள் விகிதசமமானவை;</item>
<item>ஒரே வரிசைப்படி எடுத்துக் கொள்ளப்படும் அவற்றின் கோணங்களின் அளவுகள் சமமாக இருக்கும்.</item></list>
<p>எனினும் முக்கோணத்தைத் தவிர:</p>
<list type="unordered"><item>பிற பலகோணங்களின் வடிவொப்புமையை நிறுவ பக்க நீளங்களின் விகிதசமம் மட்டும் போதுமானதல்ல. அவ்வாறு போதுமானதாக இருந்தால் எல்லா சாய்சதுரங்களும் வடிவொத்தவையாகிவிடும்.</item>
<item>ஒரே வரிசையில் எடுத்துக் கொள்ளப்பட்ட கோணங்கள் சமமாக இருத்தலும் இரு பலகோணங்கள் வடிவொத்தவை என்பதை நிறுவ போதுமானதல்ல. அவ்வாறு போதுமென்றால் அனைத்து செவ்வகங்களும் வடிவொத்ததாகிவிடும்.</item></list>
வடிவொத்த வளைவரைகள்
<p>பலவகை வளவரைகளில் அவ்வகையைச் சார்ந்த அனைத்தும் வடிவொத்தவையாக அமையும்.</p>
<p>அத்தகைய வளைவரைகள்:</p>
<list type="unordered"><item><ref target="https://ta.wikipedia.org/wiki/வட்டம்">வட்டங்கள்</ref></item>
<item><ref target="https://ta.wikipedia.org/wiki/பரவளைவு">பரவளையங்கள்</ref></item>
<item>சம மையதொலைத்தகவுடைய(eccentricity) அதிபரவளையங்கள்</item>
<item>சம மையதொலைத்தகவுடைய நீள்வட்டங்கள்</item>
<item><ref target="https://ta.wikipedia.org/wiki/சங்கிலியம்">சங்கிலியங்கள்</ref>(Catenaries)</item>
<item>வெவ்வேறு அடிமானங்களுக்கான <ref target="https://ta.wikipedia.org/wiki/மடக்கை">மடக்கைச்</ref> <ref target="https://ta.wikipedia.org/wiki/சார்பு">சார்பின்</ref> வரைபடங்கள்</item>
<item><ref target="https://ta.wikipedia.org/wiki/மடக்கைச்_சுருள்">மடக்கைச் சுருள்கள்</ref></item></list>
வெளி இணப்புகள்
<list type="unordered"><item><ref target="http://www.mathopenref.com/similartriangles.html">Animated demonstration of similar triangles</ref></item></list>
</text></body></html>