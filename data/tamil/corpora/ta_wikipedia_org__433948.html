<html><body><text id="wikipedia_ta_wikipedia_org__433948.html" ns="0" revid="3243312" sourceurl="https://ta.wikipedia.org/wiki/%E0%AE%9A%E0%AE%B2%E0%AE%9A%E0%AE%99%E0%AF%8D%E0%AE%B5%E0%AE%BF_%E0%AE%88%E0%AE%9A%E0%AF%81%E0%AE%B5%E0%AE%B0%E0%AE%A9%E0%AF%8D_%E0%AE%95%E0%AF%8B%E0%AE%AF%E0%AE%BF%E0%AE%B2%E0%AF%8D" title="சலசங்வி ஈசுவரன் கோயில்" type="wikipedia">சலசங்வி ஈசுவரன் கோயில்
<p><hi rend="bold">சலசங்வி ஈசுவரன் கோயில்</hi> <ref target="https://ta.wikipedia.org/wiki/முதற்_பக்கம்#cite_note-ka-1">[1]</ref> அல்லது <hi rend="bold">கமலீசுவரன்கோயில்</hi> அல்லது <hi rend="bold">கல்லேசுவரன்கோயில்</hi>  என்பது இந்தியாவில் <ref target="https://ta.wikipedia.org/wiki/கருநாடகம்">கர்நாடக மாநிலத்தில்</ref> <ref target="https://ta.wikipedia.org/wiki/பீதர்_மாவட்டம்">பிதார் மாவட்டத்தில் சலசங்வி</ref> (ஜலசங்வி) என்ற கிராமத்தில்  அமைந்துள்ள சிவன் கோவிலாகும். கல்வெட்டுகளின்படி, சாளுக்கிய வம்சத்தின் புகழ்பெற்ற <ref target="https://ta.wikipedia.org/wiki/ஆறாம்_விக்கிரமாதித்தன்">ஆறாம் விக்ரமாதித்யா</ref> பேரரசரின் ஆட்சியின்போது இந்த கோவில் கட்டப்பட்டது. <ref target="https://ta.wikipedia.org/wiki/முதற்_பக்கம்#cite_note-ka-1">[1]</ref></p>
கட்டிடக்கலை
<figure><caption> சாசன சுந்தரி சாசனத்தை எழுதும் காட்சி </caption></figure>
<figure><caption> கோயிலின் வெளிப்புற சுவர்களில் சலாபஞ்சிக்கா பாணி உருவங்கள் காணப்படுகின்றன </caption></figure>
<p><ref target="https://ta.wikipedia.org/wiki/மேலைச்_சாளுக்கியர்">கல்யாணி சாளுக்கிய</ref> கட்டிடக்கலை பாணியில் இக்கோயில் அமைந்துள்ளது. இந்த கோவில் கிராம குளத்தின் அருகில் கட்டப்பட்டுள்ளது.  கோயிலின் உட்புற மற்றும் வெளிப்புற சுவரில் அழகிய  பெண் சிலைகள் செதுக்கப்பட்டுள்ளன.  கோயிலின் வெளிப்புறத்தில் காணப்படும் சிலைகள் சலாபஞ்சிக்கா அல்லது மந்தாகினி பாணி சிற்பங்கள் ஆகும்.  அவை வெவ்வேறு விதமான ஆடைகள் மற்றும் சிகையலங்காரங்கள் கொண்டு இருக்கின்றன.  சில நேரங்களில் தங்கள் கைகளில் மக்காச்சோளம், இசைக்கருவிகள் போன்ற பொருட்களை வைத்துள்ளனர்.   ஜலசங்வி கோவிலின் சிற்பங்கள் பின்வந்த <ref target="https://ta.wikipedia.org/wiki/போசளப்_பேரரசு">ஹொய்சாள</ref> <ref target="https://ta.wikipedia.org/wiki/பேளூர்,_கர்நாடகம்">பேலூர்</ref> , <ref target="https://ta.wikipedia.org/wiki/ஹளேபீடு">ஹலேபீடு</ref> மற்றும் <ref target="https://ta.wikipedia.org/wiki/சென்னகேசவர்_கோயில்,_சோமநாதபுரம்">சோமநாதபுரம்</ref> ஆகியவற்றுக்கு எடுத்துக்காட்டாக விளங்கின. <ref target="https://ta.wikipedia.org/wiki/முதற்_பக்கம்#cite_note-2">[2]</ref>  இந்த சாளுக்கிய கோயில் ஒரு நட்சத்திர வடிவ வடிவத்தில் கட்டப்பட்டுள்ளது. <ref target="https://ta.wikipedia.org/wiki/முதற்_பக்கம்#cite_note-3">[3]</ref>  விநாயகரின் சிற்பமும் கோவிலில் காணப்படுகிறது. </p>
<p>கோயிலில் முக்கிய அம்சமாக ஒரு பெண் எழுதுவது போல் ஒரு சிலையுள்ளது. <ref target="https://ta.wikipedia.org/wiki/முதற்_பக்கம்#cite_note-ka-1">[1]</ref>  நடனம் நிலையில் உள்ள உருவம்  <ref target="https://ta.wikipedia.org/wiki/ஆறாம்_விக்கிரமாதித்தன்">ஆறாம் விக்கிரமாதித்தனை</ref> பாராட்டுவது போல் எழுதுவதாக உள்ளது. <ref target="https://ta.wikipedia.org/wiki/முதற்_பக்கம்#cite_note-4">[4]</ref> <ref target="https://ta.wikipedia.org/wiki/முதற்_பக்கம்#cite_note-IE-5">[5]</ref>  கோவிலில் மூன்று அறைகள் உள்ளன.  எட்டு தூண்கள் கொண்ட ஒரு நடன அறை, <ref target="https://ta.wikipedia.org/wiki/கர்ப்பக்கிருகம்">கர்ப்பக்கிருகம்</ref> மற்றும் நந்தி அறை.  கர்ப்பக்கிருகத்தில் ஒரு லிங்கம் உள்ளது.  கர்ப்பகிரகத்தின் நுழைவாயில் <ref target="https://ta.wikipedia.org/wiki/துவாரபாலகர்">தூவாரபாலகர்</ref> மற்றும் யாளி வடிவமைப்புகளுடன் வடிவமைக்கப்பட்டுள்ளது.  கதவு மேல் பகுதியில் ஒரு கணபதி சிலை உள்ளது. <ref target="https://ta.wikipedia.org/wiki/முதற்_பக்கம்#cite_note-ab-6">[6]</ref></p>
<p>இந்த கோயில் பாழடைந்த நிலையில் இருந்தது.  2003 ஆம் ஆண்டில் அரசாங்கம் புதிய அடுக்குகள், தூண்கள் மற்றும் வேறு சிலைகளைச் சேர்த்து பராமரிப்பு பணிகளைச் செய்தது. <ref target="https://ta.wikipedia.org/wiki/முதற்_பக்கம்#cite_note-IE-5">[5]</ref>. </p>
காட்சியகம்
<list type="unordered">
<item>நரசிம்மர் சிலை</item>
<item>விநாயகர்</item>
<item> பெண் சிலைகள் </item>
<item>பெண் சிலைகள்</item>
<item>பெண் சிலைகள்</item>
<item>பெண் சிலைகள்</item>
<item>பெண் சிலைகள்</item>
</list>


வெளிப்புற ஆதாரங்கள்
<list type="unordered"><item>Karnataka State Gazetteer, Bidar District, (Ed) K.Abhishankar; Bangalore, 1977. pp. 576-577.</item></list>
</text></body></html>