<html><body><text id="wikipedia_ta_wikipedia_org__509346.html" ns="0" revid="3359095" sourceurl="https://ta.wikipedia.org/wiki/%E0%AE%A4%E0%AF%80%E0%AE%AA%E0%AE%95%E0%AF%8D_%E0%AE%A4%E0%AF%87%E0%AE%B5%E0%AE%B0%E0%AE%BE%E0%AE%A3%E0%AE%BF" title="தீபக் தேவராணி" type="wikipedia">தீபக் தேவராணி
<p><hi rend="bold">தீபக் தேவராணி</hi> (Deepak Devrani) ஐ-லீக்கில் கோகுளம் கேரள கால்பந்து அணிக்காக விளையாடும் தொழில்முறை கால்பந்து <ref target="https://ta.wikipedia.org/wiki/தடுப்பாட்ட_வீரர்_(காற்பந்துச்_சங்கம்)">தடுப்பாட்ட வீரர்</ref> ஆவார்.</p>
ஆரம்ப கால வாழ்க்கை
<p>முதலில் பந்தை உதைக்கத் தொடங்கியபோது தேவராணிக்கு சுமார் 12 வயதே ஆகியிருந்தது. தில்லியின் <ref target="https://ta.wikipedia.org/wiki/ஜவஹர்லால்_நேரு_விளையாட்டரங்கம்,_தில்லி">ஜவகர்லால் நேரு விளையாட்டு அரங்கத்தில்</ref> இவர் முதலில் கால்பந்து விளையாடத் தொடங்கினார். அங்கு இவரது முதல் பயிற்சியாளராக நிர்மல் சிங் என்பவர் இருந்தார். பின்னர் இவர் டி.டி.ஏ யமுனா நகர் அணிக்காகத் தேர்வு செய்யப்பட்டார், அங்கு இவர் பயிற்சியாளர்களான நவீன் காண்ட்வால் என்பவரிடமும், இரஞ்சித் தாபா என்பவரிடமும் பயிற்சி பெற்று விளையாடினார். 2007 இல், இவர் சண்டிகர் கால்பந்து கழகத்திற்கு மாறினார். 16 வயதுக்குட்பட்டோருக்கான போட்டிகளிலிருந்து, இவர் தேசிய அணிக்காக விளையாடி வருகிறார்.</p>
<p>ஒரு இளைஞராககிழக்கு வங்க கால்பந்து சங்கத்துடன் தனது வாழ்க்கையைத் தொடங்கினார். கிழக்கு வங்காளத்திற்கான விளையாடும் வாய்ப்பு கிட்டாததால், பைலான் ஏரோஸ் அணிக்காக விளையாடும் வாய்ப்பைப் பெற்றார்.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
போட்டிகள்
<p>கிழக்கு வங்க இளைஞர் அமைப்பில் பல ஆண்டுகளுக்குப் பிறகு, ஐ-லீக்கில் விளையாடிய மற்றும் 2018 <ref target="https://ta.wikipedia.org/wiki/2018_உலகக்கோப்பை_காற்பந்து">உலகக் கோப்பைக்கு</ref> வீரர்களைத் தயார்படுத்துவதை நோக்கமாகக் கொண்ட பைலான் எரோஸ் அணிக்காக தேவ்ரானி அனுப்பப்பட்டார். 2010-11 பருவத்தில், இவர் ஐந்து முறை மட்டுமே விளையாடினார். 2011-12 ஐ-லீக்கின் பைலானின் முதல் 20 ஆட்டங்களில் முழங்கால் காயம் ஏற்பட்டதால் தேவ்ரானி தனது வாய்ப்பைத் தவறவிட்டார். அதில் பைலான் ஒரு போட்டியில் கூட வெல்லவில்லை. இவர் மார்ச் 25, 2012 அன்று விளையாடினார்.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
<p>2012 இந்தியக் கூட்டமைப்புக் கோப்பை போட்டியின் போது மும்பைக்கு எதிராக செப்டம்பர் 21, 2012 அன்று பைலான் ஏரோஸுக்காக தேவ்ரானி தனது முதல் கோலை அடித்தார். அதில் பைலான் சமநிலையை அடைந்தது போட்டியை 2–2 என்ற கணக்கில் இருந்தது.<ref target="https://ta.wikipedia.org/wiki/முதற்_பக்கம்#cite_note-3">[3]</ref> தேவ்ராணி தனது முதல் ஐ-லீக் கோலை 2012 டிசம்பர் 1 ஆம் தேதி ஓ.என்.ஜி.சி கால்பந்து அணிக்கு எதிராக அடித்தார். இவர் 10 வது நிமிடத்தில் கோல் அடித்தபோது பைலானுக்கு 4-1 என்ற கணக்கில் பைலான் முன்னிலை வகித்தது.<ref target="https://ta.wikipedia.org/wiki/முதற்_பக்கம்#cite_note-4">[4]</ref>  எவ்வாறாயினும், திசம்பர் 30, 2012 அன்று கிழக்கு வங்காள கால்பந்து அணிக்கு எதிரான போட்டியின் 2 வது நிமிடத்தில் காயமடைந்த நிலையில் தேவ்ரானி வெளியேறினார். <ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
கோவா அணியில்
<p>2013 சூலை 18 அன்று, தேவ்ராணி கால்பந்தாட்ட வீரர் இரவி குமாருடன் ஸ்போர்ட்டிங் கோவா அணிக்காக ஒப்பந்தம் செய்திருப்பது உறுதி செய்யப்பட்டது.<ref target="https://ta.wikipedia.org/wiki/முதற்_பக்கம்#cite_note-6">[6]</ref> இரவி குமார் 2013 அக்டோபர் 24 அன்று ஐ-லீக்கில் ஸ்போர்ட்டிங் கோவாவுக்காக அறிமுகமானார். அதில் அவர் முழு ஆட்டத்திலும் விளையாடி 30 வது நிமிடத்தில் ஒரு கோல் அடித்திருந்தார். அணி 3-0 என்ற கோல் கணக்கில் வென்றது. <ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
</text></body></html>