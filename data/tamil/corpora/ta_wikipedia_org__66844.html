<html><body><text id="wikipedia_ta_wikipedia_org__66844.html" ns="0" revid="1354052" sourceurl="https://ta.wikipedia.org/wiki/%E0%AE%AE%E0%AF%82%E0%AE%B2%E0%AE%95%E0%AF%8D%E0%AE%95%E0%AF%82%E0%AE%B1%E0%AF%8D%E0%AE%B1%E0%AF%81_%E0%AE%AE%E0%AE%B0%E0%AE%AA%E0%AE%BF%E0%AE%AF%E0%AE%B2%E0%AF%8D" title="மூலக்கூற்று மரபியல்" type="wikipedia">மூலக்கூற்று மரபியல்<p><hi rend="bold">மூலக்கூற்று மரபியல்</hi> என்பது <ref target="https://ta.wikipedia.org/wiki/மரபணு">மரபணுக்களின்</ref> அமைப்பையும், செயற்பாடுகளையும் <ref target="https://ta.wikipedia.org/wiki/மூலக்கூறு">மூலக்கூற்று</ref> மட்டத்தில் ஆய்வு செய்யும் <ref target="https://ta.wikipedia.org/wiki/உயிரியல்">உயிரியலின்</ref> ஒரு துறை ஆகும். இத்துறை மரபணுக்கள் எவ்வாறு ஒரு தலைமுறையில் இருந்து இன்னொரு தலைமுறைக்குக் கடத்தப்படுகிறது என ஆய்வு செய்கிறது. இத்துறை ஆய்வுகளுக்கு, <ref target="https://ta.wikipedia.org/wiki/மரபியல்">மரபியலையும்</ref>, <ref target="https://ta.wikipedia.org/wiki/மூலக்கூற்று_உயிரியல்">மூலக்கூற்று உயிரியலையும்</ref> பயன்படுத்துகின்றது. மூலக்கூற்று மரபியலில் உள்ள முக்கிய பகுதிகளில் ஒன்று மூலக்கூறுகளை மரபுவழிக் கோலங்களைத் தீர்மானிப்பதற்குப் பயன்படுத்துவது ஆகும். அத்துடன் இது உயிரினங்களைச் சரியான அறிவியல் வகைப்பாடு செய்வதற்கும் பயன்படுகிறது. இது <ref target="https://ta.wikipedia.org/wiki/மூலக்கூற்றுத்_தொகுதியியல்">மூலக்கூற்றுத் தொகுதியியல்</ref> எனப்படுகின்றது. </p>
<p>மரபுவழிக் கோலங்களைத் தீர்மானிக்க உதவுவது மட்டுமன்றி, மூலக்கூற்று மரபியல், சிலவகை நோய்களை உண்டாக்கக்கூடிய மரபுசார் திடீர்மாற்றங்களைப் புரிந்து கொள்வதற்கும் உதவியாக உள்ளது. </p>
முன்னோக்கு மரபியல்
<p>மூலக்கூற்று மரபியலாளர்களுக்கு உதவக்கூடிய முதல் கருவிகளுள் ஒன்று முன்னோக்கு <ref target="https://ta.wikipedia.org/wiki/மரபியல்_சலிப்பு">மரபியல் சலிப்பு</ref> ஆகும். இந்த நுட்ப முறையின் நோக்கம், ஒரு குறித்த வகையான இயல்புகளை உருவாக்கும் திடீர் மாற்றங்களை அடையாளம் காண்பது ஆகும்.</p>
</text></body></html>