<html><body><text id="wikipedia_ta_wikipedia_org__551743.html" ns="0" revid="3451748" sourceurl="https://ta.wikipedia.org/wiki/%E0%AE%87%E0%AE%B0%E0%AE%B5%E0%AE%BF%E0%AE%A9%E0%AF%8D_%E0%AE%A8%E0%AE%BF%E0%AE%B4%E0%AE%B2%E0%AF%8D" title="இரவின் நிழல்" type="wikipedia">இரவின் நிழல்<p><hi rend="italic"><hi rend="bold">இரவின் நிழல்</hi></hi> என்பது வரவிருக்கும் <ref target="https://ta.wikipedia.org/wiki/இந்தியா">இந்திய</ref> <ref target="https://ta.wikipedia.org/wiki/தமிழ்">தமிழ்</ref> மொழி <ref target="https://ta.wikipedia.org/wiki/சுயாதீனத்_திரைப்படம்">சுயாதீனப்</ref> <ref target="https://ta.wikipedia.org/wiki/பரபரப்பூட்டும்_திரைப்படம்">பரபரப்பூட்டும்</ref> <ref target="https://ta.wikipedia.org/wiki/அதிரடித்_திரைப்படம்">அதிரடித்</ref> திரைப்படம் ஆகும். இதில் அகிரா ப்ரொடக்க்ஷன்ஸ் மற்றும் பயோஸ்க்கோப் ஃபிள்ம் ஃப்ரேமர்ஸ் ஆகியப் பதாகையின் கீழே <ref target="https://ta.wikipedia.org/wiki/இராதாகிருஷ்ணன்_பார்த்திபன்">இரா. பார்த்திபன்</ref> தயாரித்து, எழுதி, துணைத்தொகுப்பாளராக இருந்துள்ளார். இதில் இராதாக்கிருஷ்ணன் பார்த்திபன், <ref target="https://ta.wikipedia.org/wiki/வரலட்சுமி_சரத்குமார்">வரலட்சுமி சரத்குமார்</ref>, <ref target="https://ta.wikipedia.org/wiki/ரோபோ_சங்கர்">ரோபா சங்கர்</ref>, பிரியங்கா ருத் மற்றும் ப்ரிகிதா சாகா ஆகியோர் முன்னணி கதாப்பாத்திரங்களில் நடித்துள்ளனர். படத்தின் பன்னணி இசை <ref target="https://ta.wikipedia.org/wiki/ஏ._ஆர்._ரகுமான்">ஏ. ஆர். ரகுமானால்</ref> இசையமைக்கப்பட்டு ஆறு பாடல்களைக் கொண்டுள்ளது. இப்படம் முதல் ஆசிய ஒற்றைப்பிடிப்புத்(<hi rend="italic">single-shot</hi>) திரைப்படத்திற்காக ஆசியச் சாதனைப் புத்தகம் மற்றும் இந்தியச் சாதனைப் புத்தகத்தில் இடம்பெற்றது.<ref target="https://ta.wikipedia.org/wiki/முதற்_பக்கம்#cite_note-1">[1]</ref> உலகின் முதல் நேரியிலற்ற ஒற்றைப்பிடிப்புத் திரைப்படமென்றும் முதல் ஆசிய ஒற்றைப்பிடிப்புத் திரைப்படமென்றும் பெருமிதம்கொள்ளப்பட்டது. தொகுப்பாளரின்றி படைக்கப்பட்ட முதல் ஆசியத் திரைப்படமெனவும் கருதப்படுகிறது. இத்திரைப்படம் <ref target="https://ta.wikipedia.org/wiki/கான்_திரைப்பட_விழா">கான் திரைப்பட விழாவில்</ref> திரையிடுவதற்கு முன்மொழிந்து அனுப்பப்பட்ட திரைப்படங்களுள் ஒன்றாகும்.</p>
சுருக்கம்
<p>இத்திரைப்படம் வாழ்க்கையைத் திரும்பிப் பார்க்கும் 50 வயது மனிதனைப் பற்றியது.</p>
நடிகர்கள்
<list type="unordered"><item><ref target="https://ta.wikipedia.org/wiki/இராதாகிருஷ்ணன்_பார்த்திபன்">இரா. பார்த்திபன்</ref></item>
<item><ref target="https://ta.wikipedia.org/wiki/வரலட்சுமி_சரத்குமார்">வரலட்சுமி சரத்குமார்</ref></item>
<item><ref target="https://ta.wikipedia.org/wiki/ரோபோ_சங்கர்">ரோபோ சங்கர்</ref></item>
<item>ப்ரிகிதா சாகா</item>
<item>ஆனந்தக்கிருஷ்ணன்</item>
<item>சாய் பிரியங்கா ருத்</item></list>
சந்தைப்படுத்தல்
<p>படக்குழுவினர் தனிமையானச் சாலையில் இரவு வெளிச்சத்தில் எடுக்கப்பட்ட திரைப்படம் என்பதை குறிக்கும் வண்ணமமைந்த திரைப்படத்திலிருந்து குறுங் <ref target="https://ta.wikipedia.org/wiki/காணொளி">காணொளியை</ref> பிப்ரவரி 2, 2022 அன்று வெளியிட்டனர். மார்ச் 19, 2022 அன்று மூத்த இயக்குநர் <ref target="https://ta.wikipedia.org/wiki/மணிரத்னம்">மணி ரத்னம்</ref> முதற்பார்வை சுவரொட்டியை அவரது டுவிட்டர் பக்கத்தில் வெளியிடுகிறார். பிறகு மெட்ரால் டாக்கீஸும் டுவிட்டரில் வெளியிடுகின்றனர்.<ref target="https://ta.wikipedia.org/wiki/முதற்_பக்கம்#cite_note-2">[2]</ref><ref target="https://ta.wikipedia.org/wiki/முதற்_பக்கம்#cite_note-3">[3]</ref> திரைப்படத்தின் அதிகாரப்பூர்வத் தூண்டோட்டம்(<hi rend="italic">teaser</hi>) யூடியூபில் மே நாளை முன்னிட்டு மே 1, 2022 அன்று வெளியானது.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
இசை
<p>திரைப்படத்திற்கு <ref target="https://ta.wikipedia.org/wiki/ஏ._ஆர்._ரகுமான்">ஏ. ஆர். ரகுமான்</ref> இசையமைத்துள்ளார். பாடல்கள் வெற்றிப்பாடல்களாக இல்லாமல் பசுமைப்பாடல்களாக நிரம்பிய பாடல் தொகுப்பைப் படைக்குமாறு ரகுமானிடம் கேட்டுக்கொண்டதாகப் பார்த்திபனே கூறினார்.<ref target="https://ta.wikipedia.org/wiki/முதற்_பக்கம்#cite_note-5">[5]</ref> அதிகாரப்பூர்வ இசை வெளியீட்டு விழா <ref target="https://ta.wikipedia.org/wiki/சென்னை">சென்னையில்</ref> சூன் 5, 2022 அன்று <ref target="https://ta.wikipedia.org/wiki/அபிஷேக்_பச்சன்">அபிஷேக் பச்சன்</ref> மற்றும் ஏ. ஆர். ரஹ்மான் ஆகியோர் முன்னிலையில் நடந்தது மற்றும் திரைப்படத்திலிருந்து ஒற்றைப்பாடல் வெளியீடு(<hi rend="italic">single release</hi>) ஏ. ஆர். ரஹ்மான் முன்னிலையில் சர்வதேச தொழிலாளர் நாளை முன்னிட்டு மே 1, 2022 அன்று வெளியானது.<ref target="https://ta.wikipedia.org/wiki/முதற்_பக்கம்#cite_note-6">[6]</ref><ref target="https://ta.wikipedia.org/wiki/முதற்_பக்கம்#cite_note-7">[7]</ref></p>




வரவேற்பு
<p>இத்திரைப்படத்தைத் தமிழ்த் திரையுலகின் கலங்கரைவிளக்கம் என்று அழைத்துப் பாராட்டைக் குவித்தார் இயக்குநர் <ref target="https://ta.wikipedia.org/wiki/சீனு_இராமசாமி">சீனு இராமசாமி</ref>.<ref target="https://ta.wikipedia.org/wiki/முதற்_பக்கம்#cite_note-8">[8]</ref></p>


வெளிப்புற இணைப்புகள்
<p><ref target="https://ta.wikipedia.org/wiki/ஐ.எம்.டி.பி_இணையத்தளம்">இணையதள திரைப்பட தரவுத்தளத்தில்</ref><ref target="http://www.imdb.com/title/tttt11731024/"><hi rend="italic">முதற் பக்கம்</hi> </ref></p>
</text></body></html>