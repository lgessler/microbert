<html><body><text id="wikipedia_ta_wikipedia_org__379471.html" ns="0" revid="2572132" sourceurl="https://ta.wikipedia.org/wiki/%E0%AE%93%E0%AE%AE%E0%AE%BE%E0%AE%B2%E0%AE%BF%E0%AE%95%E0%AF%88" title="ஓமாலிகை" type="wikipedia">ஓமாலிகை<p><hi rend="bold">ஓமாலிகை</hi> என்பது மருத்துவக் குணமுள்ளதும், மேனிக்கு மணமூட்டுவதுமான பொருள்கள். மாதவி இந்திர விழாவில் <ref target="https://ta.wikipedia.org/wiki/பதினோராடல்">பதினோராடல்</ref> முதலான ஆடல்களை அரங்கில் ஆடினாள். இதனைப் பலரும் பார்க்கும்படி ஆடினாள் என்று கோவலன் மாதவியோடு ஊடல் கொண்டிருந்தான். கோவலனின் ஊடலைப் போக்கத் தன் மேனியில் மணம் கமழும்படி ஒப்பனை செய்துகொண்டாள் என்று <ref target="https://ta.wikipedia.org/wiki/சிலப்பதிகாரம்">சிலப்பதிகாரம்</ref> குறிப்பிடுகிறது. <ref target="https://ta.wikipedia.org/wiki/துவர்_(பத்து)">துவர் (பத்து)</ref>, <ref target="https://ta.wikipedia.org/wiki/மணப்பொருள்_(ஐந்து)">மணப்பொருள் (ஐந்து)</ref>, முப்பத்து இரண்டு வகை ஓமாலிகை ஆகியவை கலந்த மணநீரில் மாதவியை நீராட்டினார்களாம். <ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
<p>சிலப்பதிகாரத்துக்கு உரை எழுதும் <ref target="https://ta.wikipedia.org/wiki/அடியார்க்கு_நல்லார்">அடியார்க்கு நல்லார்</ref> மேற்கோள் பாடல் ஒன்றைத் தந்து 32 வகையான ஓமாலிகைகள் இவை எனக் குறிப்பிடுகிறார். இந்தப் பாடலில் 32 ஓமாலிகைப் பொருள்கள் இவை இவை என உணர்ந்துகொள்ளலாம். <ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
</text></body></html>