<html><body><text id="wikipedia_ta_wikipedia_org__246639.html" ns="0" revid="3365334" sourceurl="https://ta.wikipedia.org/wiki/%E0%AE%93%E0%AE%B5%E0%AE%BF%E0%AE%AF%E0%AE%A4%E0%AF%8D%E0%AE%A4%E0%AE%BF%E0%AE%A9%E0%AF%8D_%E0%AE%AE%E0%AF%82%E0%AE%B2%E0%AE%95%E0%AF%8D%E0%AE%95%E0%AF%82%E0%AE%B1%E0%AF%81%E0%AE%95%E0%AE%B3%E0%AF%8D" title="ஓவியத்தின் மூலக்கூறுகள்" type="wikipedia">ஓவியத்தின் மூலக்கூறுகள்<p>கோடு, முப்பரிமாணத் தோற்றம், வெளி, படிக அமைப்பு, வடிவம், வண்ணம், மதிப்பு ஆகியவை <hi rend="bold">ஓவியத்தின் மூலக்கூறுகள்</hi> (<hi rend="italic">Elements of art</hi>) ஆகும்.</p>
கோடு
<p>வரைதிரையில் இரு புள்ளிகளை இணைக்கும் கீறல் கோடு எனப்படும். கோடுகள், செங்குத்துக் கோடுகள், படுக்கைக் கோடுகள், சாய்வுக் கோடுகள், வளைவுக்கோடுகள், என பல வகைப்படும். கோடானது  நீளம், அகலம், திசை ஆகிய மூன்றும் கொண்டதாகும்.<ref target="https://ta.wikipedia.org/wiki/முதற்_பக்கம்#cite_note-getty-1">[1]</ref></p>
கன பரிமாணத் தோற்றம்
<p>ஒரு பொருள் வரைதிரையில் கன அளவுடன் எடுத்துக்கொள்ளும் இடம் அல்லது எடுத்துக்கொள்வதுபோலத் தோன்றும் இடம் கன பரிமாணத்தோற்றம் எனப்படும். பொதுவாக முப்பரிமாண பொருட்களை விவரிக்கும் போது பயன்படுத்தப்படுகிறது. முப்பரிமாணப் ஓவியப் படைப்புகள் நீள, அகலத்துடன் ஆழமும் கொண்டிருக்கும்.<ref target="https://ta.wikipedia.org/wiki/முதற்_பக்கம்#cite_note-getty-1">[1]</ref> இருபரிமாண ஓவியங்களிலும் தோற்றம் மற்றும் நிழலிடல் உத்திகள் மூலம் கனபரிமாணத் தோற்றத்தைக் கொணர முடியும்.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
வெளி
<p>வரைஞரால் குறிப்பிட்ட காரணத்திற்காக வரைதிரையில் அளிக்கப்படும் இடங்கள் வெளி எனப்படும் (Space).<ref target="https://ta.wikipedia.org/wiki/முதற்_பக்கம்#cite_note-getty-1">[1]</ref> வெளி என்பது முன்னமைவு, நடு அமைவு, பின்அமைவுப் பகுதிகளைக் கொண்டது. நேர் வெளி, எதிர் வெளி என இருவகையாக அமையும்<ref target="https://ta.wikipedia.org/wiki/முதற்_பக்கம்#cite_note-oberlin-3">[3]</ref> . வரையப்பட்ட பொருள் அமையும் இடம் நேர்வெளி; மீதமிருக்கும் இடம் எதிர் வெளி ஆகும்.</p>
படிக அமைப்பு
<p>வரை தளத்தின் அல்லது வரை பொருளின் தொட்டு உணரக்கூடிய வழவழப்பான அல்லது சொரசொரப்பான தன்மையை படிக அமைப்பு (Texture) எனலாம்.</p>
வடிவம்
<p>வரைதிரையில் கோடுகளுக்குள் அடைக்கப்பட்ட உருவத்தை வடிவம் எனலாம். வடிவங்கள் செயற்கை சார்ந்த வடிவங்களாகவோ  (Geometric) இயற்கை சார்ந்த (Organic) வடிவங்களாகவோ இருக்கலாம்.</p>
வண்ணம்
<p>வண்ணங்கள் பலவகைப்படும். முதன்மை வண்ணங்கள் (Primary Colors) இரண்டாம்தர வண்ணங்கள் (Secondary Colors ) மூன்றாம்தர வண்ணங்கள் (Tertiary Colors ) மற்றும் பல<ref target="https://ta.wikipedia.org/wiki/முதற்_பக்கம்#cite_note-4">[4]</ref>.</p>
மதிப்பு
<p>வரைதிரையில் வரையப்படும் பொருளில்  ஒளி மற்றும் இருளின் (Light &amp; Shade) அளவு அல்லது வண்ணங்களின் ஒளிர்மை, இருண்மை தன்மையின் அளவு மதிப்பு (Value) ஆகும்<ref target="https://ta.wikipedia.org/wiki/முதற்_பக்கம்#cite_note-5">[5]</ref>
.</p>
மேற்கோள்கள்

<list type="unordered"><item><ref target="http://www.getty.edu/education/for_teachers/building_lessons/elements.html">The elements of art</ref></item>
<item><ref target="http://passiontolearn.com/index.php/items/show/23">Line and Form (1900), by Walter Crane</ref> <ref target="https://web.archive.org/web/20141007070622/http://passiontolearn.com/index.php/items/show/23">பரணிடப்பட்டது</ref> 2014-10-07 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item></list>
</text></body></html>