<html><body><text id="wikipedia_ta_wikipedia_org__119636.html" ns="0" revid="2164469" sourceurl="https://ta.wikipedia.org/wiki/%E0%AE%87%E0%AE%A8%E0%AF%8D%E0%AE%A4%E0%AF%81_%E0%AE%A8%E0%AE%BE%E0%AE%95%E0%AE%B0%E0%AE%BF%E0%AE%95%E0%AE%AE%E0%AF%8D" title="இந்து நாகரிகம்" type="wikipedia">இந்து நாகரிகம்
<p><hi rend="bold">இந்து நாகரிகம்</hi> என்பது <ref target="https://ta.wikipedia.org/wiki/இந்து_மதம்">இந்து மதத்தின்</ref> வரலாற்று ரீதியிலான பாரம்பரியத்தை அறிந்துகொள்ளும் துறையாகும். உலக நாகரிகங்களின் தோற்றத்தில் <ref target="https://ta.wikipedia.org/wiki/மொஹஞ்சதாரோ">மொஹஞ்சதாரோ</ref> - <ref target="https://ta.wikipedia.org/wiki/ஹரப்ப">ஹரப்ப</ref> நகரங்களில் நிலவிய சிந்துநதிக்கரை நாகரிகம் இந்து மதச் சாயல்களை அண்டியது என்பது ஆய்வாளர்களின் கருத்து. ஆயினும் அது தொடர்பில் விமர்சனங்களும் நிலவுகின்றன. இந்து மதத்தின் தோற்றம் பற்றித் தெளிவான குறிப்புகள் வரையறுக்கப் படாமையினால் <ref target="https://ta.wikipedia.org/wiki/சிந்துவெளி_நாகரிகம்">சிந்துவெளி நாகரிகம்</ref>, <ref target="https://ta.wikipedia.org/wiki/வேதம்">வேதங்கள்</ref> எனத்தொடங்கி வடஇந்திய வரலாறு, பண்டைத் தமிழகம் தொடங்கி தென்னிந்திய வரலாறு எனும் வகையில் இலக்கியங்களையும், கல்வெட்டுச் சாசனங்களையும், பிற வரலாற்றுக் குறிப்புகளையும் ஆதாரமாகக் கோண்டு இந்து நாகரிகப் பரப்பு நிறுவப்படுகின்றது.</p>
<p>ஈழநாட்டின் பாடசாலைக் கல்வித் திட்டத்தில் உயர்தரப் பிரிவில் இந்து நாகரிகம் தனிப் பாடமாகப் பயிற்றுவிக்கப்படுகின்றது. அதேவேளை <ref target="https://ta.wikipedia.org/wiki/யாழ்ப்பாணப்_பல்கலைக்கழகம்">யாழ்ப்பாணப் பல்கலைக்கழகம்</ref>, <ref target="https://ta.wikipedia.org/wiki/கிழக்குப்_பல்கலைக்கழகம்">கிழக்குப் பல்கலைக்கழகம்</ref>, <ref target="https://ta.wikipedia.org/wiki/தென்கிழக்குப்_பல்கலைக்கழகம்">தென்கிழக்குப் பல்கலைக்கழகம்</ref> என்பன இந்துநாகரிகத்தை பயில்நெறியாக் போதிக்கின்றன. <ref target="https://ta.wikipedia.org/wiki/முதுதத்துவமாணி">முதுதத்துவமாணி</ref>, <ref target="https://ta.wikipedia.org/wiki/கலாநிதிப்_பட்டம்">கலாநிதிப் பட்டமும்</ref> இந்நெறி தொடர்பாக வழங்கப்படுகின்றன.</p>
</text></body></html>