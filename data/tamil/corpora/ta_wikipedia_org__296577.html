<html><body><text id="wikipedia_ta_wikipedia_org__296577.html" ns="0" revid="3320032" sourceurl="https://ta.wikipedia.org/wiki/%E0%AE%9A%E0%AF%87%E0%AE%B7%E0%AF%8D%E0%AE%A8%E0%AE%BE%E0%AE%95%E0%AF%8D_%E0%AE%8F%E0%AE%B0%E0%AE%BF" title="சேஷ்நாக் ஏரி" type="wikipedia">சேஷ்நாக் ஏரி

<p><hi rend="bold">சேஷ்நாக் ஏரி</hi> (Sheshnag Lake)  (<ref target="https://ta.wikipedia.org/wiki/சமசுகிருதம்">சமசுகிருதம்</ref>: शेषनाग झील) <ref target="https://ta.wikipedia.org/wiki/இந்தியா">இந்தியாவின்</ref> <ref target="https://ta.wikipedia.org/wiki/ஜம்மு_காஷ்மீர்">ஜம்மு காஷ்மீர்</ref> <ref target="https://ta.wikipedia.org/wiki/இந்தியாவின்_மாநிலங்களும்_ஆட்சிப்பகுதிகளும்">மாநிலத்தின்</ref> <ref target="https://ta.wikipedia.org/wiki/அனந்தநாக்_மாவட்டம்">அனந்தநாக் மாவட்டத்தில்</ref> <ref target="https://ta.wikipedia.org/wiki/இமயமலை">இமயமலையில்</ref> அமைந்த நன்னீர் ஏரியாகும்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> இந்த ஏரி இமயமலையின் அடிவார நகரமான பகல்காமிலிருந்து 23 கிலோ மீட்டர் தொலைவில் <ref target="https://ta.wikipedia.org/wiki/அமர்நாத்">அமர்நாத்</ref> செல்லும் வழியில் இமயமலையில் 3,590 மீட்டர் உயரத்தில் அமைந்துள்ளது. சேஷ்நாக் ஏரி 1.1 கிலோ மீட்டர் நீளம், 0.07 கிலோ மீட்டர் அகலம் கொண்டது.</p>
புராண வரலாறு, புவியியல்
<p>இந்து சமய புராணங்களின் படி, சேஷ்நாக் எனில் பாம்புகளின் அரசனான <ref target="https://ta.wikipedia.org/wiki/ஆதிசேஷன்">ஆதிசேஷன்</ref><ref target="https://ta.wikipedia.org/wiki/முதற்_பக்கம்#cite_note-2">[2]</ref><ref target="https://ta.wikipedia.org/wiki/முதற்_பக்கம்#cite_note-3">[3]</ref> இந்த ஏரியில் உறைந்து வாழ்பவர் என இந்துக்களின் தொன்மை நம்பிக்கை ஆகும்.<ref target="https://ta.wikipedia.org/wiki/முதற்_பக்கம்#cite_note-4">[4]</ref> சேஷ்நாக் ஏரி இந்துக்களின் தொன்மையான புனித யாத்திரை தலங்களில் ஒன்றான <ref target="https://ta.wikipedia.org/wiki/அமர்நாத்">அமர்நாத்</ref> குகைக் கோயிலுக்கு செல்லும் பாதையில் அமைந்துள்ளது.</p>
<p>சேஷ்நாக் ஏரி பல வகையான மீன் இனங்களை கொண்டது. <ref target="https://ta.wikipedia.org/wiki/முதற்_பக்கம்#cite_note-5">[5]</ref> <ref target="https://ta.wikipedia.org/wiki/முதற்_பக்கம்#cite_note-6">[6]</ref>  குளிர்காலத்தில் கடும் பனிப் பொழிவினால் இந்த ஏரி பனியால் உறைந்து விடுகிறது.<ref target="https://ta.wikipedia.org/wiki/முதற்_பக்கம்#cite_note-7">[7]</ref> 
கோடைகாலத்தில் இவ்வேரியின் பனிகட்டிகள் உருகி பகல்காம் நகரத்தில் லித்தர் ஆறாக பாய்கிறது.</p>
போக்குவரத்து
<p>சேஷ்நாக் ஏரி <ref target="https://ta.wikipedia.org/wiki/காஷ்மீர்">காஷ்மீரிலிருந்து</ref> 120 கிலோ மீட்டர் தொலைவிலும், <ref target="https://ta.wikipedia.org/wiki/அனந்தநாக்">அனந்தநாக்</ref> நகரத்திலிருந்து 50 கிலோ மீட்டர் தொலைவிலும், அமர்நாத் செல்லும் இமயமலையின் அடிவார நகரமான <ref target="https://ta.wikipedia.org/wiki/பகல்கம்">பகல்கம்</ref> நகரத்திலிருந்து 23 கிலோ மீட்டர் தொலைவிலும், <ref target="https://ta.wikipedia.org/wiki/பஞ்சதரணி">பஞ்சதரணிக்கு</ref> தெற்கே 15 கிமீ தொலைவிலும் அமைந்துள்ளது.<ref target="https://ta.wikipedia.org/wiki/முதற்_பக்கம்#cite_note-8">[8]</ref>பகல்காம் நகரத்திலிருந்து  <ref target="https://ta.wikipedia.org/wiki/அமர்நாத்">அமர்நாத்</ref> அடிவாரப் பகுதியான சந்தன்வாரி எனுமிடதிற்கு சிற்றுந்துகள் மூலம் அடைந்து, பின் சந்தன்வாரியிலிருந்து ஏழு கிலோ தொலைவில் உள்ள சேஷ்நாக் ஏரியை குதிரைகள் அல்லது பல்லக்குகள் மூலம் அடையலாம். <ref target="https://ta.wikipedia.org/wiki/அமர்நாத்">அமர்நாத்</ref> குகைக் கோயில் சேஷ்நாக் ஏரியிலிருந்து இருபது கிலோ மீட்டர் தொலைவில் அமைந்துள்ளது. சூன் மாதம் முதல் செப்டம்பர் முடிய சேஷ்நாக் ஏரியை பார்க்க நல்ல காலம் ஆகும். டிசம்பர் முதல் மார்ச்சு மாதம் வரை ஏரி பனிகட்டியால் உறைந்து விடும்.</p>
படக்காட்சியகம்
<list type="unordered">
<item>சேஷ்நாக் ஏரி</item>
<item>சேஷ்நாக் ஏரி </item>
<item>சேஷ்நாக் ஏரி</item>
</list>
</text></body></html>