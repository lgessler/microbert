<html><body><text id="wikipedia_ta_wikipedia_org__503808.html" ns="0" revid="3071225" sourceurl="https://ta.wikipedia.org/wiki/%E0%AE%8E%E0%AE%95%E0%AE%BF%E0%AE%AA%E0%AF%8D%E0%AE%A4%E0%AE%BF%E0%AE%A9%E0%AF%8D_%E0%AE%87%E0%AE%B0%E0%AE%A3%E0%AF%8D%E0%AE%9F%E0%AE%BE%E0%AE%AE%E0%AF%8D_%E0%AE%85%E0%AE%AA%E0%AF%8D%E0%AE%AA%E0%AE%BE%E0%AE%9A%E0%AF%81" title="எகிப்தின் இரண்டாம் அப்பாசு" type="wikipedia">எகிப்தின் இரண்டாம் அப்பாசு
<p><hi rend="bold">இரண்டாம் அப்பாசு</hi> (Abbas II) (14 சூலை 1874- 19 திசம்பர் 1944) இவர் <ref target="https://ta.wikipedia.org/wiki/எகிப்து">எகிப்து</ref> மற்றும் <ref target="https://ta.wikipedia.org/wiki/சூடான்">சூடானின்</ref> கடைசி ஆட்சியாளராக இருந்தார் ( <ref target="https://ta.wikipedia.org/wiki/உதுமானியப்_பேரரசு">உதுமானியப் பேரரசின்</ref> ஆட்சிப்பகுதி). இவர்1892 சனவரி 8 முதல் 1914 திசம்பர் 19 வரை ஆட்சி செய்தார். <ref target="https://ta.wikipedia.org/wiki/முதற்_பக்கம்#cite_note-2">[2]</ref> [nb 1] 1914 ஆம் ஆண்டில், உதுமானியப் பேரரசு <ref target="https://ta.wikipedia.org/wiki/முதலாம்_உலகப்_போர்">முதலாம் உலகப் போரில்</ref> <ref target="https://ta.wikipedia.org/wiki/மைய_சக்திகள்">மைய சக்திகளுடன்</ref> சேர்ந்த பிறகு, தேசியவாத ஆளுநர் பிரித்தானியரால் அகற்றப்பட்டார். 1517 ஆம் ஆண்டில் உதுமானியப் பேரரசின் ஒரு மாகாணமாக தொடங்கிய எகிப்தின் நான்கு நூற்றாண்டு சகாப்தத்தின் முடிவைக் குறிக்கும் வகையில், பிரித்தானிய சார்புடைய இவரது மாமா <ref target="https://ta.wikipedia.org/wiki/எகிப்தின்_உசேன்_கமால்">உசேன் கமாலுக்கு</ref> ஆதரவாக எகிப்தை ஆட்சி செய்தார்.</p>
ஆரம்ப கால வாழ்க்கை
<p><ref target="https://ta.wikipedia.org/wiki/எகிப்தின்_முகமது_அலி">முகம்மது அலியின்</ref> பேரனான இரண்டாம் அப்பாசு (முழுப்பெயர்: அப்பாசு இல்மி) 1874 சூலை 14 அன்று <ref target="https://ta.wikipedia.org/wiki/எகிப்து">எகிப்தின்</ref> <ref target="https://ta.wikipedia.org/wiki/அலெக்சாந்திரியா">அலெக்சாந்திரியாவில்</ref> பிறந்தார். <ref target="https://ta.wikipedia.org/wiki/முதற்_பக்கம்#cite_note-rulers-3">[3]</ref> 1887 ஆம் ஆண்டில் இவர் தனது தம்பி முகமது அலி தெவ்பிக் உடன் சடங்கு முறையில் <ref target="https://ta.wikipedia.org/wiki/விருத்த_சேதனம்">விருத்த சேதனம்</ref>  செய்யப்பட்டார். இது திருவிழாவாக மிகவும் ஆடம்பரமாக மூன்று வாரங்கள் நடத்தப்பட்டன. ஒரு சிறுவனாக இவர் <ref target="https://ta.wikipedia.org/wiki/ஐக்கிய_இராச்சியம்">ஐக்கிய இராச்சியத்திற்கு</ref> சென்றார். மேலும் இவருக்கு <ref target="https://ta.wikipedia.org/wiki/கெய்ரோ">கெய்ரோவில்</ref> பல பிரித்தானிய ஆசிரியர்கள் இருந்தனர். <ref target="https://ta.wikipedia.org/wiki/முதற்_பக்கம்#cite_note-eb1911-4">[4]</ref> அப்பாஸ் II இன் சுயவிவரத்தில், சிறுவர்களின் ஆண்டு, <hi rend="italic">சம்ஸ்</hi>, அவரது கல்வியின் நீண்ட விவரத்தை அளிக்கிறது. <ref target="https://ta.wikipedia.org/wiki/முதற்_பக்கம்#cite_note-FOOTNOTEPemberton1897-5">[5]</ref> அவரது தந்தை <ref target="https://ta.wikipedia.org/wiki/கெய்ரோ">கெய்ரோவில்</ref> உள்ள அப்தீன் அரண்மனைக்கு அருகில் ஒரு சிறிய பள்ளியை நிறுவினார். அங்கு ஐரோப்பிய, அரபு மற்றும் உதுமானிய ஆசிரியர்கள் இவருக்கும் இவரது சகோதரருக்கும் கற்பித்தனர். எகிப்திய இராணுவத்தில் ஒரு அமெரிக்க அதிகாரி இவரது இராணுவப் பயிற்சிக்கு பொறுப்பேற்றார். இவர் <ref target="https://ta.wikipedia.org/wiki/சுவிட்சர்லாந்து">சுவிட்சர்லாந்தின்</ref> <ref target="https://ta.wikipedia.org/wiki/லோசான்">லொசேன்</ref> பள்ளியில் பயின்றார். <ref target="https://ta.wikipedia.org/wiki/முதற்_பக்கம்#cite_note-Colliers-6">[6]</ref> பின்னர், <ref target="https://ta.wikipedia.org/wiki/வியன்னா">வியன்னாவில்</ref> உள்ள தெரேசியப் பள்ளியில் நுழைவதற்கான முன் தயாரிப்பில் தனது பன்னிரெண்டாவது வயதில் <ref target="https://ta.wikipedia.org/wiki/ஜெனீவா">ஜெனீவாவில்</ref> உள்ள ஹாக்சியஸ் பள்ளிக்கு அனுப்பப்பட்டார். <ref target="https://ta.wikipedia.org/wiki/அரபு_மொழி">அரபு</ref> மற்றும் உதுமானிய துருக்கியைத் தவிர, இவருக்கு ஆங்கிலம், பிரஞ்சு மற்றும் ஜெர்மன் மொழிகளில் நல்ல உரையாடல் அறிவு இருந்தது.  </p>
ஆட்சி
<p>இவர் தனது தந்தை தெவ்பிக் பாசாவுக்குப் பிறகு 1892 சனவரி 8 ஆம் தேதி எகிப்து மற்றும் சூடானின் ஆட்சியளராக நியமிக்கப்பட்டார். தனது தந்தையின் திடீர் மரணத்தின் பின்னர் எகிப்தின் சிம்மாசனத்தை ஏற்றுக்கொண்டபோது இவர் <ref target="https://ta.wikipedia.org/wiki/வியன்னா">வியன்னாவில்</ref> கல்லூரியில் இருந்தார். எகிப்திய சட்டத்தின்படி இவருக்கு வயது குறைவாகவே இருந்தது; பொதுவாக அரியணைக்கு அடுத்தடுத்து பதினெட்டு வாரிசுகள் இருந்தனர். <ref target="https://ta.wikipedia.org/wiki/முதற்_பக்கம்#cite_note-eb1911-4">[4]</ref> 1882 ஆம் ஆண்டில் எகிப்தை ஆக்கிரமித்திருந்த <ref target="https://ta.wikipedia.org/wiki/ஐக்கிய_இராச்சியம்">ஆங்கிலேயர்களுடன்</ref> சிறிது காலம் இவர் ஒத்துழைக்கவில்லை. இவர் இளமையாகவும், தனது புதிய சக்தியைப் பயன்படுத்த ஆர்வமாகவும் இருந்ததால், கெய்ரோவில் உள்ள பிரித்தானிய முகவர் மற்றும் துணைத் தூதரான <hi rend="italic">சர் ஈவ்லின் பாரிங்</hi>கின் தலையீட்டை இவர் எதிர்த்தார். பின்னர் அப்பதவிக்கு வந்த <hi rend="italic">லார்ட் க்ரோமரை</hi>யும் எதிர்த்தார். <ref target="https://ta.wikipedia.org/wiki/முதற்_பக்கம்#cite_note-Colliers-6">[6]</ref> <ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
<p>1899 வாக்கில் இவர் பிரித்தனின் ஆலோசனைகளை ஏற்க முன்வந்தார். <ref target="https://ta.wikipedia.org/wiki/முதற்_பக்கம்#cite_note-Col-8">[8]</ref> 1899 ஆம் ஆண்டில் பிரித்தனின் இராஜதந்திரி <hi rend="italic">ஆல்பிரட் மிட்செல்-இன்னெசு</hi> என்பவ்பர் எகிப்தில் நிதித்துறை மாநில செயலாளராக நியமிக்கப்பட்டார். 1900 ஆம் ஆண்டில் அப்பாசு <ref target="https://ta.wikipedia.org/wiki/ஐக்கிய_இராச்சியம்">ஐக்கிய இராச்சியத்திற்கு</ref> இரண்டாவது முறையாகச் சென்றார். அபோது பிரித்தானியர்கள் எகிப்தில் நல்லமுறையில் பணி செய்வதாக தான் கருதுவதாகவும், எகிப்து மற்றும் சூடானை நிர்வகிக்கும் பிரித்தானிய அதிகாரிகளுடன் ஒத்துழைக்க தான் தயாராக இருப்பதாகவும் தெரிவித்தார். <ref target="https://ta.wikipedia.org/wiki/முதற்_பக்கம்#cite_note-Colliers-6">[6]</ref> இவர் புள்ளிவிவரங்களை விட <ref target="https://ta.wikipedia.org/wiki/வேளாண்மை">விவசாயத்தில்</ref> அதிக அக்கறை காட்டினார். கெய்ரோவிற்கு அருகிலுள்ள குப்பாவில் உள்ள இவரது கால்நடைகள் மற்றும் குதிரைகள் பண்ணை எகிப்தில் <ref target="https://ta.wikipedia.org/wiki/வேளாண்மை_அறிவியல்">விவசாய அறிவியலுக்கு</ref> ஒரு மாதிரியாக இருந்தது. மேலும் <ref target="https://ta.wikipedia.org/wiki/அலெக்சாந்திரியா">அலெக்சாந்திரியா</ref> நகரத்தின் கிழக்கே முண்டாசாவில் இதேபோன்ற ஒரு நிறுவனத்தை உருவாக்கினார். </p>
திருமணம்
<p>1895 பிப்ரவரி 19இல் கெய்ரோவில் இவரது முதல் திருமணம் இக்பால் ஹனெம் என்பவருடன் நடந்தது. இவர்களுக்கு இரண்டு மகன்கள் மற்றும் நான்கு மகள்கள் என ஆறு குழந்தைகள் இருந்தனர்.</p>
<p>1910 மார்ச் 1 அன்று <ref target="https://ta.wikipedia.org/wiki/துருக்கி">துருக்கியின்</ref> உபுக்லுவில் இவரது இரண்டாவது திருமணம் <ref target="https://ta.wikipedia.org/wiki/அங்கேரி">அங்கேரியரான</ref> மரியன்னா டெராக் டி சென்ட்ரே என்பவருடன் இருந்தது. இவர் சுபைதா கேவிடன் ஹனெம் என்ற பெயரைப் பெற்றார். இவர்களுக்கு குழந்தையில்லாததால்1913 இல் விவாகரத்து செய்தனர்.<ref target="https://ta.wikipedia.org/wiki/முதற்_பக்கம்#cite_note-9">[9]</ref></p>




ஆதாரங்கள்
<list type="unordered"><item>"<ref target="https://en.wikisource.org/wiki/1911%20Encyclopædia%20Britannica/Abbas%20II">Abbas II</ref>".<hi rend="italic"><ref target="https://ta.wikipedia.org/wiki/பிரித்தானிக்கா_கலைக்களஞ்சியம்_பதினோராம்_பதிப்பு">பிரித்தானிக்கா கலைக்களஞ்சியம்</ref></hi>(11th)<hi rend="bold">1</hi>.(1911).Cambridge University Press.9–10.</item>
<item>"<ref target="https://archive.org/details/newencyclopaedia2009ency">Abbas II (Egypt)</ref>".<hi rend="italic">Encyclopædia Britannica</hi>(15th)<hi rend="bold">I: A-Ak - Bayes</hi>.(2010).Chicago, IL:Encyclopædia Britannica, Inc..<ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref> <ref target="https://ta.wikipedia.org/wiki/சிறப்பு:BookSources/978-1-59339-837-8">978-1-59339-837-8</ref>.</item>
<item>"<ref target="https://archive.org/details/columbiaencyclop00laga">Abbas II</ref>".<hi rend="italic">The Columbia Encyclopedia</hi>(6th).(2000).New York, NY:Columbia University Press.<ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref> <ref target="https://ta.wikipedia.org/wiki/சிறப்பு:BookSources/0-7876-5015-3">0-7876-5015-3</ref>.</item>
<item>"Abbas Hilmi".<hi rend="italic">Cambridge Biographical Dictionary</hi>.(1990).Cambridge, UK:Cambridge University Press.<ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref> <ref target="https://ta.wikipedia.org/wiki/சிறப்பு:BookSources/0-521-39518-6">0-521-39518-6</ref>.</item>
<item>Morris,James(1968).<ref target="https://archive.org/details/paxbritannicacli0000morr_g9y5"><hi rend="italic">Pax Britannica: The Climax of an Empire</hi></ref>.Harcourt Inc..பக்.<ref target="https://archive.org/details/paxbritannicacli0000morr_g9y5/page/207">207</ref>.<ref target="https://archive.org/details/paxbritannicacli0000morr_g9y5">https://archive.org/details/paxbritannicacli0000morr_g9y5</ref>.</item>
<item>Pemberton, Max, தொகுப்பாசிரியர்(February 1897)."none".<hi rend="italic"><ref target="https://ta.wikipedia.org/wiki/Chums_(paper)">Chums</ref></hi>(Cassell and Company)<hi rend="bold">17</hi>(232).</item>
<item>"Abbas Hilmi Pasha".<hi rend="italic">Chambers Biographical Dictionary</hi>(8th).(2007).Edinburgh, UK:Chambers Harrap Publishers Ltd..<ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref> <ref target="https://ta.wikipedia.org/wiki/சிறப்பு:BookSources/978-0550-10200-3">978-0550-10200-3</ref>.</item>
<item>Schemmel, B., ed. (2014). <ref target="http://rulers.org/indexa1.html">"Index Aa–Ag"</ref>. <hi rend="italic">Rulers</hi>. 26 September 2014 அன்று மூலதளத்திலிருந்து <ref target="https://web.archive.org/web/20140926205535/http://www.rulers.org/indexa1.html">பரணிடப்பட்டது</ref> எடுக்கப்பட்டது. 10 September 2014 அன்று பார்க்கப்பட்டது.</item>
<item>"The Middle East and North Africa, 1792–1914: e. Egypt".<hi rend="italic">The Encyclopedia of World History: Ancient, Medieval, and Modern Chronologically Arranged</hi>(6th).(2001).Boston, MA:Houghton Mifflin Company.<ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref> <ref target="https://ta.wikipedia.org/wiki/சிறப்பு:BookSources/0-395-65237-5">0-395-65237-5</ref>.</item>
<item>"Abbas II".<hi rend="italic"><ref target="https://ta.wikipedia.org/wiki/Chambers_Biographical_Dictionary">Chambers Biographical Dictionary</ref></hi>.(1984).Chambers, Inc..<ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref> <ref target="https://ta.wikipedia.org/wiki/சிறப்பு:BookSources/0-550-18022-2">0-550-18022-2</ref>.</item>
<item>Vucinich, Wayne S.(1997)."Abbas II".<hi rend="italic">Collier's Encyclopedia</hi>(1st)<hi rend="bold">I: A to Ameland</hi>.New York, NY:P. F. Collier.</item></list>
மேலும் படிக்க
<list type="unordered"><item>Evelyn Baring, 1st Earl of Cromer(1915).<ref target="https://www.questia.com/read/91777976"><hi rend="italic">Abbas II</hi></ref>.London, England:Macmillan and Co..<ref target="https://www.questia.com/read/91777976">https://www.questia.com/read/91777976</ref>.(subscription required)</item>
<item>Goldschmidt,Arthur(2000).<ref target="https://archive.org/details/00jrgo/page/2"><hi rend="italic">Biographical Dictionary of Modern Egypt</hi></ref>.Boulder, CO:Lynne Rienner.பக்.<ref target="https://archive.org/details/00jrgo/page/2">2–3</ref>.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/1-5558-7229-8">1-5558-7229-8</ref>.<ref target="https://archive.org/details/00jrgo/page/2">https://archive.org/details/00jrgo/page/2</ref>.</item>
<item>Pollock,John Charles(2001).<ref target="https://archive.org/details/kitchenerarchite00poll"><hi rend="italic">Kitchener: Architect of Victory, Artisan of Peace</hi></ref>.New York, NY:Carroll &amp; Graf Publishers.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/0-7867-0829-8">0-7867-0829-8</ref>.<ref target="https://archive.org/details/kitchenerarchite00poll">https://archive.org/details/kitchenerarchite00poll</ref>.</item>
<item>Sayyid-Marsot,Afaf Lutfi(1968).<ref target="https://archive.org/details/egyptcromerstudy0000sayy"><hi rend="italic">Egypt and Cromer: A Study in Anglo-Egyptian Relations</hi></ref>.London:John Murray.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/0-7195-1810-5">0-7195-1810-5</ref>.<ref target="https://archive.org/details/egyptcromerstudy0000sayy">https://archive.org/details/egyptcromerstudy0000sayy</ref>.</item>
<item>Abbas II, Khedive of Egypt(1998).Sonbol, Amira.ed.<hi rend="italic">The Last Khedive of Egypt: Memoirs of Abbas Halmi II</hi>.Reading, UK:Ithaca Press.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/0-8637-2208-3">0-8637-2208-3</ref>.</item></list>
வெளி இணைப்புகள்

<list type="unordered"><item><ref target="https://web.archive.org/web/20060416181042/http://weekly.ahram.org.eg/2000/480/chrncls.htm">Al-Ahram on Abbas in exile</ref></item>
<item>"<ref target="https://ta.wikisource.org/wiki/Collier's%20New%20Encyclopedia%20(1921)/Abbas%20Pasha%20Hilmi">Abbas Pasha Hilmi</ref>".<hi rend="italic">கோலியரின் புதுக் கலைக்களஞ்சியம்</hi>.(1921).</item>
<item><ref target="http://purl.org/pressemappe20/folder/pe/000010">Newspaper clippings about  முதற் பக்கம்</ref> in the 20th Century Press Archives of the German National Library of Economics </item></list>
</text></body></html>