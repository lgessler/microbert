<html><body><text id="wikipedia_ta_wikipedia_org__418261.html" ns="0" revid="2583563" sourceurl="https://ta.wikipedia.org/wiki/%E0%AE%B2%E0%AE%BE%E0%AE%95%E0%AF%8D%E0%AE%9F%E0%AE%BE%E0%AE%B2%E0%AF%8D%E0%AE%9F%E0%AE%BF%E0%AE%95%E0%AF%88%E0%AE%9F%E0%AF%81" title="லாக்டால்டிகைடு" type="wikipedia">லாக்டால்டிகைடு
<p><hi rend="bold">லாக்டால்டிகைடு</hi> <hi rend="italic">(Lactaldehyde)</hi> என்பது C3H6O2  என்ற <ref target="https://ta.wikipedia.org/wiki/மூலக்கூற்று_வாய்ப்பாடு">மூலக்கூற்று வாய்ப்பாட்டால்</ref> விவரிக்கப்படும் ஒரு <ref target="https://ta.wikipedia.org/wiki/கரிம_வேதியியல்">கரிம வேதியியல்</ref> <ref target="https://ta.wikipedia.org/wiki/சேர்மம்">சேர்மமாகும்</ref>. மெத்தில் கிளையாக்சால் வளர்சிதைமாற்றப் பாதையில் ஒர் இடைநிலையாக இது கருதப்படுகிறது. கிளிசரால் டியைதரசனேசு மெத்தில்கிளையாக்சாலை டி-லாக்டால்டிகைடாக மாற்றுகிறது. பின்னர் இது ஆல்டிகைடு டியைதரசனேசால் லாக்டிக் அமிலமாக <ref target="https://ta.wikipedia.org/wiki/ஆக்சிசனேற்றம்">ஆக்சிசனேற்றம்</ref> செய்யப்படுகிறது <ref target="https://ta.wikipedia.org/wiki/முதற்_பக்கம்#cite_note-1">[1]</ref>.</p>
<p>திறந்த சங்கிலி வடிவம், வளைய எமியசிட்டால் வடிவம், கரைசல், படிகம், ஒருபடி, இருபடி எனப்பல வடிவங்களில் லாக்டால்டிகைடு  காணப்படுகிறது. படிகவடிவத்தில் 1,4-டையாக்சேன் வளைய கூடுடன் எமி அசிட்டால் இருபடிகளாக மூன்று சுழல்வடிவங்கள் தோன்றுகின்றன. </p>
<figure><caption>லாக்டால்டிகைடின் இருபடியாதல் வினையினால் தோன்றும் முப்பரிமாணமாற்றிய 1,4-டையாக்சேன்களின் கலவை</caption></figure>
<p>சமநிலையில் உள்ள கரைசலில் மிகக்குறைந்த அளவு ஒற்றைப்படியும் குறைந்தது ஒரு ஐந்து உறுப்பு வளைய இருபடியும் இருக்கின்றன <ref target="https://ta.wikipedia.org/wiki/முதற்_பக்கம்#cite_note-2">[2]</ref>. </p>
</text></body></html>