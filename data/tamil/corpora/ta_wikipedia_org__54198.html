<html><body><text id="wikipedia_ta_wikipedia_org__54198.html" ns="0" revid="3365348" sourceurl="https://ta.wikipedia.org/wiki/%E0%AE%95._%E0%AE%A4%E0%AE%AE%E0%AF%8D%E0%AE%AA%E0%AF%88%E0%AE%AF%E0%AE%BE" title="க. தம்பையா" type="wikipedia">க. தம்பையா<p><hi rend="bold">புலோலியூர் க.தம்பையா</hi> (இறப்பு: <ref target="https://ta.wikipedia.org/wiki/ஜனவரி_12">ஜனவரி 12</ref>, <ref target="https://ta.wikipedia.org/wiki/2009">2009</ref>) <ref target="https://ta.wikipedia.org/wiki/இலங்கை">இலங்கையின்</ref> மூத்த தமிழ் எழுத்தாளர். அரை நூற்றாண்டுக்கு மேலாக இலக்கியத்துறையில் ஈடுபட்டு வந்த இவர் நூற்றுக்கு மேற்பட்ட <ref target="https://ta.wikipedia.org/wiki/சிறுகதை">சிறுகதைகள்</ref> ,<ref target="https://ta.wikipedia.org/wiki/நகைச்சுவை">நகைச்சுவைகள்</ref>, <ref target="https://ta.wikipedia.org/wiki/நாடகம்">நாடகங்கள்</ref>, <ref target="https://ta.wikipedia.org/wiki/கவிதை">கவிதைகளைப்</ref> படைத்துள்ளார்.</p>
வாழ்க்கைச் சுருக்கம்
<p>க. தம்பையா <ref target="https://ta.wikipedia.org/wiki/யாழ்ப்பாண_மாவட்டம்">யாழ்ப்பாண மாவட்டம்</ref>, <ref target="https://ta.wikipedia.org/wiki/புலோலி">புலோலியைச்</ref> சேர்ந்தவர். <ref target="https://ta.wikipedia.org/wiki/1966">1966</ref> ஆம் ஆண்டு நில அளவைத் திணைக்களத்தில் <ref target="https://ta.wikipedia.org/wiki/படவரைஞர்">படவரைஞர்</ref> தொழில்நுட்ப அலுவலராகப் பதவியேற்றுப் பல உயர் பதவிகளை வகித்தபின்னர் <ref target="https://ta.wikipedia.org/wiki/1984">1984</ref> ஆம் ஆண்டு சேவையிலிருந்து இளைப்பாறினார். அதன் பின்னர் கடந்த 25 ஆண்டுகளாக யாழ்நகரில் உள்ள தனியார் நிறுவனம் ஒன்றில் பணியாற்றியுள்ளார்.</p>
<p>இவரது சிறுகதைகள் <ref target="https://ta.wikipedia.org/wiki/வீரகேசரி">வீரகேசரி</ref>, <ref target="https://ta.wikipedia.org/wiki/தினக்குரல்">தினக்குரல்</ref>, <ref target="https://ta.wikipedia.org/wiki/தினகரன்">தினகரன்</ref> பத்திரிகைகளில் அதிக அளவில் வெளிவந்துள்ளன.</p>
பரிசுகளும் விருதுகளும்
<list type="unordered"><item><ref target="https://ta.wikipedia.org/wiki/கலைமகள்_(இதழ்)">கலைமகள்</ref> ஆசிரியர் <ref target="https://ta.wikipedia.org/wiki/கி._வா._ஜகந்நாதன்">கி.வா.ஜகந்நாதனின்</ref> மணிவிழாவினை ஒட்டி <ref target="https://ta.wikipedia.org/wiki/1966">1966</ref> ஆம் ஆண்டு  இலங்கை முழுவதுக்குமாக நடத்தப்பட்ட சிறுகதைப் போட்டியில் முதல் பரிசாகத் தங்கப் பதக்கத்தைப் பெற்றார்.</item>
<item><ref target="https://ta.wikipedia.org/wiki/நா._கதிரவேற்பிள்ளை">சதாவதானி கதிரவேற்பிள்ளை</ref> நினைவாக <ref target="https://ta.wikipedia.org/wiki/1976">1976</ref> ஆம் ஆண்டு அகில <ref target="https://ta.wikipedia.org/wiki/இலங்கை">இலங்கை</ref> ரீதியில் நடத்தப்பட்ட சிறுகதைப் போட்டியில் <hi rend="italic">ஓர் ஆசிரியர் அநாதையாகிறார்</hi> என்ற சிறுகதைக்கு முதல் பரிசு கிடைத்தது.</item>
<item>நில அளவைத் திணைக்கள இந்து சங்கப் பத்தாவது ஆண்டு நிறைவையொட்டி <ref target="https://ta.wikipedia.org/wiki/1975">1975</ref> ஆம் ஆண்டு நடத்தப்பட்ட சிறுகதைப் போட்டியில் <hi rend="italic">ஒருதாய் ஒரு மகள் ஒரு தேவன்</hi> என்னும் சிறுகதைக்கு முதல் பரிசு கிடைத்தது.</item>
<item><ref target="https://ta.wikipedia.org/wiki/1998">1998</ref> ஆம் ஆண்டு காலப் பகுதியில் பத்திரிகைகளில் வெளிவந்த சிறுகதைகளில் இவர் எழுதிய <hi rend="italic">பணக்கார அநாதைகள்</hi> என்ற சிறுகதையை சிறந்த சிறுகதையாக தேர்ந்தெடுத்து இந்துசமய கலாசார இலக்கியக்குழு இவருக்குப் பணப் பரிசு கொடுத்துக் கௌரவித்தது.</item>
<item>இலக்கியத்துறைக்குப் பங்களிப்புச் செய்ததற்காக <ref target="https://ta.wikipedia.org/wiki/2008">2008</ref> ஆம் ஆண்டுக்கான கலாபூஷணம் விருதை இந்துக்கலாசார அமைச்சு வழங்கியது.</item></list>
வெளிவந்த நூல்கள்
<list type="unordered"><item><hi rend="italic">அழியும் கோலங்கள்</hi> (சிறுகதைத்தொகுதிகள்)</item>
<item><hi rend="italic">ஐம்பதிலும் ஆசைவரும்</hi> (சிறுகதைத்தொகுதிகள்)</item></list>
வெளி இணைப்புகள்
<list type="unordered"><item><ref target="http://www.thinakkural.com/news/2009/1/15/importantnews_page65845.htm">ஈழத்தின் மூத்த எழுத்தாளர் புலோலியூர் தம்பையா காலமானார்</ref></item></list>
</text></body></html>