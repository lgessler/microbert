<html><body><text id="wikipedia_ta_wikipedia_org__501985.html" ns="0" revid="3061004" sourceurl="https://ta.wikipedia.org/wiki/%E0%AE%AA%E0%AE%A4%E0%AE%BF%E0%AE%A9%E0%AF%8A%E0%AE%A9%E0%AF%8D%E0%AE%B1%E0%AE%BE%E0%AE%AE%E0%AF%8D_%E0%AE%AA%E0%AE%AF%E0%AE%B8%E0%AF%8D_(%E0%AE%A4%E0%AE%BF%E0%AE%B0%E0%AF%81%E0%AE%A4%E0%AF%8D%E0%AE%A4%E0%AE%A8%E0%AF%8D%E0%AE%A4%E0%AF%88)" title="பதினொன்றாம் பயஸ் (திருத்தந்தை)" type="wikipedia">பதினொன்றாம் பயஸ் (திருத்தந்தை)
<p><hi rend="bold">திருத்தந்தை பதினொன்றாம் பயஸ்</hi> (<ref target="https://ta.wikipedia.org/wiki/இத்தாலியம்">இத்தாலியம்</ref>:[<hi rend="italic">Pio XI</hi>]error: {{lang}}: text has italic markup (<ref target="https://ta.wikipedia.org/wiki/பகுப்பு:Lang_and_lang-xx_வார்ப்புரு_பிழைகள்">உதவி</ref>)), இயற்பெயர் <hi rend="bold">அம்புரோஜியோ தாம்யானோ அக்கில்லே ராட்டி</hi> (Italian:<ref target="https://en.wikipedia.org/wiki/WP:IPA%20for%20Italian">[amˈbrɔ:dʒo daˈmja:no aˈkille ˈratti</ref>]; 31 மே 1857– 10பெப்ரவரி 1939), என்பவர் <ref target="https://ta.wikipedia.org/wiki/கத்தோலிக்க_திருச்சபை">கத்தோலிக்க திருச்சபையின்</ref> திருத்தந்தையாக 6 பெப்ரவரி 1922 முதல் 1939இல் தனது இறப்பு வரை இருந்தவர் ஆவார். பிப்ரவரி 11, 1929 இல்  <ref target="https://ta.wikipedia.org/wiki/வத்திக்கான்_நகர்">வத்திக்கான் நகர்</ref> உருவாக்கப்பட்டப்பின்பு அதன் முதல் <ref target="https://ta.wikipedia.org/wiki/இறைமை">அரசராகவும்</ref> இருந்தவர்.</p>
<p>இவர் பல <ref target="https://ta.wikipedia.org/wiki/திருமடல்">திருமடகளை</ref> எழுதியுள்ளார். பன்னாட்டு நிதியத்தின் முதலாளித்துவ பேராசை, <ref target="https://ta.wikipedia.org/wiki/சமூகவுடைமை">சமூகவுடைமை</ref>/<ref target="https://ta.wikipedia.org/wiki/பொதுவுடைமை">பொதுவுடைமையின்</ref> தீமைகள், <ref target="https://ta.wikipedia.org/wiki/சமூக_நீதி">சமூக நீதி</ref> சிக்கள்கள் முதலியவற்றைக் குறித்து இவர் எழுதிய <hi rend="italic">குவாத்ரஜெசிமோ ஆனோ</hi> என்னும் திருமடல் மிகவும் புகழ் வாய்ந்தது ஆகும். திருப்பணியாளர் எதிர்ப்பு மனநிலைக்கு (anti-clericalism) பதிலளிக்கும் வகையில் <ref target="https://ta.wikipedia.org/wiki/கிறிஸ்து_அரசர்_பெருவிழா">கிறிஸ்து அரசர் பெருவிழாவினை</ref> இவர் நிறுவினார். <ref target="https://ta.wikipedia.org/wiki/தாமஸ்_அக்குவைனஸ்">தாமஸ் அக்குவைனஸின்</ref> புனிதர் பட்டமளிப்பின் 6 ஆம் நூற்றாண்டு நினைவாக 1923 ஆம் ஆண்டு ஜூன் 29 ஆம் நாள் இவர் இயற்றிய <hi rend="italic">ஸ்டுடியோரம் துசெம்</hi> என்னும் திருமடலின் சாரம் கத்தோலிக்க மெய்யியல் மற்றும் இறையியலின் கருவாகப் பார்க்கப்படுகின்றது.<ref target="https://ta.wikipedia.org/wiki/முதற்_பக்கம்#cite_note-3">[3]</ref><ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
<p>இவரின் ஆட்சியில், திருப்பீடம் மற்றும் இத்தாலிய அரசுக்கும் இடையே வெகுநாட்களாக இருந்த முரண்பாடு, 1929ஆம் ஆண்டு <ref target="https://ta.wikipedia.org/wiki/இலாத்தரன்_உடன்படிக்கை">இலாத்தரன் உடன்படிக்கை</ref> மூலம் முடிவுக்கு வந்தது. <ref target="https://ta.wikipedia.org/wiki/மெக்சிக்கோ">மெக்சிக்கோ</ref>, <ref target="https://ta.wikipedia.org/wiki/எசுப்பானியா">எசுப்பானியா</ref> மற்றும் <ref target="https://ta.wikipedia.org/wiki/சோவியத்_ஒன்றியம்">சோவியத் ஒன்றியத்தில்</ref> திருச்சபை துன்புறுத்தப்படுவதையும் அருட்பணியாளர்கள் கொல்லப்படுவதையும் இவரால் தடுக்க இயலவில்லை. <ref target="https://ta.wikipedia.org/wiki/தாமஸ்_மோர்">தாமஸ் மோர்</ref>, <ref target="https://ta.wikipedia.org/wiki/பீட்டர்_கனிசியு">பீட்டர் கனிசியு</ref>, <ref target="https://ta.wikipedia.org/wiki/பெர்னதெத்_சுபீரு">பெர்னதெத் சுபீரு</ref> மற்றும் <ref target="https://ta.wikipedia.org/wiki/ஜான்_போஸ்கோ">ஜான் போஸ்கோ</ref> முதலிய பலருக்கு இவர் புனிதர் பட்டம் அளித்தார். <ref target="https://ta.wikipedia.org/wiki/லிசியே_நகரின்_தெரேசா">லிசியே நகரின் தெரேசாவுக்கு</ref> அருளாளர் பட்டமும் புனிதர் பட்டமும் இவர் அளித்தார். <ref target="https://ta.wikipedia.org/wiki/பெரிய_ஆல்பர்ட்">பெரிய ஆல்பர்ட்டின்</ref> எழுத்துக்களின் ஆன்மீக வலிமைக்காக "இணையான புனிதர் பட்டம்" அளித்து (equivalent canonization) அவரை <ref target="https://ta.wikipedia.org/wiki/திருச்சபையின்_மறைவல்லுநர்">திருச்சபையின் மறைவல்லுநர்</ref> என அறிவித்தார். பொது நிலையினரின் பங்களிப்பை வளர்ப்பதில் மிகுதியான அக்கறை காட்டினார். தனது ஆட்சியின் இறுதியில் ஹிட்லர் மற்றும் முசோலினி கத்தோலிக்க வாழ்க்கை மற்றும் கல்வியில் செய்த ஊடுருவல்களை எதிர்த்து பல முறை வெளிப்படையாகப் பேசினார்.</p>
<p>பிப்ரவரி 10, 1939 அன்று <ref target="https://ta.wikipedia.org/wiki/திருத்தூதரக_அரண்மனை">திருத்தூதரக அரண்மனையில்</ref> இறந்த இவர், <ref target="https://ta.wikipedia.org/wiki/புனித_பேதுரு_பேராலயம்">புனித பேதுரு பேராலய</ref> கல்லறையில் அடக்கம் செய்யப்பட்டார். இவரது கல்லறைக்கான இடத்தை அகழும்போது, இரண்டு அடுக்கு அடிநிலைக் கல்லறைகள் கண்டுபிடிக்கப்பட்டன. இவற்றில் கிடைக்கப்பட்ட எலும்புகளிலிருந்து அது <ref target="https://ta.wikipedia.org/wiki/புனித_பேதுரு_கல்லறை">புனித பேதுரு கல்லறை</ref> எனக் கண்டறியப்பட்டது.<ref target="https://ta.wikipedia.org/wiki/முதற்_பக்கம்#cite_note-5">[5]</ref><ref target="https://ta.wikipedia.org/wiki/முதற்_பக்கம்#cite_note-6">[6]</ref><ref target="https://ta.wikipedia.org/wiki/முதற்_பக்கம்#cite_note-Neusner2004-7">[7]</ref></p>
</text></body></html>