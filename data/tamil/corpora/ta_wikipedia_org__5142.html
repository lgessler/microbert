<html><body><text id="wikipedia_ta_wikipedia_org__5142.html" ns="0" revid="3390094" sourceurl="https://ta.wikipedia.org/wiki/%E0%AE%AA%E0%AF%8A%E0%AE%A9%E0%AF%8D%E0%AE%9A%E0%AE%BE%E0%AE%AF%E0%AF%8D" title="பொன்சாய்" type="wikipedia">பொன்சாய்
<figure><caption>A bonsai <ref target="https://ta.wikipedia.org/wiki/Trident_maple">trident maple</ref> growing in the root over rock style.</caption></figure>
<p>இயற்கையில் பெரிதாக வளரக்கூடிய <ref target="https://ta.wikipedia.org/wiki/மரம்">மரங்களைத்</ref> திறமையான கத்தரிப்பு மூலமும், அவற்றின் <ref target="https://ta.wikipedia.org/wiki/தண்டு">தண்டுகளில்</ref> கம்பிகளைச் சுற்றிக் கட்டுப்படுத்துவதன் மூலமும், உரிய அளவுக்கு வளரவிடாது, முதிர்ந்த மரங்களின் தோற்றத்தில் குள்ளமாகவும், பார்வைக்கு அழகாகவும் இருக்கும்படி சட்டிகளில் வளர்க்கும் முறை <hi rend="bold">பொன்சாய்</hi> எனப்படும். <ref target="https://ta.wikipedia.org/wiki/ஜப்பானிய_மொழி">ஜப்பானிய மொழியில்</ref> இது "தட்டத் தோட்டம்" (盆栽) எனப் பொருள்படும். <ref target="https://ta.wikipedia.org/wiki/சீனா">சீனக்</ref> கலையான "பென்ஜிங்" என்பதும் இது போன்றதே. இதிலிருந்தே பொன்சாய்க் <ref target="https://ta.wikipedia.org/wiki/கலை">கலை</ref> வளர்ந்ததாகக் கூறப்படுகின்றது.</p>
வரலாறு
<figure><caption>ஒரு பொன்சாய் மரம்</caption></figure>
<p>அழகுக்காக வளர்ப்பது போல் காணப்படும், சட்டிகளில் வளர்க்கப்பட்ட மரங்களின் உருவப் படங்கள், 4000 ஆண்டுகளுக்கு முற்பட்ட <ref target="https://ta.wikipedia.org/wiki/எகிப்து">எகிப்தியச்</ref> சமாதிகளில் காணப்படுகின்றன. இதைத் தொடர்ந்து, நாடோடிகளின் வண்டிகள் விதவிதமான பாத்திரங்களில் மரங்களை <ref target="https://ta.wikipedia.org/wiki/ஆசியா">ஆசியா</ref> முழுதும் காவிச் சென்றதாக அறியப்படுகின்றது. இந்த மரங்கள் <ref target="https://ta.wikipedia.org/wiki/மருத்துவம்">மருத்துவத்</ref> தேவைகளுக்கு வேண்டிய மூலப்பொருட்களை வழங்கியதாகத் தெரிகிறது.</p>
<p>நவீன பொன்சாய்க் கலை சுமார் 2000 ஆண்டுகளுக்கு முன் சீனாவில் தோன்றியதாகக் கருதப்படுகின்றது. இது <ref target="https://ta.wikipedia.org/wiki/7_ஆம்_நூற்றாண்டு">7 ஆம் நூற்றாண்டு</ref> தொடக்கம் <ref target="https://ta.wikipedia.org/wiki/9_ஆம்_நூற்றாண்டு">9 ஆம் நூற்றாண்டு</ref> வரையான காலப்பகுதியில் சீனாவுக்கான அரச தூதுவர்களால் ஜப்பானுக்குக் கொண்டுவரப்பட்டது.</p>
வளர்ப்பு
<figure><caption> மொன்றியால் தாவரவியல் பூங்காவிலுள்ள ஒரு பென்ஜிங்</caption></figure><p> போன்சாய் பரம்பரையியல் முறையில் குள்ளமான ஒரு தாவரமல்ல. இது முறியாக வளர்ந்துகொண்டிருக்கும் தாவரமொன்றைக் குருத்து மற்றும் வேர்களைக் கத்தரித்தல் போன்ற பல வகைச் செயற்கை முறைகள் மூலம் குள்ளமாக வளரவைக்கப் படுகின்றன. என்னகையான தாவரத்தையும் இவ்வாறு வளர்க்க முடியுமெனினும், குள்ளமாக வளர்ந்து முதிர்ந்த மரங்களின் தோற்றத்தைக் கொடுப்பதற்குச் சிறிய இலைகளைக் கொண்ட தாவரங்களே பொருத்தமானவை. உரிய முறையில் பராமரிக்கப்படும் பொன்சாய்கள் முழு அளவுக்கு வளரும் அவற்றைப் போன்ற தாவரங்களையொத்த ஆயுட்காலத்தைக் கொண்டிருக்க முடியும். எனினும் பொன்சாய்களுக்கு மிகுந்த பராமரிப்புத் தேவை. நன்றாகப் பராமரிக்கப்படாத பொன்சாய்கள் நீண்டகாலம் உயிர்வாழ மாட்டா.</p>
வெளியிணப்புகள்
<hi rend="bold">Bonsai</hi>விக்கிப்பீடியாவின் உறவுத் திட்டங்களில்<list type="unordered"><item><ref target="https://ta.wiktionary.org/wiki/Special:Search/Bonsai">விளக்கம்</ref> விக்சனரியிலிருந்து
</item><item><ref target="https://commons.wikimedia.org/wiki/Special:Search/Bonsai">படிமங்கள்</ref> பொதுவகத்தில்
</item><item><ref target="https://ta.wikinews.org/wiki/Special:Search/Bonsai">செய்திகள்</ref> விக்கிசெய்தியிலிருந்து
</item><item><ref target="https://ta.wikiquote.org/wiki/Special:Search/Bonsai">மேற்கோள்கள்</ref> விக்கிமேற்கோளிலிருந்து
</item><item><ref target="https://ta.wikisource.org/wiki/Special:Search/Bonsai">மூல உரைகள்</ref> விக்கிமூலத்திலிருந்து
</item><item><ref target="https://ta.wikibooks.org/wiki/Special:Search/Bonsai">உரைநூல்கள்</ref> விக்கிநூல்களிலிருந்து
</item><item><ref target="https://ta.wikiversity.org/wiki/Special:Search/Bonsai">வளங்கள்</ref> விக்கிப்பல்கலைக்கழகம்
</item></list>
<list type="unordered"><item><ref target="http://www.artofbonsai.org">The Art of Bonsai Project</ref> <ref target="https://web.archive.org/web/20190423143113/http://www.artofbonsai.org/">பரணிடப்பட்டது</ref> 2019-04-23 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref> - galleries to show bonsai variations</item>
<item><ref target="http://wiki.bonsaitalk.com/">bonsaiTALK Wiki</ref> <ref target="https://web.archive.org/web/20080821121129/http://wiki.bonsaitalk.com/">பரணிடப்பட்டது</ref> 2008-08-21 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref>.</item>
<item><ref target="http://www.bonsaibasics.com/">பொன்சாய் தொடக்க நிலையினருக்கு</ref>.</item>
<item><ref target="http://www.internetbonsaiclub.org/">இணைய பொன்சாய் கழகம்</ref>.</item>
<item><ref target="https://web.archive.org/web/20020212151327/http://www.geocities.com/Tokyo/Palace/7574/japanomiya.html">ஜப்பானில் பொன்சாய் - ஒமியா பொன்சாய் கிராமம்</ref></item>
<item><ref target="http://www.bonsai-nbf.org/">ஐக்கிய அமெரிக்க தேசிய பொன்சாய் பவுண்டேஷன்</ref>.</item>
<item><ref target="http://www.usna.usda.gov/Gardens/collections/bonsai.html">தேசிய பொன்சாய் மற்றும் பென்ஜிங் அரும்பொருள் காட்சியகம் - ஐக்கிய அமெரிக்க தேசிய Arboretum</ref>.</item></list>
</text></body></html>