<html><body><text id="wikipedia_ta_wikipedia_org__82288.html" ns="0" revid="3242874" sourceurl="https://ta.wikipedia.org/wiki/%E0%AE%9A%E0%AE%A8%E0%AF%8D%E0%AE%A4%E0%AE%BF%E0%AE%B0%E0%AE%9A%E0%AF%87%E0%AE%95%E0%AE%B0%E0%AF%8D_%E0%AE%8E%E0%AE%B2%E0%AF%8D%E0%AE%B2%E0%AF%88" title="சந்திரசேகர் எல்லை" type="wikipedia">சந்திரசேகர் எல்லை<p><hi rend="bold">சந்திரசேகர் எல்லை</hi> என்பது ஒரு <ref target="https://ta.wikipedia.org/wiki/வெண்குறுமீன்">வெண்குறுமீனின்</ref> <ref target="https://ta.wikipedia.org/wiki/நிறை">நிறைக்கான</ref> கருத்தியல் பெரும எல்லை - இது <ref target="https://ta.wikipedia.org/wiki/சூரியன்">சூரியனின்</ref> நிறையைப் போல ஏறக்குறைய 1.4 மடங்காகும். இது கோட்பாட்டு (கருத்தியல்) இயற்பியலாளரான <ref target="https://ta.wikipedia.org/wiki/சுப்பிரமணியன்_சந்திரசேகர்">சுப்பிரமணியன் சந்திரசேகரின்</ref> பெயரை நினைகூரும் வண்ணம் பெயரிடப்பட்டுள்ளது. இந்த எல்லை நிறைக்கு மேல், <ref target="https://ta.wikipedia.org/wiki/சமவாற்றல்-நிலை_எலக்ட்ரான்_அழுத்தம்">சமவாற்றல்-நிலை எலக்ட்ரான் அழுத்தத்தினால்</ref> (அவ்வமைப்பை) உள்நோக்கி வீழ்த்தும் <ref target="https://ta.wikipedia.org/wiki/ஈர்ப்பு_விசை">ஈர்ப்பு விசையைக்</ref> கட்டுப்படுத்த இயலாது. அவ்விண்மீன் <ref target="https://ta.wikipedia.org/wiki/நியூட்ரான்_விண்மீன்">நியூட்ரான் விண்மீனாக</ref> மாறிவிடும்; அல்லது ஓப்பனைமர்-வோல்க்காப் எல்லையையும் கடந்த அமைப்பென்றால், அது ஒரு <ref target="https://ta.wikipedia.org/wiki/கருந்துளை">கருந்துளையாக</ref> உருமாறுவதைத் தடுக்கவியலாது.</p>
கலைச்சொற்கள்
<list type="unordered"><item>கருத்தியல் பெரும எல்லை - theoretical maximum limit</item>
<item>சமவாற்றல்-நிறை எலக்ட்ரான் அழுத்தம் - degenerate electron pressure</item>
<item>கருந்துளை - black hole.</item></list>
குறிப்புதவி
<list type="unordered"><item>டேவிட்டார்லிங்கின் கலைக்களஞ்சியம்  <ref target="https://web.archive.org/web/20171003044353/http://www.daviddarling.info/encyclopedia/C/ChanLimit.html">பரணிடப்பட்டது</ref> 2017-10-03 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item></list>
</text></body></html>