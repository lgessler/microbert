<html><body><text id="wikipedia_ta_wikipedia_org__591.html" ns="0" revid="2695912" sourceurl="https://ta.wikipedia.org/wiki/%E0%AE%87%E0%AE%9A%E0%AF%81%E0%AE%AA%E0%AF%8D%E0%AE%AA%E0%AF%81%E0%AE%9F%E0%AF%8D%E0%AE%A9%E0%AE%BF%E0%AE%95%E0%AF%8D_1" title="இசுப்புட்னிக் 1" type="wikipedia">இசுப்புட்னிக் 1

<figure><caption>ஸ்புட்னிக் 1</caption></figure>
<p><hi rend="bold">இசுப்புட்னிக் 1</hi> (<hi rend="italic">Sputnik 1</hi>)<ref target="https://ta.wikipedia.org/wiki/முதற்_பக்கம்#cite_note-1">[1]</ref> <ref target="https://ta.wikipedia.org/wiki/பூமி">பூமியின்</ref> <ref target="https://ta.wikipedia.org/wiki/சுற்றுப்பாதை">சுற்றுப்பாதையில்</ref> செலுத்தப்பட்ட மனிதனால் செய்யப்பட்ட முதலாவது <ref target="https://ta.wikipedia.org/wiki/செயற்கைக்_கோள்">செயற்கைக் கோள்</ref> ஆகும்.<ref target="https://ta.wikipedia.org/wiki/முதற்_பக்கம்#cite_note-Sputnik_1_-_National_Space_Science_Data_Center_-_NASA-2">[2]</ref> இது <ref target="https://ta.wikipedia.org/wiki/1957">1957</ref> ஆம் ஆண்டு <ref target="https://ta.wikipedia.org/wiki/அக்டோபர்_4">அக்டோபர் 4</ref> ஆம் திகதி விண்வெளிக்கு அனுப்பப்பட்டது.</p>
<p>இச் செயற்கைக்கோளின் நிறை 83 <ref target="https://ta.wikipedia.org/wiki/கிகி">கிகி</ref> (184 <ref target="https://ta.wikipedia.org/wiki/இறாத்தல்">இறாத்தல்</ref>) ஆகும். இரண்டு <ref target="https://ta.wikipedia.org/wiki/வானொலி">வானொலி</ref> ஒலிபரப்பிகளைக் கொண்டிருந்த இச்செயற்கைக்கோள் பூமிக்குமேல் 250 <ref target="https://ta.wikipedia.org/wiki/கிமீ">கிமீ</ref> (150 <ref target="https://ta.wikipedia.org/wiki/மைல்">மைல்</ref>) உயரத்தில் பூமியைச் சுற்றி வந்தது. இசுப்புட்னிக் 1 அனுப்பிய வானொலிச் சமிக்ஞைகளை ஆராய்ந்து, பூமியின் காற்று மண்டலத்தின் மேற்பகுதியைப் பற்றிய தகவல்கள் பெறப்பட்டன. இசுப்புட்னிக் 1 R-7 ராக்கெட்டினால் செலுத்தப்பட்டது.</p>
<p>இசுப்புட்னிக் 1 <ref target="https://ta.wikipedia.org/wiki/சோவியத்_ஒன்றியம்">சோவியத் ஒன்றியத்தின்</ref> <ref target="https://ta.wikipedia.org/wiki/ஸ்புட்னிக்_திட்டம்">இசுப்புட்னிக் திட்டத்தின்</ref> கீழ் அனுப்பப்பட்ட பல்வேறு செயற்கைக் கோள்களில் முதலாவதாகும். இவற்றில் பலவும் வெற்றிகரமாக நிறைவேறின. விண்ணில் செலுத்தப்பட்ட இரண்டாவது செயற்கைக் கோளான <ref target="https://ta.wikipedia.org/wiki/ஸ்புட்னிக்_2">ஸ்புட்னிக் 2</ref>, <ref target="https://ta.wikipedia.org/wiki/லைக்கா">லைக்கா</ref> என்ற நாயைச் சுமந்து சென்றது. இதுவும், <ref target="https://ta.wikipedia.org/wiki/விலங்கு">விலங்கொன்றை</ref> விண்வெளிக்குக் கொண்டுசென்ற முதலாவது செயற்கைக்கோள் என்ற பெருமையைப் பெற்றது. <ref target="https://ta.wikipedia.org/wiki/ஸ்புட்னிக்_3">ஸ்புட்னிக் 3</ref> தோல்வியுற்றது. ஸ்புட்னிக் 1 <ref target="https://ta.wikipedia.org/wiki/ஜனவரி_4">ஜனவரி 4</ref>, <ref target="https://ta.wikipedia.org/wiki/1958">1958ல்</ref> மீண்டும் பூமியில் விழுந்தது.</p>
</text></body></html>