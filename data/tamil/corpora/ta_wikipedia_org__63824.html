<html><body><text id="wikipedia_ta_wikipedia_org__63824.html" ns="0" revid="3187806" sourceurl="https://ta.wikipedia.org/wiki/%E0%AE%AA%E0%AF%86%E0%AE%99%E0%AF%8D%E0%AE%95%E0%AE%B3%E0%AF%82%E0%AE%B0%E0%AF%81_%E0%AE%A4%E0%AE%BF%E0%AE%B0%E0%AF%81%E0%AE%B5%E0%AE%B3%E0%AF%8D%E0%AE%B3%E0%AF%81%E0%AE%B5%E0%AE%B0%E0%AF%8D_%E0%AE%9A%E0%AE%BF%E0%AE%B2%E0%AF%88" title="பெங்களூரு திருவள்ளுவர் சிலை" type="wikipedia">பெங்களூரு திருவள்ளுவர் சிலை<p><hi rend="bold">பெங்களூரு திருவள்ளுவர் சிலை</hi> என்பது <ref target="https://ta.wikipedia.org/wiki/கர்நாடகம்">கர்நாடக மாநிலத்தின்</ref> <ref target="https://ta.wikipedia.org/wiki/தலைநகரம்">தலைநகரமான</ref> <ref target="https://ta.wikipedia.org/wiki/பெங்களூர்">பெங்களூர்</ref> நகரின் <ref target="https://ta.wikipedia.org/wiki/அல்சூர்_ஏரி">அல்சூர் ஏரிக்கு</ref> அருகில் அமைந்துள்ள திருவள்ளுவரின் சிலை ஆகும்.</p>
வரலாறு
<p><ref target="https://ta.wikipedia.org/wiki/பெங்களூரு">பெங்களூரு</ref> அல்சூர் ஏரிக்கரையில் <ref target="https://ta.wikipedia.org/wiki/பெங்களூரு_தமிழ்ச்_சங்கம்"> பெங்களூரு தமிழ்ச் சங்கத்தின்</ref> முயற்சியால் பெங்களூரு மாநகராட்சியின் அனுமதியுடன் ஒரு <ref target="https://ta.wikipedia.org/wiki/திருவள்ளுவர்">திருவள்ளுவர்</ref> சிலை அமைக்கப்பட்டது. இச்சிலையை அப்போதைய கர்நாடக முதலமைச்சரான பங்காரப்பா 1991ஆம் ஆண்டு செப்டம்பர் முதல் நாள் திறந்துவைப்பதாக அறிவிக்கப்பட்டது. ஆனால், அவ்வூரில் உள்ள கன்னட அமைப்புகளின் எதிர்ப்பினாலும், அவர்கள் தொடுத்த வழக்காலும் அச்சிலை திறக்கப்படாமல் சாக்குப்பைகளால் மூடப்பட்டு இருந்தது; உணர்மிகு பிர்ச்சினை என்பதால் தொடர்ச்சியாக காவலர் பாதுகாப்பும் இருந்துவந்தது. 18 ஆண்டுகள்<ref target="https://ta.wikipedia.org/wiki/முதற்_பக்கம்#cite_note-1">[1]</ref> நீடிந்த இந்த சிக்கலுக்கு தீர்வுகாண கர்நாடக முதல்வர்  <ref target="https://ta.wikipedia.org/wiki/எடியூரப்பா">எடியூரப்பா</ref>  தமிழ்நாடு முதல்வர் <ref target="https://ta.wikipedia.org/wiki/மு._கருணாநிதி">கருணாநிதியுடன்</ref> நிகழ்த்திய பேச்சைத் தொடர்ந்து இச்சிலையைத் திறக்க நடவடிக்கை எடுக்கப்பட்டது. கன்னட அமைப்புகள் விடுத்த கோரிக்கையை அடுத்து நல்லெண்ண அடிப்படையில் சென்னையில் கன்னடக் கவிஞர் <ref target="https://ta.wikipedia.org/wiki/சர்வக்ஞர்">சர்வக்ஞரின்</ref> சிலை நிறுவப்பட்டு திறக்கப்பட்டது. இதையடுத்து பெங்களூரு தமிழ்ச் சங்கம் திருவள்ளுவருக்கு புதிய வெண்கல சிலையை தயாரித்து பழைய சிலையை நீக்கி அங்கு நிறுவியது. இதையடுத்து 2009 ஆகத்து 9 அன்று நடந்த விழாவில் பங்காரப்பா முன்னிலையில் தமிழக முதல்வர் மு. கருணாநிதி சிலையைத் திறந்துவைத்தார். இச்சிலை திறப்புக்கு எதிராக கன்னட அமைப்புகள் முழு அடைப்புக்கு அழைப்பு விடுத்தன, என்றாலும் எந்த அசம்பாவிதமும் நடக்கவில்லை.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
</text></body></html>