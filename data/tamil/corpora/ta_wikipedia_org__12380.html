<html><body><text id="wikipedia_ta_wikipedia_org__12380.html" ns="0" revid="3218513" sourceurl="https://ta.wikipedia.org/wiki/%E0%AE%A8%E0%AE%BF%E0%AE%AF%E0%AE%BE%E0%AE%AF%E0%AE%AE%E0%AF%8D_(%E0%AE%87%E0%AE%A8%E0%AF%8D%E0%AE%A4%E0%AF%81_%E0%AE%A4%E0%AE%A4%E0%AF%8D%E0%AE%A4%E0%AF%81%E0%AE%B5%E0%AE%AE%E0%AF%8D)" title="நியாயம் (இந்து தத்துவம்)" type="wikipedia">நியாயம் (இந்து தத்துவம்)<p><hi rend="bold">நியாயம்</hi> என்பது தரிசனங்கள் எனப்படும் ஆறு <ref target="https://ta.wikipedia.org/wiki/வேத_தத்துவ_தரிசனங்கள்"> தத்துவப் பிரிவுகளில்</ref> ஒன்று. இது <ref target="https://ta.wikipedia.org/wiki/ஏரணம்">ஏரணத்தையும்</ref> (<ref target="https://ta.wikipedia.org/wiki/அளவையியல்">அளவையியல்</ref>, (logic)), <ref target="https://ta.wikipedia.org/wiki/அறிவாராய்ச்சியியல்">அறிவாராய்ச்சியியலையும்</ref> (epistemology) முதன்மையாகக் கொள்கிறது. இந்தத் தத்துவப் பிரிவுக்கு அடிப்படையானது <ref target="https://ta.wikipedia.org/wiki/கௌதமர்">கௌதம</ref> <ref target="https://ta.wikipedia.org/wiki/ரிஷி">ரிஷி</ref> அல்லது  அட்சபாதர் என்பவரால் எழுதிய <ref target="https://ta.wikipedia.org/wiki/நியாய_சூத்திரம்">நியாய சூத்திரம்</ref> என்னும் நூல் ஆகும். இது கி.மு ஆறாவது நூற்றாண்டளவில் எழுதப்பட்டதாகக் கூறப்படுகின்றது.<ref target="https://ta.wikipedia.org/wiki/முதற்_பக்கம்#cite_note-1">[1]</ref>
<ref target="https://ta.wikipedia.org/wiki/முதற்_பக்கம்#cite_note-2">[2]</ref>
<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
மேலோட்டம்
<p>நியாயம் தத்துவப் பிரிவு நவீன இந்து தத்துவச் சிந்தனைகளுக்கு வழங்கிய முக்கியமான பங்களிப்பு அதன் வழிமுறை (methodology) ஆகும். <ref target="https://ta.wikipedia.org/wiki/தருக்கம்">தருக்கம்</ref> அல்லது ஏரணம் (அளவையியலை) அடிப்படையாகக் கொண்ட இந்த வழிமுறையைப், பின்னர், பெரும்பாலான மற்ற இந்து தத்துவப் பிரிவுகளும் கைக்கொள்ளலாயின. </p>
<p>நியாயத்தைப் பின்பற்றுபவர்கள், எற்புடைய அறிவைப் (valid knowledge) பெறுவதன் மூலமே துன்பங்களிலிருந்து விடுதலை பெற முடியும் என நம்புகிறார்கள். இதனால் அவர்கள் ஏற்புடைய அறிவைப் பெறுவதற்கான வழிகளை (பிரமாணங்கள்) அடையாளம் காண்பதில் பெரும் அக்கறை செலுத்துகின்றனர். நியாயத் தத்துவப் பிரிவினர் இந்த ஏற்புடைய அறிவை அடையாளம் காண நான்கு <ref target="https://ta.wikipedia.org/wiki/பிரமாணம்_(இந்து_தத்துவம்)">பிரமாணங்கள்</ref> அல்லது வழிமுறைகளைக் கைக்கொள்கிறார்கள். அவை:</p>
<list type="ordered"><item>பிரத்தியட்சம் - நேரடிக்காட்சி</item>
<item>அனுமானம் - உய்த்துணர்வு</item>
<item>உபமானம் - ஒப்பீடு</item>
<item>சப்தம் - உரைச்சான்று என்பனவாகும்.</item></list>


வெளி இணைப்புகள்
<list type="unordered"><item><ref target="https://web.archive.org/web/20140128043915/http://www.srimatham.com/uploads/5/5/4/9/5549439/nyaya_philosophy.pdf">https://web.archive.org/web/20140128043915/http://www.srimatham.com/uploads/5/5/4/9/5549439/nyaya_philosophy.pdf</ref></item></list>
இவற்றையும் பார்க்கவும்
<list type="unordered"><item><ref target="https://ta.wikipedia.org/wiki/வேத_தத்துவ_தரிசனங்கள்">வேத தத்துவ தரிசனங்கள்</ref></item></list>
</text></body></html>