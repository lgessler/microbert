<html><body><text id="wikipedia_ta_wikipedia_org__550899.html" ns="0" revid="3444965" sourceurl="https://ta.wikipedia.org/wiki/%E0%AE%A8%E0%AE%A3%E0%AF%8D%E0%AE%9F%E0%AF%81_%E0%AE%89%E0%AE%A3%E0%AF%8D%E0%AE%A3%E0%AF%81%E0%AE%AE%E0%AF%8D_%E0%AE%A4%E0%AE%B5%E0%AE%B3%E0%AF%88" title="நண்டு உண்ணும் தவளை" type="wikipedia">நண்டு உண்ணும் தவளை
<p><hi rend="bold">நண்டு உண்ணும் தவளை</hi> (<hi rend="italic">Crab-eating frog</hi>)(Fejervarya <hi rend="italic">cancrivora</hi>) என்பது தைவான்,<ref target="https://ta.wikipedia.org/wiki/முதற்_பக்கம்#cite_note-Lue-2">[2]</ref> சீனா, <ref target="https://ta.wikipedia.org/wiki/பிலிப்பீன்சு">பிலிப்பீன்சு</ref> உள்ளிட்ட தென்கிழக்கு <ref target="https://ta.wikipedia.org/wiki/ஆசியா">ஆசியாவைப்</ref> பூர்வீகமாகக் கொண்ட ஒரு <ref target="https://ta.wikipedia.org/wiki/தவளை">தவளையாகும்</ref>.<ref target="https://ta.wikipedia.org/wiki/முதற்_பக்கம்#cite_note-3">[3]</ref> இது <ref target="https://ta.wikipedia.org/wiki/குவாம்">குவாமிலும்</ref> அறிமுகப்படுத்தப்பட்டது. மேலும் இவை தைவானிலிருந்து அறிமுகப்படுத்தப்பட்டது.<ref target="https://ta.wikipedia.org/wiki/முதற்_பக்கம்#cite_note-4">[4]</ref> இது சதுப்புநிலங்களில் வாழ்கிறது. நீர்நில வாழ்வனவற்றில் தற்காலத்தில் அறியப்பட்ட 144 சிற்றினங்களில் கடல் நீரில் குறுகிய கால வாழக்கூடிய சிற்றினம் இதுவாகும்.<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
<p><ref target="https://ta.wikipedia.org/wiki/யூரியா">யூரியா</ref> உற்பத்தி மற்றும் தக்கவைப்பை அதிகரிப்பதன் மூலமும், யூரியா மற்றும் <ref target="https://ta.wikipedia.org/wiki/சோடியம்">சோடியம்</ref> மாற்றத்தில் சிறிது அதி உப்புத்தன்மையுடன் இருப்பதன் மூலமும் இந்த தவளை கடல் சூழலை (சுருக்கமான காலத்திற்குக் கடல் நீரில் மூழ்கி அல்லது நீண்ட காலத்திற்கு <ref target="https://ta.wikipedia.org/wiki/உவர்_நீர்">உவர்</ref> நீரில் மூழ்கி) பொறுத்துக்கொள்ளக் கூடிய தன்மையுடையதாக உள்ளது.<ref target="https://ta.wikipedia.org/wiki/முதற்_பக்கம்#cite_note-6">[6]</ref><ref target="https://ta.wikipedia.org/wiki/முதற்_பக்கம்#cite_note-7">[7]</ref><ref target="https://ta.wikipedia.org/wiki/முதற்_பக்கம்#cite_note-8">[8]</ref> முதிர்ச்சியடைந்த தவளைகள்  2.8% அதிக உப்புத்தன்மையுடைய உப்பு நீரில் வாழ முடியும் இதன் <ref target="https://ta.wikipedia.org/wiki/தலைப்பிரட்டை">தலைப்பிரட்டைகள்</ref> 3.9% அதிக உப்புத்தன்மையுடைய நீரில் வாழக்கூடியன.<ref target="https://ta.wikipedia.org/wiki/முதற்_பக்கம்#cite_note-9">[9]</ref></p>
உணவுமுறை
<p>நண்டு உண்ணும் தவளையின் உணவு ஆதாரங்கள் முக்கியமாக உள்நாட்டில் கிடைக்கும் இரையால் தீர்மானிக்கப்படுகின்றன. நன்னீருக்கு அருகில், இதன் உணவில் பெரும்பாலும் பூச்சிகள் உள்ளன. ஆனால் உவர் நீர் உள்ள சூழலில், <ref target="https://ta.wikipedia.org/wiki/நண்டு">நண்டுகள்</ref> உட்பட சிறிய <ref target="https://ta.wikipedia.org/wiki/ஓடுடைய_கணுக்காலி">ஓடுடைய கணுக்காலிகளை</ref> முக்கிய உணவாகக் கொள்கின்றன.<ref target="https://ta.wikipedia.org/wiki/முதற்_பக்கம்#cite_note-10">[10]</ref></p>
மனித நுகர்வு
<p><ref target="https://ta.wikipedia.org/wiki/தென்கிழக்காசியா">தென்கிழக்காசியாவில்</ref>, நண்டு உண்ணும் தவளை உள்நாட்டில் உணவுக்காக வேட்டையாடப்படுகிறது. இந்தோனேசியாவின் சாவகம் தீவில் <ref target="https://ta.wikipedia.org/wiki/தவளைக்கால்_இறைச்சி">தவளைக்கால் இறைச்சிக்காக</ref> இது வளர்க்கப்படுகிறது.<ref target="https://ta.wikipedia.org/wiki/முதற்_பக்கம்#cite_note-Kusrini-11">[11]</ref></p>


வெளி இணைப்புகள்
<list type="unordered"><item><ref target="https://web.archive.org/web/20190423164134/http://www.amphibia.my/page.php%3Fpageid%3Ds_foundk%26s_id%3D50%26search1%3DFejervarya%2520cancrivora%26species%3DFejervarya%2520cancrivora%26submit%3DSearch!">தீபகற்ப மலேசியாவின் நீர்வீழ்ச்சி மற்றும் ஊர்வன - <hi rend="italic">Fejervarya cancrivora</hi></ref></item>
<item><ref target="https://web.archive.org/web/20161018155117/http://www.amphibia.my/page.php?pageid=s_foundk&amp;s_id=53&amp;search1=Fejervarya%20raja&amp;species=Fejervarya%20raja&amp;submit=Search!">தீபகற்ப மலேசியாவின் நீர்வீழ்ச்சி மற்றும் ஊர்வன - <hi rend="italic">Fejervarya raja</hi></ref></item>
<item><ref target="http://www.ecologyasia.com/verts/amphibians/crab-eating_frog.htm">சுற்றுச்சூழல் ஆசியாவில் நண்டு உண்ணும் தவளை</ref></item></list>
</text></body></html>