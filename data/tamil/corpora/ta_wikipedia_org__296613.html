<html><body><text id="wikipedia_ta_wikipedia_org__296613.html" ns="0" revid="3308966" sourceurl="https://ta.wikipedia.org/wiki/%E0%AE%AA%E0%AE%B2%E0%AE%B0%E0%AE%BE%E0%AE%AE%E0%AF%8D%E0%AE%AA%E0%AF%82%E0%AE%B0%E0%AF%8D_%E0%AE%AE%E0%AE%BE%E0%AE%B5%E0%AE%9F%E0%AF%8D%E0%AE%9F%E0%AE%AE%E0%AF%8D,_%E0%AE%9A%E0%AE%A4%E0%AF%8D%E0%AE%A4%E0%AF%80%E0%AE%B8%E0%AF%8D%E0%AE%95%E0%AE%B0%E0%AF%8D" title="பலராம்பூர் மாவட்டம், சத்தீஸ்கர்" type="wikipedia">பலராம்பூர் மாவட்டம், சத்தீஸ்கர்உத்தரப் பிரதேசத்திலும் <ref target="https://ta.wikipedia.org/wiki/பலராம்பூர்_மாவட்டம்">பலராம்பூர் மாவட்டம்</ref> என்றொரு மாவட்டம் உள்ளது!

<p>
<hi rend="bold">பலராம்பூர் மாவட்டம்</hi> (Balrampur district)  மத்திய <ref target="https://ta.wikipedia.org/wiki/இந்தியா">இந்தியாவின்</ref> <ref target="https://ta.wikipedia.org/wiki/சத்தீஸ்கர்">சத்தீஸ்கர்</ref> <ref target="https://ta.wikipedia.org/wiki/இந்தியாவின்_மாநிலங்களும்_ஆட்சிப்பகுதிகளும்">மாநிலத்தின்</ref> இருபத்து ஏழு  <ref target="https://ta.wikipedia.org/wiki/மாவட்டம்_(இந்தியா)">மாவட்டங்களில்</ref>  ஒன்றாகும். சர்குஜா கோட்டத்தில் உள்ள ஐந்து மாவட்டங்களில் இம்மாவட்டமும் ஒன்றாகும். இம்மாவட்ட நிர்வாகத் தலைமையிடம் பலராம்பூர் நகரத்தில் அமைந்துள்ளது.
<ref target="https://ta.wikipedia.org/wiki/சர்குஜா_மாவட்டம்">சர்குஜா மாவட்டத்தின்</ref> சில பகுதிகளைக் கொண்டு இம்மாவட்டம் 1 சனவரி 2012-இல் துவக்கப்பட்டது. <ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
<p>இம்மாவட்டம் சத்தீஸ்கர் மாநிலத்தின் வடக்கு பகுதியில் அமைந்துள்ளது.</p>
<p>இம்மாவட்டத் தலைமையிட நகரமாக பலராம்பூர், <ref target="https://ta.wikipedia.org/wiki/சர்குஜா_மாவட்டம்">சர்குஜா மாவட்டத்தின்</ref> வடக்கில் எண்பது கிலோ மீட்டர் தொலைவில் உள்ளது.</p>
<p>இம்மாவட்டத்தின் பெரும் பகுதிகள் மலைக்காடுகளுடன் கூடியது.  இம்மாவட்டத்தின்  <hi rend="italic">இராமானுஜகஞ்ச்</hi>  பகுதி வரலாற்று சிறப்பு மிக்க பகுதியும், மாவட்டத்தின் மக்கள்தொகை அதிகம் கொண்ட நகரமும் ஆகும். இந்நகரம் சத்தீஸ்கர்-<ref target="https://ta.wikipedia.org/wiki/ஜார்கண்ட்">ஜார்கண்ட்</ref> மாநிலங்களின் எல்லைப்புறத்தில் அமைந்துள்ளது.</p>
போக்குவரத்து வசதிகள்
தொடருந்துகள்
<p>அருகில் உள்ள <ref target="https://ta.wikipedia.org/wiki/தொடருந்து">தொடருந்து</ref> நிலையம் கார்வா <ref target="https://ta.wikipedia.org/wiki/முதற்_பக்கம்#cite_note-2">[2]</ref> மற்றும் அம்பிகா தொடருந்து நிலையம் ஆகும்<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
வானூர்தி நிலையம்
<p>அருகில் உள்ள வானூர்தி நிலையம் <ref target="https://ta.wikipedia.org/wiki/ராஞ்சி">ராஞ்சி</ref> மற்றும் <ref target="https://ta.wikipedia.org/wiki/ராய்ப்பூர்,_சத்தீஸ்கர்">ராய்ப்பூர்</ref> ஆகும்.</p>
சாலைகள்
<p>தேசிய நெடுஞ்சாலை 343 (இந்தியா) இம்மாவட்டத்தின் வழியாக செல்வதால், பேருந்துகள் மற்றும் சரக்கூந்துகள் மாநிலத்தின் அனைத்து நகரங்களுடன் பலராம்பூர் மாவட்டத்தை இணைக்கிறது.</p>
கல்வி
<p>பலராம்பூர் மாவட்டத்தில் ஒரு கல்லூரி உள்ளது. சர்குஜா பல்கலைக் கழகம் 2 செப்டம்பர் 2008-இல் நிறுவப்பட்டது.   </p>
மாவட்ட நிர்வாகம்
<p>3806.08  கிலோ மீட்டர் பரப்பளவு கொண்ட இம்மாவட்டம் 645 கிராமங்களும்,  340  <ref target="https://ta.wikipedia.org/wiki/இந்தியாவின்_ஊராட்சி_மன்றம்">கிராமப் பஞ்சாயத்துகளும்</ref>,  ஐந்து நகரப் பஞ்சாயத்துக்களும் மற்றும் பலராம்பூர், இராஜ்பூர், சங்கர்கர், குஷ்மி, இராமச்சந்திராபுரம் மற்றும் வத்ராப்நகர் என ஆறு <ref target="https://ta.wikipedia.org/wiki/ஊராட்சி_ஒன்றியம்">ஊராட்சி ஒன்றியங்களும்</ref>, ஆறு <ref target="https://ta.wikipedia.org/wiki/வருவாய்_வட்டம்">வருவாய் வட்டங்களையும்</ref>, நான்கு உட்கோட்டங்களையும் கொண்டுள்ளது.<ref target="https://ta.wikipedia.org/wiki/முதற்_பக்கம்#cite_note-4">[4]</ref><ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
மக்கள் வகைப்பாடு
<p>2001 இந்திய மக்கள் தொகை கணக்கெடுப்பின் படி, இம்மாவட்ட  மொத்த மக்கள்தொகை 5,98,855 ஆகும். அதில் ஆண்கள்  3,04,367 ஆகவும்,பெண்கள் 2,94,488  ஆகவும் உள்ளனர். <ref target="https://ta.wikipedia.org/wiki/பாலின_விகிதம்">பாலின விகிதம்</ref> ஆயிரம் ஆண்களுக்கு 970 பெண்கள் வீதம் உள்ளனர். மொத்த மக்கள்தொகையில் முரியா, மரியா மற்றும் ஹல்பா  <ref target="https://ta.wikipedia.org/wiki/பட்டியல்_சாதியினரும்_பட்டியல்_பழங்குடியினரும்">பழங்குடி மக்கள்</ref>  81.38 சதவீதமாக உள்ளனர். <ref target="https://ta.wikipedia.org/wiki/பட்டியல்_சாதியினரும்_பட்டியல்_பழங்குடியினரும்">பட்டியல் சமூக மக்கள்</ref> 4.01 சதவீதமாக உள்ளனர். மக்கள் அடர்த்தி ஒரு சதுர கிலோ மீட்டரில் 157 வீதம் வாழ்கின்றனர். மாவட்ட மொத்த படிப்பறிவு 54.24%ஆக உள்ளது.  அதில் ஆண்களின் படிப்பறிவு விகிதம்  67.27% ஆகவும்; பெண்களின் படிப்பறிவு 51.79% ஆக உள்ளது.</p>
பொருளாதாரம்
<p>பலராம்பூர் மாவட்டம் வளமையான மண் வளம் கொண்டதால் நெல் மற்றும் கோதுமை அதிக அளவில் பயிரிடப்படுகிறது.</p>
அரசியல்
<p>சர்குஜா மக்களவை தொகுதியில் பலராம்பூர் மாவட்டம் உள்ளது. பலராம்பூர் மாவட்டத்தின்  பிரதாப்பூர் சட்டமன்ற தொகுதி, இராமானுஜகஞ்ச் சட்டமன்ற தொகுதி மற்றும் சம்ரி சட்டமன்ற தொகுதிகள் மூன்றும் <ref target="https://ta.wikipedia.org/wiki/பட்டியல்_சாதியினரும்_பட்டியல்_பழங்குடியினரும்">பழங்குடி மக்களுக்கு</ref> ஒதுக்கப்பட்டுள்ளது. </p>


வெளி இணப்புகள்
<list type="unordered"><item><ref target="http://balrampur.info/basicinfo.php">பல்ராம்பூர் மாவட்ட இணையதளம்</ref> <ref target="https://web.archive.org/web/20131106002015/http://balrampur.info/basicinfo.php">பரணிடப்பட்டது</ref> 2013-11-06 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://explore-chhattisgarh.blogspot.in/2011/08/districts-of-chhattisgarh-18-existing-9.html">சத்தீஸ்கர் மாநிலத்தின் வரைபடம்</ref></item></list>
</text></body></html>