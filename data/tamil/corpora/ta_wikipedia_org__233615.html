<html><body><text id="wikipedia_ta_wikipedia_org__233615.html" ns="0" revid="3291451" sourceurl="https://ta.wikipedia.org/wiki/%E0%AE%A4%E0%AE%BF%E0%AE%B0%E0%AF%81%E0%AE%B5%E0%AE%BE%E0%AE%B3%E0%AE%AA%E0%AF%8D%E0%AE%AA%E0%AF%81%E0%AE%A4%E0%AF%8D%E0%AE%A4%E0%AF%82%E0%AE%B0%E0%AF%8D_%E0%AE%AA%E0%AE%9A%E0%AF%81%E0%AE%AA%E0%AE%A4%E0%AE%BF%E0%AE%AA%E0%AF%8D_%E0%AE%AA%E0%AE%BF%E0%AE%B3%E0%AF%8D%E0%AE%B3%E0%AF%88" title="திருவாளப்புத்தூர் பசுபதிப் பிள்ளை" type="wikipedia">திருவாளப்புத்தூர் பசுபதிப் பிள்ளை<p><hi rend="bold">திருவாளப்புத்தூர் பசுபதிப் பிள்ளை</hi> (1879 – அக்டோபர் 8, 1958) தமிழகத்தைச் சேர்ந்த <ref target="https://ta.wikipedia.org/wiki/தவில்">தவில்</ref> இசைக் கலைஞராவார்.</p>
இளமைக் காலம்
<p><ref target="https://ta.wikipedia.org/wiki/மயிலாடுதுறை">மயிலாடுதுறை</ref> அருகிலுள்ள திருவாளப்புத்தூர் எனும் ஊரில் பிறந்தவர் பசுபதிப் பிள்ளை. இவரின் தாய் அம்மணி அம்மாள் ஒரு நாட்டியக் கலைஞர். முதலில் ஆச்சாள்புரம் தருமலிங்கம் பிள்ளை, பின்னர் <ref target="https://ta.wikipedia.org/wiki/அம்மாசத்திரம்_கண்ணுசுவாமி_பிள்ளை">அம்மாசத்திரம் கண்ணுசுவாமி பிள்ளை</ref> ஆகியோரிடம் மொத்தமாக 7 ஆண்டுகள் தவில் கற்றுக்கொண்டார் பசுபதி.   </p>
இசை வாழ்க்கை
<p>தவில் கலைஞராக முன்னணி நாதசுரக் கலைஞர்கள் வழிவூர் வீராசுவாமி பிள்ளை, சிதம்பரம் வைத்தியநாத பிள்ளை, செம்பனார்கோயில் ராமசுவாமி பிள்ளை, எஸ். ஆர். கோவிந்தசுவாமி பிள்ளை சகோதரர்கள், நாகூர் சுப்பையா பிள்ளை, திருவாவடுதுறை ராஜரத்தினம் பிள்ளை ஆகியோருக்கு வாசித்துள்ளார்.</p>
<p><ref target="https://ta.wikipedia.org/wiki/நாச்சியார்கோயில்_என்._பி._இராகவப்பிள்ளை">நாச்சியார்கோயில் என். பி. இராகவப்பிள்ளை</ref>, யாழ்ப்பாணம் சின்னத்தம்பிப் பிள்ளை, பொறையார் வேணுகோபால பிள்ளை, திருவிழந்தூர் ராமதாஸ் பிள்ளை, நாச்சியார்கோவில் ராமதாஸ் பிள்ளை, திருவிழந்தூர் வேணுகோபால பிள்ளை, பெரும்பள்ளம் வெங்கடேசப் பிள்ளை, <ref target="https://ta.wikipedia.org/wiki/திருவிடைமருதூர்">திருவிடைமருதூர்</ref> வெங்கடேசப் பிள்ளை, திருமுல்லைவாயில் சண்முகவடிவேல், இலுப்பூர் நல்லகுமார், <ref target="https://ta.wikipedia.org/wiki/திருவாளப்புத்தூர்_டி._ஏ._கலியமூர்த்தி">திருவாளப்புத்தூர் டி. ஏ. கலியமூர்த்தி</ref> ஆகியோர் பசுபதிப் பிள்ளையின் குறிப்பிடத்தக்க மாணவர்கள் ஆவர்.</p>
மறைவு
<p>சில காலம் உடல்நலக் குறைவினால் பாதிக்கப்பட்டிருந்த பசுபதி, 8 அக்டோபர் 1958 அன்று காலமானார்.   </p>
உசாத்துணை
<list type="unordered"><item>பக்கம் எண்கள்:290 - 292, <ref target="https://ta.wikipedia.org/wiki/பி._எம்._சுந்தரம்">பி. எம். சுந்தரம்</ref> எழுதிய <ref target="https://ta.wikipedia.org/wiki/மங்கல_இசை_மன்னர்கள்_(நூல்)">மங்கல இசை மன்னர்கள்</ref> நூல் (முதற் பதிப்பு, டிசம்பர் 2013; வெளியீடு: முத்துசுந்தரி பிரசுரம், சென்னை - 17.)</item></list>
</text></body></html>