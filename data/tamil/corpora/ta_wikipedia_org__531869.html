<html><body><text id="wikipedia_ta_wikipedia_org__531869.html" ns="0" revid="3297417" sourceurl="https://ta.wikipedia.org/wiki/%E0%AE%95%E0%AE%AE%E0%AF%8D%E0%AE%AA%E0%AE%B0%E0%AF%8D_%E0%AE%AE%E0%AF%87%E0%AE%9F%E0%AF%81" title="கம்பர் மேடு" type="wikipedia">கம்பர் மேடு<p><hi rend="bold">கம்பர் மேடு</hi>, தமிழ்நாட்டின் <ref target="https://ta.wikipedia.org/wiki/மயிலாடுதுறை_மாவட்டம்">மயிலாடுதுறை மாவட்டம்</ref>, <ref target="https://ta.wikipedia.org/wiki/குத்தாலம்_வட்டம்">குத்தாலம் வட்டம்</ref>, <ref target="https://ta.wikipedia.org/wiki/குத்தாலம்_ஊராட்சி_ஒன்றியம்">குத்தாலம் ஊராட்சி ஒன்றியத்தில்</ref> அமைந்த <ref target="https://ta.wikipedia.org/wiki/தேரழுந்தூர்">தேரழுந்தூர்</ref> எனும் ஊரில் அமைந்துள்ளது. இந்த கம்பர் மேடு <ref target="https://ta.wikipedia.org/wiki/கம்பராமாயணம்">கம்பராமாயணம்</ref> இயற்றிய கவிச்சக்கரவர்த்தி <ref target="https://ta.wikipedia.org/wiki/கம்பர்">கம்பரின்</ref> நினைவிடமாகப் போற்றப்படுகிறது. இத்தொல்ல்யல் களம் தற்போது <ref target="https://ta.wikipedia.org/wiki/இந்தியத்_தொல்லியல்_ஆய்வகம்">இந்தியத் தொல்லியல் துறையின்</ref> கட்டுப்பாட்டில் உள்ளது.<ref target="https://ta.wikipedia.org/wiki/முதற்_பக்கம்#cite_note-1">[1]</ref><ref target="https://ta.wikipedia.org/wiki/முதற்_பக்கம்#cite_note-2">[2]</ref><ref target="https://ta.wikipedia.org/wiki/முதற்_பக்கம்#cite_note-3">[3]</ref><ref target="https://ta.wikipedia.org/wiki/முதற்_பக்கம்#cite_note-4">[4]</ref> கம்பருக்கு ஒரு விசித்திர பழக்கம் இருந்துள்ளது. அவர் ஒருமுறை உணவு சமைக்கப் பயன்படுத்தும் மண்பாண்டங்களை மறுமுறை பயன்படுத்தாமல் அன்றே உடைத்துவிட, அந்த மண்பாண்டத் துகள்கள் குவிந்து, ஒரு பெரிய மேடாக மாறியது. அதுவே தற்போது 'கம்பர் மேடு' என்று  அழைக்கப்படுகிறது  என உள்ளூர் மக்கள் சொல்கிறார்கள்.
தேசிய முக்கியத்துவம் வாய்ந்த இச்சின்னம்  1953-அம் ஆண்டில் புராதன சின்னங்கள் மற்றும் புதையுண்ட தொல்பொருள் சட்டத்தின் (1958 எண்.24) கீழ் கொண்டுவரப்பட்டிருக்கிறது.</p>
</text></body></html>