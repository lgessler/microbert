<html><body><text id="wikipedia_ta_wikipedia_org__145627.html" ns="0" revid="2745341" sourceurl="https://ta.wikipedia.org/wiki/%E0%AE%A4%E0%AE%A9%E0%AE%BF%E0%AE%AE%E0%AE%AA%E0%AF%8D_%E0%AE%AA%E0%AF%81%E0%AE%B1%E0%AE%B5%E0%AF%87%E0%AE%B1%E0%AF%8D%E0%AE%B1%E0%AF%81%E0%AE%B0%E0%AF%81" title="தனிமப் புறவேற்றுரு" type="wikipedia">தனிமப் புறவேற்றுரு<figure><caption><ref target="https://ta.wikipedia.org/wiki/வைரம்">வைரமும்</ref> <ref target="https://ta.wikipedia.org/wiki/கடுங்கரி">காரீயமும்</ref> <ref target="https://ta.wikipedia.org/wiki/கரிமம்">கரிமத்தின்</ref> இரு தனிமப்  புறவேற்றுருக்கள்: படிக வடிவமைப்பில் வேறுபட்ட  ஒரே <ref target="https://ta.wikipedia.org/wiki/தனிமம்">தனிமத்தின்</ref> இரு தூய வடிவங்கள்.</caption></figure>
<p><hi rend="bold">பிறதிருப்பம்</hi> அல்லது <hi rend="bold">தனிமப் புறவேற்றுருமை</hi> (<hi rend="italic">Allotropy</hi>) அல்லது <hi rend="bold">தனிமப் புறவேற்றுமை </hi> (<hi rend="italic">allotropism</hi>) என்பது சில <ref target="https://ta.wikipedia.org/wiki/தனிமம்">தனிமங்கள்</ref> இரண்டு அல்லது அதற்கு மேற்பட்ட மாறுபட்ட வடிவங்களில் இருக்கின்ற பண்பு ஆகும். இவ்வாறு மாறுபட்ட  கட்டமைப்புகளில் உள்ள வடிவங்கள் <hi rend="bold">தனிமப் புறவேற்றுருக்கள்</hi> (allotropes) என அழைக்கப்படுகின்றன.  இவை  தனிமத்தின் கட்டமைப்புப் படிவத்தில் மட்டுமே மாறுபட்டுள்ளன;<ref target="https://ta.wikipedia.org/wiki/முதற்_பக்கம்#cite_note-1">[1]</ref> தனிமத்தின் <ref target="https://ta.wikipedia.org/wiki/அணு">அணுக்கள்</ref> ஒன்றொடொன்று  மாறுபட்ட விதங்களில் <ref target="https://ta.wikipedia.org/wiki/வேதியியற்_பிணைப்பு">பிணைக்கப்பட்டுள்ளன</ref>.</p>
<p>எடுத்துக் காட்டாக, <ref target="https://ta.wikipedia.org/wiki/கரிமம்">கரிமத்தின்</ref> தனிமப்  புறவேற்றுருக்கள் <ref target="https://ta.wikipedia.org/wiki/வைரம்">வைரமாக</ref> (கரிம அணுக்கள் நாற்பட்டக அணிக்கோவை அமைப்பில் பிணைக்கப்பட்டுள்ளன), <ref target="https://ta.wikipedia.org/wiki/கடுங்கரி">காரீயமாக</ref> (கரிம அணுக்கள் அறுபக்க  அணிக்கோவை அமைப்பில் பிணைக்கப்பட்டுள்ளன), <ref target="https://ta.wikipedia.org/wiki/கிராபீன்">கரிமத்தட்டுகளாக</ref> (ஓரணு தட்டை காரீயத் தட்டுகளாக), மற்றும் <ref target="https://ta.wikipedia.org/wiki/புல்லேரேன்">புல்லேரேன்களாக</ref> (கரிம அணுக்கள் கோள, குழல் மற்றும் நீள்வட்ட அமைப்புகளில் பிணைக்கப்பட்டுள்ளன) கிடைக்கின்றன.</p>
<p>தனிமப் புறவேற்றுரு என்ற கலைச்சொல் தனிமங்களுக்கு மட்டுமே வழங்கப்படுகின்றன;  <ref target="https://ta.wikipedia.org/wiki/சேர்மம்">சேர்மங்களுக்கல்ல</ref>. அனைத்து படிக வடிவங்களுக்கும் பொருந்துகின்ற பொதுப் பெயராக  <ref target="https://ta.wikipedia.org/wiki/பல்லுருத்தோற்றம்_(பொருள்_அறிவியல்)">பல்லுருத்தோற்றம்</ref> உள்ளது. தனிமப் புறவேற்றுமை ஒரு தனிமத்தின்  ஒரே <ref target="https://ta.wikipedia.org/wiki/பொருட்களின்_நிலை">நிலையில்</ref> உள்ள வேறுபாடுகளைக் குறிக்கிறது.  (காட்டாக  <ref target="https://ta.wikipedia.org/wiki/திண்மம்_(இயற்பியல்)">திண்மம்</ref>, <ref target="https://ta.wikipedia.org/wiki/நீர்மம்">நீர்மம்</ref> அல்லது <ref target="https://ta.wikipedia.org/wiki/வளிமம்">வளிம</ref> நிலைகளில் உள்ள வெவ்வேறு வடிவங்கள்); திண்மம், நீர்மம் மற்றும் வளிமமாக நிலைமாறுதல்  தனிமப் புறவேற்றுமை ஆகாது.</p>
<p>சில தனிமங்கள் வெவ்வேறு நிலைகளில் வெவ்வேறு  மூலக்கூறு சூத்திரங்களைக் கொண்டுள்ளன – காட்டாக, <ref target="https://ta.wikipedia.org/wiki/ஆக்சிசன்">ஆக்சிசனின்</ref> இரு தனிமப் புறவேற்றுருக்கள், (<ref target="https://ta.wikipedia.org/wiki/ஆக்சிசன்">ஈரணு ஆக்சிசன்</ref>), O2 மற்றும்  <ref target="https://ta.wikipedia.org/wiki/ஓசோன்">ஓசோன்</ref>, O3), திண்மம், நீர்மம் மற்றும் வளிமம் என்ற மூன்று நிலைகளிலும் இருக்கக்கூடும்.  மாறாக சில தனிமங்கள் மூன்று நிலைகளிலும் தனித்தனி புறவேற்றுருக்களைக் கொண்டிருப்பதில்லை  – காட்டாக  <ref target="https://ta.wikipedia.org/wiki/பாசுபரசு">பாசுபரசு</ref> திண்ம நிலையில் பல புறவேற்றுருக்களைக் கொண்டுள்ளது, ஆனால் இவை எல்லாமே உருக்கப்பட்டு நீர்ம நிலையில் P4 என்ற வடிவில் அமைகின்றன.</p>
மேற்கோள்கள்

<list type="unordered"><item>"<ref target="https://en.wikisource.org/wiki/1911%20Encyclopædia%20Britannica/Allotropy">Allotropy</ref>".<hi rend="italic"><ref target="https://ta.wikipedia.org/wiki/பிரித்தானிக்கா_கலைக்களஞ்சியம்_பதினோராம்_பதிப்பு">பிரித்தானிக்கா கலைக்களஞ்சியம்</ref></hi>(11th).(1911).Cambridge University Press.</item></list>
வெளி இணைப்புகள்
<list type="unordered"><item><ref target="http://www.chemistryexplained.com/A-Ar/Allotropes.html">தனிமப் புறவேற்றுரு - வேதியியல் கலைக்களஞ்சியம் (ஆங்கிலத்தில்)</ref></item></list>
</text></body></html>