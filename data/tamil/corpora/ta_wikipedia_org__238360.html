<html><body><text id="wikipedia_ta_wikipedia_org__238360.html" ns="0" revid="3241652" sourceurl="https://ta.wikipedia.org/wiki/%E0%AE%95%E0%AF%87%E0%AE%B0%E0%AE%B3_%E0%AE%AA%E0%AE%BE%E0%AE%A3%E0%AE%BF%E0%AE%A9%E0%AF%80%E0%AE%AF%E0%AE%AE%E0%AF%8D" title="கேரள பாணினீயம்" type="wikipedia">கேரள பாணினீயம்<p><hi rend="bold">கேரள பாணினீயம்</hi> என்பது <ref target="https://ta.wikipedia.org/wiki/மலையாளம்">மலையாள மொழிக்கான</ref> இலக்கண நூலாகும். இதை <ref target="https://ta.wikipedia.org/wiki/ஏ._ஆர்._இராஜராஜ_வர்மா">ஏ. ஆர். இராஜராஜ வர்மா</ref> எழுதினார்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> இது 1896ஆம் ஆண்டில் வெளியானது.</p>
<p>மற்ற தென்னிந்திய மொழிகளுக்கு இலக்கண நூல்கள் இருந்தபோதும், பத்தொன்பதாம் நூற்றாண்டு வரையிலும் மலையாளத்துக்கு இலக்கண நூல்கள் இல்லை. இதை அறிந்த ஏ.ஆர். ராஜவர்மா, <ref target="https://ta.wikipedia.org/wiki/பாணினி">பாணினி</ref> எழுதிய <ref target="https://ta.wikipedia.org/wiki/அட்டாத்தியாயி">பாணினீயத்தைப்</ref> போன்றே மலையாளத்துக்காக "கேரள பாணினீயம்" என்ற நூலை எழுதினார். இந்நூலில் மலையாளம் சமசுகிருதத்தில் இருந்து தோன்றியதல்ல என்றும், <ref target="https://ta.wikipedia.org/wiki/பழந்தமிழ்">பழந்தமிழில்</ref> இருந்தே தோன்றியது என்றும் குறிப்பிடுகிறார். தமிழில் இருந்து பிரிந்து, மலையாளம் தனி மொழியானதற்கான ஆறு அடையாளங்களை நூலில் சுட்டிக் காட்டுகிறார்.</p>
<p>இதை முனைவர். இராய் என்பவர் ஆங்கிலத்தில் மொழிபெயர்த்தார்.</p>
<p>இது எட்டு பிரிவுகளைக் கொண்டது.</p>
<list type="unordered"><item>பீடிகை - மலையாள மொழி தோன்றிய வரலாறு, எழுத்துகள்</item>
<item>சந்தி பிரகாரம் - வாக்கிய அமைப்புகளும், சொற்கூட்டங்களும்</item>
<item>நாம அதிகாரம் - பால், உரிச்சொல் உள்ளிட்ட இலக்கணங்கள்</item>
<item>தாத்வ அதிகாரம் - எதிர்மன்ற வாக்கியங்கள், கூற்று வாக்கியங்கள், முன்னொட்டுகளும், பின்னொட்டுகளும், பெரிய வாக்கியங்கள்</item>
<item>பேத அதிகாரம் - உரிச் சொற்களைப் பற்றிய அதிக குறிப்புகள்</item>
<item>நிபாதாவ்ய அதிகாரம் - பல பொருள்களைக் கொண்ட சொற்கள்</item>
<item>ஆகாம்ஷ அதிகாரம் - இணைப்புச் சொற்கள்</item>
<item>சப்த உள்பத்தி - சொற்களை உருவாக்குவதைப் பற்றிய கட்டுரை</item></list>
சான்றுகள்
<list type="unordered"><item><ref target="http://www.keralahistory.ac.in/literaryadition.htm">http://www.keralahistory.ac.in/literaryadition.htm</ref> <ref target="https://web.archive.org/web/20100801012522/http://www.keralahistory.ac.in/literaryadition.htm">பரணிடப்பட்டது</ref> 2010-08-01 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item></list>
</text></body></html>