<html><body><text id="wikipedia_ta_wikipedia_org__491206.html" ns="0" revid="2996529" sourceurl="https://ta.wikipedia.org/wiki/%E0%AE%B5%E0%AE%BF._%E0%AE%8E%E0%AE%B8%E0%AF%8D._%E0%AE%9A%E0%AF%81%E0%AE%AA%E0%AF%8D%E0%AE%B0%E0%AE%AE%E0%AE%A3%E0%AE%BF%E0%AE%AF_%E0%AE%90%E0%AE%AF%E0%AE%B0%E0%AF%8D" title="வி. எஸ். சுப்ரமணிய ஐயர்" type="wikipedia">வி. எஸ். சுப்ரமணிய ஐயர்
<p>திவான் பகதூர் <hi rend="bold">வி.எஸ்.சுப்ரமணிய ஐயர் (V. S. Subrahmanya Iyer)</hi> (பிறப்பு: 1877 அக்டோபர் 21) இவர் ஓர் இந்திய நிர்வாகி ஆவார். இவர் 1929 முதல் 1932 வரை <ref target="https://ta.wikipedia.org/wiki/திருவிதாங்கூர்">திருவிதாங்கூரின்</ref> <ref target="https://ta.wikipedia.org/wiki/திவான்_(பிரதம_அமைச்சர்)">திவானாக</ref> பணியாற்றினார்.</p>
ஆரம்பகால வாழ்க்கை மற்றும் தொழில்
<p>சுப்ரமண்ய ஐயர் 1877 அக்டோபர் 21 அன்று எஸ். வைத்யநாத ஐயருக்கு பிறந்தார். <ref target="https://ta.wikipedia.org/wiki/முதற்_பக்கம்#cite_note-1">[1]</ref> புனித சூசையப்பர் கல்லூரியில் படித்த இவர் திருவிதாங்கூரில் வழக்கறிஞராக பயிற்சியை ஆரம்பித்தார். 1929 இல் திவானாக நியமிக்கப்படுவதற்கு முன்பு திருவிதாங்கூர் உயர்நீதிமன்றத்தின் தலைமை நீதிபதியாக பணியாற்றினார். <ref target="https://ta.wikipedia.org/wiki/முதற்_பக்கம்#cite_note-sethup373-2">[2]</ref></p>
திருவிதாங்கூரின் திவான்
<p>சுப்ரமண்ய ஐயர் 1929 ஆம் ஆண்டில் திருவிதாங்கூரின் திவானாக நியமிக்கப்பட்டார். <ref target="https://ta.wikipedia.org/wiki/முதற்_பக்கம்#cite_note-nationalarchivesuk-3">[3]</ref> <ref target="https://ta.wikipedia.org/wiki/முகமது_ஹபிபுல்லா">முகம்மது ஹபிபுல்லாவுக்குப்</ref> பின் 1932 வரை இவர் திவானாக பணியாற்றினார்.  </p>
<p>1930 ஆம் ஆண்டில், வெங்கட்ராம ஐயர் திருவிதாங்கூர் தேவசுவம் ஆணையராக நியமிக்கப்பட்டார். <ref target="https://ta.wikipedia.org/wiki/முதற்_பக்கம்#cite_note-nationalarchivesuk-3">[3]</ref> 1931 ஆம் ஆண்டில், சுப்ரமண்ய ஐயர் திருவிதாங்கூரில் <ref target="https://ta.wikipedia.org/wiki/மோதிலால்_நேரு">மோதிலால் நேருவின்</ref> மரணத்தைத் தொடர்ந்து ஏற்பட்ட ஒரு மாணவர் போராட்டத்தை சமாளிக்க வேண்டியிருந்தது.   </p>
பிற்கால வாழ்வு
<p>திவானாக ஓய்வு பெற்றதை அடுத்து சுப்ரமண்ய ஐயர் பொது வாழ்க்கையில் தீவிரமாக இருந்தார். 1932 நவம்பர் 25, அன்று, மகாராஜாவின் ஆலோசகரான சர் <ref target="https://ta.wikipedia.org/wiki/சே._ப._இராமசுவாமி">சே. ப. இராமசுவாமி</ref>, <ref target="https://ta.wikipedia.org/wiki/கோவில்_நுழைவு_ஆணை">கோயில் நுழைவு ஆணையை</ref> அறிமுகப்படுத்துவதற்கு முன்பு பொதுமக்களின் கருத்தை அறியும் குழுவின் தலைவராக இவரை நியமித்தார். <ref target="https://ta.wikipedia.org/wiki/முதற்_பக்கம்#cite_note-socialhistoryp539-4">[4]</ref> குழுவின் மற்ற உறுப்பினர்கள் <ref target="https://ta.wikipedia.org/wiki/உள்ளூர்_எஸ்._பரமேசுவர_அய்யர்">உள்ளூர் எஸ்.  பரமேசுவர அய்யர்</ref>, மகாதேவ ஐயர் மற்றும் நம்பி நீலகண்ட சர்மா ஆகியோர்.   இக்குழு கோவில் நுழைவுக்கு ஆதரவானவர்களை நேர்காணல் செய்தது. <ref target="https://ta.wikipedia.org/wiki/முதற்_பக்கம்#cite_note-stateandsocietyp50-5">[5]</ref>  மேலும், கோவில் நுழைவதை தீவிரமாக ஊக்கப்படுத்தும் அறிக்கையை சமர்ப்பித்தது. இருப்பினும், சர் சே.ப. இராமசாமி ஐயர் அறிக்கையை புறக்கணித்து, வேறொரு முக்கிய சட்டத்தை அறிமுகப்படுத்தினார். </p>
<p>1934 இல், சுப்ரமண்ய ஐயர் கேரள இந்துக் சங்கத்தின் தலைவரானார். <ref target="https://ta.wikipedia.org/wiki/முதற்_பக்கம்#cite_note-whoswhop253-6">[6]</ref> 1941 இல் <ref target="https://ta.wikipedia.org/wiki/இரவீந்திரநாத்_தாகூர்">இரவீந்திரநாத் தாகூர்</ref> இறந்தவுடன், சுப்ரமண்ய ஐயரைத் தலைவராகக் கொண்டு கேரள தாகூர் அகாதமி உருவாக்கப்பட்டது. </p>
</text></body></html>