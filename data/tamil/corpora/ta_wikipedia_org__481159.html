<html><body><text id="wikipedia_ta_wikipedia_org__481159.html" ns="0" revid="3412795" sourceurl="https://ta.wikipedia.org/wiki/%E0%AE%AA%E0%AE%BE%E0%AE%B1%E0%AE%9A%E0%AE%BE%E0%AE%B2%E0%AF%88_%E0%AE%AA%E0%AE%BF._%E0%AE%AA%E0%AF%8A%E0%AE%A9%E0%AF%8D%E0%AE%A9%E0%AE%AE%E0%AF%8D%E0%AE%AE%E0%AE%BE%E0%AE%B3%E0%AF%8D" title="பாறசாலை பி. பொன்னம்மாள்" type="wikipedia">பாறசாலை பி. பொன்னம்மாள்
<p><hi rend="bold">பாறசாலை பி. பொன்னம்மாள்</hi> (<hi rend="italic">Parassala B. ponnammal</hi>; 29 நவம்பர் 1924 – 22 சூன் 2021) <ref target="https://ta.wikipedia.org/wiki/இந்தியா">இந்தியாவின்</ref> <ref target="https://ta.wikipedia.org/wiki/கேரளம்">கேரள</ref> மாநிலத்தைச் சோ்ந்த <ref target="https://ta.wikipedia.org/wiki/கருநாடக_இசை">கர்நாடக இசைக்கலைஞர்</ref> ஆவார். இவர் <ref target="https://ta.wikipedia.org/wiki/திருவனந்தபுரம்_பத்மநாபசாமி_கோயில்">ஸ்ரீ பத்மநாபசுவாமி கோயிலின்</ref> புகழ்பெற்ற நவராத்திரி கொண்டாட்டங்களில் பெண்கள் பிரவேசித்தலையோ அல்லது கலந்துகொள்வதையோ தடைசெய்த 300 ஆண்டுகால பாரம்பரியத்தை உடைத்தெறிந்து, 2006 செப்டம்பர் 23 அன்று, திருவனந்தபுரத்தில் உள்ள நவராத்திரி மண்டபத்தில் பாடினார். <ref target="https://ta.wikipedia.org/wiki/திருவிதாங்கூர்">திருவிதாங்கூர்</ref> அரச குடும்பத்தின் இளவரசர் ராம வர்மா அவர்களால் இது சாத்தியமானது.<ref target="https://ta.wikipedia.org/wiki/முதற்_பக்கம்#cite_note-:0-1">[1]</ref></p>
ஆரம்ப கால வாழ்க்கை
<p>பொன்னம்மாள் கேரள ஐயர் குடும்பத்தில் மகாதேவ ஐயர் மற்றும் பகவதி அம்மாள் ஆகியோருக்கு 1924 இல் இந்திய மாநிலமான <ref target="https://ta.wikipedia.org/wiki/கேரளம்">கேரளாவின்</ref> <ref target="https://ta.wikipedia.org/wiki/திருவனந்தபுரம்_மாவட்டம்">திருவனந்தபுரம்</ref> மாவட்டத்திலுள்ள <ref target="https://ta.wikipedia.org/wiki/பாறசாலை">பாறசாலை</ref> என்ற ஊரில் பிறந்தார். </p>
<p>பொன்னம்மாள் தான் ஒரு குழந்தையாக இருந்த போதே <ref target="https://ta.wikipedia.org/wiki/கருநாடக_இசை">கர்நாடக இசையை</ref> கற்கத் தொடங்கினார். 1940களின் முற்பகுதியில் திருவனந்தபுரத்தில் புதிதாக தொடங்கப்பட்ட சுவாதி திருநாள் இசைக் கல்லூரியில் சேர்ந்த முதல் பெண் மாணவி பொன்னம்மாள் ஆவார். அங்கு  "கான பூஷணம்" மற்றும் "கான பிரவீணா" படிப்புகளில் முதல் தரத்தில் தேர்ச்சி பெற்றார்.</p>
<p>பொன்னம்மாள் பல  கர்நாடக  சங்கீத மேதைகள் மற்றும் பாடகர்களிடமிருந்து கர்நாடக இசையைக் கற்றுக்கொண்டார். <ref target="https://ta.wikipedia.org/wiki/பாபநாசம்_சிவன்">பாபநாசம் சிவன்</ref>,  <ref target="https://ta.wikipedia.org/wiki/அரிகேசநல்லூர்_முத்தையா_பாகவதர்">அரிகேசநல்லூர் முத்தையா பாகவதர்</ref> மற்றும் <ref target="https://ta.wikipedia.org/wiki/செம்மங்குடி_சீனிவாச_ஐயர்">செம்மங்குடி சீனிவாச ஐயர்</ref> ஆகியோர் இவரது ஆசிரியர்களில் சிலர்.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
தொழில்
<p>திருவனந்தபுரத்தில் உள்ள <hi rend="italic">காட்டன் ஹில்</hi> பெண்கள் உயர்நிலைப் பள்ளியில் சேர்ந்த பொன்னம்மாள் இசை ஆசிரியராக தனது இசைத் தொழிலைத் தொடங்கினார். பின்னர் திருவனந்தபுரத்தில் உள்ள சுவாதி திருநாள் இசைக் கல்லூரியில் கற்பித்தல் பீடத்தின் முதல் பெண் உறுப்பினரானார்.<ref target="https://ta.wikipedia.org/wiki/முதற்_பக்கம்#cite_note-3">[3]</ref> அவர் <ref target="https://ta.wikipedia.org/wiki/திருப்பூணித்துறை">திருப்பூணித்துறையில்</ref>  அமைந்துள்ள ராதா லெட்சுமி விலாசம்  இசை மற்றும் நுண்கலைகள் கல்லூரியின் தலைமை தாங்கும் முதல் பெண் தலைமை ஆசிரியரானார்.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
<p>இவர் குருவாயூர் பூரேச சுப்ரபதம்,  திரிசிவபுரேச சுப்ரபாதம், உத்சவ பிரபந்தம், நவராத்திரி கிரித்தி, மீனாம்பிகா ஸ்தோத்ரம் போன்ற இசை நிகழ்ச்சிகளில் ஐரயம்மன் தம்பி மற்றும் திரு. கே. சி. கேசவ பிள்ளை ஆகியோருடன் இணைந்து பாடினார்.<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
<p>பொன்னம்மாள் இந்தியாவிலும் வெளிநாட்டிலும் பல்வேறு இசைக் கச்சோிகளை நிகழ்த்தியுள்ளார்.<ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
அங்கீகாரம்
<p>பொன்னமாள் தனது இசைப் பயனத்தில் பல்வேறு விருதுகள் மற்றும் கௌரவங்களைப் பெற்றுள்ளார். இவரது இசை சாதனைகளுக்காக 2017 ஆம் ஆண்டு புது தில்லியில் நடைபெற்ற விழாவில் நாட்டின் நான்காவது மிக உயரிய விருதான <ref target="https://ta.wikipedia.org/wiki/பத்மசிறீ">பத்மஸ்ரீ</ref> விருதை இந்திய அரசாங்கம் வழங்கி பெருமைப்படுத்தி உள்ளது.<ref target="https://ta.wikipedia.org/wiki/முதற்_பக்கம்#cite_note-7">[7]</ref>. 
2015 ஆம் ஆண்டு மார்ச் மாதம் 23 ஆம் தேதி பொன்னமாளுக்கு சென்னையைச் சோ்ந்த நுண்கலை மன்றத்தால் <hi rend="italic">வாழ்நாள் சாதனையாளர் விருது</hi> வழங்கப்பட்டது.<ref target="https://ta.wikipedia.org/wiki/முதற்_பக்கம்#cite_note-8">[8]</ref>  
இது தவிர</p>
<p>2016 ஆம் ஆண்டு எம்.ஜி.ராதாகிருஷ்ணன் விருது<ref target="https://ta.wikipedia.org/wiki/முதற்_பக்கம்#cite_note-9">[9]</ref> 
2012 ஆம் ஆண்டு <hi rend="italic">சங்க பிரபாகர விருதும்</hi>
2009 ஆம் ஆண்டு விநாயகர் சர்மா கல்வி மற்றும் தொண்டு சங்கத்தால் நிறுவப்பட்ட அமைப்பால்  <hi rend="italic">எஸ். கணேஷா சர்மா விருதும்</hi>  
2009 ஆம் ஆண்டு <ref target="https://ta.wikipedia.org/wiki/சங்கீத_நாடக_அகாதமி_விருது">இசை நாடக் அகாடமி விருதும்</ref> 
2009 ஆம் ஆண்டு <hi rend="italic">சுவாதி சங்க புராஸ்கரம் விருதும்</hi><ref target="https://ta.wikipedia.org/wiki/முதற்_பக்கம்#cite_note-10">[10]</ref> 
2009 ஆம் ஆண்டு <hi rend="italic">ஸ்ரீ குருவாயூரப்பன் செம்பாய் புராஸ்கரம் விருதும்</hi><ref target="https://ta.wikipedia.org/wiki/முதற்_பக்கம்#cite_note-11">[11]</ref> இவருக்கு வழங்கப்பட்டுள்ளது.</p>
குறிப்பிடத்தக்க சீடர்கள்
<list type="unordered"><item>என்.ஜே.நந்தினி</item>
<item>எம்.ஜி.ராதாகிருஷ்ணன்</item>
<item><ref target="https://ta.wikipedia.org/wiki/கே_._ஓமனக்குட்டி_அம்மா">டாக்டர் கே. ஓமனகுட்டி</ref></item>
<item>நெய்யட்டிங்கரா வாசுதேவன்</item></list>
குடும்பம்
<p>இவரது கணவர் ஆர். தேவநாயகம் ஐயர் முன்பே காலமாகிவிட்டார். டி. மகாதேவன், டி. சுப்பிரமணியம் ஆகிய இரு பிள்ளைகள் உள்ளனர்.<ref target="https://ta.wikipedia.org/wiki/முதற்_பக்கம்#cite_note-parassala-12">[12]</ref></p>
இறப்பு
<p>பொன்னம்மா அவர்கள் 2021 ஜூன் 22 ஆம் நாள் திருவனந்தபுரத்தில் தனது 96-வது அகவையில் உயிர் நீத்தார்.<ref target="https://ta.wikipedia.org/wiki/முதற்_பக்கம்#cite_note-parassala-12">[12]</ref></p>


வெளி இணைப்புகள்
<list type="unordered"><item><ref target="https://www.keralatourism.org/leadinglights/ms-parassala-ponnammal/69">செல்வி பாறசாலை பி. பொன்னம்மாள்</ref></item>
<item><ref target="https://ta.wikipedia.org/wiki/யூடியூப்">யூடியூபில்</ref><ref target="http://www.youtube.com/watch?v=">பாறசாலை பி. பொன்னமாளின் யூடியூப் காணொலி</ref></item></list>
</text></body></html>