<html><body><text id="wikipedia_ta_wikipedia_org__503852.html" ns="0" revid="3332180" sourceurl="https://ta.wikipedia.org/wiki/%E0%AE%85%E0%AE%AF%E0%AF%8D%E0%AE%AF%E0%AE%BE%E0%AE%95%E0%AE%B0%E0%AE%BF_%E0%AE%9A%E0%AE%AE%E0%AF%8D%E0%AE%AA%E0%AE%BE%E0%AE%9A%E0%AE%BF%E0%AE%B5_%E0%AE%B0%E0%AE%BE%E0%AE%B5%E0%AF%8D" title="அய்யாகரி சம்பாசிவ ராவ்" type="wikipedia">அய்யாகரி சம்பாசிவ ராவ்
<p><hi rend="bold">அய்யாகரி சம்பாசிவ ராவ்</hi> <hi rend="italic">(Ayyagari Sambasiva Rao)</hi> ஒர் <ref target="https://ta.wikipedia.org/wiki/இந்தியா">இந்திய</ref> விஞ்ஞானியவார். ஏ.எசு.இராவ் என்று பிரபலமாக அழைக்கப்படுகிறார். இவர் வாழ்ந்த காலம் 1914 முதல் 2003 வரையுள்ள காலமாகும். <ref target="https://ta.wikipedia.org/wiki/தெலுங்கானா">தெலுங்கானா</ref> மாநிலத்திலுள்ள மின்னணுவியல் நிறுவனத்தின் நிறுவனரும் இவரேயாவார். </p>
<p><ref target="https://ta.wikipedia.org/wiki/பனாரசு_இந்து_பல்கலைக்கழகம்">பனாரசு இந்து பல்கலைக்கழகத்தில்</ref> <ref target="https://ta.wikipedia.org/wiki/இயற்பியல்">இயற்பியலில்</ref> முதுநிலை பட்டமும் இசுடான்போர்ட்டு பல்கலைக்கழகத்தில் மின் பொறியியல் முதுநிலை பட்டமும் முடித்தார். <ref target="https://ta.wikipedia.org/wiki/முதற்_பக்கம்#cite_note-1">[1]</ref><ref target="https://ta.wikipedia.org/wiki/முதற்_பக்கம்#cite_note-ASRAC-2">[2]</ref></p>
<p>அணுசக்தியின் அமைதியான பயன்பாடுகளைப் பற்றிய <ref target="https://ta.wikipedia.org/wiki/ஐ.நா">ஐ.நா</ref>. மாநாடுகள் உட்பட அறிவியல் வளர்ச்சி குறித்த பல பன்னாட்டு  மாநாடுகளில் ராவ் இந்தியாவைப் பிரதிநிதித்துவப்படுத்தினார். பல பன்னாட்டு பத்திரிகைகள் உட்பட பல அறிவியல் பத்திரிகைகளின் தலையங்கம் மற்றும் ஆலோசனைக் குழுக்களிலும் பணியாற்றியுள்ளார்.</p>
<p>தேசத்திற்காக இவர் செய்த சேவைகளை அங்கீகரிக்கும் விதமாக  ராவிற்கு பல விருதுகளும் கௌரவங்களும் கிடைத்தன. <ref target="https://ta.wikipedia.org/wiki/முதற்_பக்கம்#cite_note-ASRAC-2">[2]</ref></p>
<list type="unordered"><item>1960 ஆம் ஆண்டு <ref target="https://ta.wikipedia.org/wiki/பத்மசிறீ">பத்மசிறீ</ref> விருது<ref target="https://ta.wikipedia.org/wiki/முதற்_பக்கம்#cite_note-Padma_Awards-3">[3]</ref></item></list>
<list type="unordered"><item>1965 ஆம் ஆண்டு பொறியியல் அறிவியலுக்காக <ref target="https://ta.wikipedia.org/wiki/சாந்தி_ஸ்வரூப்_பட்நாகர்_விருது">சாந்தி சுவரூப் பட்நாகர் விருது</ref></item>
<item>1969 ஆம் ஆண்டு ஆந்திரா பல்கலைகழகத்தின் அறிவியல் முனைவர் பட்டம்</item>
<item>1972 ஆம் ஆண்டு <ref target="https://ta.wikipedia.org/wiki/பத்ம_பூசண்">பத்ம பூசண்</ref> விருது<ref target="https://ta.wikipedia.org/wiki/முதற்_பக்கம்#cite_note-Padma_Awards-3">[3]</ref></item>
<item>1974 ஆம் ஆண்டு இந்திய அறிவியல் கழக உறுப்பினர்</item>
<item>1976 ஆம் ஆண்டு இந்திய வர்த்தக மற்றும் தொழில்துறை அமைப்புகளின்  கூட்டமைப்பின் சாதனையாளர் விருது</item>
<item>1977 ஆம் ஆண்டு தேசிய வடிவமைப்பு விருது</item>
<item>1988 ஆம் ஆண்டு ஆந்திரப்பிரதேச அறிவியல் கழகத்தின்  சிறந்த அறிவியலாளர் விருது</item>
<item>1989 ஆம் ஆண்டு நாயுடம்மா நினைவக தங்கப் பதக்கம்</item>
<item>செகந்திராபாத் நகரில் ஒரு பகுதிக்கு ஏ.எசு ராவ் நகர் என்ற பெயர்</item>
<item>2014 ஆம் ஆண்டு நவம்பர் 16 பிறப்பு நூற்றாண்டை முன்னிட்டு சிறப்பு அஞ்சல்தலை வெளியீடு</item></list>
மரபு
<p>இவரது பெயர் சூட்டப்பட்ட ஏ.எசு. ராவ் நகர் ஐதராபாத்தின் ஒரு முக்கிய புறநகர்ப் பகுதியாகும். <ref target="https://ta.wikipedia.org/wiki/முதற்_பக்கம்#cite_note-4">[4]</ref> ராவ் தொடர்பாக  தி மேன் வித் எ விசன் என்ற சுயசரிதையை இவரது நண்பர் டி. மோகனா ராவ் எழுதியுள்ளார். <ref target="https://ta.wikipedia.org/wiki/முதற்_பக்கம்#cite_note-5">[5]</ref></p>


மேலும் வாசிக்க
<list type="unordered"><item><ref target="http://timesofindia.indiatimes.com/city/hyderabad/A-S-Rao-ECIL-founder-dead/articleshow/262988.cms">http://timesofindia.indiatimes.com/city/hyderabad/A-S-Rao-ECIL-founder-dead/articleshow/262988.cms</ref></item></list>
</text></body></html>