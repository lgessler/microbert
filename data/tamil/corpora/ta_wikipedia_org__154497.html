<html><body><text id="wikipedia_ta_wikipedia_org__154497.html" ns="0" revid="2957055" sourceurl="https://ta.wikipedia.org/wiki/%E0%AE%9A%E0%AE%A9%E0%AF%8D%E0%AE%AF%E0%AE%BE%E0%AE%9A%E0%AE%BF%E0%AE%AA%E0%AF%8D%E0%AE%AA%E0%AF%81%E0%AE%9F%E0%AE%B5%E0%AF%81%E0%AE%95%E0%AF%8D_%E0%AE%95%E0%AE%B2%E0%AF%8D%E0%AE%B5%E0%AF%86%E0%AE%9F%E0%AF%8D%E0%AE%9F%E0%AF%81" title="சன்யாசிப்புடவுக் கல்வெட்டு" type="wikipedia">சன்யாசிப்புடவுக் கல்வெட்டு<figure><caption>சன்யாசிப்படவுக் கல்வெட்டு மாதிரி - <ref target="https://ta.wikipedia.org/wiki/குற்றாலம்_தொல்லியல்_அருங்காட்சியகம்">குற்றாலம் தொல்லியல் அருங்காட்சியகம்</ref></caption></figure>
<p><hi rend="bold">சன்யாசிப் புடவுக் கல்வெட்டு</hi> என்பது <ref target="https://ta.wikipedia.org/wiki/குற்றால_அருவிகள்">குற்றால மலையிலுள்ள தேனருவி</ref> பக்கத்தில் சன்யாசிப் புடவு என்னும் இயற்கைக் குகையில் கண்டுபிடிக்கப்பட்ட 2500 வருடங்களுக்கு முற்பட்ட கல்வெட்டு. இதில் காணப்படும் எழுத்துக்கள் சில <ref target="https://ta.wikipedia.org/wiki/மூலப்_பிராமி">மூலப் பிராமி</ref> எழுத்துக்கள் போல் இருந்தாலும் இதைக் கல்வெட்டு ஆய்வாளர்களால் முழுவதுமாகப் படிக்க இயலவில்லை.</p>
<p>இதிலுள்ள எழுத்துக்களில் சில கி.மு. மூன்றாம் நூற்றாண்டைச் சேர்ந்தது போல் தெரிந்தாலும் மற்றவை கி.மு. மூன்றாம் நூற்றாண்டைச் சேர்ந்த <ref target="https://ta.wikipedia.org/wiki/மாங்குளம்_கல்வெட்டு">மாங்குளம் கல்வெட்டுகளிலுள்ள</ref> எழுத்துக்களுடன் பொருந்தாததால் இதை அக்கல்வெட்டுகளுக்கு முந்தியவையாகவே கொண்டுள்ளனர். இதன் மாதிரி <ref target="https://ta.wikipedia.org/wiki/குற்றாலம்_தொல்லியல்_அருங்காட்சியகம்">குற்றாலம் தொல்லியல் அருங்காட்சியகத்தில்</ref> உள்ளது.</p>
அரப்பன் நாகரிகத்தின் மூலக்கல்வெட்டு
<p>இதை முதலில் 1911ஆம் ஆண்டில் பிரித்தானிய நடுவணரசு படி எடுத்தது. அப்போது இருந்த வசதிக்கு அதை படிக்க முடியாத எழுத்துக்கள் என அறிவித்தனர்.<ref target="https://ta.wikipedia.org/wiki/முதற்_பக்கம்#cite_note-A.R.E.-1">[1]</ref> ஆனால் இவ்வெழுத்துக்களை அரப்பன் கால உருவ எழுத்துக்கள் நிலையான எழுத்துக்களாக வளர்ச்சி பெற்ற காலத்துக்கு முன் வழக்கிலிருந்த எழுத்துக்களாக இருக்கலாம் என்று சிலர் கருதுகின்றனர்.<ref target="https://ta.wikipedia.org/wiki/முதற்_பக்கம்#cite_note-அரப்பன்_தமிழ்-2">[2]</ref></p>
இதனையும் காண்க
<list type="unordered"><item><ref target="https://ta.wikipedia.org/wiki/பண்டைய_இந்தியக்_கல்வெட்டுக்கள்">பண்டைய இந்தியக் கல்வெட்டுக்கள்</ref></item></list>


மூலம்
<list type="unordered"><item><ref target="https://ta.wikipedia.org/wiki/குற்றாலம்_தொல்லியல்_அருங்காட்சியகம்">குற்றாலம் தொல்லியல் அருங்காட்சியகத்தில்</ref> உள்ள அறிவிப்புப்பலகை.</item></list>
</text></body></html>