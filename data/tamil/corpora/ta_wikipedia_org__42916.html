<html><body><text id="wikipedia_ta_wikipedia_org__42916.html" ns="0" revid="2741778" sourceurl="https://ta.wikipedia.org/wiki/%E0%AE%89%E0%AE%B0%E0%AF%81%E0%AE%95%E0%AF%81%E0%AE%A4%E0%AE%B2%E0%AF%8D" title="உருகுதல்" type="wikipedia">உருகுதல்
<figure></figure>
<p><hi rend="bold">உருகுதல்</hi> என்பது ஒரு பொருள் <ref target="https://ta.wikipedia.org/wiki/திண்மம்">திண்ம</ref> நிலையிலிருந்து <ref target="https://ta.wikipedia.org/wiki/நீர்மம்">நீர்ம</ref> நிலைக்கு மாறும் ஒரு செயற்பாடு ஆகும். திண்மப் பொருளொன்றின் உள் ஆற்றல், பொதுவாக, <ref target="https://ta.wikipedia.org/wiki/வெப்பம்">வெப்பம்</ref> ஊட்டப்படுவதன் மூலம் ஒரு குறித்த வெப்பநிலைக்குக் கூட்டப்படும்போது, அது நீர்மமாக மாறுகின்றது. மேற்சொன்ன குறித்த <ref target="https://ta.wikipedia.org/wiki/வெப்பநிலை">வெப்பநிலை</ref> உருகுநிலை எனப்படுகின்றது. உருகுநிலை பொருளொன்றின் இயல்புகளுள் ஒன்றாகும்.</p>
<p>மறு திசை நிலைமாற்றம் அதாவது, நீர்ம நிலையிலிருந்து திண்மநிலைக்கு மாறுதல் <ref target="https://ta.wikipedia.org/wiki/உறைதல்">உறைதல்</ref> எனப்படும். உறைதல் நிகழும் வெப்பநிலை <ref target="https://ta.wikipedia.org/wiki/உறைநிலை">உறைநிலை</ref> ஆகும். ஒரு பொருளின் உறைநிலையும், உருகுநிலையும் ஒரே வெப்பநிலையில் அமையும் என்பதில்லை. <ref target="https://ta.wikipedia.org/wiki/மீக்குளிர்வு">மீக்குளிர்வு</ref> (supercooling) எனும் தோற்றப்பாடு இதற்கு ஒரு சான்றாகும். மிகவும் தூய்மையான கண்ணாடி மேற்பரப்பில் இருக்கும் நீரை, அது உறையா வண்ணம் உருகு நிலைக்குப் பல பாகைகள் கீழாகக் குளிர்விக்க முடியும். இதன் காரணமாக உருகுநிலையைப் போல் உறைநிலை பொருளொன்றின் சிறப்பியல்பாகக் கொள்ளப்படுவதில்லை.</p>
</text></body></html>