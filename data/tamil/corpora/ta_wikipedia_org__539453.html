<html><body><text id="wikipedia_ta_wikipedia_org__539453.html" ns="0" revid="3373468" sourceurl="https://ta.wikipedia.org/wiki/%E0%AE%95%E0%AE%AE%E0%AE%B2%E0%AF%8D_%E0%AE%95%E0%AE%BE%E0%AE%A9%E0%AF%8D" title="கமல் கான்" type="wikipedia">கமல் கான்
<p><hi rend="bold">கமல் கான்</hi> (<hi rend="italic">Kamal Khan</hi>)  <ref target="https://ta.wikipedia.org/wiki/இந்தியா">இந்தியாவைச்</ref> சேர்ந்த ஒரு செய்தி நிருபர் ஆவார். <ref target="https://ta.wikipedia.org/wiki/என்டிடிவி">என்டிடிவி</ref>  என்ற செய்தி தொலைக்காட்சியில் குடியிருப்பு ஆசிரியராக பணிபுரிந்து வந்தார். <ref target="https://ta.wikipedia.org/wiki/உத்தரப்_பிரதேசம்">உத்தரபிரதேச மாநிலம்</ref> <ref target="https://ta.wikipedia.org/wiki/இலக்னோ">லக்னோ</ref> மாவட்டத்தில் உள்ள பட்லர் காலனியில் மாரடைப்பு காரணமாக இவர் ஜனவரி 14, 2022 அன்று இறந்தார். <ref target="https://ta.wikipedia.org/wiki/முதற்_பக்கம்#cite_note-1">[1]</ref> <ref target="https://ta.wikipedia.org/wiki/முதற்_பக்கம்#cite_note-2">[2]</ref> <ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
ஆரம்ப வாழ்க்கை மற்றும் தொழில்
<p>நிர்வாக ஆசிரியர் கமல் கான் ஓர் இந்திய செய்தி நிருபராக இருந்தார்,  என்.டி.டி.வி செய்தி சேனலில் குடியிருப்பு ஆசிரியராக பணிபுரிந்து கொண்டிருந்தார். உருசியாவில் தனது படிப்பை முடித்த பிறகு, கமல் கான்  பெங்களூருவில் உள்ள இந்துசுதான் ஏரோனாட்டிக்சு நிறுவனத்தில் உருசிய  மொழிபெயர்ப்பாளராக பணியாற்றத் தொடங்கினார். பின்னர் கமல் லக்னோவில் உள்ள அம்ரித் பிரபாத் என்ற உள்ளூர் செய்தி தொலைக்காட்சியில் நிருபராக பணியாற்றத் தொடங்கினார்.  நவபாரத் டைம்சு மற்றும் தைனிக் இயாக்ரன் போன்ற பல்வேறு இந்திய செய்தி தொலைக்காட்சிகளிலும் இவர்  பணியாற்றினார்.  கமல் கான் 1995 ஆம் ஆண்டு உத்தரப் பிரதேசத்தின் லக்னோவில் என்.டி.டி.வி செய்தி தொலைக்காட்சியில் பணியில்  சேர்ந்தார், பின்னர், இவர் உத்தரப் பிரதேசம் மற்றும் உத்தரகண்டம் பிராந்தியத்தில்  குடியிருப்பு  ஆசிரியராக பதவி உயர்வு பெற்றார்.  கமல் தனது தனித்துவமான செய்திபாணிக்காக மிகவும் பிரபலமானவர்.</p>
<p>ஒரு செய்தி தொகுப்பாளராக கமல் சமநிலை மற்றும் நிபுணத்துவத்தின் அடையாளமாகத் திகழ்ந்தார். மேலும் இவரது மொழி அதன் வர்த்தக முத்திரை நேர்த்திக்காக பிரபலமானது. அவர் மூன்று தசாப்தங்களுக்கும் மேலாக என்டிடிவி தொலைக்காட்சியில்  இருந்தார். ஒரு பழம்பெரும் நிருபராக இவர் நினைவுகூரப்படுவார். புலனுணர்வு ம் நேர்மை மற்றும் கடினமான உண்மைகளை கவிதை சாமர்த்தியத்துடன் இவர் வழங்கிய விதம் ஆகியவற்றிற்காக கமலின்  பணி தனித்து நின்றது. எல்லாவற்றிற்கும் மேலாக  இவர், மனிதநேயம் மிக்கவராகவும் தன்னைச் சந்திக்கும் எவருக்கும் அன்பான வார்த்தைகளையும் எல்லையற்ற நேரத்தையும் மட்டுமே கொடுப்பவராகவும் வாழ்ந்தார். </p>
<p>உத்தரபிரதேச மாநிலம் லக்னோ மாவட்டத்தில் உள்ள பட்லர் காலனியில் மாரடைப்பு காரணமாக இவர் சனவரி 14, 2022 அன்று இறந்தார். உ.பி சட்டமன்றத் தேர்தலுக்கு முன்னதாக பாஜக எம்.எல்.ஏ.க்கள் அதிக அளவில் வெளியேறியது குறித்த செய்தியே கமலின் கடைசி செய்தி அறிக்கையாகும்.</p>
விருதுகள் மற்றும் அங்கீகாரம்
<list type="unordered"><item>இந்திய சனாதிபதியிடமிருந்து ராம்நாத் கோயங்கா விருது</item>
<item>இந்தியக் குடியரசுத் தலைவரிடமிருந்து கணேசு சங்கர் விருது (இது மத்திய மனிதவள அமைச்சகத்தால் நிறுவப்பட்ட இந்தி பத்திரிகைக்கான மிகப்பெரிய விருதாகக் கருதப்படுகிறது)</item>
<item>சிறந்த இந்தி தொலைக்காட்சி நிருபருக்கான என்.டி விருது</item>
<item>சுற்றுச்சூழல் விழிப்புணர்வு குறித்த சிறந்த ஆவணப்படத்திற்கான விருது</item>
<item>இந்தி தொலைக்காட்சி இதழியல் துறையில் ஆற்றிய பங்களிப்பிற்காக சார்க் எழுத்தாளர்கள் மற்றும் இலக்கியக் கூட்டமைப்பிலிருந்து பன்னாட்டு விருது</item></list>
குறிப்பிடத்தக்க படைப்புகள்
<p>கமல் கான்  2018  ஆம் ஆண்டு அமைதியான மத சகவாழ்வு யதார்த்தம் அல்லது கட்டுக்கதை  என்ற தலைப்பில் விரிவுரை ஆற்றியது பலரின் கவனத்தை ஈர்த்தது. </p>


புற இணைப்புகள்
<list type="unordered"><item><ref target="https://www.ndtv.com/">என்டிடிவி இந்தியா</ref></item></list>
</text></body></html>