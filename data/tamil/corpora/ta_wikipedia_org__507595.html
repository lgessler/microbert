<html><body><text id="wikipedia_ta_wikipedia_org__507595.html" ns="0" revid="3400266" sourceurl="https://ta.wikipedia.org/wiki/%E0%AE%85%E0%AE%B5%E0%AE%BE%E0%AE%A9%E0%AE%BF_%E0%AE%9A%E0%AE%A4%E0%AF%81%E0%AE%B0%E0%AF%8D%E0%AE%B5%E0%AF%87%E0%AE%A4%E0%AE%BF" title="அவானி சதுர்வேதி" type="wikipedia">அவானி சதுர்வேதி
<figure><caption> (இடமிருந்து வலம்) மோகனா சிங், அவானி சதுர்வேதி மற்றும் <ref target="https://ta.wikipedia.org/wiki/பாவனா_காந்த்">பாவனா காந்த்</ref></caption></figure>
<p><hi rend="bold">விமான லெப்டினன்ட் அவானி சதுர்வேதி</hi> (Avani Chaturvedi) (பிறப்பு: நவம்பர் 27, 1993) <ref target="https://ta.wikipedia.org/wiki/மத்தியப்_பிரதேசம்">மத்திய பிரதேசத்தின்</ref> ரேவா மாவட்டத்தைச் சேர்ந்த இந்திய விமானி ஆவார். <ref target="https://ta.wikipedia.org/wiki/மோகனா_சிங்_ஜித்தர்வால்">மோகனா சிங்</ref> மற்றும் <ref target="https://ta.wikipedia.org/wiki/பாவனா_காந்த்">பாவனா காந்த்</ref> ஆகியோருடன் இவர் முதல் பெண் போர் விமானியாக அறிவிக்கப்பட்டார். <ref target="https://ta.wikipedia.org/wiki/முதற்_பக்கம்#cite_note-1">[1]</ref> <ref target="https://ta.wikipedia.org/wiki/முதற்_பக்கம்#cite_note-2">[2]</ref> இந்த மூவரும் சூன் 2016 இல் <ref target="https://ta.wikipedia.org/wiki/இந்திய_வான்படை">இந்திய விமானப்படையின்</ref> போர் படைக்குள் சேர்க்கப்பட்டனர். அப்போதைய <ref target="https://ta.wikipedia.org/wiki/பாதுகாப்புத்_துறை_அமைச்சர்_(இந்தியா)">பாதுகாப்பு மந்திரி</ref> <ref target="https://ta.wikipedia.org/wiki/மனோகர்_பாரிக்கர்">மனோகர் பாரிக்கர்</ref> அவர்களால் 2016 ஆம் ஆண்டு சூன் 18 ஆம் தேதி தேசத்திற்கு சேவை செய்ய முறையாக நியமிக்கப்பட்டார். <ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
ஆரம்பகால வாழ்க்கையும், கல்வியும்
<p>அவானி 1993 அக்டோபர் 27 அன்று பிறந்தார். இவரது தந்தை, தினகர் சதுர்வேதி, <ref target="https://ta.wikipedia.org/wiki/மத்தியப்_பிரதேசம்">மத்தியப் பிரதேச</ref> அரசின் நீர்வளத் துறையில் கண்காணிப்பாளராகவும், இவரது தாயார் ஒரு இல்லத்தரசியுமாவார். <ref target="https://ta.wikipedia.org/wiki/மத்தியப்_பிரதேசம்">மத்தியப் பிரதேசத்தின்</ref><ref target="https://ta.wikipedia.org/wiki/ஷட்டோல்_மாவட்டம்">ஷட்டோல் மாவட்டத்திலுள்ள</ref> தியோலண்ட் என்ற சிறிய நகரத்திலிருந்து பள்ளிப் படிப்பை முடித்தார். <ref target="https://ta.wikipedia.org/wiki/முதற்_பக்கம்#cite_note-4">[4]</ref> 2014 ஆம் ஆண்டில் <ref target="https://ta.wikipedia.org/wiki/ராஜஸ்தான்">ராஜஸ்தானின்</ref> பனஸ்தாலி பல்கலைக்கழகத்தில் தொழில்நுட்பத்தில் இளங்கலை முடித்த இவர், விமானப்படைக்கான பொதுவான சேர்க்கை சோதனையில் தேர்ச்சி பெற்றார். </p>
<p>சதுர்வேதி <ref target="https://ta.wikipedia.org/wiki/சதுரங்கம்">சதுரங்கம்</ref>, <ref target="https://ta.wikipedia.org/wiki/மேசைப்பந்தாட்டம்">மேசைப்பந்தாட்டம்</ref> விளையாடுவதும், ஓவியங்கள் வரைவதும் இவரது விருப்பமாகும்.</p>
<p>இந்திய இராணுவத்தில் அதிகாரியாக இருக்கும் அவானியின் மூத்த சகோதரர், இந்திய விமானப்படையில் சேர ஊக்கமளித்தார். தனது கல்லூரி பனஸ்தாலி பல்கலைக்கழகத்தின் பறக்கும் சங்கத்தில் சில மணிநேர பறக்கும் அனுபவமும் இவருக்கு இருந்தது, இது இந்திய வான்படையில் சேர மேலும் ஊக்கமளித்தது. <ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
தொழில்
<p>அவானி சதுர்வேதி <ref target="https://ta.wikipedia.org/wiki/இந்திய_வான்படை_கல்விக்கழகம்">ஐதராபாத், இந்திய வான்படை கல்விக்கழகத்தில்</ref> பயிற்சி பெறவும், 25 வயதில் தேர்வு செய்யப்பட்டார். அங்கு ஒரு வருடம் பயிற்சி முடித்த பின்னர், சூன் 2016 இல் போர் விமானியாக ஆனார். அடுத்த ஆண்டு <ref target="https://ta.wikipedia.org/wiki/கருநாடகம்">கர்நாடகாவைச்</ref> சேர்ந்த <ref target="https://ta.wikipedia.org/wiki/பீதர்">பீதரில்</ref> மூன்றாம் நிலை பயிற்சியை முடித்தவுடன், <ref target="https://ta.wikipedia.org/wiki/சுகோய்_எஸ்.யு-30எம்.கே.ஐ">சுகோய் எஸ்.யு -30 எம்.கே.ஐ</ref> மற்றும் <ref target="https://ta.wikipedia.org/wiki/எச்ஏஎல்_தேஜாஸ்">எச்ஏஎல் தேஜாஸ்</ref> போன்ற போர் விமானங்களில் பறக்க ஆரம்பித்தார். <ref target="https://ta.wikipedia.org/wiki/முதற்_பக்கம்#cite_note-6">[6]</ref> <ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
<p>2018 ஆம் ஆண்டில், சதுர்வேதி <ref target="https://ta.wikipedia.org/wiki/மிக்-21">மிக் -21</ref> விமானத்தில் தனியாக பறந்த முதல் இந்திய பெண் விமானி ஆனார். 2018 ஆம் ஆண்டில் அவானி விமான லெப்டினன்ட் பதவிக்கு உயர்த்தப்பட்டார். <ref target="https://ta.wikipedia.org/wiki/முதற்_பக்கம்#cite_note-8">[8]</ref></p>
<p>சதுர்வேதி <ref target="https://ta.wikipedia.org/wiki/ராஜஸ்தான்">ராஜஸ்தானின்</ref> <ref target="https://ta.wikipedia.org/wiki/சூரத்கர்">சூரத்கரில்</ref> உள்ள <ref target="https://ta.wikipedia.org/wiki/இந்திய_வான்படை">இந்திய விமானப்படை</ref> எண் 23 படைப்பிரிவு <hi rend="italic">"பாந்தர்ஸ்" ஸில்</hi> நியமிக்கப்பட்டுள்ளார். <ref target="https://ta.wikipedia.org/wiki/முதற்_பக்கம்#cite_note-9">[9]</ref></p>
விருதுகளும், அங்கீகாரமும்
<p>2018 ஆம் ஆண்டில், பனஸ்தாலி வித்யாபீடத்திலிருந்து முனைவர் பட்டம் பெற்றார் .</p>
<p>மார்ச் 9, 2020 அன்று, சதுர்வேதிக்கு <ref target="https://ta.wikipedia.org/wiki/நாரி_சக்தி_விருது">நாரி சக்தி விருது</ref> கௌரவத்தை இந்தியக் குடியரசுத் தலைவர் <ref target="https://ta.wikipedia.org/wiki/ராம்_நாத்_கோவிந்த்">ராம் நாத் கோவிந்த்</ref> வழங்கினார் <ref target="https://ta.wikipedia.org/wiki/முதற்_பக்கம்#cite_note-10">[10]</ref></p>
மேலும் காண்க
<list type="unordered"><item>சிவாங்கி</item>
<item>குஞ்சன் சக்சேனா</item>
<item><ref target="https://ta.wikipedia.org/wiki/மோகனா_சிங்">மோகனா சிங்</ref></item>
<item><ref target="https://ta.wikipedia.org/wiki/பாவனா_காந்த்">பாவனா காந்த்</ref></item></list>


வெளி இணைப்புகள்
<list type="unordered"><item><ref target="https://www.youtube.com/watch?v=7izQ4A7zwJc">Women Fighter Pilots</ref>. <ref target="https://ta.wikipedia.org/wiki/Veer_by_Discovery">Veer by Discovery</ref></item></list>
</text></body></html>