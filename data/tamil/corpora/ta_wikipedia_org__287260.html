<html><body><text id="wikipedia_ta_wikipedia_org__287260.html" ns="0" revid="3369441" sourceurl="https://ta.wikipedia.org/wiki/%E0%AE%A4%E0%AE%BF%E0%AE%B0%E0%AF%81%E0%AE%AA%E0%AF%81%E0%AE%B5%E0%AE%A9%E0%AE%AE%E0%AF%8D_%E0%AE%95%E0%AE%AE%E0%AF%8D%E0%AE%AA%E0%AE%95%E0%AE%B0%E0%AF%87%E0%AE%9A%E0%AF%81%E0%AE%B5%E0%AE%B0%E0%AE%B0%E0%AF%8D_%E0%AE%95%E0%AF%8B%E0%AE%B5%E0%AE%BF%E0%AE%B2%E0%AF%8D" title="திருபுவனம் கம்பகரேசுவரர் கோவில்" type="wikipedia">திருபுவனம் கம்பகரேசுவரர் கோவில்
<p><hi rend="bold">திருபுவனம் கம்பகரேஸ்வரர் கோயில்</hi> <ref target="https://ta.wikipedia.org/wiki/கும்பகோணம்">கும்பகோணம்</ref> அருகில்   <ref target="https://ta.wikipedia.org/wiki/திருபுவனம்">திருபுவனம்</ref> என்னும் சிற்றூரில் அமைந்துள்ள சிவன் கோயிலாகும். இது ஒரு <ref target="https://ta.wikipedia.org/wiki/தேவார_வைப்புத்_தலங்கள்">தேவார வைப்புத்தலமாகும்</ref>.  <ref target="https://ta.wikipedia.org/wiki/முதற்_பக்கம்#cite_note-bmj-1">[1]</ref></p>
அமைவிடம்
<figure><caption>ராஜகோபுரம்</caption></figure><p> இக்கோயில் கும்பகோணம் அருகே மயிலாடுதுறை - கும்பகோணம் சாலையில் அமைந்துள்ளது. பெரிய திருச்சுற்றுடன் அமைந்துள்ள இக்கோயிலின் கருவறை சற்று உயர்ந்த தளத்தில் உள்ளது. கருவறையின் வெளியே திருச்சுற்றில் அழகான ஓவியங்களும், சிற்பங்களும் காணப்படுகின்றன. இக்கோயிலின் உள் மண்டபத்தில் அமைந்துள்ள தூண்கள் தாராசுரம் கோயிலில் உள்ளதைப்போன்று வேலைப்பாடுகளுடன் உள்ளன.</p>
தலவரலாறு
<p>பிரகலாதன், திருமால், தேவர்கள், மக்கள் முதலானவர்களுக்கு விளைந்த கம்பத்தினை(நடுக்கத்தை) நீக்கியருளியதால் இத்தல இறைவன் கம்பகரேஸ்வரர் என்ற பெயர் பெற்றார். இக்கோயில் <ref target="https://ta.wikipedia.org/wiki/மூன்றாம்_குலோத்துங்க_சோழன்">மூன்றாம் குலோத்துங்க சோழனால்</ref> கட்டப்பட்டது.</p>
இறைவன், இறைவி
<p>மூலஸ்தானத்தில் எழுந்தருளியிருக்கும் இறைவனின் திருப்பெயர் ஸ்ரீகம்பகரேசுவரர். தமிழில் நடுக்கம் தீர்த்த பெருமான் என்பது பொருள். திருபுவன ஈச்சரமுடையாக தேவர் என்பது இக்கோயில் கல்வெட்டுகளில் குறிப்பிடப்பட்டிருக்கும் திருப்பெயராகும்.
இத்தலத்து அம்பாளுக்கு ஸ்ரீ அறம்வளர்த்த நாயகி என்ற பெயர் வழங்குகின்றது.</p>
சிறப்பு
<figure><caption>சரபேஸ்வரர் சன்னதி</caption></figure><p>இங்குள்ள சரபேஸ்வரர் சன்னதி மிகவும் சிறப்பு பெற்றதாகும். சரபேஸ்வரர் தனிச்சன்னதியில் உள்ளார்.<ref target="https://ta.wikipedia.org/wiki/முதற்_பக்கம்#cite_note-2">[2]</ref><ref target="https://ta.wikipedia.org/wiki/சோழர்_காலக்_கட்டிடக்கலை">சோழர் காலக் கட்டிடக்கலைக்கு</ref>  உதாரணமாக இவ்வாலயத்தையும்,<ref target="https://ta.wikipedia.org/wiki/பிரகதீஸ்வரர்_ஆலயம்">தஞ்சை பிரகதீஸ்வரர் ஆலயத்தையும்</ref>, தாராசுரம் <ref target="https://ta.wikipedia.org/wiki/ஐராவதேஸ்வரர்_கோயில்">ஐராவதீஸ்வரர் ஆலயத்தையும்</ref>, <ref target="https://ta.wikipedia.org/wiki/கங்கை_கொண்ட_சோழபுரம்">கங்கை கொண்ட சோழபுரம்</ref> ஆலயத்தையுமே குறிப்பிடுகிறார்கள்.இக்கோயிலின் விமான அமைப்பு மேற்கண்ட கோயில்களில் உள்ள விமானங்களைப் போலவே அமைந்துள்ளது.</p>
சரபேசுவரர்
<p>இத்தலத்தில் <ref target="https://ta.wikipedia.org/wiki/சரபேசுவரர்">சரபேசுவரர்க்கு</ref> தனி சந்நிதி உள்ளது.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
இவற்றையும் பார்க்க
<list type="unordered"><item><ref target="https://ta.wikipedia.org/wiki/சிவத்_தலங்கள்">சிவத் தலங்கள்</ref></item></list>


வெளி இணைப்புகள்
<list type="unordered"><item><ref target="https://ta.wikisource.org/wiki/வேங்கடம்%20முதல்%20குமரி%20வரை%202/திரிபுவன%20கம்பகரேசுரர்">வேங்கடம் முதல் குமரி வரை 2/திரிபுவன கம்பகரேசுரர்</ref></item>
<item><ref target="https://ta.wikisource.org/wiki/வேங்கடம்%20முதல்%20குமரி%20வரை%205/004-019">வேங்கடம் முதல் குமரி வரை 5/திரிபுவனச் சிற்பங்கள்</ref></item>
<item><ref target="https://web.archive.org/web/20100706204916/http://lordeswaran.wordpress.com/2010/06/19/%E0%AE%9A%E0%AE%BE%E0%AE%A8%E0%AF%8D%E0%AE%A4%E0%AE%AE%E0%AF%8D-%E0%AE%85%E0%AE%B0%E0%AF%81%E0%AE%B3%E0%AF%81%E0%AE%AE%E0%AF%8D-%E0%AE%9A%E0%AE%B0%E0%AE%AA%E0%AF%87%E0%AE%B8%E0%AF%8D%E0%AE%B5%E0%AE%B0/">சாந்தம் அருளும் சரபேஸ்வரர்</ref></item>
<item><ref target="http://www.maalaimalar.com/2013/07/04100702/sarabeswarar-temples.html">சரபேஸ்வரர் ஆலயங்கள், மாலைமலர்</ref> <ref target="https://web.archive.org/web/20130909063608/http://www.maalaimalar.com/2013/07/04100702/sarabeswarar-temples.html">பரணிடப்பட்டது</ref> 2013-09-09 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item></list>
</text></body></html>