<html><body><text id="wikipedia_ta_wikipedia_org__24876.html" ns="0" revid="3237954" sourceurl="https://ta.wikipedia.org/wiki/%E0%AE%95%E0%AE%A3%E0%AF%8D%E0%AE%9F%E0%AE%BF_%E0%AE%9A%E0%AF%86%E0%AE%B2%E0%AF%8D%E0%AE%B5_%E0%AE%B5%E0%AE%BF%E0%AE%A8%E0%AE%BE%E0%AE%AF%E0%AE%95%E0%AE%B0%E0%AF%8D_%E0%AE%86%E0%AE%B2%E0%AE%AF%E0%AE%AE%E0%AF%8D" title="கண்டி செல்வ விநாயகர் ஆலயம்" type="wikipedia">கண்டி செல்வ விநாயகர் ஆலயம்<p><hi rend="bold">கண்டி செல்வ விநாயகர் ஆலயம்</hi> <ref target="https://ta.wikipedia.org/wiki/கண்டி">கண்டியில்</ref>, <ref target="https://ta.wikipedia.org/wiki/கொழும்பு">கொழும்புவில்</ref> இருந்து கண்டி செல்லும் பிரதான சாலையில் கண்டி நகரின் நுழைவாயிலில் அமைந்துள்ளது. இது கட்டுக்கலை பிள்ளையார் கோவில் என்றும் அழைக்கப்படுகிறது. இந்த ஆலயம் சுமார் 300 ஆண்டுகள் பழமை வாய்ந்தது.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
விழாக்கள்
<p>இங்கு <ref target="https://ta.wikipedia.org/wiki/பங்குனி">பங்குனி</ref> உத்தரத்தில் முடிவடையும் 10 நாட்கள் திருவிழா நடைபெறும். தீர்த்தோற்சவம் தன்னகும்புர மகாவலி கங்கையில் நடைபெறுவதோடு அதே தினத்தன்று மாலை திருக்கல்யாணத் திருவிழாவும் கொடியிறக்கத் திருவிழாவும் நடைபெறும். தேர்த்திருவிழா அன்று பஞ்சரத பவனி கண்டி நகர் வீதிகள் வழியாக வருவது குறிப்பிடத்தக்கதாகும்.</p>
<p>கண்டியில் வருடாவருடம் ஆடி மாதத்தில் நடைபெறும் <hi rend="italic">பெரஹர</hi> வின் போது <hi rend="italic">திய கப்பன மங்கல்யய</hi> என்று சிங்களத்தில் கூறப்படும் (ஆங்கிலம்: Water cutting ceremony) தீர்த்த வைபவம் முடிந்தபின் ஊர்வலம் திரும்பிச் செல்லும்போது கட்டுக்கலை பிள்ளையார் ஆலயத்தில் தரித்து, சில கிரியைகள் நடைபெறும்.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
<p>இந்த ஆலய விழாக்களுக்கு மத்திய மாகாண இந்து சங்கம் (ஆங்கிலம்: Central Province Hindu Association) உதவி வருகிறது.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
உசாத்துணைகள்
<list type="ordered"><item>கண்டி செல்வ விநாயகர் ஆலயத் தேர்த்திருவிழா - <ref target="https://ta.wikipedia.org/wiki/வீரகேசரி">வீரகேசரி</ref> <ref target="https://ta.wikipedia.org/wiki/21_மார்ச்">21 மார்ச்</ref> <ref target="https://ta.wikipedia.org/wiki/2007">2007</ref></item></list>
</text></body></html>