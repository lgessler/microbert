<html><body><text id="wikipedia_ta_wikipedia_org__417978.html" ns="0" revid="3288220" sourceurl="https://ta.wikipedia.org/wiki/2018_%E0%AE%9A%E0%AF%81%E0%AE%B2%E0%AE%BE%E0%AE%B5%E0%AF%86%E0%AE%9A%E0%AE%BF_%E0%AE%A8%E0%AE%BF%E0%AE%B2%E0%AE%A8%E0%AE%9F%E0%AF%81%E0%AE%95%E0%AF%8D%E0%AE%95%E0%AE%AE%E0%AF%8D" title="2018 சுலாவெசி நிலநடுக்கம்" type="wikipedia">2018 சுலாவெசி நிலநடுக்கம்
<p><hi rend="bold">சுலாவெசி நிலநடுக்கம்</hi> 2018 செப்டம்பர் 28 அன்று இடம்பெற்றது. இந்த ஆழக்குறைவான 7.5 <ref target="https://ta.wikipedia.org/wiki/உந்தத்திறன்_ஒப்பளவு">அளவு</ref> <ref target="https://ta.wikipedia.org/wiki/நிலநடுக்கம்">நிலநடுக்கம்</ref> <ref target="https://ta.wikipedia.org/wiki/இந்தோனேசியா">இந்தோனேசியாவின்</ref> <ref target="https://ta.wikipedia.org/wiki/சுலாவெசி">சுலாவெசி</ref> தீவுகளின் முனகாசா மூவலந்தீவில் இடம்பெற்றது. இது <ref target="https://ta.wikipedia.org/wiki/மத்திய_சுலாவெசி">மத்திய சுலாவெசி</ref> மாகாணத்தின் மலைப்பகுதிகளில் <ref target="https://ta.wikipedia.org/wiki/நிலநடுக்க_மையம்">மையம்</ref> கொண்டிருந்தது. மாகாணத் தலைநகர் பாலுவில் இருந்து நிலநடுக்க மையம் 77 கிமீ தூரத்தில் அமைந்திருந்தது. நிலநடுக்கத்தின் தாக்கம் கிழக்கு <ref target="https://ta.wikipedia.org/wiki/கலிமந்தன்">கலிமந்தனில்</ref> <ref target="https://ta.wikipedia.org/wiki/சமாரிண்டா">சமாரிண்டா</ref> வரையும், <ref target="https://ta.wikipedia.org/wiki/மலேசியா">மலேசியாவில்</ref> <ref target="https://ta.wikipedia.org/wiki/தாவாவ்">தாவாவ்</ref> வரையிலும் உணரப்பட்டது.<ref target="https://ta.wikipedia.org/wiki/முதற்_பக்கம்#cite_note-5">[5]</ref> இந்நிகழ்வுக்கு முன்னால், செப்டம்பர் 28 காலையில் 6.1 <ref target="https://ta.wikipedia.org/wiki/உந்தத்திறன்_ஒப்பளவு">அளவு</ref> முன்னதிர்வுகள் இடம்பெற்றன.<ref target="https://ta.wikipedia.org/wiki/முதற்_பக்கம்#cite_note-USGS-1">[1]</ref> நிலநடுக்கத்தின் பின்னர் <ref target="https://ta.wikipedia.org/wiki/ஆழிப்பேரலை">ஆழிப்பேரலை</ref> எச்சரிக்கை <ref target="https://ta.wikipedia.org/wiki/மாக்காசார்_நீரிணை">மாக்காசார் நீரிணைப்</ref> பகுதியில் விடுக்கப்பட்டது. ஆனாலும் ஒரு மணி நேரத்தின் பின்னர் அது திரும்பப்பெறப்பட்டது.<ref target="https://ta.wikipedia.org/wiki/முதற்_பக்கம்#cite_note-6">[6]</ref> ஆனாலும், பாலு நகரை ஆழிப்பேரலை தாக்கி வீடுகளையும் கட்டடங்களையும் தாக்கியதில் 1,763 பேர் வரையில் உயிரிழந்தனர், 2,549 பேர் காயமடைந்தனர். 5,000 பேரை காணவில்லை என அறிவிக்கப்பட்டுள்ளது.<ref target="https://ta.wikipedia.org/wiki/முதற்_பக்கம்#cite_note-casualties1-4">[4]</ref> 1.5 முதல் 2.0 மீட்டர் வரை பேரலை நகரைத் தாக்கியதாக இந்தோனேசிய அரசு அறிவித்தது.<ref target="https://ta.wikipedia.org/wiki/முதற்_பக்கம்#cite_note-7">[7]</ref></p>


வெளி இணைப்புகள்
<list type="unordered"><item><ref target="http://ds.iris.edu/ds/nodes/dmc/tools/event/10953070">Seismic details</ref> at <hi rend="italic">Incorporated Research Institutions for Seismology</hi></item></list>
</text></body></html>