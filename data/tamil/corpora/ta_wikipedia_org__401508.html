<html><body><text id="wikipedia_ta_wikipedia_org__401508.html" ns="0" revid="3401770" sourceurl="https://ta.wikipedia.org/wiki/%E0%AE%9A%E0%AF%8B%E0%AE%B2%E0%AE%A9%E0%AF%8D" title="சோலன்" type="wikipedia">சோலன்
<figure><caption>உலகின் மிக உயரத்தில், <ref target="https://ta.wikipedia.org/wiki/இமயமலை">இமயமலை</ref> வழியாகச் செல்லும் <ref target="https://ta.wikipedia.org/wiki/கால்கா-சிம்லா_தொடர்வண்டிப்பாதை">கால்கா-சிம்லா தொடர்வண்டிப்பாதை</ref></caption></figure>
<p><hi rend="bold">சோலன்</hi> (<hi rend="bold">Solan</hi>) இந்தியாவின் <ref target="https://ta.wikipedia.org/wiki/இமாச்சல_பிரதேசம்">இமாச்சலப் பிரதேசத்தின்</ref> <ref target="https://ta.wikipedia.org/wiki/சோலன்_மாவட்டம்">சோலன் மாவட்டத்</ref> தலைமையிட நகரமும், <ref target="https://ta.wikipedia.org/wiki/நகராட்சி">நகராட்சியுமாகும்</ref>. <ref target="https://ta.wikipedia.org/wiki/இமயமலை">இமயமலையில்</ref> 1600 மீட்டர் உயரத்தில் அமைந்த இந்நகரம், மாநிலத் தலைநகரம் <ref target="https://ta.wikipedia.org/wiki/சிம்லா">சிம்லாவின்</ref> தெற்கில் 46 கிலோ மீட்டர் தொலைவில் உள்ளது. இந்நகரம், இந்தியாவின் சிறந்த மலைவாழிடமும், சுற்றுலாத் தலமும் ஆகும். <ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
<p>முன்னாள் <ref target="https://ta.wikipedia.org/wiki/பிரித்தானிய_இந்தியா">பிரித்தானிய இந்தியாவின்</ref> <ref target="https://ta.wikipedia.org/wiki/மன்னர்_அரசு_(பிரித்தானிய_இந்தியா)">சுதேச சமஸ்தானமான</ref> பகத் இராச்சியத்தின் தலைநகரமாக சோலன் நகரம் விளங்கியது.<ref target="https://ta.wikipedia.org/wiki/முதற்_பக்கம்#cite_note-Bhagat_state-2">[2]</ref></p>
வேளாண்மை
<p>இந்நகரத்தில் காளான் வளர்ப்பு பெருமளவு நடைபெறுவதால், இந்நகரத்தை காளான் நகரம் என்றும் அழைப்பர், காளான் ஆய்வு இயக்குனரகம் சோலன் நகரத்தில் உள்ளது. இங்கு தக்காளி விளைச்சல் பெருமளவில் உள்ளது.  மேலும் இந்நகரம் கோடைக் காலச் சுற்றுலாத் தலங்களில் ஒன்றாகும்.<ref target="https://ta.wikipedia.org/wiki/முதற்_பக்கம்#cite_note-Solan_travel_and_Tourism_Guide-3">[3]</ref></p>
உலகப் பாரம்பரியக் களம்
<p><ref target="https://ta.wikipedia.org/wiki/சண்டிகர்">சண்டிகர்</ref> மற்றும் <ref target="https://ta.wikipedia.org/wiki/சிம்லா">சிம்லா</ref> இடையே மலைகள் வழியாகச் செல்லும் கல்கா-சிம்லா தேசிய நெடுஞ்சாலையில் சோலன் நகரம் உள்ளது. சோலன் நகரம் வழியாகச் செல்லும் <ref target="https://ta.wikipedia.org/wiki/கால்கா-சிம்லா_தொடர்வண்டிப்பாதை">கால்கா-சிம்லா தொடர்வண்டிப்பாதை</ref> உலகப் பாரம்பரியக் களங்களில் ஒன்றாக <ref target="https://ta.wikipedia.org/wiki/யுனெஸ்கோ">யுனெஸ்கோ</ref> அறிவித்துள்ளது.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
மக்கள்தொகை பரம்பல்
<p>2011ம் ஆண்டின் மக்கள் தொகை கணக்கெடுப்பின்படி, 3343 ஹெக்டேர் பரப்பளவு கொண்ட சோலன் நகரத்தின் மொத்த மக்கள் தொகை 39,256 ஆகும். மொத்த மக்கள் தொகையில் ஆண்கள் 21,182, பெண்கள் 18,074 ஆக உள்ளனர். எழுத்தறிவு விகிதம் 93.02% ஆக உள்ளது. இந்து சமய மக்கள் தொகை 93.05% ஆகவுள்ளது. இசுலாம், சீக்கியம், கிறித்தவம், பௌத்த சமயத்தவர்கள் 6.95% ஆக உள்ளனர். இங்கு இந்தி மொழி, ஆங்கிலம் மற்றும் பகாரி மொழிகள் பேசப்படுகிறது. சோலன் நகரம் 13 வார்டுகள் கொண்ட <ref target="https://ta.wikipedia.org/wiki/நகராட்சி">நகராட்சி</ref> கொண்டது.<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
படக்காட்சிகள்
<list type="unordered">
<item>அரசு மாளிகை &amp; பூங்கா, சோலன் நகரம்</item>
<item>சோலன் நகரம்</item>
<item>இரவில் சோலன் நகரம்</item>
<item>பனிப்பொழி 2013, சோலன் நகரம்</item>
<item>சோலனைச் சுற்றியுள்ள மலைகள்</item>
<item>மழைக்காலத்தில் சோலன் நகரம்</item>
</list>
தட்பவெப்பம்
<p>இமயமலையில் 1600 மீட்டர் உயரத்தில் அமைந்த சோலன் சமச்சீரான தட்பவெப்ப நிலை கொண்டது. கோடைக்காலத்தில் அதிகபட்சமாக 32°C (90°F) வெப்பமும், குளிர்காலத்தில் குறைந்தபட்சமாக   −4°C (25°F)  வெப்பநிலை உள்ளது. <ref target="https://ta.wikipedia.org/wiki/முதற்_பக்கம்#cite_note-6">[6]</ref><ref target="https://ta.wikipedia.org/wiki/முதற்_பக்கம்#cite_note-7">[7]</ref></p>



வெளி இணைப்புகள்

<list type="unordered"><item><ref target="http://hpsolan.gov.in/">சோலன் நகரத்தின் இணையதளம்</ref></item>
<item> விக்கிச்செலவில் செலவு வழிகாட்டி: <ref target="https://ta.wikivoyage.org/wiki/முதற்%20பக்கம்">முதற் பக்கம்</ref></item></list>
</text></body></html>