<html><body><text id="wikipedia_ta_wikipedia_org__155627.html" ns="0" revid="3448281" sourceurl="https://ta.wikipedia.org/wiki/%E0%AE%B5%E0%AF%86%E0%AE%A8%E0%AF%8D%E0%AE%A8%E0%AF%80%E0%AE%B0%E0%AF%82%E0%AE%B1%E0%AF%8D%E0%AE%B1%E0%AF%81" title="வெந்நீரூற்று" type="wikipedia">வெந்நீரூற்று<figure><caption><ref target="https://ta.wikipedia.org/wiki/பிரம்மாண்ட_பட்டக_ஊற்று">பிரம்மாண்ட பட்டக ஊற்று</ref></caption></figure>
<figure><caption>Deildartunguhver, Iceland: the highest flow hot spring in Europe</caption></figure>
<p><hi rend="bold">வெந்நீரூற்று</hi> (<hi rend="italic">Hot spring</hi>) என்பது <ref target="https://ta.wikipedia.org/wiki/புவி">புவியின்</ref> மேலோட்டில் உள்ள <ref target="https://ta.wikipedia.org/wiki/நிலத்தடிநீர்">நிலத்தடிநீர்</ref> (groundwater), குறிப்பிட்ட இடத்தில் காணப்படும் புவிவெப்பத்தின் காரணமாகச் சூடேற்றப்பட்டு சுடுநீராக ஊற்றெடுக்கும்போது அந்த இடம் வெந்நீரூற்று என அழைக்கப்படுகின்றது. இந்த வெந்நீரூற்றுக்கள் வெவ்வேறு அளவான ஓட்டங்களைக் கொண்டிருக்கும். சில மிக மெதுவான ஓட்டத்தைக் கொண்ட ஊற்றுக்களாகவும், சில ஆறு போன்ற ஓட்டங்களைக் கொண்டனவாகவும் இருக்கும். சில வெந்நீரூற்றுக்களில் ஏற்படும் அமுக்கமானது <ref target="https://ta.wikipedia.org/wiki/பீறிடும்_வெந்நீரூற்று">பீறிடும் வெந்நீரூற்றுக்களை</ref> உருவாக்கக் கூடியளவு அதிகமாக இருக்கும்.</p>
<p>சூடான நீரில் <ref target="https://ta.wikipedia.org/wiki/திண்மம்">திண்மப்</ref> பொருட்கள் இலகுவில் கரையக் கூடியனவாக இருப்பதனால், வெந்நீரூற்றுக்களில் அதிகளவில் <ref target="https://ta.wikipedia.org/wiki/கனிமம்">கனிமங்கள்</ref> காணப்படும். இதனால் இந்த வெந்நீரூற்றுக்களில் உள்ள நீரில் பல <ref target="https://ta.wikipedia.org/wiki/மருத்துவம்">மருத்துவ</ref> பயன்பாடுகள் இருக்கும் என்ற நம்பிக்கையில், இந்த இடங்கள் <ref target="https://ta.wikipedia.org/wiki/சுற்றுலா">சுற்றுலாத்</ref> தலங்களாக இருப்பது மட்டுமல்லாமல், <ref target="https://ta.wikipedia.org/wiki/ஊனம்">இயலாத்தன்மை</ref> உள்ளவர்களுக்கான <ref target="https://ta.wikipedia.org/wiki/இயங்குனர்_மருத்துவம்">உடலியக்க மருத்துவம்</ref> சார்ந்த சிகிச்சை அளிக்கும் நிலையங்களுக்கான இடங்களாகவும் அமைந்துள்ளன.<ref target="https://ta.wikipedia.org/wiki/முதற்_பக்கம்#cite_note-1">[1]</ref><ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
இவற்றையும் பார்க்கவும்
<list type="unordered"><item><ref target="https://ta.wikipedia.org/wiki/கன்னியா_வெந்நீரூற்று">கன்னியா வெந்நீரூற்று</ref></item>
<item><ref target="https://ta.wikipedia.org/wiki/பமுக்கலெ">பமுக்கலெ</ref> வெந்நீரூற்று</item></list>
</text></body></html>