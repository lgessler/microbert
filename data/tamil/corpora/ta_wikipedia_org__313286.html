<html><body><text id="wikipedia_ta_wikipedia_org__313286.html" ns="0" revid="3354704" sourceurl="https://ta.wikipedia.org/wiki/%E0%AE%9A%E0%AE%9E%E0%AF%8D%E0%AE%9A%E0%AF%80%E0%AE%B5%E0%AE%BF" title="சஞ்சீவி" type="wikipedia">சஞ்சீவிபிற பயன்பாடுகள் குறித்து அறிய, காண்க <ref target="https://ta.wikipedia.org/wiki/முதற்_பக்கம்_(பக்கவழி_நெறிப்படுத்தல்)">முதற் பக்கம் (பக்கவழி நெறிப்படுத்தல்)</ref>.
<p><hi rend="bold">சஞ்சீவி</hi> (<hi rend="italic">Sanjeevi</hi>) என்பது மூலிகைத் தாவரங்களை உடைய, மங்கலகரமான ஒரு <ref target="https://ta.wikipedia.org/wiki/மலை">மலை</ref> என வால்மீகி இராமாயணத்தில் கூறப் பட்டுள்ளது. இந்த மலை இந்துமத தொன்மத்தின்படி புனிதமானதாகக்    கருதப்படுகிறது.   இராமாயணக் கதையின்படி, இது   இலங்கைப் போரில் மயக்கமடைந்த <ref target="https://ta.wikipedia.org/wiki/இராமர்">இராமர்</ref>, <ref target="https://ta.wikipedia.org/wiki/இலட்சுமணன்">இலட்சுமணன்</ref> ஆகியோரையும் படையினரையும் காக்க,     துரோனகிரி என்ற இடத்தில் இருந்து  <ref target="https://ta.wikipedia.org/wiki/அனுமான்">அனுமானால்</ref> கொண்டுவரப்பட்டதாகக்   கூறப்பட்டுள்ள மலையாகும்.</p>
கதை
<p>இந்த மலைக்கும் இந்திய இதிகாசமான <ref target="https://ta.wikipedia.org/wiki/இராமாயணம்">இராமாயணத்துக்கும்</ref>  தொடர்பு  உள்ளது. இராமாயணத்தில், "இராமன், இலக்குவன் ஆகியோருக்கும் <ref target="https://ta.wikipedia.org/wiki/இந்திரசித்து">இந்திரஜித்துக்கும்</ref>  போர் நடைபெற்றபோது இந்திரஜித் செலுத்திய பிரம்மாஸ்திரத்திரம் தாக்கியதன் விளைவால் இராமன், இலக்குவன் மற்றும் படையினர் மயங்கி விழுந்து போயினர்; அவர்களைக் குணமாக்க <ref target="https://ta.wikipedia.org/wiki/சாம்பவான்">சாம்பவானின்</ref> ஆலோசனையின் பேரில் இமயமலையில் உள்ள சஞ்சீவி மலையில் இருந்து மூலிகைகளைக் கொண்டுவர அனுமன் சென்றான்; ஆனால் அங்கு மூலிகைளை அடையாளம் காண இயலாமல்,  முழு மலையையும் கொண்டு வர  அதனால் படையினர் குணமடைந்தனர்;  அனுமான் போரின் இறுதிக்கட்டத்தில் மீண்டும் ஒருமுறை இதேபோல மலையைக் கொண்டு வந்தான்,"  என்று பலவாறாகக்  கூறப் பட்டுள்ளது.</p>
இடம்
<p>இந்த சஞ்சீவி மலை உண்மையிலேயே தற்காலத்  தமிழ்நாட்டின் இராஜபாளையம் நகரத்துக்கு அருகில் உள்ளதாகக்   கருதப்படுகிறது. இந்த மலை அனுமனால் தூக்கி வரப்பட்டபோது அதில்  இருந்து விழுந்த துண்டுகள்தாம் <ref target="https://ta.wikipedia.org/wiki/சிறுமலை">சிறுமலை</ref> ,<ref target="https://ta.wikipedia.org/wiki/சுந்தரமகாலிங்கம்_மலைக்கோயில்">சதுரகிரி</ref> மற்றும் உத்தமபாளையம் அருகே உ.அம்மாபட்டியின் மேற்க்கு புறம் உள்ள சாலமலை சஞ்சீவி மலைகளாக உருவானதாக   ஒரு நம்பிக்கை உள்ளது.<ref target="https://ta.wikipedia.org/wiki/முதற்_பக்கம்#cite_note-1">[1]</ref><ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
</text></body></html>