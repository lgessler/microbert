<html><body><text id="wikipedia_ta_wikipedia_org__403714.html" ns="0" revid="3316994" sourceurl="https://ta.wikipedia.org/wiki/%E0%AE%95%E0%AE%AA%E0%AF%82%E0%AE%B0%E0%AF%8D_%E0%AE%85%E0%AE%A3%E0%AF%8D%E0%AE%9F%E0%AF%8D_%E0%AE%9A%E0%AE%A9%E0%AF%8D%E0%AE%B8%E0%AF%8D" title="கபூர் அண்ட் சன்ஸ்" type="wikipedia">கபூர் அண்ட் சன்ஸ்
<p><hi rend="bold">கபூர் அண்ட் சன்ஸ்</hi> (<hi rend="italic"><hi rend="bold">Kapoor &amp; Sons</hi></hi>, மேலும் <hi rend="italic"><hi rend="bold">Kapoor &amp; Sons (Since 1921) </hi></hi>, என்றும் அறியப்படுகிறது) என்பது இந்திய <ref target="https://ta.wikipedia.org/wiki/இந்தி">இந்தி</ref>-மொழி <ref target="https://ta.wikipedia.org/wiki/காதல்_திரைப்படம்">காதல்</ref> நாடகத் திரைப்படமாகும். இப்படத்தை ஷகன் பாத்ரா இயக்க, <ref target="https://ta.wikipedia.org/wiki/கரண்_ஜோஹர்">கரண் ஜோஹர்</ref>,  ஹிரோ யஷ் ஜோகர், அபூர்வா மேத்தா ஆகியோர் தர்மா புரொடக்சன்ஸ் மற்றும் <ref target="https://ta.wikipedia.org/wiki/ஃபாக்ஸ்_ஸ்டார்_ஸ்டுடியோஸ்">ஃபாக்ஸ் ஸ்டார் ஸ்டுடியோஸ்</ref> ஆகிய பதாகைகளின்கீழ் தயாரித்துள்ளனர்.<ref target="https://ta.wikipedia.org/wiki/முதற்_பக்கம்#cite_note-BHKapoorFacts-4">[4]</ref> இப்படத்தில் திரை நட்சத்திரங்களான <ref target="https://ta.wikipedia.org/wiki/ரிசி_கபூர்">ரிசி கபூர்</ref>, ரத்னா பத்தாக் ஷா, ரஜத் கபூர், ஃபவாத் கான், <ref target="https://ta.wikipedia.org/wiki/சித்தார்த்_மல்ஹோத்ரா">சித்தார்த் மல்ஹோத்ரா</ref> மற்றும் <ref target="https://ta.wikipedia.org/wiki/அலீயா_பட்">அலீயா பட்</ref> ஆகியோர் நடித்துள்ளனர்.<ref target="https://ta.wikipedia.org/wiki/முதற்_பக்கம்#cite_note-5">[5]</ref><ref target="https://ta.wikipedia.org/wiki/முதற்_பக்கம்#cite_note-6">[6]</ref>    <hi rend="italic">கபூர் அண்ட் சன்ஸ்</hi>  படமானது  பிரிந்து சென்ற சகோதரர்களின் கதையைக்  கூறுகிறது, அவர்களின் தாத்தா மாரடைப்பால் பாதிக்கப்படும்போது அவர்கள் தங்கள் குடும்பத்திற்குத் திரும்பி வருகிறார்கள் என்பதாக உள்ளது. இப்படமானது உலகளவில் 2016 மார்ச் 18 அன்று வெளியாகி, குறிப்பாக இயக்கம் மற்றும் <ref target="https://ta.wikipedia.org/wiki/ரிஷி_கபூர்">ரிஷி கபூர்</ref>, ரத்னா பத்தாக் ஷா மற்றும் ஃபாவத் கான் ஆகியோரின்  நடிப்பு போன்றவை நேர்மறையான விமர்சனங்களைப் பெற்றது.<ref target="https://ta.wikipedia.org/wiki/முதற்_பக்கம்#cite_note-7">[7]</ref> படமானது  ₹35 கோடி (US$5.2 மில்லியன்) செலவில் தயாரிக்கப்பட்டு,  ₹152 கோடி (US$23 மில்லியன்) வசூல் செய்தது. 62 வது பிலிம்ஃபேர் விருதுகளில், கபூர் &amp; சன்ஸ் படத்தில் நடித்த ரிஷி கபூருக்கு, சிறந்த துணை நடிகருக்கான விருது, மற்றும் சிறந்த கதை மற்றும் சிறந்த திரைக்கதை உள்ளிட்ட ஐந்து விருதுகளை வென்றது.<ref target="https://ta.wikipedia.org/wiki/முதற்_பக்கம்#cite_note-8">[8]</ref> மேலும் இது சிறந்த திரைப்படத்திற்கான விருதுக்குப் பரிந்துரைக்கப்பட்டது.</p>
கதை
<p>90 வயரைக் கடந்த அமர் ஜித் கபூரின் ( <ref target="https://ta.wikipedia.org/wiki/ரிஷி_கபூர்">ரிஷி கபூர்</ref>) குடும்பம் பெரியது. அவரது பேரன்களில் ஒருவரான ராகுல் கபூர் (பாவத் கான்) லண்டனில் பிரபல எழுத்தாளராக இருக்கிறார். மற்றோரு பேரனான அர்ஜுன் கபூர் (<ref target="https://ta.wikipedia.org/wiki/சித்தார்த்_மல்ஹோத்ரா">சித்தார்த் மல்ஹோத்ரா</ref>) நியூ ஜெர்சியில் வேலை பார்த்து வருகிறார்.  இந்த இருவருக்கும்  இடையில் நல்லுறவு எப்போதும் இருந்ததில்லை.  இந்நிலையில் தாத்தா அமர்ஜித் கபூருக்கு மாரடைப்பால் உடல் நலக்குறை ஏற்படுகிறது. இதனால் இருவரும் தங்கள் ஊர்களில் இருந்து தாத்தாவின் சொந்த ஊரான <ref target="https://ta.wikipedia.org/wiki/குன்னூர்">குன்னூருக்கு</ref> வருகின்றனர்.  இங்கு வந்தும் இருவரின் பனிப்போர் தொடர்கிறது.  இந்நிலையில் இவர்களுக்கு இடையில் டியா மாலிக் (<ref target="https://ta.wikipedia.org/wiki/ஆலியா_பட்">ஆலியா பட்</ref>) வருகிறாள். அவளின் அன்பைப்பெற இருவரும் முயல்கின்றனர். இதனால் ராகுல் கபூர் மற்றும் அர்ஜூன் கபூர் ஆகியோருக்கு இடையிலான மோதல் மேலும் வலுக்கிறது.  இவர்களோடு சேர்ந்து அர்ஜூன் மற்றும் ராகுல் ஆகியோரின் பெற்றோரும் பகைகொண்டு திரிகின்றனர். இவற்றால் பல குழப்பங்கள் அரங்கேறுகின்றன.  இருவரின் பகையுணர்ச்சி தீர்ந்த‍தா குடும்பம் ஒன்றானதா என்பதே கதை முடிவு.</p>
நடிகர்கள்
<list type="unordered"><item><ref target="https://ta.wikipedia.org/wiki/ரிசி_கபூர்">ரிசி கபூர்</ref> - அமீர்ஜீத் கபூர் </item>
<item>ரத்னா பாத் ஷா - சுனிதா கபூர்</item>
<item>ரஜத் கபூர் - ஹர்ஷ் கபூர்</item>
<item> ஃபவாத் கான் - ராகுல் கபூர்</item>
<item><ref target="https://ta.wikipedia.org/wiki/சித்தார்த்_மல்ஹோத்ரா">சித்தார்த் மல்ஹோத்ரா</ref> - அர்ஜூன் கபூர்</item>
<item><ref target="https://ta.wikipedia.org/wiki/அலீயா_பட்">அலீயா பட்</ref> - டியா மாலிக்</item>
<item> அனஹித்தா உபாரோஜ் - நீது சாச்சி</item>
<item>விக்ரம் கபாடியா - சஷி சச்சா</item>
<item>அனுராதா சந்தன் - அனு ஆண்ட்டி</item>
<item>ஷியாநாயியா கபூர் - அலியா</item>
<item>பிரதீப் பிரதான் - கிஷோர்  (தியாவின் சமையல்காரர்)</item>
<item>பாஹிம் ஷைக் - பூப்லி</item>
<item>ஆலேக் கபூர் - சாஹில்</item>
<item>சுகாந்த் கோயல் - வசிம்</item>
<item> ஆக்ரிதி டோபல் - பங்கூ</item>
<item>முஸ்கான் கன்னா ஷரன் - பிரீட்</item>
<item>எலெனா பெர்னாண்டஸ்<ref target="https://ta.wikipedia.org/wiki/முதற்_பக்கம்#cite_note-9">[9]</ref> - ராகுல் கபூரின் மேலாளர்<ref target="https://ta.wikipedia.org/wiki/முதற்_பக்கம்#cite_note-10">[10]</ref></item>
<item> அர்பாஸ் கட்வானி - ஷரிக்</item>
<item>ஆர்யா ஷர்மா - ஜோயி </item>
<item>பர்சார் படேல் - சௌக்சி ககா பர்சார் படேல்</item>
<item>சந்திரஜித் ரனவெடே - மக்கிஜா, தரகர் </item>
<item>ராம் சிங் - மல்லிகா பவன்வாலா</item>
<item>ரூபா காமத் - திம்மி மாசி </item>
<item> எட்வர்ட் சோனென்ப்ளிக் - டான் </item>
<item>ராஜு - கிஷு </item></list>
தயாரிப்பு
<p>2015 ஆம் ஆண்டின் தொடக்கத்தில் கரன் ஜோஹர் தனது அடுத்த படத்தின் பெயராக கபூர் அண்ட் சன்ஸ் என்ற படத்தை அறிவித்தார், இதில் ஃபாதாட் கான் <ref target="https://ta.wikipedia.org/wiki/சித்தார்த்_மல்ஹோத்ரா">சித்தார்த் மல்ஹோத்ரா</ref> மற்றும் <ref target="https://ta.wikipedia.org/wiki/ஆலியா_பட்">ஆலியா பட்</ref> ஆகியோர் முன்னணி கதாபாத்திரங்களில் நடிப்பார்கள் என அறிவிக்கப்பட்டது. ஃபாதாட் கான் மற்றும் சித்தார்த் மல்ஹோத்ரா ஆகியோர் நடித்த இரு சகோதரர்கள் பாத்திரத்தைச் மையமாகக் கொண்டே படம் நகர்கிறது.   <ref target="https://ta.wikipedia.org/wiki/ரிஷி_கபூர்">ரிஷி கபூர்</ref> பாட்டனாராக நடித்தார்.<ref target="https://ta.wikipedia.org/wiki/முதற்_பக்கம்#cite_note-NDTVCast-11">[11]</ref><ref target="https://ta.wikipedia.org/wiki/முதற்_பக்கம்#cite_note-12">[12]</ref> கரன் ஜோஹர் ஒரு நேர்காணலில், "கபூர் அண்ட் சன்ஸ் (1921 ஆம் ஆண்டு முதல்) படமானது நடிப்பதற்கு கடினமான படம் என்றார். பட முயற்சியை நாங்கள் ஒரு வருடத்திற்கு மேல் சுமந்து திரிந்தோம். ஃபவாத் கான் ஏற்ற பாத்திரத்தை செய்ய யாரும் தயாராக இல்லை. ஆறு நடிகர்களிடம் பாத்திரத்தை ஏற்கச் சொன்னபோது அவர்கள் நிராகரிப்புக்குப் பிறகு, நான் யோசனையை கைவிட வேண்டும் என்று ஷகன் பாத்ராவிடம் (இயக்குனர்) தெரிவித்தேன், அதன்பிறகு அவர் வேரொரு திரைக்கதை உருவாக்கத் தொடங்கினார்."<ref target="https://ta.wikipedia.org/wiki/முதற்_பக்கம்#cite_note-13">[13]</ref></p>
</text></body></html>