<html><body><text id="wikipedia_ta_wikipedia_org__524603.html" ns="0" revid="3317097" sourceurl="https://ta.wikipedia.org/wiki/%E0%AE%A4%E0%AE%99%E0%AF%8D%E0%AE%95%E0%AE%AE%E0%AF%8D_(%E0%AE%A4%E0%AE%BF%E0%AE%B0%E0%AF%88%E0%AE%AA%E0%AF%8D%E0%AE%AA%E0%AE%9F%E0%AE%AE%E0%AF%8D)" title="தங்கம் (திரைப்படம்)" type="wikipedia">தங்கம் (திரைப்படம்)
<p><hi rend="bold">தங்கம்</hi> (<hi rend="italic">Thangam</hi>) என்பது 2008 ஆண்டு வெளியான இந்திய தமிழ் அதிரடித் திரைப்படம் ஆகும். இப்படத்தில்  <ref target="https://ta.wikipedia.org/wiki/சத்யராஜ்">சத்யராஜ்</ref>, <ref target="https://ta.wikipedia.org/wiki/கவுண்டமணி">கவுண்டமணி</ref> ஆகியோர் நடித்துள்ளனர். <ref target="https://ta.wikipedia.org/wiki/முதற்_பக்கம்#cite_note-2">[2]</ref> <ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
கதை
<p>கோயம்புத்தூர் அருகே உள்ள ஒரு சிறிய நகரத்தில் இருக்கும்  ராஜேந்திரநாத் மற்றும் மகாதேவன் தலைமையிலான இரண்டு குடும்பங்களை 'தங்கம்'  படம் சித்தரிக்கிறது. தங்கம் (சத்யராஜ்) தில்லி குமாரின் மகன்.  ஆறுச்சாமி (சண்முகராஜ்) மகாதேவனின் மகன். காளை (கவுண்டமணி) தங்கத்தின் தாய் மாமன்.</p>
<p>தங்கமும் அவனது தங்கை பாக்யலட்சுமியும் (ஜெயஸ்ரீ) பாசம் கொண்டவர்களாக இருக்கின்றனர். சகோதரனுக்கு ஏற்ற  பெண்ணை  (மேகா நாயர்) பாக்கியலட்சுமி பார்த்து வைக்கிறார். தங்கம் தன் தங்கையின் திருமணத்தை பிரமாண்டமாக நடத்த வேண்டிய எண்ணத்தோடு இருக்கிறான்.</p>
<p>மணல் திருட்டில் ஈடுபடும் ஊர் மனிதரின் மகன் ஆறுமுகச்சாமியுடன் தங்கத்துக்கு பகை ஏற்படுகிறது. இந்திலையில் தங்கத்தின் தங்கையை ஆறுச்சாமி கெடுத்துவிட, வேறு வழியின்றி தன் தங்கையை திருமணம் செய்து வைக்க முடிவு செய்கிறான். </p>
<p>திருமண நேரத்தில் ஆறுமுகச்சாமியின் சின்ன வீடு வந்து கலாட்டா செய்ய, அவளைக் கொன்று விடுகிறான் ஆறுமுகச்சாமி. வேறு வழியின்றி தங்கைக்காக அந்தக் கொலைப் பழியை ஏற்று சிறைக்குப் போகிறான் தங்கம். விடுதலையாகி வந்து பார்த்தால் தங்கை பிணமாகிக் கிடக்கிறாள்.</p>
<p>தன் தங்கையின் மரணத்துக்குக் காரணமானவர்களை கொன்று தங்கம் பழி தீர்ப்பதுதான் மீதிக் கதை.</p>
நடிப்பு
<list type="unordered"><item><ref target="https://ta.wikipedia.org/wiki/சத்யராஜ்">சத்யராஜ்</ref> தங்கமாக</item>
<item><ref target="https://ta.wikipedia.org/wiki/மேக்னா_நாயர்">மேக்னா நாயர்</ref></item>
<item><ref target="https://ta.wikipedia.org/wiki/கவுண்டமணி">கவுண்டமணி</ref> காளையாக</item>
<item>ஜெயஸ்ரீ பாக்யலட்சுமியாக</item>
<item>மகாதேவன்</item>
<item>டெல்லி குமார்</item>
<item>சண்முகராஜ் ஆறுச்சாமியாக</item></list>
இசை
<p>இப்படத்திற்கு ஸ்ரீகாந்த் தேவா இசையமைத்துள்ளார். <ref target="https://ta.wikipedia.org/wiki/முதற்_பக்கம்#cite_note-tamilisai-1">[1]</ref> <ref target="https://ta.wikipedia.org/wiki/முதற்_பக்கம்#cite_note-mio-4">[4]</ref></p>
<list type="unordered"><item>"ஊதகாத்து" - <ref target="https://ta.wikipedia.org/wiki/கார்த்திக்_(பாடகர்)">கார்த்திக்</ref>, சைந்தவி</item>
<item>"ரத்தத்துல" - மாணிக்க விநாயகம்</item>
<item>"பட்டுகாரா" - <ref target="https://ta.wikipedia.org/wiki/சின்மயி">சின்மயி</ref></item>
<item>"சின்ன சின்ன" - செந்தில்தாஸ், <ref target="https://ta.wikipedia.org/wiki/சுர்முகி_ராமன்">சுர்முகி ராமன்</ref> <ref target="https://ta.wikipedia.org/wiki/முதற்_பக்கம்#cite_note-mio-4">[4]</ref></item>
<item>"சொல்றான்" - <ref target="https://ta.wikipedia.org/wiki/பிரியதர்ஷினி">பிரியதர்ஷினி</ref></item></list>
வரவேற்பு
<p><hi rend="italic">சிஃபி</hi> எழுதினார் " படத்தின் கதை மலைகளைப் போலவே பழமையானது. பி ( ம) சி தரப்பு ரசிகர்களை திருப்தி செய்யும் வெகுஜன மசாலா வடிவத்தில்  வழங்கப்பட்டுள்ளது.  80 களில் வெற்றி பெற காரணியாக இருந்த அண்ணன்-தங்கச்சி பாசம், நகைச்சுவை போன்ற சூத்திரங்கள் இந்தபடத்தில் பயன்படுத்தபட்டுள்ளன. "  <ref target="https://ta.wikipedia.org/wiki/முதற்_பக்கம்#cite_note-5">[5]</ref> <hi rend="italic">பிஹைண்ட்வுட்ஸ்</hi> எழுதிய விமர்சனத்தில் "தங்கம் பழைய மசாலா கொண்ட பழைய கோலிவுட் பார்முலா, அந்த பழைய, அடக்குமுறை ஆணாதிக்க உணர்வுகள் இனிமேல் மினுமினுக்காது என்பதை நிரூபிக்கிறது". <ref target="https://ta.wikipedia.org/wiki/முதற்_பக்கம்#cite_note-6">[6]</ref> <hi rend="italic">Indiaglitz</hi> எழுதிய விமர்சனத்தில் "ஒட்டுமொத்தமாக, திரைப்படத்தில் புதியதாகவோ, அல்லது புதுமையானதாகவோ எதுவும் இல்லை. ஆனால் இது ஒரு  நகைச்சுவை அம்சத்துடன் பொழுதைபோக்குகிறது ". <ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
</text></body></html>