<html><body><text id="wikipedia_ta_wikipedia_org__268127.html" ns="0" revid="3366728" sourceurl="https://ta.wikipedia.org/wiki/%E0%AE%95%E0%AF%8B%E0%AE%B5%E0%AE%A9%E0%AF%8D" title="கோவன்" type="wikipedia">கோவன்
<p><hi rend="bold">கோவன்</hi> என்பவர் <ref target="https://ta.wikipedia.org/wiki/மக்கள்_கலை_இலக்கியக்_கழகம்">மக்கள் கலை இலக்கிய கழகத்தை</ref> சேர்ந்த நாட்டுப்புறக் கலைஞர், பாடகர், சமூகச் செயற்பாட்டாளர்.  இவர் இசையமைத்து பாடிய <hi rend="italic">மூடு டாஸ்மாக்கை மூடு</hi> பாடலில் இவர் ஜெயலலிதா அரசை விமர்சித்து இருந்தார்.  இதனால் "இந்தியத் தண்டனைச் சட்டம் 124-ஏ (தேச துரோகம்), 153-ஏ (சமூகத்தில் இரு பிரிவினரிடையே மோதல் ஏற்படுத்துதல்), 505 (1) பி, சி (வதந்திகளை பிரசுரித்து, பரப்பி மக்களை அரசுக்கு எதிராகச் செயல்படும்படி தூண்டுவது) போன்ற பிரிவுகளின் கீழ் வழக்கு பதிவு செய்யப்பட்டு"<ref target="https://ta.wikipedia.org/wiki/முதற்_பக்கம்#cite_note-1">[1]</ref> இணையக் குற்றக் காவல் துறையால் (Cyber Crime Police ) கைது செய்யப்பட்டார்.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
<p>ஒரு நாட்டுப்புறப் பாடகர் முதலைச்சரை விமர்சித்துப் பாடியதற்காக துரோக வழக்குத் தொடர்ப்பட்டு கைது செய்யப்பட்டதை கல்வியாளர்கள், செயற்பாட்டாளர், பல அரசியல் வாதிகள் கடுமையாக விமர்சித்து உள்ளார்கள்.<ref target="https://ta.wikipedia.org/wiki/முதற்_பக்கம்#cite_note-3">[3]</ref>  தமிழக பாஜக கோவன் கைது செய்யப்பட்டது சரியே என்று கூறியுள்ளது.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
<p>கோவன் கைது செய்தது அபத்தமானது என்றும், கோவனின் கருத்து வெளிப்பாட்டுச் சுதந்திரத்தை தமிழ்நாடு அரசு மதிக்க வேண்டும் என்று <ref target="https://ta.wikipedia.org/wiki/பன்னாட்டு_மன்னிப்பு_அவை">இந்திய பன்னாட்டு மன்னிப்பு அவையின்</ref> செயற்பாட்டாளர் Abhirr V P தெரிவித்துள்ளார்.<ref target="https://ta.wikipedia.org/wiki/முதற்_பக்கம்#cite_note-indianexpress.com-5">[5]</ref>  எந்த ஒரு சட்டம் எழுத்தாளர்களை, ஓவியர்களை, பாடகர்களைச் சிறையில் வைக்க  மீண்டும் மீண்டும் பயன்படுத்தப்படுகிறது. அந்தச் சட்டத்துக்கு மக்களாட்சியில் இடமில்லை.  உடனடியாகத் திரும்பப்பெறவேண்டும் என்று <ref target="https://ta.wikipedia.org/wiki/மனித_உரிமைகள்_கண்காணிப்பகம்">மனித உரிமைகள் கண்காணிப்பகத்தின்</ref> தெற்கு ஆசிய இயக்குநர் மீனாக்சி கங்குலி (Meenakshi Ganguly) அவர்கள் தெரிவித்துள்ளார்.<ref target="https://ta.wikipedia.org/wiki/முதற்_பக்கம்#cite_note-indianexpress.com-5">[5]</ref></p>
வாழ்க்கைச் சுருக்கம்
<p>கோவன் தமிழ்நாட்டின் தஞ்சை மாவட்டத்தில் பெருமங்களம் என்ற ஊரில், விவசாயக் கூலித் தொழில் செய்யும் குடும்பம் ஒன்றில் பிறந்தவர். ஐ.டி.ஐ. படிப்பை முடித்த கோவன், 1996 இல் திருச்சி பெல் நிறுவனத்தில் பணியாற்றினார். <ref target="https://ta.wikipedia.org/wiki/நாட்டுப்_பாடல்">நாட்டுப் பாடல்கள்</ref> பாடுவதில் அதிக ஆர்வம் கொண்டவர். ‘மக்கள் கலை இலக்கியக் கழகம்' என்ற அமைப்பில் சேர்ந்து பாடல்களைப் பாடினார்.<ref target="https://ta.wikipedia.org/wiki/முதற்_பக்கம்#cite_note-GTN-6">[6]</ref></p>
இவற்றையும் பார்க்க
<list type="unordered"><item><ref target="https://ta.wikipedia.org/wiki/2015_மதுவிலக்கு_ஆதரவு_போராட்டங்கள்">2015 மதுவிலக்கு ஆதரவு போராட்டங்கள்</ref></item></list>


வெளி இணைப்புகள்
<list type="unordered"><item><ref target="https://www.youtube.com/watch?v=yZLrn1dKOF8">மூடு டாஸ்மாக்கை மூடு</ref></item></list>
</text></body></html>