<html><body><text id="wikipedia_ta_wikipedia_org__148500.html" ns="0" revid="3452719" sourceurl="https://ta.wikipedia.org/wiki/%E0%AE%A4%E0%AF%87%E0%AE%9A%E0%AE%BF%E0%AE%AF_%E0%AE%AA%E0%AE%BE%E0%AE%A4%E0%AF%81%E0%AE%95%E0%AE%BE%E0%AE%AA%E0%AF%8D%E0%AE%AA%E0%AF%81%E0%AE%AA%E0%AF%8D_%E0%AE%AA%E0%AE%9F%E0%AF%88" title="தேசிய பாதுகாப்புப் படை" type="wikipedia">தேசிய பாதுகாப்புப் படை<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_law_enforcement_agency">Template:Infobox law enforcement agency</ref> with unknown parameter "imagesize" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_law_enforcement_agency">Template:Infobox law enforcement agency</ref> with unknown parameter "speciality" (this message is shown only in preview).
<p><hi rend="bold">தேசிய பாதுகாப்புப் படை</hi> (National Security Guard) என்பது பயங்கரவாத எதிர்ப்பு நடவடிக்கைகள் புரியும் இந்திய சிறப்புப் படைப்பிரிவாகும் மற்றும் <ref target="https://ta.wikipedia.org/wiki/மத்திய_காவல்_ஆயுதப்_படை">மத்திய காவல் ஆயுதப் படைகளுள்</ref> ஒன்றாகும். 1986ல் <ref target="https://ta.wikipedia.org/wiki/இந்திய_நாடாளுமன்றம்">இந்திய நாடாளுமன்றம்</ref> நிறைவேற்றிய <hi rend="italic">தேசிய பாதுகாப்புச் சட்டத்தின்</hi> படி இப்படை உருவாக்கப்பட்டது. நவீன தொழிற்நுட்பங்களுடன் கைத்தேர்ந்த யுக்தியுடன் உள்நாட்டு தீவிரவாத எதிர்ப்பு நடவடைக்கைகளில் ஈடுபடுகிறது. <ref target="https://ta.wikipedia.org/wiki/இந்தியக்_காவல்_பணி">இந்தியக் காவல் பணி</ref> தலைமையில் இயங்கும் இப்படை மத்திய உள்துறை அமைச்சகத்தின் கட்டுப்பாட்டிலுள்ளது. கருப்புப் பருத்தி உடையும், <ref target="https://ta.wikipedia.org/wiki/பலக்லாவா_(தொப்பி)">பலக்லாவா</ref> அல்லது தலைக்கவசம் கொண்ட இப்படையினரை <hi rend="bold">கருப்புப் பூனை</hi> என்றும் அழைப்பதுண்டு. <ref target="https://ta.wikipedia.org/wiki/ஐக்கிய_இராச்சியம்">ஐக்கிய இராசியத்தின்</ref> எஸ்.ஏ.எஸ் மற்றும் <ref target="https://ta.wikipedia.org/wiki/ஜெர்மனி">ஜெர்மனியின்</ref> ஜி.எஸ்.ஜி-9 படைகளை ஒத்த அமைப்புடன் உருவாக்கப்பட்டுள்ளது. மொத்தம் 14,500 படை வீரர்களைக் கொண்டுள்ளது.<ref target="https://ta.wikipedia.org/wiki/முதற்_பக்கம்#cite_note-1">[1]</ref><ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
<p>பணி சார்ந்த படையான இப்படையில், <ref target="https://ta.wikipedia.org/wiki/எல்லைப்_பாதுகாப்புப்_படை">எல்லைப் பாதுகாப்புப் படை</ref>, <ref target="https://ta.wikipedia.org/wiki/மத்திய_சேமக்_காவல்_படை">மத்திய சேமக் காவல் படை</ref> மற்றும் மாநில காவல்ப்படையினருடன் உருவாக்கப்படும் <hi rend="bold">சிறப்பு அதிரடிப் படை</hi> மற்றும் <hi rend="bold">சிறப்பு ரேஞ்சர் குழு</hi> என  இரண்டு துணைக் கூறுகள் உள்ளன.</p>
<p>முக்கிய நபர்களுக்கும், மிகமுக்கிய நபர்களுக்கும் சிறப்பு அதிரடிப் படை மற்றும் சிறப்பு ரேஞ்சர் குழு மூலம் பாதுகாப்பு அளிக்கிறது.</p>
முக்கிய பணிகள்
<list type="unordered"><item>தீவிரவாத அச்சுறுத்தல்களை சமாளித்தல்</item>
<item>வான் மற்றும் நிலத்தில் நடக்கும் கடத்தல்களை எதிர்கொள்ளுதல்</item>
<item>வெடிகுண்டு அகற்றல் (தேடுதல், கண்டுபிடித்தல் மற்றும் செயலிழக்கச் செய்தல்)</item>
<item>வெடிகுண்டு வெடிப்பிற்கு பிறகான விசாரணை</item>
<item>குறிப்பிட்ட சூழ்நிலைகளில் பயங்கரவாதிகளுடன் மோதல்</item>
<item>பணயக்கைதிகளை மீட்டல்</item></list>



வெளியிணைப்புகள்
<list type="unordered"><item><ref target="http://www.vikatan.com/news/coverstory/76170-jayalalithaa-nsg-security-and-11-doubts.art">கருப்பு பூனைப்படை சம்பந்தமாக விகடன் புத்தகத்தில் வந்த கட்டுரை</ref></item></list>
</text></body></html>