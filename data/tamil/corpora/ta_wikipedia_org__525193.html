<html><body><text id="wikipedia_ta_wikipedia_org__525193.html" ns="0" revid="3370286" sourceurl="https://ta.wikipedia.org/wiki/%E0%AE%A8%E0%AE%BF%E0%AE%95%E0%AE%BF%E0%AE%B2%E0%AF%8D_%E0%AE%95%E0%AF%81%E0%AE%AE%E0%AE%BE%E0%AE%B0%E0%AF%8D" title="நிகில் குமார்" type="wikipedia">நிகில் குமார்
<p><hi rend="bold">நிகில் குமார்</hi> (<hi rend="italic">Nikhil Kumar</hi>) (பிறப்பு ஜூலை 1941 15) <ref target="https://ta.wikipedia.org/wiki/இந்தியக்_காவல்_பணி">இந்தியக் காவல் பணி</ref> அதிகாரியும், இந்திய அரசியல்வாதியுமாவார். இவர் 2009 முதல் 2013 வரை <ref target="https://ta.wikipedia.org/wiki/நாகாலாந்து_ஆளுநர்களின்_பட்டியல்">நாகாலாந்தின் ஆளுநராகவும்</ref>, <ref target="https://ta.wikipedia.org/wiki/முதற்_பக்கம்#cite_note-4">[4]</ref> 2013 முதல் 2014 வரை <ref target="https://ta.wikipedia.org/wiki/கேரள_ஆளுநர்களின்_பட்டியல்">கேரள ஆளுநராகவும்</ref> இருந்தார். ஒரு நன்கு அறியப்பட்ட<ref target="https://ta.wikipedia.org/wiki/முதற்_பக்கம்#cite_note-5">[5]</ref> 1963 தொகுதி இந்திய காவல் பணி அதிகாரிகளில் ஒருவரான இவர் நாட்டின் அருணாச்சலப் பிரதேசம்-கோவா-மிசோரம், ஒன்றிய பிரதேசத்தின் இந்திய நிர்வாகச் சேவையில் பணியாற்றினார். மேலும், இவர் <ref target="https://ta.wikipedia.org/wiki/தேசிய_பாதுகாப்புப்_படை">தேசிய பாதுகாப்புப் படை</ref>, <ref target="https://ta.wikipedia.org/wiki/இந்திய_-_திபெத்_எல்லைக்_காவல்படை">இந்திய - திபெத் எல்லைக் காவல்படை</ref>, <ref target="https://ta.wikipedia.org/wiki/இரயில்வே_பாதுகாப்புப்_படை">இரயில்வே பாதுகாப்புப் படை</ref>, ஆகியவற்றின் தலைமை இயக்குநராகவும் தில்லி காவல் ஆணையராகவும் பணியாற்றினார். இவர் 2004 முதல் 2009 வரை இந்தியாவின் <ref target="https://ta.wikipedia.org/wiki/பீகார்">பீகாரிலுள்ள</ref> <ref target="https://ta.wikipedia.org/wiki/அவுரங்காபாத்_மக்களவைத்_தொகுதி_(பீகார்)">அவுரங்காபாத்</ref> மக்களவைத் தொகுதியிலிருந்து <ref target="https://ta.wikipedia.org/wiki/இந்திய_தேசிய_காங்கிரசு">இந்திய தேசிய காங்கிரசு</ref> கட்சியின் சார்பில் [[பதினான்காவது மக்களவை உறுப்பினராகத் தேர்ந்தெடுக்கப்பட்டார். மேலும், <ref target="https://ta.wikipedia.org/wiki/தகவல்_தொழில்நுட்பம்">தகவல் தொழில்நுட்பத்திற்கான</ref> நாடாளுமன்றக் குழுவின் தலைவராகவும் பணியாற்றினார்.<ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
குடும்ப பின்னணி
<figure><caption> எஸ். என். சின்ஹா சிலை திறப்பு விழாவில் <ref target="https://ta.wikipedia.org/wiki/மீரா_குமார்">மீரா குமார்</ref>, பீகார் கவர்னர் <ref target="https://ta.wikipedia.org/wiki/ராம்_நாத்_கோவிந்த்">ராம் நாத் கோவிந்த்</ref>, <ref target="https://ta.wikipedia.org/wiki/நிதிஷ்_குமார்">நிதிஷ் குமார்</ref>, <ref target="https://ta.wikipedia.org/wiki/தேஜஸ்வி_யாதவ்">தேஜஸ்வி யாதவ்</ref> , விஜய் குமார் சௌத்ரி ஆகியோருடன் குமார்</caption></figure>
<p>இவர், <ref target="https://ta.wikipedia.org/wiki/பீகார்_முதலமைச்சர்களின்_பட்டியல்">பீகாரின் முதல்வராக இருந்த</ref> மூத்த இந்திய தேசிய காங்கிரசு தலைவரும், ஏழு முறை <ref target="https://ta.wikipedia.org/wiki/நாடாளுமன்ற_உறுப்பினர்">நாடாளுமன்ற உறுப்பினருமான</ref> <ref target="https://ta.wikipedia.org/wiki/சத்யேந்திர_நாராயண்_சின்கா">சத்யேந்திர நாராயண் சின்காவின்</ref><ref target="https://ta.wikipedia.org/wiki/முதற்_பக்கம்#cite_note-Prime_Minister_Condoles_death_of_S_N_Singh-7">[7]</ref> <ref target="https://ta.wikipedia.org/wiki/முதற்_பக்கம்#cite_note-8">[8]</ref> மகனாவார்.<ref target="https://ta.wikipedia.org/wiki/முதற்_பக்கம்#cite_note-9">[9]</ref> இவரது தாயார் <ref target="https://ta.wikipedia.org/wiki/கிஷோரி_சின்ஹா">கிஷோரி சின்ஹா</ref> <ref target="https://ta.wikipedia.org/wiki/வைசாலி_மக்களவைத்_தொகுதி">வைசாலி</ref> மக்களவைத் தொகுதியின் உறுப்பினராக இருந்தார். இவரது மனைவி <ref target="https://ta.wikipedia.org/wiki/சியாமா_சிங்">சியாமா சிங்கும்</ref> அவுரங்காபாத்தை மக்களவையில் பிரதிநிதித்துவப்படுத்தினார்.<ref target="https://ta.wikipedia.org/wiki/முதற்_பக்கம்#cite_note-10">[10]</ref></p>
<p>ஒரு சிறந்த <ref target="https://ta.wikipedia.org/wiki/காந்தியம்">காந்தியவாதியும்</ref> "பீகார் விபூதி" என்று அழைக்கப்படும் இவரது தாத்தா டாக்டர் <ref target="https://ta.wikipedia.org/wiki/அனுக்ரா_நாராயண்_சின்கா">அனுக்ரா நாராயண் சின்கா</ref><ref target="https://ta.wikipedia.org/wiki/முதற்_பக்கம்#cite_note-11">[11]</ref> பீகாரின் முதல் துணை முதலமைச்சராகவும், முதல் <ref target="https://ta.wikipedia.org/wiki/நிதியமைச்சர்">நிதியமைச்சராகவும்</ref> இருந்தார். இவரது தந்தை "சோட் சாஹேப்" <ref target="https://ta.wikipedia.org/wiki/ஜெயபிரகாஷ்_நாராயண்">ஜெயபிரகாஷ் நாராயணுடன்</ref> பிற்காலத்தில் நெருக்கமாக இருந்தார். மேலும்,பீகாரில் <ref target="https://ta.wikipedia.org/wiki/நெருக்கடி_நிலை_(இந்தியா)">நெருக்கடி நிலை</ref> எதிர்ப்பு இயக்கத்தின் மிக முக்கியமான தலைவர்களில் ஒருவராகவும், 1977 இல் <ref target="https://ta.wikipedia.org/wiki/ஜனதா_கட்சி">ஜனதா கட்சியின்</ref> பீகார் பிரிவின் தலைவராகவும் இருந்தார்.</p>
<p>நாட்டின் முக்கிய அதிகாரிகளுள் ஒருவரான இவரது மைத்துனர் என். கே. சிங் முன்னாள் <ref target="https://ta.wikipedia.org/wiki/மாநிலங்களவை_உறுப்பினர்">மாநிலங்களவை உறுப்பினராகவும்</ref>, பதினைந்தாவது <ref target="https://ta.wikipedia.org/wiki/இந்திய_நிதி_ஆணையம்">இந்திய நிதி ஆணையத்தின்</ref>  தலைவராகவும்<ref target="https://ta.wikipedia.org/wiki/முதற்_பக்கம்#cite_note-12">[12]</ref> இந்தியாவின் வருவாய் செயலாளராகவும், பிரதமரின் முதன்மை செயலாளராகவும் பணியாற்றியுள்ளார்.</p>
இந்தியக் குடியியல் பணிகள்
<p>நிகில் குமார், <ref target="https://ta.wikipedia.org/wiki/பட்னா">பட்னாவின்</ref> புனித சேவியர் மேல்நிலைப் பள்ளியிலும், பின்னர் <ref target="https://ta.wikipedia.org/wiki/அலகாபாத்_பல்கலைக்கழகம்">அலகாபாத் பல்கலைக்கழகத்திலும்</ref> கல்வி பயின்றார், அங்கு அவர் நவீன வரலாற்றில் முதுகலைப் பட்டம் பெற்றார். பின்னர், இவர் 1963இல் <ref target="https://ta.wikipedia.org/wiki/இந்தியக்_குடியியல்_பணிகள்">இந்தியக் குடியியல் பணியில்</ref> நுழைந்து, ஒன்றியப் பிரதேசமான <ref target="https://ta.wikipedia.org/wiki/தில்லி">தில்லியில்</ref> நியமிக்கப்பட்ட ஒரு <ref target="https://ta.wikipedia.org/wiki/இந்தியக்_காவல்_பணி">இந்தியக் காவல் பணி</ref> முன்னாள் அதிகாரியானார்.<ref target="https://ta.wikipedia.org/wiki/முதற்_பக்கம்#cite_note-13">[13]</ref></p>
<figure><caption> கடற்படைத் தலைவர் சதீஷ் சோனி மாநில கவர்னர் நிகில் குமாருக்கு நினைவு பரிசு வழங்கினார்</caption></figure>
<p>இவர் பல முக்கியப் பணிகளையும், தேசிய முக்கியத்துவம் வாய்ந்த பதவிகளையும் வகித்துள்ளார். குறிப்பாக <ref target="https://ta.wikipedia.org/wiki/எல்லைப்_பாதுகாப்புப்_படை">எல்லைப் பாதுகாப்புப் படையின்</ref> கூடுதல் தலைமை இயக்குநராகவும் (1989-91; 1992-94), 1995-97இல் புதுடெல்லியின் காவல் ஆணையராகவும் இருந்தார். 1997-99இல் இவர் <ref target="https://ta.wikipedia.org/wiki/இந்தியாவின்_உள்துறை_அமைச்சர்">உள்துறை அமைச்சகத்தில்</ref> உள்நாட்டுப் பாதுகாப்பில் சிறப்புச் செயலாளரானார். இவர் <ref target="https://ta.wikipedia.org/wiki/இந்திய_-_திபெத்_எல்லைக்_காவல்படை">இந்திய-திபெத் எல்லைப் படையிலும்</ref>, <ref target="https://ta.wikipedia.org/wiki/தேசிய_பாதுகாப்புப்_படை">தேசிய பாதுகாப்புப் படையிலும்</ref> தலைமை இயக்குனராகவும் <ref target="https://ta.wikipedia.org/wiki/முதற்_பக்கம்#cite_note-14">[14]</ref> தான் ஜூலை 2001 இல் ஓய்வு பெறும் வரை பணியாற்றினார். பின்னர் இவர் இந்திய அரசாங்கத்தின் தேசிய பாதுகாப்பு ஆலோசனை வாரியத்தின் உறுப்பினராக நியமிக்கப்பட்டார் (2001-03). 1977இல் புகழ்பெற்ற சேவைக்காக இவருக்கு காவலர் பதக்கமும், 1985இல் புகழ்பெற்ற சேவைக்காக குடியரசுத் தலைவர் காவலர் பதக்கமும் வழங்கப்பட்டது.<ref target="https://ta.wikipedia.org/wiki/முதற்_பக்கம்#cite_note-15">[15]</ref></p>
நாகாலாந்து ஆளுநர்
<p>இவர், 15 அக்டோபர் 2009 அன்று <ref target="https://ta.wikipedia.org/wiki/நாகாலாந்து_ஆளுநர்களின்_பட்டியல்">நாகாலாந்தின் ஆளுநராக</ref><ref target="https://ta.wikipedia.org/wiki/முதற்_பக்கம்#cite_note-16">[16]</ref> <ref target="https://ta.wikipedia.org/wiki/முதற்_பக்கம்#cite_note-17">[17]</ref> பதவியேற்றார். இந்தியாவில் மானாவாரி பகுதி விவசாயத்தின் சிறப்பு குறிப்புடன் விவசாயத் துறையின் உற்பத்தித்திறன், இலாபத்தன்மை, நிலைத்தன்மை மற்றும் போட்டித்தன்மையை மேம்படுத்துவதற்கான நடவடிக்கைகளை ஆய்வு செய்து பரிந்துரைப்பதற்காக இந்தியக் குடியரசுத் தலைவரால் அமைக்கப்பட்ட ஆளுநர்கள் குழுவின் உறுப்பினராக நியமிக்கப்பட்டார்.<ref target="https://ta.wikipedia.org/wiki/முதற்_பக்கம்#cite_note-18">[18]</ref> <ref target="https://ta.wikipedia.org/wiki/முதற்_பக்கம்#cite_note-19">[19]</ref> <ref target="https://ta.wikipedia.org/wiki/முதற்_பக்கம்#cite_note-20">[20]</ref> <ref target="https://ta.wikipedia.org/wiki/புவனேசுவரம்">புவனேசுவரத்திலுள்ள</ref> ஜெயதேவ் பவனில் நடந்த தேசிய கலாச்சார விழாவான <ref target="https://ta.wikipedia.org/wiki/வைசாக்கி">வைசாக்கி</ref> உற்சவத்தின் போது இவருக்கு புகழ்பெற்ற நீலசக்ர விருது வழங்கப்பட்டது.</p>
கேரள ஆளுநர்
<figure><caption> துணைக் குடியரசுத் தலைவர், <ref target="https://ta.wikipedia.org/wiki/முகம்மது_அமீத்_அன்சாரி">முகம்மது அமீத் அன்சாரி</ref> திருவனந்தபுரம் விமான நிலையத்திற்கு வருகை தந்தபோது, கேரள ஆளுநர் நிகில் குமார் வரவேற்கிறார். மாநில முதல்வர் <ref target="https://ta.wikipedia.org/wiki/உம்மன்_சாண்டி">உம்மன் சாண்டியும்</ref> உடன் இருக்கிறார்.</caption></figure>
<p>இந்தியாவின் குடியரசுத் தலைவர் <ref target="https://ta.wikipedia.org/wiki/பிரணப்_முகர்ஜி">பிரணாப் முகர்ஜி</ref>, இவரை <ref target="https://ta.wikipedia.org/wiki/கேரள_ஆளுநர்களின்_பட்டியல்">கேரளாவின் ஆளுநராக</ref><ref target="https://ta.wikipedia.org/wiki/முதற்_பக்கம்#cite_note-21">[21]</ref> 9 மார்ச் 2013 அன்று நியமித்தார். இவர் குறுகிய காலத்திலேயே<ref target="https://ta.wikipedia.org/wiki/முதற்_பக்கம்#cite_note-22">[22]</ref> மக்களின் தொடர்பு திறன் கேரளா மாநிலத்தில் வாழ்வின் அனைத்து அம்சங்களிலும் இவரது ஆழமான மற்றும் அனுதாபம் ஈடுபாடு காரணமாக கேரள மக்களின் மனதில் இடம்பெற்று "மக்களின் ஆளுநர்" என்று போற்றப்பட்டார். இவர் <ref target="https://ta.wikipedia.org/wiki/பீகார்">பீகாரிலுள்ள</ref> <ref target="https://ta.wikipedia.org/wiki/அவுரங்காபாத்_மக்களவைத்_தொகுதி_(பீகார்)">அவுரங்காபாத்</ref> மக்களவைத் தொகுதியிலிருந்து தேர்தலில் போட்டியிட வேண்டி<ref target="https://ta.wikipedia.org/wiki/முதற்_பக்கம்#cite_note-23">[23]</ref> 4 மார்ச் 2014 அன்று ஆளுநர் பதவியிலிருந்து விலகினார்.  </p>


வெளி இணைப்புகள்

<list type="unordered"><item><ref target="https://web.archive.org/web/20110717070052/http://legislativebodiesinindia.nic.in/States/nagaland/gov.htm">Brief Profile of Nikhil Kumar,Governor of Nagaland</ref></item>
<item><ref target="http://www.rajbhavan.nagaland.gov.in/governor_15.html">Nikhil Kumar,Governor</ref></item></list>
</text></body></html>