<html><body><text id="wikipedia_ta_wikipedia_org__27208.html" ns="0" revid="3236593" sourceurl="https://ta.wikipedia.org/wiki/%E0%AE%8E%E0%AE%B8%E0%AF%8D._%E0%AE%9F%E0%AE%AA%E0%AE%BF%E0%AE%B3%E0%AF%8D%E0%AE%AF%E0%AF%82._%E0%AE%86%E0%AE%B0%E0%AF%8D._%E0%AE%9F%E0%AE%BF._%E0%AE%AA%E0%AE%A3%E0%AF%8D%E0%AE%9F%E0%AE%BE%E0%AE%B0%E0%AE%A8%E0%AE%BE%E0%AE%AF%E0%AE%95%E0%AF%8D%E0%AE%95%E0%AE%BE" title="எஸ். டபிள்யூ. ஆர். டி. பண்டாரநாயக்கா" type="wikipedia">எஸ். டபிள்யூ. ஆர். டி. பண்டாரநாயக்கா
<p><hi rend="bold">சொலமன் வெஸ்ட் ரிட்ச்வே டயஸ் பண்டாரநாயக்கா</hi> (ஆங்கில மொழி: <hi lang="en" rend="italic">Solomon West Ridgeway Dias Bandaranaike</hi>, <ref target="https://ta.wikipedia.org/wiki/சிங்களம்_மொழி">சிங்களம்</ref>:සොලමන් වෙස්ට් රිජ්වේ ඩයස් බණ්ඩාරනායක, சுருக்கமாக, <hi rend="bold">எஸ். டபிள்யூ. ஆர். டி. பண்டாரநாயக்கா</hi> (<hi rend="italic">S. W. R. D. Bandaranaike</hi>, சனவரி 8, 1899 - செப்டெம்பர் 26, 1959) <ref target="https://ta.wikipedia.org/wiki/இலங்கை">இலங்கையின்</ref> நான்காவது பிரதமர் ஆவர். இவர் பிரதமராக பதவி வகித்த போது <ref target="https://ta.wikipedia.org/wiki/பௌத்தம்">பௌத்த</ref> பிக்கு ஒருவரால் துப்பாக்கியால் சுட்டுக் கொலை செய்யப்பட்டார்.</p>
குடும்பம்
<p>பிறப்பால் பண்டாரநாயக்கா ஓர் <ref target="https://ta.wikipedia.org/wiki/அங்கிலிக்கன்_திருச்சபை">அங்கிலிக்கன்</ref> <ref target="https://ta.wikipedia.org/wiki/கிறிஸ்தவம்">கிறிஸ்தவராவார்</ref>. இவரது வம்சாவளிகள் இந்தியாவில் இருந்து வந்தவர்கள் என்றும், <ref target="https://ta.wikipedia.org/wiki/கண்டி_இராச்சியம்">கண்டி இராச்சியத்தில்</ref> ஆலயம் ஒன்றின் பூசகராகப் பணியாற்றிய நீலப்பெருமாள் பாண்டாரம் என அழைக்கப்படுபவரிடம் இருந்து வந்ததாகக் கூறப்படுகிறது.<ref target="https://ta.wikipedia.org/wiki/முதற்_பக்கம்#cite_note-2">[2]</ref> பின்னர் தங்கள் பெயரை பண்டாரநாயக்க என <ref target="https://ta.wikipedia.org/wiki/சிங்களம்">சிங்கள</ref> வடிவில் மாற்றியது, பின்னர் <ref target="https://ta.wikipedia.org/wiki/போர்த்துக்கேய_இலங்கை">போர்த்துக்கேயக்</ref> கட்டுப்பாட்டுப் பகுதிக்கு இடம்பெயர்ந்து டயஸ் என்ற பெயரை ஏற்றுக்கொண்டது. அவர்கள் போர்த்துகீசியம், <ref target="https://ta.wikipedia.org/wiki/ஒல்லாந்தர்_கால_இலங்கை">டச்சு</ref> மற்றும் பிரித்தானிய மொழிபெயர்ப்பாளர்களாகப் பணியாற்றினர்.<ref target="https://ta.wikipedia.org/wiki/முதற்_பக்கம்#cite_note-3">[3]</ref>. சர் சொலமன் டயஸ் பண்டாரநாயக்க இவரது தந்தையாவார். சிறுவயதில் ஏற்பட்ட நோய்கள் காரணமாக பாடசாலை செல்லாத இவர் வீட்டில் இருந்தபடியே கல்வி கற்றார். 15 வயதில் பாடசாலை செல்லத் தொடங்னார். பின்னர் <ref target="https://ta.wikipedia.org/wiki/இங்கிலாந்து">இங்கிலாந்தின்</ref> ஒக்ஸ்போட் பல்கலைக்கழகத்தில் சட்டத்தரணியாகக் கல்வி கற்று முடித்த பின்னர் இலங்கை அரசியலில் ஈடுபடத் தொடங்கினார். பண்டாரநாயக்க இலங்கையில் அரசியல் செல்வாக்கு மிகுந்து காணப்பட்ட இரத்வத்தை பரம்பரையைச் சேர்ந்த <ref target="https://ta.wikipedia.org/wiki/சிறிமாவோ_பண்டாரநாயக்கா">சிறிமாவோ</ref> திருமணம் செய்து கொண்டார். தனது கணவரின் மரணத்துக்குப் பின்னர் <ref target="https://ta.wikipedia.org/wiki/சிறிமாவோ_பண்டாரநாயக்கா">சிறிமாவோ</ref> கணவரின் கட்சியின் சார்பில் தேர்தலில் போட்டியிட்டு வென்றதன் மூலம் உலகின் முதல் பெண் பிரதமரானார்.<ref target="https://ta.wikipedia.org/wiki/முதற்_பக்கம்#cite_note-4">[4]</ref> இவர் இலங்கையின் பிரதமரும் அதிபருமான <ref target="https://ta.wikipedia.org/wiki/சந்திரிகா_குமாரத்துங்க">சந்திரிகா குமாரத்துங்க</ref>, அனுரா பண்டாரநாயக்கா மற்றும் சுனேத்திரா பண்டாரநாயக்காவின் தகப்பனாரும் ஆவர்.</p>
அரசியல்  வாழ்க்கை
<p>பண்டாரநாயக்கா ஓர் அங்கிலிக்கன் கிறிஸ்தவராகப் பிறந்தபோதும் அரசியல் நோக்கங்களுக்காகத் தம்மை ஓர் பௌத்தராகவே அடையாளம் காட்டினார். <ref target="https://ta.wikipedia.org/wiki/ஐக்கிய_தேசியக்_கட்சி">ஐக்கிய தேசியக் கட்சியில்</ref> <ref target="https://ta.wikipedia.org/wiki/1931">1931</ref> முதல் <ref target="https://ta.wikipedia.org/wiki/1951">1951</ref> வரை இணைந்த இவர் பல்வேறு பதவிகளை வகித்தார். இவர் <ref target="https://ta.wikipedia.org/wiki/1951">1951</ref> இல் ஐக்கிய தேசியக் கட்சியில் இருந்து பிரிந்து தனியாக <ref target="https://ta.wikipedia.org/wiki/இலங்கை_சுதந்திரக்_கட்சி">இலங்கை சுதந்திரக் கட்சியினைத்</ref> தோற்றுவித்தார்.</p>
<p>1956 இல் பிரதமராகிய பண்டாரநாயக்கா இலங்கையின் அதிகாரப்பூர்வ மொழியாக இருந்த <ref target="https://ta.wikipedia.org/wiki/ஆங்கிலம்">ஆங்கிலத்தை</ref> இல்லாதொழித்து <ref target="https://ta.wikipedia.org/wiki/சிங்களம்">சிங்களத்தை</ref> மாத்திரமே அதிகாரப்பூர்வ மொழியாக்கினார்.</p>
கொலை
<p>தனது அலுவலகத்தில் வேலை செய்து கொண்டிருக்கும் போது அங்கு வந்த ஞானசார பௌத்த பிக்குவால் சுட்டுக் கொலை செய்யப்பட்டார். மரணச் சடங்குகள் <ref target="https://ta.wikipedia.org/wiki/கிறிஸ்தவம்">கிறிஸ்தவ</ref> முறையிலேயே இடம்பெற்றன.</p>
விட்டுச் சென்றவை
<p>1950 இன் நடுப்பகுதியில் தமிழைப் புறக்கணித்து <ref target="https://ta.wikipedia.org/wiki/தனிச்_சிங்களச்_சட்டம்">தனிச் சிங்கள கோட்பாடுகளைக்</ref> கையாண்டனர். இதுவே இலங்கை இனப்பிரச்சினைக்கு முதல்வித்தாக அமைந்தது எனபது இப்போது பலரும் ஏற்றுக் கொள்ளும் கருத்தாகும். தனிச் சிங்கள சட்டத்தால் தமிழ்ப் பகுதிகளில் ஏற்பட்ட அமைதியின்மையை நீக்கும் நோக்குடன் செய்யப்பட்ட <ref target="https://ta.wikipedia.org/wiki/பண்டாரநாயக்க_செல்வநாயகம்_ஒப்பந்தம்,_1957">பண்டாரநாயக்க செல்வநாயகம் ஒப்பந்தத்தையும்</ref> எதிர்க்கும் விதமாக பௌத்த பிக்கு ஒருவரால் பண்டாரநாயக்கா சுட்டு படுகொலை செய்யபட்டதை அடுத்து மேலும் அப்போது எதிர்கட்சியில் <ref target="https://ta.wikipedia.org/wiki/ஜே._ஆர்._ஜெயவர்த்தனா">ஜே. ஆர். ஜெயவர்த்தனாவினதும்</ref> போராட்டங்கள் காரணமாக கிழித்தெறிந்தார்.<ref target="https://ta.wikipedia.org/wiki/முதற்_பக்கம்#cite_note-B-S-5">[5]</ref> இதன் மூலம் நாட்டின் தலைமை சிங்கள பௌத்த பேரினவாதத்துக்கு தலை குனியும் நிலைமையை உருவாக்கியவர் இவராகவே கருதப்படுகிறார்.<ref target="https://ta.wikipedia.org/wiki/முதற்_பக்கம்#cite_note-JR-6">[6]</ref></p>
</text></body></html>