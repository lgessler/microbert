<html><body><text id="wikipedia_ta_wikipedia_org__8207.html" ns="0" revid="3219052" sourceurl="https://ta.wikipedia.org/wiki/%E0%AE%A8%E0%AF%87%E0%AE%B0%E0%AE%BF%E0%AE%B2%E0%AE%BF_%E0%AE%92%E0%AE%B3%E0%AE%BF%E0%AE%AF%E0%AE%BF%E0%AE%AF%E0%AE%B2%E0%AF%8D" title="நேரிலி ஒளியியல்" type="wikipedia">நேரிலி ஒளியியல்<p><hi rend="bold">நேரிலி ஒளியியல் (nonlinear optics)</hi> என்பது <ref target="https://ta.wikipedia.org/wiki/நேரிலி_ஊடகம்">நேரிலி ஊடகங்களில்</ref> <ref target="https://ta.wikipedia.org/wiki/ஒளி">ஒளி</ref> பாய்வதினால் <ref target="https://ta.wikipedia.org/wiki/ஊடகம்">ஊடகத்தின்</ref> பண்புகளில் ஏற்படும் மாற்றங்களையும் அதனால் ஒளியில் ஏற்படும் விளைவுகளையும் குறிக்கும். இவ்வாறு ஒளிப்பாய்ச்சலினால் ஊடகத்தின் பண்புகளில் மாற்றம் நிகழுதல், கூடுதல் <ref target="https://ta.wikipedia.org/wiki/ஒருக்கம்">ஒருக்கம்</ref> (coherence) கொண்ட <ref target="https://ta.wikipedia.org/wiki/லேசர்">லேசர்</ref> கதிர்களின் பாய்ச்சலின்போது மட்டுமே ஏற்படுகிறது. ஏனெனில், பொதுவாக ஒளிக்கதிர்களின் <ref target="https://ta.wikipedia.org/wiki/மின்காந்தப்_புலம்">மின்காந்தப் புலம்</ref> ஊடகத்திலுள்ள <ref target="https://ta.wikipedia.org/wiki/அணு">அணுக்களைப்</ref> பிணைக்கும் அணுப்புலத்தைக் காட்டிலும் வலு குன்றியதாக இருக்கும். இதன் காரணமாக, ஒளி பாய்வதால் ஊடகத்தில் மாற்றங்கள் ஏற்படுவதற்கு மாறாக ஊடகத்தின் பண்புகளினால் ஒளியின் பாய்ச்சலில் மாற்றம் ஏற்படுகிறது.</p>
நேரிலி ஒளி விளைவுகள்
<p>மிகுதியான மின்காந்தப் புலம் கொண்ட லேசர் கதிர்கள் பாயும்போது ஒரு நேரிலி ஊடகத்திலுள்ள அணுக்களின் <ref target="https://ta.wikipedia.org/wiki/இலத்திரன்">இலத்திரன்கள்</ref> அதிர்வுகளுக்குள்ளாகின்றன. இந்த அதிர்வுகள் அலைகள் போன்று நிகழ்வன. இவை ஒன்றோடு ஒன்று மோதியும் கொள்கின்றன. இதனால் அவ்வூடகத்தின் பண்புகளில் மாற்றங்கள் ஏற்படுகின்றன. இம்மாற்றங்களினால், பாயும் ஒளிக்கதிர்களில் பின்வரும் விளைவுகள் ஏற்படுகின்றன.</p>
<list type="unordered"><item><ref target="https://ta.wikipedia.org/wiki/அதிர்வெண்_இரட்டிப்பு">அதிர்வெண் இரட்டிப்பு</ref> - செல்லும் ஒளியின் <ref target="https://ta.wikipedia.org/wiki/அதிர்வெண்">அதிர்வெண்கள்</ref> இரட்டிக்கப்படுதல். எடுத்துக்காட்டாக, 1064 நானோமீட்டர் <ref target="https://ta.wikipedia.org/wiki/அலைநீளம்">அலைநீளம்</ref> கொண்ட <ref target="https://ta.wikipedia.org/wiki/அகச்சிவப்புக்_கதிர்">அகச்சிவப்புக் கதிர்</ref> 532 நானோமீட்டர் அலைநீளம் கொண்ட <ref target="https://ta.wikipedia.org/wiki/பச்சை">பச்சை</ref> நிறக் கதிராக மாறும்.</item>
<item><ref target="https://ta.wikipedia.org/wiki/அதிர்வெண்_சேர்க்கை">அதிர்வெண் சேர்க்கை</ref> - (எ-கா) <ref target="https://ta.wikipedia.org/wiki/சிவப்பு">சிவப்பு</ref> நிறக் கதிரும் பச்சை நிறக்கதிரும் இணைந்து <ref target="https://ta.wikipedia.org/wiki/ஊதா">ஊதா</ref> நிறக் கதிர் உண்டாகுதல்.</item></list>
<p>இந்த நேரிலி ஒளிவிளைவுகளைப் பயன்படுத்தி <ref target="https://ta.wikipedia.org/wiki/காலம்">காலத்தை</ref> மிகத்துல்லியமாக அளக்க முடியும் என்று <ref target="https://ta.wikipedia.org/wiki/நிறுவல்">நிறுவியதற்காக</ref> 2005-ம் ஆண்டில் <ref target="https://ta.wikipedia.org/wiki/இயற்பியல்">இயற்பியலுக்கான</ref> <ref target="https://ta.wikipedia.org/wiki/நோபல்_பரிசு">நோபல் பரிசு</ref> -காலஸ் மற்றும் ஹான்ஸ் ஆகிய இருவருக்கு வழங்கப்பட்டது.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
</text></body></html>