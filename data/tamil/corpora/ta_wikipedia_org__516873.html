<html><body><text id="wikipedia_ta_wikipedia_org__516873.html" ns="0" revid="3214035" sourceurl="https://ta.wikipedia.org/wiki/%E0%AE%9C%E0%AF%86%E0%AE%95%E0%AE%A8%E0%AF%8D%E0%AE%A8%E0%AE%BE%E0%AE%A4%E0%AE%B0%E0%AF%8D_%E0%AE%95%E0%AF%8B%E0%AE%B5%E0%AE%BF%E0%AE%B2%E0%AF%8D_,_%E0%AE%90%E0%AE%A4%E0%AE%B0%E0%AE%BE%E0%AE%AA%E0%AE%BE%E0%AE%A4%E0%AF%8D%E0%AE%A4%E0%AF%81" title="ஜெகந்நாதர் கோவில் , ஐதராபாத்து" type="wikipedia">ஜெகந்நாதர் கோவில் , ஐதராபாத்து
<p><hi rend="bold">ஜெகந்நாதர் கோவில்</hi> ( <hi rend="italic">Jagannath Temple</hi> ) <ref target="https://ta.wikipedia.org/wiki/ஐதராபாத்து_(இந்தியா)">, இந்தியாவின்</ref> <ref target="https://ta.wikipedia.org/wiki/ஐதராபாத்து_(இந்தியா)">ஐதாராபாத்</ref> நகரில் ஒடிய சமூகத்தால் 2009இல் கட்டப்பட்ட ஒரு <ref target="https://ta.wikipedia.org/wiki/இந்துக்_கோவில்">இந்துக் கோவிலாகும்</ref>. இது <ref target="https://ta.wikipedia.org/wiki/இந்து">இந்துக்</ref> கடவுளான ஜெகந்நாதருக்கு அர்ப்பணிக்கப்பட்டுள்ளது. ஐதராபாத்தில் <ref target="https://ta.wikipedia.org/wiki/பஞ்சாரா_ஹில்ஸ்">பஞ்சாரா ஹில்ஸ்</ref> சாலை எண் 12 (பன்னிரண்டு) அருகே அமைந்துள்ளது.<ref target="https://ta.wikipedia.org/wiki/முதற்_பக்கம்#cite_note-1">[1]</ref> இந்தக் கோயில் ஆண்டுதோறும் ஆயிரக்கணக்கான பக்தர்கள் கலந்து கொள்ளும் <ref target="https://ta.wikipedia.org/wiki/தேரோட்டம்">தேரோட்ட</ref> விழாவிற்கு பிரபலமானது.<ref target="https://ta.wikipedia.org/wiki/முதற்_பக்கம்#cite_note-2">[2]</ref> ஜெகந்நாதர் என்றால் 'பிரபஞ்சத்தின் இறைவன்' என்று பொருள். இக்கோயிலை ஐதராபாத்தின் கலிங்க கலாச்சார அமைப்பு நிர்வகித்து வருகிறது. மேலும், ஐதராபாத்திலுள்ள ஒடிய மக்கள் ஒன்றுகூடுமிடமாக இருக்கிறது.</p>
அம்சங்கள்
<p>இது வடிவமைப்பின் சூழலில் <ref target="https://ta.wikipedia.org/wiki/புரி">புரியில்</ref> (<ref target="https://ta.wikipedia.org/wiki/ஒடிசா">ஒடிசா</ref>) அமைந்துள்ள அசல் <ref target="https://ta.wikipedia.org/wiki/புரி_ஜெகன்நாதர்_கோயில்">புரி ஜெகன்நாதர் கோயிலின்</ref> பிரதி என்று கூறப்படுகிறது. இந்த கோயிலின் மிகவும் ஈர்க்கக்கூடிய பகுதி அதன் "<ref target="https://ta.wikipedia.org/wiki/விமானம்_(கோயில்)">விமானம்</ref>" 70 அடி உயரம் கொண்டது. சுமார் 45 அடி உயரமும், சுமார் 27,000 சதுர அடி பரப்பளவும் கொண்ட இந்தக் கோயிலுக்கு மூன்று வாயில்கள் உள்ளன. இந்த கோயில் சிவப்பு வண்ணம் பூசப்பட்டு மணற்கற்களால் கட்டப்பட்டுள்ளது.(ஒடிசாவிலிருந்து சுமார் 600 டன் கொண்டு வரப்பட்டது. இது இந்த முழு கட்டிடமும் கட்ட பயன்படுத்தப்பட்டது). கட்டுமானத்திற்கு தேவையான சுமார் 600 டன் கல் ஒடிசாவிலிருந்து கொண்டு வரப்பட்டது. கட்டுமான நிகழ்வில் சுமார் 60 சிற்பிகள் பங்கேற்றனர். கோயிலின் முக்கிய வழிபாட்டு தெய்வங்களாக ஜெகந்நாதர், <ref target="https://ta.wikipedia.org/wiki/இலட்சுமி_(இந்துக்_கடவுள்)">இலட்சுமி</ref>, <ref target="https://ta.wikipedia.org/wiki/சிவன்">காசி விசுவநாத்</ref>, <ref target="https://ta.wikipedia.org/wiki/பிள்ளையார்">பிள்ளையார்</ref>, <ref target="https://ta.wikipedia.org/wiki/அனுமன்">அனுமன்</ref>, <ref target="https://ta.wikipedia.org/wiki/பலராமன்">பலபத்திரர்</ref>, <ref target="https://ta.wikipedia.org/wiki/சுபத்திரை">சுபத்திரை</ref> போன்ற தெய்வங்களுடன் <ref target="https://ta.wikipedia.org/wiki/நவக்கிரகம்">நவகிரகச் சிலைகளும்</ref> இருக்கின்றன.</p>
மேலும் காண்க
<list type="unordered"><item><ref target="https://ta.wikipedia.org/wiki/புரி_ஜெகன்நாதர்_கோயில்">புரி ஜெகன்நாதர் கோயில்</ref></item></list>
மேற்கோள்கள்


<list type="unordered"><item><ref target="http://shekharstravel.blogspot.com/2009/11/jagannath-temple-hyderabad.html">Jagannath in Andhra Pradesh</ref></item>
<item><ref target="http://wikimapia.org/13700706/Jagannath-Temple">Jagannath temple at hyderabad</ref></item></list>
</text></body></html>