<html><body><text id="wikipedia_ta_wikipedia_org__313362.html" ns="0" revid="3218787" sourceurl="https://ta.wikipedia.org/wiki/%E0%AE%A8%E0%AF%80%E0%AE%B3%E0%AF%8D_%E0%AE%A4%E0%AF%81%E0%AE%AA%E0%AF%8D%E0%AE%AA%E0%AE%BE%E0%AE%95%E0%AF%8D%E0%AE%95%E0%AE%BF" title="நீள் துப்பாக்கி" type="wikipedia">நீள் துப்பாக்கி<figure><caption>1948-ல் நீள்துப்பாக்கிகளை பிரயோகிக்கும் <ref target="https://ta.wikipedia.org/wiki/ஹகானா">ஹகான</ref> துணைராணுவத்தினர்.</caption></figure>
<p><hi rend="bold">நீள் துப்பாக்கி</hi> என்பது <ref target="https://ta.wikipedia.org/wiki/சுடுகலன்">சுடுகலன்கள்</ref> அல்லது <ref target="https://ta.wikipedia.org/wiki/பீரங்கி">பீரங்கிகளில்</ref>, நீளமான <ref target="https://ta.wikipedia.org/wiki/துமுக்கிக்_குழல்">குழல்கள்</ref> கொண்ட ஒரு வகையாகும். <ref target="https://ta.wikipedia.org/wiki/சிறு_சுடுகலன்கள்">சிறு சுடுகலன்களை</ref> (small arms) பொறுத்தவரை, <hi rend="italic">நீள்துப்பாக்கி</hi> என்பது தோளோடு முட்டுகொடுத்து சுடுவதற்குகாக வடிவமைக்கப்பட்டவை (<ref target="https://ta.wikipedia.org/wiki/கைத்துப்பாக்கி">கைத்துப்பாக்கி</ref> இதற்கு மாறானது). ஆனால் <ref target="https://ta.wikipedia.org/wiki/பீரங்கி_ரகம்">பீரங்கி ரகத்தை</ref> (artillery) பொறுத்தவரை, <ref target="https://ta.wikipedia.org/wiki/ஹாவித்சர்">ஹாவித்சர்</ref> அல்லது <ref target="https://ta.wikipedia.org/wiki/காறோனேடு">காறோனேடை</ref> விட, <hi rend="italic">நீள்துப்பாக்கி</hi> மாறுபட்டு இருக்கும்.<ref target="https://ta.wikipedia.org/wiki/முதற்_பக்கம்#cite_note-1">[1]</ref><ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
<p>சிறு சுடுகலன்களின் கீழ்வரும், நீள்துப்பாக்கிகளுக்கு எடுத்துக்காட்டாக: <ref target="https://ta.wikipedia.org/wiki/மரைகுழல்_துப்பாக்கி">மரைகுழல் துப்பாக்கி</ref>, <ref target="https://ta.wikipedia.org/wiki/வேட்டைத்துப்பாக்கி">சன்ன-சிதறு துமுக்கி</ref>, <ref target="https://ta.wikipedia.org/wiki/மசுகெத்து">மசுகெத்துகள்</ref>, <ref target="https://ta.wikipedia.org/wiki/பிளந்தர்பசு">பிளந்தர்பசுகள்</ref>, <ref target="https://ta.wikipedia.org/wiki/குறும்மசுகெத்து">குரும்மசுகெத்துகள்</ref>, <ref target="https://ta.wikipedia.org/wiki/சுவர்த்துப்பாக்கி">சுவர்த்துப்பாக்கிகள்</ref>, மற்றும் <ref target="https://ta.wikipedia.org/wiki/மசுகெத்தூண்">மசுகெத்தூண்கள்</ref> ஆகியவற்றை சொல்லலாம்.</p>
நீள்துப்பாக்கிகளின் சாதகங்களும் பாதகங்களும்
<p>கைத்துப்பாக்கியை விட அதிக பிடிமானத்தை கொடுக்க, பெரும்பான்மையான நீள்துப்பாக்கிகளில் <ref target="https://ta.wikipedia.org/wiki/தண்டு_(சுடுகலன்)">தண்டும்</ref>, முன்பக்க பிடிப்பும் இருக்கும். அதோடு, நீள்துப்பாக்கியில் நீண்ட <ref target="https://ta.wikipedia.org/wiki/துமுக்கிக்_குழல்">குழல்</ref> இருப்பதால், <ref target="https://ta.wikipedia.org/wiki/குறிநோக்கி_(கருவி)">குறிநோக்கியில்</ref> சரிநுட்பமாக குறிவைக்க இயலும். இவ்வகை துப்பாக்கிகளில் <ref target="https://ta.wikipedia.org/wiki/தொலை_குறிநோக்கி">தொலை குறிநோக்கி</ref> அல்லது <ref target="https://ta.wikipedia.org/wiki/செம்புள்ளி_குறிநோக்கி">செம்புள்ளி குறிநோக்கியை</ref> பொறுத்தி பிரயோகிக்க எளிதாக இருக்கும்.</p>
<p>நீள்துப்பாக்கியின் <ref target="https://ta.wikipedia.org/wiki/திணிவு">திணிவு</ref> சற்று மிகையாகவே இருக்கும், இதனால் எளிதில் தூக்கிச் செல்ல முடியாது. மிகையான <ref target="https://ta.wikipedia.org/wiki/நிலைமத்_திருப்புத்திறன்">நிலைமத் திருப்புத்திறன்</ref> இருப்பதால், இதனை பக்கவாட்டிலோ அல்லது மேலும்-கீழுமாகவோ குறைந்த வேகத்தில் தான் நகர்த்தமுடியும், இது குறிவைக்கும் நேரத்தை அதிகமாக்கும். இருந்தாலும், இது குறிவைக்க அதிக நிலத்தன்மையோடு இருக்கும். நீள்துப்பாக்கியின் நீளம் அதிகமானால், அதை அவ்வாறு தயாரிக்க செலவும் அதிகமாகும். இதன் நீளம் அதிகம் என்பதால் இதை மறைத்து கொண்டு போக முடியாது, குறுகிய இடங்களில் பயன்பாட்டிற்கு அசவுகரியமாக இருக்கும். மற்றும் இதை வைக்க பெரிய இடம் தேவை.</p>
கப்பற் நீள்துப்பாக்கி 
<figure><caption>துளான்-ல் நடந்த ப்ரெஃபெக்தியூர் மரிடைமில் காட்சிப்படுத்தப்பட்ட கப்பற் நீள்துப்பாக்கிகள்</caption></figure>
<p>வரலாற்றின் <ref target="https://ta.wikipedia.org/wiki/கடற்படை">கப்பற்படை</ref> பயன்பாட்டில், பாய்மரக் கப்பல்களில் பொருத்தப்பட்ட பிரதான <ref target="https://ta.wikipedia.org/wiki/பீரங்கி">பீரங்கி</ref>, <hi rend="bold">நீள் துப்பாக்கி</hi> ஆகும். நீளம் குறைந்த <ref target="https://ta.wikipedia.org/wiki/காறோனேடு">காறோனேடுகளில்</ref> இருந்து வேறுபடுத்திக் காட்டவே, இந்த கப்பற்பீரங்கியை நீள் துப்பாக்கி என்றனர்.</p>
</text></body></html>