<html><body><text id="wikipedia_ta_wikipedia_org__420363.html" ns="0" revid="3354871" sourceurl="https://ta.wikipedia.org/wiki/%E0%AE%8E%E0%AE%AE%E0%AF%8D._%E0%AE%9C%E0%AF%86._%E0%AE%85%E0%AE%95%E0%AF%8D%E0%AE%AA%E0%AE%B0%E0%AF%8D" title="எம். ஜெ. அக்பர்" type="wikipedia">எம். ஜெ. அக்பர்
<p><hi rend="bold">மொபஷர் ஜாவேத் அக்பர்</hi> (<hi rend="italic">Mobashar Jawed</hi> <hi rend="italic">M. J. Akbar</hi>) (பிறப்பு: 11 சனவரி 1951) இந்திய நாடாளுமன்ற <ref target="https://ta.wikipedia.org/wiki/மாநிலங்களவை">மாநிலங்களவை</ref> உறுப்பினர் ஆவார்.<ref target="https://ta.wikipedia.org/wiki/முதற்_பக்கம்#cite_note-1">[1]</ref>, இவர் <ref target="https://ta.wikipedia.org/wiki/நரேந்திர_மோதி">நரேந்திரமோடியின்</ref> அமைச்சரவையில், <ref target="https://ta.wikipedia.org/wiki/வெளியுறவுத்_துறை_அமைச்சகம்_(இந்தியா)">இந்திய வெளியுறவுத் துறையில்</ref> இணை அமைச்சராக 17 அக்டோபர், 2018 வரை பணியாற்றியவர். <ref target="https://ta.wikipedia.org/wiki/மி_டூ_இயக்கம்">மி டூ இயக்கத்தால்</ref> ஏற்பட்ட பிணக்கால் அமைச்சர் பதவிலிருந்து விலகினார். இவர் அரசியலுக்கு வருவதற்கு முன்னர் எழுத்தாளராகவும், ஊடகவியலாளராகவும், மற்றும் இதழாளராகவும் பணியாற்றியவர்.</p>
<p>முன்னர் இவர் <ref target="https://ta.wikipedia.org/wiki/இந்திய_தேசிய_காங்கிரசு">இந்திய தேசிய காங்கிரசு</ref> கட்சியின் சார்பாக 1989 ஆண்டுகளில்  இந்திய நாடாளுமன்ற மக்களவை உறுப்பினராகத் தேர்ந்தெடுக்கப்பட்டவர்.<ref target="https://ta.wikipedia.org/wiki/முதற்_பக்கம்#cite_note-2">[2]</ref> பின்னர்
மார்ச் 2014 இல் இந்திய தேசிய காங்கிரசு கட்சியிலிருந்து விலகிய அக்பர், <ref target="https://ta.wikipedia.org/wiki/பாரதிய_ஜனதா_கட்சி">பாரதிய ஜனதா கட்சியில்</ref> இணைந்து, அதன் மக்கள்  செய்தித் தொடர்பாளர் ஆனார். சூலை 2015 இல் <ref target="https://ta.wikipedia.org/wiki/பாஜக">பாரதிய ஜனதா கட்சியின்</ref> சார்பாக <ref target="https://ta.wikipedia.org/wiki/ஜார்கண்ட்">ஜார்கண்ட்</ref> மாநிலத்திலிருந்து, இந்திய நாடாளுமன்ற <ref target="https://ta.wikipedia.org/wiki/மாநிலங்களவை">மாநிலங்களவை</ref> உறுப்பினராகத் தேர்ந்தெடுக்கப்பட்டார்.</p>
<p>அக்பர் <ref target="https://ta.wikipedia.org/wiki/டைம்ஸ்_ஆப்_இந்தியா">டைம்ஸ் ஆப் இந்தியா</ref>, <ref target="https://ta.wikipedia.org/wiki/இந்தியா_டுடே">இந்தியா டுடே</ref>, <ref target="https://ta.wikipedia.org/wiki/தி_டெக்கன்_குரோனிக்கள்">தி டெக்கன் குரோனிக்கள்</ref>, <hi rend="italic">ஆசியன் ஏஜ்</hi> போன்ற பல செய்தித்தாள்களில் ஊடகவியலாளராக பணியாற்றியவர். மேலும் <ref target="https://ta.wikipedia.org/wiki/காஷ்மீர்">காஷ்மீர்</ref>, <ref target="https://ta.wikipedia.org/wiki/ஜவஹர்லால்_நேரு">ஜவஹர்லால் நேரு</ref> குறித்து பல நூல்களையும் இயற்றியுள்ளார்.</p>
பிணக்குகள்
முதன்மைக் கட்டுரை: <ref target="https://ta.wikipedia.org/wiki/மி_டூ_இயக்கம்">மி டூ இயக்கம்</ref>
<p><ref target="https://ta.wikipedia.org/wiki/மி_டூ_இயக்கம்">மி டூ இயக்கம்</ref> மூலம் பல பெண் ஊடகவியலாளர்கள், அக்பர் மீது பாலியல் துன்புறுத்தல்கள் குறித்து <ref target="https://ta.wikipedia.org/wiki/டுவிட்டர்">டுவிட்டரில்</ref> செய்திகள் வெளியிட்டத்தைத்<ref target="https://ta.wikipedia.org/wiki/முதற்_பக்கம்#cite_note-3">[3]</ref><ref target="https://ta.wikipedia.org/wiki/முதற்_பக்கம்#cite_note-4">[4]</ref><ref target="https://ta.wikipedia.org/wiki/முதற்_பக்கம்#cite_note-5">[5]</ref><ref target="https://ta.wikipedia.org/wiki/முதற்_பக்கம்#cite_note-6">[6]</ref><ref target="https://ta.wikipedia.org/wiki/முதற்_பக்கம்#cite_note-7">[7]</ref> தொடர்ந்து தனது இணை அமைச்சர் பதவியிலிருந்து 17 அக்டோபர், 2018 அன்று விலகினார்.<ref target="https://ta.wikipedia.org/wiki/முதற்_பக்கம்#cite_note-htallegation-8">[8]</ref><ref target="https://ta.wikipedia.org/wiki/முதற்_பக்கம்#cite_note-9">[9]</ref></p>


வெளி இணைப்புகள்
<list type="unordered"><item><ref target="http://www.mjakbar.org/">அதிகாரப்பூர்வ இணையதளம்</ref></item>
<item><ref target="https://india.gov.in/my-government/indian-parliament/m-j-akbar">M. J. Akbar - Profile</ref></item>
<item><ref target="https://www.savukkuonline.com/15720/">https://www.savukkuonline.com/15720/</ref></item></list>
</text></body></html>