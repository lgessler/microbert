<html><body><text id="wikipedia_ta_wikipedia_org__238651.html" ns="0" revid="3226403" sourceurl="https://ta.wikipedia.org/wiki/%E0%AE%AF%E0%AF%8B%E0%AE%9A%E0%AE%AA%E0%AF%8D_%E0%AE%AA%E0%AF%8A%E0%AE%A9%E0%AF%8D%E0%AE%A9%E0%AF%88%E0%AE%AF%E0%AE%BE" title="யோசப் பொன்னையா" type="wikipedia">யோசப் பொன்னையா
<p>அதி வணக்கத்துக்குரிய <hi rend="bold">யோசப் பொன்னையா</hi> (<hi rend="italic">Right Reverend Joseph Ponniah</hi>, பிறப்பு: 12 அக்டோபர் 1952) <ref target="https://ta.wikipedia.org/wiki/இலங்கைத்_தமிழர்">இலங்கைத் தமிழ்</ref> போதகரும், <ref target="https://ta.wikipedia.org/wiki/மட்டக்களப்பு">மட்டக்களப்பு</ref> <ref target="https://ta.wikipedia.org/wiki/இலங்கையில்_உரோமன்_கத்தோலிக்கம்">ரோமன் கத்தோலிக்க</ref> <ref target="https://ta.wikipedia.org/wiki/மட்டக்களப்பு_மறைமாவட்டம்">மறைமாவட்டத்தின்</ref> தற்போதைய <ref target="https://ta.wikipedia.org/wiki/ஆயர்_(கிறித்துவ_பட்டம்)">ஆயரும்</ref> ஆவார்.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
வாழ்க்கைக் குறிப்பு
<p>யோசப் பொன்னையா <ref target="https://ta.wikipedia.org/wiki/இலங்கை_மேலாட்சி">இலங்கையின்</ref> கிழக்கே <ref target="https://ta.wikipedia.org/wiki/மட்டக்களப்பு_மாவட்டம்">மட்டக்களப்பு</ref>, தன்னாமுனை என்ற ஊரில் பிறந்தார்.<ref target="https://ta.wikipedia.org/wiki/முதற்_பக்கம்#cite_note-CH-2">[2]</ref><ref target="https://ta.wikipedia.org/wiki/முதற்_பக்கம்#cite_note-UCAN-3">[3]</ref> புனித வளனார் சிறிய குருமடத்திலும், <ref target="https://ta.wikipedia.org/wiki/திருகோணமலை">திருகோணமலை</ref> புனித சூசையப்பர் கல்லூரியிலும் கல்வி கற்றார்.<ref target="https://ta.wikipedia.org/wiki/முதற்_பக்கம்#cite_note-TN260208-4">[4]</ref><ref target="https://ta.wikipedia.org/wiki/முதற்_பக்கம்#cite_note-AN210208-5">[5]</ref> <ref target="https://ta.wikipedia.org/wiki/திருச்சிராப்பள்ளி">திருச்சிராப்பள்ளி</ref> புனித பவுல் குருமடத்தில் உயர் கல்வி கற்று மெய்யியலில் இளங்கலைப் பட்டமும், <ref target="https://ta.wikipedia.org/wiki/புனே">புனேயில்</ref> உள்ள தேசிய குருமடத்தில் பயின்று இறையியலில் இளங்கலைப் பட்டமும் பெற்றார்.<ref target="https://ta.wikipedia.org/wiki/முதற்_பக்கம்#cite_note-TN260208-4">[4]</ref><ref target="https://ta.wikipedia.org/wiki/முதற்_பக்கம்#cite_note-AN210208-5">[5]</ref> அத்துடன் <ref target="https://ta.wikipedia.org/wiki/பேராதனைப்_பல்கலைக்கழகம்">பேராதனைப் பல்கலைக்கழகத்தின்</ref> இளங்கலைப் பட்டதாரியுமான இவர் <ref target="https://ta.wikipedia.org/wiki/ரோம்">ரோம்</ref> மறைமாவட்ட நகரப் பல்கலைக்கழகத்தின் விவிலிய இறையியல் பட்டமும் (1993), <ref target="https://ta.wikipedia.org/wiki/யாழ்ப்பாணப்_பல்கலைக்கழகம்">யாழ்ப்பாணப் பல்கலைக்கழகத்தின்</ref> முனைவர் பட்டமும் பெற்றுள்ளார்.<ref target="https://ta.wikipedia.org/wiki/முதற்_பக்கம்#cite_note-TN260208-4">[4]</ref><ref target="https://ta.wikipedia.org/wiki/முதற்_பக்கம்#cite_note-DN290508-6">[6]</ref><ref target="https://ta.wikipedia.org/wiki/முதற்_பக்கம்#cite_note-AN250912-7">[7]</ref></p>
பணி
<p>யோசப் பொன்னையா 1980 ஏப்ரலில் கத்தோலிக்கப் பாதிரியாராகப் பணியிலமர்த்தப்பட்டார்.<ref target="https://ta.wikipedia.org/wiki/முதற்_பக்கம்#cite_note-CH-2">[2]</ref><ref target="https://ta.wikipedia.org/wiki/முதற்_பக்கம்#cite_note-UCAN-3">[3]</ref> இவர் பங்குப் பாதிரியாராக மட்டக்களப்பு தூய மரியாள் இணைப்பேராலயம் (1980-82), <ref target="https://ta.wikipedia.org/wiki/வாகரை">வாகரை</ref>, வீச்சுக்கல்முனை, ஆயித்தியமலை ஆகியவற்றில் பணியாற்றினார்.<ref target="https://ta.wikipedia.org/wiki/முதற்_பக்கம்#cite_note-TN260208-4">[4]</ref><ref target="https://ta.wikipedia.org/wiki/முதற்_பக்கம்#cite_note-AN250912-7">[7]</ref> மட்டக்களப்பு புனித வளனார் சிறிய குருமடத்திலுல் பணிப்பாளராகப் (1993-96) பணியாற்றிய பின்னர் அம்பிட்டி தேசிய குருமடத்தில் (1996-2001) பேராசிரியராக நியமிக்கப்பட்டார்.<ref target="https://ta.wikipedia.org/wiki/முதற்_பக்கம்#cite_note-TN260208-4">[4]</ref><ref target="https://ta.wikipedia.org/wiki/முதற்_பக்கம்#cite_note-AN210208-5">[5]</ref><ref target="https://ta.wikipedia.org/wiki/முதற்_பக்கம்#cite_note-AN250912-7">[7]</ref> 2001-06 காலப்பகுதியில் தாண்டவன்வெளி பங்குப் பாதிரியாராகப் பணியாற்றிய பின்னர் 2006 இல் திருகோணமலை-மட்டக்களப்பு மறைமாவட்டத்தின் பதில் பொருப்பாளராகப் பதவியேற்றார்.<ref target="https://ta.wikipedia.org/wiki/முதற்_பக்கம்#cite_note-TN260208-4">[4]</ref><ref target="https://ta.wikipedia.org/wiki/முதற்_பக்கம்#cite_note-AN250912-7">[7]</ref> <ref target="https://ta.wikipedia.org/wiki/கிழக்குப்_பல்கலைக்கழகம்,_இலங்கை">கிழக்குப் பல்கலைக்கழகத்தில்</ref> விரிவுரையாளராகவும் பணியாற்றினார்.<ref target="https://ta.wikipedia.org/wiki/முதற்_பக்கம்#cite_note-DN290508-6">[6]</ref> 2008 பெப்ரவரியில் திருகோணமலை-மட்டக்களப்பு மறைமாவட்டத்தின் துணை-ஆயராக நியமிக்கப்பட்டு, 2008 மே மாதத்தில் அதன் ஆயராகப் பதவியேற்றார்.<ref target="https://ta.wikipedia.org/wiki/முதற்_பக்கம்#cite_note-CH-2">[2]</ref><ref target="https://ta.wikipedia.org/wiki/முதற்_பக்கம்#cite_note-UCAN-3">[3]</ref> 2012 சூலையில் <ref target="https://ta.wikipedia.org/wiki/மட்டக்களப்பு_மறைமாவட்டம்">மட்டக்களப்பு மறைமாவட்டத்தின்</ref> முதலாவது ஆயராகத் திருநிலைப்படுத்தப்பட்டார்.<ref target="https://ta.wikipedia.org/wiki/முதற்_பக்கம்#cite_note-CH-2">[2]</ref><ref target="https://ta.wikipedia.org/wiki/முதற்_பக்கம்#cite_note-UCAN-3">[3]</ref></p>


வெளி இணைப்புகள்
<list type="unordered"><item><ref target="http://battidiocese.org/bishop.php">Bishop, Diocese of Batticaloa</ref></item></list>
</text></body></html>