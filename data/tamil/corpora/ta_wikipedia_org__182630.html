<html><body><text id="wikipedia_ta_wikipedia_org__182630.html" ns="0" revid="3368981" sourceurl="https://ta.wikipedia.org/wiki/%E0%AE%A4%E0%AE%A3%E0%AF%8D%E0%AE%9F%E0%AE%B0%E0%AE%BE%E0%AE%AE%E0%AF%8D%E0%AE%AA%E0%AE%9F%E0%AF%8D%E0%AE%9F%E0%AF%81" title="தண்டராம்பட்டு" type="wikipedia">தண்டராம்பட்டு

<p>
<hi rend="bold">தண்டராம்பட்டு</hi>, <ref target="https://ta.wikipedia.org/wiki/திருவண்ணாமலை_மாவட்டம்">திருவண்ணாமலை மாவட்டத்தில்</ref>, <ref target="https://ta.wikipedia.org/wiki/தண்டராம்பட்டு_வட்டம்">தண்டராம்பட்டு வட்டம்</ref> தின் வருவாய் கிராமமும்<ref target="https://ta.wikipedia.org/wiki/முதற்_பக்கம்#cite_note-1">[1]</ref>, தண்டராம்பட்டு ஊராட்சி ஒன்றியத்துக்குட்பட்ட ஊராட்சியும்<ref target="https://ta.wikipedia.org/wiki/முதற்_பக்கம்#cite_note-2">[2]</ref> ஆகும்.</p>
மக்கள் தொகை
<p>2001 ஆம் ஆண்டு கணக்கீட்டின் படி தண்டராம்பட்டில் 7,096 பேர் வாழ்கிறார்கள்.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
சிறப்பு
<p>நீண்டகாலக் கோரிக்கையான தனித் தாலுக்க கோரிக்கை நிறைவேற்றப்பட்டு, எழுந்த தண்டராம்பட்டு புது வட்டத்திற்கு, இதுவே தலைமையகம் ஆகும்.</p>
சாத்தனூர் அணை
<p><hi rend="bold">சாத்தனூர் அணை</hi> <ref target="https://ta.wikipedia.org/wiki/திருவண்ணாமலை_மாவட்டம்"> திருவண்ணாமலை மாவட்டத்தில்</ref> உள்ள சென்னகேசவ மலைகளுக்கு இடையில் தென்பெண்ணையாற்றின் குறுக்கே கட்டப்பட்டுள்ள அணையாகும். தமிழகத்திலுள்ள குறிப்பிடத்தக்க அணைகளுள் இதுவும் ஒன்று. இது <ref target="https://ta.wikipedia.org/wiki/திருவண்ணாமலை">திருவண்ணாமலை</ref> நகரில் இருந்து 30 கிலோமீட்டர் தொலைவில் உள்ளது. இந்த அணை 1958-இல் காமராஜர் அவர்களால்  கட்டப்பட்டது. இங்கு அழகிய பூங்காவும, ஆசியா கண்டத்தில் மிகப்பெரிய  முதலைப்பண்ணை ஒன்றும் உள்ளது. இதன் கொள்ளளவு 7321 மில்லியன் கன அடிகள். முழு அளவு 119 அடி உயரம். திருவண்ணாமலை உட்பட பல பகுதிகளுக்கு குடிநீர் ஆதாரமாகவும், பாசன வசதியையும் அளிக்கிறது. </p>
</text></body></html>