<html><body><text id="wikipedia_ta_wikipedia_org__232951.html" ns="0" revid="1926802" sourceurl="https://ta.wikipedia.org/wiki/%E0%AE%95._%E0%AE%AE%E0%AE%BE._%E0%AE%A4%E0%AE%BF%E0%AE%AF%E0%AE%BE%E0%AE%95%E0%AE%B0%E0%AE%BE%E0%AE%9C%E0%AE%A9%E0%AF%8D" title="க. மா. தியாகராஜன்" type="wikipedia">க. மா. தியாகராஜன்<p><hi rend="bold">க. மா. தியாகராஜன்</hi> (K.M. Thiagarajan, 1945-2007)என்னும் கருமுத்து மாணிக்கம் தியாகராஜன் ஒரு இந்தியத் தொழிலதிபர். மைக்ரோகிரிடிட் பவுண்டேசன் ஆப் இந்தியா -வின் நிறுவனர், தலைவர். <ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
வாழ்க்கைக் குறிப்பு
<p>மதுரை <ref target="https://ta.wikipedia.org/wiki/கருமுத்து_தியாகராசர்">கருமுத்து தியாகராஜன் செட்டியாரின்</ref> மகன் வழிப் பேரனான இவர் மதுரையில் பிறந்தவர். இவரது தந்தை கருமுத்து தி. மாணிக்கம். <ref target="https://ta.wikipedia.org/wiki/சென்னை_கிருத்துவக்_கல்லூரி">சென்னை கிருத்துவக் கல்லூரி</ref> பள்ளியில் பள்ளிக் கல்வி பயின்றார். <ref target="https://ta.wikipedia.org/wiki/சென்னை_மாநிலக்_கல்லூரி">சென்னை மாநிலக் கல்லூரியில்</ref> இளநிலைப் பட்டமும், அமெரிக்காவின் பிட்ஸ்பர்க் பல்கலைக்கழகத்தில் எம்.பி.ஏ. பட்டமும் அதே துறையில் முனைவர் பட்டமும் பெற்றார்.</p>
பணிகள்
<p>ரோசெஸ்டர் பல்கலைக்கழகத்தில் உதவிப் பேராசிரியராக இரு ஆண்டுகள் (1968-70) பணி செய்தபிறகு இந்தியா திரும்பியவர், லாயல் நூற்பாலையின் இயக்குநராகவும், லாயல் குழும நிறுவனங்களின் தலைவராகவும் பொறுப்பேற்றார். அத்துடன் பல்வேறு நிறுவனங்களின் இயக்குநராகவும் இருந்தார்.</p>
வகித்த பதவிகள்
<list type="unordered"><item><ref target="https://ta.wikipedia.org/wiki/மதுரா_வங்கி">மதுரை வங்கியின்</ref> தலைவர்.</item>
<item>தலைவர்- சென்னை நிர்வாகக் கழகம்.</item>
<item>இந்திய ஹங்கேரி வர்த்தகக் குழு,</item>
<item>நிர்வாகக் குழு உறுப்பினர், அசோசேம் அமைப்பு மேம்பாட்டு மையம், ஐதராபாத், 'சிட்ரோ' கோவை.<ref target="https://ta.wikipedia.org/wiki/முதற்_பக்கம்#cite_note-2">[2]</ref></item></list>
</text></body></html>