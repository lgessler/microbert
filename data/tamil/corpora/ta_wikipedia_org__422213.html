<html><body><text id="wikipedia_ta_wikipedia_org__422213.html" ns="0" revid="3351886" sourceurl="https://ta.wikipedia.org/wiki/%E0%AE%A4%E0%AE%A3%E0%AF%8D%E0%AE%9F%E0%AE%BE%E0%AE%99%E0%AF%8D%E0%AE%95%E0%AF%8B%E0%AE%B0%E0%AF%88_%E0%AE%95%E0%AF%88%E0%AE%B2%E0%AE%BE%E0%AE%9A%E0%AE%A8%E0%AE%BE%E0%AE%A4%E0%AE%B0%E0%AF%8D_%E0%AE%95%E0%AF%8B%E0%AE%AF%E0%AE%BF%E0%AE%B2%E0%AF%8D" title="தண்டாங்கோரை கைலாசநாதர் கோயில்" type="wikipedia">தண்டாங்கோரை கைலாசநாதர் கோயில்<figure><caption>நுழைவாயில்</caption></figure>
<p><hi rend="bold">தண்டாங்கோரை கைலாசநாதர் கோயில்</hi> <ref target="https://ta.wikipedia.org/wiki/தஞ்சாவூர்_மாவட்டம்">தஞ்சாவூர் மாவட்டத்தில்</ref> உள்ள  <ref target="https://ta.wikipedia.org/wiki/தேவார_வைப்புத்_தலங்கள்">தேவார வைப்புத்தலமாகும்</ref>.  <ref target="https://ta.wikipedia.org/wiki/முதற்_பக்கம்#cite_note-bmj-1">[1]</ref></p>
அமைவிடம்
<p>தஞ்சாவூர்-கும்பகோணம் சாலையில் மானாங்கோரைக்கு அடுத்து தண்டாங்கோரை உள்ளது. இவ்வூர் முன்னர் தண்டங்குறை என்றழைக்கப்பட்டது.</p>
இறைவன்,இறைவி
<figure><caption>மூலவர் விமானம்</caption></figure><p> இங்குள்ள இறைவன் கைலாசநாதர் ஆவார். இறைவி சர்வலோக நாயகி ஆவார். <ref target="https://ta.wikipedia.org/wiki/முதற்_பக்கம்#cite_note-bmj-1">[1]</ref> கோஷ்டத்தில் தட்சிணாமூர்த்தி, துர்க்கை உள்ளனர். உள் மண்டபத்தில் பைரவர், நாகர், சூரியன் ஆகியோர் உள்ளனர்.  </p>
பிற சன்னதிகள்
<p>முகப்பு வாயிலைக் கடந்து உள்ளே செல்லும்போது திருச்சுற்றில் சித்தி விநாயகர், சுப்பிரமணியர், நவக்கிரக சன்னதிகள் உள்ளன. <ref target="https://ta.wikipedia.org/wiki/முதற்_பக்கம்#cite_note-bmj-1">[1]</ref> கஜலட்சுமி சன்னதியும், சண்டிகேஸ்வரர் சன்னதியும் உள்ளன. </p>
குடமுழுக்கு
<p>நந்தன வருடம் ஆனி 24ஆம் நாள் (8 சூலை 2012) குடமுழுக்கு நடைபெற்றதற்கான கல்வெட்டு உள்ளது. </p>
</text></body></html>