<html><body><text id="wikipedia_ta_wikipedia_org__401983.html" ns="0" revid="3232344" sourceurl="https://ta.wikipedia.org/wiki/%E0%AE%9A%E0%AE%99%E0%AF%8D%E0%AE%95%E0%AE%BF%E0%AE%B2%E0%AE%BF_%E0%AE%AA%E0%AF%81%E0%AE%99%E0%AF%8D%E0%AE%95%E0%AE%BF%E0%AE%B2%E0%AE%BF_%E0%AE%95%E0%AE%A4%E0%AE%B5%E0%AE%A4%E0%AF%8D_%E0%AE%A4%E0%AF%8A%E0%AE%B1" title="சங்கிலி புங்கிலி கதவத் தொற" type="wikipedia">சங்கிலி புங்கிலி கதவத் தொற<p><hi rend="italic"><hi rend="bold">சங்கிலி புங்கிலி கதவத் தொற (Sangili Bungili Kadhava Thorae</hi></hi> (<ref target="https://ta.wikipedia.org/wiki/ஆங்கிலம்">ஆங்கிலம்</ref>: Sangili Bungili, open the door) என்பது <ref target="https://ta.wikipedia.org/wiki/2017">2017</ref> இல் வெளியான திகில் <ref target="https://ta.wikipedia.org/wiki/நகைச்சுவைத்_திரைப்படம்">நகைச்சுவைத் திரைப்படம்</ref> ஆகும்.  இதனை பாக்ஸ் ஸ்டார் ஸ்டுடியோஸ் நிறுவனம்  மற்றும் <ref target="https://ta.wikipedia.org/wiki/இயக்குநர்_(திரைப்படம்)">இயக்குநர் (திரைப்படம்)</ref> <ref target="https://ta.wikipedia.org/wiki/அட்லீ">அட்லீயின்</ref> ஏ ஃபார் ஆப்பிள் நிறுவனம்  இணைந்து தயாரித்துள்ளனர்.<ref target="https://ta.wikipedia.org/wiki/முதற்_பக்கம்#cite_note-makkalkural.net-1">[1]</ref> இந்தக் திரைப்படத்தை <ref target="https://ta.wikipedia.org/wiki/கமல்ஹாசன்">கமல்ஹாசனிடம்</ref> உதவி இயக்குநராக பணிபுரிந்த ஐக் இயக்கியுள்ளார். இவர் <ref target="https://ta.wikipedia.org/wiki/எம்._ஆர்._ராதா">எம். ஆர். ராதாவின்</ref> <ref target="https://ta.wikipedia.org/wiki/பேரன்">பேரன்</ref> ஆவார். <ref target="https://ta.wikipedia.org/wiki/ஜீவா">ஜீவா</ref>, <ref target="https://ta.wikipedia.org/wiki/ஸ்ரீ_திவ்யா">ஸ்ரீதிவ்யா</ref>, <ref target="https://ta.wikipedia.org/wiki/சூரி">சூரி</ref> ஆகியோர் முக்கியக் கதாப்பத்திரத்தில் நடித்துள்ளனர்.<ref target="https://ta.wikipedia.org/wiki/முதற்_பக்கம்#cite_note-2">[2]</ref>  பின்னணி மற்றும் பாடல்களுக்கான இசை அமைத்தவர் <ref target="https://ta.wikipedia.org/wiki/விஷால்_சந்திரசேகர்">விஷால் சந்திரசேகர்</ref> இவரின் இசையில் <ref target="https://ta.wikipedia.org/wiki/சிலம்பரசன்">சிலம்பரசன்</ref>, <ref target="https://ta.wikipedia.org/wiki/அனிருத்_ரவிச்சந்திரன்">அனிருத் ரவிச்சந்திரன்</ref>,<ref target="https://ta.wikipedia.org/wiki/ஜி._வி._பிரகாஷ்_குமார்">ஜி. வி. பிரகாஷ் குமார்</ref>, <ref target="https://ta.wikipedia.org/wiki/கங்கை_அமரன்">கங்கை அமரன்</ref> , <ref target="https://ta.wikipedia.org/wiki/பிரேம்ஜி_அமரன்">பிரேம்ஜி அமரன்</ref> என ஐந்து <ref target="https://ta.wikipedia.org/wiki/இசையமைப்பாளர்களின்_பட்டியல்">இசையமைப்பாளர்கள்</ref> பாடியுள்ள இந்த படத்தின் ஒலிவரி <ref target="https://ta.wikipedia.org/wiki/எசு.பி.ஐ_சினிமா_நிறுவனம்">எசு.பி.ஐ சினிமா நிறுவனத்தில்</ref> வெளியிடப்பட்டது <ref target="https://ta.wikipedia.org/wiki/முதற்_பக்கம்#cite_note-makkalkural.net-1">[1]</ref>. <ref target="https://ta.wikipedia.org/wiki/மார்ச்_2016">மார்ச் 2016</ref> இல் படப்பிடிப்பு துவங்கப்பட்டு, திரைப்படம் மே, 2017 இல் வெளியானது. இது <ref target="https://ta.wikipedia.org/wiki/இந்தி">இந்தி</ref> மொழியில் சங்கிலி பிங்கோ கி தர்வாசா கோலெனும் பெயரில் மொழிமாற்றம் செய்யப்பட்டு வெளியானது.</p>
கதைச் சுருக்கம்
<p>வாசு (<ref target="https://ta.wikipedia.org/wiki/ஜீவா_(திரைப்பட_நடிகர்)">ஜீவா (திரைப்பட நடிகர்)</ref> வீடு விற்பனை செய்யும் தரகர் வேலை பார்த்து வருகிறார். தனது நண்பன் சூரணத்துடன் (<ref target="https://ta.wikipedia.org/wiki/சூரி">சூரி</ref>) இணைந்து சில வித்தைகள் செய்து வீடுகளை விற்பனை செய்து வருகிறார். வாசுவும் அவரது தாய் பார்வதியும் (<ref target="https://ta.wikipedia.org/wiki/ராதிகா_சரத்குமார்">ராதிகா சரத்குமார்</ref>) பார்வதியின் சகோதரர் வீட்டில் வாடகைக்கு குடியிருக்கின்றனர். தனது தந்தையின் இறப்பிற்குப் பிறகு சொந்தமாக ஒரு <ref target="https://ta.wikipedia.org/wiki/ஓரடுக்கு_மனை">ஓரடுக்கு மனையில்</ref> குடியேற வேண்டும் என சபதம் எடுக்கிறார். சில ஆண்டுகளுக்குப் பிறகு ஒரு ஓரடுக்கு மனையை விலைக்கு வாங்கி அதில் தனது குடும்பத்துடன் குடியேறுகிறார். தமக்கு முன்பாக ஜம்புலிங்கத்தின்  குடும்பம் (<ref target="https://ta.wikipedia.org/wiki/தம்பி_ராமையா">தம்பி ராமையா</ref>) குடியிருந்ததை அறிய வருகிறார். ஜம்புலிங்கம் தனது மகள் சுவேதாவுடன் (<ref target="https://ta.wikipedia.org/wiki/ஸ்ரீ_திவ்யா">ஸ்ரீ திவ்யா</ref>) இருக்கிறார். இவர் இந்த வீட்டை விட்டு போக முடியாது எனத் தெரிவிக்கிறார். எனவே இவர்களை <ref target="https://ta.wikipedia.org/wiki/ஆவி">ஆவி</ref> இருப்பதாகக் கூறி வீட்டை விட்டு அனுப்ப வாசுவும் அவரது நண்பரான சூரணமும் முயற்சி செய்கின்றனர். இந்த சமயத்தில் சுவேதாவின் மீது வாசுவிற்கு காதல் வருகிறது.  ஈ. பி.ராஜேஷ்வரி (<ref target="https://ta.wikipedia.org/wiki/கோவை_சரளா">கோவை சரளா</ref>) மூலம் இந்த வீட்டில் ஆவி இருப்பதை வாசு அறிகிறார். சங்கிலி ஆண்டவர் (<ref target="https://ta.wikipedia.org/wiki/ராதாரவி">ராதாரவி</ref>) தனது குடும்ப உறுப்பினர்களாலேயே அந்த வீட்டிற்காக கொலை செய்யப்படுகிறார். மேலும் அவர் இரு குடும்பங்கள் இந்த வீட்டில் மகிழ்ச்சியாக இருந்தால் சங்கிலி ஆண்டவர் வீட்டை விட்டுச் சென்றுவிடுவார் எனக் கூறுகிறார். இறுதியில் இவர்கள் அனைவரும் ஒற்றுமையாக இருப்பதை அறிந்த சங்கிலி ஆண்டவர் வீட்டை விட்டுச் செல்கிறார். வாசுவும் தனது குடும்பத்துடன் மகிழ்ச்சியாக வாழ்கிறார்.</p>
கதை மாந்தர்கள்
<list type="unordered"><item>வாசுவாக <ref target="https://ta.wikipedia.org/wiki/ஜீவா_(திரைப்பட_நடிகர்)">ஜீவா (திரைப்பட நடிகர்)</ref></item>
<item>சுவேதாவாக <ref target="https://ta.wikipedia.org/wiki/ஸ்ரீ_திவ்யா">ஸ்ரீ திவ்யா</ref></item>
<item>சூரணமாக <ref target="https://ta.wikipedia.org/wiki/சூரி">சூரி</ref></item>
<item>பார்வதியாக <ref target="https://ta.wikipedia.org/wiki/ராதிகா_சரத்குமார்">ராதிகா சரத்குமார்</ref></item>
<item>ஜம்புலிங்கமாக <ref target="https://ta.wikipedia.org/wiki/தம்பி_ராமையா">தம்பி ராமையா</ref></item></list>
தயாரிப்பு
<p><ref target="https://ta.wikipedia.org/wiki/டிசம்பர்_2015">டிசம்பர் 2015</ref> இல்  <ref target="https://ta.wikipedia.org/wiki/ஜீவா_(திரைப்பட_நடிகர்)">ஜீவா (திரைப்பட நடிகர்)</ref> ஜக் எனும் இயக்குநரின் இயக்கத்தில் நடிக்க இருப்பதாகத் தெரிவித்தார். இவர் <ref target="https://ta.wikipedia.org/wiki/கமல்ஹாசன்">கமல்ஹாசனிடம்</ref> உதவி இயக்குநராகாப் பணிபுரிந்தவர். மேலும் <ref target="https://ta.wikipedia.org/wiki/எம்._ஆர்._ராதா">எம். ஆர். ராதாவின்</ref> பேரன் ஆவார். இந்தத் திரைப்படத்தின் முதல்கட்டப் படப்பிடிப்பானது <ref target="https://ta.wikipedia.org/wiki/மார்ச்">மார்ச்</ref>,<ref target="https://ta.wikipedia.org/wiki/2016">2016</ref> இல் <ref target="https://ta.wikipedia.org/wiki/பழனி">பழனியில்</ref> துவங்கப்பட்டது. இயக்குனர் <ref target="https://ta.wikipedia.org/wiki/பிரியதர்சன்">பிரியதர்சனால்</ref> தயாரிக்கப்பட்ட திகில் <ref target="https://ta.wikipedia.org/wiki/நகைச்சுவைத்_திரைப்படம்">நகைச்சுவைத் திரைப்படங்களை</ref>  இந்த படம் நினைவூட்டுவதாகவும் அவர் மேலும் கூறினார்.<ref target="https://ta.wikipedia.org/wiki/முதற்_பக்கம்#cite_note-3">[3]</ref><ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
<p>முதல் கட்டப் படப்பின்போதே சங்கிலி புங்கிலி கதவத் தொற எனும் பெயர் அறிவிக்கப்பட்டது. நடிகர்கள் <ref target="https://ta.wikipedia.org/wiki/ஜெய்">ஜெய்</ref> மற்றும் அக்சரா கவுடா ஆகியோர் கௌரவத் தோற்றங்களில் நடித்தனர்.<ref target="https://ta.wikipedia.org/wiki/முதற்_பக்கம்#cite_note-5">[5]</ref><ref target="https://ta.wikipedia.org/wiki/முதற்_பக்கம்#cite_note-6">[6]</ref></p>


வெளியிணைப்புகள்
<p><ref target="https://ta.wikipedia.org/wiki/ஐ.எம்.டி.பி_இணையத்தளம்">இணையதள திரைப்பட தரவுத்தளத்தில்</ref><ref target="http://www.imdb.com/title/tt6904340/"><hi rend="italic">முதற் பக்கம்</hi> </ref></p>
</text></body></html>