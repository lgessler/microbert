<html><body><text id="wikipedia_ta_wikipedia_org__160346.html" ns="0" revid="2956680" sourceurl="https://ta.wikipedia.org/wiki/%E0%AE%8E%E0%AE%AE%E0%AF%8D._%E0%AE%8E%E0%AE%B8%E0%AF%8D._%E0%AE%B0%E0%AE%95%E0%AF%81%E0%AE%A8%E0%AE%BE%E0%AE%A4%E0%AE%A9%E0%AF%8D" title="எம். எஸ். ரகுநாதன்" type="wikipedia">எம். எஸ். ரகுநாதன்<p><hi rend="bold">எம். எஸ். ரகுநாதன்</hi>, இந்தியக் கணித மேதைகளில் ஒருவர். <ref target="https://ta.wikipedia.org/wiki/ஆந்திரப்_பிரதேசம்">ஆந்திரப் பிரதேசத்தில்</ref> 1941-ல் பிறந்த இவர் தனது மாமாவின் வீட்டில் வளர்ந்தார். <ref target="https://ta.wikipedia.org/wiki/இந்தியா">இந்தியாவில்</ref> டாடா பண்டமென்டல் ரிசர்ச் இன்ஸ்ட்டியூட்டில் பேராசிரியர் பதவி வகிப்பவர். இவர் தன் 19 வது வயதில், இந்த நிறுவனத்தில் சேர்ந்தார். இவரின் முழுப்பெயர் ’மாடபூசி சந்தானம் ரகுநாதன்’ என்பதாகும். இவர் தந்தை, <ref target="https://ta.wikipedia.org/wiki/சென்னை">சென்னையில்</ref> மரக்கடை வணிகம் செய்தவர். மயிலை பி.எஸ்.மேனிலைப் பள்ளியில் படித்த இவர், விவேகானந்தா கல்லூரியில் பி.ஏ (ஹானர்ஸ்) பட்டப்படிப்பு முடித்தார். பின்பு டாடா ஆய்வகத்தில் சேர்ந்து முனைவர் (பி.எச்.டி.,) பட்டத்தையும் பெற்றார்.</p>
<p>கணிதத்தில் சிறந்த ஆய்வுகளை மேற்கொண்ட இவர், <ref target="https://ta.wikipedia.org/wiki/சாந்தி_சுவரூப்_பட்நாகர்_விருது">சாந்தி சுவரூப் பட்நாகர் விருது</ref>, ராமானுஜம் பதக்கம், <ref target="https://ta.wikipedia.org/wiki/பத்மபூஷண்_விருது">பத்மபூஷண் விருது</ref> ஆகியவற்றைப் பெற்றார். அறிவியல் அறிஞர்களாக மதிக்கப்பட்டு, உலக சமுதாயத்தால் ஏற்கப்பட்டு, அவர்கள் கையொப்பம் பதித்த ஆவணம் <ref target="https://ta.wikipedia.org/wiki/இலண்டன்">இலண்டனில்</ref> உள்ள ராயல் சொசைட்டியில் உள்ளது. பிரபல அறிவியலாளர் <ref target="https://ta.wikipedia.org/wiki/ஐசக்_நியூட்டன்">ஐசக் நியூட்டன்</ref> இதில் கையொப்பமிட்டிருக்கிறார். அதில் சமீபத்தில் கையொப்பமிட்ட பேராசிரியர் எம்.எஸ்.ரகுநாதன் ஆவார். வரலாற்றுப்புகழ் மிக்க கணித மேதை சிறீநிவாச ராமானுஜம், சி.எஸ். சேஷாத்ரி, எம்.எஸ். நரசிம்மன்  என இந்திய கணித இயல் துறையின் பெருமையைக் கட்டிக்காத்த பெருமகன்களின் வரிசையில் இவர் இடம் பெற்றுள்ளார்.</p>
ஆதாரம்
<list type="unordered"><item><ref target="http://www.dinamalar.com/News_Detail.asp?Id=415238">கணித துறையில் கவுரவம் தந்த பேராசிரியர்</ref></item></list>
</text></body></html>