<html><body><text id="wikipedia_ta_wikipedia_org__49652.html" ns="0" revid="3317499" sourceurl="https://ta.wikipedia.org/wiki/%E0%AE%AA%E0%AE%A3%E0%AF%8D%E0%AE%9F%E0%AF%88%E0%AE%95%E0%AF%8D_%E0%AE%95%E0%AE%BF%E0%AE%B0%E0%AF%87%E0%AE%95%E0%AF%8D%E0%AE%95%E0%AE%AE%E0%AF%8D" title="பண்டைக் கிரேக்கம்" type="wikipedia">பண்டைக் கிரேக்கம்
<figure><caption><ref target="https://ta.wikipedia.org/wiki/பார்த்தினன்">பார்த்தினன்</ref>. பண்டைக் கிரேக்கப் பண்பாட்டின் மிகப் பொருத்தமான குறியீடும், பண்டைக் கிரேக்கரின் சிக்கலான வேலைப்பாடுகளுக்கான எடுத்துக் காட்டும்.</caption></figure>
<p><hi rend="bold">பண்டைக் கிரேக்கம்</hi> என்பது கிரேக்க வரலாற்றில் கிமு 1100 அளவில் <ref target="https://ta.wikipedia.org/wiki/கிரேக்கத்தின்_இருண்ட_காலம்">கிரேக்கத்தின் இருண்ட கால</ref> முடிவு தொடக்கம் கிமு 146 இல் <ref target="https://ta.wikipedia.org/wiki/உரோமர்">உரோமர்</ref> கிரீசைத் தோற்கடிக்கும் வரையிலான காலப்பகுதியில் இருந்த கிரேக்கப் பண்பாட்டைக் குறிக்கும். பொதுவாக <ref target="https://ta.wikipedia.org/wiki/மேற்கத்திய_நாகரிகம்">மேற்கத்திய நாகரிகத்தின்</ref> அடிப்படையாக அமைந்தது இதுவே எனக் கொள்ளப்படுகிறது. கிரேக்கப் பண்பாடு <ref target="https://ta.wikipedia.org/wiki/உரோமப்_பேரரசு">உரோமப் பேரரசின்</ref> மீது வலுவான செல்வாக்கைக் கொண்டிருந்தது. அது கிரேக்கப் பண்பாட்டின் ஒரு வடிவத்தை <ref target="https://ta.wikipedia.org/wiki/ஐரோப்பா">ஐரோப்பாவின்</ref> பல பகுதிகளிலும் பரப்பியது. <ref target="https://ta.wikipedia.org/wiki/மொழி">மொழி</ref>, <ref target="https://ta.wikipedia.org/wiki/அரசியல்">அரசியல்</ref>, <ref target="https://ta.wikipedia.org/wiki/கல்வி">கல்வி</ref> முறை, <ref target="https://ta.wikipedia.org/wiki/மெய்யியல்">மெய்யியல்</ref>, <ref target="https://ta.wikipedia.org/wiki/அறிவியல்">அறிவியல்</ref>, <ref target="https://ta.wikipedia.org/wiki/கலை">கலைகள்</ref> ஆகியவற்றில் கிரேக்கப் பண்பாடு பெரும் செல்வாக்குக் கொண்டிருந்தது. அத்துடன் இது மேற்கு ஐரோப்பாவில், <ref target="https://ta.wikipedia.org/wiki/மறுமலர்ச்சிக்_காலம்">மறுமலர்ச்சியை</ref> உருவாக்குவதிலும், 18 ஆம் 19 ஆம் நூற்றாண்டுகளில் பல புதிய செந்நெறி மீள்விப்புக்களை ஐரோப்பா, அமெரிக்கா ஆகிய இடங்களில் உருவாக்குவதிலும் அடிப்படையாக இருந்தது.</p>
<figure><caption>தென்மேற்கிலிருந்து ஏதென்சிலுள்ள அக்குரோபோலிசின் இன்னொரு தோற்றம்</caption></figure>
ஆரம்பமும் பரம்பலும்
<p>வராலாற்று மூலாதாரங்களின் படி இது கி.மு. ஆயிரம் ஆண்டுகளுக்கு முன் தோன்றியதாகும். இதன் ஆரம்பக்குடிகள் மத்திய ஆசியாவிலிருக்கும் ஸ்டேப்சில் புல்வெளியில் இருந்து வந்த ஆரியர்களே ஆகும்.</p>
</text></body></html>