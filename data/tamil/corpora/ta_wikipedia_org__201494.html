<html><body><text id="wikipedia_ta_wikipedia_org__201494.html" ns="0" revid="2752680" sourceurl="https://ta.wikipedia.org/wiki/%E0%AE%85%E0%AE%B2%E0%AF%8D_%E0%AE%85%E0%AE%B8%E0%AF%82%E0%AE%AE%E0%AE%A4%E0%AF%8D" title="அல் அஸூமத்" type="wikipedia">அல் அஸூமத்
<p><hi rend="bold">அல் அஸூமத்</hi> <ref target="https://ta.wikipedia.org/wiki/ஈழத்துக்_கவிஞர்கள்">ஈழத்துக் கவிஞர்</ref>, <ref target="https://ta.wikipedia.org/wiki/ஈழத்து_எழுத்தாளர்கள்">ஈழத்து எழுத்தாளர்</ref>, கலாபூஷணம், மலையகத்தைச் சேர்ந்தவர். இவர் இலங்கையின் மூத்த படைப்பாளிகளில் ஒருவரும் சிறந்த தமிழறிவாளரும் ஆவார். இவர் இலங்கை ஒலிபரப்புக் கூட்டுத்தாபன முஸ்லிம் சேவையில் நான்கு வருடங்களுக்கும் மேலாக 'கவிதைச் சரம்' நிகழ்ச்சியை நடாத்தி வந்தவர். இவரது இந் நிகழ்ச்சி பல கவிஞர்களுக்கு வழிகாட்டியாக அமைந்தது. தொலைக் காட்சி, வானொலி, மேடைக் கவியரங்குகள் பலவற்றில் தலைமை வகித்த அனுபவமிக்கவர்.</p>
கலையுலக வாழ்வு
<p>இவர் <ref target="https://ta.wikipedia.org/wiki/தமிழ்_நாடு">தமிழ் நாடு</ref>, <ref target="https://ta.wikipedia.org/wiki/சென்னை">சென்னை</ref>, ரஹ்மத் அறக்கட்டளையினர் உலகளாவிய ரீதியில் நடத்திய முகம்மது நபிகள் (ஸல்) அவர்களது வாழ்க்கை வரலாற்று நூலுக்கான கைப்பிரதிப் போட்டியில் முதற்பரிசைப் பெற்றவர். இவரது இக் கைப்பிரதி ஒரு லட்சம் ரூபாய் ரொக்கப் பரிசுக்கான பிரதியாக  அறிஞர் பெருமக்களால் தேர்ந்தெடுக்கப் பெற்றது. இவர் முஸ்லிம் கலாசார பண்பாட்டலுவல்கள் ராஜாங்க அமைச்சர் அல்ஹாஜ் ஏ.எச்.எம். அஸ்வர் அவர்களால் 'கவித் தாரகை' விருது வழங்கியும், ஸ்ரீலங்கா முஸ்லிம் கலைஞர் முன்னணியினரால் 2008 இல் 'இலக்கிய சாகரம்' பட்டம் வழங்கியும் கௌரவிக்கப்பட்டவர். காயல்பட்டினத்தில் தமிழ்நாடு இஸ்லாமியத் தமிழ் இலக்கியக் கழகம் நடத்திய 13வது உலக இஸ்லாமிய தமிழ் இலக்கிய மாநாட்டில் 'தமிழ் மாமணி' விருது வழங்கிக் கௌரவிக்கப்பட்ட மூன்று இலங்கையருள் இவரும் ஒருவர்.</p>
பரிசுகளும் விருதுகளும்
<list type="unordered"><item>யாழ். இலக்கிய வட்டத்தின் மிகச்சிறந்த கவிதை நூலுக்கான விருது (<hi rend="italic">குரல் வழிக் கவிதைகள்</hi> - கவிதைத்தொகுப்பு <ref target="https://ta.wikipedia.org/wiki/2009">2009</ref>)</item>
<item>தேசிய அரச சாஹித்திய விருது (<hi rend="italic">வெள்ளை மரம்</hi> - சிறுகதைத்தொகுப்பு, <ref target="https://ta.wikipedia.org/wiki/2002">2002</ref>)</item>
<item>சிரித்திரன் சுந்தர் நினைவு விருது</item>
<item>முஸ்லிம் எழுத்தாளர் தேசியக் கவுன்சில் விருது  (<hi rend="italic">புலராப் பொழுதுகள்</hi> - குறுங்காவியம், <ref target="https://ta.wikipedia.org/wiki/1984">1984</ref>)</item>
<item>தமிழியல் விருது (<hi rend="italic">அறுவடைக் கனவுகள்</hi>)</item></list>
பட்டங்கள்
<list type="unordered"><item>இலக்கிய சாகரம் - பட்டம் (சிறீலங்கா முஸ்லிம் கலைஞர் முன்னணியினரால் - <ref target="https://ta.wikipedia.org/wiki/2008">2008</ref>)</item>
<item>கவித் தாரகை - (முஸ்லிம் கலாசார பண்பாட்டலுவல்கள் ராஜாங்க அமைச்சர் அல்ஹாஜ் ஏ.எச்.எம். அவர்களால்)</item></list>
வெளிவந்த நூல்கள்
<list type="unordered"><item><hi rend="italic">குரல் வழிக் கவிதைகள்</hi> - கவிதைத்தொகுப்பு</item>
<item><hi rend="italic">வெள்ளை மரம்</hi> - சிறுகதைத்தொகுப்பு</item>
<item><hi rend="italic">புலராப் பொழுதுகள்</hi> - குறுங்காவியம்</item>
<item><hi rend="italic">அறுவடைக் கனவுகள்</hi></item></list>
</text></body></html>