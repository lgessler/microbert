<html><body><text id="wikipedia_ta_wikipedia_org__406987.html" ns="0" revid="3354404" sourceurl="https://ta.wikipedia.org/wiki/%E0%AE%87%E0%AE%B0%E0%AF%88%E0%AE%9A%E0%AF%8D%E0%AE%9A%E0%AE%B2%E0%AF%8D" title="இரைச்சல்" type="wikipedia">இரைச்சல்<figure><caption>1967 ல் <ref target="https://ta.wikipedia.org/wiki/தேசிய_வானூர்தியியல்_மற்றும்_விண்வெளி_நிர்வாகம்_(ஐக்கிய_அமெரிக்கா)">தேசிய வானூர்தியியல் மற்றும் விண்வெளி நிர்வாகத்தைச்</ref> சேர்ந்த ஆய்வாளர்கள் கிளென் ஆய்வு மையத்தில் வானூர்திக் கருவியின் இரைச்சல் அளவை கணக்கிடுகின்றனர்.</caption></figure>
<p><hi rend="bold">இரைச்சல்</hi> (<hi rend="bold">Noise</hi>) என்பது கேட்க இயலாத, அதிக சப்தம் கொண்ட, விரும்பத்தகாத மற்றும் தேவையற்ற <ref target="https://ta.wikipedia.org/wiki/ஒலி">ஒலி</ref> ஆகும். இயற்பியல் கோட்பாட்டின்படி ஒலியுடன் இரைச்சல் உண்டாவதைத் தவிர்க்க இயலாது. <ref target="https://ta.wikipedia.org/wiki/வாயு">வாயு</ref> மற்றும் <ref target="https://ta.wikipedia.org/wiki/நீர்">நீர்</ref> போன்ற ஊடகங்களில் பரவும் போது ஒலியானது <ref target="https://ta.wikipedia.org/wiki/அதிர்வு">அதிர்வுகளாகப்</ref> பரவுகிறது. ஒலி மற்றும் இரைச்சலைப் பிரித்தறிவது <ref target="https://ta.wikipedia.org/wiki/மூளை">மூளையின்</ref> செயல்பாடாகும்.<ref target="https://ta.wikipedia.org/wiki/முதற்_பக்கம்#cite_note-1">[1]</ref><ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
<p><ref target="https://ta.wikipedia.org/wiki/பரிசோதனை">பரிசோதனை அறிவியலில்</ref> இரைச்சல் என்பது கொடுக்கப்பட்டுள்ள தரவுகளில் ஏற்படும் ஏற்றவிறக்கம் ஆகும். இது எதிர்பார்க்கப்படும் குறிப்பலையின் தன்மையை மாற்றி விடுகிறது.<ref target="https://ta.wikipedia.org/wiki/முதற்_பக்கம்#cite_note-3">[3]</ref><ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
<p>ஒலியில் ஏற்படும் இரைச்சல் என்பதை எளிதில் காதால் உணர முடியும். மாறாக <ref target="https://ta.wikipedia.org/wiki/மின்னணுவியல்">மின்னணுவியல்</ref> குறிப்பலையில் ஏற்படும் இரைச்சலைக் காதால் உணர முடியாது அதற்கான தனிப்பட்ட கருவிகளைக் கொண்டே உணர இயலும்.<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
<p>ஒலிப் பொறியிலில், இரைச்சல் என்பது மின்னணுவியல் குறிப்பலையில் ஏற்படுவது, இதனால் ஏற்படும் ஒலி இரைச்சல், சீறொலியாகக் கேட்கிறது.<ref target="https://ta.wikipedia.org/wiki/முதற்_பக்கம்#cite_note-Pierre-6">[6]</ref></p>
அளவிடுதல்
<p>ஒலி என்பது வீச்சு மற்றும் அதிர்வெண் ஆகியவற்றைக் கொண்டு அளக்கப்படுகிறது.<ref target="https://ta.wikipedia.org/wiki/முதற்_பக்கம்#cite_note-7">[7]</ref> வீச்சு என்பது ஒலியின் வலிமையை அளக்கப் பயன்படுகிறது. ஒலி அலையின் ஆற்றலானது <ref target="https://ta.wikipedia.org/wiki/டெசிபெல்">டெசிபெல்</ref> என்ற அலகால் அளக்கப்படுகிறது. ஒலியின் உரப்பு மற்றும் செறிவு ஆகியவற்றை அளக்கவும் ஒலி அலையின் வீச்சு பயன்படுகிறது.</p>
<p>மாறாகச் சுருதி என்பது ஒலியின் அதிர்வெண்ணை உணர்த்துகிறது. இது <ref target="https://ta.wikipedia.org/wiki/ஏர்ட்சு">ஏர்ட்சு</ref> என்ற அலகால் அளக்கப்படுகிறது.<ref target="https://ta.wikipedia.org/wiki/முதற்_பக்கம்#cite_note-8">[8]</ref></p>
<p>ஒலியின் அழுத்த அளவை டெசிபெல் என்ற அலகால் அளக்கிறோம். 0 டெசிபெல் என்பது மனிதக் காதால் கேட்கக்கூடிய இதமான ஒலியாகும். சாதாரணப் பேச்சின் ஒலியின் அளவு 65 டெசிபெல் வரை இருக்கும். ஒரு ராக் இசை நிகழ்ச்சியில் ஒலியின் அளவு 120 டெசிபெல் வரை இருக்கும்.</p>
பதிவிடுதலும் மீட்டுக்கொணர்தலும்
<p>ஒலியைப் பதிவிடவும் ஒலிபரப்பவும் செய்யும் போது மிகக் குறைந்த இரைச்சல் உண்டாகிறது. அமைதியான மற்றும் சுத்தமான ஒலியைப் பதிவிடும் போது, ஒலியைப் பதிவிடும் கருவியில் ஏற்படும் இரைச்சலும் தேவையில்லாமல் பதிவிடப்படுகிறது.<ref target="https://ta.wikipedia.org/wiki/முதற்_பக்கம்#cite_note-9">[9]</ref></p>
சுற்று சூழல் இரைச்சல்
<p><ref target="https://ta.wikipedia.org/wiki/சுற்றுசூழல்">சுற்றுசூழல்</ref> இரைச்சல் என்பது ஒரு குறிப்பிட்ட சுற்றுசூழலில் உண்டாகும் இரைச்சல் அளவாகும். இரைச்சலின் முதன்மையான மூலங்கள் <ref target="https://ta.wikipedia.org/wiki/வானூர்தி">வானூர்தி</ref>, <ref target="https://ta.wikipedia.org/wiki/புகைவண்டி">புகைவண்டி</ref>, இயக்கூர்தி மற்றும் <ref target="https://ta.wikipedia.org/wiki/தொழிற்சாலை">தொழிற்சாலைகள்</ref> ஆகியவை ஆகும்.<ref target="https://ta.wikipedia.org/wiki/முதற்_பக்கம்#cite_note-10">[10]</ref> இரைச்சலால் ஏற்படும் <ref target="https://ta.wikipedia.org/wiki/ஒலி_மாசு">ஒலி மாசு</ref> இலட்சக்கணக்கான மக்களைப் பாதித்து, அவர்களுக்கு கேட்டல் குறைபாட்டையும், இதய சம்பந்தப்பட்ட நோய்களையும் உண்டாக்குகிறது.<ref target="https://ta.wikipedia.org/wiki/முதற்_பக்கம்#cite_note-11">[11]</ref><ref target="https://ta.wikipedia.org/wiki/நிலப்_பயன்பாட்டுத்_திட்டமிடல்">நிலப் பயன்பாட்டுத் திட்டமிடல்</ref>, இரைச்சல் தடுப்பான்கள், கட்டடக்கலை ஒலிமவியல் ஆகியவற்றின் மூலம் இரைச்சல் கட்டுப்படுத்தப்படுகிறது.</p>
இரைச்சல் ஏற்படுத்தும் உடல் நல விளைவுகள்
<figure><caption>நமது காதுகளைப் பேரிரைச்சலிருந்து பாதுகாக்கும் செவிச்செருகிகள்.</caption></figure>
<p>இரைச்சல் என்பது தேவையற்ற உடல் நலப் பாதிப்புகளை ஏற்படுத்துகிறது. அதிக நேரம் காதுகளை இரைச்சலைக் கேட்கச் செய்யும் போது, <ref target="https://ta.wikipedia.org/wiki/கேள்விக்_குறைபாடு">கேள்விக் குறைபாடு</ref>, <ref target="https://ta.wikipedia.org/wiki/உயர்_இரத்த_அழுத்தம்">உயர் இரத்த அழுத்தம்</ref>, <ref target="https://ta.wikipedia.org/wiki/குருதி_ஊட்டக்குறை_இதய_நோய்">குருதி ஊட்டக்குறை இதய நோய்</ref>, தூக்கக் குறைபாடுகள் மற்றும் பள்ளிச் செயல்பாடுகளில் ஈடுபாடின்மை ஆகியவை ஏற்படுகின்றன.<ref target="https://ta.wikipedia.org/wiki/முதற்_பக்கம்#cite_note-12">[12]</ref> There are also causal relationships between noise and psychological effects such as annoyance, psychiatric disorders, and effects on psychosocial well-being.<ref target="https://ta.wikipedia.org/wiki/முதற்_பக்கம்#cite_note-13">[13]</ref></p>
<p>சமீப காலமாக இரைச்சல் என்பது பொது சுகாதாரப் பிரச்னையாக மாறியுள்ளது. கேட்டல் குறைபாட்டை தடுக்கும் முறைகள், சில நாடுகளில் பின்பற்றப்படுகிறது.<ref target="https://ta.wikipedia.org/wiki/முதற்_பக்கம்#cite_note-14">[14]</ref></p>
<p>இரைச்சல் கூட ஒரு தொழில்சார்ந்த இடத்தில் ஏற்படும் ஆபத்து என்று நிரூபிக்கப்பட்டுள்ளது, ஏனெனில் இது மிகவும் பொதுவான வேலை செய்யுமிடத்தில் உண்டாகும் மாசுபடுத்தியாகும்.<ref target="https://ta.wikipedia.org/wiki/முதற்_பக்கம்#cite_note-15">[15]</ref></p>
<p>இரைச்சலால் ஏற்படும் கேட்டல் திறனிழப்பு என்பது வேலை செய்யுமிடத்தில் நடைபெற்றால், அது வேலை சார் கேட்டல் திறனிழப்பு எனப்படுகிறது.</p>
தடுக்கும் முறைகள்
<p>இரைச்சலால் ஏற்படும் கேட்டல் திறனிழப்பு என்பது நிரந்தரமானது, ஆனால் தடுக்க இயலும்.<ref target="https://ta.wikipedia.org/wiki/முதற்_பக்கம்#cite_note-16">[16]</ref> 
வேலை பார்க்குமிடங்களில், அனுமதிக்கப்பட்ட அளவிலான இரைச்சலே உருவாக்கப்பட வேண்டும். இசையமைப்பாளர்கள், ஒலிப் பொறியாளர்கள் மற்றும் இசை ஆசிரியர்கள் ஆகியோர் இரைச்சலால் அதிகம் பாதிக்கப்படுகின்றனர்.<ref target="https://ta.wikipedia.org/wiki/முதற்_பக்கம்#cite_note-17">[17]</ref></p>
<p>இரைச்சல் கட்டுப்பாட்டுக் கருவிகள் மூலம் ஓரிடத்திலுள்ள ஒலியின் அளவு கட்டுப்படுத்தப்படுகிறது.<ref target="https://ta.wikipedia.org/wiki/முதற்_பக்கம்#cite_note-18">[18]</ref><ref target="https://ta.wikipedia.org/wiki/முதற்_பக்கம்#cite_note-19">[19]</ref><ref target="https://ta.wikipedia.org/wiki/முதற்_பக்கம்#cite_note-20">[20]</ref></p>
மேலும் பார்க்க
<list type="unordered"><item><ref target="https://ta.wikipedia.org/wiki/இசையில்_இரைச்சல்">இசையில் இரைச்சல்</ref></item>
<item><ref target="https://ta.wikipedia.org/wiki/இரைச்சல்_இசை">இரைச்சல் இசை</ref></item>
<item><ref target="https://ta.wikipedia.org/wiki/ஒலி_மாசு">ஒலி மாசு</ref></item></list>


மேலும் படிக்க
<list type="unordered"><item><ref target="https://ta.wikipedia.org/wiki/Bart_Kosko">Kosko, Bart</ref>(2006).<hi rend="italic">Noise</hi>.Viking Press.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/0-670-03495-9">0-670-03495-9</ref>.</item>
<item>Hillel Schwartz (historian)(2011).<hi rend="italic">Making Noise: From Babel to the Big Bang &amp; Beyond</hi>.New York:Zone Books.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/978-1-935408-12-3">978-1-935408-12-3</ref>.</item></list>
வெளியிணைப்புகள்
<list type="unordered"><item><ref target="http://www.who.int/docstore/peh/noise/guidelines2.html">Guidelines for Community Noise, World Health Organization, 1999</ref></item>
<item><ref target="http://www.lindos.co.uk/cgi-bin/FlexiData.cgi?SOURCE=Articles">Audio Measuring Articles – Electronics</ref></item>
<item><ref target="http://www.ieee.li/pdf/viewgraphs_mohr_noise.pdf">Mohr on Receiver Noise: Characterization, Insights &amp; Surprises</ref></item>
<item><ref target="http://www.sengpielaudio.com/calculator-noise.htm">Noise voltage – Calculation and Measuring of Thermal Noise</ref></item>
<item><ref target="http://osha.europa.eu/topics/noise">Noise at work</ref> European Agency for Safety and Health at Work (<ref target="https://ta.wikipedia.org/wiki/EU-OSHA">EU-OSHA</ref>)</item>
<item><ref target="http://www.tmsoundproofing.com/store/pages.php?pageid=24/">Article "Noise Control Techniques"</ref></item>
<item><ref target="http://maperc.ucdenver.edu/">Mountain &amp; Plains ERC: A NIOSH Education and Research Center for Occupational &amp; Environmental Health &amp; Safety</ref></item>
<item><ref target="https://www.cdc.gov/niosh/topics/noise/">US National Institute for Occupational Safety and Health</ref>, – Noise</item>
<item><ref target="https://web.archive.org/web/20061209222533/http://www.defra.gov.uk/environment/noise/research/climate/nannexb.htm">European noise laws</ref></item>
<item><ref target="http://www.daniel-alberts.info/Papers/AddressingWindTurbineNoise.pdf">Addressing Wind Turbine Noise</ref> <ref target="https://web.archive.org/web/20190202224932/http://www.daniel-alberts.info/Papers/AddressingWindTurbineNoise.pdf">பரணிடப்பட்டது</ref> 2019-02-02 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.nonoise.org/">Noise Pollution Clearing House</ref></item>
<item><ref target="http://www.plm.automation.siemens.com/en/campaigns/single_topic.cfm?Component=253572&amp;ComponentTemplate=186312">Introduction to the fundamentals of acoustic engineering</ref></item></list>
</text></body></html>