<html><body><text id="wikipedia_ta_wikipedia_org__393907.html" ns="0" revid="3352538" sourceurl="https://ta.wikipedia.org/wiki/%E0%AE%B5%E0%AF%86%E0%AE%B3%E0%AF%8D%E0%AE%B3%E0%AE%BF_%E0%AE%86%E0%AE%95%E0%AF%8D%E0%AE%9A%E0%AF%88%E0%AE%9F%E0%AF%81" title="வெள்ளி ஆக்சைடு" type="wikipedia">வெள்ளி ஆக்சைடு
<p><hi rend="bold">வெள்ளி ஆக்சைடானது </hi>(Silver(I) oxide) Ag2O என்ற <ref target="https://ta.wikipedia.org/wiki/மூலக்கூற்று_வாய்ப்பாடு">மூலக்கூற்று வாய்ப்பாட்டை</ref> உடைய <ref target="https://ta.wikipedia.org/wiki/வேதிச்_சேர்மம்">வேதிச் சேர்மம்</ref> ஆகும். இது ஒரு நுண்ணிய துகள்களால் ஆன கருமை அல்லது அடர் பழுப்பு நிறமுடைய  சேர்மம் ஆகும். இது மற்ற <ref target="https://ta.wikipedia.org/wiki/வெள்ளி_(தனிமம்)">வெள்ளி</ref> சேர்மங்களைத் தயாரிக்கப்  பயன்படுகிறது.</p>
தயாரிப்பு
<figure><caption><ref target="https://ta.wikipedia.org/wiki/இலித்தியம்_ஐதராக்சைடு">இலித்தியம் ஐதராக்சைடை</ref> மிக நீர்த்த வெள்ளி நைட்ரேட்டு கரைசலுடன் வினைப்படுத்தி தயாரிக்கப்பட்ட வெள்ளி(I)ஆக்சைடு</caption></figure>
<p>வெள்ளி(I) ஆக்சைடு வெள்ளி நைட்ரேட்டின் நீர்க்கரைசலுடன் கார ஐதராக்சைடின் நீர்க்கரைசலை வினைப்படுத்துவதன் மூலம் தயாரிக்கப்படுகிறது. இந்த வினைக்கு விரும்பத்தகுந்த ஆற்றலியல் உதவுவதால் அதிக அளவிலான வெள்ளி ஐதராக்சைடு தேவைப்படுவதில்லை:</p>
2 AgOH  →  Ag2O  +  H2O (p<hi rend="italic">K</hi> = 2.875)
<p>அமெரிக்க காப்புரிமை எண் 20050050990 நுண்மையாக துாளாக்கப்பட்ட கடத்தும் தன்மையுள்ள நிரப்பும் பசையை தயாரிக்க உதவும் வெள்ளி ஆக்சைடின்  தயாரிப்பு முறையை விவரிக்கிறது.  </p>
அமைப்பு மற்றும் பண்புகள்
<p>வெள்ளி ஆக்சைடு (Ag2O) நேர்கோட்டு வடிவத்தையும் இரு-அச்சு வடிவத்தில் கொண்டு நான்முகி ஆக்சைடுகளால் இணைக்கப்பட்ட வெள்ளியை மையத்தில் கொண்டுள்ளது. இது தாமிர ஆக்சைடுடன் ஒத்த வடிவத்தைக் கொண்டுள்ளது. இச்சேர்மத்தை சிதைக்கும் கரைப்பான்களில் கரைகிறது. இது Ag(OH)2−  ஐ உருவாக்குவதாலும் ஒத்த நீராற்பகுப்பு விளைபொருட்களை உருவாக்குவதாலும் நீரில் சிறிதளவு கரையும் தன்மையுடையது.  இது <ref target="https://ta.wikipedia.org/wiki/அமோனியா">அமோனியாவில்</ref> கரைந்து கரையக்கூடிய வழிப்பொருட்களைத் தருகிறது. 
Ag2O இன் களியானது <ref target="https://ta.wikipedia.org/wiki/காடி">அமிலத்தால்</ref> எளிதில் தாக்கப்படுகிறது.:</p>
Ag2O  +  2 HX  → 2 AgX  +  H2O
<p>

HX = <ref target="https://ta.wikipedia.org/wiki/ஐதரோபுளோரிக்_அமிலம்">HF</ref>, <ref target="https://ta.wikipedia.org/wiki/ஐதரோகுளோரிக்_காடி">HCl</ref>, <ref target="https://ta.wikipedia.org/wiki/ஐதரோபுரோமிக்_அமிலம்">HBr</ref>, அல்லது <ref target="https://ta.wikipedia.org/wiki/ஐதரோஅயோடிக்_காடி">HI</ref>, <ref target="https://ta.wikipedia.org/wiki/முப்புளோரோஅசிட்டிக்_அமிலம்">HO2CCF3</ref>. இது கார குளோரைடுகளுடன் வினைப்பட்டு தொடர்புடைய கார ஐதராக்சைடைக் கரைசலில் விட்டுவிட்டு <ref target="https://ta.wikipedia.org/wiki/வெள்ளி_குளோரைடு">வெள்ளி குளோரைடு</ref> வீழ்படிவைத் தருகிறது.<ref target="https://ta.wikipedia.org/wiki/முதற்_பக்கம்#cite_note-c_w-6">[6]</ref><ref target="https://ta.wikipedia.org/wiki/முதற்_பக்கம்#cite_note-pauling-7">[7]</ref></p>
<p>மற்ற வெள்ளி சேர்மங்களைப் போல, வெள்ளி ஆக்சைடானது ஒளிஉணர் தன்மையுடையது. இது 280°செ வெப்பநிலைக்கு மேல் வெப்பப்படுத்தப்படும் போது சிதைவடைகிறது.<ref target="https://ta.wikipedia.org/wiki/முதற்_பக்கம்#cite_note-merck-8">[8]</ref></p>
பயன்பாடுகள்
<p>இந்த ஆக்சைடானது வெள்ளி-ஆக்சைடு மின்கலங்களில் வெள்ளி (I,III) ஆக்சைடாக, Ag4O4 பயன்படுத்தப்படுகிறது. <ref target="https://ta.wikipedia.org/wiki/கரிம_வேதியியல்">கரிம வேதியியலில்</ref>, வெள்ளி ஆக்சைடானது ஒரு மிதமான <ref target="https://ta.wikipedia.org/wiki/ஆக்சிசனேற்றி">ஆக்சிசனேற்றியாக</ref> பயன்படுத்தப்படுகிறது. உதாரணமாக, இது ஆல்டிகைடுகளை <ref target="https://ta.wikipedia.org/wiki/கார்பாக்சிலிக்_அமிலம்">கார்பாக்சிலிக் அமிலங்களாக</ref> ஆக்சிசனேற்றம் செய்கிறது. இந்த வினைகளில் தேவைப்படும் நேரங்களில் வெள்ளி நைட்ரேட்டையும் கார ஐதராக்சைடுகளையும் உடனுக்குடன் வினைபுரியச்செய்து கிடைக்கும் வெள்ளி ஆக்சைடு சிறப்பான முடிவுகளைத் தருகிறது.</p>
</text></body></html>