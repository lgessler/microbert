<html><body><text id="wikipedia_ta_wikipedia_org__307849.html" ns="0" revid="3248388" sourceurl="https://ta.wikipedia.org/wiki/%E0%AE%A8%E0%AE%BF%E0%AE%95%E0%AE%BE%E0%AE%99%E0%AF%8D" title="நிகாங்" type="wikipedia">நிகாங்<figure><caption>1860களில் சிறப்பியல்பான விரிவான தலைப்பாகையுடன் நிகாங் ஒருவர்</caption></figure>
<p><hi rend="bold">நிகாங்</hi> (<hi rend="italic">Nihang</hi>,<ref target="https://ta.wikipedia.org/wiki/பஞ்சாபி_மொழி">பஞ்சாபி</ref>:ਨਿਹੰਗ, <hi rend="italic">நிஹாங்</hi>) ஆயுதமேந்திய <ref target="https://ta.wikipedia.org/wiki/சீக்கியம்">சீக்கிய</ref> ஒழுங்காகும்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> இவர்கள் <hi rend="bold">அகாலி</hi> (நேரடிப் பொருள்: "காலத்தை வென்றவர்கள்") என்றும் குறிப்பிடப்படுகின்றார்கள். நிகாங் குழுவினர் <ref target="https://ta.wikipedia.org/wiki/பத்தே_சிங்_(சீக்கியம்)">ஃபதேசிங்கின்</ref> வழியைப் பின்பற்றியவர்கள்,  அவரணிந்த உடைகளைப் போன்றே உடுத்துகின்றனர் என்று சிலரும்<ref target="https://ta.wikipedia.org/wiki/முதற்_பக்கம்#cite_note-2">[2]</ref> <ref target="https://ta.wikipedia.org/wiki/குரு_அர்கோவிந்த்">குரு அர்கோவிந்த்</ref> உருவாக்கிய "அகால் சேனை"யிலிருந்து (நேரடிப் பொருள்: அழிவற்றவர்களின் படை) வந்தவர்கள் என்று சிலரும்<ref target="https://ta.wikipedia.org/wiki/முதற்_பக்கம்#cite_note-3">[3]</ref> கருதுகின்றனர். துவக்க கால சீக்கிய இராணுவ வரலாற்றில் நிகாங்கினர் பங்கு குறிப்பிடத்தக்கதாக இருந்தது; தங்களைவிட எண்ணிக்கையில் கூடிய எதிரிகளையும் வெற்றி பெற்றதற்காக அறியப்படுகின்றனர்.  போர்க்களங்களில் இவர்களது வீரமும் தயவின்மையும்  பெரிதும் புகழப்படுகின்றது. <ref target="https://ta.wikipedia.org/wiki/ரஞ்சித்_சிங்">ரஞ்சித் சிங்கின்</ref> <ref target="https://ta.wikipedia.org/wiki/கரந்தடிப்_போர்_முறை">கரந்தடிப் போர்</ref> அணிகள் நிகாங்குகளை வைத்தே உருவாக்கப்பட்டது.</p>
ஆயுதங்களும் ஆடைகளும்
<figure><caption><ref target="https://ta.wikipedia.org/wiki/அனந்த்பூர்_சாஹிப்">அனந்த்பூரில்</ref> நிகாங் ஒருவர்.</caption></figure>
<p>வழமையாக நிகாங் ஆடை   <hi rend="italic">சிவ சுவரூபா</hi> எனப்படுகின்றது: இதன் பொருள்  "சிவனின் தோற்றம்" என்பதாகும். <ref target="https://ta.wikipedia.org/wiki/சிவன்">சிவனின்</ref> தோல்நிறத்தை ஒட்டி மின்சார நீலத்தில் ஆடை அணிந்துள்ளனர்;<ref target="https://ta.wikipedia.org/wiki/முதற்_பக்கம்#cite_note-4">[4]</ref> மணிக்கட்டுகளில் இரும்பு வளையல் அணிந்துள்ளனர் (<hi rend="italic"><ref target="https://ta.wikipedia.org/wiki/கரா_(சீக்கியம்)">சங்கி கரா</ref></hi>); உயரமான கூம்புவடிவ தலைப்பாகைகளில் இரும்பு வளையங்கள் (<hi rend="italic">சக்கரம்</hi>) வரிசையாக உள்ளன; அனைவரும் மரபார்ந்த வாளையும் (<hi rend="italic"><ref target="https://ta.wikipedia.org/wiki/கீர்ப்பன்">கீர்ப்பன்</ref></hi>) வைத்துள்ளனர்.<ref target="https://ta.wikipedia.org/wiki/முதற்_பக்கம்#cite_note-5">[5]</ref> முழுமையாக ஆயுதமேந்திய நிலையில்  வலது இடையில் வளைந்த <ref target="https://ta.wikipedia.org/wiki/தல்வார்">தல்வாரையோ</ref> நேரான <hi rend="italic">கண்டா</hi>வையோ வைத்திருப்பர்; இடது இடையில் <hi rend="italic">கட்டார்</hi> எனப்படும் வாளை வைத்திருப்பர்; எருமைத் தோலாலான கேடயத்தை (<hi rend="italic">தாலா</hi>) முதுகிலும், பெரிய சக்கரத்தையும் இரும்புச் சங்கிலியையும் கழுத்திலும் கொண்டிருப்பர். போர்க்காலங்களில் நிகாங்கின் உடலில் இருக்கும் இவை அவர் வைத்திருக்கும் ஆயுதத்தை இழக்கும்வரை நீக்கப்படாது.  உதைக்கும்போது காயமேற்படுத்துவதற்காக காலணிகளின் கால்விரல் பகுதி இரும்பினால் கூர்மையாக இருக்கும். </p>
<p>இவர்களது உயரமான தலைப்பாகைகளாலும் தனிப்பட்ட போர் வளையங்களாலும் பெரிதும் அறியப்படுகின்றனர். அவர்களது தலைப்பாகைகள் உச்சியில் கூர்மையாக இருக்கும். இங்கு <ref target="https://ta.wikipedia.org/wiki/திரிசூலம்">திரிசூலம்</ref> செருகப்பட்டிருக்கும். இதன்மூலம் அருகில் வந்த எதிரியை குத்த முடியும்.  இன்றும், நிகாங் ஐந்து ஆயுதங்களின் --சக்கரம், கண்டா (வாள்), கருடு (கத்தி),  கீர்ப்பன், தீர் (அம்பு) --  சிறுநகல்களை தங்கள் தலைப்பாகைகளில் அணிகின்றனர்.</p>
மேற்சான்றுகள்

உசாத்துணை
<list type="unordered"><item><hi rend="italic"><ref target="http://www.sridasamgranth.com">தாசம் கிரந்த் </ref> <ref target="https://web.archive.org/web/20080308095625/http://www.sridasamgranth.com/">பரணிடப்பட்டது</ref> 2008-03-08 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></hi>,தாசம் கிரந்த் வலைத்தளம்</item>
<item><hi rend="italic"><ref target="http://www.punjabheritage.org/editorials--reviews/the-akali-nihangs.html">Book review of the Nihang book The Beloved Forces of the Guru</ref></hi></item>
<item>"Tribes and Castes of Punjab and N.W. Frontier Province" by  H.A. Rose (1892)</item>
<item><ref target="http://www.amritworld.com/nihangs/index.html">Bhai Sahib Amrit Pal Singh 'Amrit' has presented well-researched articles on Nihangs on his website</ref> <ref target="https://web.archive.org/web/20051218032106/http://www.amritworld.com/nihangs/index.html">பரணிடப்பட்டது</ref> 2005-12-18 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.Budhadal.com/">www.Budhadal.com</ref></item></list>
வெளி இணைப்புகள்
<list type="unordered"><item><ref target="http://www.charlesmeacham.com">Sikh Photography</ref> Images of Nihangs by photographer Charles Meacham</item>
<item><ref target="http://www.sarbloh.info/htmls/sikh_akali.html">Sarbloh.info</ref></item>
<item><ref target="http://www.nihangsingh.org/Introduction.html">Nihangsingh.org</ref></item>
<item><ref target="http://www.sgpc.net/glossary/Nihang.asp">Nihang</ref> <ref target="https://web.archive.org/web/20051102055701/http://sgpc.net/glossary/Nihang.asp">பரணிடப்பட்டது</ref> 2005-11-02 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref> <ref target="https://ta.wikipedia.org/wiki/SGPC">SGPC</ref></item>
<item><ref target="http://www.nickfleming.com/photography/Nihang_Singhs_of_Punjab/">Photography of the daily lives of the Nihang Singhs of Punjab by photographer Nick Fleming</ref></item></list>
</text></body></html>