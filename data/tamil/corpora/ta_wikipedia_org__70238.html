<html><body><text id="wikipedia_ta_wikipedia_org__70238.html" ns="0" revid="3408464" sourceurl="https://ta.wikipedia.org/wiki/%E0%AE%AA%E0%AE%BF%E0%AE%B0%E0%AE%BE%E0%AE%A9%E0%AF%8D%E0%AE%9F%E0%AF%81_%E0%AE%AE%E0%AF%81%E0%AE%B3%E0%AF%8D%E0%AE%B3%E0%AF%86%E0%AE%B2%E0%AE%BF" title="பிரான்டு முள்ளெலி" type="wikipedia">பிரான்டு முள்ளெலி
<p><hi rend="bold">பிரான்டு முள்ளெலி</hi> (<hi rend="italic">Brandt's Hedgehog</hi>, விலங்கியல் இருசொற்பெயர், <hi rend="italic">Paraechinus hypomelas</hi>) என்றழைக்கப்படும் இந்த <ref target="https://ta.wikipedia.org/wiki/முள்ளெலிகள்">முள்ளெலி</ref> இனத்திற்கு, <ref target="https://ta.wikipedia.org/wiki/இரசியா">இரசிய</ref> நாட்டிலிருக்கும் <ref target="https://ta.wikipedia.org/wiki/இரசிய_அறிவியல்_கழகம்">இரசிய அறிவியல் கழக</ref> விலங்கியல் துறையின் இயக்குநராக இருந்த, <ref target="https://ta.wikipedia.org/wiki/பிரான்டு">பிரான்டு</ref> <ref target="https://ta.wikipedia.org/wiki/முதற்_பக்கம்#cite_note-4">[note 2]</ref> என்பவரைப் போற்றும் வகையில் பெயரிடப்பட்டது. </p>
வாழிடம்
<p>இந்த <ref target="https://ta.wikipedia.org/wiki/இனம்_(உயிரியல்)">சிற்றினத்தின்</ref> தாயகம் <ref target="https://ta.wikipedia.org/wiki/மத்திய_கிழக்கு_நாடுகள்">மத்திய கிழக்கு நாடுகளும்</ref>, <ref target="https://ta.wikipedia.org/wiki/நடு_ஆசியா">நடு ஆசியாவும்</ref> ஆகும். இங்கு <ref target="https://ta.wikipedia.org/wiki/பாலைவனம்">பாலைவனத்தில்</ref>, இவை வாழ்கின்றன. வறண்ட <ref target="https://ta.wikipedia.org/wiki/சூழ்நிலையியல்">சூழ்நிலையில்</ref> வாழ்கிறது. குறிப்பாக <ref target="https://ta.wikipedia.org/wiki/மலை">மலையிலும்</ref>, பாலைவனத்திலும்
வாழ்கிறது. குழிப்பறித்து <ref target="https://ta.wikipedia.org/wiki/வங்கு">வங்கு</ref> அமைக்கும் திறமையிருப்பினும், <ref target="https://ta.wikipedia.org/wiki/இயற்கை">இயற்கையிலேயே</ref> இருக்கும் புதைவிடங்களைத் தேர்ந்தெடுத்து, தன் வாழ்விடத்தினை அமைத்துக் கொள்கிறது.</p>
<p>குளிர்காலங்களில், தனது உடலின் <ref target="https://ta.wikipedia.org/wiki/வளர்சிதை_மாற்றம்">வளர்சிதை மாற்றங்களைக்</ref> குறைத்துக் கொள்ளும் இயல்புடையதாக இருக்கிறது. இச்சமயங்களில், பெரும்பாலும் <ref target="https://ta.wikipedia.org/wiki/தூக்கம்">தூங்கும்</ref> பழக்கம் உடையதாக இருக்கிறது.</p>
வளரியல்பு
<p>இதன் உருவம் <ref target="https://ta.wikipedia.org/wiki/மேற்கு_ஐரோப்பிய_முள்ளெலி">மேற்கு ஐரோப்பிய முள்ளெலி</ref> போன்றே இருக்கும். ஆனால், அந்த முள்ளெலிகளின் காதுகளை விட, இதன் <ref target="https://ta.wikipedia.org/wiki/காது">காதுகள்</ref> பெரிதாக இருக்கும். இக்காதுகள் <ref target="https://ta.wikipedia.org/wiki/நீள்காது_முள்ளெலிகள்">நீள்காது முள்ளெலிகளை</ref> போன்று இருக்கும். இதன் உடல் எடை ஏறத்தாழ 500-900 <ref target="https://ta.wikipedia.org/wiki/கிலோ">கிராம்</ref> வரை இருக்கிறது. இதன் உடல் நீளம் 25 <ref target="https://ta.wikipedia.org/wiki/செண்டிமீட்டர்">செ.மீ</ref> வரை உள்ளது.</p>
<p><ref target="https://ta.wikipedia.org/wiki/உடல்">உடலின்</ref> மேற்புறம் காணப்படும் முட்கள் <ref target="https://ta.wikipedia.org/wiki/எடை">எடை</ref> குறைவாக இருப்பதால், வேகமாக இயங்கும் <ref target="https://ta.wikipedia.org/wiki/ஆற்றல்">ஆற்றல்</ref> உடையதாக இருக்கிறது. முட்கள் எடை குறைவாக இருந்தாலும், அதன் வலுத்தன்மை சிறப்பாக இருக்கிறது. <ref target="https://ta.wikipedia.org/wiki/கை">கையால்</ref> வருடுவதை ஏற்கிறது. இருப்பினும், பல நேரங்களில் துள்ளி குதித்து, அதன் எதிர்ப்பைத் தெரிவிக்கிறது. <ref target="https://ta.wikipedia.org/wiki/பகல்">பகல்</ref> நேரங்களில், ஓய்வு எடுக்கும் இயல்புடையதாக இருக்கிறது.. <ref target="https://ta.wikipedia.org/wiki/இரவு">இரவு</ref> நேரங்களில், நன்கு இயங்கும் குணம் உடைய <ref target="https://ta.wikipedia.org/wiki/இரவாடி">இரவாடி</ref> வகையினைச் சார்ந்தது.</p>
ஊடகக் காட்சியகம்
<list type="unordered">
<item><ref target="https://ta.wikipedia.org/wiki/ராஜஸ்தான்">இராசசுத்தான் மாநிலத்தில் காணப்பட்ட முள்ளெலி</ref> </item>
<item><ref target="https://ta.wikipedia.org/wiki/இந்தியா">இந்தியா</ref>.</item>
<item>உடலைமவு</item>
<item>மாதிரி <ref target="https://ta.wikipedia.org/wiki/நிகழ்படம்">நிகழ்படம்</ref></item>
</list>




இதர இணைய இணைப்புகள்
<list type="unordered"><item>இவ்விலங்கினத்தின்  வகைப்பாட்டியல் விவரம் - <ref target="http://bayscience.org/Animals/P/Paraechinus_hypomelas/">ZIP code zoo பல்மொழி இணையம்</ref></item></list>
</text></body></html>