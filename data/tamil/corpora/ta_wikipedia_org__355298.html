<html><body><text id="wikipedia_ta_wikipedia_org__355298.html" ns="0" revid="3237550" sourceurl="https://ta.wikipedia.org/wiki/%E0%AE%95._%E0%AE%AA%E0%AF%86%E0%AE%B0%E0%AF%81%E0%AE%AE%E0%AE%BE%E0%AE%B3%E0%AF%8D_(%E0%AE%8E%E0%AE%B4%E0%AF%81%E0%AE%A4%E0%AF%8D%E0%AE%A4%E0%AE%BE%E0%AE%B3%E0%AE%B0%E0%AF%8D)" title="க. பெருமாள் (எழுத்தாளர்)" type="wikipedia">க. பெருமாள் (எழுத்தாளர்)
<p><hi rend="bold">க.பெருமாள்</hi> வட ஆற்காடு மாவட்டம் வெள்ளையகவுண்டனூரில் 05-12-1922இல் பிறந்தார். இவரது பெற்றோர் கவுண்டப்பர்-சென்னாம்மாள் ஆவர்.</p>
இளமையும் கல்வியும்
<p>இவர் தமது சொந்த ஊரில் தொடக்கக் கல்வியைக் கற்றார். எட்டாம் வகுப்புப் பொதுத் தேர்வில் முதல் மாணவராகத் தேர்ச்சிப் பெற்றார்.சென்னை பச்சையப்பன் கல்லூரியில் முதுகலைத் தமிழ்ப் பயின்று தேர்ச்சிப் பெற்றார். இவர் கல்லூரிக் கல்வியில் மாநிலத்திலேயே முதல் மாணவராகத் தேர்ச்சிப் பெற்று,லாசரஸ் தங்கப் பதக்கம் பெற்றுள்ளார். <ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
ஆற்றிய பணிகள்
<p>கோவை பூ.சா.கோ. கலைக்கல்லூரியில் தமிழ்ப் பேராசிரியராகவும், சென்னை மாநிலக் கல்லூரியில் தமிழ்த்துறைத் தலைவராகவும் பணிபுரிந்துள்ளார். பல அரசு கல்லூரிகளில் முதல்வராகவும் பணியாற்றியுள்ளார்.</p>
எழுதிய நூல்கள்
<p>இவர் கீழ்க்கண்டவை உள்ளிட்ட பல நூல்களை எழுதியுள்ளார்.</p>
<list type="unordered"><item>இன்ப வெள்ளம் <ref target="https://ta.wikipedia.org/wiki/முதற்_பக்கம்#cite_note-2">[2]</ref></item>
<item>மாபெரும் அறம் <ref target="https://ta.wikipedia.org/wiki/முதற்_பக்கம்#cite_note-3">[3]</ref></item>
<item>நல்லுலகம்</item>
<item>பெரிய வெற்றி <ref target="https://ta.wikipedia.org/wiki/முதற்_பக்கம்#cite_note-4">[4]</ref></item>
<item>நிலைத்த உண்மை</item>
<item>ஆணவத் திருவிளையாடல் <ref target="https://ta.wikipedia.org/wiki/முதற்_பக்கம்#cite_note-5">[5]</ref></item>
<item>பெரிய இன்பம்</item>
<item>இமயத்தில் இந்திரா <ref target="https://ta.wikipedia.org/wiki/முதற்_பக்கம்#cite_note-6">[6]</ref></item>
<item>அருள் வெள்ளம்</item></list>
<p>'பெரிய இன்பம்' எனும் நூல் 1979ஆம் ஆண்டு தமிழக அரசின் சிறந்த நாடக நூலுக்கான முதல் பரிசைப் பெற்றுள்ளது. <ref target="https://ta.wikipedia.org/wiki/முதற்_பக்கம்#cite_note-7">[7]</ref> 'ஆணவத் திருவிளையாடல்' எனும் நூல் ஆணவத்தை வளர்ப்பவர்கள் ஆணவத்தாலேயே அழிவார்கள் என்பதை விளக்குகிறது.<ref target="https://ta.wikipedia.org/wiki/முதற்_பக்கம்#cite_note-8">[8]</ref> 'பெரிய வெற்றி' எனும் நூல், வீட்டுக்கொரு மரம் வளர்க்க வேண்டும் என்பதைக் கூறுகின்றது. இவர் ஆங்கிலக் கவிதைகள் சிலவற்றைத் தமிழில் மொழிபெயர்த்துள்ளார். <ref target="https://ta.wikipedia.org/wiki/முதற்_பக்கம்#cite_note-9">[9]</ref></p>
மறைவு
<p>இவர் தமது 65 ஆம் வயதில் 26-11-1986 அன்று மறைந்தார். </p>
</text></body></html>