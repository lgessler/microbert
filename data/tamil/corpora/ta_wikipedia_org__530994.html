<html><body><text id="wikipedia_ta_wikipedia_org__530994.html" ns="0" revid="3291684" sourceurl="https://ta.wikipedia.org/wiki/%E0%AE%89%E0%AE%B3%E0%AE%B5%E0%AF%81_%E0%AE%A4%E0%AE%BF%E0%AE%B0%E0%AF%88%E0%AE%AA%E0%AF%8D%E0%AE%AA%E0%AE%9F%E0%AE%AE%E0%AF%8D" title="உளவு திரைப்படம்" type="wikipedia">உளவு திரைப்படம்<p><hi rend="bold">உளவு திரைப்படம்</hi> (Spy film) என்பது ஒரு <ref target="https://ta.wikipedia.org/wiki/திரைப்படம்">திரைப்பட</ref> வகையாகும். சில சமயங்களில் வேவு பார்த்தல் என்றும் அழைக்கப்படுகிறது. இந்த வகை படங்கள் யதார்த்தமான வழியில் <ref target="https://ta.wikipedia.org/wiki/ஜான்_லே_காரே">ஜான் லே காரே</ref> எழுதிய புதினங்களின் தழுவலாகவோ அல்லது கனவுருப்பனை கதாபாத்திரமான <ref target="https://ta.wikipedia.org/wiki/ஜேம்ஸ்_பாண்ட்_திரைப்படங்களின்_பட்டியல்">ஜேம்ஸ் பாண்ட்</ref> என்பவரை அடிப்படையாக கொண்டு உருவாக்கப்படுகின்றது. <ref target="https://ta.wikipedia.org/wiki/உளவுப்புனைவு">உளவுப்புனைவுகதை</ref> வகையின் பல புதினங்கள் ஜான் புச்சன், லெ காரே, இயன் ஃப்ளெமிங் மற்றும் லென் டீடன் ஆகியோரின் படைப்புகளின் இருந்து திரைப்படங்களுக்கு தழுவின.</p>
<p>இந்த வகை திரைப்படங்கள் பிரித்தானியத் திரைப்படத்துறையில் குறிப்பிடத்தக்க  தாக்கத்தை ஏற்படுத்தியது. அத்துடன் முன்னணி பிரித்தானிய இயக்குநர்களான <ref target="https://ta.wikipedia.org/wiki/ஆல்பிரட்_ஹிட்ச்காக்">ஆல்பிரட் ஹிட்ச்காக்</ref> மற்றும் கரோல் ரீட் ஆகியோர் குறிப்பிடத்தக்க பங்களிப்புகளை வழங்கினர்கள்.<ref target="https://ta.wikipedia.org/wiki/முதற்_பக்கம்#cite_note-1">[1]</ref><ref target="https://ta.wikipedia.org/wiki/முதற்_பக்கம்#cite_note-2">[2]</ref> பெருபாலான உளவுத் திரைப்படங்கள் <ref target="https://ta.wikipedia.org/wiki/அரசாங்கம்">அரசாங்கத்தை</ref> சார்ந்து  உளவு நடவடிக்கைகள் மற்றும் அவர்களின் எதிரிகளால் கண்டுபிடிப்பது போன்றே காட்டப்படுகின்றது. இது 1940 களின் <ref target="https://ta.wikipedia.org/wiki/நாசிசம்">நாசிசம்</ref> உளவு முதல் 1960 களின் <ref target="https://ta.wikipedia.org/wiki/ஜேம்ஸ்_பாண்ட்_திரைப்படங்களின்_பட்டியல்">ஜேம்ஸ் பாண்ட் திரைப்படங்கள்</ref> வரை உளவு படம் எப்போதும் உலகம் முழுவதும் பார்வையாளர்களிடையே பிரபலமாக உள்ளது.</p>
<p>இந்த வகை திரைப்படங்களில் நவீன தொழில்நுட்ப கருவிகள், கவர்ச்சியான இடங்கள், சிறந்த சண்டை வீரர், எதையும் புத்திக்கூர்மையுடன் கையாளும் கதாநாயகன் என அதிரடி மற்றும் அறிவியல் புனைகதை வகைகளை கொண்டு பார்வையாளர்களை கவரும் விதமாக உருவாக்கப்படுகின்றது. 1945 ஆம் ஆண்டு போர் உளவு திரைப்படமாக <ref target="https://ta.wikipedia.org/wiki/பர்மா_ராணி">பர்மா ராணி</ref> என்ற படம் வெளியானது. அதை தொடர்ந்து 1965 ஆம் ஆண்டில் <ref target="https://ta.wikipedia.org/wiki/கே._சங்கர்">கே. சங்கர்</ref> இயக்கத்தில் <ref target="https://ta.wikipedia.org/wiki/எம்._ஜி._ஆர்">எம். ஜி. ஆர்</ref>, <ref target="https://ta.wikipedia.org/wiki/ஜெயலலிதா">ஜெயலலிதா</ref>, <ref target="https://ta.wikipedia.org/wiki/எல்._விஜயலட்சுமி">எல். விஜயலட்சுமி</ref> நடிப்பில் <ref target="https://ta.wikipedia.org/wiki/குடியிருந்த_கோயில்">குடியிருந்த கோயில்</ref> என்ற திரைப்படமும் வெளியானது.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
</text></body></html>