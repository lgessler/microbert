<html><body><text id="wikipedia_ta_wikipedia_org__401748.html" ns="0" revid="3368879" sourceurl="https://ta.wikipedia.org/wiki/%E0%AE%9F%E0%AF%86%E0%AE%B0%E0%AF%8D%E0%AE%B0%E0%AE%BF_%E0%AE%AA%E0%AE%BF%E0%AE%B0%E0%AE%BE%E0%AE%9A%E0%AF%8D%E0%AE%9A%E0%AF%86%E0%AE%A4%E0%AF%8D" title="டெர்ரி பிராச்செத்" type="wikipedia">டெர்ரி பிராச்செத்
<p><hi rend="bold"><ref target="https://ta.wikipedia.org/wiki/சர்">சர்</ref> டெரன்சு தாவீது ழான் பிராச்செத்</hi>  (28 ஏப்ரல் 1948 – 12 மார்ச் 2015), பரவலாக <hi rend="bold">டெர்ரி பிராச்செத்</hi>, <ref target="https://ta.wikipedia.org/wiki/ஆங்கில_மொழி">ஆங்கில</ref> <ref target="https://ta.wikipedia.org/wiki/கனவுருப்_புனைவு">கனவுருப் புனைவு</ref> எழுத்தாளராவார். குறிப்பாக இவரது நகைச்சுவை படைப்புகள் பெரும் வரவேற்பைப் பெற்றன.<ref target="https://ta.wikipedia.org/wiki/முதற்_பக்கம்#cite_note-2">[2]</ref> இவருடைய சிறந்த படைப்பாக 41 புதினங்களை உள்ளடக்கிய  <hi rend="italic">டிஸ்க்வேர்ல்டு</hi> தொடர் விளங்குகின்றது. பிராச்செத்தின் கன்னிப் படைப்பான <hi rend="italic">தி கார்ப்பெட் பீபிள்</hi> 1971இல் வெளியானது. <hi rend="italic">டிஸ்க்வேர்ல்டு</hi> தொடரின் முதல் புதினமாக <hi rend="italic">தி கலர் ஆஃப் மாஜிக்</hi> 1983இல் பதிப்பிக்கப்பட்டது. இதன்பிறகு ஆண்டுக்கு இரண்டு புதினங்களை வெளியிட்டு வந்தார்.  2011இல் வெளியான <hi rend="italic">இசுனஃப்</hi> என்ற  டிஸ்க்வேர்ல்டு புதினம் வெளியான முதல் மூன்றுநாட்களுக்குள்ளேயே  55,000பிரதிகள் விற்று பிரித்தானியாவில் சாதனை படைத்தது.<ref target="https://ta.wikipedia.org/wiki/முதற்_பக்கம்#cite_note-3">[3]</ref> இத்தொடரின் இறுதி புதினமான <hi rend="italic">தி செப்பர்டுசு கிரௌன்</hi>  2015ஆம் ஆண்டு ஆகத்து மாதம், அவரது மரணத்திற்கு மூன்று மாதங்கள் கழித்து, வெளியானது.</p>
<p>இவரது நூல்கள் 37 மொழிகளில் 85மில்லியன் பிரதிகள் விற்றுள்ளன;<ref target="https://ta.wikipedia.org/wiki/முதற்_பக்கம்#cite_note-4">[4]</ref><ref target="https://ta.wikipedia.org/wiki/முதற்_பக்கம்#cite_note-5">[5]</ref> 1990களில் பிராச்செத் ஐக்கிய இராச்சியத்தின் மிகக் கூடுதலான விற்பனையுடைய எழுத்தாளராக விளங்கினார்.<ref target="https://ta.wikipedia.org/wiki/முதற்_பக்கம்#cite_note-guardian-6">[6]</ref><ref target="https://ta.wikipedia.org/wiki/முதற்_பக்கம்#cite_note-BBC_Wiltshire-7">[7]</ref> 1998இல் இவருக்கு ஐக்கிய இராச்சியத்தின் உயரிய குடிமை விருதான <hi rend="italic">ஓபிஈ</hi>  வழங்கப்பட்டது. 2009ஆம் ஆண்டு புத்தாண்டு விருதுவழங்குவிழாவில் இலக்கியத்திற்கு இவராற்றிய பணிக்காக <ref target="https://ta.wikipedia.org/wiki/சர்">சர்</ref> பட்டம் வழங்கப்பட்டது.<ref target="https://ta.wikipedia.org/wiki/முதற்_பக்கம்#cite_note-Gazette58929-8">[8]</ref><ref target="https://ta.wikipedia.org/wiki/முதற்_பக்கம்#cite_note-TimesKnighthood-9">[9]</ref>  இவரது டிஸ்க்வேர்ல்டு தொடரின் முதல் சிறுவருக்கானப் புதினமாகிய  <hi rend="italic">தி அமேசிங் மாரீசு அன்டு இஸ் எடுகேட்டட் ரோடன்ட்சு</hi>க்கு 2001இல் வருடாந்திர கார்னகி பதக்கம் வழங்கப்பட்டது.<ref target="https://ta.wikipedia.org/wiki/முதற்_பக்கம்#cite_note-medal2001-10">[10]</ref><ref target="https://ta.wikipedia.org/wiki/முதற்_பக்கம்#cite_note-prdir2001-11">[11]</ref> 2010இல் உலகக் <hi rend="italic">கனவுருப் புனைவு வாழ்நாள் சாதனை</hi> விருது வழங்கப்பட்டது.<ref target="https://ta.wikipedia.org/wiki/முதற்_பக்கம்#cite_note-12">[12]</ref></p>
<p>திசம்பர் 2007ஆம் ஆண்டில் தமக்கு முன்னதாகவே <ref target="https://ta.wikipedia.org/wiki/ஆல்சைமர்_நோய்">ஆல்சைமர் நோய்</ref> கண்டுள்ளதாக அறிவித்தார்.<ref target="https://ta.wikipedia.org/wiki/முதற்_பக்கம்#cite_note-headroom-13">[13]</ref> இதனைத் தொடர்ந்து ஆல்சைமர் நோய் ஆய்வு அறக்கட்டளைக்கு  பெரியளவில் பொதுநன்கொடை அளித்தார்.<ref target="https://ta.wikipedia.org/wiki/முதற்_பக்கம்#cite_note-alzheimerdonation-14">[14]</ref> இந்த அறக்கட்டளை இவரது அனுபவங்களைத் தொகுத்து <ref target="https://ta.wikipedia.org/wiki/பிபிசி">பிபிசிக்காக</ref> இந்நோய் குறித்த விழிப்புணர்வு குறும்படத்தை வெளியிட்டது; பிராச்செத்தை இக்கட்டளையின் புரவலராகவும் நியமித்தது.<ref target="https://ta.wikipedia.org/wiki/முதற்_பக்கம்#cite_note-15">[15]</ref> பிராச்செத் 2015ஆம் ஆண்டு மார்ச்சு 12 அன்று தமது 65ஆம் அகவையில் இந்நோய்க்கு இரையானார்.<ref target="https://ta.wikipedia.org/wiki/முதற்_பக்கம்#cite_note-16">[16]</ref></p>
இளமைக்காலம்
<p>பிராச்செத் 1948ஆம் ஆண்டு பக்கிங்காம்சையரிலுள்ள பேக்கன்பீல்டு என்னும் ஊரில்  பிறந்தார்.<ref target="https://ta.wikipedia.org/wiki/முதற்_பக்கம்#cite_note-whoswho-1">[1]</ref><ref target="https://ta.wikipedia.org/wiki/முதற்_பக்கம்#cite_note-17">[17]</ref> <hi rend="italic">ஐ வைகோம்பெ தொழினுட்பப் பள்ளி</hi>யில் படிக்கும்போதே தமது 11ஆம் அகவையில்  <hi rend="italic">தி ஹேட்சு பிசினஸ் </hi> என்ற முதல் கதையை  எழுதினார். இரண்டாண்டுகள் கழித்து இது பொதுவிற்பனைக்கு பதிப்பிக்கப்பட்டது.<ref target="https://ta.wikipedia.org/wiki/முதற்_பக்கம்#cite_note-18">[18]</ref> தமது எழுதும் திறனை உணர்ந்த பிராச்செத் தமது கல்வியை <ref target="https://ta.wikipedia.org/wiki/ஊடகவியல்">ஊடகவியல்</ref> தொடர்பான படிப்புகளில் மேற்கொண்டார். 1965இல் <hi rend="italic">பக்சு ஃப்ரீ பிரசு</hi> நிறுவனத்தில் பணிக்குச் சேர்ந்தார். ஊடகவியலாளர்களுக்கான தேசிய பயிற்சி மன்றத்தின் படிப்புகளில் தேர்ச்சி பெற்றார்.<ref target="https://ta.wikipedia.org/wiki/முதற்_பக்கம்#cite_note-smythe-19">[19]</ref> இதேயாண்டு தமது இரண்டாவது சிறுகதையான <hi rend="italic">தி நைட் டிவெல்லரை</hi> எழுதினார்.</p>
தி டிஸ்க்வேர்ல்டு தொடர்
<p>வண்ணமய கனவுரு டிஸ்க்வேர்ல்டு அண்டத்தில்  நடப்பதாக நகைச்சுவையுடனும் பெரும்பாலும் <ref target="https://ta.wikipedia.org/wiki/அங்கதம்">அங்கதத்துடனும்</ref> எழுதப்பட்ட இந்தத் தொடரை 1983ஆம் ஆண்டில் துவக்கினார். இத்தொடருக்குப் பல துணைத்தொடர்களையும் எழுதியுள்ளார். விவரமாக விவரிக்கப்பட்டுள்ள அந்த அண்டத்தின்  பல்வேறு பகுதிகளில் நடப்பதாக ஒவ்வொரு கதையும் அமையும்.</p>
<p>டிஸ்க்வேர்ல்டு அல்லது வட்டுலகம் என்பது நான்கு யானைகள் மீது அமர்ந்த வட்டாக விவரிக்கப்படுகிறது; இந்த யானைகளை மிகப்பெரிய  ஆமைகள் தாங்குவதாகவும் விண்வெளியில் இவை நீஞ்சுவதாகவும் விவரிக்கப்பட்டுள்ளது.  இந்தக் கதைகள் காலவரிசைப்படி அமைந்துள்ளன;<ref target="https://ta.wikipedia.org/wiki/முதற்_பக்கம்#cite_note-words_from_master-20">[20]</ref>  வட்டுலக மாந்தரின் பண்பாடு முன்னேறி வருவதை அடுத்தடுத்த கதைகளில் காணலாம். காட்டாக பின்னாள் தொடரில் காகிதப் பணத்தாள் அச்சிடுவதை விவரித்துள்ளார்.<ref target="https://ta.wikipedia.org/wiki/முதற்_பக்கம்#cite_note-indiebound-21">[21]</ref></p>


வெளி இணைப்புகள்


<list type="unordered"><item><ref target="http://www.terrypratchett.co.uk">அதிகாரப்பூர்வ இணையதளம்</ref></item>
<item><ref target="https://ta.wikipedia.org/wiki/ஐ.எம்.டி.பி_இணையத்தளம்">ஐ.எம்.டி.பி இணையத்தளத்தில்</ref><ref target="http://www.imdb.com/name/nm0695332/">முதற் பக்கம்</ref></item>
<item><ref target="http://www.iblist.com/author27.htm">Terry Pratchett</ref> at the <ref target="https://ta.wikipedia.org/wiki/Internet_Book_List">Internet Book List</ref></item>
<item><ref target="http://www.bbc.co.uk/radio4/arts/bookclub/ram/bookclub_20040704.ram">Bookclub</ref>: BBC's <ref target="https://ta.wikipedia.org/wiki/James_Naughtie">James Naughtie</ref> and a group of readers talk to Terry Pratchett about his book <hi rend="italic">Mort</hi> (<hi rend="bold">audio</hi>)</item>
<item><ref target="http://www.senatehouselibrary.ac.uk/our-collections/special-collections/printed-special-collections/colin-smythe-terry-pratchett-archive">Terry Pratchett Archive at Senate House Library, University of London</ref></item>
<item><ref target="http://richannel.org/collections/2012/terry-pratchett">Terry Pratchett talking about The Long Earth with Stephen Baxter</ref> <ref target="https://web.archive.org/web/20151001181831/http://richannel.org/collections/2012/terry-pratchett">பரணிடப்பட்டது</ref> 2015-10-01 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref>, <ref target="https://ta.wikipedia.org/wiki/Royal_Institution">Royal Institution</ref> video, 21 சூன் 2012</item>
<item><ref target="http://www.bbc.co.uk/programmes/p00944ry">Terry Pratchett</ref> <ref target="https://ta.wikipedia.org/wiki/Desert_Island_Discs">Desert Island Discs</ref> interview, 1997</item>
<item><ref target="http://news.bbc.co.uk/local/wiltshire/hi/people_and_places/arts_and_culture/newsid_8304000/8304467.stm">12 அக்டோபர் 2009 radio interview</ref> discussing 'Unseen Academicals' and brain donation at <ref target="http://www.bbc.co.uk/wiltshire">BBC Wiltshire</ref></item>
<item><ref target="http://www.alzheimers.org.uk/site/scripts/documents_info.php?documentID=772">Out of the shadows</ref>: Four videos in which Terry Pratchett reveals what it was like to be diagnosed with posterior cortical atrophy (PCA), a rare variant of Alzheimer's disease.</item>
<item><ref target="https://web.archive.org/web/20070927210839/http://www.douglasadams.se/forum/viewtopic.php?t=12162">2 மே 2007 Live Webchat</ref> transcript at Douglas Adams Continuum</item>
<item><ref target="https://web.archive.org/web/20080307181507/http://www.loc.gov/bookfest/authors/ram/tpratchett.ram">"29 செப்டம்பர் 2007 Live Webcast"</ref>. 7 மார்ச் 2008 அன்று <ref target="https://www.loc.gov/bookfest/authors/ram/tpratchett.ram">மூலம்</ref> (audio) பரணிடப்பட்டது. Terry Pratchett speaks and answers questions at the 2007 National Book Festival in Washington DC</item>
<item><ref target="http://www.theage.com.au/news/books/meeting-mr-pratchett/2007/02/15/1171405371862.html">Meeting Mr Pratchett</ref> at <hi rend="italic"><ref target="https://ta.wikipedia.org/wiki/The_Age">The Age</ref></hi></item>
<item><ref target="http://www.ceskatelevize.cz/ivysilani/1093836883-na-plovarne/211522160100014/bonus/3226-terry-pratchett">On-line video interview for Czech TV (24. 4. 2011)</ref> <ref target="https://web.archive.org/web/20150315075108/http://www.ceskatelevize.cz/ivysilani/1093836883-na-plovarne/211522160100014/bonus/3226-terry-pratchett">பரணிடப்பட்டது</ref> 2015-03-15 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://discworldmonthly.co.uk">Discworld Monthly</ref> has been providing monthly Terry Pratchett news since மே 1997</item>
<item><ref target="http://st-news.com/issues/st-news-volume-9-issue-3/features/this-issue-is-dedicated-to/the-pterry-interview/">Interview with Terry Pratchett, 1994</ref></item></list>
</text></body></html>