<html><body><text id="wikipedia_ta_wikipedia_org__149108.html" ns="0" revid="3278589" sourceurl="https://ta.wikipedia.org/wiki/%E0%AE%85%E0%AE%B0%E0%AF%81%E0%AE%A3%E0%AE%95%E0%AE%BF%E0%AE%B0%E0%AE%BF%E0%AE%AA%E0%AF%8D_%E0%AE%AA%E0%AF%81%E0%AE%B0%E0%AE%BE%E0%AE%A3%E0%AE%AE%E0%AF%8D" title="அருணகிரிப் புராணம்" type="wikipedia">அருணகிரிப் புராணம்<p><hi rend="bold">அருணகிரிப் புராணம்</hi> தி௫க்கயிலாய பரம்பரை வேளாக்குறிச்சி ஆதீன சீடர் <hi rend="bold">மறைஞான சம்பந்தர்</hi> என்னும் புலவர் பாடிய நூல். இவர் சிதம்பரத்தில் வாழ்ந்தவர். இவரைக் ‘கண்கட்டி மறைஞான சம்பந்தர்’ எனவும் வழங்குவர். இவரது காலத்திலேயே இவர் பாடிய அண்ணாமலையைப் பற்றிப் பாடப்பட்ட நூல் <ref target="https://ta.wikipedia.org/wiki/அருணாசல_புராணம்">அருணாசல புராணம்</ref>. </p>
<p>அருணகிரிப் புராணத்தில் எட்டுச் சருக்கங்கள் உள்ளன. பாடல்கள் 613. பாயிரப் பகுதியில் 35 பாடல்கள். இதில் தெய்வங்கள் மட்டுமல்லாமல் காரைக்காலம்மை, நால்வர், திருமாலிகைத்தேவர், மெய்கண்டார் போன்ற தமிழ்ப்பெருமக்களும் போற்றப்படுகின்றனர். </p>
<list type="unordered"><item>அருணாசலோதயச் சருக்கத்தில் அயன், மால் ஆகியோரின் செருக்கை அடக்கச் சிவன் அருணகிரியாக எழுந்த கதை சொல்லப்படுகிறது.</item>
<item>அருந்தவச் சருக்கத்தில் உமையம்மை கதை சொல்லப்படுகிறது. கயிலையில் உமை, சிவன் கண்ணைப் புதைத்தாள். இந்தப் பாவம் நீங்கக் காஞ்சியில் பிறந்து தவம் செய்தாளாம்.</item>
<item>வலம்புரிச் சருக்கத்தில் கோயிலையும் அண்ணாமலையையும் வரும் சிறப்பு கூறப்படுகிறது.</item>
<item>ஆலயத்தொடு புரியாக்கிய சருக்கத்தில் சிற்பிகள் கோயில் கட்டிய செய்தி சொல்லப்படுகிறது.</item>
<item>இவரது செய்யுள்களில் சொல்-மடக்கு அணி பரவலாகக் காணப்படுகிறது. சந்தப் பாடல்களும் விரவி வருகின்றன.</item></list>
<p>பாடல்கள்</p>
<list type="unordered"><item>கடைமடக்கு</item></list>
கருவினை கழிக்கலாம், கரியகட் டழிக்கலாம்,
ஒருமையுற்(று) இருக்கலாம்
<list type="unordered"><item><ref target="https://ta.wikipedia.org/wiki/சந்தம்_(ஒலி)">சந்தம்</ref></item></list>
தண்ணார்மதி சூடுஞ்சடை முடியான்அடல் விடையான்
அண்ணார்புரத்(து) ஒருமால்வரை நயந்(து)அன்(று) புரிந்தான்.
<list type="unordered"><item>காலம் 16-ஆம் நூற்றாண்டு</item></list>
கருவிநூல்
<list type="unordered"><item><ref target="https://ta.wikipedia.org/wiki/மு._அருணாசலம்">மு. அருணாசலம்</ref>, தமிழ் இலக்கிய வரலாறு, பதினாறாம் நூற்றாண்டு, பாகம் 1, 2005</item></list>
</text></body></html>