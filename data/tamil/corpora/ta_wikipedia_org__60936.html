<html><body><text id="wikipedia_ta_wikipedia_org__60936.html" ns="0" revid="3331311" sourceurl="https://ta.wikipedia.org/wiki/%E0%AE%B9%E0%AE%BE%E0%AE%AF%E0%AF%8D%E0%AE%B2%E0%AE%BF_%E0%AE%95%E0%AF%86%E0%AE%AA%E0%AF%8D%E0%AE%B0%E0%AE%9A%E0%AE%BF%E0%AE%B2%E0%AE%BE%E0%AE%9A%E0%AE%BF" title="ஹாய்லி கெப்ரசிலாசி" type="wikipedia">ஹாய்லி கெப்ரசிலாசி
<p><hi rend="bold">கெப்ரசிலாசி</hi>, ( <hi rend="italic"> Haile Gebrselassie </hi> ) <ref target="https://ta.wikipedia.org/wiki/18_ஏப்ரல்">18 ஏப்ரல்</ref>, <ref target="https://ta.wikipedia.org/wiki/1973">1973</ref> பிறந்த <ref target="https://ta.wikipedia.org/wiki/எத்தியோப்பியா">எத்தியோப்பிய</ref> நாட்டு <ref target="https://ta.wikipedia.org/wiki/நீண்ட-தொலைவு_தடகள_ஓடுநர்">நீண்ட-தொலைவு தடகள ஓடுநர்</ref> ஆவார். உலகிலேயே தலைசிறந்த <ref target="https://ta.wikipedia.org/wiki/தொலைதூர_ஓடுநர்">தொலைதூர ஓடுநர்</ref> என்று அனைவராலும் ஒருமனதாக போற்றப்படுபவர்.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
தொடக்க காலம்
<p><ref target="https://ta.wikipedia.org/wiki/மைய_எத்தியோப்பியா">மைய எத்தியோப்பியாவிலுள்ள</ref> <hi rend="bold">ஆர்சி</hi> கோட்டத்தில் பிறந்தவர் ஹய்லி. ஏற்கனவே <hi rend="italic">டுலு</hi> (Derartu Tulu), <hi rend="italic">ரோபா</hi> (Fatuma Roba) போன்ற சிறந்த நீண்ட-தொலைவு தடகள ஓடுநர்களைத் தன் மண்ணில் பிறக்க வைத்த இடம் தான் ஆர்சி. <ref target="https://ta.wikipedia.org/wiki/கெப்ரசிலாசி">கெப்ரசிலாசி</ref> சிறுவனாக இருந்த போது 10 கி.மீ தொலைவில் இருந்த பள்ளிக்கு ஓடியே சென்று மீண்டும் ஓடியபடியே திரும்புவாராம் -- <hi rend="bold">கையில் புத்தகக்கட்டோடு!</hi>. அதனால்தான் ஓடுகளத்தில் ஓடும்போதுகூட அவரது இடது கை கோணி வளைந்து <hi rend="italic">புத்தகக்கட்டை சுமந்தபடியே</hi> இருந்தது!</p>
1995  <hi rend="bold">காபி</hi>யின் மைல்கல் ஆண்டு
<list type="unordered"><item>மோசசு கிபுடானியின் (Moses Kiptanui) 2-மைல் உலக சாதனையை 8 நிமி. 07.46 வி. இல் கடந்ததன் மூலம் முறியடித்து உலகிற்கு தன் வருகையை திட்டமாக நிரூபித்தார்.</item>
<item>இது நடந்து முடிந்து ஒரே வாரத்தில் <hi rend="italic">எங்கலோ</hi>, <ref target="https://ta.wikipedia.org/wiki/ஹாலந்து(ஆலந்து)">ஆலந்தில்</ref> நடந்த <ref target="https://ta.wikipedia.org/wiki/10000_மீ_ஓட்டம்">10000 மீ ஓட்டத்தில்</ref> 26:43.53 (26 நிமி. 43.53 வி.) என்ற கால அளவில் ஓடி உலக சாதனை புரிந்தார்.</item></list>
</text></body></html>