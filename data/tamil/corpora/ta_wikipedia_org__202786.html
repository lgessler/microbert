<html><body><text id="wikipedia_ta_wikipedia_org__202786.html" ns="0" revid="3429709" sourceurl="https://ta.wikipedia.org/wiki/%E0%AE%A4%E0%AE%BF%E0%AE%B0%E0%AF%81%E0%AE%95%E0%AF%8D%E0%AE%95%E0%AF%8B%E0%AE%AF%E0%AE%BF%E0%AE%B2%E0%AF%82%E0%AE%B0%E0%AF%8D" title="திருக்கோயிலூர்" type="wikipedia">திருக்கோயிலூர்
<p><hi rend="bold">திருக்கோவிலூர்</hi> (<hi rend="italic">Tirukkovilure</hi>), <ref target="https://ta.wikipedia.org/wiki/இந்தியா">இந்தியாவின்</ref> <ref target="https://ta.wikipedia.org/wiki/தமிழ்நாடு">தமிழ்நாடு</ref> <ref target="https://ta.wikipedia.org/wiki/இந்தியாவின்_மாநிலங்களும்_ஆட்சிப்பகுதிகளும்">மாநிலத்தின்</ref> <ref target="https://ta.wikipedia.org/wiki/கள்ளக்குறிச்சி_மாவட்டம்">கள்ளக்குறிச்சி மாவட்டத்தில்</ref> உள்ள  <ref target="https://ta.wikipedia.org/wiki/திருக்கோவிலூர்_வட்டம்">திருக்கோவிலூர் வட்டத்தில்</ref> அமைந்த முதல் நிலை <ref target="https://ta.wikipedia.org/wiki/பேரூராட்சி">நகராட்சி</ref> ஆகும். இது <ref target="https://ta.wikipedia.org/wiki/திருக்கோவிலூர்_வட்டம்">திருக்கோவிலூர் வட்டம்</ref> மற்றும் <ref target="https://ta.wikipedia.org/wiki/திருக்கோவிலூர்_ஊராட்சி_ஒன்றியம்">திருக்கோவிலூர் ஊராட்சி ஒன்றியம்</ref> ஆகியவற்றின் நிர்வாகத் தலைமையிடமும் ஆகும். இங்கு <ref target="https://ta.wikipedia.org/wiki/திருக்கோயிலூர்_வீரட்டேஸ்வரர்_கோயில்">வீரட்டேஸ்வர் கோயில்</ref> மற்றும்  <ref target="https://ta.wikipedia.org/wiki/திருக்கோயிலூர்_உலகளந்த_பெருமாள்_கோவில்">உலகளந்த பெருமாள் கோயில்</ref> உள்ளது.வாகன பதிவு எண்TN 35 </p>

வருவாய் கோட்டங்கள்
<list type="ordered"><item><ref target="https://ta.wikipedia.org/wiki/திருக்கோவிலூர்">திருக்கோவிலூர்</ref></item>
<item>கள்ளக்குறிச்சி</item>
</list>
வருவாய் வட்டங்கள்தொகு
<list type="ordered"><item><ref target="https://ta.wikipedia.org/wiki/திருக்கோவிலூர்_வட்டம்">திருக்கோவிலூர் வட்டம்</ref></item>
<item><ref target="https://ta.wikipedia.org/wiki/கள்ளக்குறிச்சி_வட்டம்">கள்ளக்குறிச்சி வட்டம்</ref></item>
<item><ref target="https://ta.wikipedia.org/wiki/உளுந்தூர்பேட்டை_வட்டம்">உளுந்தூர்பேட்டை வட்டம்</ref></item>
<item><ref target="https://ta.wikipedia.org/wiki/சங்கரபுரம்_வட்டம்">சங்கராபுரம் வட்டம்</ref></item>
<item><ref target="https://ta.wikipedia.org/wiki/சின்னசேலம்_வட்டம்">சின்னசேலம் வட்டம்</ref></item>
<item><ref target="https://ta.wikipedia.org/wiki/கல்வராயன்மலை_வட்டம்">கல்வராயன்மலை வட்டம்</ref></item></list>
நகராட்சிகள்தொகு
<list type="ordered"><item><ref target="https://ta.wikipedia.org/wiki/கள்ளக்குறிச்சி">கள்ளக்குறிச்சி</ref></item>
<item><ref target="https://ta.wikipedia.org/wiki/திருக்கோவிலூர்">திருக்கோவிலூர்</ref></item>
<item><ref target="https://ta.wikipedia.org/wiki/உளுந்தூர்பேட்டை_வட்டம்">உளுந்தூர்பேட்டை</ref></item></list>
பேரூராட்சிகள்தொகு
<list type="ordered"><item><ref target="https://ta.wikipedia.org/wiki/சின்னசேலம்">சின்னசேலம்</ref></item>
<item><ref target="https://ta.wikipedia.org/wiki/தியாகதுர்கம்">தியாக துருகம்</ref></item>
<item><ref target="https://ta.wikipedia.org/wiki/சங்கராபுரம்">சங்கராபுரம்</ref></item>
<item><ref target="https://ta.wikipedia.org/wiki/வடக்கணேந்தல்">வடக்கநந்தல்</ref></item>
<item><ref target="https://ta.wikipedia.org/wiki/மணலூர்ப்பேட்டை">மணலூர்ப்பேட்டை</ref></item></list>
திருக்கோவிலூர் நகராட்சியாக தரம் உயர்த்தப்படல்
<p>12 செப்டம்பர் 2021 அன்று திருக்கோவிலூர் பேரூராட்சி <ref target="https://ta.wikipedia.org/wiki/நகராட்சி">நகராட்சியாக</ref> தரம் உயர்த்தப்பட்டது.<ref target="https://ta.wikipedia.org/wiki/முதற்_பக்கம்#cite_note-3">[3]</ref>
திருக்கோவிலூரானது <ref target="https://ta.wikipedia.org/wiki/தென்பெண்ணை_ஆறு">தென்பெண்ணை ஆற்றின்</ref> கரையில் அமைந்துள்ளது. திருக்கோவிலூர் நகராட்சி <ref target="https://ta.wikipedia.org/wiki/தொடருந்து_நிலையம்">தொடருந்து நிலையம்</ref> 3 கிமீ தொலைவில் உள்ள <ref target="https://ta.wikipedia.org/wiki/அரகண்டநல்லூர்">அரகண்டநல்லூர்</ref> பகுதியில் அமைந்துள்ளது. திருக்கோவிலூர் தனி மாவட்டமாக பிரிக்க வேண்டும் என்ற கோரிக்கை விழுப்புரம் மாவட்டம் அறிவித்த 34ஆண்டுகளாக இருந்து வருகிறது விழுப்புரம் மாவட்டதை இரண்டாக பிரித்த போது திருக்கோவிலூரை தலைமையிடமாக கொண்டு புதிய மாவட்டம் உருவாக்கப்பட வேண்டும் என்ற கோரிக்கை பலமாக  இருந்தது ஆனால் கள்ளகுறிச்சியை தலைமை இடமாக கொண்டு மாவட்டம் அறிவிக்கபட்டது திருக்கோவிலூரை தலைமையாக கொண்டு ஒரு புதிய மாவட்டம் உருவாக்க வேண்டும் என்று கேட்டு வருகிறனர் ,   <ref target="https://ta.wikipedia.org/wiki/திருக்கோவிலூர்_வருவாய்_கோட்டம்">திருக்கோவிலூர்</ref> புதிய பெரிய பேருந்து நிலையம் அதிநவீன வசதியுடன் கூடிய பேருந்து நிலையமாக கட்டுவதற்கு 2014ஆம் ஆண்டு சட்ட மன்றத்தில் அறிவிக்கபட்டது. செவலை ரோடு பகுதி, ஏரி கரை பகுதி அகிய இரண்டு பகுதி தேர்வுசெய்யபட்டுள்ளது. இதில் ஒன்று இறுதி செய்யப்பட்டு இந்த ஆண்டு இறுதிக்குள் பணிகள் துவங்கபடவுள்ளது. திருக்கோவிலூர் அருகில் மேற்கில் <ref target="https://ta.wikipedia.org/wiki/திருவண்ணாமலை">திருவண்ணாமலை</ref>  40 கிமீ; இதன்  கிழக்கில் <ref target="https://ta.wikipedia.org/wiki/கடலூர்">கடலூர்</ref> 70 கிமீ; வடக்கில் <ref target="https://ta.wikipedia.org/wiki/விழுப்புரம்">விழுப்புரம்</ref> 35 கிமீ; தெற்கில் <ref target="https://ta.wikipedia.org/wiki/கள்ளக்குறிச்சி_மாவட்டம்">கள்ளக்குறிச்சி</ref> 46 கிமீ தொலைவில் உள்ளது.</p>
ஊர் அமைப்பு
<p>வரலாற்றுப் பெருமைக்கு உரியதான இச்சிறு நகர் மேலூர், கீழுர் (கீழையூர்) என்னும் இரு பிரிவினதாயுள்ளது. திருக்கோவலூரில் மேற்குப்பகுதி மேலுாராகும். இதுதான் நகரத்தின் இன்றியமையாப் பகுதி. இங்கே தான் திருவிக்கிரமப் பெருமாள் கோயில், கடைத்தெரு, உயர் நிலைப்பள்ளி முதலியவை உள்ளன. இங்கே உள்ள <ref target="https://ta.wikipedia.org/wiki/திருக்கோயிலூர்_உலகளந்த_பெருமாள்_கோவில்">திருவிக்கிரமப் பெருமாள் கோயில்</ref> வரலாற்றுச் சிறப்பு மிக்கது; முதலாழ்வார் மூவரும் சேர்ந்து வழிபட்டது. <ref target="https://ta.wikipedia.org/wiki/திருமங்கையாழ்வார்">திருமங்கையாழ்வாரின்</ref> பாடல் (மங்களா சாசனம்) பெற்றது. </p>
<p>திருக்கோவலுரரின் கிழக்குப்பகுதி கீழுர் ஆகும். இது கீழையூர், கீழவூர் என்றும் அழைக்கப்படுகிறது. இந்தக் கீழூர்ப் பகுதியில்தான் <ref target="https://ta.wikipedia.org/wiki/திருக்கோயிலூர்_வீரட்டேஸ்வரர்_கோயில்">வீரட்டேஸ்வரர் கோயில்</ref>  சிவன் கோயில் இருக்கிறது. சிவபெருமான் வீரச் செயல்கள் நிகழ்த்திய எட்டுத் திருப்பதிகளுள் (<ref target="https://ta.wikipedia.org/wiki/அட்ட_வீரட்டத்தலங்கள்">அட்ட வீரட்டங்களுள்</ref>) இந்த ஊரும் ஒன்று.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
முதல்நிலை நகராட்சி அமைப்பு
<p>11.99 சகிமீ பரப்பும், 27 நகராட்சிமன்ற உறுப்பினர்களையும், 160 தெருக்களையும் கொண்ட முதல் நிலை <ref target="https://ta.wikipedia.org/wiki/நகராட்சி">நகராட்சி</ref> , கூடிய விரைவில் தேர்வுநிலை அல்லது சிறப்புநிலை நகராட்சியாக விரிவாக்கம் செய்யபடவுள்ளது <ref target="https://ta.wikipedia.org/wiki/திருக்கோயிலூர்_(சட்டமன்றத்_தொகுதி)">திருக்கோயிலூர் சட்டமன்றத் தொகுதிக்கும்</ref> மற்றும் <ref target="https://ta.wikipedia.org/wiki/விழுப்புரம்_மக்களவைத்_தொகுதி">விழுப்புரம் மக்களவைத் தொகுதிக்கும்</ref> உட்பட்டது.<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
மக்கள்தொகை பரம்பல்
<p><ref target="https://ta.wikipedia.org/wiki/இந்திய_மக்கள்_தொகை_கணக்கெடுப்பு,_2011">2011-ஆம் ஆண்டு மக்கள் தொகை கணக்கெடுப்பின்படி</ref>   நகராட்சி 15,929  வீடுகளும், 53,252 <ref target="https://ta.wikipedia.org/wiki/மக்கள்தொகை">மக்கள்தொகையும்</ref> கொண்டது.  நகராட்சி <ref target="https://ta.wikipedia.org/wiki/எழுத்தறிவு">எழுத்தறிவு</ref>  86.7% மற்றும் <ref target="https://ta.wikipedia.org/wiki/பாலின_விகிதம்">பாலின விகிதம்</ref> 10,000 ஆண்களுக்கு, 10,007 பெண்கள் வீதம் உள்ளனர். 6 வயதிற்குட்பட்ட குழந்தைகளின் பாலின விகிதம் 10000 ஆண் குழந்தைகளுக்கு, 916 பெண் குழந்தைகள் வீதம் உள்ளனர். <ref target="https://ta.wikipedia.org/wiki/பட்டியல்_சாதியினரும்_பட்டியல்_பழங்குடியினரும்">பட்டியல் சாதியினரும் பட்டியல் பழங்குடியினரும்</ref>  முறையே  5,125 மற்றும் 471 ஆகவுள்ளனர்.<ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
வரலாறு
<p>கி.பி 300-ஆம் நூற்றாண்டில் இருந்து நடுநாட்டின் தலைநகராக கோவல் நகரம் இருந்துவந்தது <ref target="https://ta.wikipedia.org/wiki/சங்க_இலக்கியம்">சங்க நூல்களில்</ref> கோவல் என வழங்கப்படும் திருக்கோவலூர், அன்று <ref target="https://ta.wikipedia.org/wiki/மலையமான்">மலையமான்</ref> மரபு மன்னர்கட்கும் <ref target="https://ta.wikipedia.org/wiki/மெய்ப்பொருள்_நாயனார்">மெய்ப்பொருள் வேந்தர்</ref> முதலியோர்க்கும் தலைநகராயிருந்ததது. <ref target="https://ta.wikipedia.org/wiki/ஔவையார்">ஔவையார்</ref> <ref target="https://ta.wikipedia.org/wiki/பாரிமகளிர்">பாரிமகளிரைத்</ref> திருக்கோவலூர் மன்னர்க்கு மணமுடித்த வரலாறும், <ref target="https://ta.wikipedia.org/wiki/பாரி">பாரியின்</ref> பிரிவாற்றாது கபிலர் வடக்கிருந்து தீப்பாய்ந்து உயிர் விட்ட ‘<ref target="https://ta.wikipedia.org/wiki/கபிலர்_குன்று">கபிலர்குன்று</ref>’ என்னும் பாறை திருக்கோவலூருக்கு அருகில் இருப்பதும், திருப்பாதிரிப் புலியூர் <ref target="https://ta.wikipedia.org/wiki/ஞானியார்_அடிகள்">ஞானியார் அடிகளாரின்</ref> தலைமையகமும் அவர்களால் உருவாக்கப்பட்ட கோவல் தமிழ்ச்சங்கமும் திருக்கோவலூரில் இருப்பதும் இவ்வூரின் பெருமைக்குத் தக்க சான்றுகளாம். </p>
<p>கடையெழு வள்ளல்களில் ஒருவனான <ref target="https://ta.wikipedia.org/wiki/காரி">காரி</ref> சங்ககாலத்தில் இவ்வூரை ஆண்ட மன்னர்களில் ஒருவன். கோவலூரில் பாயும் ஆறு <ref target="https://ta.wikipedia.org/wiki/தென்பெண்ணை_ஆறு">பெண்ணை</ref>. இந்த ஆற்றுமணலின் அறல் படிவு போல் தலைவியின் கூந்தல் சுருள் படிந்திருந்ததாம்.<ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
<p>கடையெழு வள்ளல்களில் மற்றொருவன் <ref target="https://ta.wikipedia.org/wiki/அதியமான்_நெடுமான்_அஞ்சி">அதியமான் நெடுமான் அஞ்சி</ref>. இந்த அஞ்சி கோவலூரைப் போரிட்டு அழித்தான் என்றும், அந்த வெற்றியைப் புலவர் <ref target="https://ta.wikipedia.org/wiki/பரணர்">பரணன்</ref> சிறப்பித்துப் பாடினான் என்றும் <ref target="https://ta.wikipedia.org/wiki/ஔவையார்">ஔவையார்</ref> குறிப்பிடுகிறார்.<ref target="https://ta.wikipedia.org/wiki/முதற்_பக்கம்#cite_note-8">[8]</ref></p>
<p><ref target="https://ta.wikipedia.org/wiki/திருக்கோயிலூர்_வீரட்டேஸ்வரர்_கோயில்">திருக்கோயிலூர் வீரட்டேஸ்வரர் கோயில்</ref> <ref target="https://ta.wikipedia.org/wiki/சம்பந்தர்">சம்பந்தர்</ref>, <ref target="https://ta.wikipedia.org/wiki/அப்பர்">அப்பர்</ref> போன்றோர் பாடல் பெற்ற சிவத்தலமாகும்.  இவ்வாலயம் அந்தகாசூரனை அழித்த தலம் ஆதலால் அட்ட வீரட்டத் தலங்களுள் ஒன்றாகக் கருதப்படுகிறது. சங்ககால மலையமான் நாட்டின் தலைநகரமாகவும் விளங்கியது. ஆதலால் <ref target="https://ta.wikipedia.org/wiki/காரி">காரி</ref> திருக்கோவலூர் மலையமான் காரி என்ற பெயரிலேயே அழைக்கப்படுகிறான்.</p>
புவியியல்
<p>இவ்வூரின் அமைவிடம் <ref target="//tools.wmflabs.org/geohack/geohack.php?pagename=%E0%AE%AE%E0%AF%81%E0%AE%A4%E0%AE%B1%E0%AF%8D_%E0%AE%AA%E0%AE%95%E0%AF%8D%E0%AE%95%E0%AE%AE%E0%AF%8D&amp;params=11.95_N_79.2_E_">11°57′N 79°12′E﻿ / ﻿11.95°N 79.2°E﻿ / 11.95; 79.2</ref> ஆகும்.<ref target="https://ta.wikipedia.org/wiki/முதற்_பக்கம்#cite_note-geoloc-9">[9]</ref> கடல் மட்டத்திலிருந்து இவ்வூர் சராசரியாக 73 <ref target="https://ta.wikipedia.org/wiki/மீட்டர்">மீட்டர்</ref> (239 <ref target="https://ta.wikipedia.org/wiki/அடி">அடி</ref>) உயரத்தில் இருக்கின்றது. </p>
போக்குவரத்து
<p>திருக்கோவிலூரில் <ref target="https://ta.wikipedia.org/wiki/தொடர்வண்டி">தொடர்வண்டி</ref> நிலையம் உள்ளது.</p>
கோவில்கள்
<list type="unordered"><item><ref target="https://ta.wikipedia.org/wiki/திருக்கோயிலூர்_வீரட்டேஸ்வரர்_கோயில்">திருக்கோயிலூர் வீரட்டேஸ்வரர் கோயில்</ref></item>
<item><ref target="https://ta.wikipedia.org/wiki/திருக்கோயிலூர்_உலகளந்த_பெருமாள்_கோவில்">திருக்கோயிலூர் உலகளந்த பெருமாள் கோவில்</ref></item>
<item><ref target="https://ta.wikipedia.org/wiki/கபிலர்_குன்று">கபிலர் குன்று</ref></item>
<item><ref target="https://ta.wikipedia.org/wiki/அறகண்டநல்லூர்_அதுல்யநாதேஸ்வரர்_கோயில்">அறகண்டநல்லூர் அதுல்யநாதேஸ்வரர் கோயில்</ref></item>
<item><ref target="https://ta.wikipedia.org/wiki/நல்லாயன்_கத்தோலிக்க_தேவாலயம்_திருக்கோவிலூர்">நல்லாயன் கத்தோலிக்க தேவாலயம் திருக்கோவிலூர்</ref></item>
<item><ref target="https://ta.wikipedia.org/wiki/எ_எல்_சி_சர்ச்_சைலேம்_திருக்கோவிலூர்">எ எல் சி சர்ச் சைலேம் திருக்கோவிலூர்</ref></item></list>
</text></body></html>