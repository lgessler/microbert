<html><body><text id="wikipedia_ta_wikipedia_org__532889.html" ns="0" revid="3333470" sourceurl="https://ta.wikipedia.org/wiki/%E0%AE%87%E0%AE%B2%E0%AF%8D%E0%AE%95%E0%AE%B2%E0%AF%8D_%E0%AE%AA%E0%AF%81%E0%AE%9F%E0%AE%B5%E0%AF%88" title="இல்கல் புடவை" type="wikipedia">இல்கல் புடவை<figure><caption> இல்கல் புடவை நெசவு செய்யும் படம்</caption></figure>
<figure><caption> இல்கல் புடவை அணிந்துள்ள இந்திய பெண் பழ வியாபாரி</caption></figure>
<p><hi rend="bold">இல்கல் புடவை</hi> (<hi rend="italic">Ilkal sari</hi>) என்பது ஒரு பாரம்பரிய <ref target="https://ta.wikipedia.org/wiki/புடவை">புடவை</ref> வகையாகும். இது <ref target="https://ta.wikipedia.org/wiki/இந்தியா">இந்தியாவில்</ref> பொதுவான பெண்களின் உடையாக விளங்குகிறது. இல்கல் புடவை <ref target="https://ta.wikipedia.org/wiki/இந்தியா">இந்தியாவின்</ref> <ref target="https://ta.wikipedia.org/wiki/கருநாடகம்">கர்நாடகா</ref> மாநிலத்தின் <ref target="https://ta.wikipedia.org/wiki/பாகல்கோட்_மாவட்டம்">பாகல்கோட்</ref> மாவட்டத்திலுள்ள இல்கல் நகரத்திலிருந்து அதன் பெயரைப் பெற்றது. இல்கல் புடவை பருத்தியிலான பாவு, ஓரத்திற்கும், புடவையின் பல்லு பகுதிக்கும் செயற்கைப் பட்டு ஆகியவற்றைப் பயன்படுத்தி நெய்யப்படுகின்றன. சில சமயங்களில் செயற்கைப் பட்டுக்குப் பதிலாக தூயப் பட்டும் பயன்படுத்தப்படுகிறது. இல்கல் புடவைக்கு <ref target="https://ta.wikipedia.org/wiki/புவியியல்_சார்ந்த_குறியீடு">புவியியல் சார்ந்த குறியீடு</ref> வழங்கப்பட்டுள்ளது.<ref target="https://ta.wikipedia.org/wiki/முதற்_பக்கம்#cite_note-1">[1]</ref> அதன் GI குறிச்சொல் எண் 76 <ref target="https://ta.wikipedia.org/wiki/முதற்_பக்கம்#cite_note-2">[2]</ref> ஆகும்</p>
வரலாறு
<p>இல்கல் நகரம் ஒரு பண்டைய நெசவு மையமாக இருந்துள்ளது. இங்கு கி.பி 8 ஆம் நூற்றாண்டிலேயே நெசவு தொடங்கியுள்ளது.<ref target="https://ta.wikipedia.org/wiki/முதற்_பக்கம்#cite_note-hist-3">[3]</ref> இந்த புடவைகளின் வளர்ச்சிக்கு <ref target="https://ta.wikipedia.org/wiki/பெல்லாரி">பெல்லாரி</ref> நகரமும் அதைச் சுற்றியுள்ள உள்ளூர் தலைவர்கள் வழங்கிய ஆதரவே காரணம். மேலும், உள்ளூரிலேயே மூலப்பொருட்கள் கிடைப்பதும் இந்தப் புடவையின் வளர்ச்சிக்கு உதவியது. இல்கல் நகரில் சுமார் 20000 பேர் புடவை நெசவுத் தொழிலில் ஈடுபட்டுள்ளனர்.<ref target="https://ta.wikipedia.org/wiki/முதற்_பக்கம்#cite_note-ilkal-4">[4]</ref></p>
உற்பத்தி
<p>இல்கல் புடவைகளை நெசவு செய்வது பெரும்பாலும் உள்ளரங்குகளிலேயே நடைபெறும் ஒரு செயலாகும். இது அடிப்படையில் பெண் உறுப்பினர்கள் பங்கேற்பதை உள்ளடக்கிய ஒரு வீட்டு நிறுவனமாகும். கைத்தறியின் உதவியுடன் ஒரு புடவை நெய்ய சுமார் 7 நாட்கள் ஆகும். விசைத்தறியின் உதவியாலும் நெசவு செய்யப்படுகிறது.</p>
இவற்றையும் காண்க
<list type="unordered"><item><ref target="https://ta.wikipedia.org/wiki/பீதர்_கலன்">பீதர் கலன்</ref></item>
<item><ref target="https://ta.wikipedia.org/wiki/பைதாகி_மிளகாய்">பைதாகி மிளகாய்</ref></item>
<item><ref target="https://ta.wikipedia.org/wiki/மைசூர்_சாண்டல்_சோப்பு">மைசூர் சாண்டல் சோப்பு</ref></item>
<item><ref target="https://ta.wikipedia.org/wiki/நாவல்குந்த்_கம்பளம்">நாவல்குந்த் கம்பளம்</ref></item></list>
</text></body></html>