<html><body><text id="wikipedia_ta_wikipedia_org__204583.html" ns="0" revid="1561752" sourceurl="https://ta.wikipedia.org/wiki/%E0%AE%A4%E0%AF%8A%E0%AE%B2%E0%AF%8D%E0%AE%AA%E0%AE%9F%E0%AE%BF%E0%AE%AE%E0%AE%B5%E0%AE%BF%E0%AE%AF%E0%AE%B2%E0%AF%8D_%E0%AE%A4%E0%AE%BF%E0%AE%B1%E0%AE%A9%E0%AE%BE%E0%AE%AF%E0%AF%8D%E0%AE%B5%E0%AF%81" title="தொல்படிமவியல் திறனாய்வு" type="wikipedia">தொல்படிமவியல் திறனாய்வு<p><hi rend="bold">தொல்படிமவியல் திறனாய்வு</hi> (archetypal criticism) என்பது, <ref target="https://ta.wikipedia.org/wiki/இலக்கியம்">இலக்கியப்</ref>] படைப்பொன்றில் காணப்படும் <ref target="https://ta.wikipedia.org/wiki/தொல்படிமம்">தொல்படிமங்களையும்</ref>, <ref target="https://ta.wikipedia.org/wiki/தொல்படிமக்_கோலம்">தொல்படிமக் கோலங்களையும்</ref> ஆராய்வதன் மூலம் அவ்விலக்கியத்தை ஆய்வு செய்யும் முறை ஆகும்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> இதை <hi rend="bold">இனக்குழுப் பார்வை முறை</hi>, <hi rend="bold">தொன்மவியல் அணுகுமுறை</hi>, <hi rend="bold">சடங்கியல் அணுகுமுறை</hi> போன்ற பெயர்களாலும் குறிப்பிடுவது உண்டு. </p>
<p>மனித இனத்தின் தொல்பழங்கால அறிவும், உணர்வுகளும் மனித அடிமனத்தில் புதைந்து கிடக்கின்றன என்றும், பிற்காலத்தில் மனிதர்கள் அவற்றைத் <ref target="https://ta.wikipedia.org/wiki/தொன்மம்">தொன்மங்களாகவும்</ref>, <ref target="https://ta.wikipedia.org/wiki/குறியீடு">குறியீடுகளாகவும்</ref>, <ref target="https://ta.wikipedia.org/wiki/சடங்கு">சடங்குகளாகவும்</ref>, எச்சங்களாகவும் வெளிப்படுத்துகின்றனர் என்றும் சில உளவியலாளர்கள் கூறுகின்றனர்.<ref target="https://ta.wikipedia.org/wiki/முதற்_பக்கம்#cite_note-2">[2]</ref> இவ்வாறான தொல்படிமங்கள் இலக்கியங்களில் சொற்கள், சூழ்நிலைகள் போன்றவற்றினூடாக வெளிப்படுகின்றன. தொல்படிமவியல் திறனாய்வு இவற்றை ஆராய்ந்து விளக்குவதை நோக்கமாகக் கொண்டுள்ளது.</p>


உசாத்துணைகள்
<list type="unordered"><item>பஞ்சாங்கம், க., <hi rend="italic">இலக்கியமும் திறனாய்வுக் கோட்பாடுகளும்</hi>, அன்னம், தஞ்சாவூர், 2011.</item>
<item>நடராசன், தி. சு., <hi rend="italic">திறனாய்வுக் கலை</hi>, நியூ செஞ்சுரி புக் ஹவுஸ் (பி) லிட், சென்னை, 2009 (ஏழாம் பதிப்பு).</item></list>
இவற்றையும் பார்க்கவும்
<list type="unordered"><item><ref target="https://ta.wikipedia.org/wiki/திறனாய்வுக்_கோட்பாடுகளின்_பட்டியல்">திறனாய்வுக் கோட்பாடுகளின் பட்டியல்‎‎</ref></item>
<item><ref target="https://ta.wikipedia.org/wiki/உளப்பகுப்பாய்வுத்_திறனாய்வு">உளப்பகுப்பாய்வுத் திறனாய்வு</ref></item></list>
</text></body></html>