<html><body><text id="wikipedia_ta_wikipedia_org__409052.html" ns="0" revid="2545869" sourceurl="https://ta.wikipedia.org/wiki/3-%E0%AE%86%E0%AE%95%E0%AF%8D%E0%AE%9A%E0%AE%BF%E0%AE%9F%E0%AF%87%E0%AE%A9%E0%AF%8B%E0%AE%A9%E0%AF%8D" title="3-ஆக்சிடேனோன்" type="wikipedia">3-ஆக்சிடேனோன்
<p><hi rend="bold">3-ஆக்சிடேனோன்</hi> <hi rend="italic">(3-Oxetanone)</hi> என்பது C3H4O2 என்ற <ref target="https://ta.wikipedia.org/wiki/மூலக்கூற்று_வாய்ப்பாடு">வாய்ப்பாட்டைக்</ref> கொண்ட <ref target="https://ta.wikipedia.org/wiki/கரிம_வேதியியல்">கரிம வேதியியல்</ref> <ref target="https://ta.wikipedia.org/wiki/சேர்மம்">சேர்மம்</ref> ஆகும். இச்சேர்மத்தை ஆக்சிடேன்-3-ஓன் அல்லது 1,3-எப்பாக்சி-2-புரோப்பனோன் என்ற பெயர்களாலும் அழைக்கிறார்கள். ஆக்சிடேனின் கீட்டோன் வகைச் சேர்மமாகவும் β-புரோப்பியோலாக்டோனின் ஒரு மாற்றியமாகவும் 3-ஆக்சிடேனோன் கருதப்படுகிறது. </p>
<p>அறை வெப்பநிலையில் நீர்மமாகக் காணப்படும் 3-ஆக்சிடேனோன் 140 ° செல்சியசு வெப்பநிலையில் கொதிக்கிறது. மருத்துவப் பயன் மிகுந்த பிற ஆக்சிடேன்களை தயாரிக்க முயலும் ஆய்வுகளில்<ref target="https://ta.wikipedia.org/wiki/முதற்_பக்கம்#cite_note-wuitschik-1">[1]</ref><ref target="https://ta.wikipedia.org/wiki/முதற்_பக்கம்#cite_note-2">[2]</ref> பயன்படும் சிறப்பு வேதிப்பொருளாக இது கருதப்படுகிறது<ref target="https://ta.wikipedia.org/wiki/முதற்_பக்கம்#cite_note-synthonix-3">[3]</ref><ref target="https://ta.wikipedia.org/wiki/முதற்_பக்கம்#cite_note-SpiroChem-4">[4]</ref>. மேலும் கருத்தியலான ஆய்வுகள் பலவற்றுக்கும் இச்சேர்மம் ஆய்வுப்பொருளாக உள்ளது<ref target="https://ta.wikipedia.org/wiki/முதற்_பக்கம்#cite_note-breuer-5">[5]</ref><ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
</text></body></html>