<html><body><text id="wikipedia_ta_wikipedia_org__84231.html" ns="0" revid="2636545" sourceurl="https://ta.wikipedia.org/wiki/%E0%AE%AE%E0%AE%BE._%E0%AE%95%E0%AE%AE%E0%AE%B2%E0%AE%B5%E0%AF%87%E0%AE%B2%E0%AE%A9%E0%AF%8D" title="மா. கமலவேலன்" type="wikipedia">மா. கமலவேலன்<p><hi rend="bold">மா. கமலவேலன்</hi> <ref target="https://ta.wikipedia.org/wiki/திண்டுக்கல்">திண்டுக்கல்லைச்</ref> சேர்ந்த தமிழ் எழுத்தாளர். இவர் இந்திய மத்திய அரசின் பாலசாகித்ய புரஸ்கார் விருதுக்குத் தேர்வு செய்யப்பட்டுள்ளார். <ref target="https://ta.wikipedia.org/wiki/1961">1961</ref> ஆம் ஆண்டில் இருந்து சிறுவர் நூல்களை எழுதி வருகிறார். சிறுகதை, நாடகம், வாழ்க்கை வரலாறு ஆகிய துறைகளிலும் இவரது பங்களிப்பு உள்ளது. <ref target="https://ta.wikipedia.org/wiki/வானொலி_நாடகம்">வானொலி</ref>, <ref target="https://ta.wikipedia.org/wiki/தொலைக்காட்சி_நாடகம்">தொலைக்காட்சி</ref> நாடகங்கள், உரைச் சித்திரங்கள் வழங்கியுள்ளார். </p>
<p>இவர் திண்டுக்கல் எம்.எஸ்.பி. சோலை நாடார் நினைவு மேல்நிலைப் பள்ளி ஆசிரியராகப் பணியாற்றி ஓய்வுபெற்றவர். இவருக்கு 1998ம் ஆண்டு மாநில அரசு நல்லாசிரியர் விருது வழங்கி உள்ளது. <ref target="https://ta.wikipedia.org/wiki/கண்ணன்_(இதழ்)">கண்ணன்</ref>, <ref target="https://ta.wikipedia.org/wiki/அரும்பு_(இதழ்)">அரும்பு</ref> <ref target="https://ta.wikipedia.org/wiki/கோகுலம்_(இதழ்)">கோகுலம்</ref>, சிறுவர்மணி ஆகிய சிறுவர் இதழ்களில் குழந்தைகளுக்காக எழுதியுள்ளார்.</p>
விருதுகள்
<list type="unordered"><item>சாகித்ய அகாதெமி குழந்தைகள் இலக்கியத்துக்கான “பாலசாகித்ய புரஸ்கார் விருது” "அந்தோணியின் ஆட்டுக்குட்டி" என்ற சிறுவர் நூலுக்கு கிடைத்துள்ளது. இப்பரிசு பெற்ற முதல் தமிழ் எழுத்தாளர் மா.கமலவேலன்<ref target="https://ta.wikipedia.org/wiki/முதற்_பக்கம்#cite_note-1">[1]</ref>.</item>
<item>கோவை லில்லிதேவ சிகாமணிவிருது,</item>
<item>திருப்பூர் தமிழ்ச் சங்க விருது,</item>
<item>தமிழ்நாடு கலை இலக்கியப்பெருமன்ற விருது</item>
<item>அறிவொளி இயக்கத்தில் சிறந்த பணிக்காக மால்கம் ஆதிசேஷய்யா விருது</item></list>
</text></body></html>