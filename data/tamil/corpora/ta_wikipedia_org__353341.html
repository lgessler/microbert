<html><body><text id="wikipedia_ta_wikipedia_org__353341.html" ns="0" revid="3267292" sourceurl="https://ta.wikipedia.org/wiki/%E0%AE%9F%E0%AE%BF._%E0%AE%9A%E0%AF%81%E0%AE%A4%E0%AE%B0%E0%AF%8D%E0%AE%9A%E0%AE%A9%E0%AE%AE%E0%AF%8D" title="டி. சுதர்சனம்" type="wikipedia">டி. சுதர்சனம்<p><hi rend="bold">டி. சுதர்சனம் </hi>(1941/42 – 26 ஜூன் 2010) இவர் ஓர் இந்திய அரசியல்வாதி. இவர் <ref target="https://ta.wikipedia.org/wiki/தமிழ்நாடு">தமிழ்நாடு</ref> மாநிலத்தின் முன்னாள் <ref target="https://ta.wikipedia.org/wiki/சட்ட_மன்ற_உறுப்பினர்_(இந்தியா)">சட்ட மன்ற உறுப்பினர்</ref>ஆவார்.</p>
காங்கிரஸ் சட்ட மன்ற உறுப்பினராக ஆரம்பகால அரசியல் வாழ்க்கை
<p>இவர் <ref target="https://ta.wikipedia.org/wiki/இந்திய_தேசிய_காங்கிரசு">இந்திய தேசிய காங்கிரசு</ref> கட்சி சார்பாக <ref target="https://ta.wikipedia.org/wiki/பூந்தமல்லி_(சட்டமன்றத்_தொகுதி)">பூந்தமல்லி (சட்டமன்றத் தொகுதி)</ref>யில் <ref target="https://ta.wikipedia.org/wiki/தமிழ்நாடு_சட்டமன்றத்_தேர்தல்,_1991">தமிழ்நாடு சட்டமன்றத் தேர்தல், 1991</ref>ல் போட்டியிட்டு வெற்றிபெற்றார்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> மேலும் <ref target="https://ta.wikipedia.org/wiki/தமிழ்நாடு_சட்டமன்றத்_தேர்தல்,_1996">1996 தமிழ்நாடு சட்டமன்றத் தேர்தலில்</ref> <ref target="https://ta.wikipedia.org/wiki/தமிழ்_மாநில_காங்கிரசு">தமிழ் மாநில காங்கிரசு(மூப்பனார்)</ref> கட்சியின் வேட்பாளராக <ref target="https://ta.wikipedia.org/wiki/பூந்தமல்லி_(சட்டமன்றத்_தொகுதி)">பூந்தமல்லி (சட்டமன்றத் தொகுதி)</ref>யில் போட்டியிட்டு வெற்றி பெற்றார்.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
தமிழ் மாநில காங்கிரசு
<p><ref target="https://ta.wikipedia.org/wiki/இந்திய_தேசிய_காங்கிரசு">இந்திய தேசிய காங்கிரசிலிருந்து</ref> பிரிந்து <ref target="https://ta.wikipedia.org/wiki/தமிழ்_மாநில_காங்கிரசு">தமிழ் மாநில காங்கிரசு</ref> உருவானபோது இவர் <ref target="https://ta.wikipedia.org/wiki/ஜி._கே._மூப்பனார்">ஜி. கே. மூப்பனாரைப்</ref> பின்பற்றி அவருக்கு உறுதுணையாக இருந்தார். அக்கட்சியின் பொருளாளராக நியமிக்கப்பட்டார். இவர் <ref target="https://ta.wikipedia.org/wiki/திருவள்ளூர்_(சட்டமன்றத்_தொகுதி)">திருவள்ளூர் (சட்டமன்றத் தொகுதி)</ref>யிலிருந்து <ref target="https://ta.wikipedia.org/wiki/தமிழ்_மாநில_காங்கிரசு">தமிழ் மாநில காங்கிரசு(மூப்பனார்)</ref> கட்சியின் வேட்பாளராக <ref target="https://ta.wikipedia.org/wiki/தமிழ்நாடு_சட்டமன்றத்_தேர்தல்,_2001">2001 தமிழ்நாடு சட்டமன்றத் தேர்தலில்</ref> போட்டியிட்டு வெற்றிபெற்றார். இவர் <ref target="https://ta.wikipedia.org/wiki/தமிழ்_மாநில_காங்கிரசு">தமிழ் மாநில காங்கிரசு</ref> கட்சியானது <ref target="https://ta.wikipedia.org/wiki/இந்திய_தேசிய_காங்கிரசு">இந்திய தேசிய காங்கிரசில்</ref> இணையும்வரை அக்கட்சியிலேயே இருந்தார்<ref target="https://ta.wikipedia.org/wiki/முதற்_பக்கம்#cite_note-3">[3]</ref><ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
காங்கிரசு சட்டமன்ற கட்சித் தலைவர்
<p><ref target="https://ta.wikipedia.org/wiki/தமிழ்நாடு_சட்டமன்றத்_தேர்தல்,_2006">2006 தமிழ்நாடு சட்டமன்றத் தேர்தலில்</ref> இவர் <ref target="https://ta.wikipedia.org/wiki/இந்திய_தேசிய_காங்கிரசு">இந்திய தேசிய காங்கிரசு</ref> கட்சி சார்பாகபோட்டியிட்டு வெற்றிபெற்றார்<ref target="https://ta.wikipedia.org/wiki/முதற்_பக்கம்#cite_note-5">[5]</ref><ref target="https://ta.wikipedia.org/wiki/முதற்_பக்கம்#cite_note-6">[6]</ref><ref target="https://ta.wikipedia.org/wiki/முதற்_பக்கம்#cite_note-7">[7]</ref> 2006 தேர்தலுக்குப்பின் இவர் தமிழ்நாடு சட்ட மன்றத்தில் காங்கிரசு கட்சியின் சட்டமன்ற கட்சித் தலைவராகப் பதவி வகித்தார்.</p>
இறப்பு
<p>கோயம்பத்தூரில் உள்ள ஒரு மருத்துவமனையில் பல்லுருப்பு செயலிழப்பு காரணமாக உயிர் நீத்தார்.</p>
<p><ref target="https://ta.wikipedia.org/wiki/உலகத்_தமிழ்ச்_செம்மொழி_மாநாடு">2010 உலகத் தமிழ்ச் செம்மொழி மாநாட்டில்</ref> பங்கேற்றுக்கொண்டிருக்கும் போது அவர் உடல் சுகவீனம் அடைந்ததால் மருத்துவமனையில் சேர்க்கப்பட்டார். அவர் இறக்கும்போது அவருக்கு வயது 68, மேலும் அவருக்கு மூன்று மகன்கள் உள்ளனர்.<ref target="https://ta.wikipedia.org/wiki/முதற்_பக்கம்#cite_note-8">[8]</ref></p>
</text></body></html>