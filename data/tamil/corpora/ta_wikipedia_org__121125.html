<html><body><text id="wikipedia_ta_wikipedia_org__121125.html" ns="0" revid="3039305" sourceurl="https://ta.wikipedia.org/wiki/%E0%AE%95%E0%AF%88%E0%AE%AF%E0%AF%8A%E0%AE%AA%E0%AF%8D%E0%AE%AA%E0%AE%AE%E0%AF%8D" title="கையொப்பம்" type="wikipedia">கையொப்பம்
<figure><caption><ref target="https://ta.wikipedia.org/wiki/மோகன்தாசு_கரம்சந்த்_காந்தி">மகாத்மா காந்தி</ref> இன் கையொப்பம்</caption></figure>
<p>ஒரு <hi rend="bold">கையொப்பம்</hi> என்பது கையால் எழுதப்பட்ட ஒருவரது பெயரை அல்லது புனைப்பெயரை காண்பிப்பது ஆகும். இது குறிப்பிட்ட நபர் எழுதும் ஆவணங்களில் அடையாளம் மற்றும் ஆதார நோக்கத்திற்காக தரப்படுகிறது. இவ்வாறு கையொழுத்து இட்டவரை ஆவணங்கள் <hi rend="italic">ஒப்பமிட்டவர்</hi> எனக் குறிக்கின்றன. யாரால் உருவாக்கப்பட்டது என்று அவரது கையொப்பத்துடன் காணப்படும் படைப்புகள் <hi rend="italic">கையொப்பப் படைப்பு</hi> எனப்படுகிறது. பொதுமக்களுடன் தொடர்புள்ள சிறப்பு நபர்களின் கையெழுத்தைப் பெற்று சேகரிப்பது ஒரு பொழுதுபோக்காக உள்ளது. இவ்வாறு இடப்படும் கையெழுத்து சட்டப்படி செல்லும் கையெழுத்து போலன்றி கலைநயத்துடன் அமைந்திருக்கும்.</p>
கையெழுத்தின் வகைகளும் பயன்பாடுகளும்
<p>கையெழுத்தொன்றின் வழமையான பயன்பாடு சட்டச்சான்று உரைப்பதாக உள்ளது: இதன்மூலம் </p>
<list type="ordered"><item>ஆவணத் தோற்றம் (அடையாளம்) --யார் உருவாக்கியது</item>
<item>ஆவண படைப்பாளியின் எண்ணம் (நோக்கம்) -- ஏன்</item></list>
<p>ஆகியவற்றிற்கு சான்று பகர்கின்றது.
எடுத்துக்காட்டாக, பல ஒப்பந்தப் புள்ளிகளில் கையொப்பம் ஒப்பந்தக்காரரின் அடையாளத்தை மட்டுமல்லாது ஒப்புக்கொள்ளப்பட்ட விவரங்களுக்கும் நன்கு அறிந்து ஒப்புதல் தெரிவித்தமைக்கும் சான்றாக உள்ளது.</p>
<p>பல நாடுகளில் கூடுதல் சட்டநிலையாக சான்றுறுதி வழக்கறிஞர் முன்னிலையில் கையொப்பம் பதிவது வழக்கத்தில் உள்ளது. எழுத்தறிவில்லாதவர்கள் தங்கள் இடதுகை பெருவிரல் ரேகையை, <hi rend="bold">கை நாட்டு</hi>, கையொப்பத்திற்கு மாற்றாகப் பயன்படுத்தவும் சில நாட்டுச் சட்டங்கள் அனுமதிக்கின்றன.</p>
</text></body></html>