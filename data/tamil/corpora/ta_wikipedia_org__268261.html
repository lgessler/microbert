<html><body><text id="wikipedia_ta_wikipedia_org__268261.html" ns="0" revid="3395430" sourceurl="https://ta.wikipedia.org/wiki/%E0%AE%95%E0%AE%AE%E0%AE%BF%E0%AE%95%E0%AF%8D%E0%AE%95%E0%AE%BE%E0%AE%B8%E0%AF%8D" title="கமிக்காஸ்" type="wikipedia">கமிக்காஸ்
<figure><caption>11 மே 1945 அன்று "யு.எஸ்.எஸ் பங்கர் கில்" மீதான <hi rend="italic">கமிக்காஸ்</hi> தாக்குதலுக்கு வானூர்தியைச் செலுத்திய விமானி</caption></figure>
<p><hi rend="italic"><hi rend="bold">கமிக்காஸ்</hi></hi> (<hi rend="italic">Kamikaze</hi> (<ref target="https://ta.wiktionary.org/wiki/神風">神風</ref>, <hi rend="italic"><hi rend="italic">Kamikaze</hi></hi><ref target="https://ta.wikipedia.org/wiki/உதவி:Japanese">?</ref> <ref target="https://en.wikipedia.org/wiki/Help:IPA%20for%20Japanese">[kamikaꜜze]</ref>(<ref resource="./ஊடகம்:KamikazePron.ogg" target="//upload.wikimedia.org/wikipedia/commons/f/f5/KamikazePron.ogg">கேட்க</ref>); "இறைநிலை" அல்லது "சக்திக் காற்று"), அலுவக முறையாக <hi rend="italic">Tokubetsu Kōgekitai</hi> (特別攻撃隊, <hi rend="italic">"சிறப்புத் தாக்குதல் பிரிவு"</hi><ref target="https://ta.wikipedia.org/wiki/உதவி:Japanese">?</ref>), சுருக்கமாக <hi rend="italic">Tokkō Tai</hi> (特攻隊, <hi rend="italic"><hi rend="italic">Tokkō Tai</hi></hi><ref target="https://ta.wikipedia.org/wiki/உதவி:Japanese">?</ref>), வினைச் சொல்லாக <hi rend="italic">Tokkō</hi> (特攻, <hi rend="italic">"சிறப்புத் தாக்குதல்"</hi><ref target="https://ta.wikipedia.org/wiki/உதவி:Japanese">?</ref>) என்பது <ref target="https://ta.wikipedia.org/wiki/இரண்டாம்_உலகப்_போர்">இரண்டாம் உலகப் போரின்போது</ref> <ref target="https://ta.wikipedia.org/wiki/பசிபிக்_போர்">பசிபிக் போர்க்</ref> கட்டம் நெருங்கிக் கொண்டிருந்தபோது <ref target="https://ta.wikipedia.org/wiki/இரண்டாம்_உலகப்_போரின்_நேச_நாடுகள்">நேச நாடுகளின்</ref> கடற்கலங்களுக்கு எதிராக <ref target="https://ta.wikipedia.org/wiki/சப்பானியப்_பேரரசு">சப்பானியப் பேரரசின்</ref> இராணுவ விமானிகளால் மேற்கொள்ளப்பட்ட <ref target="https://ta.wikipedia.org/wiki/தற்கொலைத்_தாக்குதல்">தற்கொலைத் தாக்குதல்</ref> ஆகும். இது மரபுவழிப் போர் மூலம் ஏற்படுத்தும் தாக்கத்தைவிட அதிக திறனுடன் <ref target="https://ta.wikipedia.org/wiki/போர்க்_கப்பல்">போர்க் கப்பல்களை</ref> அழிக்க வடிவமைக்கப்பட்டது. இரண்டாம் உலகப் போரின் போது 3,860 <hi rend="italic">கமிக்காஸ்</hi> விமானிகள் கொல்லப்பட்டதோடு, கிட்டத்தட்ட 19% <hi rend="italic">கமிக்காஸ்</hi> தாக்குதல்கள் கப்பல்களை மோதின.<ref target="https://ta.wikipedia.org/wiki/முதற்_பக்கம்#cite_note-Zaloga-1">[1]</ref></p>
<p><hi rend="italic">கமிக்காஸ்</hi> வானூர்தி அடிப்படையில் விமானியால் வழிநடத்தப்பட்ட வெடிக்கும் ஏவுகணைகளாகவும், நோக்கத்துடன் கட்டமைக்கப்பட்ட அல்லது வழக்கமான விமானத்திலிருந்து மாற்றப்பட்டும் இருந்தது. விமானிகள் எதிரியின் கப்பல்கள் மீது <ref target="https://ta.wikipedia.org/wiki/வெடிபொருள்">வெடிபொருள்</ref>,<ref target="https://ta.wikipedia.org/wiki/வெடிகுண்டு">வெடிகுண்டுகள்</ref>, <ref target="https://ta.wikipedia.org/wiki/நீர்மூழ்கிக்_குண்டு">நீர்மூழ்கிக் குண்டுகள்</ref>, முழுவதும் நிரம்பிய எரிபொருள் கலன்கள் ஆகியவற்றை நிரப்பிய தங்கள் வானூர்தியை மோதி செயலிழக்க முயற்சித்தல் "உடல் தாக்குதல்" (体当たり; 体当り, <hi rend="italic">taiatari</hi>) என்று அழைக்கப்பட்டது. வழக்கமான தாக்குதலைவிட துல்லியம் சிறப்பாகவிருந்ததுடன், ஆயுதங்களின் சுமை அளவும் வெடிப்பும் பெரிதாகவிருந்தது. <hi rend="italic">கமிக்காஸ்</hi> வழக்கமான தாக்குதலாளிகளை முடக்குவதுடன் தாக்குதலின் குறிக்கோளை அடையவும் நீண்ட சேதத்தை விளைவிக்கவும் செய்தது. பெரும் எண்ணிக்கையில் நேச நாட்டுக் கப்பல்களை, குறிப்பாக விமானம் தாங்கி கப்பல்களை, முடக்குதல் அல்லது அழித்தலின் நோக்கததிற்கு விமானிகளினனும் வானூர்திகளினதும் தியாகம் நியாயமான காரணம் என சப்பானியப் பேரரசினால் கருதப்பட்டது.</p>
<p>சில மோசமான தோல்விகள் சப்பானுக்கு ஏற்பட்டதன் பின்னர் ஒக்டோபர் 1944 இல் இத்தாக்குதல்கள் ஆரம்பித்தன. காலாவதியான வானூர்திகள், அனுபவம் வாய்ந்த விமானிகள் இழப்பு ஆகியன வான்வழி ஆதிக்கத்தை சப்பான் இழந்தது. பேரியப் பொருளாதார ரீதியாக, நேச நாடுகளுக்கு ஈடான தொழில்துறை திறன் வேகமாகக் குறைதல், போர் திறனும் குறைதல் ஆகியவற்றால் சப்பான் அவதிக்குட்பட்டது. இப்பிரச்சனைகளால், சப்பானிய அரசாங்கம் சரணடைவதற்கு தயக்கத்தை வெளிக்காட்டியது. ஒட்டுமொத்தமாக இக்காரணிகள், சப்பானியத் தீவுகளை நோக்கி முன்னேறிக் கொண்டிருந்த நேச நாட்டுப் படைகளுக்கு எதிராக <hi rend="italic">கமிக்காஸ்</hi> தந்திரோபாயத்தைப் பயன்படுத்தின.</p>
<figure><caption>11 மே 1945 அன்று விமானி <hi rend="italic">செய்சு யசுனொரி</hi> (மேலே உள்ள படம்) மூலம் கமிக்காஸ் தாக்குதலுக்குள்ளான "யு.எஸ்.எஸ் பங்கர் கில்". மொத்த 2,600 பேரில் 389 பேர் கொல்லப்பட்டு அல்லது காணாமல் போக, 264 பேர் காயமுற்றனர்.<ref target="https://ta.wikipedia.org/wiki/முதற்_பக்கம்#cite_note-2">[2]</ref></caption></figure>
<p><hi rend="italic">கமிக்காஸ்</hi> என்பது பொதுவான வான்வழித் தாக்குதலைக் குறிப்பதாயினும், இச் சொலின் பயன்பாடு பல தற்கொலைத் தாக்குதல்களைக் குறிக்கவும் பயன்பட்டது. சப்பானியப் படைகள் வான்வழி அற்ற சப்பானிய சிறப்புத் தாக்குதல் படைகளுக்காக நீர்மூழ்கிகள், மனித நீர்மூழ்கிக் குண்டுகள், வேகப் படகுகள், நீராடிகள் ஆகியவற்றின் தேவைகளுக்காகவும் <hi rend="italic">கமிக்காஸ்</hi> திட்டமிடப்பட்டன அல்லது பயன்படுத்தப்பட்டன.</p>
<p>சப்பானிய படைக் கலாச்சாரத்தில் தோல்வி, பிடிபடுதல், அவமானப்படல் என்பவற்றைவிட பாரம்பரிய மரணம் என்பது ஆழமாக உள்வாங்கப்பட்டிருந்தது. <ref target="https://ta.wikipedia.org/wiki/சாமுராய்">சாமுராய்</ref> வாழ்விலும் <hi rend="italic">புசிடோ</hi> (வீரனின் வழி) குறியீடுகளான; மரணம் வரை விசுவாசம், புகழ் ஆகியனவற்றை சப்பானியர்கள் உணர்ந்து கொண்டுள்ளபடி இது முக்கிய பாரம்பரியங்களில் ஒன்று ஆகும்.<ref target="https://ta.wikipedia.org/wiki/முதற்_பக்கம்#cite_note-powers-3">[3]</ref><ref target="https://ta.wikipedia.org/wiki/முதற்_பக்கம்#cite_note-4">[4]</ref><ref target="https://ta.wikipedia.org/wiki/முதற்_பக்கம்#cite_note-5">[5]</ref><ref target="https://ta.wikipedia.org/wiki/முதற்_பக்கம்#cite_note-6">[6]</ref><ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
விளக்கமும் சொல்லிலக்கணமும்
<p><hi rend="italic">கமிக்காஸ்</hi> என்ற சப்பானியச் சொல் பொதுவாக "இறைநிலைக் காற்று" என மொழிபெயர்க்கப்படுகிறது ("கமி" [<hi rend="italic">kami</hi>] எனும் சொல் கடவுள், சக்தி, இறைநிலை எனவும், "கஸ்" [<hi rend="italic">kaze</hi>] எனும் சொல் காற்று எனவும் அர்த்தமாகும்). இச் சொல்லின் மூலம் 1274, 1281 களில் ஏற்பட்ட பாரிய சூறாவளிக் (<hi rend="italic">கமிக்காஸ் சூறாவளி</hi>) குறித்தது. இச்சூறாவளி <ref target="https://ta.wikipedia.org/wiki/குப்லாய்_கான்">குப்லாய் கான்</ref> தலைமையின் கீழ் இடம்பெற்ற சப்பான் மீதான மங்கோலியப் படையெடுப்பை சிதறச் செய்தது.</p>


வெளி இணைப்புகள்

<list type="unordered"><item><ref target="http://www.kamikazeimages.net/">Kamikaze Images</ref></item>
<item><ref target="http://www.geocities.jp/kamikazes_site_e/">Personal website of Mr Nobu</ref></item>
<item><ref target="http://www.dayofthekamikaze.com/d4y.html">Dayofthekamikaze.com</ref> <ref target="https://web.archive.org/web/20061006004922/http://www.dayofthekamikaze.com/d4y.html">பரணிடப்பட்டது</ref> 2006-10-06 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.japanvisitor.com/index.php?cID=359&amp;pID=1089">An ex-kamikaze pilot creates a new world</ref></item>
<item><ref target="http://www.antithesiscommon.com/Issue1/pg4.htm">"Gyokusai"</ref> <ref target="https://web.archive.org/web/20201021033307/http://www.antithesiscommon.com/Issue1/pg4.htm">பரணிடப்பட்டது</ref> 2020-10-21 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.tcr.org/tcr/essays/EPrize_Kamikaze.pdf">"Who became Kamikaze Pilots..."</ref></item>
<item><ref target="http://www.press.uchicago.edu/Misc/Chicago/619508.html">Excerpt from <hi rend="italic">Kamikaze Diaries</hi></ref></item>
<item><ref target="http://www.geocities.jp/torikai007/1945/tokkou.html">The End of Kamikaze</ref> (Japanese)</item>
<item><ref target="http://www.smithsoniannetworks.com/site/smithsonian/show_kamikaze.do">Day of the Kamikaze, Smithsonian Networks</ref> <ref target="https://web.archive.org/web/20090601175100/http://www.smithsoniannetworks.com/site/smithsonian/show_kamikaze.do">பரணிடப்பட்டது</ref> 2009-06-01 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.time.com/time/magazine/article/0,9171,501020902-344136,00.html">"Ascent of the Fireflies"</ref> <ref target="https://web.archive.org/web/20130528114424/http://www.time.com/time/magazine/article/0,9171,501020902-344136,00.html">பரணிடப்பட்டது</ref> 2013-05-28 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref>, TIME about Tome Torihama called "Kamikaze Mom"</item>
<item><ref target="http://ww2db.com/other.php?other_id=18">WW2DB: Kamikaze Doctrine</ref></item>
<item><ref target="http://ww2history.com/videos/Pacific/Kamikazes">What motivated the Kamikazes?</ref> on WW2History.com</item>
<item><ref target="http://www.youtube.com/watch?v=pxKW4MuB0dM">Kamikaze Pilot Strikes USS Essex – 25 நவம்பர் 1944</ref> Torpedo Bomber pilot recalls the experience of a Kamikaze striking the USS Essex, 25 நவம்பர் 1944</item>
<item><ref target="http://video.pbs.org/video/2365444425/">Public Broadcasting System(PBS) Kamikaze broadcast 2015-04-15</ref></item></list>
</text></body></html>