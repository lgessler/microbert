<html><body><text id="wikipedia_ta_wikipedia_org__463882.html" ns="0" revid="2868501" sourceurl="https://ta.wikipedia.org/wiki/%E0%AE%95%E0%AF%81%E0%AE%A4%E0%AE%AA%E0%AF%8D_%E0%AE%AA%E0%AF%81%E0%AE%B1%E0%AF%8D%E0%AE%B1%E0%AF%81%E0%AE%A8%E0%AF%8B%E0%AE%AF%E0%AF%8D" title="குதப் புற்றுநோய்" type="wikipedia">குதப் புற்றுநோய்<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_medical_condition_(new)">வார்ப்புரு:Infobox medical condition (new)</ref> with unknown parameter "Treatment" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_medical_condition_(new)">வார்ப்புரு:Infobox medical condition (new)</ref> with unknown parameter "Prognosis" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_medical_condition_(new)">வார்ப்புரு:Infobox medical condition (new)</ref> with unknown parameter "Diagnosis" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_medical_condition_(new)">வார்ப்புரு:Infobox medical condition (new)</ref> with unknown parameter "Symptoms" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_medical_condition_(new)">வார்ப்புரு:Infobox medical condition (new)</ref> with unknown parameter "Deaths" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_medical_condition_(new)">வார்ப்புரு:Infobox medical condition (new)</ref> with unknown parameter "Prevention" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_medical_condition_(new)">வார்ப்புரு:Infobox medical condition (new)</ref> with unknown parameter "Onset" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_medical_condition_(new)">வார்ப்புரு:Infobox medical condition (new)</ref> with unknown parameter "Types" (this message is shown only in preview).
<p><hi rend="bold">குதப் புற்றுநோய்</hi> (Anal cancer);என்பது மனித ஆசனவாய்ப் பகுதி,  <ref target="https://ta.wikipedia.org/wiki/மனித_இரையகக்_குடற்பாதை">இரைப்பைக் குழாயின்</ref> நுனிப்பகுதி ஆகியவற்றில் ஏற்படும் <ref target="https://ta.wikipedia.org/wiki/புற்று_நோய்">புற்றுநோயாகும்</ref>.<ref target="https://ta.wikipedia.org/wiki/முதற்_பக்கம்#cite_note-NCI2018Tx-1">[1]</ref> ஆசனவாயிலிருந்து இரத்தப்போக்கு அல்லது ஆசனவாய் அருகே ஒரு கட்டி ஆகியவை இதன் அறிகுறியாக இருக்கலாம்.  மற்ற அறிகுறிகளாக வலி, அரிப்பு அல்லது ஆசனவாய் சற்று வெளியேறி இருத்தல் ஆகியவை இருக்கலாம்.  குடல் இயக்கங்களில் மாற்றமும் ஏற்படலாம்.</p>
<p><ref target="https://ta.wikipedia.org/wiki/மனித_சடைப்புத்துத்_தீ_நுண்மம்">மனித சடைப்புத்துத் தீ நுண்மம்</ref> (HPV), <ref target="https://ta.wikipedia.org/wiki/எயிட்சு">எச்.ஐ.வி / எய்ட்ஸ்</ref>, <ref target="https://ta.wikipedia.org/wiki/குதவழிப்_பாலுறவு">குதவழிப் பாலுறவு</ref>, புகைத்தல் மற்றும் பலருடன் பாலுறவு கொள்ளுதல் ஆகியவை ஆபத்து காரணிகளில் அடங்கும்.<ref target="https://ta.wikipedia.org/wiki/முதற்_பக்கம்#cite_note-NCI2018Tx-1">[1]</ref> குத புற்றுநோய் பொதுவாக ஒரு செதிள் உயிரணு புற்றுநோயாகும் .   பிற வகைகளில் அடினோகார்சினோமா எனப்படும் நாளப்புற்று, சிறிய செல் புற்றுநோய் மற்றும் <ref target="https://ta.wikipedia.org/wiki/கரும்புற்றுநோய்">கரும்புற்றுநோய்</ref> ஆகியவை அடங்கும்.  உடல் பரிசோதனையின் அடிப்படையில் நோயறிதல் சந்தேகிக்கப்படுகிறது. மேலும் <ref target="https://ta.wikipedia.org/wiki/உயிரகச்செதுக்கு">உயிரகச்செதுக்கு</ref> மூலம் திசுக்களில் இப்புற்று உறுதிப்படுத்தப்படுகிறது.</p>
<p>ஆபத்துக் காரணிகளைத் தவிர்ப்பதும் HPV தடுப்பூசி போடுதல் ஆகியவையும் இது வராமல் தடுக்க உதவும் நடவடிக்கையில் அடங்கும்.<ref target="https://ta.wikipedia.org/wiki/முதற்_பக்கம்#cite_note-NCI2019Pre-4">[4]</ref> நிலையான சிகிச்சையில் <ref target="https://ta.wikipedia.org/wiki/கதிர்_மருத்துவம்">கதிர்வீச்சு சிகிச்சை</ref>, <ref target="https://ta.wikipedia.org/wiki/வேதிச்சிகிச்சை">கீமோதெரபி</ref> மற்றும் <ref target="https://ta.wikipedia.org/wiki/அறுவைச்_சிகிச்சை">அறுவைச் சிகிச்சை</ref> ஆகியவை அடங்கும்.<ref target="https://ta.wikipedia.org/wiki/முதற்_பக்கம்#cite_note-NCI2018Tx-1">[1]</ref> அமெரிக்காவில் ஆண்டுக்கு சுமார் 8,300 பேர் குதப்புற்று நோயில் பாதிப்பில் உள்ளதாகக் கண்டறியப்படுகிறார்கள், இது புதிய புற்றுநோய்களில் 0.5% ஆகும்.   இப்புற்றுநோய் பொதுவாக 45 வயதிற்குப் பிறகு தொடங்குகிறது.   ஆண்களை விட பெண்கள் பெரும்பாலும் குதப்புற்றுநோயால் பாதிக்கப்படுகிறார்கள்.  1990 களில் இருந்து இதனால் பாதிக்கப்பட்டோரின் எண்ணிக்கை அதிகரித்துள்ளது.  அமெரிக்காவில் இப்புற்ருநோயினால் பாதிக்கப்பட்டு ஐந்தாண்டுகள் உயிர்வாழும் சாத்திய வீதம் 68% ஆகும்.<ref target="https://ta.wikipedia.org/wiki/முதற்_பக்கம்#cite_note-SEER2019-2">[2]</ref></p>
அறிகுறிகள்
<figure><caption>ஆசனவாய்ப் பகுதியில் தெரியும் ஒரு செதில் செல் புற்றுநோய்</caption></figure>
<p>குத புற்றுநோயின் அறிகுறிகளில் ஆசனவாய் அல்லது மலக்குடலில் வலி அல்லது அழுத்தம் இருக்கும்.  குடல் பழக்கவழக்கங்களில் மாற்றம் ஏற்படும், ஆசனவாய் அருகே ஒரு கட்டி, மலக்குடல் இரத்தப்போக்கு, அரிப்பு அல்லது வெளியேற்றம் ஆகியவையும் இதில் அடங்கும். இரத்தப்போக்கு கடுமையாக இருக்கலாம்.<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
ஆபத்து காரணிகள்
<ref target="https://ta.wikipedia.org/wiki/மனித_சடைப்புத்துத்_தீ_நுண்மம்">மனித சடைப்புத்துத் தீ நுண்மம்</ref>
<p>டென்மார்க் மற்றும் சுவீடனில் உள்ள நோயாளிகளிடமிருந்து பெற்ற செதிள் உயிரணு புற்றுநோய்க் கட்டித் திசுக்களை பரிசோதித்ததில், கர்ப்பப்பை வாய்ப் புற்றுநோய்களின் அதிக விகிதத்துடன் தொடர்புடைய <ref target="https://ta.wikipedia.org/wiki/மனித_சடைப்புற்றுத்_தீ_நுண்மம்">மனித சடைப்புற்றுத் தீ நுண்மம்</ref> குத புற்றுநோய்களிலும் அதிக அளவில் இருந்தன என்பதை திட்டவட்டமாகக் காட்டியது.  மேற்கொள்ளப்பட்ட மற்றொரு ஆய்வில், பரிசோதிக்கப்பட்ட 84 சதவீத குத புற்றுநோய் மாதிரிகளில் HPV இன் உயர் ஆபத்து வகைகள், குறிப்பாக HPV-16 கண்டறியப்பட்டன.  டென்மார்க் மற்றும் சுவீடனில் மேற்கொள்ளப்பட்ட ஆய்வின் அடிப்படையில், 90% குத புற்றுநோய்கள் HPV க்கு காரணம் என்று பார்கின் மதிப்பிட்டார்.  </p>
<ref target="https://ta.wikipedia.org/wiki/பாலுறவு">பாலுறவுச் செயல்பாடுகள்</ref>
<p>HPV க்கு வெளிப்படும் ஆபத்து காரணமாக, பலருடன் பாலியலுறவில் ஈடுபடுதல் மற்றும்  <ref target="https://ta.wikipedia.org/wiki/குதவழிப்_பாலுறவு">குதவழிப் பாலுறவு</ref> கொள்ளல் ஆகியவை ஆண்களுக்கும் பெண்களுக்கும் குதப் புற்றுநோயை உருவாக்கும் வாய்ப்பை பெரிதும் அதிகரிக்கிறது.<ref target="https://ta.wikipedia.org/wiki/முதற்_பக்கம்#cite_note-www.fhcrc.org-6">[6]</ref><ref target="https://ta.wikipedia.org/wiki/முதற்_பக்கம்#cite_note-CDC_men-7">[7]</ref><ref target="https://ta.wikipedia.org/wiki/முதற்_பக்கம்#cite_note-cancer.org-8">[8]</ref></p>
<ref target="https://ta.wikipedia.org/wiki/புகைத்தல்">புகைத்தல்</ref>
<p>தற்பொழுது புகைப்பிடிக்காதவர்களை விட புகைப்பிடிப்பவர்கள் குத புற்றுநோயை அதிகரிக்கும் வாய்ப்பு பல மடங்கு அதிகரித்துள்ளது.  ஃபிரெட் ஹட்சின்சன் புற்றுநோய் ஆராய்ச்சி மையத்தின் பொது சுகாதார அறிவியல் பிரிவின் உறுப்பினரான <ref target="https://ta.wikipedia.org/wiki/நோய்ப்பரவலியல்">தொற்றுநோயியல்</ref> நிபுணர் ஜேனட் டேலிங் மற்றும் அவரது குழுவினர், குதப்புற்றுநோய் வளர்ச்சியில் புகைபிடித்தல் ஒரு முக்கிய பங்கைக் கொண்டிருப்பதாகக் கண்டறிந்துள்லனர். இது பாலியல் செயல்பாடு போன்ற பிற நடத்தை ஆபத்து காரணிகளிலிருந்து தனித்து சுயாதீனமாக உள்ளது. ஆய்வு செய்யப்பட்ட குத-புற்றுநோய் நோயாளிகளில் பாதிக்கும் மேற்பட்டவர்கள் நோயறிதலின் போது தற்போதைய புகைப்பிடிப்பவர்கள், கட்டுப்பாடுகளில் புகைபிடித்தல் விகிதம் சுமார் 23 சதவிகிதம். " புகைபிடித்தல் நோயின் மிக முக்கியமான ஊக்குவிப்பாளரான" என்று டேலிங். "நீங்கள் நடப்பில் புகைப்பிடிப்பவராக இருந்தால், நீங்கள் ஆணாக இருந்தாலும் சரி, பெண்ணாக இருந்தாலும் சரி, குதப்புற்று வர நான்கு மடங்கு ஆபத்து உள்ளது."  என்று கூறுகிறார். புகைபிடித்தல் மற்றும் குத-புற்றுநோய் வளர்ச்சியின் பின்னணியில் உள்ள வழிமுறை தெரியவில்லை என்று அவர்கள் விளக்கினர், ஆனால் புகைபிடித்தல் <ref target="https://ta.wikipedia.org/wiki/உயிரணு_தன்மடிவு">அப்போப்டொசிஸ்</ref> எனப்படும் <ref target="https://ta.wikipedia.org/wiki/உயிரணு_தன்மடிவு">உயிரணு தன்மடிவு</ref> அல்லது திட்டமிடப்பட்ட செல் இறப்பு எனப்படும் ஒரு செயல்முறையில் தலையிடுகிறது என்று ஆய்வாளர்கள் கருதுகின்றனர்,  <ref target="https://ta.wikipedia.org/wiki/உயிரணு_தன்மடிவு">உயிரணு தன்மடிவானது</ref> புற்றுநோயாக மாறக்கூடிய அசாதாரண உயிரணுக்களின் உடலை அகற்ற உதவுகிறது. ஆனால் புகைபிடித்தல் இந்த செயல்பாட்டில் தலையிட்டு <ref target="https://ta.wikipedia.org/wiki/நோய்_எதிர்ப்பாற்றல்_முறைமை">நோயெதிர்ப்பு சக்தியை</ref> அடக்குகிறது, இது தொடர்ச்சியான தொற்று அல்லது அசாதாரண செல்களை அழிக்க உதவும் உடலின் செயல் திறனைக் குறைக்கும்.  </p>
<ref target="https://ta.wikipedia.org/wiki/நோய்த்தடுப்பு">நோய்த்தடுப்பு</ref>
<p>இப்புற்றுநோய் பெரும்பாலும் <ref target="https://ta.wikipedia.org/wiki/எச்.ஐ.வி">எச்.ஐ.வி</ref> தொற்றுடன் தொடர்புடையது.</p>
தீங்கற்ற குதப் புண்கள்
<p>தீங்கற்ற குத புண்கள் பின்னாளில் குதப்புற்றுநோய் ஏற்படக் காரணமாகின்றன.<ref target="https://ta.wikipedia.org/wiki/முதற்_பக்கம்#cite_note-health.am-9">[9]</ref></p>
பிற புற்று நோய்கள்
<p><ref target="https://ta.wikipedia.org/wiki/கருப்பை_வாய்ப்_புற்றுநோய்">கருப்பை வாய்ப் புற்றுநோய்</ref>, <ref target="https://ta.wikipedia.org/wiki/யோனி">யோனி</ref> அல்லது <ref target="https://ta.wikipedia.org/wiki/பெண்குறி">பெண்குறி</ref>ப் புற்றுநோய்கள் இருத்தல்  </p>
குதக் கட்டிகள்
<p>குளோகோஜெனிக் கார்சினோமா அல்லது குதக் கட்டிகள் என்பது மலக்குடல்சார் பகுதியில் கருவின் குளோகல் மென்படலத்தின் தொடர்ச்சியான எச்சத்திலிருந்து உருவாகும் ஒரு அரிய கட்டியாகும். இந்த கட்டியானது மலக்குடல்சார் புற்றுநோய்களில் 2-3% ஆகும், மேலும் இது பெண்களுக்கு இரு மடங்கு அதிகமாக ஏற்படுகிறது.</p>
நோய்க்குறியியல்
<p>பெரும்பாலான குதப் புற்றுநோய்கள் மலக்குடல் பகுதியின் இணைப்புகளுக்கு அருகில் எழும்  செதிள் உயிரணுப் புற்றுநோய்கள் ஆகும். இது தோல் தடிமனாதல்  அல்லது தடிமனாகமல் இருத்தல் ஆகிய இரு காரணங்களாலும் நிகழலாம். </p>
வகைகள்
<p>குடல் புற்றுநோயின் பிற வகைகள் <ref target="https://ta.wikipedia.org/wiki/சுரப்பிக்கட்டி">சுரப்பித் திசுக்கட்டி</ref> அல்லது நாளப் புற்றுநோய், நிணநீர் நாளப்புற்றுநோய், இணைப்புத் திசுப்புற்று , <ref target="https://ta.wikipedia.org/wiki/கரும்புற்றுநோய்">கரும்புற்றுநோய்</ref> ஆகியவையாகும்.</p>
<list type="unordered">
<item> நிலை 1 குத புற்றுநோய் </item>
<item> நிலை 2 குத புற்றுநோய் </item>
<item> நிலை 3 குத புற்றுநோய் </item>
<item> நிலை 4 குத புற்றுநோய் </item>
</list>
</text></body></html>