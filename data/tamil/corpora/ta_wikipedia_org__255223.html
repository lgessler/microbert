<html><body><text id="wikipedia_ta_wikipedia_org__255223.html" ns="0" revid="2747082" sourceurl="https://ta.wikipedia.org/wiki/%E0%AE%95%E0%AF%81%E0%AE%B5%E0%AE%BF%E0%AE%AF%E0%AE%A4%E0%AF%8D_%E0%AE%A4%E0%AF%82%E0%AE%B0%E0%AE%AE%E0%AF%8D" title="குவியத் தூரம்" type="wikipedia">குவியத் தூரம்<figure><caption>ஒரு குவி வில்லை, ஒரு குழி வில்லை, ஒரு குவியாடி, ஒரு குழியாடி ஆகியவற்றின் குவியப் புள்ளி <hi rend="bold">F</hi> ஐயும், குவியத் தூரம் <hi rend="italic">f</hi> ஐயும் காட்டும் படம்.</caption></figure>
<p><ref target="https://ta.wikipedia.org/wiki/ஒளியியல்">ஒளியியல்</ref> தொகுதியொன்றின் <hi rend="bold">குவியத் தூரம்</hi> (<hi rend="italic">focal length</hi>) என்பது, எவ்வளவு வலுவாக அத்தொகுதி ஒளியைக் குவியச் செய்கிறது அல்லது விலகச் செய்கிறது என்பதைக் காட்டும் ஒரு அளவு ஆகும். <ref target="https://ta.wikipedia.org/wiki/வளி">வளியில்</ref>, ஒரு ஒளியியல் தொகுதியின் குவியத் தூரம், அத்தொகுதியில் படும் இணையான <ref target="https://ta.wikipedia.org/wiki/ஒளிக்கதிர்">ஒளிக்கதிர்கள்</ref> குவியும் புள்ளிக்கும் (<ref target="https://ta.wikipedia.org/wiki/குவியம்_(ஒளியியல்)">குவியப் புள்ளி</ref>) தொகுதிக்கும் இடையிலான தூரத்தைக் குறிக்கும். ஒளியை விலகச் செய்யும் தொகுதிகளைப் பொறுத்தவரை, இணையாக வரும் ஒளிக்கதிர்கள் விரிந்து செல்லும்போது எப்புள்ளியில் இருந்து வருவதாகத் தோன்றுகிறதோ அப்புள்ளிக்கும், தொகுதிக்கும் இடையிலான தூரமே குவியத் தூரம் ஆகும்.</p>
மெல்லிய வில்லைகள்
<p>வளியில் மெல்லிய வில்லைகளுக்கான குவியத் தூரம் வில்லையின் மையத்துக்கும் குவியப் புள்ளிக்கும் இடையிலான தூரம் ஆகும். குவிக்கும் வில்லைகளுக்கு (எ.கா: <ref target="https://ta.wikipedia.org/wiki/குவி_வில்லை">குவி வில்லை</ref>) குவியத் தூரம் நேர்ப் பெறுமானமாக இருக்கும். விரிக்கும் வில்லைகளுக்கு (எ.கா: <ref target="https://ta.wikipedia.org/wiki/குழி_வில்லை">குழி வில்லை</ref>) குவியத் தூரம் எதிர்ப் பெறுமானமாக இருக்கும்.</p>
<p>மெல்லிய வில்லையைப் பயன்படுத்தி தொலைதூர ஒளி மூலம் ஒன்றின் <ref target="https://ta.wikipedia.org/wiki/விம்பம்">விம்பத்தைத்</ref> திரையொன்றில் உருவாக்குவது மூலம் அவ்வில்லையின் குவியத் தூரத்தைக் கணிக்க முடியும். திரையில் இருந்து வில்லையின் தூரத்தை மாற்றுவதன் மூலம் திரையில் தெளிவான விம்பம் தோன்றும்படி செய்ய வேண்டும். கீழ்க் காணும் <ref target="https://ta.wikipedia.org/wiki/சமன்பாடு">சமன்பாட்டின்</ref> மூலம் குவியத் தூரம் <hi rend="italic">f</hi> ஐக் கணிக்கலாம்:</p>






1
f


=


1
u


+


1
v



,


{\displaystyle {\frac {1}{f}}={\frac {1}{u}}+{\frac {1}{v}}\ ,}


<p>இங்கே <hi rend="italic">u</hi> ஒளி முதலுக்கும் வில்லைக்கும் இடையிலான தூரம். <hi rend="italic">v</hi> வில்லைக்கும் திரைக்கும் இடையில் உள்ள தூரம்.</p>
</text></body></html>