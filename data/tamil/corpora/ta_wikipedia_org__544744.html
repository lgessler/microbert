<html><body><text id="wikipedia_ta_wikipedia_org__544744.html" ns="0" revid="3406535" sourceurl="https://ta.wikipedia.org/wiki/%E0%AE%A8%E0%AE%BF%E0%AE%9A%E0%AF%80%E0%AE%AF%E0%AE%BE" title="நிசீயா" type="wikipedia">நிசீயா
<figure><caption> இந்த வரைபடம் நிசீயாவை பண்டைய நகரமான மெகாராவுடன் இணைக்கும் நீண்ட சுற்றுச் சுவர்களை சித்தரிக்கிறது.</caption></figure>
<p><hi rend="bold">நிசீயா (Nisaea</hi> அல்லது <hi rend="bold">Nisaia</hi> ( <ref target="https://ta.wikipedia.org/wiki/பண்டைக்_கிரேக்கம்">பண்டைக் கிரேக்கம்</ref>:Νίσαια   அல்லது Νισαία) என்பது பண்டைய கிரேக்க நகர அரசான <ref target="https://ta.wikipedia.org/wiki/மெகாரா">மெகாராவுக்கு</ref> உட்பட ஒரு துறைமுக நகரமாகும். இது சரோனிக் வளைகுடாவில் அமைந்திருந்தது. <ref target="https://ta.wikipedia.org/wiki/முதற்_பக்கம்#cite_note-:9-1">[1]</ref> <ref target="https://ta.wikipedia.org/wiki/கிரேக்கத்_தொன்மவியல்">கிரேக்கத் தொன்மவியல்</ref> படி, நிசீயா இரண்டாம் பாண்டியனின் மகன்களில் ஒருவரால் நிறுவப்பட்டது. அவர் தன் தந்தை  வழங்கிய பிராந்தியத்திற்கு தனது பெயரை இட்டார். <ref target="https://ta.wikipedia.org/wiki/முதற்_பக்கம்#cite_note-:4-2">[2]</ref> <ref target="https://ta.wikipedia.org/wiki/பெலோபொனேசியப்_போர">பெலோபொனேசியப் போருக்கு</ref> முன்னும் பின்னும் நிசியாவின் கட்டுப்பாடு ஏதென்சுக்கும் மெகாராவுக்கும் இடையில் மாறிமாறி இருந்துவந்தது. <ref target="https://ta.wikipedia.org/wiki/முதற்_பக்கம்#cite_note-:0-3">[3]</ref> <ref target="https://ta.wikipedia.org/wiki/முதற்_பக்கம்#cite_note-:1-4">[4]</ref>   மெகாரியர்கள் நிசியாவை தங்கள் நகரத்துடன் சேர்த்து பாதுகாக்ககும் வகையில்  நீண்ட சுவர்களைக் கட்டினார்கள்.  துசிடிடீஸின் கூற்றுப்படி, துறைமுகத்தை மெகாராவுடன் இணைக்கும் சுவர்களின் நீளம் எட்டு கிரேக்க <ref target="https://ta.wikipedia.org/wiki/ஸ்டேடியன்_(அலகு)">ஸ்டேடியாக்கள்</ref> ஆகும், அதே நேரத்தில் <ref target="https://ta.wikipedia.org/wiki/இசுட்ராபோ">இசுட்ராபோ</ref> சுவர்கள் 18 ஸ்டேடியா நீளம் கொண்டதாகக் கூறுகிறார்.  <ref target="https://ta.wikipedia.org/wiki/முதற்_பக்கம்#cite_note-:2-5">[5]</ref> <ref target="https://ta.wikipedia.org/wiki/டிமிடர்">டிமீடரின்</ref> கோயில் நிசியாவுக்கு அருகிலுள்ள சாலையில் அமைந்திருந்தது. மேலும் <ref target="https://ta.wikipedia.org/wiki/பொசைடன்">பொசைடன்</ref> கோயில் துறைமுக நகரத்திற்குள் அமைந்திருந்தது. <ref target="https://ta.wikipedia.org/wiki/முதற்_பக்கம்#cite_note-:6-6">[6]</ref> மெகாராவின் கவிஞரான தியோக்னிசின் பிறப்பிடமாக நிசீயா கருதப்படுகிறது. ஆனால் அவரது பிறந்த இடம் குறித்து உறுதியாக அறியப்படவில்லை <ref target="https://ta.wikipedia.org/wiki/முதற்_பக்கம்#cite_note-:7-7">[7]</ref> இந்தப் பண்டைய துறைமுக நகரத்தின் இருப்பிடம் குறித்து வரலாற்றாசிரியர்களிடையே விவாதம் நிலவுகிறது. <ref target="https://ta.wikipedia.org/wiki/முதற்_பக்கம்#cite_note-:1-4">[4]</ref></p>
</text></body></html>