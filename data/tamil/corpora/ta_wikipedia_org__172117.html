<html><body><text id="wikipedia_ta_wikipedia_org__172117.html" ns="0" revid="3367516" sourceurl="https://ta.wikipedia.org/wiki/%E0%AE%9A%E0%AF%80%E0%AE%A4%E0%AE%95%E0%AF%8D%E0%AE%95%E0%AE%AE%E0%AE%99%E0%AF%8D%E0%AE%95%E0%AE%B2%E0%AE%AE%E0%AF%8D" title="சீதக்கமங்கலம்" type="wikipedia">சீதக்கமங்கலம்<p><hi rend="bold">சீதக்கமங்கலம்</hi> , <ref target="https://ta.wikipedia.org/wiki/இந்தியா">இந்தியாவின்</ref> <ref target="https://ta.wikipedia.org/wiki/தமிழ்நாடு">தமிழ்நாடு</ref> மாநிலத்தில் <ref target="https://ta.wikipedia.org/wiki/திருவாரூர்_மாவட்டம்">திருவாரூர் மாவட்டத்தில்</ref> <ref target="https://ta.wikipedia.org/wiki/குடவாசல்_வட்டம்">குடவாசல் வட்டத்தைச்</ref> சேர்ந்த ஒரு கிராமம்<ref target="https://ta.wikipedia.org/wiki/முதற்_பக்கம்#cite_note-1">[1]</ref>. இவ்வூர் <ref target="https://ta.wikipedia.org/wiki/குடவாசல்">குடவாசல்</ref> அருகே உள்ளது. இந்த கிராமத்தில் 1100 ஆண்டு பழமையான சிதிலடைந்த நிலையில் உள்ள பழைய <ref target="https://ta.wikipedia.org/wiki/சோழர்">சோழர்</ref> கால சிவாலயத்தில்] 3 கல்வெட்டுகள் கண்டெடுக்கப்பட்டுள்ளன. </p>
<list type="unordered"><item>இக்கல்வெட்டில் ஒன்று கி.பி.912 ஆம் ஆண்டை சேர்ந்த <ref target="https://ta.wikipedia.org/wiki/முதலாம்_பராந்தக_சோழன்">பராந்தக சோழனின்</ref> 5-ஆம் ஆண்டுக்குரியது. அதில் அந்த ஊரின் பழமையான பெயர் <hi rend="bold">ஸ்ரீதொங்கமங்கலம்</hi> என குறிக்கப்பட்டுள்ளது.</item></list>
<list type="unordered"><item>நிலைக்கால் ஒன்றில் காணப்படும் மற்றொரு கல்வெட்டு <ref target="https://ta.wikipedia.org/wiki/முதலாம்_இராஜராஜ_சோழன்">இராஜராஜனின்</ref> 27-ஆம் ஆட்சியாண்டில் (கி.பி.1012) பொறிக்கப்பட்டது. அச்சாசனத்தில் அவ்வூருக்கு இரண்டு பெயர்கள் குறிக்கப்பட்டுள்ளது. <hi rend="bold">ஸ்ரீதுங்கமங்கலம்</hi> என்னும் <hi rend="bold">அபிமானபூஷண சதிர்வேதிமங்கலம்</hi> எனக் குறிக்கப்பெற்றுள்ளது. அபிமானபூஷணன் என்பது இராஜராஜனின் பட்டப்பெயராகும்.</item></list>
<list type="unordered"><item>மற்றொரு கல்வெட்டில் <ref target="https://ta.wikipedia.org/wiki/நாகப்பட்டினம்">நாகப்பட்டினத்தில்</ref> <ref target="https://ta.wikipedia.org/wiki/கடாரம்">கடாரத்து</ref> (மலேசியா) அரசன் கட்டிக் கொண்டிருந்த பௌத்தக்கோயிலுக்கு மாமன்னன் இராஜராஜன் 97 வேலி நிலத்தைத் தானமாகக் கொடுத்து அதைச் செப்பேட்டில் சாசனமாகப் பதிவு செய்ததும், அச்சாசனத்தில் கையொப்பமிட்ட துர்பில் ஸ்ரீதரபட்டன் என்பவர் ஸ்ரீதுங்கமங்கலத்தைச் சேர்ந்தவர் என்பதும்  குறிக்கப்பட்டுள்ளது.</item></list>
மேற்கோள்கள்

வெளி இணைப்புகள்
<list type="unordered"><item><ref target="http://www.thehindu.com/todays-paper/tp-national/tp-tamilnadu/rare-inscriptions-found-at-seethakkamangalam/article3710051.ece?css=print">http://www.thehindu.com/todays-paper/tp-national/tp-tamilnadu/rare-inscriptions-found-at-seethakkamangalam/article3710051.ece?css=print</ref></item></list>
</text></body></html>