<html><body><text id="wikipedia_ta_wikipedia_org__217756.html" ns="0" revid="3366164" sourceurl="https://ta.wikipedia.org/wiki/%E0%AE%95%E0%AE%BF%E0%AE%B3%E0%AF%80%E0%AE%9A%E0%AF%81_667" title="கிளீசு 667" type="wikipedia">கிளீசு 667
<p><hi rend="bold">கிளீசு 667</hi> (Gliese 667) என்பது <ref target="https://ta.wikipedia.org/wiki/விருச்சிக_விண்மீன்_குழாம்">விருச்சிக விண்மீன் குழாத்திலுள்ள</ref> ஒரு <ref target="https://ta.wikipedia.org/wiki/மும்மடி-_விண்மீன்_தொகுதி">மும்மடி- விண்மீன் தொகுதி</ref> ஆகும்.இதிலுள்ள விண்மீன்கள் மூன்றும் <ref target="https://ta.wikipedia.org/wiki/ஞாயிறு_(விண்மீன்)">சூரியனை</ref> விட அதிக குறைவான திணிவு (நிறை) உடையது.இது <ref target="https://ta.wikipedia.org/wiki/புவி">புவியிலிருந்து</ref> 6.8 <ref target="https://ta.wikipedia.org/wiki/புடைநொடி">புடைநொடி</ref> (22.1 <ref target="https://ta.wikipedia.org/wiki/ஒளியாண்டுகள்">ஒளியாண்டுகள்</ref>) தூரத்தில் உள்ளது.இது மற்ற எந்த விண்மீனாலும் ஈர்ப்பு விசையால் கட்டுப்படுத்தப் படவில்லை.வெறும் கண்களால் காணும் போது இந்த விண்மீன் தொகுதி ஒரே வீண்மீன் போல தோன்றும் , பார்ப்பதற்கு மங்கலான விண்மீன் போல இருக்கும்.இதன் <ref target="https://ta.wikipedia.org/wiki/தோற்ற_ஒளிப்பொலிவெண்">தோற்ற ஒளிப்பொலிவெண்</ref> 5.89 ஆகும்.</p>
வீண்மீன் தொகுதி
<p><hi rend="bold">கிளீசு 667</hi> வீண்மீன் தொகுதியிலுள்ள மூன்று வீண்மீன்களில் <hi rend="bold">கிளீசு 667 எ</hi> மற்றும் <hi rend="bold">கிளீசு 667 பி</hi> அகிய இரண்டும் பிரகாசமான வீண்மீன்கள் ஆகும்.இந்த இரண்டு வீண்மீன்களுக்கும் இடையில் உள்ள கோணத் தொலைவு 1.81 <ref target="https://ta.wikipedia.org/wiki/பாகைத்துளி">பாகைத்துளிகள்</ref>.இதன் <ref target="https://ta.wikipedia.org/wiki/சுற்றுப்பாதையின்_வட்டவிலகல்">சுற்றுப்பாதையின் வட்டவிலகல்</ref> 0.58. இந்த இரண்டு வீண்மீன்களுக்கும் இடைப்பட்ட தூரம் சராசரியாக 12.6 <ref target="https://ta.wikipedia.org/wiki/வானியல்_அலகு">வானியல் அலகுகள்</ref> (தோரயமாக சூரியனுக்கும் புவிக்கும் இடையில் உள்ள தூரத்தைப் போல 13 மடங்கு). இதன் <ref target="https://ta.wikipedia.org/wiki/சுற்றுப்பாதையின்_வட்டவிலகல்">சுற்றுப்பாதையின் வட்டவிலகல்கள்</ref> காரணமாக இந்த இரண்டு வீண்மீன்களுக்கும் 5 <ref target="https://ta.wikipedia.org/wiki/வானியல்_அலகு">வானியல் அலகுகள்</ref> தூரம் வரை அருகிலும், 20 <ref target="https://ta.wikipedia.org/wiki/வானியல்_அலகு">வானியல் அலகுகள்</ref> வரை விலகியும் செல்கிறது.<ref target="https://ta.wikipedia.org/wiki/முதற்_பக்கம்#cite_note-6">[note 1]</ref><ref target="https://ta.wikipedia.org/wiki/முதற்_பக்கம்#cite_note-bowman-7">[6]</ref></p>
<p>இந்த விண்மீன் தொகுதியில், மூன்றாவது வீண்மீன், <hi rend="bold">கிளீசு 667 சி</hi>,இது <hi rend="bold">கிளீசு 667 எபி ஜோடியை, 30 <ref target="https://ta.wikipedia.org/wiki/சுற்றுப்பாதையின்_வட்டவிலகல்">சுற்றுப்பாதையின் வட்டவிலகலில்</ref> சுற்றி வருகிறது. விண்மீன் தொகுதிக்கும் விண்மீனுக்கும் இடைப்பட்ட  சராசரி தூரம் 230 <ref target="https://ta.wikipedia.org/wiki/வானியல்_அலகு">வானியல் அலகுகள்</ref>.<ref target="https://ta.wikipedia.org/wiki/முதற்_பக்கம்#cite_note-arxiv12020446-4">[4]</ref><ref target="https://ta.wikipedia.org/wiki/முதற்_பக்கம்#cite_note-Gregory-8">[7]</ref></hi></p>
கிளீசு 667 எ
<p><hi rend="bold">கிளீசு 667 எ</hi>, <hi rend="bold">கிளீசு 667</hi> வீண்மீன் தொகுதியிலுள்ள மிகப் பெரிய விண்மீன் ஆகும்.இது K-வகை முதன்மைத் தொடர் விண்மீன்(K-type main-sequence star) ஆகும்.இதன் <ref target="https://ta.wikipedia.org/wiki/விண்மீன்_வகைப்பாடு">விண்மீன் வகைப்பாடு</ref> K3V.<ref target="https://ta.wikipedia.org/wiki/முதற்_பக்கம்#cite_note-aaa367_521-2">[2]</ref>.இது <ref target="https://ta.wikipedia.org/wiki/ஞாயிறு_(விண்மீன்)">சூரியயனைப்</ref> போல 73% திணிவையும்(நிறை)<ref target="https://ta.wikipedia.org/wiki/முதற்_பக்கம்#cite_note-mnras389_2_925-5">[5]</ref>, 76%<ref target="https://ta.wikipedia.org/wiki/முதற்_பக்கம்#cite_note-aaa367_521-2">[2]</ref> ஆரத்தையும் உடையது.ஆனால் <ref target="https://ta.wikipedia.org/wiki/ஞாயிறு_(விண்மீன்)">சூரியனை</ref> ஒப்பிடுகையில் 12-13% கதிர் ஒளியை மட்டுமே வீசுகிறது.
இதில் சூரியனைப் போல <ref target="https://ta.wikipedia.org/wiki/நீரியம்">ஹைட்ரஜன்</ref> மற்றும் <ref target="https://ta.wikipedia.org/wiki/ஈலியம்">ஈலியம்</ref> போன்ற தனிமங்கள் இல்லை<ref target="https://ta.wikipedia.org/wiki/முதற்_பக்கம்#cite_note-aaa373_159-9">[8]</ref>,  அதற்கு பதிலாக வேறு தனிமங்கள் இருப்பதாக கருதுகிறார்கள்.இதன் <ref target="https://ta.wikipedia.org/wiki/தோற்ற_ஒளிப்பொலிவெண்">தோற்ற ஒளிப்பொலிவெண்</ref> 6.29 ஆகும்.</p>
கிளீசு 667 பி
<p><hi rend="bold">கிளீசு 667 எ</hi> வைப் போன்று <hi rend="bold"> கிளீசு 667 பி</hi> யும் K-வகை முதன்மைத் தொடர் விண்மீன்(K-type main-sequence star) ஆகும்.இதன் <ref target="https://ta.wikipedia.org/wiki/விண்மீன்_வகைப்பாடு">விண்மீன் வகைப்பாடு</ref> K5V.இது <ref target="https://ta.wikipedia.org/wiki/ஞாயிறு_(விண்மீன்)">சூரியனைப்</ref> போல 69%<ref target="https://ta.wikipedia.org/wiki/முதற்_பக்கம்#cite_note-mnras389_2_925-5">[5]</ref>  திணிவு(நிறை)உடையது.ஆனால் <ref target="https://ta.wikipedia.org/wiki/ஞாயிறு_(விண்மீன்)">சூரியனை</ref> ஒப்பிடுகையில் 5% கதிர் ஒளியை மட்டுமே வீசுகிறது.இதன் <ref target="https://ta.wikipedia.org/wiki/தோற்ற_ஒளிப்பொலிவெண்">தோற்ற ஒளிப்பொலிவெண்</ref> 7.24 ஆகும்.</p>
கிளீசு 667 சி
<p><hi rend="bold">கிளீசு 667 சி</hi>, <hi rend="bold">கிளீசு 667</hi> வீண்மீன் தொகுதியிலுள்ள மிகப் சிறிய விண்மீன் ஆகும். இதன் <ref target="https://ta.wikipedia.org/wiki/விண்மீன்_வகைப்பாடு">விண்மீன் வகைப்பாடு</ref> M1.5.இது <ref target="https://ta.wikipedia.org/wiki/ஞாயிறு_(விண்மீன்)">சூரியனைப்</ref> போல 31%<ref target="https://ta.wikipedia.org/wiki/முதற்_பக்கம்#cite_note-mnras389_2_925-5">[5]</ref> திணிவையும்(நிறை), 42%<ref target="https://ta.wikipedia.org/wiki/முதற்_பக்கம்#cite_note-aaa367_521-2">[2]</ref> ஆரத்தையும் உடையது.ஆனால் <ref target="https://ta.wikipedia.org/wiki/ஞாயிறு_(விண்மீன்)">சூரியனை</ref> ஒப்பிடுகையில் 1.4% கதிர் ஒளியை மட்டுமே வீசுகிறது.
இதன் <ref target="https://ta.wikipedia.org/wiki/தோற்ற_ஒளிப்பொலிவெண்">தோற்ற ஒளிப்பொலிவெண்</ref> 10.25 ஆகும்.இது M-வகை விண்மீன் ஆகும்.<ref target="https://ta.wikipedia.org/wiki/முதற்_பக்கம்#cite_note-csiro-10">[9]</ref> இதற்கு 5 கோள்கள் இருப்பதாக உறுதி செய்யப்பட்டுள்ளது, 7 கோள்கள் வரை இருக்க வாய்ப்புள்ளது.</p>
கோள்கள் தொகுதி
<p><hi rend="bold">கிளீசு 667 சிபி</hi>, <hi rend="bold">கிளீசு 667 சிசி</hi>, <hi rend="bold">கிளீசு 667 சிஇ</hi>, <hi rend="bold">கிளீசு 667 சிஃப்</hi> மற்றும் <hi rend="bold">கிளீசு 667 சிடி</hi>  என 5 <ref target="https://ta.wikipedia.org/wiki/புறக்கோள்">புறக்கோள்கள்</ref> <hi rend="bold">கிளீசு 667 C</hi> யை சுற்றி வருவது உறுதி செய்யப்பட்டுள்ளது.மேலும் <hi rend="bold">கிளீசு 667 சிஜி</hi> மற்றும் <hi rend="bold">கிளீசு 667 சிகச்</hi> ஆகிய இரண்டு <ref target="https://ta.wikipedia.org/wiki/புறக்கோள்">புறக்கோள்கள்</ref>  உறுதி செய்யப்படவில்லை.
 </p><figure><caption><hi rend="bold">கிளீசு 667 சிசி</hi>யிலிருந்து <hi rend="bold"> கிளீசு 667 எ/பி</hi>  யை பார்ப்பது போன்ற கற்பனை புகைப்படம்</caption></figure>
</text></body></html>