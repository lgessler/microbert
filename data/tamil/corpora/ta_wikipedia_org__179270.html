<html><body><text id="wikipedia_ta_wikipedia_org__179270.html" ns="0" revid="3289971" sourceurl="https://ta.wikipedia.org/wiki/%E0%AE%A4%E0%AE%B4%E0%AE%B2%E0%AF%8D" title="தழல்" type="wikipedia">தழல்<p><hi rend="bold">தழல்</hi> என்பது ஒரு விளையாட்டுக் <ref target="https://ta.wikipedia.org/wiki/கருவி">கருவி</ref>. வளைத்து <ref target="https://ta.wikipedia.org/wiki/இசை">இசை</ref> எழுப்பும் கருவி. சங்க காலத்தில் காதலன் தன் காதலிக்குத் தரும் விளையாட்டுக் கருவி இது. தழல், தட்டை, குளிர், முறி என்பன அவன் தந்த விளையாட்டுப் பொருள்கள் எனச் சங்க காலப் பாடல்கள் தெரிவிக்கின்றன. <ref target="https://ta.wikipedia.org/wiki/முதற்_பக்கம்#cite_note-1">[1]</ref> <ref target="https://ta.wikipedia.org/wiki/முதற்_பக்கம்#cite_note-2">[2]</ref> <ref target="https://ta.wikipedia.org/wiki/முதற்_பக்கம்#cite_note-3">[3]</ref> இவற்றில் <ref target="https://ta.wikipedia.org/wiki/தட்டை">தட்டை</ref>, <ref target="https://ta.wikipedia.org/wiki/குளிர்">குளிர்</ref> ஆகியன விளையாட்டுப் பொருள்கள் என்பது வெளிப்படை. முறி என்பது காதலி உடுத்திக்கொள்ளத் தந்த தழையாடை. </p>
<p>தட்டையைத் தட்டிக் குறமகள் தினை கவர வரும் <ref target="https://ta.wikipedia.org/wiki/பறவை">பறவைகளை</ref> ஓட்டினாள் எனக் கூறும் பாடல் தழலை வளைத்துப் பறவைகளை ஓட்டினாள் எனவும் குறிப்பிடுகிறது. </p>
<p>'தழங்கு குரல்' என்னும் தொடர் இடி முழக்கத்தையும், <ref target="https://ta.wikipedia.org/wiki/முதற்_பக்கம்#cite_note-4">[4]</ref> <ref target="https://ta.wikipedia.org/wiki/முதற்_பக்கம்#cite_note-5">[5]</ref> முரசு முழக்கத்தையும், <ref target="https://ta.wikipedia.org/wiki/முதற்_பக்கம்#cite_note-6">[6]</ref> நாத் தழுதழுக்கும் பேச்சையும் <ref target="https://ta.wikipedia.org/wiki/முதற்_பக்கம்#cite_note-7">[7]</ref> உணர்த்துவதைச் சங்கப் பாடல்கள் தெரிவிக்கின்றன. </p>
<p>இவற்றால் <hi rend="bold">தழங்கும் ஓசை எழுப்புவது தழல்</hi> என்னும் கருவி என்பது தெரிய வருகிறது. ஆண்பால் <ref target="https://ta.wikipedia.org/wiki/பிள்ளைத்தமிழ்">பிள்ளைத்தமிழ்</ref> பாடல்களில் வரும் சிறு பறை போல இந்தத் தழல் மகளிர் முழக்கும் பறை என உணரமுடிகிறது. <ref target="https://ta.wikipedia.org/wiki/ஆண்டாள்">ஆண்டாள்</ref> முழக்கிய பறை இந்தக் கருத்தோட்டத்தில் நினைவுக்கு வருகிறது. </p>
</text></body></html>