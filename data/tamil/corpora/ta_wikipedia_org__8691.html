<html><body><text id="wikipedia_ta_wikipedia_org__8691.html" ns="0" revid="3215736" sourceurl="https://ta.wikipedia.org/wiki/%E0%AE%A4%E0%AE%BE._%E0%AE%87%E0%AE%B0%E0%AE%BE%E0%AE%AE%E0%AE%B2%E0%AE%BF%E0%AE%99%E0%AF%8D%E0%AE%95%E0%AE%AE%E0%AF%8D" title="தா. இராமலிங்கம்" type="wikipedia">தா. இராமலிங்கம்<ref target="https://ta.wikipedia.org/wiki/தா._இராமலிங்கம்_(அரசியல்வாதி)">தா. இராமலிங்கம் (அரசியல்வாதி)</ref> உடன் குழப்பிக் கொள்ளாதீர்கள்.

<p><hi rend="bold">தா. இராமலிங்கம்</hi> (<ref target="https://ta.wikipedia.org/wiki/ஆகஸ்ட்_16">ஆகஸ்ட் 16</ref>, <ref target="https://ta.wikipedia.org/wiki/1933">1933</ref> - <ref target="https://ta.wikipedia.org/wiki/ஆகஸ்ட்_25">ஆகஸ்ட் 25</ref>, <ref target="https://ta.wikipedia.org/wiki/2008">2008</ref>) வித்தியாசமான பாணியில் <ref target="https://ta.wikipedia.org/wiki/புதுக்கவிதை">புதுக்கவிதை</ref> எழுதிய ஈழத்து எழுத்தாளர். 1960களில் எழுதத் தொடங்கிய இவர் ஓர் ஓய்வுபெற்ற பட்டதாரி <ref target="https://ta.wikipedia.org/wiki/ஆசிரியர்">ஆசிரியர்</ref></p>
வாழ்க்கைக் குறிப்பு
<p>இராமலிங்கம் <ref target="https://ta.wikipedia.org/wiki/யாழ்ப்பாண_மாவட்டம்">யாழ்ப்பாண மாவட்டம்</ref>, <ref target="https://ta.wikipedia.org/wiki/சாவகச்சேரி">சாவகச்சேரியிலுள்ள</ref> கல்வயல் எனும் கிராமத்தில் தாமோதரம்பிள்ளை, சின்னப்பிள்ளை ஆகியோருக்குப் பிறந்தார். <ref target="https://ta.wikipedia.org/wiki/சாவகச்சேரி_இந்துக்_கல்லூரி">சாவகச்சேரி இந்துக் கல்லூரியில்</ref> கல்வி பயின்று தன் பட்டப் படிப்பை <ref target="https://ta.wikipedia.org/wiki/கல்கத்தா_பல்கலைக்கழகம்">கல்கத்தா பல்கலைக்கழகம்</ref>, <ref target="https://ta.wikipedia.org/wiki/சென்னைப்_பல்கலைக்கழகம்">சென்னைப் பல்கலைக்கழகம்</ref> ஆகியவற்றில் பெற்றார். <ref target="https://ta.wikipedia.org/wiki/மீசாலை">மீசாலையைச்</ref> சேர்ந்த மகேசுவரி என்பவரைத் திருமணம் புரிந்தார். இவர்களுக்கு கலைச்செல்வன், அருட்செல்வன், தமிழ்ச்செல்வன், இசைச்செல்வி, கதிர்ச்செல்வன் ஆகிய ஐவர் பிள்ளைகள் ஆவர்.<ref target="https://ta.wikipedia.org/wiki/முதற்_பக்கம்#cite_note-MA-1">[1]</ref></p>
ஆசிரியப் பணி
<p>பட்டப்படிப்பை முடித்த பின்னர் இலங்கையின் மலைநாட்டில் <ref target="https://ta.wikipedia.org/wiki/இரத்தினபுரி">இரத்தினபுரி</ref> சென் லூக்ஸ் கல்லூரியில் ஆசிரியப் பணியில் இணைந்தார். பின்னர் <ref target="https://ta.wikipedia.org/wiki/மீசாலை">மீசாலை</ref> வீரசிங்கம் மகா வித்தியாலயத்தில் பணியாற்றி அதன் அதிபரானார்.<ref target="https://ta.wikipedia.org/wiki/முதற்_பக்கம்#cite_note-MA-1">[1]</ref></p>
எழுத்துப்பணி
<p><ref target="https://ta.wikipedia.org/wiki/1960கள்">1960களில்</ref> இருந்து கவிதைகள் எழுதத் தொடங்கினார். இவரது புதுமெய்க் கவிதைகள் (1964), காணிக்கை (1965) ஆகிய இரண்டு நூல்கள் வெளிவந்துள்ளன. அலை, சுவர், புதுசு, சமர் போன்ற சிற்றிதழ்களில் எழுதிய கவிதைகளில் சில "மரணத்துள் வாழ்வோம்" (1985 - 1996) தொகுப்பில் இடம்பெற்றுள்ளன. பதினொரு ஈழத்துக் கவிஞர்கள் (1984 - 2003) தொகுதியில் இவரது 5 கவிதைகள் இடம் பெற்றுள்ளன.<ref target="https://ta.wikipedia.org/wiki/முதற்_பக்கம்#cite_note-MA-1">[1]</ref></p>
மறைவு
<p>தா. இராமலிங்கம் தனது இறுதிக்காலத்தை <ref target="https://ta.wikipedia.org/wiki/கிளிநொச்சி">கிளிநொச்சியில்</ref> கழித்தார். ஞாபகமறதி நோயினால் பீடிக்கப்பட்டிருந்தவர் 2008 ஆகத்து 25 இல் காலமானார்.<ref target="https://ta.wikipedia.org/wiki/முதற்_பக்கம்#cite_note-MA-1">[1]</ref></p>
இவரது நூல்கள்
<list type="unordered"><item><hi rend="italic">புதுமெய்க் கவிதைகள்</hi> (1964)</item>
<item><hi rend="italic">காணிக்கை</hi> (1965)</item></list>


வெளி இணைப்புக்கள்
தா. இராமலிங்கத்தின் நூல்கள்
<list type="unordered"><item><ref target="http://noolaham.net/project/01/61/61.htm"><hi rend="italic">புதுமெய்க் கவிதைகள்</hi></ref> - <ref target="https://ta.wikipedia.org/wiki/நூலகத்_திட்டம்">நூலகத் திட்டம்</ref></item>
<item><ref target="http://noolaham.net/project/01/62/62.htm"><hi rend="italic">காணிக்கை</hi></ref> - <ref target="https://ta.wikipedia.org/wiki/நூலகத்_திட்டம்">நூலகத் திட்டம்</ref></item></list>
</text></body></html>