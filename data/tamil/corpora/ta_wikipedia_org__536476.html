<html><body><text id="wikipedia_ta_wikipedia_org__536476.html" ns="0" revid="3385524" sourceurl="https://ta.wikipedia.org/wiki/1994_%E0%AE%AE%E0%AF%8A%E0%AE%95%E0%AF%8B%E0%AE%95%E0%AF%8D%E0%AE%9A%E0%AF%81%E0%AE%99%E0%AF%8D_%E0%AE%AA%E0%AE%9F%E0%AF%81%E0%AE%95%E0%AF%8A%E0%AE%B2%E0%AF%88%E0%AE%95%E0%AE%B3%E0%AF%8D" title="1994 மொகோக்சுங் படுகொலைகள்" type="wikipedia">1994 மொகோக்சுங் படுகொலைகள்<p><hi rend="bold">1994 ஆம் ஆண்டு மொகோக்சுங் படுகொலை</hi> இது நகர மக்களால் <hi rend="bold">அயாதியா மொகோக்சுங்</hi> என்றும் குறிப்பிடப்படுகிறது. 1994, திசம்பர், 27 அன்று 10 <ref target="https://ta.wikipedia.org/wiki/அசாம்_ரைப்பிள்ஸ்">அசாம் ரைப்பிள்ஸ்</ref> மற்றும் <ref target="https://ta.wikipedia.org/wiki/இந்தியத்_தரைப்படை">இந்திய தரைப்படையின்</ref> 12 வது மராத்திய காலாட்படை ஆகியன <ref target="https://ta.wikipedia.org/wiki/நாகாலாந்து">நாகாலாந்தின்</ref> <ref target="https://ta.wikipedia.org/wiki/மோகோக்சுங்">மொகோக்சுங்கில்</ref> பொதுமக்கள் மீது தாக்குதல் நடத்தியது. <ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
<p>சுமார் 2 மணி நேரம் நீடித்த இந்த தாக்குதலில் துப்பாக்கிச்சூடு மற்றும் ஷெல் தாக்குதல்கள் நிகழ்த்தப்பட்டன. இதில் பல அழிவுகள் ஏற்பட்டன. இதில் 89 கடைகள், 48 வீடுகள், 17 வாகனங்கள், 7 இருசக்கர வாகனங்கள் எரிந்து சாம்பலாயின. மேலும் இதில் 7 பொதுமக்கள் சுட்டுக் கொல்லப்பட்டனர், மேலும் ஒரு குழந்தை உட்பட 5 பேர் உயிருடன் எரிக்கப்பட்டனர். பல பெண்கள் பலாத்காரம் செய்யப்பட்டனர்.  ஒரு டசனுக்கும் அதிகமானோர் காணாமல் போயினர். <ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
நிகழ்வு
<p>1994, திசம்பர், 27 அன்று காலை சுமார் 10:20 மணிக்கு 16 வது மராத்தா காலாட்படையின் (எம்எல்ஐ) ஒரு ரோந்து நாகாலாந்தின் மொகோக்சுங்கில் உள்ள போலீஸ் பாயிண்ட் அருகே சென்று கொண்டிருந்தது. மராத்தா காலாட்படையின் கூற்றின்படி, ஆயுதமேந்திய கிளர்ச்சியாளர்களால் அந்த துருப்புக்கள் சுடப்பட்டன. இதனால் ஒரு எம்எல்ஐ சிப்பாய் இறந்தார் எனப்பட்டது.</p>
<p>இதற்கு எதிர்வினையாக எம்எல்ஐ துப்பாக்கிச் சூடு நடத்தியது. மேலும் கம்பளி பந்துகள் மற்றும் பிற எரியக்கூடிய பொருட்களில் எரிபொருட்களை ஊற்றி, கடைகள், வீடுகள் மற்றும் பிற கட்டிடங்களுக்கு தீ வைக்கத் தொடங்கியது.</p>
<p>துப்பாக்கிச் சூடு தீவிரமடைந்ததால், நகரின் முக்கிய கடைவீதியிலும் அதைச் சுற்றியும் இருந்த பொதுமக்களை இராணுவத்தினர் சுற்றி வளைத்தனர். பின்னர் பெண்கள் மற்றும் குழந்தைகளை பிரதான திறந்தவெளியை பகுதி நோக்கி நடத்தி சென்ன்றனர். அதேசமயம் ஆண்கள் திட்டமிட்டு சித்திரவதை செய்யப்பட்டனர்.</p>
விசாரணை
<p>சில தகவல்களின்படி, அதே நாளில்  இந்திய ராணுவத் தளபதி சங்கர் ராய்சௌத்ரி அப்போது நாகாலாந்து முதல்வராக இருந்த <ref target="https://ta.wikipedia.org/wiki/எஸ்._சி._ஜமீர்">எஸ். சி. ஜமீர்</ref> உடன் நாகாலாந்தில் நிலவும் சட்டம்-ஒழுங்கு பிரச்சனை குறித்து விவாதிக்க கோகிமாவுக்குச் சென்றதால், அவருக்கு எந்த அசம்பாவிதமும் ஏற்படாமல் தடுக்கவும், மக்களிடையே ஒரு அச்ச உணர்வை ஏற்படுத்துவதற்காகவும், திட்டமிட்டு இந்த நிகழ்ச்சி நடத்தப்பட்டது. இதற்கு வலுசேர்க்கும் விதமாக அன்றைய தினம் காலை சுமார் 7:00 மணி முதல் நகரில் உள்ள அனைத்து தொலைபேசி இணைப்புகளும் மர்மமான முறையில் செயலிழந்ததால், இச்சம்பவம் முன்கூட்டியே திட்டமிடப்பட்டதா என்ற அச்சம் ஏற்பட்டது.</p>
மரபுவழி எச்சம்
<p>இந்த சம்பவத்தில் ஈடுபட்ட குற்றவாளிகளான அஸ்ஸாம் ரைபிள்சால் 2020 சனவரியில்,   மொகோக்சுங்கில் நகரின் மையத்தில் போர் நினைவுச்சின்னம் கட்டப்பட்டதற்கு எதிராக பல நாகா குடிமை சமூகங்களும் பல்வேறு நபர்களும் தங்கள் எதிர்ப்பை வெளிப்படுத்தினர். <ref target="https://ta.wikipedia.org/wiki/முதற்_பக்கம்#cite_note-3">[3]</ref> <ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
மேலும் காண்க
<list type="unordered"><item><ref target="https://ta.wikipedia.org/wiki/நாகாலாந்தில்_நடந்த_படுகொலைகளின்_பட்டியல்">நாகாலாந்தில் நடந்த படுகொலைகளின் பட்டியல்</ref></item>
<item><ref target="https://ta.wikipedia.org/wiki/இந்தியாவில்_நடந்த_படுகொலைகளின்_பட்டியல்">இந்தியாவில் நடந்த படுகொலைகளின் பட்டியல்</ref></item></list>
</text></body></html>