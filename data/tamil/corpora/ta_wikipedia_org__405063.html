<html><body><text id="wikipedia_ta_wikipedia_org__405063.html" ns="0" revid="3357740" sourceurl="https://ta.wikipedia.org/wiki/%E0%AE%9A%E0%AF%86%E0%AE%A9%E0%AF%8D%E0%AE%A9%E0%AF%88_%E0%AE%A4%E0%AF%87%E0%AE%B5%E0%AE%A4%E0%AE%BE%E0%AE%9A%E0%AE%BF%E0%AE%95%E0%AE%B3%E0%AF%8D_%E0%AE%92%E0%AE%B4%E0%AE%BF%E0%AE%AA%E0%AF%8D%E0%AE%AA%E0%AF%81%E0%AE%9A%E0%AF%8D_%E0%AE%9A%E0%AE%9F%E0%AF%8D%E0%AE%9F%E0%AE%AE%E0%AF%8D" title="சென்னை தேவதாசிகள் ஒழிப்புச் சட்டம்" type="wikipedia">சென்னை தேவதாசிகள் ஒழிப்புச் சட்டம்
<p><hi rend="bold">சென்னை தேவதாசிகள் ஒழிப்புச் சட்டம்</hi> என்பது <ref target="https://ta.wikipedia.org/wiki/தேவதாசி_முறை">தேவதாசி முறையை</ref> ஒழிப்பதற்காக <ref target="https://ta.wikipedia.org/wiki/இந்தியாவின்_விடுதலை_நாள்">இந்தியா விடுதலையை</ref> அடைந்ததை அடுத்து 9 அக்டோபர் 1947 அன்று நிறைவேற்றப்பட்ட சட்டம் ஆகும். இது <hi rend="bold">தமிழ்நாடு தேவதாசிகள் ஒழிப்புச் சட்டம்</hi> என்றும் அறியப்படுகிறது.<ref target="https://ta.wikipedia.org/wiki/முதற்_பக்கம்#cite_note-1">[1]</ref> <ref target="https://ta.wikipedia.org/wiki/சென்னை_மாகாணம்">சென்னை மாகாணத்தில்</ref> நிறைவேற்றப்பட்ட இச்சட்டம், தேவதாசிகளுக்குத் திருமணம் செய்யும் உரிமையைத் தந்தது. <ref target="https://ta.wikipedia.org/wiki/இந்துக்_கோவில்">இந்துக் கோயில்களுக்குப்</ref> பெண்களை நேர்ந்து விடுவதைச் சட்டத்துக்குப் புறம்பானதாக அறிவித்தது.<ref target="https://ta.wikipedia.org/wiki/முதற்_பக்கம்#cite_note-2">[2]</ref> தேவதாசி ஒழிப்புச் <ref target="https://ta.wikipedia.org/wiki/சட்ட_முன்வரைவு">சட்ட முன்வரைவே</ref> பிறகு இச்சட்டமாக ஏற்பு பெற்றது.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
<p>1930 ஆம் ஆண்டு, <ref target="https://ta.wikipedia.org/wiki/முத்துலட்சுமி_ரெட்டி">முத்துலட்சுமி ரெட்டி</ref> இந்தச் சட்ட முன்வரைவை <ref target="https://ta.wikipedia.org/wiki/தமிழ்நாடு_சட்டமன்ற_மேலவை">சென்னை சட்டமன்ற மேலவையில்</ref> முன்மொழிந்தார்.<ref target="https://ta.wikipedia.org/wiki/முதற்_பக்கம்#cite_note-4">[4]</ref> சென்னை மாகாணத்தின் பல்வேறு பகுதிகளில் வாழ்ந்த தேவதாசிகள் இந்தச் சட்டமுன்வரைவை எதிர்த்தனர். தாங்கள் கற்றறிந்த மேட்டுக்குடி கலைஞர்களே அன்றி <ref target="https://ta.wikipedia.org/wiki/பால்வினைத்_தொழில்">பால்வினைத் தொழிலாளர்கள்</ref> அல்ல என்று அவர்கள் கருதியதே இந்த எதிர்ப்புக்குக் காரணம் ஆகும்.<ref target="https://ta.wikipedia.org/wiki/முதற்_பக்கம்#cite_note-5">[5]</ref>  இச்சட்ட முன்வரைவு ஒப்புதல் பெறுவதில் பெரும் பங்கு வகித்த <ref target="https://ta.wikipedia.org/wiki/ஈ._வெ._இராமசாமி">பெரியார்</ref>, எதிர்ப்பைக் கருத்திற் கொண்டு, இதனைப் பொதுச் சட்ட முன்வரைவாக அல்லாமல் தனிச்சட்ட முன்வரைவாக நிறைவேற்றுமாறு வழிநடத்தினார்.<ref target="https://ta.wikipedia.org/wiki/முதற்_பக்கம்#cite_note-6">[6]</ref> சென்னை தேவதாசிச் சட்டம் அதற்குப் பிறகு நிறைவேறிய அதே போன்ற சட்டங்களைப் போன்று கடுமையானது இல்லை.<ref target="https://ta.wikipedia.org/wiki/முதற்_பக்கம்#cite_note-7">[7]</ref> இச்சட்டம் தேவதாசிகளைக் குறித்தது மட்டுமே என்பதால், <ref target="https://ta.wikipedia.org/wiki/தென்னிந்தியா">தென்னிந்தியாவில்</ref> பால்வினைத் தொழில் தொடர்ந்தது. குறிப்பாக, ஆகஸ்ட் 14, 1956 அன்று சென்னை தேவதாசி எதிர்ப்புச் சட்டம்  நிறைவேறும் வரை, <ref target="https://ta.wikipedia.org/wiki/ஆந்திரப்_பிரதேசம்">ஆந்திரப் பிரதேச</ref> கடலோரப் பகுதிகளில் தொடர்ந்தது.<ref target="https://ta.wikipedia.org/wiki/முதற்_பக்கம்#cite_note-8">[8]</ref> சென்னை தேவதாசி ஒழிப்புச் சட்டம் என்பது அன்றைய <ref target="https://ta.wikipedia.org/wiki/பிரித்தானியாவின்_இந்தியப்_பேரரசு">பிரித்தானிய இந்தியாவின்</ref> மாகாணங்களிலும் அதனை அடுத்து விடுதலை பெற்ற <ref target="https://ta.wikipedia.org/wiki/இந்தியாவின்_மாநிலங்களும்_ஆட்சிப்பகுதிகளும்">இந்தியாவின் மாநிலங்கள் மற்றும் ஆட்சிப் பகுதிகளிலும்</ref> பால்வினைத் தொழிலைச் சட்டத்துக்குப் புறம்பானது என்று அறிவித்து நிறைவேற்றப்பட்ட எண்ணற்ற சட்டங்களுள் ஒன்று ஆகும். 1934 பாம்பே தேவதாசி பாதுகாப்புச் சட்டம், 1957 தேவதாசி பாதுகாப்பு (நீட்சி) சட்டம், 1988 ஆந்திரப் பிரதேச தேவதாசிச் சட்டம் ஆகியவை இச்சட்டங்களுள் சிலவாகும்.<ref target="https://ta.wikipedia.org/wiki/முதற்_பக்கம்#cite_note-9">[9]</ref></p>
</text></body></html>