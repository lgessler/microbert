<html><body><text id="wikipedia_ta_wikipedia_org__493782.html" ns="0" revid="3138049" sourceurl="https://ta.wikipedia.org/wiki/%E0%AE%95%E0%AE%B0%E0%AE%B5%E0%AF%88_%E0%AE%95%E0%AE%A8%E0%AF%8D%E0%AE%A4%E0%AE%9A%E0%AE%BE%E0%AE%AE%E0%AE%BF" title="கரவை கந்தசாமி" type="wikipedia">கரவை கந்தசாமி<ref target="https://ta.wikipedia.org/wiki/கரவைக்_கிழார்">கரவைக் கிழார்</ref> உடன் குழப்பிக் கொள்ளாதீர்கள்.

<p><hi rend="bold">கரவை ஏ. சி. கந்தசாமி</hi> (29 செப்டம்பர் 1938 - திசம்பர் 31, 1994) ஈழத்து இடதுசாரி அரசியல்வாதி, தொழிற்சங்கவாதி, பேச்சாளர், கவிஞர் எனப் பன்முகம் கொண்டவர்.</p>
அரசியலில்
<p><ref target="https://ta.wikipedia.org/wiki/இடதுசாரி">இடதுசாரி</ref> இயக்கத்தில் தன்னை ஈடுபடுத்திக் கொண்ட கரவை கந்தசாமி 61ம் ஆண்டிலிருந்து 63ம் ஆண்டு வரை கம்யூனிஸ்டுக் கட்சியின் தேசாபிமானி பத்திரிகையின் ஆசிரியர் குழுவிலிருந்துள்ளார். 1960களில் இலங்கைப் பொதுவுடைமைக் கட்சி இரண்டாகப் பிரிந்தபோது <ref target="https://ta.wikipedia.org/wiki/நா._சண்முகதாசன்">நா. சண்முகதாசனுடன்</ref> பீக்கிங் சார்பு கம்யூனிஸ்ட் கட்சியில் சேர்ந்தார். சண்முகதாசன் அவர்கள் தமது கட்சிக்காக முதன் முதலாக வெளியிட்ட 'தொழிலாளி' பத்திரிகையை கந்தசாமி பதிப்பித்து வெளியிட்டார். மலையகத்தில் செங்கொடி தொழிற்சங்கத்தில் இணைந்து செயல்பட்டார். 1971 இல் இலங்கையில் <ref target="https://ta.wikipedia.org/wiki/மக்கள்_விடுதலை_முன்னணி">மக்கள் விடுதலை முன்னணியினர்</ref> அரசுக்கு எதிராகக் கிளர்ச்சியில் ஈடுபட்ட போது, என். சண்முகதாசனுடன் இவரும் கைது செய்யப்பட்டு, ஓராண்டுக்கு மேல் சிறையில் அடைக்கப்பட்டார்.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
<p>ஈழத் தமிழ்ப் போராளிக் குழுவான <ref target="https://ta.wikipedia.org/wiki/தமிழீழ_மக்கள்_விடுதலைக்_கழகம்">புளொட்</ref> அமைப்பின் அரசியல் பிரிவான <ref target="https://ta.wikipedia.org/wiki/சனநாயக_மக்கள்_விடுதலை_முன்னணி">சனநாயக மக்கள் விடுதலை முன்னணியின்</ref> துணைத் தலைவராக <ref target="https://ta.wikipedia.org/wiki/இலங்கை_நாடாளுமன்றத்_தேர்தல்,_1994">1994 பொதுத்தேர்தலில்</ref> புளொட் கட்சியின் சார்பில் யாழ்ப்பாண மாவட்டத்தில் போட்டியிட்டார்.</p>
படுகொலை
<p>கரவைக் கந்தசாமி 1994 டிசம்பர் 31 அன்று இரவு <ref target="https://ta.wikipedia.org/wiki/கொழும்பு">கொழும்பு</ref>, <ref target="https://ta.wikipedia.org/wiki/தெகிவளை-கல்கிசை">தெகிவளையில்</ref> உள்ள அவரது வீட்டில் வைத்து இனந்தெரியாதோரால் படுகொலை செய்யப்பட்டார்.</p>


வெளி இணைப்புகள்

<p><ref target="https://karavaiackandasamy.wordpress.com/about/">கரவை ஏ. சி. கந்தசாமி </ref></p>
</text></body></html>