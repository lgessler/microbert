<html><body><text id="wikipedia_ta_wikipedia_org__438105.html" ns="0" revid="3270843" sourceurl="https://ta.wikipedia.org/wiki/%E0%AE%87%E0%AE%B2%E0%AE%BE_%E0%AE%85%E0%AE%B0%E0%AF%81%E0%AE%A3%E0%AF%8D" title="இலா அருண்" type="wikipedia">இலா அருண்
<p><hi rend="bold">இலா அருண்</hi> <hi rend="italic">(Ila Arun)</hi> ஒரு பிரபலமான இந்திய நடிகை, தொலைக்காட்சி ஆளுமை மற்றும் ராஜஸ்தானிய <ref target="https://ta.wikipedia.org/wiki/நாட்டார்_பாடல்">நாட்டுப்புற</ref>  பாப் பாடகர் ஆவார். ஒரு தனித்துவமான, ''ஹஸ்கி''குரல்  நாட்டுப்புற பாப் பாடல்களுக்கு ஒரு தனித்துவத்தை அளிக்கிறது.  அவரது மகள் இஷிதா அருண் <hi rend="italic">லாமே</hi> , <hi rend="italic"><ref target="https://ta.wikipedia.org/wiki/ஜோதா_அக்பர்">ஜோதா அக்பர்</ref></hi> , <hi rend="italic"><ref target="https://ta.wikipedia.org/wiki/ஷாதி_கே_சைட்_எபெக்ட்ஸ்">ஷாடி கே சைட் எஃபெக்ட்ஸ்</ref></hi> மற்றும் சமீபத்தில் <hi rend="italic">பேகம் ஜான்</hi> போன்ற பல முக்கிய <ref target="https://ta.wikipedia.org/wiki/பாலிவுட்">பாலிவுட்</ref> திரைப்படங்களில் அவர் தோன்றியுள்ளார்.</p>
தனிப்பட்ட வாழ்க்கை
<p><ref target="https://ta.wikipedia.org/wiki/சோத்பூர்">ஜோத்பூரில்</ref> பிறந்த இவர் <ref target="https://ta.wikipedia.org/wiki/செய்ப்பூர்">ஜெய்ப்பூரில்</ref> வளர்ந்தார். அங்கு மகாராணி பெண்கள் கல்லூரியில் பட்டம் பெற்றார்.  கடற்படை அதிகாரி <hi rend="italic">அருண் பாஜ்பாய்</hi> என்பவரை திருமணம் செய்து கொண்டார். அவரது சகோதரர்கள் <hi rend="italic">பியுஷ் பாண்டே</hi> மற்றும் <hi rend="italic">பிரசூன் பாண்டே</hi> ஆகியோர் விளம்பர நிறுவனங்களை நடத்தி வருகின்றனர். மேலும் அருண் அவர்களுக்கு இரண்டு சகோதரிகள் உள்ளனர், <hi rend="italic">ரமா பாண்டே</hi>  இவர் ''பிபிசி'' பத்திரிகையாளர் மற்றும் ''தூர்தர்ஷன்'' தொலைக்காட்சியில் செய்தி வாசிப்பவர் ஆவார், மற்றொரு சகோதரி <hi rend="italic">திரிப்தி பாண்டே</hi> ஒரு கலாச்சார ஆர்வலர் மற்றும் சுற்றுலா நிபுணர் ஆவார். இலா அருணின் தாயும் ஒரு நடிகையாவார்.</p>
பின்னணி பாடல்கள்
<p>அருண் இந்தி, தெலுங்கு, தமிழ் மற்றும் தெலுங்கு மொழிகளில் பல பாடல்களை பாடியுள்ளார். நடிகை <ref target="https://ta.wikipedia.org/wiki/மாதுரி_தீட்சித்">மாதுரி தீட்சித்</ref> நடித்த <hi rend="italic">கல்நாயக்</hi>  என்ற படத்தில் இடம் பெற்ற''சோலி கே பீச்சே'' என்ற மிக பிரபலமான திரைப்பட பாடலை [<hi rend="italic">[ஆல்கா யாக்னிக்|ஆல்கா யாக்னிக்குடன்]]</hi> இணைந்து பாடியுள்ளார், அப்பாடலுக்காக சிறந்த திரைப்பட பின்னணி பாடகருக்கான <hi rend="italic">ஃபிலிம்ஃபேர்</hi> விருதை வென்றார்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> <hi rend="italic">கரன் அர்ஜூனின்</hi> <ref target="https://ta.wikipedia.org/wiki/ஸ்ரீதேவி">ஸ்ரீதேவி</ref> நடித்த <hi rend="italic">லம்ஹே</hi> திரைப்படத்தில் இடம் பெற்ற புகழ்பெற்ற <hi rend="italic">''குப் சுப்'' என்ற ம்ற்றொரு பாடலை</hi> <hi rend="italic"><ref target="https://ta.wikipedia.org/wiki/லதா_மங்கேஷ்கர்">லதா மங்கேஷ்கருடன்</ref></hi> சேர்ந்து பாடியுள்ளார். "மோர்னி பாகா மா போலே" என்ற பாடலாலும் இவர் நன்கு அறியப்படுகிறார். <ref target="https://ta.wikipedia.org/wiki/ஏ._ஆர்._ரகுமான்">ஏ.ஆர்.ரஹ்மான்</ref> இசையமைத்த <hi rend="italic"><ref target="https://ta.wikipedia.org/wiki/மிஸ்டர்_ரோமியோ">மிஸ்டர் ரோமியோ</ref></hi>  என்ற தமிழ்ப் படத்தின் "முத்து முத்து மழை" என்ற பாடலும் இவருக்கு புகழ் சேர்த்தது.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
நடிப்பு
<p>அருண் முதலில் <hi rend="italic">லைஃப்லைன் என்ற</hi> இந்தி <ref target="https://ta.wikipedia.org/wiki/தூர்தர்ஷன்">தூர்தர்ஷன்</ref> தொலைக்காட்சித் தொடரில் <hi rend="italic">ஜீவன்ரேகா</hi> என்ற மருத்துவர் வேடத்தில்,  தன்வி ஆஸ்மியுடன் இணைந்து நடித்தார். 2008 ஆம் ஆண்டில் <hi rend="italic"><ref target="https://ta.wikipedia.org/wiki/ஜோதா_அக்பர்">ஜோதா அக்பரில்</ref></hi>, அக்பரின் புத்திசாலித்தனமான செவிலி மற்றும் அரசியல் ஆலோசகரான <hi rend="italic">மஹாம் அஞ்கா</hi> வேடத்தில் நடித்தார். <hi rend="italic">சைனா கேட்</hi>, <hi rend="italic">சின்கரி</hi>, <hi rend="italic">வெல் டான் அபா</hi>, <hi rend="italic">வெல்கம் டோ ஜஜ்ஜன்பூர்</hi>, <hi rend="italic">வெஸ்ட் ஈஸ் வெஸ்ட்</hi> மற்றும் <hi rend="italic">கதாக்</hi> போன்ற பல படங்களில் அவர் நடித்துள்ளார். <hi rend="italic">பேகம் ஜானின்</hi> <hi rend="italic"><ref target="https://ta.wikipedia.org/wiki/ஷாதி_கே_சைட்_எபெக்ட்ஸ்">ஷாடி கே சைட் எஃபெக்ட்ஸ்</ref></hi>  படத்தில் நடிகர்களான <ref target="https://ta.wikipedia.org/wiki/வித்யா_பாலன்">வித்யா பாலன்</ref> மற்றும் <hi rend="italic">ஃபர்ஹான் அக்தர்</hi> ஆகியோருடன் நடித்திருந்தது அவரது மிகச் சமீபத்திய முயற்சியாக இருந்தது.</p>
</text></body></html>