<html><body><text id="wikipedia_ta_wikipedia_org__163436.html" ns="0" revid="1537623" sourceurl="https://ta.wikipedia.org/wiki/%E0%AE%AE%E0%AE%BE%E0%AE%B0%E0%AE%BE%E0%AE%AF%E0%AE%AE%E0%AF%8D" title="மாராயம்" type="wikipedia">மாராயம்<p><hi rend="bold">மாராயம்</hi> என்பது சிறந்த படைவீரனுக்கு வழங்கப்பட்ட சங்ககால விருது. <ref target="https://ta.wikipedia.org/wiki/தொல்காப்பியம்">தொல்காப்பியம்</ref> இந்த விருதைப் பற்றிக் கூறுகிறது. ஆனிரைகளைக் கவர்ந்து வந்த வீரனுக்கு இது வழங்கப்பட்டது. <ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
<list type="unordered"><item>அரையன் <ref target="https://ta.wikipedia.org/wiki/முதற்_பக்கம்#cite_note-2">[2]</ref> &lt;-&gt; அரசன் என வருவது போலவும், அரசன் &gt; ராசன் என வருவது போலவும் மா-அரையன் என்னும் சொல் <hi rend="bold">மாராயன்</hi> என மருவும்.</item>
<item>"பஞ்சவ மாராயன்......கொங்காள்வான்" எனபது கல்வெட்டில் வரும் தொடர். <ref target="https://ta.wikipedia.org/wiki/முதற்_பக்கம்#cite_note-3">[3]</ref> அரசன் பெறும் விருது. <ref target="https://ta.wikipedia.org/wiki/முதற்_பக்கம்#cite_note-4">[4]</ref></item></list>
<p>மாராயம் பெற்றவன் <ref target="https://ta.wikipedia.org/wiki/நெடுமொழி">நெடுமொழி</ref> கூறுவான். </p>
<p>சங்ககாலத்தில் அரசன் போரில் சிறந்து விளங்கிய வீரனை ‘மாராயம்’ என்னும் விருது வழங்கிப் பாராட்டுவது வழக்கம். இப்படி மாராயம் பட்டம் பெற்றவன்  அரசனின் பெருமையை எடுத்துப் பேசுவதோடு மட்டுமன்றித் தன் பெருமையையும் எடுத்து கூறுவது வழக்கம். இதற்கு நெடுமொழி கூறல் என்று பெயர். <ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
<list type="unordered"><item>வஞ்சிப் போரில் வெற்றியைத் தேடித்தந்த வீரனுக்கு மாராயம் பட்டம் வழங்கப்பட்டதைச் <ref target="https://ta.wikipedia.org/wiki/சிலப்பதிகாரம்">சிலப்பதிகாரம்</ref> குறிப்பிடுகிறது. <ref target="https://ta.wikipedia.org/wiki/முதற்_பக்கம்#cite_note-6">[6]</ref></item>
<item>மாராயம் பெற்றவன் மாராயன். மாராயன் விருதை மன்னவன் தகைமை இல்லாத ஒருவனுக்கு வழங்காமல் இருப்பது நன்று என அறநூல் கூறுகிறது. <ref target="https://ta.wikipedia.org/wiki/முதற்_பக்கம்#cite_note-7">[7]</ref></item></list>
<list type="unordered"><item><hi rend="bold">காண்க</hi> - <ref target="https://ta.wikipedia.org/wiki/பண்டைய_தமிழர்_விருதுகள்">பண்டைய தமிழர் விருதுகள்</ref></item></list>
</text></body></html>