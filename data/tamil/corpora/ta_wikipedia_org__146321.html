<html><body><text id="wikipedia_ta_wikipedia_org__146321.html" ns="0" revid="1638673" sourceurl="https://ta.wikipedia.org/wiki/%E0%AE%9A%E0%AE%BF%E0%AE%B5%E0%AE%AA%E0%AF%86%E0%AE%B0%E0%AF%81%E0%AE%AE%E0%AE%BE%E0%AE%A9%E0%AF%8D_%E0%AE%A4%E0%AE%BF%E0%AE%B0%E0%AF%81%E0%AE%87%E0%AE%B0%E0%AE%9F%E0%AF%8D%E0%AE%9F%E0%AF%88_%E0%AE%AE%E0%AE%A3%E0%AE%BF%E0%AE%AE%E0%AE%BE%E0%AE%B2%E0%AF%88" title="சிவபெருமான் திருஇரட்டை மணிமாலை" type="wikipedia">சிவபெருமான் திருஇரட்டை மணிமாலை<p>சிவபெருமான் திருவிரட்டைமணிமாலை என்னும் இந்த நூல் <ref target="https://ta.wikipedia.org/wiki/பதினோராம்_திருமுறை">பதினோராம் திருமுறையில்</ref> இடம் பெற்றுள்ள நூல்களில் ஒன்று. </p>
<p>96 வகையான <ref target="https://ta.wikipedia.org/wiki/சிற்றிலக்கியம்">சிற்றிலக்கியங்களில்</ref> <ref target="https://ta.wikipedia.org/wiki/இரட்டைமணிமாலை">இரட்டைமணிமாலை</ref> என்பதும் ஒன்று.</p>
<p>10ஆம் நூற்றாண்டின் பிற்பகுதியில் வாழ்ந்த கபிலதேவ நாயனார் என்னும் புலவர் இதன் ஆசிரியர்.</p>
<p>கடலில் பிறக்கும் <ref target="https://ta.wikipedia.org/wiki/முத்து">முத்தும்</ref> <ref target="https://ta.wikipedia.org/wiki/பவளம்">பவளமும்</ref> இரண்டு மணிகள். இந்த இரண்டு மணிகளும் அடுத்தடுத்து மாறி மாறி வரும்படி மாலையாகக் கோக்கப்பட்டது இரட்டைமணிமாலை. இந்த மாலை போல இந்த நூலில் <ref target="https://ta.wikipedia.org/wiki/வெண்பா">வெண்பா</ref>, <ref target="https://ta.wikipedia.org/wiki/கட்டளைக்கலித்துறை">கட்டளைக்கலித்துறை</ref> ஆகிய இரு பாடல்களைக் கோத்து அமைத்துப் பாடப்பட்டது இந்த நூல். </p>
<p>சிவபெருமானைப் போற்றிப் பாடிய 37 பாடல்கள் இதில் உள்ள.</p>
பாடல்
அந்தி மதிமுகிழான் அந்தியஞ் செந்நிறத்தான்
அந்தியே போலும் அவிர்சடையான் – அந்தியில்
தூங்கிருள் யாமமே போலும் சுடுநீற்றான்
வீங்கிருள்சேர் நீலம் மிடறு. <ref target="https://ta.wikipedia.org/wiki/முதற்_பக்கம்#cite_note-1">[1]</ref>
<p>என்பது இந்நூலின் முதல் வெண்பாப்பாடல்.</p>
தாமரைக் கோவுநன் மாலும் வணங்கத் தலைப்பிடத்துத்
தாமரைக் கோவணத் தோடிரந் துண்ணினும் சார்ந்தவர்க்குத்
தாமரைக் கோமளத் தோடுல காளத் தருவர்கண்டீர்
தாமரைக் கோமளக் கைத்தவ ளப்பொடி சங்கரரே.
<p>என்பது இந்நூலில் ஆறாம் பாடலாக அமைந்துள்ள கட்டளைக்கலித்துறைப் பாடல். இந்தப் பாடலில் மடக்கு என்னும் அணிநலம் காணப்படுகிறது. அந்த மடக்குகளில் பிரித்துப் பொருள் காணவேண்டிய பொதுமொழித் தொடர்கள் உள்ளன. <ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
காலம் கணித்த கருவிநூல்
<list type="unordered"><item><ref target="https://ta.wikipedia.org/wiki/மு._அருணாசலம்">மு. அருணாசலம்</ref>, தமிழ் இலக்கிய வரலாறு, பதினோராம் நூற்றாண்டு, (முதல் பதிப்பு 1971), திருத்தப்பட்ட பதிப்பு 2005</item></list>
</text></body></html>