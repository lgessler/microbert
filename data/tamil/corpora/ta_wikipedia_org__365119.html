<html><body><text id="wikipedia_ta_wikipedia_org__365119.html" ns="0" revid="3365445" sourceurl="https://ta.wikipedia.org/wiki/%E0%AE%95%E0%AE%A3%E0%AE%BF%E0%AE%A4_%E0%AE%A4%E0%AF%87%E0%AE%9A%E0%AE%BF%E0%AE%AF_%E0%AE%85%E0%AE%B0%E0%AF%81%E0%AE%99%E0%AF%8D%E0%AE%95%E0%AE%BE%E0%AE%9F%E0%AF%8D%E0%AE%9A%E0%AE%BF%E0%AE%AF%E0%AE%95%E0%AE%AE%E0%AF%8D" title="கணித தேசிய அருங்காட்சியகம்" type="wikipedia">கணித தேசிய அருங்காட்சியகம்
<p><hi rend="bold">கணிதத்திக்கான தேசிய அருங்காட்சியகம்</hi> (National Meuseum of Mathematics) <ref target="https://ta.wikipedia.org/wiki/ஐக்கிய_அமெரிக்கா">அமெரிக்காவின்</ref> <ref target="https://ta.wikipedia.org/wiki/நியூயார்க்_நகரம்">நியூயார்க் நகரத்தில்</ref> உள்ள <ref target="https://ta.wikipedia.org/wiki/மன்ஹாட்டன்">மன்காட்டன்</ref> என்னும் இடத்தில் அமைந்துள்ளது.<ref target="https://ta.wikipedia.org/wiki/முதற்_பக்கம்#cite_note-CBS_News_-_Mo_Rocca_-_MoMath-1">[1]</ref><ref target="https://ta.wikipedia.org/wiki/முதற்_பக்கம்#cite_note-NYT_-_Opening_the_Doors-2">[2]</ref>. கணிதத்திக்கான தேசிய அருங்காட்சியகம் 2012 ஆம் ஆண்டு திசம்பர் மாதம் 15 ஆம் நாள் ஆரம்பிக்கப்பட்டது. <ref target="https://ta.wikipedia.org/wiki/வட_அமெரிக்கா">வட அமெரிக்காவில்</ref> கணிதத்திற்காக ஆரம்பிக்கப்பட்ட ஒரே அருங்காட்சியகம் இதுவாகும்.<ref target="https://ta.wikipedia.org/wiki/முதற்_பக்கம்#cite_note-Bloomberg_-_MoMath_-_Heidi_Klum-3">[3]</ref> மேலும், இடைவினைக்கு வாய்ப்புள்ள 30 கணித காட்சிப்பொருள்கள் இங்கு பார்வைக்கு வைக்கப்பட்டுள்ளன.<ref target="https://ta.wikipedia.org/wiki/முதற்_பக்கம்#cite_note-4">[4]</ref><ref target="https://ta.wikipedia.org/wiki/முதற்_பக்கம்#cite_note-5">[5]</ref> இந்த அருங்காட்சியகம் கணிதத்தைப் பற்றிய பொதுமக்களின் பார்வையையும், புரிதலையும் மேம்படுத்துவதை நோக்கமாகக் கொண்டுள்ளது.<ref target="https://ta.wikipedia.org/wiki/முதற்_பக்கம்#cite_note-about-6">[6]</ref></p>
வரலாறு 
<p>2006 ஆம் ஆண்டு அமெரிக்க ஐக்கிய நாட்டில்  நீள் தீவில் கணிதத்திக்காக செயல்பட்டு வந்த ஒரே அருங்காட்சியகம் மூடப்பட்டது.<ref target="https://ta.wikipedia.org/wiki/முதற்_பக்கம்#cite_note-7">[7]</ref>  இதைத் தொடர்ந்து இந்த அருங்காட்சியகத்தின் நிறுவனர் கிளென் ஒயிட்னி மற்றும் குழுவினர் ஒரு புதிய அருங்காட்சியகத்தை நிறுவ முயற்சித்தனர். 2009 ஆம் ஆண்டில் நியூயார்க் மாநில கல்வித் துறையிடமிருந்து ஒரு உரிமை ஆவணத்தை அவர்கள் பெற்றனர்.<ref target="https://ta.wikipedia.org/wiki/முதற்_பக்கம்#cite_note-about-6">[6]</ref> அதன் பின்னர் ஒரு நான்காண்டு காலத்திற்குள் 22 மில்லியன் டாலர்கள் நிதியைத் திரட்டினர்.<ref target="https://ta.wikipedia.org/wiki/முதற்_பக்கம்#cite_note-8">[8]</ref></p>
<p>இந்த நிதி ஆதாரத்துடன், 19000 சதுர அடி (1800 சதுர மீட்டர்) பரப்புள்ள இடத்தை வட சரித்திர மாவட்ட மடிசன் சவுக்கம் என்ற இடத்தை குத்தகைக்கு எடுத்தனர்.  உள்ளூர் மக்களால் கட்டுமான வடிவமைப்பிற்கு சில எதிர்ப்புகள் இருந்த போதும்,<ref target="https://ta.wikipedia.org/wiki/முதற்_பக்கம்#cite_note-9">[9]</ref> நியூயார்க் நகர நிலக்குறியீடுகள் பாதுகாப்பு  ஆணையம் மற்றும் கட்டுமானத் துறையினால் அனுமதி வழங்கப்பட்டது.</p>
</text></body></html>