<html><body><text id="wikipedia_ta_wikipedia_org__495931.html" ns="0" revid="3027497" sourceurl="https://ta.wikipedia.org/wiki/%E0%AE%95%E0%AE%B0%E0%AF%8B%E0%AE%B2%E0%AE%BF%E0%AE%A9%E0%AE%BE_%E0%AE%95%E0%AF%81%E0%AE%9A%E0%AF%8D%E0%AE%9A%E0%AE%BE%E0%AE%B0%E0%AF%8D%E0%AE%9A%E0%AE%BF%E0%AE%95%E0%AF%8D" title="கரோலினா குச்சார்சிக்" type="wikipedia">கரோலினா குச்சார்சிக்
<p><hi rend="bold">கரோலினா குச்சார்சிக்</hi> (Karolina Kucharczyk) (பிறப்பு: ஏப்ரல் 24, 1991 ) இவர் <ref target="https://ta.wikipedia.org/wiki/போலந்து">போலந்தைச்</ref> சேர்ந்த ஓர் <ref target="https://ta.wikipedia.org/wiki/இணை_ஒலிம்பிக்_விளையாட்டுக்கள்">இணை ஒலிம்பிக் விளையாட்டு</ref> வீரராவார். <ref target="https://ta.wikipedia.org/wiki/நீளம்_தாண்டுதல்">நீளம் தாண்டுதல்</ref> எஃப் 20 வகையில் 2012 கோடைகால இணை ஒலிம்பிக்கில் போலந்துக்காக தங்கம் வென்றார். <ref target="https://ta.wikipedia.org/wiki/முதற்_பக்கம்#cite_note-1">[1]</ref> 6.00 மீட்டர் தாண்டுதலுடன் தனது சொந்த சாதனையை முறியடித்தார். <ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
ஆரம்ப ஆண்டுகள்
<p>வர் தனது 12 வயதில் தடகளப் பயிற்சியைத் தொடங்கினார். 2009 ஆம் ஆண்டில் இவர் தனது முதல் தேசிய அளவிலான போட்டியில் பங்கேற்றார். போலந்து இளையோர் பல்வகைப் போட்டியில் ஹெப்டத்லானில் பன்னிரண்டாவது இடத்தைப் பிடித்தார். ஒரு போலந்து போட்டியில் இவரது மிக முக்கியமான ஒட்டுமொத்த முடிவு 2013 ஆம் ஆண்டில் உள்ளரங்கத்தில் நீளம் தாண்டுதலில் ஐந்தாவது இடத்தைப் பிடித்தது. அடுத்த ஆண்டு இவர் முழுமையான வெளியரங்கினுள் நீளம் தாண்டுதலில் எட்டாவது இடத்தில் இருந்தார்.</p>
இணை ஒலிம்பிக் போட்டிகள்
<p>இணை ஒலிம்பிக் தடகள வீரராக இவரது முதல் சர்வதேச போட்டி 2011 ஆம் ஆண்டிலிருந்து, <ref target="https://ta.wikipedia.org/wiki/கிறைஸ்ட்சேர்ச்">கிறைட்சேர்ச்சில்</ref> நடந்த இணை ஒலிம்பிக் உலகப் போட்டிகளில் பங்கேற்று, எஃப் 20 நீளம் தாண்டுதலில் வெள்ளிப் பதக்கம் வென்றார். அடுத்த ஆண்டு, <ref target="https://ta.wikipedia.org/wiki/இலண்டன்">இலண்டனில்</ref> நடந்த இணை ஒலிம்பிக் போட்டிகளில், வெற்றியாளாரானார். <ref target="https://ta.wikipedia.org/wiki/லியோன்">லியோன்</ref> 2013 <ref target="https://ta.wikipedia.org/wiki/தோகா">தோகா</ref> 2015 ஆகியவற்றின் நடைபெற்ற இணை ஒலிம்பிக் தடகள உலகப் போடிகளில் இவர் டி 20 நீளம் தாண்டுதலில் தங்கப்பதக்கம் வென்றார்.</p>
<p>2016 கிராசெட்டோவில் நடந்த இணை ஒலிம்பிக் ஐரோப்பிய போட்டி இவருக்கு திருப்பமாக இருந்தது. அங்கு இவர் டி 20 நீளம் தாண்டுதலில் ஐரோப்பிய பட்டத்தை வென்றார். அதே ஆண்டில், <ref target="https://ta.wikipedia.org/wiki/இரியோ_டி_செனீரோ">இரியோ டி செனீரோவில்</ref> நடந்த இணை ஒலிம்பிக் போட்டிகளில் டி 20 நீளம் தாண்டுதலில்  வெள்ளிப் பதக்கம் பெற்றார். .</p>
<p>2018 ஆம் ஆண்டில் <ref target="https://ta.wikipedia.org/wiki/பெர்லின்">பெர்லினில்</ref> நடந்த இணை ஒலிம்பிக் ஐரோப்பியப் போட்டிகளில் டி 20 நீளம் தாண்டுதலில் ஐரோப்பிய வெற்றியாளராக மீண்டும் உறுதிப்படுத்தப்பட்டார். அடுத்த ஆண்டு <ref target="https://ta.wikipedia.org/wiki/துபாய்">துபாயில்</ref> நடந்த இணை ஒலிம்பிக் உலகப் போட்டிகளில் உலகப் பட்டத்தை வென்றார். இரண்டு நிகழ்வுகளிலும் இவர் டி 20 நீளம் தாண்டுதலில் புதிய உலக சாதனை படைத்தார்.</p>
</text></body></html>