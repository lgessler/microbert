<html><body><text id="wikipedia_ta_wikipedia_org__114783.html" ns="0" revid="3235394" sourceurl="https://ta.wikipedia.org/wiki/%E0%AE%89%E0%AE%AA%E0%AF%8D%E0%AE%AA%E0%AF%81%E0%AE%AE%E0%AE%BE" title="உப்புமா" type="wikipedia">உப்புமா
<p><ref target="https://ta.wikipedia.org/wiki/தென்னிந்தியா">தென்னிந்தியாவைப்</ref> பூர்விகமாகக் கொண்ட <hi rend="bold">உப்புமா</hi> இந்தியாவின் பிரபலமான <ref target="https://ta.wikipedia.org/wiki/சிற்றுண்டி">சிற்றுண்டியாகும்</ref>. உப்பும் மாவும் சேர்ந்த கலவையே உப்புமா ஆகும். மிகக்குறைவான செய்பொருட்களைக் கொண்ட உப்புமா சுலபமாக தயாரிக்கப் படுவதாலும், சிறந்த சுவையுடையதாக இருப்பதாலும்  பெரும்பான்மையான மக்களால் விரும்பப்படுகிறது. </p>
<p>உப்புமா பெரும்பாலும் <ref target="https://ta.wikipedia.org/wiki/ரவை">ரவை</ref> கொண்டு செய்யப்படுகிறது. <ref target="https://ta.wikipedia.org/wiki/அரிசி">அரிசி</ref> ரவை உப்புமா, <ref target="https://ta.wikipedia.org/wiki/கோதுமை">கோதுமை</ref> ரவை உப்புமா, <ref target="https://ta.wikipedia.org/wiki/சேமியா">சேமியா</ref> உப்புமா, <ref target="https://ta.wikipedia.org/wiki/ஜவ்வரிசி">ஜவ்வரிசி</ref> உப்புமா, பிரட் உப்புமா, <ref target="https://ta.wikipedia.org/wiki/ஓட்ஸ்">ஓட்ஸ்</ref> உப்புமா, இட்லியை உதிர்த்து செய்யப்படும் <ref target="https://ta.wikipedia.org/wiki/இட்லி">இட்லி</ref> உப்புமா எனப் பலவகை உப்புமாக்கள் உள்ளன.<ref target="https://ta.wikipedia.org/wiki/முதற்_பக்கம்#cite_note-1">[1]</ref> உப்புமா சர்க்கரையுடனோ அல்லது <ref target="https://ta.wikipedia.org/wiki/சட்னி">சட்னியுடனோ</ref> உண்ணப்படுகிறது.</p>
</text></body></html>