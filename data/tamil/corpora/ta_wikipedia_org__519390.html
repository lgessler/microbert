<html><body><text id="wikipedia_ta_wikipedia_org__519390.html" ns="0" revid="3171092" sourceurl="https://ta.wikipedia.org/wiki/%E0%AE%A4%E0%AE%BF%E0%AE%AA%E0%AF%86%E0%AE%A4%E0%AF%8D%E0%AE%A4%E0%AF%88_%E0%AE%9A%E0%AF%80%E0%AE%A9_%E0%AE%AE%E0%AE%95%E0%AF%8D%E0%AE%95%E0%AE%B3%E0%AF%8D_%E0%AE%95%E0%AF%81%E0%AE%9F%E0%AE%BF%E0%AE%AF%E0%AE%B0%E0%AE%9A%E0%AF%81%E0%AE%9F%E0%AE%A9%E0%AF%8D_%E0%AE%87%E0%AE%A3%E0%AF%88%E0%AE%A4%E0%AF%8D%E0%AE%A4%E0%AE%B2%E0%AF%8D" title="திபெத்தை சீன மக்கள் குடியரசுடன் இணைத்தல்" type="wikipedia">திபெத்தை சீன மக்கள் குடியரசுடன் இணைத்தல்
<p><hi rend="bold">திபெத்தை சீன மக்கள் குடியரசுடன் இணைத்தல்</hi> (<hi rend="bold">annexation of Tibet by the People's Republic of China</hi>), இந்நிகழ்வை <hi rend="italic">திபெத்தின் அமைதியான விடுதலை</hi>  என <ref target="https://ta.wikipedia.org/wiki/சீனப்_பொதுவுடமைக்_கட்சி">சீனப் பொதுவுடமைக் கட்சியும்</ref><ref target="https://ta.wikipedia.org/wiki/முதற்_பக்கம்#cite_note-7">[7]</ref><ref target="https://ta.wikipedia.org/wiki/முதற்_பக்கம்#cite_note-Norbu2001-8">[8]</ref><ref target="https://ta.wikipedia.org/wiki/முதற்_பக்கம்#cite_note-GoldsteinRimpoche1989-9">[9]</ref> மற்றும் <hi rend="bold">திபெத் மீதான சீனாவின் ஆக்கிரமிப்பு</hi> என  <ref target="https://ta.wikipedia.org/wiki/திபெத்தியர்களின்_மைய_நிர்வாகம்">திபெத்தியர்களின் மைய நிர்வாகம்</ref> <ref target="https://ta.wikipedia.org/wiki/முதற்_பக்கம்#cite_note-10">[10]</ref>மற்றும் <ref target="https://ta.wikipedia.org/wiki/திபெத்திய_மக்கள்">திபெத்திய மக்களும்</ref> அழைக்கின்றனர்.<ref target="https://ta.wikipedia.org/wiki/முதற்_பக்கம்#cite_note-11">[11]</ref>சீனாவிற்கும், திபெத்திற்கும் 6 அக்டோபர் 1950  முதல் 23 மே 1951 முடிய நடைப்பெற்ற <ref target="https://ta.wikipedia.org/wiki/பனிப்போர்">பனிப்போர்</ref> முடிவில்<ref target="https://ta.wikipedia.org/wiki/முதற்_பக்கம்#cite_note-12">[12]</ref><ref target="https://ta.wikipedia.org/wiki/முதற்_பக்கம்#cite_note-13">[13]</ref>, 1951-இல் செய்து கொள்ளப்பட்ட ஏழு அம்ச ஒப்பந்தம்<ref target="https://ta.wikipedia.org/wiki/முதற்_பக்கம்#cite_note-14">[14]</ref> மூலம் <ref target="https://ta.wikipedia.org/wiki/திபெத்_(1912–1951)">திபெத் நாடு</ref>, <ref target="https://ta.wikipedia.org/wiki/சீனா">சீனாவின்</ref> கட்டுப்பாட்டின் கீழ் சென்றது.  </p>
<p><ref target="https://ta.wikipedia.org/wiki/சீனா">சீனாவின்</ref> கட்டுப்பாட்டின் கீழ்  <ref target="https://ta.wikipedia.org/wiki/திபெத்">திபெத்திய</ref> அரசாங்கம் மற்றும் திபெத்திய சமூக அமைப்புகள் செயல்பட்டது. <ref target="https://ta.wikipedia.org/wiki/1959_திபெத்தியக்_கிளர்ச்சி">1959 திபெத்தியக் கிளர்ச்சியின்</ref> போது, <ref target="https://ta.wikipedia.org/wiki/திபெத்திய_பௌத்தம்">திபெத்திய பௌத்த</ref> மத குருவாக இருந்த 14-வது <ref target="https://ta.wikipedia.org/wiki/தலாய்_லாமா">தலாய் லாமா</ref> <ref target="https://ta.wikipedia.org/wiki/டென்சின்_கியாட்சோ_(14வது_தலாய்_லாமா)">டென்சின் கியாட்சோ</ref>, திபெத்திலிருந்து நாடு கடந்து, <ref target="https://ta.wikipedia.org/wiki/இந்தியா">இந்தியாவில்</ref>  28 ஏப்ரல் 1959 அன்று <ref target="https://ta.wikipedia.org/wiki/திபெத்தியர்களின்_மைய_நிர்வாகம்">நாடு கடந்த திபெத்திய அரசை</ref> நிறுவினார். எனவே திபெத்தில் இருந்த திபெத்திய அரசாங்கம் மற்றும் சமூக அமைப்புகள் கலைக்கப்பட்டது.<ref target="https://ta.wikipedia.org/wiki/முதற்_பக்கம்#cite_note-15">[15]</ref><ref target="https://ta.wikipedia.org/wiki/முதற்_பக்கம்#cite_note-autogenerated54-16">[16]</ref></p>
சீனாவுடன் திபெத்தை இணைத்த பின்னர்
<figure><caption>1951-ஆம் ஆண்டில் செய்து கொள்ளப்பட்ட ஏழு அம்ச ஒப்பந்தத்திற்கு பின்னர், சீன மற்றும் திபெத்திய தலைவர்கள் எடுத்துக் கொண்ட புகைப்படம்<ref target="https://ta.wikipedia.org/wiki/முதற்_பக்கம்#cite_note-17">[17]</ref></caption></figure>
<figure><caption>1954-இல் திபெத்தின் 14-வது <ref target="https://ta.wikipedia.org/wiki/தலாய்_லாமா">தலாய் லாமா</ref> <ref target="https://ta.wikipedia.org/wiki/டென்சின்_கியாட்சோ_(14வது_தலாய்_லாமா)">டென்சின் கியாட்சோ</ref>, சீன அதிபர் <ref target="https://ta.wikipedia.org/wiki/மா_சே_துங்">மா சே துங்கை</ref> சந்தித்து, திபெத்தியர்களின் பிரார்த்தனை துணியை அன்பளிப்பாக வழங்குதல்</caption></figure>
<p>1950-இல் திபெத்தின் எல்லைப்புற பகுதியான குவாம்தோவை சீன இராணுவத்தினர் கைப்பற்றும் வரை, <ref target="https://ta.wikipedia.org/wiki/தலாய்_லாமா">தலாய் லாமா</ref> <ref target="https://ta.wikipedia.org/wiki/டென்சின்_கியாட்சோ_(14வது_தலாய்_லாமா)">டென்சின் கியாட்சோ</ref> தலைமையிலான அரசாங்கம் <ref target="https://ta.wikipedia.org/wiki/திபெத்_(1912–1951)">திபெத் (1912–1951)</ref> ஆட்சி செய்து கொண்டிருந்தது. <ref target="https://ta.wikipedia.org/wiki/முதற்_பக்கம்#cite_note-18">[18]</ref> <ref target="https://ta.wikipedia.org/wiki/முதற்_பக்கம்#cite_note-19">[19]</ref></p>
<p>1956-இல் <ref target="https://ta.wikipedia.org/wiki/திபெத்_தன்னாட்சிப்_பகுதி">திபெத் தன்னாட்சிப் பகுதிக்கு</ref> கிழக்கில் இருந்த <hi rend="bold">காம்</hi> பகுதியில் சீன அரசு, நிலச்சீர்திருத்த சட்டங்களை நடைமுறைக்கு கொண்டு வந்ததை அடுத்து, உள்ளூர் திபெத்திய மக்களுக்கும், சீன இராணுவத்திற்கும் மோதல் போக்கு ஏற்பட்டது.<ref target="https://ta.wikipedia.org/wiki/முதற்_பக்கம்#cite_note-20">[20]</ref> இதனால் உள்ளூர் திபெத்திய மக்கள், சீனா அரசுக்கு எதிராக <ref target="https://ta.wikipedia.org/wiki/1959_திபெத்திய_கிளர்ச்சி">1959-இல் கிளர்ச்சிகள்</ref> நடத்தினர். 17 மார்ச் 1959 அன்று இக்கிளர்ச்சி திபெத்தின் தலைநகரான <ref target="https://ta.wikipedia.org/wiki/லாசா">லாசா</ref> வரை பரவிய போது, 14-வது <ref target="https://ta.wikipedia.org/wiki/தலாய்_லாமா">தலாய் லாமா</ref> <ref target="https://ta.wikipedia.org/wiki/டென்சின்_கியாட்சோ_(14வது_தலாய்_லாமா)">டென்சின் கியாட்சோ</ref> திபெத்தை விட்டு, <ref target="https://ta.wikipedia.org/wiki/இந்தியா">இந்தியாவில்</ref> அடைக்கலம் அடைந்து, <ref target="https://ta.wikipedia.org/wiki/திபெத்தியர்களின்_மைய_நிர்வாகம்">நாடு கடந்த திபெத்திய அரசை</ref> நிறுவினார்.<ref target="https://ta.wikipedia.org/wiki/முதற்_பக்கம்#cite_note-21">[21]</ref><ref target="https://ta.wikipedia.org/wiki/முதற்_பக்கம்#cite_note-22">[22]</ref> 1959 திபெத்திய கிளர்ச்சியின் போது 2,000 திபெத்தியர்கள், சீன இராணுவத்தால் கொல்லப்பட்டனர். திபெத்தில் <ref target="https://ta.wikipedia.org/wiki/தலாய்_லாமா">தலாய் லாமா</ref> தலைமையிலான ஆட்சி முறை ஒழிக்கப்பட்டது. <ref target="https://ta.wikipedia.org/wiki/முதற்_பக்கம்#cite_note-autogenerated54-16">[16]</ref> <ref target="https://ta.wikipedia.org/wiki/முதற்_பக்கம்#cite_note-23">[23]</ref><ref target="https://ta.wikipedia.org/wiki/முதற்_பக்கம்#cite_note-24">[24]</ref></p>
<p><ref target="https://ta.wikipedia.org/wiki/எட்மண்ட்_ஹில்லரி">எட்மண்ட் ஹில்லரியுடன்</ref> இணைந்து 29 மே 1951-இல் <ref target="https://ta.wikipedia.org/wiki/எவரெசுட்டு_சிகரம்">எவரெசுட்டு சிகரத்தில்</ref> முதன்முதலில் ஏறி சாதனை படைத்த <ref target="https://ta.wikipedia.org/wiki/டென்சிங்_நோர்கே">டென்சிங் நோர்கே</ref> என்ற திபெத்திய <ref target="https://ta.wikipedia.org/wiki/செர்ப்பா">செர்ப்பா</ref> இந்தியக் குடியுரிமை பெற்று <ref target="https://ta.wikipedia.org/wiki/டார்ஜிலிங்">டார்ஜிலிங்கில்</ref> குடியேறினார். <ref target="https://ta.wikipedia.org/wiki/முதற்_பக்கம்#cite_note-25">[25]</ref></p>
இதனையும் காண்க
<list type="unordered"><item><ref target="https://ta.wikipedia.org/wiki/திபெத்தியப்_பேரரசு">திபெத்தியப் பேரரசு</ref></item>
<item><ref target="https://ta.wikipedia.org/wiki/யுவான்_ஆட்சியில்_திபெத்">யுவான் ஆட்சியில் திபெத்</ref></item>
<item><ref target="https://ta.wikipedia.org/wiki/குயிங்_ஆட்சியில்_திபெத்">குயிங் ஆட்சியில் திபெத்</ref></item>
<item><ref target="https://ta.wikipedia.org/wiki/நேபாள_திபெத்தியப்_போர்">நேபாள திபெத்தியப் போர்</ref> – (ஏப்ரல் 1855 - மார்ச் 1856)</item>
<item><ref target="https://ta.wikipedia.org/wiki/திபெத்_மீதான_பிரித்தானியப்_படையெடுப்பு">திபெத் மீதான பிரித்தானியப் படையெடுப்பு</ref> – 1904</item>
<item><ref target="https://ta.wikipedia.org/wiki/லாசா_உடன்படிக்கை">லாசா உடன்படிக்கை</ref> - 7 செப்டம்பர் 1904</item>
<item><ref target="https://ta.wikipedia.org/wiki/திபெத்_மீதான_சீனாவின்_படையெடுப்பு_(1910)">திபெத் மீதான சீனாவின் படையெடுப்பு (1910)</ref></item>
<item><ref target="https://ta.wikipedia.org/wiki/திபெத்_(1912–1951)">திபெத் (1912–1951)</ref></item>
<item><ref target="https://ta.wikipedia.org/wiki/திபெத்தை_சீன_மக்கள்_குடியரசுடன்_இணைத்தல்">திபெத்தை சீன மக்கள் குடியரசுடன் இணைத்தல்</ref> - 1951</item>
<item><ref target="https://ta.wikipedia.org/wiki/1959_திபெத்தியக்_கிளர்ச்சி">1959 திபெத்தியக் கிளர்ச்சி</ref></item>
<item><ref target="https://ta.wikipedia.org/wiki/திபெத்_தன்னாட்சிப்_பகுதி">திபெத் தன்னாட்சிப் பகுதி</ref> - 1965 முதல்  <ref target="https://ta.wikipedia.org/wiki/சீனா">சீனாவின்</ref>  கீழ்</item>
<item><ref target="https://ta.wikipedia.org/wiki/திபெத்தியர்களின்_மைய_நிர்வாகம்">திபெத்தியர்களின் மைய நிர்வாகம்</ref></item>
<item><ref target="https://ta.wikipedia.org/wiki/டென்சின்_கியாட்சோ_(14வது_தலாய்_லாமா)">14-வது தலாய் லாமா டென்சின் கியாட்சோ</ref></item></list>
மேற்கோள்கள்

உசாத்துணை
<list type="unordered"><item>Feigon, Lee. <hi rend="italic">Demystifying Tibet: Unlocking the Secrets of the Land of Snows</hi> (1996) Ivan R. Dee Inc.  <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/1-56663-089-4">1-56663-089-4</ref></item>
<item>Ford, Robert. <hi rend="italic">Wind Between The Worlds The extraordinary first-person account of a Westerner's life in Tibet as an official of the Dalai Lama</hi> (1957) David Mckay Co., Inc.</item>
<item>Goldstein, Melvyn C. <hi rend="italic">A History of Modern Tibet, 1913-1951: The Demise of the Lamaist State</hi> (1989) University of California Press. <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-0-520-06140-8">978-0-520-06140-8</ref></item>
<item>Goldstein, Melvyn C. <hi rend="italic">The Snow Lion and the Dragon: China, Tibet, and the Dalai Lama</hi> (1997) University of California Press. <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/0-520-21254-1">0-520-21254-1</ref></item>
<item><ref target="https://ta.wikipedia.org/wiki/A._Tom_Grunfeld">Grunfeld, A. Tom</ref>. <hi rend="italic">The Making of Modern Tibet</hi> (1996) East Gate Book. <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-1-56324-713-2">978-1-56324-713-2</ref></item>
<item>Knaus, Robert Kenneth. <hi rend="italic">Orphans of the Cold War: America and the Tibetan Struggle for Survival</hi> (1999) PublicAffairs . <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-1-891620-18-8">978-1-891620-18-8</ref></item>
<item>Laird, Thomas. <hi rend="italic">The Story of Tibet: Conversations with the Dalai Lama</hi> (2006) Grove Press. <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/0-8021-1827-5">0-8021-1827-5</ref></item>
<item>Shakya, Tsering. <hi rend="italic">The Dragon in the Land of Snows</hi> (1999) Columbia University Press. <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/0-231-11814-7">0-231-11814-7</ref></item>
<item><ref target="https://ta.wikipedia.org/wiki/Robert_W._Ford">Robert W. Ford</ref> <hi rend="italic">Captured in Tibet</hi>, Oxford University Press, 1990, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-0-19-581570-2">978-0-19-581570-2</ref></item></list>
மேலும் படிக்க

<p><ref target="http://www.bbc.co.uk/news/mobile/world-asia-pacific-16759913">The Tibet issue: Tibetan view, BBC</ref>,
<ref target="https://www.bbc.com/news/world-asia-pacific-16747814">The Tibet issue: China's view, BBC</ref></p>
</text></body></html>