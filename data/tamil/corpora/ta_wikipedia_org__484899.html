<html><body><text id="wikipedia_ta_wikipedia_org__484899.html" ns="0" revid="2961657" sourceurl="https://ta.wikipedia.org/wiki/%E0%AE%AE%E0%AE%9A%E0%AE%BE%E0%AE%9F%E0%AF%8D%E0%AE%9A%E0%AF%81%E0%AE%95%E0%AF%81_%E0%AE%85%E0%AE%9A%E0%AE%95%E0%AE%BE%E0%AE%B5%E0%AE%BE" title="மசாட்சுகு அசகாவா" type="wikipedia">மசாட்சுகு அசகாவா
 <p><hi rend="bold">மசாட்சுகு அசகாவா</hi> (பிறப்பு 1958), ஒரு சப்பானிய அரசு ஊழியர், <ref target="https://ta.wikipedia.org/wiki/ஆசிய_வளர்ச்சி_வங்கி">ஆசிய வளர்ச்சி வங்கியின்</ref> (ADB) தலைவராக உள்ளார். 2020 ஜனவரி 17 அன்று பதவியேற்ற அசகாவா, <ref target="https://ta.wikipedia.org/wiki/ஆசிய_வளர்ச்சி_வங்கி">ஆசிய வளர்ச்சி வங்கியின்</ref> 10 வது தலைவராக உள்ளார். <ref target="https://ta.wikipedia.org/wiki/முதற்_பக்கம்#cite_note-1">[1]</ref> அவர் முன்னர் சப்பானின் பிரதம மந்திரி <ref target="https://ta.wikipedia.org/wiki/சின்சோ_அபே">ஷின்சோ அபே</ref> மற்றும் சப்பானின் துணைப் பிரதமரும் நிதி அமைச்சருமான <ref target="https://ta.wikipedia.org/wiki/டாரோ_ஆசோ">டாரோ அசோ</ref> ஆகியோரின் சிறப்பு ஆலோசகராக இருந்துள்ளார். முன்னதாக சப்பானில் நிதி அமைச்சகத்தில் சர்வதேச விவகாரங்களுக்கான துணை அமைச்சராகவும் இருந்தள்ளார். </p>
ஆரம்ப கால வாழ்க்கை
<p>சப்பானின் சிசுயோகா மாகாணத்தில் பிறந்த அசகாவா <ref target="https://ta.wikipedia.org/wiki/டோக்கியோ_பல்கலைக்கழகம்">, டோக்கியோ பல்கலைக்கழகத்தின்</ref> பொருளாதாரம் படித்து 1981 இல் <ref target="https://ta.wikipedia.org/wiki/இளங்கலை">இளங்கலை பட்டம்</ref> பெற்றார். <ref target="https://ta.wikipedia.org/wiki/முதற்_பக்கம்#cite_note-:0-2">[2]</ref> அதே ஆண்டு சப்பானில் உள்ள நிதி அமைச்சகத்தில் சேர்ந்தார். அசகாவா பின்னர் அமெரிக்காவின் <ref target="https://ta.wikipedia.org/wiki/பிரின்ஸ்டன்_பல்கலைக்கழகம்">பிரின்ஸ்டன் பல்கலைக்கழகத்தில்</ref> 1985 இல் எம்பிஏ பட்டம் பெற்றார்.  </p>
அரசு இணைந்த பணிகள்
<p>சப்பானில் நிதி அமைச்சகத்தில் மசாட்சுகு அசகாவாவின் பணிகள் பின்வருமாறு: </p>
<list type="unordered"><item>2000-2002: பிராந்திய நிதி ஒத்துழைப்பு பிரிவு, வெளியுறவுத்துறை அமைச்சகம்</item>
<item>2002-2004: சர்வதேச வரிக் கொள்கை பிரிவு, வருமானவரித்துறை</item>
<item>2004-2006: அந்நிய செலாவணி சந்தைகள் பிரிவு</item>
<item>2006-2007: வளர்ச்சி கொள்கை பிரிவு</item>
<item>2007-2008: சர்வதேச பணியகத்தின் ஒருங்கிணைப்பு பிரிவு இயக்குனர்</item>
<item>2009–2013: சர்வதேச விவகாரங்களுக்கான துணை அமைச்சர்</item>
<item>2012–2013: சர்வதேச பணியகத்தின் மூத்த துணை இயக்குநர் செனரல் மற்றும் துணை பிரதமர் மற்றும் நிதி அமைச்சரின் நிர்வாக உதவியாளர், நிதி அமைச்சகம்</item>
<item>2013–2014: கொள்கை திட்டமிடல் மற்றும் ஒருங்கிணைப்பு துணை அமைச்சர்</item>
<item>2014–2015: சர்வதேச பணியகத்தின் இயக்குநர் செனரல்</item>
<item>2015–2019: ஜி20 / ஐஎம்எப் பிரச்சினைகள், அந்நிய செலாவணி வீதக் கொள்கை, <ref target="https://ta.wikipedia.org/wiki/முதற்_பக்கம்#cite_note-3">[3]</ref> மற்றும் மேம்பாட்டு உதவி உள்ளிட்ட ஜப்பானிய நிதி அமைச்சகத்தின் அனைத்து சர்வதேச கொள்கைகளுக்கான பொறுப்புகளுடன் சர்வதேச விவகாரங்களுக்கான துணை அமைச்சர்.</item></list>
ஆசிய வளர்ச்சி வங்கியின் தலைவர்
<p><ref target="https://ta.wikipedia.org/wiki/ஆசிய_வளர்ச்சி_வங்கி">ஆசிய வளர்ச்சி வங்கியின்</ref> ஆளுநர்கள் குழு (ADB) <ref target="https://ta.wikipedia.org/wiki/ஆசிய_வளர்ச்சி_வங்கி">வங்கியின்</ref> 10 வது தலைவராக அசகாவா ஒருமனதாக தேர்ந்தெடுக்கப்பட்டதாக 2 டிசம்பர் 2019 ஆம் தேதி அறிவிக்கப்பட்டது. <ref target="https://ta.wikipedia.org/wiki/முதற்_பக்கம்#cite_note-4">[4]</ref> செப்டம்பர் 2019 இல் சப்பான் அரசு அசகாவாவை <ref target="https://ta.wikipedia.org/wiki/ஆசிய_வளர்ச்சி_வங்கி">ஆசிய வளர்ச்சி வங்கியின்</ref> தலைவர் பொறுப்புக்கு வேட்பாளராக பரிந்துரைத்தது. <ref target="https://ta.wikipedia.org/wiki/முதற்_பக்கம்#cite_note-5">[5]</ref> முன்னாள் ஏடிபி தலைவர், டேகிகோ நகாவோ, <ref target="https://ta.wikipedia.org/wiki/ஆசிய_வளர்ச்சி_வங்கி">ஆசிய வளர்ச்சி வங்கியின்</ref> தலைவர் பதவியில் இருந்து 16 சனவாி 2020 இல் விலகினார்.  அசகாவா 17 சனவாி 2020 அன்று ஏடிபியின் 10 வது தலைவராக தனது பதவியை பொறுப்பேற்றுக்கொண்டார். <ref target="https://ta.wikipedia.org/wiki/முதற்_பக்கம்#cite_note-6">[6]</ref> <ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
</text></body></html>