<html><body><text id="wikipedia_ta_wikipedia_org__510492.html" ns="0" revid="3112804" sourceurl="https://ta.wikipedia.org/wiki/%E0%AE%85%E0%AE%B0%E0%AE%BF%E0%AE%9A%E0%AE%BF%E0%AE%A4%E0%AF%8D%E0%AE%A4%E0%AE%BE%E0%AE%B3%E0%AF%8D" title="அரிசித்தாள்" type="wikipedia">அரிசித்தாள்<p><hi rend="bold">அரிசித்தாள்</hi> என்று அறியப்படுவது பல்வேறு இடங்களில் பல்வேறு விஷயங்களுக்காக <ref target="https://ta.wikipedia.org/wiki/மேற்கத்திய_நாகரிகம்">மேற்கத்திய நாடுகளில்</ref> பயன்படுகிறது. அரிசித்தாள் என்று பெயர் வருவதற்கு காரணம் அதனை <ref target="https://ta.wikipedia.org/wiki/ஆசியா">ஆசியாவுடன்</ref> தொடர்பு படுத்துவதன் காரணமாக இருக்கலாம் என்று கூறப்படுகிறது. அரிசித்தாள் என்று அழைக்கப்படுவதால் இது <ref target="https://ta.wikipedia.org/wiki/நெல்">நெல்லில்</ref> இருந்து உருவாக்கப்படுகிறது என்று பொருள் கொள்ளல் ஆகாது.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
<figure><caption>உணவுக்காக பயன்படும் அரிசித்தாள்</caption></figure>
பயன்பாடுகள்
<list type="unordered"><item><hi rend="bold">காகிதப்பூக்கள்</hi>: இருபதாம் நூற்றாண்டில் <ref target="https://en.m.wikipedia.org/wiki/Tetrapanax">அரிசித்தாள் செடி</ref> என்று அழைக்கப்பட்ட செடி ஒன்று <ref target="https://ta.wikipedia.org/wiki/ஐரோப்பா">ஐரோப்பாவில்</ref> அறிமுகப்படுத்தப்பட்டது. இதன் பெயர் அரிசியோடு அமைந்ததே ஒழிய இச்செடிக்கும் அரிசிக்கும் எவ்வகை தொடர்பும் இல்லை. ஆனால் இந்தச் செடியில் இருந்து <ref target="https://ta.wikipedia.org/wiki/காகிதம்">காகிதங்கள்</ref> தயாரிக்க முடிந்தது. அவ்வகை தயாரிக்கப்பட்ட காகிதங்கள் <ref target="https://ta.wikipedia.org/wiki/காகிதப்பூ">காகிதப்பூக்கள்</ref> செய்ய ஐரோப்பா முழுவதும் பயன்பட்டன.<ref target="https://ta.wikipedia.org/wiki/முதற்_பக்கம்#cite_note-2">[2]</ref></item></list>
<list type="unordered"><item><hi rend="bold">உணவுப்படலம்</hi>: உணவுத்துறையில் <ref target="https://ta.wikipedia.org/wiki/வியட்நாமிய_உணவு">வியட்நாமிய உணவுகளின்</ref> மேற்படலமாய் வழிவழியாகவே உண்ண உகந்த அரிசித்தாள் என்ற மெல்லிய காகிதம் போன்ற தட்டையான பொருள் பயன்பட்டு வந்தது. இது அரிசித்தாள் என்று அழைக்கப்படக் காரணம், இந்த படலம் அரிசிச்சக்கையை முதன்மையாக வைத்து உருவாக்கப்பட்டது. சுவைக்காக சிலமுறை பால், <ref target="https://ta.wikipedia.org/wiki/மரவள்ளி">மரவள்ளிக்கிழங்கு</ref>, வாழைப்பழம் முதலியன சேர்த்தும் உருவாக்கப்படுகிறது.<ref target="https://ta.wikipedia.org/wiki/முதற்_பக்கம்#cite_note-3">[3]</ref></item></list>
<list type="unordered"><item><hi rend="bold">உணவைக்கட்டுதல்</hi>: ஆசியாவில் மல்பெரி மரப்பட்டையில் இருந்து தயாரிக்கப்பட்ட ஒருவகை காகிதம் உணவைக் கட்டி எடுத்துச் செல்ல பயன்பட்டது. உணவு அரிசியால் செய்யப்பட்டதாக இருந்தமையால், அவ்வகை காகிதம் அரிசித்தாள் என்றே அறியப்பட்டது. ஆனால் இவ்வகை அரிசித்தாள் சாப்பிட உகந்ததல்ல.</item></list>
<list type="unordered"><item><hi rend="bold">பொதுபயன்பாடு</hi>: பொதுவாகவே ஆசியாவில் இருந்து இறக்குமதி செய்யப்படும் காகிதங்கள் அரிசித்தாள் என்ற பெயரிலேயே ஐரோப்பிய சந்தைகளில் அறிமுகப்படுத்தி வைக்கப்படுகின்றன. இவ்வகை தாள்கள் எழுத வரைய உள்ளிட்ட சாதரண காகிதங்களின் பயன்பாடுகளை ஒத்திருக்கும்.<ref target="https://ta.wikipedia.org/wiki/முதற்_பக்கம்#cite_note-4">[4]</ref></item></list>
</text></body></html>