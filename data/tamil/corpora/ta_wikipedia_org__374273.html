<html><body><text id="wikipedia_ta_wikipedia_org__374273.html" ns="0" revid="3292880" sourceurl="https://ta.wikipedia.org/wiki/%E0%AE%AA%E0%AE%BE%E0%AE%B2%E0%AE%AE%E0%AF%80%E0%AE%A9%E0%AF%8D" title="பாலமீன்" type="wikipedia">பாலமீன்
<p><hi rend="bold">பாலமீன்</hi>, <hi rend="bold">பால்மீன்</hi> அல்லது <hi rend="bold">துள்ளுகெண்டை</hi> (<hi rend="italic">Chanos chanos</hi>) என்பது சனிடே  <ref target="https://ta.wikipedia.org/wiki/குடும்பம்_(உயிரியல்)">குடும்பத்தில்</ref>  தற்போது வாழும் ஒரே <ref target="https://ta.wikipedia.org/wiki/இனம்_(உயிரியல்)">இனம்</ref> ஆகும். <ref target="https://ta.wikipedia.org/wiki/முதற்_பக்கம்#cite_note-CoF-2">[2]</ref>   இருப்பினும், <ref target="https://ta.wikipedia.org/wiki/கிரீத்தேசியக்_காலம்">கிரீத்தேசியக் காலத்திலிருந்து</ref>  சனிடே குடும்ப மீன் இனங்களில் குறைந்தது ஐந்து <ref target="https://ta.wikipedia.org/wiki/அற்றுவிட்ட_இனம்">அழிந்துபோன</ref> <ref target="https://ta.wikipedia.org/wiki/பேரினம்_(உயிரியல்)">இனங்கள்</ref>  உள்ளன. </p>
<p>இந்த இனத்திற்கு பல பொதுவான பெயர்கள் உள்ளன. இந்த மீன்களுக்கான <ref target="https://ta.wikipedia.org/wiki/ஹவாய்_மொழி">ஹவாய் மொழி</ref> பெயர் அவா ( <hi rend="italic">Awa),</hi> <ref target="https://ta.wikipedia.org/wiki/தயீத்திய_மொழி">தயீத்திய மொழியில்</ref> <hi rend="italic">அவா</hi> (<hi rend="italic">ava</hi>) என்று அழைக்கப்படுகிறது. இது பிலிப்பைன்சில் <hi rend="italic">பங்காஸ்</hi> என்று அழைக்கப்படுகிறது, அங்கு இது தேசிய மீன் என்று பிரபலமாக அறியப்படுகிறது. இருப்பினும் தேசிய கலாச்சாரம் மற்றும் கலை ஆணையம் பிலிப்பைன்ஸ் சட்டத்தில் இது குறித்து எதுவும் இல்லாததால் இது அவ்வாறு இல்லை என்று கூறியுள்ளது. <ref target="https://ta.wikipedia.org/wiki/முதற்_பக்கம்#cite_note-3">[3]</ref> <ref target="https://ta.wikipedia.org/wiki/நவூரு_மொழி">நவூரு மொழியில்</ref>, இது <hi rend="italic">ஐபியா</hi> என்று குறிப்பிடப்படுகிறது. இந்தோனேசியாவில் <hi rend="italic">பால்ஃபிஷ்</hi> <hi rend="italic">பாண்டெங்</hi> அல்லது <hi rend="italic">போலு</hi> என்றும் அழைக்கப்படுகிறது. </p>
<p>பாலமீன்களானது <ref target="https://ta.wikipedia.org/wiki/இந்தியப்_பெருங்கடல்">இந்தியப் பெருங்கடல்</ref> மற்றும் <ref target="https://ta.wikipedia.org/wiki/அமைதிப்_பெருங்கடல்">பசிபிக் பெருங்கடல்</ref> முழுவதும், தென்னாப்பிரிக்காவிலிருந்து ஹவாய் மற்றும் மார்குவேஸ், கலிபோர்னியாவிலிருந்து கலபகோஸ், வடக்கே ஜப்பான், தெற்கு ஆஸ்திரேலியா வரை காணப்படுகிறது. பாலமீன்கள் பொதுவாக 1 முதல் 30 மீ ஆழத்தில், தீவுகளைச் சுற்றியுள்ள வெப்பமண்டல கடல் நீரில் மற்றும் கண்டத் திட்டுகளில் வாழ்கின்றன. இவை அடிக்கடி கழிமுகங்கள் மற்றும் ஆறுகளில் நுழைகிறன. <ref target="https://ta.wikipedia.org/wiki/முதற்_பக்கம்#cite_note-FishBase-4">[4]</ref></p>
உடற்கூறியல்
<figure><caption> <hi rend="italic">சானோஸ் சேனோஸின் விளக்கம்</hi></caption></figure>
<p>பாலமீன்கள் 1.80 மீ (5 அடி 11 அங்குலம்) வரை வளரும், ஆனால் பெரும்பாலும் 1 மீ (39 அங்) நீளத்திற்கு மேல் இருக்காது. இவை  சுமார் 14 கிலோ (31 பவுண்ட்) எடைவரை எட்டும். மேலும் 15 ஆண்டுகள்வரை வாழக்கூடியன. உடலானது சிறிய வழவழப்பான செதில்களால் மூடப்பட்டிருக்கும். வாய் சிறியதாகவும் பற்கள் அற்றும் காணப்படும். முன்முகத்தின் மேலும் கண்ணின் அண்மையிலும் ஒரு செறிந்த கூழ் போன்ற பொருள் படர்ந்து இருக்கும். முதுகு சற்று வளைந்தும், ஒற்றைத் துடுப்புடனும் காணப்படும். வால்துடுப்புப் பெரியதாகவும், ஆழ பிளவுபட்டும் இருக்கும். இம்மீன்கள் வெள்ளி மயமாக காணப்படுகிறது. உதன் உடல் மேற்பகுதி ஒலிவ பச்சை நிறத்திலும், உடலின் நடுப்பகுதி வெள்ளி நீறமாகவும் இருக்கும். கடலிலிருந்து பிடிபட்ட மீன்கள் முதுகின் மேல் பளிச்சென்ற நீல நிற பளபளப்பைப் பெற்றிருக்கின்றன. ஆனால் மீன்கள் இறந்த பின்னர் அந்நீலநிறம் மறைந்து விடுகின்றது. இதன்  துடுப்புகள் மஞ்சல் சாயல் கொண்டவையாகவும்  கருமையாகவும் இருக்கும். முதுகுத் துடுப்பில் 13-17  மென்மையான கதிர்களும், பின் துடுப்பில்  8-10  மென்மையான கதிர்களும், வால் துடுப்பில் 31   கதிர்களும் உள்ளன. </p>
உயிரியல்
<p>இந்த மீன்கள் பொதுவாக <ref target="https://ta.wikipedia.org/wiki/அல்கா">பாசி</ref> மற்றும் சிறிய <ref target="https://ta.wikipedia.org/wiki/முதுகெலும்பிலி">முதுகெலும்பிலி உயிரினங்களை</ref> உண்கின்றன. இவை <ref target="https://ta.wikipedia.org/wiki/பவளப்_பாறை">பவளப் பாறைகளுடன்</ref> <ref target="https://ta.wikipedia.org/wiki/கடற்கரை_வகைகள்">கடற்கரைகள்</ref> மற்றும் <ref target="https://ta.wikipedia.org/wiki/தீவு">தீவுகளைச்</ref> சுற்றி கூட்டமாக திரிகின்றன. முட்டைகளில் இருந்து வெளிவரும் இளம் குஞ்சுகள் இரண்டு மூன்று வாரங்கள் கடலில் வாழ்கின்றன. பின்னர் இளம் கட்டத்தின் போது <ref target="https://ta.wikipedia.org/wiki/அலையாத்தித்_தாவரங்கள்">சதுப்புநிலங்கள்</ref>, <ref target="https://ta.wikipedia.org/wiki/கயவாய்">முகத்துவாரங்கள்</ref>, சில நேரங்களில் <ref target="https://ta.wikipedia.org/wiki/ஏரி">ஏரிகள்</ref> போன்றவற்றிக்கு இடம் பெயருகின்றன. வளர்ந்த பின்னர் பாலியல் மற்றும் இனப்பெருக்கம் செய்ய கடலுக்கு மற்றும் திரும்பிவருகின்றன.  பெண் மீன்கள் இரவில் ஆழமற்ற நீரில் 5 மில்லியன் முட்டைகள் வரை இடுகின்றன. <ref target="https://ta.wikipedia.org/wiki/முதற்_பக்கம்#cite_note-FishBase-4">[4]</ref> இவை வேகமாக நீந்தும் ஆற்றல் படைத்தவை. இவை அவ்வப்போது நீரிலிருந்து காற்று வெளியில் துள்ளுவதைக் காணலாம். <ref target="https://ta.wikipedia.org/wiki/முதற்_பக்கம்#cite_note-5">[5]</ref></p>

வெளி இணைப்புகள்
<list type="unordered"><item> விக்கியினங்களில் <ref target="https://species.wikimedia.org/wiki/Chanos%20chanos">Chanos chanos</ref> பற்றிய தரவுகள்</item>
<item><ref target="http://www.bonelessbangus.com">Boneless Bangus</ref></item>
<item><ref target="http://www.fishbase.org/Summary/SpeciesSummary.cfm?id=80">FishBase entry for milkfish</ref></item>
<item><ref target="http://www.seafdec.org.ph/commodities/milkfish_hatchery.html">SEAFDEC milkfish hatchery info</ref></item>
<item><ref target="https://web.archive.org/web/20070913041849/http://www.bar.gov.ph/Agritech/Fisheries/Bangus/bangus_description.htm">DA, Philippines, About Bangus</ref></item>
<item>Photos of <ref target="https://sealifecollection.org/taxon/217625">முதற் பக்கம்</ref> on Sealife Collection</item></list>
</text></body></html>