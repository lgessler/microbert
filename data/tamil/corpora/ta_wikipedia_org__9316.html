<html><body><text id="wikipedia_ta_wikipedia_org__9316.html" ns="0" revid="3407828" sourceurl="https://ta.wikipedia.org/wiki/%E0%AE%9E%E0%AE%BE%E0%AE%A9%E0%AE%AE%E0%AF%8D_(%E0%AE%87%E0%AE%A4%E0%AE%B4%E0%AF%8D)" title="ஞானம் (இதழ்)" type="wikipedia">ஞானம் (இதழ்)

<p><hi rend="bold">ஞானம்</hi> (<hi rend="italic">Gnanam</hi>) ஈழத்தில் தற்போது வெளிவந்து கொண்டிருக்கும் ஒரு மாதாந்த இலக்கிய இதழ் ஆகும்.<ref target="https://ta.wikipedia.org/wiki/முதற்_பக்கம்#cite_note-ஒன்இந்தியா-1">[1]</ref> இதன் ஆசிரியர் <ref target="https://ta.wikipedia.org/wiki/தி._ஞானசேகரன்">தி. ஞானசேகரன்</ref> ஆவார்.<ref target="https://ta.wikipedia.org/wiki/முதற்_பக்கம்#cite_note-ஜெயமோகன்-2">[2]</ref> ஞானம் முதல் இதழ் <ref target="https://ta.wikipedia.org/wiki/2000">2000</ref> <ref target="https://ta.wikipedia.org/wiki/ஜூன்">ஜூனில்</ref> வெளியானது.<ref target="https://ta.wikipedia.org/wiki/முதற்_பக்கம்#cite_note-விருபா-3">[3]</ref> இதுவரை மாதம் தவறாமல் வெளிவருகிறது. <ref target="https://ta.wikipedia.org/wiki/சிறுகதை">சிறுகதைகள்</ref>, <ref target="https://ta.wikipedia.org/wiki/கவிதை">கவிதைகள்</ref>, <ref target="https://ta.wikipedia.org/wiki/கட்டுரை">கட்டுரைகள்</ref>, நேர்காணல்கள் மற்றும் பத்திகள் ஞானத்தில் வெளிவருகின்றன.<ref target="https://ta.wikipedia.org/wiki/முதற்_பக்கம்#cite_note-நூலகம்-4">[4]</ref></p>
<p>ஞானம் 150ஆவது இதழ் ஈழப்போர் இலக்கியச் சிறப்பிதழாக 2012 நவம்பர் 25 இல் வெளியிடப்பட்டது<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
தொடர்கள்
<p>கே. விஜயனின் படித்ததும் கேட்டதும், மானா மக்கீனின் ஓசையில்லா ஓசைகள் ஆகிய பகுதிகள் ஞானம் சஞ்சிகையில் நீண்ட காலமாகத் தொடர்ந்து பிரசுரிக்கப்பட்டு வருகின்றன.<ref target="https://ta.wikipedia.org/wiki/முதற்_பக்கம்#cite_note-நூலகம்-3-6">[6]</ref></p>
மின்னூல்
<p>ஒவ்வொரு மாதமும் ஞானம் சஞ்சிகையானது மின்னூல் வடிவிலும் ஞானத்தின் உத்தியோகபூர்வ இணையத்தளத்தினிலே வெளியிடப்படுகின்றது.<ref target="https://ta.wikipedia.org/wiki/முதற்_பக்கம்#cite_note-7">[7]</ref> ஒரு சில இதழ்களை <ref target="https://ta.wikipedia.org/wiki/ஒருங்குறி">ஒருங்குறி</ref> வடிவிலும் பெற்றுக் கொள்ளக்கூடியதாக உள்ளது. விரைவில் அனைத்து இதழ்களையும் ஒருங்குறி வடிவில் பெறலாம் என ஞானம் சஞ்சிகையின் இணையத்தளத்தில் கூறப்பட்டுள்ளது.</p>
<p>அத்தோடு, சந்தாதாரர்களுக்கு ஞானம் மின்னூல் வடிவில் <ref target="https://ta.wikipedia.org/wiki/மின்னஞ்சல்">மின்னஞ்சலினூடாக</ref> அனுப்பி வைக்கப்படுகின்றது.&lt;refname="ஒன்இந்தியா"&gt;&lt;/ref&gt;</p>
கலந்துரையாடல் பக்கம்
<p>ஞானம் சஞ்சிகை பற்றிய கலந்துரையாடல்களுக்காக ஓர் இணையத்தளம் ஒன்றையும் ஞானம் ஆசிரியர் ஆரம்பித்துள்ளார்.<ref target="https://ta.wikipedia.org/wiki/முதற்_பக்கம்#cite_note-8">[8]</ref> இவ்விணையத்தளத்தின் மூலம் வாசகர்கள் ஞானம் ஆசிரியரைத் தொடர்பு கொள்ள முடிகின்றது.</p>


வெளி இணைப்புக்கள்

<list type="unordered"><item><ref target="http://www.gnanam.info">ஞானம் இணையத்தளம்</ref></item></list>
</text></body></html>