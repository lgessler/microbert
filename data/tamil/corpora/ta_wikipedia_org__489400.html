<html><body><text id="wikipedia_ta_wikipedia_org__489400.html" ns="0" revid="2986655" sourceurl="https://ta.wikipedia.org/wiki/%E0%AE%87%E0%AE%A8%E0%AF%8D%E0%AE%A4%E0%AE%BF%E0%AE%AF_%E0%AE%9A%E0%AF%87%E0%AE%B5%E0%AE%95%E0%AE%B0%E0%AF%8D%E0%AE%95%E0%AE%B3%E0%AF%8D_%E0%AE%9A%E0%AE%99%E0%AF%8D%E0%AE%95%E0%AE%AE%E0%AF%8D" title="இந்திய சேவகர்கள் சங்கம்" type="wikipedia">இந்திய சேவகர்கள் சங்கம்<figure><caption><ref target="https://ta.wikipedia.org/wiki/கோபால_கிருஷ்ண_கோகலே">கோபால கிருஷ்ண கோகலே</ref></caption></figure>
<p><hi rend="bold">இந்திய சேவகர்கள் சங்கம் (Servants of India Society)</hi> என்பது தக்காண கல்விச் சங்கத்தை விட்டு வெளியேறிய <ref target="https://ta.wikipedia.org/wiki/கோபால_கிருஷ்ண_கோகலே">கோபால கிருஷ்ண கோகலே</ref> 1905 ஆம் ஆண்டு சூன் 12 ஆம் தேதி <ref target="https://ta.wikipedia.org/wiki/மகாராட்டிரம்">மகாராட்டிடிராவின்</ref> <ref target="https://ta.wikipedia.org/wiki/புனே_மாவட்டம்">புனேவில்</ref> இந்த சங்கத்தை உருவாக்கினார் <ref target="https://ta.wikipedia.org/wiki/முதற்_பக்கம்#cite_note-1">[1]</ref>. இவருடன் சமூக மற்றும் மனித வளர்ச்சியை ஊக்குவிக்கவும், <ref target="https://ta.wikipedia.org/wiki/இந்தியா">இந்தியாவில்</ref> பிரிட்டிசு ஆட்சியை அகற்றவும் விரும்பிய நடேசு அப்பாஜி திராவிட், கோபால கிருஷ்ணா தியோதர் மற்றும் அனந்த் பட்வர்தன் போன்ற படித்த ஒருசில இந்தியர்களும் இருந்தனர்.</p>
நோக்கம்
<p>கல்வி, சுகாதாரம், சுகாதாரப் பாதுகாப்பு ஆகியவற்றை ஊக்குவிப்பதற்கும், <ref target="https://ta.wikipedia.org/wiki/தீண்டாமை">தீண்டாமை</ref> மற்றும் பாகுபாடு, குடிப்பழக்கம், வறுமை, பெண்கள் மீதான அடக்குமுறை மற்றும் உள்நாட்டு துஷ்பிரயோகம் ஆகியவற்றின் சமூக தீமைகளை எதிர்த்துப் போராடுவதற்கும் இந்த சங்கம் பல பிரச்சாரங்களை ஏற்பாடு செய்தது. <ref target="https://ta.wikipedia.org/wiki/நாக்பூர்">நாக்பூரிலிருந்து</ref> தி கிட்டாவாடா என்ற ஆங்கில பத்திரிக்கை 1911 இல் தொடங்கியது. முக்கிய இந்தியர்கள் அதன் உறுப்பினர்களாகவும் தலைவர்களாகவும் இருந்தனர். அரசியல் நடவடிக்கைகள் மற்றும் <ref target="https://ta.wikipedia.org/wiki/இந்திய_தேசிய_காங்கிரசு">இந்திய தேசிய காங்கிரசு</ref> போன்ற அமைப்புகளிலிருந்து விலகி இருக்க அது முடிவு செய்தது. </p>
அமைப்பு
<p>1915 இல் கோகலே இறந்த பின்னர் சங்கத்தின் அடிப்படை சுருங்கியது, 1920 களில் <ref target="https://ta.wikipedia.org/wiki/மோகன்தாசு_கரம்சந்த்_காந்தி">மகாத்மா காந்தி</ref> காங்கிரசின் தலைவராக ஆனவுடன், நாடு முழுவதும் பொதுமக்கள் அளவில் சமூக சீர்திருத்த பிரச்சாரங்களை ஆரம்பித்து, இளம் இந்தியர்களை ஈர்த்தார். இருப்பினும், இது ஒரு குறைவான உறுப்பினர்களை கொண்டிருந்தாலும் இதன் நடவடிக்கைகளைத் தொடர்ந்து வருகிறது. இது மகாராட்டிடிராவின் <ref target="https://ta.wikipedia.org/wiki/புனே">புனே</ref> நகரில் அதன் தலைமையகத்தைக் கொண்டுள்ளது. </p>
கிளைகள்
<p>இது <ref target="https://ta.wikipedia.org/wiki/உத்தரப்_பிரதேசம்">உத்தரபிரதேசம்</ref>, <ref target="https://ta.wikipedia.org/wiki/ஒடிசா">ஒடிசா</ref> மற்றும் <ref target="https://ta.wikipedia.org/wiki/உத்தராகண்டம்">உத்தரகண்ட்</ref> போன்ற பல்வேறு மாநிலங்களில் அதன் கிளைகளைக் கொண்டுள்ளது. <ref target="https://ta.wikipedia.org/wiki/அலகாபாத்">அலகாபாத்</ref>, <ref target="https://ta.wikipedia.org/wiki/உத்தரப்_பிரதேசம்">உத்தரபிரதேசம்</ref> போன்ற இடங்களிலும் இதன் கிளை அலுவலகம் இருக்கிறது. இது தொடக்கப் பள்ளிகள், பழங்குடியின சிறுவர்களுக்கான குடியிருப்பு விடுதி, பழங்குடிப் பெண்களுக்கான ஆசிரம வகை பள்ளிகள், குழைந்தை மையங்கள் போன்றவற்றை  கவனித்து வருகிறது. ஒடிசாவில் <ref target="https://ta.wikipedia.org/wiki/கட்டக்">கட்டக்</ref>, சவுத்வார் மற்றும் ராயகடாவில் அதன் மையங்கள் உள்ளன. <ref target="https://ta.wikipedia.org/wiki/முதற்_பக்கம்#cite_note-2">[2]</ref> இது ஒடிசாவில் ஒரு அனாதை இல்லத்தையும் நடத்துகிறது. </p>
</text></body></html>