<html><body><text id="wikipedia_ta_wikipedia_org__117915.html" ns="0" revid="2744904" sourceurl="https://ta.wikipedia.org/wiki/%E0%AE%87%E0%AE%B0%E0%AF%81%E0%AE%AE%E0%AF%81%E0%AE%95%E0%AE%95%E0%AF%8D_%E0%AE%95%E0%AF%81%E0%AE%B2%E0%AE%99%E0%AF%8D%E0%AE%95%E0%AE%B3%E0%AF%8D" title="இருமுகக் குலங்கள்" type="wikipedia">இருமுகக் குலங்கள்<p><ref target="https://ta.wikipedia.org/wiki/கணிதம்">கணிதத்திலும்</ref> இன்னும் மற்ற அறிவியல் சார்ந்த துறைகளிலும் <hi rend="bold">இருமுகக்குலங்கள்</hi> (Dihedral Groups) என்று அழைக்கப்படும் குல வகைகள் வழங்கப்படுகின்றன. ஒரு <ref target="https://ta.wikipedia.org/wiki/பல்கோணம்">சமப் பல்கோணத்தின்</ref> <ref target="https://ta.wikipedia.org/wiki/சமச்சீர்_(கணிதம்)">சமச்சீர்களை</ref> அலசும்போது தவறாமல் ஏற்படும் கணித அமைப்புகள்தான் இவை. 



n
&gt;
2


{\displaystyle n&gt;2}

,   பக்கங்களுள்ள சமப்பன்முகியின் 



2
n


{\displaystyle 2n}

 சமச்சீர்களால் -- சுழற்சிகளும் எதிர்வுகளும் --ஏற்படுகின்ற குலம் <hi rend="bold">D</hi>n என்ற குறியீட்டால் அழைக்கப்படும். பெயரால் குறிக்கப் படும்போது, <hi rend="bold">3-வது இருமுகக்குலம்</hi>  (<hi rend="bold">D</hi>3), <hi rend="bold">4-வது இருமுகக்குலம்</hi> (<hi rend="bold">D</hi>4), ... , <hi rend="bold">



n


{\displaystyle n}

-வது இருமுகக்குலம்</hi> (<hi rend="bold">Dn</hi>) என்று சொல்வோம். இவைகளெல்லாம் <ref target="https://ta.wikipedia.org/wiki/பரிமாறாக்குலம்">பரிமாற்றலல்லாத</ref> குலங்கள்.</p>
இருமுகக்குலத்தின் உறுப்புகள்
<figure><caption>சமபக்க அறுமுகியின் பிரதிபலிப்பு சமச்சீர்கள்</caption></figure>
<p><hi rend="italic">n</hi> பக்கங்களுள்ள ஒரு சமபக்க பன்முகியில் 2<hi rend="italic">n</hi> வெவ்வேறு சமச்சீர்கள் உள்ளன.இவைகளிள் <hi rend="italic">n</hi> சுழற்சிச்சமச்சீர்களும் <hi rend="italic">n</hi> பிரதிபலிப்புச் சமச்சீர்களும் அடங்கும். இவையே D<hi rend="italic">n</hi> என்ற இருமுகக் குலத்திற்குக் காரணமாகின்றன. <hi rend="italic">n</hi> ஒற்றைப்படையாயிருந்தால், சமச்சீர் அச்சுகள் ஒரு பக்கத்தின் மையப்புள்ளியையும் எதிரிலுள்ள உச்சிப்புள்ளியையும் சேர்க்கும். <hi rend="italic">n</hi> இரட்டைப்படையாயிருந்தால்
<hi rend="italic">n</hi>/2 அச்சுகள் எதிரெதிர் பக்கங்களின் மையப்புள்ளிகளையும், <hi rend="italic">n</hi>/2 அச்சுகள் எதிரெதிர் உச்சிப்புள்ளிகளையும் சேர்ப்பன. ஆக, இரண்டு சூழ்நிலையிலும் மொத்தம் <hi rend="italic">n</hi> சமச்சீர் அச்சுகள் இக்குலத்திற்கு 2<hi rend="italic">n</hi> உறுப்புகளை வழங்குகின்றன. ஓர் அச்சில் செய்யப்படும் பிரதிபலிப்பு மற்றொரு அச்சில் செய்யப்படும் பிரதிபலிப்பினால் தொடரப்பட்டால் அச்சுகளுக்கிடையேயுள்ள கோணத்தைப்போல் இருபங்கு கோணத்தையுடைய சுழற்சியில் முடியும்.கீழேயுள்ள படிமம் D8 இலுள்ள 16 உறுப்புகளை சாலைகளிலுள்ள <hi rend="italic">நில்</hi> குறிமூலம்  காட்டுகிறது.</p>
<p>
முதல் வரிசை எட்டு சுழற்சிகளையும் இரண்டாவது வரிசை எட்டு பிரதிபலிப்புகளையும் காட்டுகின்றன.</p>
3-வது இருமுகக்குலம் (கிரமம் 6)
<p>இது ஒரு சமபக்க முக்கோணத்தின் சமச்சீர்க்குலம்.மூன்று சுழற்சிகளும் மூன்று எதிர்வுகளும் கொண்டது. ஒவ்வொரு எதிர்வும் முக்கோணத்தின் ஓர் உச்சியிலிருந்து எதிர் பக்கத்திற்குப்போகும் செங்குத்துக்கோட்டில் பிரதிபலிப்பு. உச்சிகளை 1,2,3 எனப்பெயரிட்டால், ஆறு சமச்சீர்களையும் <ref target="https://ta.wikipedia.org/wiki/வரிசைமாற்றம்">வரிசைமாற்றங்களாக</ref> எழுதலாம்:</p>
(1)(2)(3) = முற்றொருமை; (123); (132); (1)(23); (2)(13); (3)(12).
<p>இவ்வாறில், முதல் மூன்றும் சுழற்சிகள்; பின் மூன்றும் எதிர்வுகள். ஆக, <hi rend="bold">D3</hi>  சமச்சீர்குலமான <hi rend="bold">S3</hi> உடன் சம அமைவியமுடையது.அதாவது இரண்டிற்கும் இடையே <ref target="https://ta.wikipedia.org/wiki/இருவழிக்கோப்பு">இருவழிக்கோப்பு</ref> உளது.பார்க்க<ref target="https://ta.wikipedia.org/wiki/கெய்லி_குல_அட்டவணை">கெய்லி குல அட்டவணை</ref>.</p>
4-வது இருமுகக்குலம் (கிரமம் 8)
<p>இது <hi rend="bold">D4</hi> எனப்படும். இதிலுள்ள எட்டு உறுப்புகளும் ஒரு சதுரத்தின் சமச்சீர்கள். இக்குலத்திற்கு மற்றுமொரு பெயர் <hi rend="bold">எட்டுறுப்புக்குலம்</hi> (Octic Group).</p>
</text></body></html>