<html><body><text id="wikipedia_ta_wikipedia_org__72412.html" ns="0" revid="3448475" sourceurl="https://ta.wikipedia.org/wiki/%E0%AE%9F%E0%AF%87%E0%AE%A9%E0%AE%BF%E0%AE%AF%E0%AE%B2%E0%AF%8D_%E0%AE%B0%E0%AE%BE%E0%AE%9F%E0%AF%8D%E0%AE%95%E0%AF%8D%E0%AE%B3%E0%AE%BF%E0%AE%83%E0%AE%AA%E0%AF%8D" title="டேனியல் ராட்க்ளிஃப்" type="wikipedia">டேனியல் ராட்க்ளிஃப்
<p><hi rend="bold">டேனியல் ராட்க்ளிஃப்</hi> <ref target="https://ta.wikipedia.org/wiki/முதற்_பக்கம்#cite_note-gofbio-1">[1]</ref><ref target="https://ta.wikipedia.org/wiki/முதற்_பக்கம்#cite_note-2">[2]</ref> (1989வது வருடம் ஜூலை மாதம் 23ம் தேதி பிறந்தவர்)<ref target="https://ta.wikipedia.org/wiki/முதற்_பக்கம்#cite_note-danradcliffe.com-3">[3]</ref> பிரபல புத்தகத் தொடர் அடிப்படையிலான திரைப்படத் தொடரில் <ref target="https://ta.wikipedia.org/wiki/ஹாரி_பாட்டர்">ஹாரி பாட்டர்</ref> என்னும் கதாபாத்திரத்தில் நடித்ததற்காகச் சிறந்த முறையில் அறியப்படும் ஒரு ஆங்கில <ref target="https://ta.wikipedia.org/wiki/நடிகர்">நடிகர்</ref>.</p>
<p>ஐடிவி ஃப்லிம்ஸின் <hi rend="italic">மை பாய் ஜாக்</hi> மற்றும், டிராமா டெஸ்க் விருதுக்காக அவர் பரிந்துரைக்கப்பட்டார். மேடை நாடகமான <hi rend="italic">ஈக்வஸ்</hi> ஆகியவற்றை உள்ளிட்ட பல மேடை நாடகங்கள் மற்றும் ஏராளமான தொலைக் காட்சி நிகழ்ச்சிகள் மற்றும் திரைப்படங்களிலும் அவர் தோன்றியுள்ளார்.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
ஆரம்பகால வாழ்க்கை
<p>டேனியல் ராட்க்ளிஃப், <ref target="https://ta.wikipedia.org/wiki/இங்கிலாந்து">இங்கிலாந்து</ref><ref target="https://ta.wikipedia.org/wiki/முதற்_பக்கம்#cite_note-danradcliffe.com-3">[3]</ref> நாட்டில், வெஸ்ட் லண்டன் நகரில், ஹாமர்ஸ்மித் என்னும் பகுதியிலுள்ள க்வீன் சார்லோட்டி'ஸ் மருத்துவமனையில், இலக்கிய முகவர் ஆலன் ஜார்ஜ் ராட்க்ளிஃப் என்பவருக்கும் மற்றும் மார்சியா ஜீன்னி க்ரெஷாம் (நீ மார்சியா க்ரெஷாம் ஜாகோப்சன்) என்னும் ஒரு நடிக முகவருக்கும் ஒரே மகனாகப் பிறந்தவர். மார்சியா ஜீன்னி <ref target="https://ta.wikipedia.org/wiki/பிபிசி">பிபிசிக்கான</ref> பல படங்களிலும் நடிகர்களைத் தேர்ந்தெடுக்கும் முகவராக ஈடுபட்டிருந்தார். அவற்றில், <hi rend="italic">தி இன்ஸ்பெக்டர் லின்லே மிஸ்டரீஸ்</hi> மற்றும் மிக அண்மையிலான <hi rend="italic">வாக் அவே அண்ட் ஐ ஸ்டம்பிள்</hi> ஆகியவையும் அடங்கும்.<ref target="https://ta.wikipedia.org/wiki/முதற்_பக்கம்#cite_note-Radcliffe2-5">[5]</ref><ref target="https://ta.wikipedia.org/wiki/முதற்_பக்கம்#cite_note-Radcliffe1-6">[6]</ref> 
ராட்க்ளிஃபின் தாயார் ஒரு <ref target="https://ta.wikipedia.org/wiki/யூதர்">யூதர்</ref> மற்றும் எஸ்ஸெக்ஸில் வெஸ்ட்க்ளிஃப்-ஆன்-சீ என்னும் பகுதியைச் சேர்ந்தவர் (அவருடைய குடும்பப் பெயர் "க்ரெஷான்" என்பதிலிருந்து ஆங்கிலப்படுத்தப்பட்டதாகும்; அவருடைய தந்தை, அசலாக <ref target="https://ta.wikipedia.org/wiki/வட_அயர்லாந்து">வட அயர்லாந்து</ref> நாட்டின் கிறிஸ்துவ மதத்தைச் சார்ந்த புரொடஸ்டன்ட் பிரிவைச் சேர்ந்தவர்.<ref target="https://ta.wikipedia.org/wiki/முதற்_பக்கம்#cite_note-Radcliffe3-7">[7]</ref><ref target="https://ta.wikipedia.org/wiki/முதற்_பக்கம்#cite_note-todayshow-8">[8]</ref></p>
<p>தமக்கு ஐந்து வயதாக இருக்கையில், ராட்க்ளிஃப் முதன் முதலாக, நடிக்க வேண்டும் என்ற தமது ஆசையை வெளிப்படுத்தினார்.<ref target="https://ta.wikipedia.org/wiki/முதற்_பக்கம்#cite_note-agefive-9">[9]</ref> 1999வது வருடம் டிசம்பர் மாதம் அவர் <hi rend="italic"><ref target="https://ta.wikipedia.org/wiki/சார்லஸ்_டிக்கன்ஸ்">சார்லஸ் டிக்கன்ஸ்</ref></hi> எழுதிய <hi rend="italic">டேவிட் காப்பர்ஃபீல்ட்</hi> என்னும் புதினத்தைத் தழுவி, பிபிசியால் இரண்டு பாகங்கள் கொண்டதாகத் தயாரிக்கப்பட்ட தொலைக்காட்சி நிகழ்ச்சியில், அதன் தலைப்புப் பாத்திரத்தில் ஒரு சிறு பையனாக நடித்தார்.<ref target="https://ta.wikipedia.org/wiki/முதற்_பக்கம்#cite_note-dcref1-10">[10]</ref></p>
தொழில் வாழ்க்கை
<p>2000வது ஆண்டில் ஹாரி பாட்டர் கதாபாத்திரத்திற்கான ஒரு திறனாய்வுச் சோதனைக்கு டேவிட் ஹேமேன் என்னும் தயாரிப்பாளரால், ராட்க்ளிஃப் அழைக்கப்பட்டார். அப்போது அவர் லண்டன் தயாரிப்பான <hi rend="italic">ஸ்டோன்ஸ் இன் ஹிஸ் பாக்கெட்</hi> என்னும் திரைப்படவாக்கத்தில் ஈடுபட்டிருந்தார்.<ref target="https://ta.wikipedia.org/wiki/முதற்_பக்கம்#cite_note-play2000-11">[11]</ref><ref target="https://ta.wikipedia.org/wiki/முதற்_பக்கம்#cite_note-play2001-12">[12]</ref> அந்த வருடமே ஆகஸ்ட் மாதம், பல திறன் சோதனைகளுக்குப் பிறகு அவர், ஜே.கே.ரௌலிங்கின் விருது பெற்ற புத்தகத்தின் தழுவலாக, மிகப் பிரம்மாண்டமான திரைப்படத்தின் தலைப்புக் கதாபாத்திரத்தில் நடிப்பதற்காகத் தேர்ந்தெடுக்கப்பட்டார். இந்தத் தேர்வை ரௌலிங்கே அங்கீகரித்தார்: "டேன் ராட்க்ளிஃபின் திரைத் தேர்வைப் பார்த்த பிறகு, க்ரிஸ் கொலம்பஸ் அதை விடச் சிறந்த ஒரு பாட்டரை கண்டுபிடிக்க முடிந்திருக்கும் என்று நான் நினைக்கவில்லை."<ref target="https://ta.wikipedia.org/wiki/முதற்_பக்கம்#cite_note-13">[13]</ref> 2001வது வருடம் பியர்ஸ் ப்ராஸ்னான் என்னும் நடிகருடன் <hi rend="italic">தி டெய்லர் ஆஃப் பனாமா</hi> என்னும் திரைப்படத்தில் ராட்க்ளிஃப் அறிமுகமானார். அவரது முதல் ஹாரி பாட்டர் திரைப்படமான <hi rend="italic">ஹாரி பாட்டர் அண்ட் தி ஃபிலாசஃபர்'ஸ் ஸ்டோன்</hi> அதே வருடத்தின் பிற்பகுதியில் வெளியானது.</p>
<figure><caption>2009 ஜூலையில் ராட்க்ளிஃப்
</caption></figure>
<p>இதன் பிறகு தொடர்ந்து ஐந்து ஹாரி பாட்டர் திரையாக்கங்களில் ராட்க்ளிஃப் நடித்திருக்கிறார்: அவை, <hi rend="italic">ஹாரி பாட்டர் அண்ட் தி சேம்பர் ஆஃப் சீக்ரெட்ஸ்</hi> (2002), <hi rend="italic">ஹாரி பாட்டர் அண்ட் தி ப்ரிசனர் ஆஃப் அஜ்காபன்</hi> (2004), <hi rend="italic">ஹாரி பாட்டர் அண்ட் தி கோப்லெட் ஆஃப் ஃபயர்</hi> (2005), <hi rend="italic">ஹாரி பாட்டர் அண்ட் தி ஆர்டர் ஆஃப் தி ஃபீனிக்ஸ்</hi> (2007) மற்றும் <hi rend="italic">ஹாரி பாட்டர் அண்ட் தி ஹாஃப்-பிளட் ப்ரின்ஸ்</hi> (2009) ஆகியவையாகும். இந்த வரிசையிலான ஆறாவது மற்றும் ஏழாவது <ref target="https://ta.wikipedia.org/wiki/முதற்_பக்கம்#cite_note-14">[14]</ref> திரைப்படங்களிலும் நடிப்பதற்காக அவர் கையெழுத்திட்டுள்ளார்; <hi rend="italic">ஹாரி பாட்டர் அண்ட் தி டெத்லி ஹாலோஸ்</hi> பாகம் I மற்றும் II என்னும் அத்திரைப்படங்கள் முறையே, 2010 மற்றும் 2011வது வருடங்களில் வெளியாகுமென்று எதிர்பார்க்கப்படுகின்றன. தமது கடைசிப் படம் இரண்டு பாகங்களாகப் பிரிக்கப்பட்டிருக்கும் முடிவைப் பற்றி ராட்க்ளிஃப் 'மிகவும் மகிழ்ச்சி' அடைந்துள்ளார்; காரணம், உச்சக் கட்டமாக அமைந்திருக்கும் இந்தப் புத்தகத்திலிருந்து எந்தப் பகுதியும் விட்டு விடப்படும் என்று அவர் நம்பவில்லை.<ref target="https://ta.wikipedia.org/wiki/முதற்_பக்கம்#cite_note-parts-15">[15]</ref> இத்திரைப்படங்கள் உலகெங்கும் வசூலை அள்ளிக் குவித்த வண்ணமே உள்ளன.</p>
<p>2002வது வருடம், வெஸ்ட் எண்ட் தயாரிப்பான <hi rend="italic">தி பிளே ஐ ரோட்</hi> என்னும் நாடகத்தில் கென்னத் பரானாக் (இவர், ராட்க்ளிஃபுடன் <hi rend="italic">ஹாரி பாட்டர் அண்ட் தி சேம்பர் ஆஃப் சீக்ரெட்ஸ்</hi> திரைப்படத்தில் பேராசியர் லாகார்ட் என்னும் வேடத்தில் தோன்றியவர்) இயக்கத்தில் ராட்க்ளிஃப் ஒரு கௌரவக் கதாபாத்திரத்தில் தோன்றினார்.<ref target="https://ta.wikipedia.org/wiki/முதற்_பக்கம்#cite_note-dcref1-10">[10]</ref> 
2006வது வருடம் அவர் குழந்தை நட்சத்திரம் என்பதிலிருந்து, வளர்ந்த ஒரு நடிகராக மாறினார். தன்னைத் தானே கேலி செய்து கொள்பவராக <hi rend="italic">எக்ஸ்ட்ராஸ்</hi> என்னும் தொலைக்காட்சித் தொடரிலும் மற்றும் தனிப்பட்ட ஒரு ஆஸ்திரேலிய நாடகமான <hi rend="italic">டிசம்பர் பாய்ஸ்</hi> என்பதின் திரையாக்கத்திலும் அவர் தோன்றினார். ஆறு வாரங்களில்<ref target="https://ta.wikipedia.org/wiki/முதற்_பக்கம்#cite_note-sixweeks-16">[16]</ref> எடுத்து முடிக்கப்பட்ட இந்தத் திரைப்படம் வட அமெரிக்காவில் வார்னர் ப்ரதர்ஸ் நிறுவனத்தால் 2007வது வருடம் செப்டம்பர் 14 அன்று வெளியிடப்பட்டது. ராட்க்ளிஃப், தமது ஆஸ்திரேலிய உச்சரிப்பைப் பக்குவப்படுத்திக் கொள்வதற்காக, ஒரு மொழிப் பயிற்சியாளருடன் ஆறு மாதங்கள் பணியாற்றினார்.<ref target="https://ta.wikipedia.org/wiki/முதற்_பக்கம்#cite_note-sixweeks-16">[16]</ref> மையக் கதாபாத்திரமாக அல்லாமல், ஒரு துணைக் கதாபாத்திரமாக ஒரு திரைப்படத்தில் நடிக்க விரும்பியதாலேயே அவர் இந்தக் கதாபாத்திரத்தை ஏற்றுக் கொண்டார்.<ref target="https://ta.wikipedia.org/wiki/முதற்_பக்கம்#cite_note-centralc-17">[17]</ref> 
இதை அடுத்து, ராட்க்ளிஃப், 2007வது வருடம் ஃபிப்ரவரி மாதம் 27 அன்று அரங்கேறிய, பீட்டர் ஷாஃபர் நாடகமான <hi rend="italic">ஈக்வஸ்</hi> என்பதன் ஒரு மறு உருவாக்கத்தில், குதிரைகளிடம் தீராத ஆர்வம் கொண்டவராக, ஆலன் ஸ்ட்ரேங் என்னும் குதிரை லாயப் பையன் வேடம் ஏற்று நடித்தார். 
இந்தக் கதாபாத்திரம், நாடகம் அரங்கேறுவதற்கு முன்பாகவே ஊடகங்களின் ஆர்வத்தை ஈர்த்தது மற்றும், நாடக அரங்கேற்றத்திற்கு முன்னதான விற்பனை £2 மில்லியனாக உச்சத்தை அடைந்தது. காரணம், இந்த நாடகத்தின் ஒரு காட்சியில் ராட்க்ளிஃப் நிர்வாணமாகத் தோன்றியதுதான்.<ref target="https://ta.wikipedia.org/wiki/முதற்_பக்கம்#cite_note-equus-18">[18]</ref> இதில் ராட்க்ளிஃபின் நடிப்பு நேர்மறையான விமர்சனங்களைப்<ref target="https://ta.wikipedia.org/wiki/முதற்_பக்கம்#cite_note-reviews1-19">[19]</ref> பெற்றது. சராசரியான, ஒரே மாதிரியான நடிப்பிற்குப் பதிலாகப் பல நுண்மங்களும், ஆழமும் கொண்டிருந்த அவரது நடிப்பினால் விமர்சகர்கள் அசந்து விட்டனர்.<ref target="https://ta.wikipedia.org/wiki/முதற்_பக்கம்#cite_note-20">[20]</ref>
<hi rend="italic">ஈக்வஸ்</hi> நாடகத்தில் 2007வது ஆண்டு ஜூன் மாதம் 9 அன்று ராட்க்ளிஃப் இறுதியாகத் தோன்றினார். 
இந்தத் தயாரிப்பு பிறகு <ref target="https://ta.wikipedia.org/wiki/நியூயார்க்_நகர்">நியூயார்க் நகர்</ref> பிராட்வேக்கு மாற்றப்பட்டு, 2008வது வருடம் செப்டம்பர் 25 அன்று துவங்கியது. இதில், லண்டன் ஈக்வஸ் தயாரிப்பில் உடனிருந்தவரும் ஹாரி பாட்டர் தொடரில் வெர்னொன் டர்ஸ்லே பாத்திரத்தை ஏற்று நடித்தவருமான ரிச்சர் க்ரிஃபித்துடன், ராட்க்ளிஃப் ஆலன் ஸ்ட்ரேங்கின் கதாபாத்திரத்தை மீண்டும் ஏற்று நடித்தார்.<ref target="https://ta.wikipedia.org/wiki/முதற்_பக்கம்#cite_note-equus08-21">[21]</ref><ref target="https://ta.wikipedia.org/wiki/முதற்_பக்கம்#cite_note-22">[22]</ref> 
இந்த நாடகம் துவங்குவதற்கு முன்பாக, தாம் இந்தக் கதாபாத்திரத்தில் மீண்டும் நடிப்பது குறித்து மிகவும் பதற்றமாக இருப்பதாக அவர் தெரிவித்தார்; ஏனெனில், அமெரிக்கப் பார்வையாளர்கள் லண்டன் வாசிகளை விட நுட்பமானவர்கள் என்று தாம் நினைப்பது தான் காரணம் என்றும் அவர் கூறினார்.<ref target="https://ta.wikipedia.org/wiki/முதற்_பக்கம்#cite_note-23">[23]</ref>
2007வது ஆண்டு வேனிற் காலத்தின்போது, ருட்யார்ட் கிப்ளிங்கின் மகன் முதலாம் உலகப் போரில் மரணம் அடைந்த உண்மைச் சம்பவத்தின் அடிப்படையிலான <hi rend="italic">மை பாய் ஜாக்</hi> என்னும் ஐடிவி நாடகத்தின் திரையாக்கத்தில் நடித்தார். இது 2007வது வருடம் யுகேயின் <ref target="https://ta.wikipedia.org/wiki/நினைவு_நாள்">நினைவு நாள்</ref> எனப்படும் தினத்தன்று ஒளிபரப்பானது; யுனைடட் ஸ்டேட்ஸில் 2008வது வருடம் ஏப்ரல் 20 அன்று திரையிடப்பட்டது.<ref target="https://ta.wikipedia.org/wiki/முதற்_பக்கம்#cite_note-sixweeks-16">[16]</ref><ref target="https://ta.wikipedia.org/wiki/முதற்_பக்கம்#cite_note-nov07-24">[24]</ref> இந்தப் படத்தில் ராட்க்ளிஃப் <ref target="https://ta.wikipedia.org/wiki/முதலாம்_உலகப்_போர்">முதலாம் உலகப் போர்</ref> கால கட்டத்து சிப்பாயும், நூலாசிரியர் ருட்யார்ட் கிப்ளிங்கின் மகனுமான ஜாக் கிப்ளிங் என்பவரின் பாத்திரத்தில் நடித்தார்.<ref target="https://ta.wikipedia.org/wiki/முதற்_பக்கம்#cite_note-mn-itv-mbj-25">[25]</ref><ref target="https://ta.wikipedia.org/wiki/முதற்_பக்கம்#cite_note-Cattral-26">[26]</ref> 
இந்தக் கதாபாத்திரத்தைப் பற்றி அவர் இவ்வாறு கூறினார்:<ref target="https://ta.wikipedia.org/wiki/முதற்_பக்கம்#cite_note-27">[27]</ref></p>
<p><hi rend="italic">என் வயதை ஒத்தவர்களுக்கு, முதலாவது உலகப் போர் என்பது வரலாற்றுப் புத்தகத்தில் ஒரு அத்தியாயம்தான். </hi> <hi rend="italic">ஆனால், அது என்னை எப்பொழுதுமே ஈர்த்து வந்திருக்கிறது; எப்போதையும் போல, இன்றும் இது மிகவும் பொருத்தமான ஒரு கருத்தாக்கம் என்று நான் நினைக்கிறேன்.</hi> </p>
<p>ராட்க்ளிஃப், தமது பதினாறாவது வயதில், பிரிட்டனின் தேசிய உருவப்படக் கண்காட்சியில் அரச குடும்பத்தைச் சாராத, மிகவும் இளைய வயதில் இடம் பெற்ற தனிப்பட்டதான உருவப்படம் கொண்டவரானார். 2006வது வருடம் ஏப்ரல் மாதம் 13 அன்று, ஸ்டுவர்ட் பியர்சன் ரிட் வரைந்த அவரது உருவப்படம் புதிய கண்காட்சியின் ஒரு பகுதியாக லண்டனின் அரச தேசிய நாடக அரங்கில் திறக்கப்பட்டு, பிறகு தேசிய உருவப்படக் கண்காட்சிக்கு மாற்றப்பட்டு இன்றுவரை அங்கே உள்ளது.<ref target="https://ta.wikipedia.org/wiki/முதற்_பக்கம்#cite_note-portrait-28">[28]</ref> 
இந்த உருவப் படம் உருவாக்கப்படுகையில் ராட்க்ளிஃபின் வயது பதினான்கு.</p>
<p>2007வது வருடம் ஜூலை மாதம் 9 அன்று, ராட்க்ளிஃப் மற்றும் அவருடன் ஹாரி பாட்டரில் உடன் நடித்த நடிகர் குழுவில் இருந்த ருபர்ட் க்ரிண்ட் மற்றும் எம்மா வாட்சன் ஆகியோர் <ref target="https://ta.wikipedia.org/wiki/ஹாலிவுட்">ஹாலிவுட்டில்</ref> உள்ள க்ரௌமன்'ஸ் சைனீஸ் தியேட்டர் என்னுமிடத்தில் தங்களது கைகள், கால்கள், மற்றும் மந்திரக் கோல்களின் அடையாள முத்திரைகளை விடுத்துச் சென்றனர்.<ref target="https://ta.wikipedia.org/wiki/முதற்_பக்கம்#cite_note-grauman-29">[29]</ref></p>
<p>2007வது வருடம் டிசம்பர் மாதம் 28 அன்று <hi rend="italic">நியூ யார்க் டைம்ஸ்</hi> பத்திரிகை, டான் எல்டன் என்னும், மரணம் அடைந்து விட்ட புகைப்படப் பத்திரிகையாளரின் வாழ்க்கையை அடியொற்றித் தயாரிக்கப்பட்டு வரும் <hi rend="italic">ஜர்னி</hi> அல்லது <hi rend="italic">தி ஜர்னி ஈஸ் தி டெஸ்டினேஷன்</hi> என்னும் படத்தில் ராட்க்ளிஃப், அவரது பாத்திரத்தை ஏற்று நடிப்பார் என்று அறிவித்தது.<ref target="https://ta.wikipedia.org/wiki/முதற்_பக்கம்#cite_note-30">[30]</ref> எல்டனின் தாயாரான கேதி, <ref target="https://ta.wikipedia.org/wiki/ஹீத்_லெட்ஜர்">ஹீத் லெட்ஜர்</ref>, ரையான் ஃபிலிப்பி மற்றும் ஜோக்வின் ஃபீனிக்ஸ் போன்ற நடிகர்களை விடுத்து, தாமே ராட்க்ளிஃபைத் தேர்ந்தெடுத்தார். இதற்குக் காரணம், தமது மகனைப் போலவே ராட்க்ளிஃபிடம் இருந்த விளையாட்டுத்தனமான குறும்புத்தனம், நகைச்சுவை உணர்வு மற்றும் சுறுசுறுப்புடன் கூடிய வலிமை ஆகியவையாகும் என்று குறிப்பிட்டார்.<ref target="https://ta.wikipedia.org/wiki/முதற்_பக்கம்#cite_note-31">[31]</ref></p>
சொந்த வாழ்க்கை
<figure><caption>2007 பாஃப்தா விருதுகளின்போது ராட்க்ளிஃப்
</caption></figure>
<p>ராட்க்ளிஃப் முன்னதாக, முற்றிலும் ஆண்கள் பள்ளியான<ref target="https://ta.wikipedia.org/wiki/முதற்_பக்கம்#cite_note-Sussex-32">[32]</ref> சுயச்சார்புடைய சஸ்ஸெக்ஸ் ஹௌஸ் பள்ளி மற்றும் தமது ஏஎஸ் நிலை கல்விக்காக சுயச்சார்புடைய சிட்டி ஆஃப் லண்டன் பள்ளி ஆகியவற்றில் பயின்றார்.<ref target="https://ta.wikipedia.org/wiki/முதற்_பக்கம்#cite_note-sixweeks-16">[16]</ref> 2006வது வருடம், அவர் ஏஎஸ் நிலைகள் மூன்றிலும் ஏ படிநிலைகள் பெற்றார்; ஆனால், கல்வி கற்பதிலிருந்து ஒரு இடைவெளி எடுத்துக் கொள்ள அவர் முடிவெடுத்தார்.<ref target="https://ta.wikipedia.org/wiki/முதற்_பக்கம்#cite_note-exams-33">[33]</ref></p>
<p>தாம் ஒரு நாத்திகர்<ref target="https://ta.wikipedia.org/wiki/முதற்_பக்கம்#cite_note-34">[34]</ref> என்று ராட்க்ளிஃப் கூறியுள்ளார் மேலும், தாம் ஒரு "யூதராக இருப்பதில் மிகவும் பெருமை கொள்வதாக"வும் அவர் உரைத்துள்ளார்.<ref target="https://ta.wikipedia.org/wiki/முதற்_பக்கம்#cite_note-dantheman-35">[35]</ref><ref target="https://ta.wikipedia.org/wiki/முதற்_பக்கம்#cite_note-dailybeast-36">[36]</ref><ref target="https://ta.wikipedia.org/wiki/முதற்_பக்கம்#cite_note-37">[37]</ref> 
அவர் பங்க் ராக் இசையின் விசிறி; மேலும்,செக்ஸ் பிஸ்டல்ஸ், மற்றும் தி லிபர்டைன்ஸ் போன்றவற்றில் துவங்கி, ஆர்க்டிக் மங்கீஸ் மற்றும் மிக அண்மையிலான ஹார்ட்-ஃபை<ref target="https://ta.wikipedia.org/wiki/முதற்_பக்கம்#cite_note-38">[38]</ref>, ஜாக் பெனாட் மற்றும் கேட் நாஷ் போன்ற பலவிதமான இசைக் குழுக்களையும் அவர் மிகவும் மெச்சிப் பாராட்டுகிறார்.<ref target="https://ta.wikipedia.org/wiki/முதற்_பக்கம்#cite_note-music-39">[39]</ref> 
அவருக்கு மிகவும் விருப்பமான இசைக்குழு தி ஹோல்ட் ஸ்டெடியாகும்.<ref target="https://ta.wikipedia.org/wiki/முதற்_பக்கம்#cite_note-favband-40">[40]</ref> 
ராட்க்ளிஃப், 2007வது வருடம் நவம்பரில் ஜாகோப் கெர்ஷான் என்னும் புனைபெயர் கொண்டு பல கவிதைகளைப் பிரசுரித்தார்.<ref target="https://ta.wikipedia.org/wiki/முதற்_பக்கம்#cite_note-dantheman-35">[35]</ref><ref target="https://ta.wikipedia.org/wiki/முதற்_பக்கம்#cite_note-41">[41]</ref>
<hi rend="italic">ஆட்டிட்யூட்</hi> பத்திரிகையின் 2009வது வருடத்திய இதழ் ஒன்றில் அவர் லிபரல் டெமொக்ரடிக் கட்சிக்கான தமது ஆதரவைத் தெரிவித்தார். இவ்வாறு செய்த மிகச் சில பிரபலங்களில் அவரும் ஒருவரானார்.<ref target="https://ta.wikipedia.org/wiki/முதற்_பக்கம்#cite_note-libdem-42">[42]</ref></p>
<p>2006வது வருடம் <ref target="https://ta.wikipedia.org/wiki/சன்டே_டைம்ஸ்_பத்திரிகையின்_செல்வந்தர்_பட்டியல்"><hi rend="italic">சன்டே டைம்ஸ்</hi> பத்திரிகையின் செல்வந்தர் பட்டியல்</ref> என்பதில் ராட்க்ளிஃப் தோன்றினார். அவரது தனிப்பட்ட செல்வம் ஜிபி£ 14 மில்லியன் என்பதாக இப்பத்திரிகை கணித்து, யுனைடட் கிங்டம் நாட்டின் மிகப் பெரும் இளம் செல்வந்தர்களில் ஒருவராக அவரை நிலை நிறுத்தியது.<ref target="https://ta.wikipedia.org/wiki/முதற்_பக்கம்#cite_note-fortune-43">[43]</ref> 
2007வது வருடம் பிரிட்டிஷ் இளம் செல்வந்தர் பட்டியல் ஒன்றில் அவர் மீண்டும் தோன்றினார். இது அவரை பிரிட்டனின் முப்பத்து மூன்றாவது பணக்கார இளைஞராக, £17 மில்லியனுக்கு உரிமையாளராகக் கணித்தது.<ref target="https://ta.wikipedia.org/wiki/முதற்_பக்கம்#cite_note-44">[44]</ref> அவர், முதல் பாட்டர் திரைப்படத்திற்காக £250,000, நான்காவது திரைப்படத்திற்காக சுமார் £5.6 மில்லியன் மற்றும் <hi rend="italic">ஹாரி பாட்டர் அண்ட் தி ஆர்டர் ஆஃப் தி ஃபீனிக்ஸ்</hi> படத்திற்காக £8 மில்லியன்களுக்கும் மேலாக ஈட்டியதாக அறிவிக்கப்பட்டுள்ளார். 
பெரும் செல்வந்தராக இருப்பினும், தமக்கு ஆடம்பர வாழ்க்கையில் சுவை இல்லை என்று ராட்க்ளிஃப் தெரிவித்துள்ளார். 
தமது முதன்மையான செலவு புத்தகங்கள் என்று ராட்க்ளிஃப் கூறியுள்ளார்; காரணம் அவர் "நிரம்பப் படிப்பது"தான்.<ref target="https://ta.wikipedia.org/wiki/முதற்_பக்கம்#cite_note-wealth-45">[45]</ref></p>
<p>பல அறக் கட்டளைகளுக்கு ராட்க்ளிஃப் தொடர்ந்து ஆதரவு அளித்து வந்துள்ளார். இதில் கெண்ட்டில் சிட்டிங்போர்ன் என்னுமிடத்தில் உள்ள டெமெல்ஜா ஹௌஸ் சில்ட்ரன்'ஸ் ஹாஸ்பைஸ் உள்ளடங்கும். தமக்குப் பிறந்த நாள் பரிசுகள் அளிப்பதற்கு பதிலாக, இந்த அறக்கட்டளைக்கு நன்கொடைகள் வழங்குமாறு அவர் தமது ரசிகர்களுக்கு வேண்டுகோள் விடுத்துள்ளார்.
2005வது வருடம் ஃபிப்ரவரி மாதம், ராட்க்ளிஃப் ஒரு "ஹாக்வார்ட்ஸ் குழு" என்னும் டி-சட்டை ஒன்றை அணிந்து அதில் தமது கையெழுத்திட்டு அதை 2005வது வருடத்திய சுனாமிக்கு இரையானவர்களுக்காகப் பணம் திரட்டுவதற்காக ஏலம் விட்டார். சுனாமி உடைகள் ஏலத்தில் ஒரு பகுதியாக அவரது டி-சட்டையும் இருந்தது. இது ஸ்ரீலங்கா மறு கட்டுமான நிறுவனத்திற்காக நிதி திரட்டியது. <hi rend="italic">ஹாரி பாட்டர் அண்ட் தி கோப்லெட் ஆஃப் ஃபயர்</hi> என்னும் திரைப்படம் தயாரிக்கப்படுகையில் அவர் இந்த டி-சட்டையை அணிந்திருந்தார். 
அந்தத் திரைப்படத்தின் நடிகர்கள் மற்றும் குழு உறுப்பினர்களுக்கு மட்டுமே இந்த டி-சட்டைகள் அளிக்கப்பட்டிருந்தன. 
அவரது சட்டை £520 அல்லது $811.80 வசூலித்தது.</p>
<p>அவர் <ref target="https://ta.wikipedia.org/wiki/கிரிக்கெட்">கிரிக்கெட்</ref> விளையாட்டில் மிகுந்த ஈடுபாடு கொள்ளலானார்; தமது பதினெட்டாவது பிறந்த நாளன்று இங்கிலாந்து மற்றும் இந்தியாவின் முதல் போட்டிப் பந்தய நிகழ்ச்சியில் கலந்து கொண்டார்.<ref target="https://ta.wikipedia.org/wiki/முதற்_பக்கம்#cite_note-cricket1-46">[46]</ref> இந்திய மட்டையடி நிபுணரான <ref target="https://ta.wikipedia.org/wiki/சச்சின்_டெண்டுல்கர்">சச்சின் டெண்டுல்கர்</ref> மற்றும் ஆங்கிலேய துவக்க மட்டை ஆட்டக்காரரான ஆண்ட்ரு ஸ்ட்ராஸ் ஆகியோரின் கையெழுத்தினை, விளையாட்டின் இறுதி நாளன்று வரிசையில் நின்று அவர் பெற்றார்.<ref target="https://ta.wikipedia.org/wiki/முதற்_பக்கம்#cite_note-47">[47]</ref> 
இது குறித்து அவர் கூறினார்:<ref target="https://ta.wikipedia.org/wiki/முதற்_பக்கம்#cite_note-48">[48]</ref></p>
<p>
அண்மையில் ஒரு பேட்டியில் நான் அனைவரிடமும் சொல்லிக் கொண்டிருந்தேன். ஆன்ட்ரூ ஒரு கிரிக்கெட் மட்டையைக் கையில் எடுத்துக் கொண்டு என்னைத் துரத்துவதைப் போல கனவு கண்டேன். மேற்கிந்தியத் தொடரின்போது ஆண்ட்ரூஸ் அவ்வளவு நன்றாக சோபிக்கவில்லை; அப்போது கேட்டுக் கொண்டிருந்த ஒரு ஆஸ்திரேலியர் இடையில் தலையிட்டுக் கூறினார்: 'ஸ்ட்ராஸைப் பற்றி எனக்குக் கவலை இல்லை; ஆனால், அவர் மட்டும் உன்னைப் பார்த்து விட்டால், அவர் அந்தக் கணமே ஒருவேளை இழந்து விடுவார்."</p>
<p>டிஸ்பிராக்சியா என்னும் நரம்புக் கோளாறின் ஒரு லேசான வடிவத்தால் தான் அவதியுறுவதாக ராட்க்ளிஃப் கூறியுள்ளார்.<ref target="https://ta.wikipedia.org/wiki/முதற்_பக்கம்#cite_note-49">[49]</ref></p>
<p>== மேடை மற்றும் திரையில் நன்மதிப்பு</p>
==
<figure><caption>2008 மார்ச்சில் ராட்க்ளிஃப்
</caption></figure>


தொலைக்காட்சி
<list type="unordered"><item>1999: <hi rend="italic">டேவிட் காப்பர்ஃபீல்ட்</hi> இளம் டேவிட் காப்பர்ஃபீல்டாக</item>
<item>2005: <hi rend="italic">ஃபோலி அண்ட் மெக்கோல்: திஸ் வே அப்</hi> போக்குவரத்து காவலராக/ தாமாகவே</item>
<item>2006: <hi rend="italic">எக்ஸ்ட்ராஸ்</hi></item></list>
<p>சாரணச் சிறுவனாக/ தாமாகவே</p>
<list type="unordered"><item>2007: <hi rend="italic">மை பாய் ஜாக்</hi> ஜாக் கிப்ளிங்காக</item>
<item>2010: <hi rend="italic">தி சிம்ப்சன்ஸ்</hi> ட்ரீ ஹௌஸ் ஆஃப் ஹாரர் செக்மெண்டில், எட்மண்டாக.</item></list>
நாடக மேடை
<list type="unordered"><item>2002: <hi rend="italic">தி ப்ளே வாட் ஐ ரோட்</hi> கௌரவக் கதாபாத்திரத்தில் (வெஸ்ட் எண்ட் தியேட்டர், வைந்தாம் தியேட்டர்)</item>
<item>2007: <hi rend="italic">ஈக்வஸ்</hi> ஆலன் ஸ்டிரேங்காக (வெஸ்ட் எண்ட் தியேட்டர், கைல்குட் தியேட்டர்)</item>
<item>2008: <hi rend="italic">ஈக்வஸ்</hi> ஆலன் ஸ்ட்ரேங்காக (பிராட்வே தியேட்டர், பிராட்ஹர்ஸ்ட் தியேட்டர்)</item>
<item>2010: <hi rend="italic">ஹௌ டு சக்ஸீட் இன் பிசினஸ் விதௌட் ரியலி ட்ரையிங்</hi> (பிராட்வே தியேட்டர்)</item></list>
விருதுகள்
பரிந்துரைப்புகள்
<p><hi rend="bold">2009</hi></p>
<list type="unordered"><item>ஒரு நாடகத்தில் மிகச் சிறந்த நடிகர் (டிராமா டெஸ்க் விருதுகள்)</item>
</list>
<p>தனிச் சிறப்பான செயல்பாட்டிற்கான விருது (நாடக சங்க விருதுகள்)</p>
<p><hi rend="bold">2008</hi></p>
<list type="unordered"><item>சிறந்த முத்தம் (2008 எம்டிவி திரைப்பட விருதுகள் யு.எஸ்.) (கேட்டி லியுங்குடன்)</item>
<item>ஒரு இளம் நடிகரின் சிறந்த செயலாற்றல்(சாட்டர்ன் விருதுகள்)</item>
<item>சிறந்த நடிகர் (எம்பயர் விருது)</item></list>
<p><hi rend="bold">2006</hi></p>
<list type="unordered"><item>சிறந்த இளம் நடிகர் (பிராட்காஸ்ட் திரைப்பட விமர்சகர்கள் கழகம் விருதுகள்)</item>
<item>ஆண்டின் நடிகர் (ஏஓஎல் மூவிஃபோன் மூவிகோயர் விருதுகள்)</item>
<item>ஒரு இளம் நடிகரின் சிறந்த செயலாற்றல்(சாடர்ன் விருதுகள்)</item>
<item>சிறந்த கதாநாயகன் (எம்டிவி திரைப்பட விருதுகள்)</item>
<item>திரையில் சிறந்த குழு (எம்மா வாட்ஸன் மற்றும் ருபர்ட் க்ரிண்ட்உடன்; எம்டிவி திரைப்பட விருதுகள்)</item></list>
<p><hi rend="bold">2005</hi></p>
<list type="unordered"><item>ஒரு இளம் நடிகரின் சிறந்த செயலாற்றல்(சாட்டர்ன் விருதுகள்)</item>
<item>சிறந்த இளம் நடிகர் (பிராட்காஸ்ட் திரைப்பட விமர்சகர்கள் கழகம் விருதுகள்)</item></list>
<p><hi rend="bold">2003</hi></p>
<list type="unordered"><item>இளம் நடிகரின் சிறந்த செயலாற்றல்(சாடர்ன் விருதுகள்)</item>
<item>சிறந்த நடிப்புத் தோற்றம் (ஃபீனிக்ஸ் திரைப்பட விமர்சகர்கள் சங்க விருதுகள்)</item>
<item>மிகவும் மறக்க முடியாத காட்சி (ஹாரி பாட்டர் அண்ட் தி சேம்பர் ஆஃப் சீக்ரெட்ஸில் "ஹாரி பாசிலிஸ்க்குடன் போராடும்" காட்சிக்காக) (அமெரிக்கன் மூவிகோயர் விருதுகள்)</item></list>
<p><hi rend="bold">2001</hi></p>
<list type="unordered"><item>இளம் நடிகரின் சிறந்த செயலாற்றல் (சாடர்ன் விருதுகள்)</item>
<item>சிறந்த இளம் செயல்திறனாளர் (பிராட்காஸ்ட் திரைப்பட விமர்சகர்கள் சங்க விருதுகள்)</item>
<item>கட்டுடைத்த வெற்றியான ஆண் நடிகரின் செயலாற்றல் (எம்டிவி திரைப்பட விருதுகள்)</item>
<item>சிறந்த புதுமுக வரவு (ஃபீனிக்ஸ் திரைப்பட விமர்சகர்கள் சங்க விருதுகள்)</item>
<item>சிறந்த அறிமுகம் (எம்மா வாட்சன் மற்றும் ருபர்ட் க்ரிண்ட் ஆகியோருடன்; சோனி எரிக்ஸன் எம்பயர் விருதுகள்)</item>
<item>மிகச் சிறந்த நடிகர் (அமெரிக்கன் மூவிகோயர் விருதுகள்)</item>
<item>முழு நீளத் திரைப்படத்தில் சிறந்த செயலாற்றல்: முன்னணி இளம் நடிகர் (இளம் கலைஞர் விருதுகள்)</item>
<item>முழு நீளத் திரைப்படத்தில் சிறந்த நடிப்புத் தோற்றம்(எம்மா வாட்சன் மற்றும் ருபர்ட் க்ரிண்ட் ஆகியோருடன்; இளம் கலைஞர் விருதுகள்)</item></list>
வெற்றிகள்
<p><hi rend="bold">2009</hi></p>
<list type="unordered"><item>பிராட்வே நாடகத்தில் விருப்பத்திற்குரிய முன்னணி நடிகர்</item></list>
<p>பிராட்வே.காம் பார்வையாளர் விருது
விருப்பத்திற்குரிய முன்னணி நடிகர் </p>
<list type="unordered"><item>விருப்பத்திற்குரிய கட்டுடைத்த நடிப்புத் திறன்</item></list>
<p>பிராட்வே.காம் பார்வையாளர் விருது</p>
<p><hi rend="bold">2008</hi></p>
<list type="unordered"><item>டியூண்டைர்ஸ் லண்டன் ஆண்டின் புதுமுகம்</item></list>
<p>(வாட்ஸான்ஸ்டேஜ்.காம் நாடக நேயர்கள் விருப்ப விருதுகள், யுகே</p>
<p><hi rend="bold">2007</hi></p>
<list type="unordered"><item>சிறந்த நடிப்புத்திறன் கொண்ட ஆண் (தேசிய திரைப்பட விருதுகள், யுகே)</item></list>
<p><hi rend="bold">2006</hi></p>
<list type="unordered"><item>சிறந்த நடிகர் (திரைப்பட விருதுகள்),</item></list>
<p><ref target="https://ta.wikipedia.org/wiki/பெல்ஜியம்">பெல்ஜியம்</ref>)</p>
<list type="unordered"><item>சிறந்த ஆண் திரைப்பட நடிகர் (தங்கம்): ஒட்டோ விருதுகள், 2006</item>
<item>சிறந்த நடிகர்/ திரைப்படம் (சைஃபி வலைக்கதவத்தின் சைஃபி இன விருதுகள்)</item></list>
<p><hi rend="bold">2005</hi></p>
<list type="unordered"><item>சிறந்த இளம் நடிகர் (சைஃபி வலைக்கதவத்தின் சைஃபி இன விருதுகள்)</item></list>
<p><hi rend="bold">2004</hi></p>
<list type="unordered"><item>முதன்மையான 10 குழந்தை நட்சத்திரங்கள் (ஆர்டிஎல் தொலைக்காட்சி, ஜெர்மனி)</item>
<item>சிறந்த கட்டுடைத்த வெற்றி பெற்ற ஆண் நடிகர் (ஸ்டார் சேனல் நட்சத்திர விருதுகள், ஜப்பான்)</item>
<item>சிறந்த இளம் சாதனையாளர் (பார்வையாளர்களின் விருப்பத்திற்குரிய, 16-வயதிற்குக் கீழான விருந்தாளிகள் ரெல்லி விருதுகள் நிகழ்ச்சியின்போது</item>
<item>ஆண்டின் இளம் திறனாளர் (ஐடிவி பிரபலங்களுக்கான விருதுகள்)</item>
<item>சிறந்த திரைப்பட நடிகர் (கே-ஜோன் கிட்ஸ் விருதுகள், ஃபிலிப்பைன்ஸ்)</item>
<item>சிறந்த திரைப்பட நட்சத்திரம், நடிகர்</item></list>
<p>(டச் கிட்ஸ் சாய்ஸ் விருதுகள்)</p>
<p><hi rend="bold">2003</hi>
</p>
<list type="unordered"><item>சிறந்த இளம்நடிகர்/ திரைப்படம் (சைஃபி வலைக்கதவத்தின் சைஃபி இன விருதுகள்)</item>
<item>சிறந்த நடிகர் (ரோட்ஷோ சினிமா கிராண்ட் ப்ரிக்ஸ் விருதுகள், ஜப்பான்)</item></list>
<p><hi rend="bold">2002</hi></p>
<list type="unordered"><item>ஆண்டின் நபர் (<hi rend="italic">டைம் ஃபார் தி கிட்ஸ்</hi> )</item>
<item>டார்கா டி'ஓரோ ("தங்கத் தட்டு:டெவிட் டி டொனாடெல்லோ விருதுகள்)</item>
<item>மிகச் சிறந்த புதிய திறன் (வெரைட்டி கிளப் ஷோபிசினஸ் விருதுகளுக்கான சர் ஜேம்ஸ் காரிராஸ் விருது)</item></list>
<p><hi rend="bold">2001</hi></p>
<list type="unordered"><item>ஆண்டின் கண்டுபிடிப்பான இளைஞர்</item></list>
<p>(ஹாலிவுட் விமன்'ஸ் பிரஸ் க்ளப்)</p>
மேலும் பார்க்க
<list type="unordered"><item>ஹாரி பாட்டர் திரைப்படங்களில் நடித்தவர்களின் பட்டியல்</item></list>


மேலும் படிப்பதற்கு
<list type="unordered"><item><hi rend="italic">டேனியல் ராட்க்ளிஃப்</hi> (2004, ஐஎஸ்பிஎன் 1584152508)</item>
<item><hi rend="italic">டேனியல் ராட்க்ளிஃப்: சாதாரண மந்திரவாதி அல்ல</hi> (2005, ஐஎஸ்பிஎன் 1416913904)</item></list>
புற இணைப்புகள்


<list type="unordered"><item><ref target="http://www.imdb.com/name/nm0705356/">முதற் பக்கம்</ref><ref target="https://ta.wikipedia.org/wiki/ஐ.எம்.டி.பி_இணையத்தளம்">ஐ.எம்.டி.பி இணையத்தளத்தில்</ref></item>
<item><ref target="http://www.danradcliffe.co.uk/">டேன்ராட்க்ளிஃப்.சிஓ.யுகே</ref> <ref target="https://web.archive.org/web/20100611142820/http://www.danradcliffe.co.uk/">பரணிடப்பட்டது</ref> 2010-06-11 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref> அதிகாரபூர்வமல்லாத வலைத்தளம்; வார்னர் ப்ரதர்ஸுடன் நேரடியாகப் பணியாற்றுகிறார்., ராட்க்ளிஃபின் விளம்பர மேலாளர் மற்றும் ராட்க்ளிஃபின் குடும்பம்</item>
</list>
<p><ref target="http://www.danradcliffe.com/">டேன்ராட்க்ளிஃப்.சிஓ.யுகே</ref> அதிகாரபூர்வமல்லாத வலைத்தளம்; வார்னர் ப்ரதர்ஸுடன் நேரடியாகப் பணியாற்றுகிறார்., ராட்க்ளிஃபின் விளம்பர மேலாளர் மற்றும் ராட்க்ளிஃபின் குடும்பம்</p>
</text></body></html>