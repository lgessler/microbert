<html><body><text id="wikipedia_ta_wikipedia_org__543062.html" ns="0" revid="3395480" sourceurl="https://ta.wikipedia.org/wiki/%E0%AE%86%E0%AE%A4%E0%AE%A9%E0%AF%8D_%E0%AE%86%E0%AE%B1%E0%AF%81" title="ஆதன் ஆறு" type="wikipedia">ஆதன் ஆறு
<p><hi rend="bold">ஆதன் ஆறு</hi> (ஆங்கிலம்: <hi rend="italic">Adan River</hi>; மராத்தி: अडाण नदी) என்பது <ref target="https://ta.wikipedia.org/wiki/இந்தியா">இந்தியாவின்</ref> <ref target="https://ta.wikipedia.org/wiki/மகாராட்டிரம்">மகாராட்டிராவில்</ref> உள்ள <ref target="https://ta.wikipedia.org/wiki/வாசிம்_மாவட்டம்">வாசிம் மாவட்டத்தில்</ref> உள்ள ஒரு ஆறு ஆகும். இது பைங்காங்கா ஆற்றின் முக்கிய <ref target="https://ta.wikipedia.org/wiki/துணை_ஆறு">துணை நதியாகும்</ref> .</p>
நிலவியல்
<p>ஆதன் ஆறு <ref target="https://ta.wikipedia.org/wiki/மகாராட்டிரம்">மகாராட்டிராவின்</ref> <ref target="https://ta.wikipedia.org/wiki/வாசிம்_மாவட்டம்">வாஷிம் மாவட்டத்தில்</ref> உருவாகிறது. இது <ref target="https://ta.wikipedia.org/wiki/அருணாவதி_ஆறு">அருணாவதி ஆறு</ref> பைங்கங்கா ஆற்றில் சேருவதற்கு சுமார் 13 கிலோமீட்டர் முன்னதாக ஆதன் ஆற்றுடன் இணைகிறது. கோடையில் ஆறு வறண்டுவிடுவதால், இதன் போக்கில் குளங்கள் போன்று ஆங்காங்கே காணப்படும்.</p>
<p>ஆதனில் இரண்டு அணைகள் கட்டப்பட்டுள்ளன; ஒன்று சோனாலா கிராமத்திற்கு அருகிலும் மற்றொன்று <ref target="https://ta.wikipedia.org/wiki/வாசிம்_மாவட்டம்">வாசிம் மாவட்டத்தில்</ref> உள்ள கரஞ்சா லாட் நகருக்கு அருகிலும் உள்ளது. இதன் பின்னர் ஆறு <ref target="https://ta.wikipedia.org/wiki/புதர்க்காடு">புதர்க்கடு</ref> வழியாகப் பாய்கிறது.</p>
<p>ஆதன் அணை 1977-ல் 13 வாசிம் மாவட்டத்தில் கரஞ்சா லாட் அருகே கட்டப்பட்டது. ஆதன் ஆறு பைனாங்காவை சந்திக்கும் இடத்திலிருந்து 13 கி. மீ. தொலைவில் இந்த அணை உள்ளது.<ref target="https://ta.wikipedia.org/wiki/முதற்_பக்கம்#cite_note-front_of_our_eyes-1">[1]</ref></p>
ஆதன் அணையின் சுற்றுச்சூழல் பாதிப்பு
<p>2008 மற்றும் 2012ஆம் ஆண்டுகளில் ஆதன் அணையின் நீர் வாழ் <ref target="https://ta.wikipedia.org/wiki/உயிரியற்_பல்வகைமை">பல்லுயிர்</ref> மற்றும் அதைச் சுற்றியுள்ள மீன்பிடி சமூகங்களின் சுற்றுச்சூழல் தாக்கம் பற்றிய இரண்டு தனித்தனி அறிக்கைகள் வெளியாகியுள்ளது.<ref target="https://ta.wikipedia.org/wiki/முதற்_பக்கம்#cite_note-front_of_our_eyes-1">[1]</ref><ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
<list type="unordered"><item>மீன்பிடி சமூகங்கள் மீதான விளைவு: புதிய நீர்த்தேக்கம் காரணமாக பல இடங்களில் நீர் மட்டம் குறைந்ததால் ஆண்டு முழுவதும் மீன்பிடிக்க முடியாத சூழ்நிலை உள்ளூர் மீனவர்களுக்கு ஆற்றின் பல இடங்களில் ஏற்பட்டுள்ளது. அணையின் கட்டுமானம் அதிக அளவு வண்டல் மற்றும் <ref target="https://ta.wikipedia.org/wiki/நீர்_வாழ்த்_தாவரங்கள்">நீர் வாழ்த் தாவரங்களின்</ref> வளர்ச்சிக்கு வழிவகுத்தது. இந்த மாற்றங்கள் உள்ளூர் போய் மக்கள் தங்களுடைய நிலையான, பாரம்பரிய மீன்பிடி நுட்பங்களைக் குறைவாக நம்புவதற்கு வழிவகுத்தது.</item>
<item><ref target="https://ta.wikipedia.org/wiki/நீர்சார்_சூழல்_மண்டலம்">நீர் வாழ் சுற்றுச்சூழல் அமைப்பு</ref> மீதான விளைவு: அணை கட்டப்பட்டதிலிருந்து மீன்களின் பன்முகத்தன்மை மற்றும் மீன்களின் எண்ணிக்கை மிகுதியாகக் குறைந்துள்ளது. அணையைச் சுற்றியுள்ள ஆற்றின் பகுதியிலிருந்து சில வகை மீன்கள் முற்றிலும் அழிக்கப்பட்டுவிட்டன (அதாவது <hi rend="italic">யூட்ரோபிய்ச்திஸ் வச்சா, அங்குயில்லா பெங்கலென்சிஸ் பெங்காலென்சிஸ், பேரிலியஸ் இனங்கள், டோர் குத்ரீ, டோர் முசுல்லா</hi> மற்றும் <hi rend="italic">கோனோப்ரோக்டோப்டெரஸ் கோலஸ்</hi>). மீன் இனங்கள், <ref target="https://ta.wikipedia.org/wiki/நீர்நாய்">நீர்நாய்கள்</ref> மற்றும் <ref target="https://ta.wikipedia.org/wiki/நில_ஆமை">ஆமைகளும்</ref> அழிக்கப்பட்டதை உள்ளூர் பெரியவர்கள் கவனித்ததாக அறிக்கைத் தெரிவிக்கிறது.</item></list>

உள்ளூர் மக்கள்
<p>உள்ளூர் போய் மக்கள் ஆற்றின் கரையில் மீன்பிடி சமூகங்களாக வாழ்கின்றனர். போய்கள் பாரம்பரியமாக உணவுக்காக ஆதனைச் சார்ந்து இருக்கிறார்கள். எனவே மீன் வளம் குறைந்து வருவதால் இவர்களின் பாரம்பரிய வாழ்க்கை ஆபத்தில் உள்ளது.<ref target="https://ta.wikipedia.org/wiki/முதற்_பக்கம்#cite_note-front_of_our_eyes-1">[1]</ref></p>
<figure><caption> ஆதன் நதியில் போய் மக்கள்</caption></figure>
மேலும் பார்க்கவும்
<list type="unordered"><item><ref target="https://ta.wikipedia.org/wiki/இந்தியாவின்_ஆறுகள்_பட்டியல்">இந்தியாவின் ஆறுகள் பட்டியல்</ref></item></list>
</text></body></html>