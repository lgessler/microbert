<html><body><text id="wikipedia_ta_wikipedia_org__9783.html" ns="0" revid="3453028" sourceurl="https://ta.wikipedia.org/wiki/%E0%AE%87%E0%AE%A8%E0%AF%8D%E0%AE%A4%E0%AE%BF%E0%AE%AF%E0%AE%A4%E0%AF%8D_%E0%AE%A4%E0%AF%87%E0%AE%B0%E0%AF%8D%E0%AE%A4%E0%AE%B2%E0%AF%8D_%E0%AE%86%E0%AE%A3%E0%AF%88%E0%AE%AF%E0%AE%AE%E0%AF%8D" title="இந்தியத் தேர்தல் ஆணையம்" type="wikipedia">இந்தியத் தேர்தல் ஆணையம்
<p><hi rend="bold">இந்தியத் தேர்தல் ஆணையம்</hi> (<hi rend="italic">Election Commission of India</hi>) <ref target="https://ta.wikipedia.org/wiki/இந்திய_அரசியலமைப்புச்_சட்டம்">இந்திய அரசியலமைப்புச் சட்டத்தால்</ref> நிறுவப்பெற்ற ஒரு அமைப்பு. தன்னாட்சி பெற்ற இவ்வமைப்பு பகுதியளவு நீதித்துறை போன்றது. இதன் பணி மக்கள் மன்றங்களுக்கான பெயராட்சி உறுப்பினர் தேர்தல்களை நடுநிலையோடு நடத்துவதாகும். <ref target="https://ta.wikipedia.org/wiki/இந்திய_அரசியலமைப்பு">இந்திய அரசியலமைப்புச் சட்டம்</ref> இவ்வாணையத்திற்கு <ref target="https://ta.wikipedia.org/wiki/இந்தியக்_குடியரசுத்_தலைவர்">இந்தியக் குடியரசுத் தலைவர்</ref>, <ref target="https://ta.wikipedia.org/wiki/இந்தியக்_குடியரசுத்_துணைத்_தலைவர்">இந்தியக் குடியரசுத் துணைத் தலைவர்</ref>, மாநில <ref target="https://ta.wikipedia.org/wiki/சட்டப்_பேரவை">சட்டப் பேரவைகள்</ref> மற்றும் <ref target="https://ta.wikipedia.org/wiki/இந்திய_நாடாளுமன்றம்">நாடாளுமன்றத்</ref> தேர்தல்களை நடத்தவும், மேற்பார்வையிடவும் பணித்துள்ளது. இது தொடர்பான சட்டம் <ref target="https://ta.wikipedia.org/wiki/மக்கள்_பிரதிநிதித்துவ_சட்டம்">மக்கள் பிரதிநிதித்துவ சட்டம்</ref><ref target="https://ta.wikipedia.org/wiki/1950">1951</ref>(Representation of People Act, 1951) ஆகும்.</p>
தேர்தல் ஆணையர்கள்
<p>இந்தியத் தேர்தல் ஆணையத்தின் தலைவராக <ref target="https://ta.wikipedia.org/wiki/இந்தியத்_தலைமைத்_தேர்தல்_ஆணையர்">இந்தியத் தலைமைத் தேர்தல் ஆணையர்</ref> இருப்பர். அவருக்கு உதவிட இரண்டு <ref target="https://ta.wikipedia.org/wiki/இந்திய_தேர்தல்_ஆணையாளர்">தேர்தல் ஆணையர்கள்</ref> இருப்பர். இந்தியத் தலைமை ஆணையர் மற்றும் பிற இரண்டு ஆணையர்களையும் இந்தியக் குடியரசுத் தலைவரால் நியமிக்கப்படுகின்றனர். இவர்களது பதவிக்காலம் 65 வயது நிரம்பும் வரை ஆகும்.</p>


தேர்தல் செலவுக்கான உச்சவரம்பு
<p>மாநிலத்தின் அளவு, தொகுதியின் அளவு, வாக்காளர்களின் எண்ணிக்கை என்று எதையுமே கணக்கில் கொள்ளாமல் <ref target="https://ta.wikipedia.org/wiki/மக்களவை_தொகுதிகள்">மக்களவை தொகுதிக்கு</ref> ரூ.70 இலட்சமும், <ref target="https://ta.wikipedia.org/wiki/சட்டப்_பேரவை">சட்டப் பேரவைத் தொகுதிக்கு</ref> ரூ.29 இலட்சமும்  ஒரு வேட்பாளர் செலவு செய்யலாம் என்று மத்தியத் தேர்தல் ஆணையம் வரம்பு விதித்துள்ளது.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
இதனையும் காண்க
<list type="unordered"><item><ref target="https://ta.wikipedia.org/wiki/இந்தியத்_தலைமைத்_தேர்தல்_ஆணையர்">இந்தியத் தலைமைத் தேர்தல் ஆணையர்</ref></item>
<item><ref target="https://ta.wikipedia.org/wiki/இந்திய_தேர்தல்_ஆணையாளர்">இந்திய தேர்தல் ஆணையாளர்</ref></item></list>
வெளி இணைப்புகள்
<list type="unordered"><item><ref target="http://www.eci.gov.in/">அதிகாரப்பூர்வ வலைத்தளம்</ref></item></list>
</text></body></html>