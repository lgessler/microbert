<html><body><text id="wikipedia_ta_wikipedia_org__497711.html" ns="0" revid="3136485" sourceurl="https://ta.wikipedia.org/wiki/%E0%AE%9A%E0%AF%88%E0%AE%AF%E0%AE%A4%E0%AF%8D_%E0%AE%85%E0%AE%95%E0%AF%8D%E0%AE%AA%E0%AE%B0%E0%AF%81%E0%AE%A4%E0%AF%80%E0%AE%A9%E0%AF%8D" title="சையத் அக்பருதீன்" type="wikipedia">சையத் அக்பருதீன் <p><hi rend="bold">சையத் அக்பருதீன்</hi> 1985 ஆம் ஆண்டு இந்திய வெளியுறவு சேவையிலிருந்து ஓய்வுப் பெற்ற இந்திய இராஜதந்திரி ஆவார். நியூயார்க்கில் உள்ள <ref target="https://ta.wikipedia.org/wiki/ஐக்கிய_நாடுகள்_அவை">ஐக்கிய நாடுகள் சபையில்</ref> இந்தியாவின் நிரந்தர பிரதிநிதியாக 2016 ஜனவரி முதல் 2020 ஏப்ரல் வரை பணியாற்றினார். இதற்கு முன்னர் 2011 ஆம் ஆண்டு முதல் 2015 ஆம் ஆண்டு வரை இந்திய வெளியுறவு அமைச்சகத்தின் அதிகாரப்பூர்வ செய்தித் தொடர்பாளராகவும், 2006 ஆம் ஆண்டு முதல் 2011 ஆம் ஆண்டு வரை <ref target="https://ta.wikipedia.org/wiki/பன்னாட்டு_அணுசக்தி_முகமையகம்">பன்னாட்டு அணுசக்தி முகமையகத்தில்</ref> இந்திய பிரதிநிதியாகவும் பணியாற்றியுள்ளார். <ref target="https://ta.wikipedia.org/wiki/முதற்_பக்கம்#cite_note-1">[1]</ref> <ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
தொழில்
<p>அக்பருதீன் 1985 ஆம் ஆண்டு தேர்வான இந்திய வெளியுறவு சேவை அதிகாரி. <ref target="https://ta.wikipedia.org/wiki/முதற்_பக்கம்#cite_note-3">[3]</ref> இவர் 34 ஆண்டுகளுக்கும் மேலாக இந்தியாவிலும் வெளிநாட்டிலும் வெவ்வேறு பொறுப்புகளில் பணியாற்றியுள்ளார். இவர் <ref target="https://ta.wikipedia.org/wiki/கெய்ரோ">கெய்ரோவில்</ref> தனது முதல் வேலையைத் தொடங்கினார். அங்கு தான் இவர் அரபு மொழியையும் கற்றுக்கொண்டார். சவுதி அரேபியாவிலும் இரண்டு முறை பணியாற்றினார். 1988 ஆம் ஆண்டு முதல் 1992  ஆம் ஆண்டு வரை <ref target="https://ta.wikipedia.org/wiki/ரியாத்">ரியாத்தில்</ref> மற்றும் 2000 ஆம் ஆண்டு முதல் 2004 ஆம் ஆண்டு வரை <ref target="https://ta.wikipedia.org/wiki/ஜித்தா">ஜித்தாவில்</ref> இந்தியாவின் துணைத் தூதராக பணியாற்றினார். மேலும் இவர் இந்தியாவில் <ref target="https://ta.wikipedia.org/wiki/மேற்கு_ஆசியா">மேற்கு ஆசியா</ref> நாடுகளின் பிரச்சினைகள் குறித்த தகவலை அறிந்த ஒரு நிபுணராகக் கருதப்படுகிறார். <ref target="https://ta.wikipedia.org/wiki/வியன்னா">வியன்னாவில்</ref> உள்ள <ref target="https://ta.wikipedia.org/wiki/பன்னாட்டு_அணுசக்தி_முகமையகம்">பன்னாட்டு அணுசக்தி முகமையத்தில்</ref>, இவர் நான்கு ஆண்டுகள் பிரதிநிதியாக இருந்தார். பிறகு 2011 ஆம் ஆண்டு இந்தியா திரும்பினார். 2004 முதல் 2005 வரை இந்திய அமைச்சின் வெளியுறவு செயலாளர் அலுவலகத்தில் இயக்குநராக இருந்தார். <ref target="https://ta.wikipedia.org/wiki/முதற்_பக்கம்#cite_note-IndiaToday-4">[4]</ref></p>

தனிப்பட்ட வாழ்க்கை
<p>சையத் அக்பருதீன் 1960 ஆம் ஆண்டு ஏப்ரல் 27 ஆம் தேதி கேரளாவில் பிறந்தார். இவரது தந்தை  உஸ்மானியா பல்கலைக்கழகத்தின் பத்திரிக்கை மற்றும் தகவல் தொடர்புத் துறையின் தலைவராக இருந்த பேராசிரியர் சையத் பசிருதீன் ஆவார். இவர் பல ஆண்டுகளாக இத்துறையின் தலைவராகவும், <ref target="https://ta.wikipedia.org/wiki/கத்தார்">கத்தார்</ref> நாட்டின் இந்திய தூதராகவும், டாக்டர் பி.ஆர்.அம்ப்தேகர் திறந்தவெளி பல்கலைகழகத்தின்  துணைவேந்தராகவும் பணியாற்றினார். மேலும் புனேவில் <ref target="https://ta.wikipedia.org/wiki/திரைப்படம்_மற்றும்_தொலைக்காட்சி_கல்லூரி_(இந்தியா)">உள்ள இந்திய திரைப்பட மற்றும் தொலைக்காட்சி நிறுவனத்தின்</ref> ஆராய்ச்சி பிரிவின் இயக்குனர் ஆவார். இவரது தாயார்  பேராசிரியர். (டாக்டர்) ஜெபா பசிருதீன், பிரசாந்தி நிலயம் வளாகத்தில் உள்ள ஸ்ரீ சத்திய சாயி பல்கலைக்கழகத்தில் ஆங்கிலத் துறையில் பேராசிரியராக இருந்தார். <ref target="https://ta.wikipedia.org/wiki/சத்திய_சாயி_பாபா">சத்தியய சாயி பாபா</ref> குறித்து 2 புத்தகங்களையும் எழுதியுள்ளார். <ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
<p>சையத் அக்பருதீன் <ref target="https://ta.wikipedia.org/wiki/ஐதராபாத்_பொதுப்_பள்ளி">ஹைதராபாத் பொதுப் பள்ளியில்</ref> படித்தார். <ref target="https://ta.wikipedia.org/wiki/முதற்_பக்கம்#cite_note-6">[6]</ref> அரசியல் மற்றும் சர்வதேச உறவுகளில் முதுகலை பட்டம் பெற்றவர். <ref target="https://ta.wikipedia.org/wiki/முதற்_பக்கம்#cite_note-7">[7]</ref> <ref target="https://ta.wikipedia.org/wiki/முதற்_பக்கம்#cite_note-8">[8]</ref></p>
மேலும் காண்க
<list type="unordered"><item><ref target="https://ta.wikipedia.org/wiki/கே._நட்வர்_சிங்">நட்வர் சிங்</ref></item></list>
</text></body></html>