<html><body><text id="wikipedia_ta_wikipedia_org__545848.html" ns="0" revid="3412102" sourceurl="https://ta.wikipedia.org/wiki/%E0%AE%95._%E0%AE%AA%E0%AF%8A%E0%AE%A9%E0%AF%8D%E0%AE%A9%E0%AF%81%E0%AE%9A%E0%AE%BE%E0%AE%AE%E0%AE%BF" title="க. பொன்னுசாமி" type="wikipedia">க. பொன்னுசாமி<p><hi rend="bold">க. பொன்னுசாமி</hi> (K. Ponnusamy)(பிறப்பு 7 திசம்பர் 1942) என்பவர் இந்திய அரசியல்வாதியும் <ref target="https://ta.wikipedia.org/wiki/தமிழ்நாடு">தமிழ்நாடு</ref> <ref target="https://ta.wikipedia.org/wiki/சட்ட_மன்ற_உறுப்பினர்_(இந்தியா)">சட்டமன்ற முன்னாள் உறுப்பினரும்</ref> ஆவார். இவர் <ref target="https://ta.wikipedia.org/wiki/திருச்சிராப்பள்ளி_மாவட்டம்">திருச்சிராப்பள்ளி மாவட்டம்</ref> <ref target="https://ta.wikipedia.org/wiki/மணப்பாறை_வட்டம்">மணப்பாறை வட்டம்</ref> <ref target="https://ta.wikipedia.org/wiki/புத்தாநத்தம்_ஊராட்சி">புத்தாநத்தத்தினைச்</ref> சார்ந்தவர். <ref target="https://ta.wikipedia.org/wiki/மணப்பாறை">மணப்பாறை</ref> அருகிலுள்ள ஏ. புதுப்பட்டி கிராமம் நவகுடியில் பிறந்தார். <ref target="https://ta.wikipedia.org/wiki/திருச்சிராப்பள்ளி">திருச்சிராப்பள்ளி</ref> <ref target="https://ta.wikipedia.org/wiki/ஜமால்_முகமது_கல்லூரி">ஜமால் முகமது கல்லூரி</ref> மற்றும் <ref target="https://ta.wikipedia.org/wiki/சிதம்பரம்">சிதம்பரம்</ref> <ref target="https://ta.wikipedia.org/wiki/அண்ணாமலைப்_பல்கலைக்கழகம்">அண்ணாமலைப் பல்கலைக்கழகத்தில்</ref> முதுநிலை அறிவியல் மற்றும் இளநிலை சட்டம் பயின்ற பொன்னுசாமி கல்லூரி பேராசிரியராக 20 ஆண்டுகளுக்கு மேலாகவும் மேலும் வழக்கறிஞராகவும் தொழில் புரிந்து வந்தார். <ref target="https://ta.wikipedia.org/wiki/அனைத்திந்திய_அண்ணா_திராவிட_முன்னேற்றக்_கழகம்">அனைத்திந்திய அண்ணா திராவிட முன்னேற்றக் கழகத்தினைச்</ref> சார்ந்த பொன்னுசாமி தமிழ்நாடு சட்டமன்றத்திற்கு நடைபெற்ற தேர்தலில் 1989 மற்றும் 1991 ஆண்டுகளில் திருச்சிராப்பள்ளி மாவட்டம் <ref target="https://ta.wikipedia.org/wiki/மருங்காபுரி_(சட்டமன்றத்_தொகுதி)">மருங்காபுரி சட்டமன்றத் தொகுதியில்</ref> போட்டியிட்டுத் தேர்ந்தெடுக்கப்பட்டார். இவர் சட்டமன்ற துணை சபாநாயகராகவும், கல்வி அமைச்சராகவும் பணியாற்றியுள்ளார்.<ref target="https://ta.wikipedia.org/wiki/முதற்_பக்கம்#cite_note-கபொ-1">[1]</ref><ref target="https://ta.wikipedia.org/wiki/முதற்_பக்கம்#cite_note-க.பொ-2">[2]</ref> அதிமுகவில் மீண்டும் தேர்தலில் போட்டியிட வாய்ப்பு வழங்கப்படாததால் இவர் திமுகவில் இணைந்தார்.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
</text></body></html>