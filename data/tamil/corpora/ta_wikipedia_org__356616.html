<html><body><text id="wikipedia_ta_wikipedia_org__356616.html" ns="0" revid="3377845" sourceurl="https://ta.wikipedia.org/wiki/%E0%AE%A4%E0%AE%99%E0%AF%8D%E0%AE%95_%E0%AE%A4%E0%AE%AE%E0%AE%BF%E0%AE%B4%E0%AF%8D%E0%AE%9A%E0%AF%8D%E0%AE%9A%E0%AF%86%E0%AE%B2%E0%AF%8D%E0%AE%B5%E0%AE%A9%E0%AF%8D" title="தங்க தமிழ்ச்செல்வன்" type="wikipedia">தங்க தமிழ்ச்செல்வன்<p><hi rend="bold">தங்க தமிழ்ச்செல்வன்</hi> என்பவர் தமிழக அரசியல்வாதியும்,  சட்டமன்ற முன்னாள் உறுப்பினர் ஆவார். இவர் அண்ணா திராவிட முன்னேற்றக் கழகத்தின் சார்பில் ஆண்டிப்பட்டித் தொகுதியில் இருந்து தமிழ்நாடு சட்டமன்றத்துக்கு 2001- 2011, 2016 காலப்பகுதியில் மூன்றுமுறை தேர்ந்தெடுக்கப்படவராவார். 2001 தேர்தலில் ஊழல் வழக்கில் தண்டனை பெற்றதால் <ref target="https://ta.wikipedia.org/wiki/ஜெ._ஜெயலலிதா">ஜெ. ஜெயலலிதா</ref> போட்டியிட இயலாத நிலை ஏற்பட்டது. வழக்கிலிருந்து விடுவிக்கப்பட்டபிறகு ஜெயலலிதா போட்டியட வசதியாக ஆண்டிப்பட்டி சட்டமன்ற உறுப்பினர் பதவியை இராஜினாமா செய்தார். இதன்பிறகு இவர் இந்திய பாராளுமன்றத்திற்கு ராஜ்ய சபை உறுப்பினராக தேர்ந்தெடுக்கப்பட்டார். ஜெயலலிதா மறைவுக்குப் பிறகு அதிமுக பிளவுற்ற பிறகு இவர் <ref target="https://ta.wikipedia.org/wiki/டி._டி._வி._தினகரன்">டி. டி. வி. தினகரனுக்கு</ref> ஆதரவாக செயல்பட்டு வந்தார்.<ref target="https://ta.wikipedia.org/wiki/எடப்பாடி_க._பழனிசாமி">முதலமைச்சர் எடப்பாடி க.பழனிசாமிக்கு</ref> அளித்த ஆதரவை திரும்பப்பெற்றதோடு, கிளர்ச்சித் தலைவர் <ref target="https://ta.wikipedia.org/wiki/டி._டி._வி._தினகரன்">டி. டி. வி. தினகரனுக்கு</ref> விசுவாசமாகி, <ref target="https://ta.wikipedia.org/wiki/அம்மா_மக்கள்_முன்னேற்றக்_கழகம்">அம்மா மக்கள் முன்னேற்றக் கழகத்தில்</ref> இணைந்ததால் சபாநாயகர் <ref target="https://ta.wikipedia.org/wiki/ப._தனபால்">ப. தனபாலால்</ref> தகுதி நீக்கம் செய்யப்பட்ட 18 உறுப்பினர்களில் இவரும் ஒருவர்.<ref target="https://ta.wikipedia.org/wiki/முதற்_பக்கம்#cite_note-1">[1]</ref><ref target="https://ta.wikipedia.org/wiki/முதற்_பக்கம்#cite_note-2">[2]</ref> பின்னர் <ref target="https://ta.wikipedia.org/wiki/அம்மா_மக்கள்_முன்னேற்றக்_கழகம்">அம்மா மக்கள் முன்னேற்றக் கழகத்தின்</ref> கொள்கை பரப்புச் செயலாளராக இருந்தார். <ref target="https://ta.wikipedia.org/wiki/அம்மா_மக்கள்_முன்னேற்றக்_கழகம்">அம்மா மக்கள் முன்னேற்றக் கழகத்தின்</ref> சார்பில் <ref target="https://ta.wikipedia.org/wiki/இந்தியப்_பொதுத்_தேர்தல்,_2019">இந்தியப் பொதுத் தேர்தல், 2019இல்</ref> <ref target="https://ta.wikipedia.org/wiki/தேனி_மக்களவைத்_தொகுதி">தேனி மக்களவைத் தொகுதியில்</ref> போட்டியிட்டு தோல்வியுற்றார். கட்சித் தலைமையுடன் ஏற்பட்ட கருத்துவேறுபாட்டால் அமமுகவில் இருந்து விலகி 2019 சூன் 28 அன்று <ref target="https://ta.wikipedia.org/wiki/திமுக">திமுகவில்</ref> இணைந்தார்.<ref target="https://ta.wikipedia.org/wiki/முதற்_பக்கம்#cite_note-3">[3]</ref> 2021 தேர்தலில் அப்போதய துணை முதலமைச்சர் ஓ.பன்னீர்செல்வத்திற்கு எதிராக  போடிநாயக்கனூர் தொகுதியில் போட்டியிட்டு தோல்வியற்றார்.</p>
</text></body></html>