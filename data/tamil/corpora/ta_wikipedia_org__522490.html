<html><body><text id="wikipedia_ta_wikipedia_org__522490.html" ns="0" revid="3194623" sourceurl="https://ta.wikipedia.org/wiki/%E0%AE%95%E0%AF%8B._%E0%AE%A8%E0%AE%B0%E0%AE%9A%E0%AE%BF%E0%AE%AE%E0%AF%8D%E0%AE%AE%E0%AE%A9%E0%AF%8D" title="கோ. நரசிம்மன்" type="wikipedia">கோ. நரசிம்மன்
<p><hi rend="bold">கோபாலன் நரசிம்மன்</hi> (<hi rend="italic">Gopalan Narasimhan</hi>) (28 பிப்ரவரி 1916 - 5 ஜூலை 1977) ஓர் இந்திய பத்திரிகையாளரும், தொழில்முனைவோரும் ஆவார். இவர் 1959 முதல் 1977 இல் தான் இறக்கும் வரை <ref target="https://ta.wikipedia.org/wiki/தி_இந்து">தி இந்து</ref> பத்திரிக்கையின் நிர்வாக இயக்குநராக பணியாற்றினார். <ref target="https://ta.wikipedia.org/wiki/த_இந்து">இந்து</ref> ஆங்கில நாளிதழின் முதன்மை ஆசிரியரான <ref target="https://ta.wikipedia.org/wiki/நரசிம்மன்_ராம்">என். ராம்</ref> என்பவரின் தந்தையாவார் .</p>
ஆரம்ப கால வாழ்க்கை
<p>நரசிம்மன், <ref target="https://ta.wikipedia.org/wiki/சென்னை">சென்னையில்</ref> பிப்ரவரி 28, 1916 அன்று <ref target="https://ta.wikipedia.org/wiki/க._கோபாலன்">க. கோபாலன்</ref> -இரங்கநாயகி ஆகியோருக்கு பிறந்தார்.  <ref target="https://ta.wikipedia.org/wiki/கோபாலன்_கஸ்தூரி">கோபாலன் கஸ்தூரி</ref> இவரது இளைய சகோதரனாவார்.</p>
<p>இவர், சென்னை, <ref target="https://ta.wikipedia.org/wiki/மாநிலக்_கல்லூரி,_சென்னை">மாநிலக் கல்லூரியில்</ref> பட்டம் பெற்றார். பின்னர், தனது சிறு வயதிலேயே இந்துவில் சேர்ந்தார். 1937 முதல் 1959 வரை இந்துவின் மேலாளராக இருந்தார். 1959 இல் இவரது மாமா கே. சீனிவாசன் இறந்தபோது, நரசிம்மன் பத்திரிக்கையின் நிர்வாக இயக்குநரானார்.</p>
தொழில்
<p>இவர், 1959 முதல் 1977 வரை இந்துவின் நிர்வாக இயக்குநராக பணியாற்றினார். 1956-57 காலப்பகுதியில் இந்திய மற்றும் கிழக்கு செய்தித்தாள் சங்கத்தின் (ஐ.என்.எஸ்) தலைவராகவும், 1955 முதல் 1959 வரை இந்தியாவின் தணிக்கை பணியகத்தின் தலைவராகவும், பிரஸ் இன்ஸ்டிடியூட் ஆப் இந்தியா, ஆசியப் பத்திரிகை ஆகியவற்றின் அறக்கட்டளையின் இயக்குநராகவும் பணியாற்றினார்.</p>
<p>இவரது மூத்த மகன் என். ராம் 1977 முதல் தி இந்துவின் நிர்வாக-இயக்குநராகவும், 2003 ஜூன் 27 முதல் 2012 ஜனவரி 18 வரை அதன் முதன்மை ஆசிரியராகவும் இருந்தார். இவரது இளைய மகன் ந. இரவி 1991 – 2003 வரை முதன்மை ஆசிரியராக பணியாற்றினார்.</p>
இறப்பு
<p>நரசிம்மன் ஜூலை 5, 1977 அன்று 61 வயதில் <ref target="https://ta.wikipedia.org/wiki/சென்னை">மெட்ராஸில்</ref> <ref target="https://ta.wikipedia.org/wiki/மாரடைப்பு">மாரடைப்பால்</ref> இறந்தார். <ref target="https://ta.wikipedia.org/wiki/முதற்_பக்கம்#cite_note-nytimesbioservicep1000-1">[1]</ref></p>
இதையும் காண்க
<list type="unordered"><item><ref target="https://ta.wikipedia.org/wiki/எ._இரங்கசுவாமி_ஐயங்கார்">எ. இரங்கசுவாமி ஐயங்கார்</ref></item>
<item><ref target="https://ta.wikipedia.org/wiki/சௌ._பார்த்தசாரதி">சௌ. பார்த்தசாரதி</ref></item>
<item><ref target="https://ta.wikipedia.org/wiki/கஸ்தூரி_பாலாஜி">கஸ்தூரி பாலாஜி</ref></item>
<item><ref target="https://ta.wikipedia.org/wiki/கோபாலன்_கஸ்தூரி">கோபாலன் கஸ்தூரி</ref></item>
<item><ref target="https://ta.wikipedia.org/wiki/க._கோபாலன்">க. கோபாலன்</ref></item>
<item><ref target="https://ta.wikipedia.org/wiki/மு._வீரராகாவாச்சாரியார்">மு. வீரராகாவாச்சாரியார்</ref></item>
<item><ref target="https://ta.wikipedia.org/wiki/எஸ்._கஸ்தூரி_ரங்க_ஐயங்கார்">எஸ். கஸ்தூரி ரங்க ஐயங்கார்</ref></item>
<item><ref target="https://ta.wikipedia.org/wiki/சீ._இரங்கசுவாமி_ஐயங்கார்">சீ. இரங்கசுவாமி ஐயங்கார்</ref></item>
<item><ref target="https://ta.wikipedia.org/wiki/சீ._இரங்கராஜன்">சீ. இரங்கராஜன்</ref></item>
<item><ref target="https://ta.wikipedia.org/wiki/கஸ்தூரி_சீனிவாசன்">கஸ்தூரி சீனிவாசன்</ref></item></list>


குறிப்புகள்
<list type="unordered"><item><hi rend="italic">The Times of India directory and year book including Who's who</hi>.1971.பக்.798.</item></list>
</text></body></html>