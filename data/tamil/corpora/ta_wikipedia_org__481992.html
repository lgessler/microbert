<html><body><text id="wikipedia_ta_wikipedia_org__481992.html" ns="0" revid="2948200" sourceurl="https://ta.wikipedia.org/wiki/2020_%E0%AE%9A%E0%AF%81%E0%AE%B5%E0%AE%BF%E0%AE%9F%E0%AF%8D%E0%AE%9A%E0%AE%B0%E0%AF%8D%E0%AE%B2%E0%AE%BE%E0%AE%A8%E0%AF%8D%E0%AE%A4%E0%AE%BF%E0%AE%B2%E0%AF%8D_%E0%AE%95%E0%AF%8A%E0%AE%B0%E0%AF%8B%E0%AE%A9%E0%AE%BE%E0%AE%B5%E0%AF%88%E0%AE%B0%E0%AE%9A%E0%AF%81%E0%AE%A4%E0%AF%8D_%E0%AE%A4%E0%AF%8A%E0%AE%B1%E0%AF%8D%E0%AE%B1%E0%AF%81" title="2020 சுவிட்சர்லாந்தில் கொரோனாவைரசுத் தொற்று" type="wikipedia">2020 சுவிட்சர்லாந்தில் கொரோனாவைரசுத் தொற்று
<p><ref target="https://ta.wikipedia.org/wiki/சுவிட்சர்லாந்து">சுவிட்சர்லாந்தில்</ref> <ref target="https://ta.wikipedia.org/wiki/2019–20_கொரோனாவைரசுத்_தொற்று">கொரோனாவைரசு தொற்று</ref> (<hi rend="italic">2020 coronavirus pandemic in Switzerland</hi>) 25 பிப்ரவரி 2020 அன்று முதல் பரவத் தொடங்கியது. <ref target="https://ta.wikipedia.org/wiki/2020_இத்தாலியில்_கொரோனாவைரசுத்_தொற்று">இத்தாலியில் கோவிட்-19</ref> நோய் தொற்று தீவிரமடைந்ததை தொடர்ந்து, இங்கும் நோய் தொற்று பரவல் உறுதி செய்யப்பட்டது. இத்தாலியின் எல்லையான டிசினோவின், இத்தாலிய மொழி பேசும் பகுதியில் 70 வயதான ஒருவருக்கு SARS-CoV-2க்கு நேர்மறை சோதனை செய்ததில், அந்த நபர் முன்பு <ref target="https://ta.wikipedia.org/wiki/மிலன்">மிலனுக்கு</ref> சென்று திரும்பியதை தொடர்ந்து தொற்று இருப்பதும் உறுதி செய்யப்பட்டது. <ref target="https://ta.wikipedia.org/wiki/முதற்_பக்கம்#cite_note-Switzerland_de22-4">[4]</ref> <ref target="https://ta.wikipedia.org/wiki/முதற்_பக்கம்#cite_note-Switzerland_Ticinto2-5">[5]</ref> பின்னர், நாட்டின் <ref target="https://ta.wikipedia.org/wiki/பாஸல்">பாஸல்</ref>-சிட்டி, <ref target="https://ta.wikipedia.org/wiki/சூரிச்">சூரிச்</ref> மற்றும் <ref target="https://ta.wikipedia.org/wiki/கிராபுண்டன்">கிராபுண்டன்</ref> உள்ளிட்ட பல நகரங்களில் கொரோனாவைரசுத் தொற்று பரவியுள்ளது கண்டறியப்பட்டது.<ref target="https://ta.wikipedia.org/wiki/முதற்_பக்கம்#cite_note-6">[6]</ref> <ref target="https://ta.wikipedia.org/wiki/முதற்_பக்கம்#cite_note-7">[7]</ref> <ref target="https://ta.wikipedia.org/wiki/முதற்_பக்கம்#cite_note-8">[8]</ref> இத்தாலி கிளஸ்டர்களுடன் தொடர்புடைய பலர் தனிமைப்படுத்தப்பட்ட பின்னர், அவர்களில் பலருக்கும் தொற்று உறுதிப்படுத்தப்பட்டன.<ref target="https://ta.wikipedia.org/wiki/முதற்_பக்கம்#cite_note-9">[9]</ref></p>
<p>பிப்ரவரி 28 அன்று, தேசிய அரசு  1,000க்கும் மேற்பட்டோர் பங்கேற்கும் அனைத்து நிகழ்வுகளையும் தடை செய்தது. மார்ச் 16 அன்று, பள்ளிகள் மற்றும் பெரும்பாலான வணிக நிறுவனங்கள் நாடு முழுவதும் மூடப்பட்டன, மார்ச் 20 அன்று, பொது இடங்களில் ஐந்துக்கும் மேற்பட்டவர்களின் அனைத்து கூட்டங்களும் தடை செய்யப்பட்டன. கூடுதலாக, அரசாங்கம் படிப்படியாக எல்லைக் கட்டுப்பாடுகளுக்கும் விதித்தது மற்றும் 40 பில்லியன் சுவிஸ் பிராங்குகள் மதிப்புள்ள பொருளாதார ஊக்க நடவடிக்கைகளை அறிவித்தது.<ref target="https://ta.wikipedia.org/wiki/முதற்_பக்கம்#cite_note-10">[10]</ref></p>
<p>ஏப்ரல் 9, 2020 அன்று நிலவரப்படி கொரோனாவைரசுத் தொற்றால் நாட்டில் மொத்தம் 23,280 நபர்கள் பாதிக்கப்பட்டுள்ளனர். அதில் 895 பேர் உயிரிழந்துள்ளனர் மற்றும் 9,800 பேர் நோய் தொற்றில் இருந்து மீண்டுள்ளனர். உலகம் முழுவதும் பாதிக்கப்பட்ட நாடுகளில் முதல் பத்து இடங்களில் சுவிட்சர்லாந்து நாடும் ஒன்றாகும்.</p>


புள்ளிவிவரம்

 <p>

முந்தைய நாளில் புதிய தொற்றுகள்/ புதிய தொற்றுகள் என வளர்ச்சிக்காரணி வரையறுக்கப்படுகிறது. இது தொற்றுநோயின் பரிணாம வளர்ச்சியைக் குறிக்கிறது.<ref target="https://ta.wikipedia.org/wiki/முதற்_பக்கம்#cite_note-11">[11]</ref></p>
<figure><caption>தொற்றுகளின் எண்ணிக்கை (நீலம்) மற்றும் இறப்புகளின் எண்ணிக்கை (சிவப்பு)</caption></figure>
</text></body></html>