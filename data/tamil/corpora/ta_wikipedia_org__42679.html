<html><body><text id="wikipedia_ta_wikipedia_org__42679.html" ns="0" revid="1349797" sourceurl="https://ta.wikipedia.org/wiki/%E0%AE%9A%E0%AF%8A%E0%AE%95%E0%AF%8D%E0%AE%9F%E0%AF%8B_%E0%AE%AE%E0%AF%8A%E0%AE%B4%E0%AE%BF" title="சொக்டோ மொழி" type="wikipedia">சொக்டோ மொழி<p><hi rend="bold">சொக்டோ மொழி</hi> முஸ்கோஜிய மொழிக் குடும்பத்தைச் சேர்ந்த ஒரு மொழியாகும். <ref target="https://ta.wikipedia.org/wiki/ஐக்கிய_அமெரிக்கா">ஐக்கிய அமெரிக்காவின்</ref> தென்கிழக்குப் பகுதிகளில் வாழ்ந்த தொல்குடி அமெரிக்கரான சொக்டோ இனத்தவரின் சொந்த மொழி இதுவாகும். இம்மொழி இன்னொரு தொல்குடி அமெரிக்க மொழியான <ref target="https://ta.wikipedia.org/wiki/சிக்காசோ_மொழி">சிக்காசோவுக்கு</ref> மிகவும் நெருங்கியது ஆகும். சில மொழியியலாளர் இவ்விரு மொழிகளும் ஒரே மொழியின் இரண்டு <ref target="https://ta.wikipedia.org/wiki/வட்டார_வழக்கு">வட்டார வழக்குகள்</ref> எனக் கருதுகின்றனர். எனினும் அண்மைக்கால ஆய்வுகளின் படி சொக்ட்டோ மொழி பேசுபவர்கள் சிக்காசோ மொழியைப் புரிந்து கொள்ள முடியாதவர்களாக இருப்பதாகக் காட்டுகின்றன. சொக்ட்டோ மொழியில் "ர்" ஒலி இல்லை.</p>
வட்டார வழக்குகள்
<p>சொக்டோ மொழியில் மூன்று வட்டார வழக்குகள் இனங்காணப்பட்டுள்ளன. அவை:</p>
<list type="ordered"><item>தென்கிழக்கு <ref target="https://ta.wikipedia.org/wiki/ஒக்லஹோமா">ஒக்லஹோமாவில்</ref> உள்ள சொக்ட்டோ தேசத்தில் பேசப்படும் மொழி.</item>
<item>ஒக்லஹோமாவைச் சேர்ந்த மிசிசிப்பி சொக்டோ.</item>
<item><ref target="https://ta.wikipedia.org/wiki/மிசிசிப்பி">மிசிசிப்பியின்</ref>, <ref target="https://ta.wikipedia.org/wiki/பிலடெல்பியா">பிலடெல்பியாவுக்கு</ref> அண்மையில் உள்ள மிசிசிப்பி சொக்டோ இந்தியக் குழு பேசும் மொழி.</item></list>
<p>என்பனவாகும். இவற்றுடன், <ref target="https://ta.wikipedia.org/wiki/புளோரிடா">புளோரிடாவிலுள்ள</ref>, தல்லஹாசி, <ref target="https://ta.wikipedia.org/wiki/லூசியானா">லூசியானாவின்</ref> கோவாசாத்தி ஆகிய இடங்களிலும், <ref target="https://ta.wikipedia.org/wiki/டெக்சாஸ்">டெக்சாஸ்</ref>, <ref target="https://ta.wikipedia.org/wiki/கலிபோர்னியா">கலிபோர்னியா</ref> ஆகிய இடங்களிலும் குறைந்த அளவில் இம்மொழி பேசுவோர் காணப்படுகின்றனர்.</p>
</text></body></html>