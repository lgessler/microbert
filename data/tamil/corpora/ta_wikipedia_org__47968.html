<html><body><text id="wikipedia_ta_wikipedia_org__47968.html" ns="0" revid="3415989" sourceurl="https://ta.wikipedia.org/wiki/%E0%AE%A4._%E0%AE%B0%E0%AE%BE._%E0%AE%AA%E0%AE%BE%E0%AE%B2%E0%AF%81" title="த. ரா. பாலு" type="wikipedia">த. ரா. பாலு
<p><hi rend="bold">தளிக்கோட்டை இராசுத்தேவர் பாலு</hi> (<hi rend="bold">டி. ஆர். பாலு</hi>, பிறப்பு: <ref target="https://ta.wikipedia.org/wiki/சூன்_15">சூன் 15</ref>, 1941) ஓர் இந்திய <ref target="https://ta.wikipedia.org/wiki/அரசியல்வாதி">அரசியல்வாதியும்</ref>, <ref target="https://ta.wikipedia.org/wiki/இந்திய_நாடாளுமன்றம்">நாடாளுமன்ற உறுப்பினரும்</ref> ஆவார். இவர் நடுவண் அரசில் அமைச்சராகப் பணியாற்றியுள்ளார்.</p>
வாழ்க்கை வரலாறு
<p>இவர் சூன் 15, 1941 ஆம் ஆண்டு <ref target="https://ta.wikipedia.org/wiki/திருவாரூர்">திருவாரூர்</ref> மாவட்டத்தில் உள்ள தளிக்கோட்டையில் பிறந்தார். இவர் சென்னையில் உள்ள <ref target="https://ta.wikipedia.org/wiki/மைய_பல்தொழில்_நுட்பப்_பயிலகம்">மைய பல்தொழில் நுட்பப் பயிலத்தில்</ref> தொழிற்கல்வியும், பின்னர் <ref target="https://ta.wikipedia.org/wiki/புதுக்கல்லூரி,_சென்னை">புதுக்கல்லூரியில்</ref> பி. எஸ். சி படிப்பையும் படித்து முடித்தார்.</p>
<p>இவருக்கு ரேனுகா தேவி மற்றும் டி. ஆர். பி. பொற்கொடி என இருமனைவிகளும், ஆர். பி. ராஜ்குமார், <ref target="https://ta.wikipedia.org/wiki/டி._ஆர்._பி._ராஜா">டி. ஆர். பி. ராஜா</ref>, செல்வகுமார் பாலு என மூன்று மகன்களும் மற்றும் இரு மகள்களும் உள்ளனர்.</p>
அரசியல் வாழ்க்கை
<p>இவர் தன்னுடைய பதினாறாம் வயதில் <ref target="https://ta.wikipedia.org/wiki/திமுக">திமுகவில்</ref> இணைந்தார். இவர் 1982 ஆம் ஆண்டு தி.மு.க.வின் சென்னை நகர மாவட்ட செயலாளராகப் பொறுப்பேற்றார். பின்னர் முதன்முதலில் 1986 ஆம் ஆண்டு திமுக சார்பில் <ref target="https://ta.wikipedia.org/wiki/ராஜ்ய_சபா">நாடாளுமன்ற மாநிலங்களவைக்குத்</ref> தேர்ந்தெடுக்கப்பட்டார். பின்னர் 1996 ஆம் ஆண்டு நடந்த மக்களவைத் தேர்தலில், <ref target="https://ta.wikipedia.org/wiki/தென்_சென்னை_மக்களவைத்_தொகுதி">தென் சென்னை மக்களவைத் தொகுதியில்</ref> போட்டியிட்டு, வெற்றிபெற்றார். பின்னர் பெட்ரோலிய துறை அமைச்சராகப் பொறுப்பேற்றார். பின்னர் 1998, 1999 ஆகிய ஆண்டுகளில் நடந்த இடைத்தேர்தலிலும், 2004 ஆம் ஆண்டு தேர்தலிலும்  இதே தொகுதியில் போட்டியிட்டு வெற்றிபெற்றார். பின்னர் 2009 தேர்தலில் <ref target="https://ta.wikipedia.org/wiki/திருப்பெரும்புதூர்_மக்களவைத்_தொகுதி">ஸ்ரீபெரும்புதூர்</ref> தொகுதியிலிருந்து தேர்ந்தெடுக்கப்பட்டு இந்திய அரசில் கப்பல்துறை மற்றும் நெடுஞ்சாலை துறை அமைச்சராகப் பணியாற்றினார். பின்னர் 2019 ஆம் ஆண்டு நடந்த நாடாளுமன்றத் தேர்தலில், <ref target="https://ta.wikipedia.org/wiki/திருப்பெரும்புதூர்_மக்களவைத்_தொகுதி">ஸ்ரீபெரும்புதூர்</ref> தொகுதியில் போட்டியிட்டு, இந்திய நாடாளுமன்றத்திற்குத் தேர்ந்தெடுக்கப்பட்டார். இவர்  நாடாளுமன்ற திராவிட முன்னேற்றக் கழக தலைவராகவும் பணியாற்றியுள்ளார்.</p>
போட்டியிட்ட தேர்தல்களும், வகித்த பதவிகளும்

<list type="unordered"><item><hi rend="bold">1986–1992</hi>: மாநிலங்களவை உறுப்பினர்</item>
<item><hi rend="bold">1996</hi>: 11வது மக்களவை உறுப்பினர் (முதல் முறை)</item>
<item><hi rend="bold">1996</hi>-<hi rend="bold">1998</hi>: பெட்ரோலியத் துறை அமைச்சர்</item>
<item><hi rend="bold">1998</hi>: 12வது மக்களவை உறுப்பினர் (இரண்டாம் முறை)</item>
<item><hi rend="bold">1999</hi>: 13வது மக்களவை உறுப்பினர் (மூன்றாவது முறை)</item>
<item><hi rend="bold">1999</hi>-<hi rend="bold">2003</hi>: சுற்றுச்சூழல் மற்றும் வனத்துறை அமைச்சர்</item>
<item><hi rend="bold">2004</hi>: 14வது மக்களவை உறுப்பினர் (நான்காவது முறை)</item>
<item><hi rend="bold">2004</hi>-<hi rend="bold">2009</hi>: கப்பல்துறை மற்றும் நெடுஞ்சாலை துறை அமைச்சர்</item>
<item><hi rend="bold">2009</hi>: 15வது மக்களவை உறுப்பினர் (ஐந்தாவது முறை)<ref target="https://ta.wikipedia.org/wiki/முதற்_பக்கம்#cite_note-about-7">[7]</ref></item>
<item><hi rend="bold">2019</hi>: 17வது மக்களவை உறுப்பினர் (ஆறாவது முறை)</item></list>


வெளி இணைப்புக்கள்
<list type="unordered"><item><ref target="http://parliamentofindia.nic.in/ls/lok11/biodata/11tn04.htm">இந்திய நாடாளுமன்ற இணையத்தளத்தில்</ref> <ref target="https://web.archive.org/web/20070926223710/http://parliamentofindia.nic.in/ls/lok11/biodata/11tn04.htm">பரணிடப்பட்டது</ref> 2007-09-26 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item></list>
</text></body></html>