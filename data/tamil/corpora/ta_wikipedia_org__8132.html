<html><body><text id="wikipedia_ta_wikipedia_org__8132.html" ns="0" revid="3364745" sourceurl="https://ta.wikipedia.org/wiki/%E0%AE%89%E0%AE%B2%E0%AE%95%E0%AE%A4%E0%AF%8D_%E0%AE%A4%E0%AE%AE%E0%AE%BF%E0%AE%B4%E0%AF%8D%E0%AE%A4%E0%AF%8D_%E0%AE%A4%E0%AE%95%E0%AE%B5%E0%AE%B2%E0%AF%8D_%E0%AE%A4%E0%AF%8A%E0%AE%B4%E0%AE%BF%E0%AE%B2%E0%AF%8D%E0%AE%A8%E0%AF%81%E0%AE%9F%E0%AF%8D%E0%AE%AA_%E0%AE%AE%E0%AE%A9%E0%AF%8D%E0%AE%B1%E0%AE%AE%E0%AF%8D" title="உலகத் தமிழ்த் தகவல் தொழில்நுட்ப மன்றம்" type="wikipedia">உலகத் தமிழ்த் தகவல் தொழில்நுட்ப மன்றம்
<p><hi rend="bold">உலகத் தமிழ்த் தகவல் தொழில்நுட்ப மன்றம் (உத்தமம்) International Forum for Information Technology in Tamil (INFITT)</hi> <ref target="https://ta.wikipedia.org/wiki/தமிழ்த்_தகவல்_தொழில்நுட்பம்">தமிழ்த் தகவல் தொழில்நுட்பம்</ref> தொடர்பான விடயங்களை ஆயும், <ref target="https://ta.wikipedia.org/wiki/நியமம்">நியமங்களை</ref> பரிந்துரைக்கும் ஒரு <ref target="https://ta.wikipedia.org/wiki/தொண்டூழியர்">தொண்டூழியர்</ref> அமைப்பு ஆகும்.  இவ்வமைப்பில் அரசாங்கங்கள் (<ref target="https://ta.wikipedia.org/wiki/தமிழ்நாடு">தமிழ்நாடு</ref>-<ref target="https://ta.wikipedia.org/wiki/இந்தியா">இந்தியா</ref>, <ref target="https://ta.wikipedia.org/wiki/இலங்கை">இலங்கை</ref>, <ref target="https://ta.wikipedia.org/wiki/மலேசியா">மலேசியா</ref>, <ref target="https://ta.wikipedia.org/wiki/சிங்கப்பூர்">சிங்கப்பூர்</ref>), அனைத்துலக அமைப்புகள், மற்றும் பலநூறு தன்னாவலர்களைக் கொண்டிருக்கின்றது.  இவ்வமைப்பு உத்யோகபூர்வமாக ஜூலை 24, 2000 அன்று ஆரம்பிக்கப்பட்டது.  </p>
<p>இவ்வமைப்பின் முக்கிய நிகழ்வாக <ref target="https://ta.wikipedia.org/wiki/தமிழ்_இணைய_மாநாடு">தமிழ் இணைய மாநாடுகள்</ref> தொடர்ச்சியாக 2000 முதல் 2004 வரை நடைபெற்றன.  அதன்பின்னர் நீண்ட இடைவெளிக்குப்பின் 2009-ஆம் ஆண்டு செருமனியில் நடைபெற்றது.</p>
கோவையில் நிகழ்ந்த தமிழ் இணையம் 2010 மாநாடு
<p>தமிழ் இணையம் 2010 தமிழ்நாட்டில் கோயமுத்தூரில் உலகத் தமிழ்ச் செம்மொழி மாநாடு, சூன் திங்கள் 23 முதல் 27 வரையிலான நாட்களில் தமிழ்நாடு அரசு ஆதரவுடன் நடைபெற்றது. இம்மாநாட்டில் உலகில் உள்ள தமிழர்கள் அனைவரும் ஒரே தமிழ்க் குறியீட்டைப் பயன்படுத்த வேண்டும்; அதுவும் ஒருங்குறி எழுத்துருவையே பயன்படுத்த வேண்டும் என்று முடிவு செய்யப்பட்டது. இங்குக் கணினி தொடர்பான கண்காட்சி வெகு சிறப்பாக நடைபெற்றது. இக்கண்காட்சியைப் பல்லாயிரக் கணக்கான மக்கள் பார்வையிட்டுச் சென்றனர்.</p>
"உத்தமம்" நடத்திய தமிழ் இணைய மாநாடுகள் பட்டியல்
<p>இதுவரை 17 <ref target="https://ta.wikipedia.org/wiki/தமிழ்_இணைய_மாநாடுகள்">தமிழ் இணைய மாநாடுகள்</ref> உலகின் பல்வேறு நாடுகளில் நடைபெற்றுள்ளன. மாநாடுகள் நடைபெற்ற ஆண்டு, இடம் குறித்த விவரங்கள்;  </p>
<list type="ordered"><item><ref target="https://ta.wikipedia.org/wiki/முதல்_தமிழ்_இணைய_மாநாடு">முதல் தமிழ் இணைய மாநாடு</ref> - <ref target="https://ta.wikipedia.org/wiki/1997">1997</ref> ஆம் ஆண்டு - <ref target="https://ta.wikipedia.org/wiki/சிங்கப்பூர்">சிங்கப்பூர்</ref>.</item>
<item><ref target="https://ta.wikipedia.org/wiki/இரண்டாம்_தமிழ்_இணைய_மாநாடு">இரண்டாம் தமிழ் இணைய மாநாடு</ref> - <ref target="https://ta.wikipedia.org/wiki/1999">1999</ref> ஆம் ஆண்டு <ref target="https://ta.wikipedia.org/wiki/சென்னை">சென்னை</ref>, <ref target="https://ta.wikipedia.org/wiki/தமிழ்நாடு">தமிழ்நாடு</ref>, <ref target="https://ta.wikipedia.org/wiki/இந்தியா">இந்தியா</ref>.</item>
<item><ref target="https://ta.wikipedia.org/wiki/மூன்றாம்_தமிழ்_இணைய_மாநாடு">மூன்றாம் தமிழ் இணைய மாநாடு</ref> - <ref target="https://ta.wikipedia.org/wiki/2000">2000</ref> ஆம் ஆண்டு - <ref target="https://ta.wikipedia.org/wiki/சிங்கப்பூர்">சிங்கப்பூர்</ref>.</item>
<item><ref target="https://ta.wikipedia.org/wiki/நான்காம்_தமிழ்_இணைய_மாநாடு">நான்காம் தமிழ் இணைய மாநாடு</ref> - <ref target="https://ta.wikipedia.org/wiki/2001">2001</ref> ஆம் ஆண்டு - <ref target="https://ta.wikipedia.org/wiki/கோலாலம்பூர்">கோலாலம்பூர்</ref>, <ref target="https://ta.wikipedia.org/wiki/மலேசியா">மலேசியா</ref>.</item>
<item><ref target="https://ta.wikipedia.org/wiki/ஐந்தாம்_தமிழ்_இணைய_மாநாடு">ஐந்தாம் தமிழ் இணைய மாநாடு</ref> - <ref target="https://ta.wikipedia.org/wiki/2002">2002</ref> ஆம் ஆண்டு - <ref target="https://ta.wikipedia.org/wiki/சான்_பிரான்சிசுகோ">சான் பிரான்சிசுகோ</ref>, <ref target="https://ta.wikipedia.org/wiki/ஐக்கிய_அமெரிக்கா">அமெரிக்கா</ref>.</item>
<item><ref target="https://ta.wikipedia.org/wiki/ஆறாம்_தமிழ்_இணைய_மாநாடு">ஆறாம் தமிழ் இணைய மாநாடு</ref> - <ref target="https://ta.wikipedia.org/wiki/2003">2003</ref> ஆம் ஆண்டு - <ref target="https://ta.wikipedia.org/wiki/சென்னை">சென்னை</ref>, <ref target="https://ta.wikipedia.org/wiki/தமிழ்நாடு">தமிழ்நாடு</ref>, <ref target="https://ta.wikipedia.org/wiki/இந்தியா">இந்தியா</ref>.</item>
<item><ref target="https://ta.wikipedia.org/wiki/ஏழாம்_தமிழ்_இணைய_மாநாடு">ஏழாம் தமிழ் இணைய மாநாடு</ref> - <ref target="https://ta.wikipedia.org/wiki/2004">2004</ref> ஆம் ஆண்டு - <ref target="https://ta.wikipedia.org/wiki/சிங்கப்பூர்">சிங்கப்பூர்</ref>.</item>
<item><ref target="https://ta.wikipedia.org/wiki/எட்டாம்_தமிழ்_இணைய_மாநாடு">எட்டாம் தமிழ் இணைய மாநாடு</ref> - <ref target="https://ta.wikipedia.org/wiki/2009">2009</ref> ஆம் ஆண்டு - <ref target="https://ta.wikipedia.org/wiki/கொலோன்">கொலோன்</ref>, <ref target="https://ta.wikipedia.org/wiki/செருமனி">செருமனி</ref>.</item>
<item><ref target="https://ta.wikipedia.org/wiki/ஒன்பதாம்_தமிழ்_இணைய_மாநாடு">ஒன்பதாம் தமிழ்  இணைய மாநாடு</ref> - <ref target="https://ta.wikipedia.org/wiki/2010">2010</ref> -  <ref target="https://ta.wikipedia.org/wiki/கோயம்புத்தூர்">கோயம்புத்தூர்</ref>, <ref target="https://ta.wikipedia.org/wiki/தமிழ்நாடு">தமிழ்நாடு</ref>, <ref target="https://ta.wikipedia.org/wiki/இந்தியா">இந்தியா</ref>.</item>
<item><ref target="https://ta.wikipedia.org/wiki/பத்தாவது_தமிழ்_இணைய_மாநாடு">பத்தாவது தமிழ் இணைய மாநாடு</ref> - <ref target="https://ta.wikipedia.org/wiki/2011">2011</ref> ஆம் ஆண்டு - <ref target="https://ta.wikipedia.org/wiki/பிலடெல்பியா">பிலடெல்பியா</ref>, <ref target="https://ta.wikipedia.org/wiki/பென்சில்வேனியா">பென்சில்வேனியா</ref>, <ref target="https://ta.wikipedia.org/wiki/ஐக்கிய_அமெரிக்கா">அமெரிக்கா</ref>.</item>
<item><ref target="https://ta.wikipedia.org/wiki/பதினொன்றாவது_தமிழ்_இணைய_மாநாடு">பதினொன்றாவது தமிழ் இணைய மாநாடு</ref> - <ref target="https://ta.wikipedia.org/wiki/2012">2012</ref> ஆம் ஆண்டு - <ref target="https://ta.wikipedia.org/wiki/சிதம்பரம்_(நகரம்)">சிதம்பரம்</ref>, <ref target="https://ta.wikipedia.org/wiki/தமிழ்நாடு">தமிழ்நாடு</ref>, <ref target="https://ta.wikipedia.org/wiki/இந்தியா">இந்தியா</ref>.</item>
<item><ref target="http://ti2013.infitt.org">பன்னிரண்டாவது தமிழ் இணைய மாநாடு</ref> - <ref target="https://ta.wikipedia.org/wiki/2013">2013</ref> ஆம் ஆண்டு - <ref target="https://ta.wikipedia.org/wiki/கோலாலம்பூர்">கோலாலம்பூர்</ref>, <ref target="https://ta.wikipedia.org/wiki/மலேசியா">மலேசியா</ref>.</item>
<item><ref target="http://www.infitt.org/ti2014">பதிமூன்றாவது தமிழ் இணைய மாநாடு</ref> - <ref target="https://ta.wikipedia.org/wiki/2014">2014</ref> ஆம் ஆண்டு - <ref target="https://ta.wikipedia.org/wiki/புதுச்சேரி">புதுச்சேரி</ref>, <ref target="https://ta.wikipedia.org/wiki/தமிழ்நாடு">தமிழ்நாடு</ref>,<ref target="https://ta.wikipedia.org/wiki/இந்தியா">இந்தியா</ref>.</item>
<item><ref target="https://ta.wikipedia.org/wiki/பதிநான்காவது_உலகத்_தமிழ்_இணைய_மாநாடு">பதிநான்காவது உலகத் தமிழ் இணைய மாநாடு</ref> - <ref target="https://ta.wikipedia.org/wiki/2015">2015</ref> ஆம் ஆண்டு - <ref target="https://ta.wikipedia.org/wiki/சிங்கப்பூர்">சிங்கப்பூர்</ref>, சிங்கப்பூர்.</item>
<item><ref target="https://ta.wikipedia.org/wiki/பதினைந்தாவது_உலகத்_தமிழ்_இணைய_மாநாடு">பதினைந்தாவது உலகத் தமிழ் இணைய மாநாடு</ref> - <ref target="https://ta.wikipedia.org/wiki/2016">2016</ref> ஆம் ஆண்டு - <ref target="https://ta.wikipedia.org/wiki/திண்டுக்கல்">திண்டுக்கல்</ref>, தமிழ்நாடு, இந்தியா.</item>
<item><ref target="https://ta.wikipedia.org/wiki/பதினாறாவது_தமிழ்_இணைய_மாநாடு">பதினாறாவது  தமிழ் இணைய மாநாடு</ref> - <ref target="https://ta.wikipedia.org/wiki/2017"> 2017</ref> ஆம் ஆண்டு - <ref target="https://ta.wikipedia.org/wiki/கனடா_பல்கலைக்கம்"> கனடா பல்கலைக்கம்</ref>, டெரன்டா.</item>
<item><ref target="https://ta.wikipedia.org/wiki/பதினேழாவது_தமிழ்_இணைய_மாநாடு">பதினேழாவது  தமிழ் இணைய மாநாடு</ref> - <ref target="https://ta.wikipedia.org/wiki/2018"> 2018</ref> ஆம் ஆண்டு  - <ref target="https://ta.wikipedia.org/wiki/கோவை_தமிழ்_நாடு_வேளாண்_பல்கலைக்கழகம்">கோவை தமிழ் நாடு வேளாண் பல்கலைக்கழகம்</ref>,கோயம்புத்தூர்.</item>
<item>பதினெட்டாவது தமிழ் இணைய மாநாடு - 2019 ஆம் ஆண்டு - <ref target="https://ta.wikipedia.org/wiki/அண்ணா_பல்கலைக்கழகம்">அண்ணா பல்கலைக்கழகம்</ref> . சென்னை, தமிழ் நாடு . இந்தியா</item>
<item>பத்தொன்பதாவது தமிழ் இணைய மாநாடு - 2020 ஆம் ஆண்டு மெய் நிகர் (Virtually) வடிவில்  நடந்தது</item></list>
தமிழ் இணைய மாநாடுகளில் படிக்கப்பட்ட கட்டுரைகள்
<p>தமிழ் இணைய மாநாட்டில் படிக்கப்பட்ட கட்டுரைகள் பலவும் நூல் வடிவம் பெற்றுள்ளன. பல மாநாட்டுக் கட்டுரைகள், கருத்துரைகள் இணையத்திலேயே இடம் பெற்றுள்ளன. இணையம் தொடர்பான செய்திகளும், தமிழ் இணைய வளர்ச்சியும், எழுத்துரு, சொற்செயலிகள், பேச்சொலி, மொழிப் பெயர்ப்பு, உலாவி, அகராதிகள், புதிய நோக்கில் கல்வி, கணிப்பொறி இணையம் மூலம் கல்வி கற்றுக் கொடுத்தல், கணினி மொழியியல், தமிழ்ச் சொல் திருத்திகள், தமிழ்ப் பேச்சு மற்றும் சொற்பகுப்பு, தமிழ் மின் தரவுகள், தமிழ் எழுத்து உணரியின் செயல்பாடுகள், கணினியில் தமிழ்த் தட்டச்சு, தமிழ் வலைப்பூக்கள், தமிழ் தகவல் தொழில் நுட்பக் கருத்துகள், தமிழில் தேடு பொறிகள். தமிழ் ஒருங்குறி போன்ற பல்வேறு தலைப்புகளில் சுமார் 600 மேற்பட்ட கட்டுரைகள் இந்த அமைப்பின் தளத்தில் கிடைக்கின்றன<ref target="https://ta.wikipedia.org/wiki/முதற்_பக்கம்#cite_note-3">[3]</ref>.</p>


வெளி இணைப்புகள்
<list type="unordered"><item><ref target="https://www.infitt.org/">உலகத் தமிழ்த் தகவல் தொழில்நுட்ப மன்றம் (உத்தமம்)</ref></item>
<item><ref target="https://tamilinternetconference.org">தமிழ் இணைய மாநாட்டு தகவல்களுக்கான இணையத்தளம் </ref></item>
<item><ref target="https://www.infitt.org/conference-papers/">தமிழ் இணைய மாநாட்டுக் கட்டுரைகள் - தரவிறக்கம்</ref></item>
<item><ref target="http://www.infitt.org/ti2003/papers/">ஆய்வுக் கட்டுரைகள் - த.இ. 2003</ref></item>
<item><ref target="http://www.infitt.org/ti2002/papers/pap2002.html">ஆய்வுக் கட்டுரைகள் - த.இ. 2002</ref> <ref target="https://web.archive.org/web/20060717031325/http://www.infitt.org/ti2002/papers/pap2002.html">பரணிடப்பட்டது</ref> 2006-07-17 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.infitt.org/ti2001/papers/">ஆய்வுக் கட்டுரைகள் - த.இ. 2001</ref></item>
<item><ref target="http://www.infitt.org/ti2000/tamilinaiyam/papers/">ஆய்வுக் கட்டுரைகள் - த.இ. 2000</ref> <ref target="https://web.archive.org/web/20070927024140/http://www.infitt.org/ti2000/tamilinaiyam/papers/">பரணிடப்பட்டது</ref> 2007-09-27 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.tamilnation.org/digital/tamilnet99/Tamilnet99.htm">ஆய்வுக் கட்டுரைகள் - த.இ. 1999</ref></item></list>
</text></body></html>