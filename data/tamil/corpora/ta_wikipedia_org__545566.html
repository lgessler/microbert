<html><body><text id="wikipedia_ta_wikipedia_org__545566.html" ns="0" revid="3438368" sourceurl="https://ta.wikipedia.org/wiki/%E0%AE%AA%E0%AE%BF%E0%AE%AF%E0%AF%82%E0%AE%AA%E0%AF%8B%E0%AE%B0%E0%AF%8D%E0%AE%9F%E0%AF%8D" title="பியூபோர்ட்" type="wikipedia">பியூபோர்ட்<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_settlement">வார்ப்புரு:Infobox settlement</ref> with unknown parameter "image_skyline_size" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_settlement">வார்ப்புரு:Infobox settlement</ref> with unknown parameter "coordinates_region" (this message is shown only in preview).
<p><hi rend="bold">பியூபோர்ட்</hi> என்பது (<ref target="https://ta.wikipedia.org/wiki/மலாய்_மொழி">மலாய்</ref>: <hi rend="italic">Pekan Beaufort</hi>; <ref target="https://ta.wikipedia.org/wiki/ஆங்கிலம்">ஆங்கிலம்</ref>: <hi rend="italic">Beaufort Town</hi>; <ref target="https://ta.wikipedia.org/wiki/சீனம்">சீனம்</ref>: <hi rend="italic">博福特</hi>) <ref target="https://ta.wikipedia.org/wiki/மலேசியா">மலேசியா</ref>, <ref target="https://ta.wikipedia.org/wiki/சபா">சபா</ref> மாநிலம், <ref target="https://ta.wikipedia.org/wiki/உட்பகுதி_பிரிவு">உட்பகுதி பிரிவு</ref>, <ref target="https://ta.wikipedia.org/wiki/பியூபோர்ட்_மாவட்டம்">பியூபோர்ட் மாவட்டத்தின்</ref> தலைநகரம் ஆகும். சபா மாநிலத்தின் தலைநகரமான <ref target="https://ta.wikipedia.org/wiki/கோத்தா_கினபாலு">கோத்தா கினபாலுவில்</ref> இருந்து 90 கி.மீ. தொலைவில் அமைந்து உள்ளது.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
<p>இந்த நகரத்திற்கு முன்னாள் பிரித்தானிய ஆளுநர் லெய்செஸ்டர் பால் பியூபோர்ட் <hi rend="italic">(Leicester Paul Beaufort)</hi> என்பவரின் பெயர் வைக்கப்பட்டது.</p>
பொது
<p>பியூபோர்ட் நகரத்தில் பாயும் படாஸ் ஆற்றில் அவ்வப்போது வெள்ளம் ஏற்படுவது வழக்கம். அதைத் தவிர்ப்பதற்காக, சாலைகளில் உயரமாகக் கட்டப்பட்ட கடைகள் உள்ளன.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
<p>பியூபோர்ட் நகரத்தில் பிசாயா <hi rend="italic">(Bisaya),</hi> <ref target="https://ta.wikipedia.org/wiki/புரூணை">புரூணை</ref> <ref target="https://ta.wikipedia.org/wiki/மலாய்க்காரர்கள்">மலாய்க்காரர்கள்</ref>, <ref target="https://ta.wikipedia.org/wiki/கடாசான்">கடாசான்</ref> <hi rend="italic">(Kadazan);</hi> <ref target="https://ta.wikipedia.org/wiki/டூசுன்">டூசுன்</ref> <hi rend="italic">(Dusun);</hi> லுன் பவாங் <hi rend="italic">(Lun Bawang);</hi> லுன் டாயே <hi rend="italic">(Lun Dayeh);</hi> மூருட் <hi rend="italic">(Murut)</hi> மற்றும் சீனர்கள் (முக்கியமாக ஹக்கா இனத்தவர்) வாழ்கிறார்கள். இவர்களில் பிசாயா பூர்வீக இனத்தவர்தான் அதிகமாக உள்ளார்கள்.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
<p>சபாவில் உள்ள மற்ற நகரங்களான <ref target="https://ta.wikipedia.org/wiki/கோத்தா_கினபாலு">கோத்தா கினபாலு</ref>; <ref target="https://ta.wikipedia.org/wiki/பெனாம்பாங்">பெனாம்பாங்</ref>; <ref target="https://ta.wikipedia.org/wiki/தாவாவ்">தாவாவ்</ref>; <ref target="https://ta.wikipedia.org/wiki/பாப்பார்">பாப்பார்</ref>; <ref target="https://ta.wikipedia.org/wiki/கூடாட்">கூடாட்</ref> மற்றும் <ref target="https://ta.wikipedia.org/wiki/தெனோம்">தெனோம்</ref> போன்ற நகரங்களைப் போலவே, பியூபோர்ட் நகரிலும் தொடக்கக் காலத்தில் இருந்து சீன ஹக்கா மக்கள் மிகையாக வாழ்கின்றனர்.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
வரலாறு
<p>சபாவின் உள்பகுதியின் பொருளாதார வளர்ச்சிக்கு உதவுவதற்காக பியூபோர்ட் நகரம் முதலில் அமைக்கப்பட்டது. அந்த வகையில் பியூபோர்ட்டின் தொடக்கக் காலச் செழிப்பு ரப்பர் உற்பத்தியுடன் நெருக்கமாக இணைந்து உள்ளது.</p>
<p>1945-ஆம் ஆண்டின் பிற்பகுதியில், இரண்டாம் உலகப் போரின் போது, ஜப்பானியப் படைகளுக்கும் மற்றும் ஆஸ்திரேலியப் படைகளுக்கும் இடையே இந்த நகரில்தான் கடுமையான போர் நடந்தது.</p>


மேலும் காண்க
<list type="unordered"><item>இணையத்தளம்: <ref target="https://mdbeaufort.sabah.gov.my/">https://mdbeaufort.sabah.gov.my/</ref></item></list>
</text></body></html>