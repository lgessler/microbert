<html><body><text id="wikipedia_ta_wikipedia_org__356606.html" ns="0" revid="3168156" sourceurl="https://ta.wikipedia.org/wiki/%E0%AE%9A%E0%AE%BF%E0%AE%B5._%E0%AE%B5%E0%AF%80._%E0%AE%AE%E0%AF%86%E0%AE%AF%E0%AF%8D%E0%AE%AF%E0%AE%A8%E0%AE%BE%E0%AE%A4%E0%AE%A9%E0%AF%8D" title="சிவ. வீ. மெய்யநாதன்" type="wikipedia">சிவ. வீ. மெய்யநாதன்
<p><hi rend="bold">சிவ. வீ. மெய்யநாதன்</hi> (Siva. V. Meyyanathan) என்பவர் தமிழக அரசியல்வாதியும், அமைச்சரும் ஆவார். 2016 மற்றும் 2021 தமிழ்நாடு சட்டமன்றத்  தேர்தலில் <ref target="https://ta.wikipedia.org/wiki/புதுக்கோட்டை_மாவட்டம்">புதுக்கோட்டை மாவட்டம்</ref>, <ref target="https://ta.wikipedia.org/wiki/ஆலங்குடி_(சட்டமன்றத்_தொகுதி)">ஆலங்குடி சட்டமன்றத் தொகுதியிலிருந்து</ref> தமிழக சட்டபேரவை உறுப்பினராக <ref target="https://ta.wikipedia.org/wiki/திமுக">திமுக</ref> கட்சியின் சார்பாகத் தேர்ந்தெடுக்கப்பட்டவர் <ref target="https://ta.wikipedia.org/wiki/முதற்_பக்கம்#cite_note-1">[1]</ref><ref target="https://ta.wikipedia.org/wiki/முதற்_பக்கம்#cite_note-2">[2]</ref>. எம்.சி.ஏ பட்டப்படிப்பை படித்துள்ள இவர் புதுக்கோட்டை மாவட்டம் <ref target="https://ta.wikipedia.org/wiki/மறமடக்கி">மறமடக்கி</ref> கிராமத்தைச் சேர்ந்தவர்<ref target="https://ta.wikipedia.org/wiki/முதற்_பக்கம்#cite_note-3">[3]</ref>. <ref target="https://ta.wikipedia.org/wiki/அறந்தாங்கி_ஊராட்சி_ஒன்றியம்">அறந்தாங்கி ஊராட்சி ஒன்றியத்தின்</ref> பெருந்தலைவராக 2011 முதல் 2016 வரை இருந்துள்ளார் <ref target="https://ta.wikipedia.org/wiki/முதற்_பக்கம்#cite_note-4">[4]</ref> இவர் <ref target="https://ta.wikipedia.org/wiki/தமிழ்நாடு_சட்டமன்றத்_தேர்தல்,_2016">2016 தமிழ்நாடு சட்டமன்றத் தேர்தலில்</ref> <ref target="https://ta.wikipedia.org/wiki/ஆலங்குடி_(சட்டமன்றத்_தொகுதி)">ஆலங்குடி தொகுதியின்</ref> சட்டமன்ற உறுப்பினராக தேர்ந்தெடுக்கபட்டார். பின்னர் <ref target="https://ta.wikipedia.org/wiki/தமிழ்நாடு_சட்டமன்றத்_தேர்தல்,_2021">2021 தமிழ்நாடு சட்டமன்றத் தேர்தலில்</ref> மீண்டும் அதே தொகுதியில் தன்னை எதிர்த்துப் போட்டியிட்ட <ref target="https://ta.wikipedia.org/wiki/அதிமுக">அனைத்திந்திய அண்ணா திராவிட முன்னேற்றக் கழகத்தைச்</ref> தர்ம தங்கவேலுவை  தோற்கடித்து சட்டமன்ற உறுப்பினராக தேர்ந்தெடுக்கபட்டார். இதையடுத்து 2021 மே 7 அன்று தமிழக சுற்றுச்சூழல் ,காலநிலை மாற்றம், இளைஞர் நலன், விளையாட்டு மேம்பாட்டுத்துறை (சுற்றுச்சூழல் மற்றும் மாசு கட்டுப்பாடு, இளைஞர் நலன் மற்றும் விளையாட்டு மேம்பாட்டுத் துறை) அமைச்சசராக பதவியேற்றார்.<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
</text></body></html>