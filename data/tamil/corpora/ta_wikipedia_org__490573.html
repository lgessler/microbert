<html><body><text id="wikipedia_ta_wikipedia_org__490573.html" ns="0" revid="3449307" sourceurl="https://ta.wikipedia.org/wiki/%E0%AE%A8%E0%AE%95%E0%AF%8D%E0%AE%95%E0%AE%BE%E0%AE%9F%E0%AE%BE_%E0%AE%AA%E0%AE%A3%E0%AF%8D%E0%AE%AA%E0%AE%BE%E0%AE%9F%E0%AF%81" title="நக்காடா பண்பாடு" type="wikipedia">நக்காடா பண்பாடு
<figure><caption>பறவையின் கூறுகளுடன் கூடிய பெண் உருவம், இரண்டாம் நக்காடா காலம், கிம 3500 - 3400</caption></figure>
<p><ref target="https://ta.wikipedia.org/wiki/புவியியல்_ஆள்கூற்று_முறை">ஆள்கூறுகள்</ref>: <ref target="//tools.wmflabs.org/geohack/geohack.php?pagename=%E0%AE%AE%E0%AF%81%E0%AE%A4%E0%AE%B1%E0%AF%8D_%E0%AE%AA%E0%AE%95%E0%AF%8D%E0%AE%95%E0%AE%AE%E0%AF%8D&amp;params=25_57_00_N_32_44_00_E_type:landmark">25°57′00″N 32°44′00″E﻿ / ﻿25.95000°N 32.73333°E﻿ / 25.95000; 32.73333</ref>
<hi rend="bold">நக்காடா பண்பாடு</hi> (<hi rend="bold">Naqada culture</hi>) <ref target="https://ta.wikipedia.org/wiki/வரலாற்றுக்கு_முந்தைய_எகிப்து">வரலாற்றுக் காலத்திற்கு முந்தைய</ref> <ref target="https://ta.wikipedia.org/wiki/பண்டைய_எகிப்து">பண்டைய எகிப்தின்</ref> <ref target="https://ta.wikipedia.org/wiki/வெண்கலக்_காலம்">வெண்கலக் காலத்தில்</ref> ஏறத்தாழ கிமு 4400 முதல் கிமு 3000 முடிய இத்தொல்லியல் பண்பாடு விளங்கியது. <ref target="https://ta.wikipedia.org/wiki/மேல்_எகிப்து">தெற்கு எகிப்தில்</ref> அமைந்த <ref target="https://ta.wikipedia.org/wiki/நக்காடா">நக்காடா</ref> எனும் பண்டைய நகரத்தின் பெயரால் இப்பண்பாட்டின் பெயர் அமைந்தது. 2013- ஆம் ஆண்டின் ஆக்ஸ்போர்டு பல்கலைக்கழகத்தின் கரிம கதிரியக்க ஆய்வில், நக்காடா பண்பாடு கிமு 3,800-3,700 காலத்தியது என முடிவு செய்துள்ளனர். <ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
<p>நக்காடா பண்பாட்டின் இறுதியில், <ref target="https://ta.wikipedia.org/wiki/வெண்கலக்_காலம்">துவக்க வெண்கலக் காலத்தில்</ref> விளங்கிய <ref target="https://ta.wikipedia.org/wiki/மூன்றாம்_நக்காடா">மூன்றாவது நக்காடா பண்பாட்டுக்</ref> காலத்தின் போது, <ref target="https://ta.wikipedia.org/wiki/எகிப்தின்_துவக்க_கால_அரச_மரபுகள்">துவக்க கால எகிப்திய அரசமரபினர்</ref> <ref target="https://ta.wikipedia.org/wiki/கிமு">கிமு</ref> 3,150 முதல் <ref target="https://ta.wikipedia.org/wiki/கிமு">கிமு</ref> 2,686 முடிய <ref target="https://ta.wikipedia.org/wiki/மேல்_எகிப்து">தெற்கு எகிப்தையும்</ref>, <ref target="https://ta.wikipedia.org/wiki/கீழ்_எகிப்து">வடக்கு எகிப்தையும்</ref> ஒன்றிணைத்து ஆண்டனர்.   </p>
நக்காடா பண்பாட்டின் காலவரிசை
<p>பிரித்தானிய <ref target="https://ta.wikipedia.org/wiki/எகிப்தியவியல்">எகிப்தியவியல்</ref> அறிஞர் வில்லியம் பிளின்டர்ஸ் பேட்ரி, நக்காடா பண்பாட்டுக் கால வரிசையை மூன்று காலமாக வகைப்படுத்தியுள்ளார். </p>
<list type="unordered"><item>நக்காடா I: அம்ராதியக் காலம் (எல்-அம்ரா கல்லறை)</item>
<item>நக்காடா  II: ஜெர்சியக் காலம்  (ஜெர்செக் கல்லறை)</item>
<item><ref target="https://ta.wikipedia.org/wiki/மூன்றாம்_நக்காடா">நக்காடா III</ref>: செமைனியக் காலம் (எஸ்-செமைனா கல்லறை)</item></list>
படக்காட்சிகள்
<list type="unordered">
<item> நக்காடா பண்பாட்டுக் காலத்திய சமைக்கும் பாத்திரம், அறிவியல் கண்டுபிடிப்பில் இப்பாண்டத்தில் கட்டியான மாமிசமும், தேனும் இருந்தது. </item>
<item> நீர்யானையின் <ref target="https://ta.wikipedia.org/wiki/தந்தம்">தந்தத்தில்</ref>  செய்த பொருட்கள்  </item>
<item>முதல் நக்காடா காலத்திய நத்தையின் சங்கு</item>
<item>ஜாடியின் மேற்பரப்பில் படகின் உருவம்</item>
<item> <ref target="https://ta.wikipedia.org/wiki/காளை">காளையின்</ref> உருவம் பொறித்த தட்டு</item>
<item>போர்க்களக் காட்சியை சித்தரிக்கும் கல்வெட்டு, கிமு 3,100 </item>
</list>
நார்மெர் கற்பலகை
முதன்மைக் கட்டுரை: <ref target="https://ta.wikipedia.org/wiki/நார்மெர்_கற்பலகை">நார்மெர் கற்பலகை</ref>
<p><ref target="https://ta.wikipedia.org/wiki/மூன்றாம்_நக்காடா">மூன்றாம் நக்காடா</ref> காலத்தில் பண்டைய எகிப்தை ஆண்ட மன்னர் <ref target="https://ta.wikipedia.org/wiki/நார்மெர்">நார்மெர்</ref> எழுப்பிய <ref target="https://ta.wikipedia.org/wiki/நார்மெர்_கற்பலகை">சிற்பத்தாலான கற்பலகை</ref>  63 <ref target="https://ta.wikipedia.org/wiki/செண்டிமீட்டர்">செண்டிமீட்டர்</ref> (2.07 <ref target="https://ta.wikipedia.org/wiki/அடி_(அளவை)">அடி</ref>) உயரம் கொண்ட அழகிய பதக்க வடிவில் அமைந்துள்ளது. இக்கற்பலகையின் முன் பக்கம் மற்றும் பின் பக்கம் என இரண்டு பக்கங்களிலும் மன்னர் <ref target="https://ta.wikipedia.org/wiki/நார்மெர்">நார்மெர்</ref> உருவத்துடன் அழகிய சிற்பங்கள் செதுக்கப்பட்டுள்ளது</p>
<figure><caption><ref target="https://ta.wikipedia.org/wiki/நார்மெர்_கற்பலகை">நார்மெர் கற்பலகையின்</ref> முன்பக்கக் காட்சி</caption></figure>
<figure><caption><ref target="https://ta.wikipedia.org/wiki/நார்மெர்_கற்பலகை">நார்மெர் கற்பலகையின்</ref> பின்பக்கக் காட்சி</caption></figure>
அகழாய்வுகளும், நினைவுச் சினனங்களும்
<p><ref target="https://ta.wikipedia.org/wiki/வரலாற்றுக்கு_முந்தைய_எகிப்து">வரலாற்றுக் காலத்திற்கு முந்தைய காலத்தின்</ref> நக்காடா பண்பாடு I காலத்திய எகிப்தியர்கள், தெற்கு எகிப்தின் <ref target="https://ta.wikipedia.org/wiki/நூபியா">நூபியா</ref> மற்றும் மேற்கு எகிப்தின் பாலைவனச் சோலைப் பிரதேசங்கள் மற்றும் <ref target="https://ta.wikipedia.org/wiki/மத்திய_தரைக்_கடல்">மத்திய தரைக் கடலின்</ref> கிழக்கு கரையில் உள்ள <ref target="https://ta.wikipedia.org/wiki/மெசொப்பொத்தேமியா">மெசொப்பொத்தேமியாவில்</ref> வாழும் மக்களிடையே வணிகத் தொடர்பு கொண்டிருந்தனர். <ref target="https://ta.wikipedia.org/wiki/முதற்_பக்கம்#cite_note-Shaw612-2">[2]</ref>கூரான கற்கருவிகளை செய்வதற்கு தேவையான, எரிமலைக் கரும்பளிங்குப் பாறைகளை <ref target="https://ta.wikipedia.org/wiki/எத்தியோப்பியாவின்_வரலாறு">எத்தியோப்பியாவிலிருந்து</ref> வாங்கி வந்தனர்.<ref target="https://ta.wikipedia.org/wiki/முதற்_பக்கம்#cite_note-3">[3]</ref> நெக்கென் நினைவுச் சின்னக் கட்டிடத்தின் அகழாய்வில் கரித்துண்டுகள் கண்டுபிடிக்கப்பட்டது. இக்கரித்துண்டுகள் <ref target="https://ta.wikipedia.org/wiki/லெபனான்">லெபனான்</ref> நாட்டின் <ref target="https://ta.wikipedia.org/wiki/தேவதாரு">தேவதாரு</ref> மரத்தின் கரித்துண்டுகள் போன்று இருந்தது.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
இதனையும் காண்க
<list type="unordered"><item><ref target="https://ta.wikipedia.org/wiki/மூன்றாம்_நக்காடா">மூன்றாம் நக்காடா</ref></item>
<item><ref target="https://ta.wikipedia.org/wiki/வரலாற்றுக்கு_முந்தைய_எகிப்து">வரலாற்றுக்கு முந்தைய எகிப்து</ref></item>
<item><ref target="https://ta.wikipedia.org/wiki/பண்டைய_எகிப்திய_அரசமரபுகள்">பண்டைய எகிப்திய அரசமரபுகள்</ref></item>
<item><ref target="https://ta.wikipedia.org/wiki/எகிப்தின்_வரலாறு">எகிப்தின் வரலாறு</ref></item></list>
</text></body></html>