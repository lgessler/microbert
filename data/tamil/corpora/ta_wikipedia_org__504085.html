<html><body><text id="wikipedia_ta_wikipedia_org__504085.html" ns="0" revid="3348373" sourceurl="https://ta.wikipedia.org/wiki/%E0%AE%9A%E0%AF%8B%E0%AE%AA%E0%AE%BE_%E0%AE%9F%E0%AF%8B%E0%AE%AA%E0%AE%BE%E0%AE%9A%E0%AF%81" title="சோபா டோபாசு" type="wikipedia">சோபா டோபாசு
<p><hi rend="bold">சோபா டோபாசு</hi> <hi rend="italic">(Sobha Topaz)</hi> <ref target="https://ta.wikipedia.org/wiki/இந்தியா">இந்தியாவின்</ref> <ref target="https://ta.wikipedia.org/wiki/கேரளம்">கேரள</ref> மாநிலத்தின் <ref target="https://ta.wikipedia.org/wiki/திருச்சூர்">திருச்சூர்</ref> நகரில் அமைந்துள்ள ஒரு <ref target="https://ta.wikipedia.org/wiki/வானளாவி">வானளாவியாகும்</ref>. திருச்சூர் நகரத்தின் சோபா நகர் பகுதியில் 97.90 மீட்டர் உயரம் கொண்டு 27 அடுக்குகளுடன் ஒரு சிறப்பு சொகுசு குடியிருப்பு வானளாவியாக இக்கட்டிடம் அமைந்துள்ளது. கேரளாவின் மிக உயர்ந்த கட்டிடங்கள் வரிசையில் சோபா டோபாசு இரண்டாவது இடத்தைப் பெறுகிறது. <ref target="https://ta.wikipedia.org/wiki/கொச்சி">கொச்சியிலுள்ள</ref> சாய்சு பேலசு முதலாவது இடத்தில் உள்ளது. <ref target="https://ta.wikipedia.org/wiki/உலங்கூர்தி">உலங்கூர்தி</ref> போன்ற சிறு விமானங்கள் இறங்கக்கூடிய  இறங்குதள வசதியும் இக்கட்டிடத்தின் மேற்புறத்தில் செய்யப்பட்டுள்ளது. இவ்வானளாவி திட்டத்தை <ref target="https://ta.wikipedia.org/wiki/பெங்களூர்">பெங்களூருவைச்</ref> சேர்ந்த சோபா நிறுவனம் கட்டியுள்ளது. 2012 ஆம் ஆண்டு நடைபெற்ற இந்திய கட்டுமான வார விருதுகள் வழங்கும் விழாவில் அந்த ஆண்டில் கட்டப்பட்ட உயரமான கட்டிடங்கள் வரிசையில் சோபா டோபாசு இரண்டாம் பரிசைப் பெற்றது. <ref target="https://ta.wikipedia.org/wiki/முதற்_பக்கம்#cite_note-1">[1]</ref><ref target="https://ta.wikipedia.org/wiki/முதற்_பக்கம்#cite_note-2">[2]</ref><ref target="https://ta.wikipedia.org/wiki/முதற்_பக்கம்#cite_note-3">[3]</ref><ref target="https://ta.wikipedia.org/wiki/முதற்_பக்கம்#cite_note-4">[4]</ref><ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
</text></body></html>