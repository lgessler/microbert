<html><body><text id="wikipedia_ta_wikipedia_org__550569.html" ns="0" revid="3443539" sourceurl="https://ta.wikipedia.org/wiki/%E0%AE%9C%E0%AF%8B%E0%AE%AF%E0%AF%8D_%E0%AE%95%E0%AE%BE%E0%AE%B0%E0%AF%8D%E0%AE%AA%E0%AF%8D%E0%AE%B8%E0%AF%8D%E0%AE%9F%E0%AF%8D%E0%AE%B0%E0%AE%BE%E0%AE%99%E0%AF%8D" title="ஜோய் கார்ப்ஸ்ட்ராங்" type="wikipedia">ஜோய் கார்ப்ஸ்ட்ராங்
<p><hi rend="bold">ஜோய் கார்ப்ஸ்ட்ராங்</hi> என்று அறியப்படும் <hi rend="bold">ஜோசப் ஆம்ஸ்ட்ராங்</hi> ஒரு <ref target="https://ta.wikipedia.org/wiki/ஆஸ்திரேலியா">ஆஸ்திரேலிய</ref> <ref target="https://ta.wikipedia.org/wiki/விலங்குரிமை">விலங்குரிமை</ref> ஆர்வலர் ஆவார். முன்னாள் குற்றவாளியான இவர்,<ref target="https://ta.wikipedia.org/wiki/முதற்_பக்கம்#cite_note-Telegraph_DairyFarmersHitler2-1">[1]</ref> பின்னர் சமூக ஊடகங்கள் மற்றும் பொதுத் தளங்களில் உரையாற்றுவதன் மூலமும் விவாதங்கள், பல்வேறு தொலைக்காட்சி நேர்காணல்கள் ஆகியவற்றின் மூலமும் <ref target="https://ta.wikipedia.org/wiki/விலங்குரிமை">விலங்குரிமை</ref> குறித்தும் <ref target="https://ta.wikipedia.org/wiki/விலங்கின_விடுதலை">விலங்கின விடுதலை</ref> குறித்தும் <ref target="https://ta.wikipedia.org/wiki/நனிசைவம்">நனிசைவ</ref> வாழ்க்கை முறை குறித்தும் பரப்புரை செய்பவராக மாறினார்.</p>
தனிப்பட்ட வாழ்க்கை
<p>கார்ப்ஸ்ட்ராங் ஆஸ்திரேலியாவின் <ref target="https://ta.wikipedia.org/wiki/அடிலெய்டு">அடிலெய்டில்</ref> பிறந்து ஜோசப் ஆம்ஸ்ட்ராங் என்று அழைக்கப்பட்டார்.<ref target="https://ta.wikipedia.org/wiki/முதற்_பக்கம்#cite_note-Telegraph_DairyFarmersHitler2-1">[1]</ref> அவர் புகழ்பெறுவதற்கு முன்பு போதைப்பொருட்களுக்கு அடிமையாகி குற்றச்செயல்களில் ஈடுபட்டதாக பகிரங்கமாக கூறியுள்ளார்.<ref target="https://ta.wikipedia.org/wiki/முதற்_பக்கம்#cite_note-Telegraph_DairyFarmersHitler2-1">[1]</ref> சிறையில் இருந்து விடுவிக்கப்பட்ட பிறகு அவர் நனிசைவ வாழ்க்கை முறையை பின்பற்றலானார்.<ref target="https://ta.wikipedia.org/wiki/முதற்_பக்கம்#cite_note-Telegraph_DairyFarmersHitler2-1">[1]</ref> அவர் தனது வலது காதுக்குப் பின்னால் "நனிசைவ" பச்சை குத்தியிருக்கிறார்.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
<p>தனது பதினான்காவது வயதில் கார்ப்ஸ்ட்ராங் பள்ளிப்படிப்பை விட்டுவிட்டு கடுமையான போதைப் பழக்கத்திற்கு அடிமையானார்.<ref target="https://ta.wikipedia.org/wiki/முதற்_பக்கம்#cite_note-Telegraph_DairyFarmersHitler2-1">[1]</ref> பலதரப்பட்ட அடிமட்ட வேலைகளைச் செய்து வந்த இவரை 22-வது வயதில் காவல்துறை சீர்த்திருத்ததிற்கு ஆட்படுத்தியது. இந்தக் காலகட்டத்திற்குள் மூன்று தாக்குதல்களை உள்ளடக்கிய ஒரு நீண்ட குற்றப் பதிவைப் அவர் அடைந்திருந்தார்.<ref target="https://ta.wikipedia.org/wiki/முதற்_பக்கம்#cite_note-Telegraph_DairyFarmersHitler2-1">[1]</ref> 18 மாதங்கள் வீட்டுக் காவலில் இருந்த கார்ப்ஸ்ட்ராங், செப்டம்பர் 2011-ல் ஒரு போதைப்பொருள் ஒப்பந்தத்திற்காக குண்டுகள் ஏற்றப்பட்ட துப்பாக்கியை மறைத்து வைத்திருந்த குற்றத்திற்காக காவல்துறையால் கைது செய்யப்பட்டார். அவரது விடுதி அறையில் மேலும் பல ஆயுதங்களும் கூடுதல் வெடிமருந்துகளும் கண்டுபிடிக்கப்பட்டன. இதன் காரணமாக அவர் ஆறு மாதங்கள் சிறையில் இருந்தார்.<ref target="https://ta.wikipedia.org/wiki/முதற்_பக்கம்#cite_note-Telegraph_DairyFarmersHitler2-1">[1]</ref></p>
<p>மே 2021-ல், கார்ப்ஸ்ட்ராங் தான் குடிப்பழக்கத்திலிருந்தும் போதைப் பழக்கத்திலிருந்தும் முற்றிலுமாக விடுபட்டு எட்டு ஆண்டுகள் நிறைவடைந்ததைக் கொண்டாடும் வகையில் ஒரு காணொளியினை வெளியிட்டார்.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
விலங்குரிமைச் செயற்பாடு
<p>கார்ப்ஸ்ட்ராங் ஆஸ்திரேலியா, <ref target="https://ta.wikipedia.org/wiki/ஹாங்காங்">ஹாங்காங்</ref>,<ref target="https://ta.wikipedia.org/wiki/முதற்_பக்கம்#cite_note-4">[4]</ref> <ref target="https://ta.wikipedia.org/wiki/இங்கிலாந்து">இங்கிலாந்து</ref> ஆகிய இடங்களில் விலங்குரிமை குறித்த தெருச் செயல்பாட்டில் ஈடுபட்டுள்ளார். <ref target="https://ta.wikipedia.org/wiki/வதைகூடம்">வதைகூடங்களுக்கு</ref> வெளியே விழிப்புணர்வை ஏற்படுத்தியும் வதைகூடப் படங்களையும் காணொளிகளையும் பகிர்வதன் மூலமும் நனிசைவ முறையை ஊக்குவிக்கும் இயக்கங்களான அனானிமஸ் ஃபார் தி வாய்ஸ்லெஸ் (Anonymous for the Voiceless), தி சேவ் மூவ்மெண்டு (the Save Movement) உள்ளிட்ட விலங்குரிமைக் குழுக்கள் சார்பில் நேரிலும் சமூக ஊடகங்களிலும் உரையாடி வருகிறார்.<ref target="https://ta.wikipedia.org/wiki/முதற்_பக்கம்#cite_note-:1-5">[5]</ref><ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
விவாதங்கள்
<p>ஜனவரி 2018-ல், அவர் ஒரு 'நனிசைவக் கணிப்பு ஐக்கிய இராஜ்ஜிய சுற்றுப்பயணம்' ஒன்றை மேற்கொண்டார். இதில் பல வதைகூடங்களுக்கு எதிரான போராட்டம் நடத்தப்பட்டது.<ref target="https://ta.wikipedia.org/wiki/முதற்_பக்கம்#cite_note-Telegraph_DairyFarmersHitler2-1">[1]</ref></p>
<p>2018-ல் கார்ப்ஸ்ட்ராங் பிரிட்டிஷ் தொலைக்காட்சி நிகழ்ச்சியான திஸ் மார்னிங் என்ற நிகழ்ச்சியில் இரண்டு விவசாயிகளுடன் விவாதம் நடத்தினார்.<ref target="https://ta.wikipedia.org/wiki/முதற்_பக்கம்#cite_note-Young_2018-7">[7]</ref> இந்த சூடான விவாதத்தின் போது, கார்ப்ஸ்ட்ராங் மாடுகளின் மீது நிகழ்த்தப்படும் செயற்கை கருவூட்டலை பாலியல் துஷ்பிரயோகத்தின் ஒரு வடிவமாக விவரித்தார்.<ref target="https://ta.wikipedia.org/wiki/முதற்_பக்கம்#cite_note-Young_2018-7">[7]</ref> மேலும் பால் பண்ணைத் தொழில் பசுக்களின் மீது "பாலியல் அத்துமீறல்களைப்" புரிகின்றன என்றும் கூறினார்.<ref target="https://ta.wikipedia.org/wiki/முதற்_பக்கம்#cite_note-Young_2018-7">[7]</ref> 'தி ஜெர்மி வைன் ஷோ' நிகழ்ச்சியில், கார்ப்ஸ்ட்ராங் அந்நிகழ்ச்சியின் தொகுப்பாளரான வைன் அருந்திய பன்றி இறைச்சியும் பாலாடைக்கட்டியைக் கொண்டும் செய்த சாண்ட்விச்சிற்குக் கண்டனம் தெரிவித்தார்.<ref target="https://ta.wikipedia.org/wiki/முதற்_பக்கம்#cite_note-:2-8">[8]</ref><ref target="https://ta.wikipedia.org/wiki/முதற்_பக்கம்#cite_note-9">[9]</ref> 2020-ல் கார்ப்ஸ்ட்ராங் பிபிசி 3 தொலைகாட்சியில் நடந்த வீகன்வில் நிகழ்ச்சியில் பங்கோற்றார்.<ref target="https://ta.wikipedia.org/wiki/முதற்_பக்கம்#cite_note-10">[10]</ref><ref target="https://ta.wikipedia.org/wiki/முதற்_பக்கம்#cite_note-11">[11]</ref></p>


வெளியிணைப்புகள்
<list type="unordered"><item><ref target="http://www.JoeyCarbstrong.com">கார்ப்ஸ்ட்ராங்கின் அதிகாரப்பூர்வ இணையதளம்</ref></item>
<item><ref target="https://ta.wikipedia.org/wiki/ஐ.எம்.டி.பி_இணையத்தளம்">ஐ.எம்.டி.பி இணையத்தளத்தில்</ref><ref target="http://www.imdb.com/name/nm9453838/">முதற் பக்கம்</ref></item></list>
</text></body></html>