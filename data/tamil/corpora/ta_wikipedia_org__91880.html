<html><body><text id="wikipedia_ta_wikipedia_org__91880.html" ns="0" revid="3423135" sourceurl="https://ta.wikipedia.org/wiki/%E0%AE%95%E0%AF%8A%E0%AE%A9%E0%AE%BF%E0%AE%AF%E0%AF%87%E0%AE%9F%E0%AF%8D%E0%AE%9F%E0%AE%BF_%E0%AE%B0%E0%AF%8B%E0%AE%9A%E0%AF%88%E0%AE%AF%E0%AE%BE" title="கொனியேட்டி ரோசையா" type="wikipedia">கொனியேட்டி ரோசையா
<p><hi rend="bold">கொனிஜெடி ரோசையா</hi> (<hi rend="italic">Konijeti Rosaiah</hi>, <ref target="https://ta.wikipedia.org/wiki/தெலுங்கு_மொழி">தெலுங்கு</ref>:కొణిజేటి రోశయ్య, 4 சூலை, 1933- 4 திசம்பர், 2021) <ref target="https://ta.wikipedia.org/wiki/ஆந்திரப்_பிரதேசம்">ஆந்திர மாநில</ref> முன்னாள் <ref target="https://ta.wikipedia.org/wiki/முதலமைச்சர்">முதலமைச்சர்</ref> ஆவார்.<ref target="https://ta.wikipedia.org/wiki/முதற்_பக்கம்#cite_note-toi_3sep09-2">[2]</ref><ref target="https://ta.wikipedia.org/wiki/முதற்_பக்கம்#cite_note-about_rosaiah-3">[3]</ref> <ref target="https://ta.wikipedia.org/wiki/இந்திய_தேசிய_காங்கிரசு">இந்திய தேசியக் காங்கிரசின்</ref> அரசியல்வாதியான அவர்  அமைச்சுப் பதவிகளில் இருந்துள்ளார். அவர் மாநில நிதி அமைச்சராகப் பணியாற்றிய பாங்கு பெரிதும் பாராட்டப்பட்டது. ஆந்திராவில் 16 முறை வரவுசெலவு திட்டத்தை தாக்கல் செய்து சாதனை படைத்தவர். கட்சித் தலைமையின் கட்டளைக்கிணங்கி முதல்வர் பணியேற்ற இவர் <ref target="https://ta.wikipedia.org/wiki/நவம்பர்_24">நவம்பர் 24</ref>, <ref target="https://ta.wikipedia.org/wiki/2010">2010</ref> அன்று தமது சொந்தக் காரணங்களுக்காக பதவி விலகினார்.<ref target="https://ta.wikipedia.org/wiki/முதற்_பக்கம்#cite_note-4">[4]</ref> இவரது பதவி விலகலை அடுத்து <ref target="https://ta.wikipedia.org/wiki/நல்லாரி_கிரண்_குமார்_ரெட்டி">கிரண்குமார்</ref> முதல்வராகப் பொறுப்பேற்றுள்ளார்.</p>
<p><ref target="https://ta.wikipedia.org/wiki/ஆகத்து_31">ஆகத்து 31</ref>, <ref target="https://ta.wikipedia.org/wiki/2011">2011</ref> முதல் ஆகத்து 30, 2016 வரை <ref target="https://ta.wikipedia.org/wiki/தமிழ்நாடு">தமிழ்நாட்டின்</ref> <ref target="https://ta.wikipedia.org/wiki/தமிழக_ஆளுநர்">ஆளுநராகப்</ref>  பணியாற்றினார்.<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
பதவிகள்
<list type="unordered"><item>1968, 1974 மற்றும் 1980 ஆந்திர மாநில சட்டப்பேரவை</item>
<item>1977-1979  ஆந்திர மாநிலம் தொழில்துறை உட்கட்டமைப்பு அபிவிருத்தி நிறுவனத்தின் தலைவர்.</item>
<item>1978-1979, 1983-1985  ஆந்திர மாநில சட்டப்பேரவை எதிர்கட்சி தலைவர்.</item>
<item>1979-1980 ஆந்திர மாநில சாலை மற்றும் கட்டிடத்துறை அமைச்சர்.</item>
<item>1980-1981 ஆந்திர மாநில வீட்டு வசதி மற்றும் போக்குவரத்துத்துறை அமைச்சர்.</item>
<item>1982-1983 ஆந்திர மாநில உள்துறை அமைச்சராக இருந்தார்.</item>
<item>1989-1990 ஆந்திர மாநில நிதி, மின்சாரம், போக்குவரத்து, உயர்கல்வி, கைத்தறி மற்றும் கதர்துறை, அமைச்சர்.</item>
<item>1991-1992 ஆந்திர மாநில மருத்துவம் மற்றும் சுகாதாரத்துறை அமைச்சர்.</item>
<item>1992-1994 ஆந்திர மாநில நிதி, மின்சாரம், மருத்துவம் மற்றும் சுகாதாரத்துறை அமைச்சர்.</item>
<item>1995-1997 ஆந்திரமாநிலம் காங்கிரஸ் கட்சித் தலைவர்.</item>
<item>1998 நரசரொபேட் மக்களவை தொகுதி நாடாளுமன்ற உறுப்பினர்.</item>
<item>2004-2009 ஆந்திர மாநில நிதி, திட்டம்,குடும்ப நலத்துறை அமைச்சர்.</item>
<item>2009-2010 ஆந்திர மாநில முதல்வர்.</item>
<item>2011-2016 தமிழ்நாடு ஆளுநர்.<ref target="https://ta.wikipedia.org/wiki/முதற்_பக்கம்#cite_note-6">[6]</ref><ref target="https://ta.wikipedia.org/wiki/முதற்_பக்கம்#cite_note-7">[7]</ref></item></list>
விருதுகள்
<p><ref target="https://ta.wikipedia.org/wiki/2007">2007</ref> ஆம் ஆண்டு <ref target="https://ta.wikipedia.org/wiki/ஆந்திரப்_பல்கலைக்கழகம்">ஆந்திரப் பல்கலைக்கழகம்</ref> இவருக்கு கௌரவ முனைவர் பட்டம் வழங்கிச் சிறப்பித்துள்ளது.<ref target="https://ta.wikipedia.org/wiki/முதற்_பக்கம்#cite_note-hindu_3sep09-8">[8]</ref></p>
மறைவு
<p>உடல்நிலை குறைவு காரணமாக  சிகிச்சைபெற்றுவந்த இவர், சிகிச்சை பலனின்றி, <ref target="https://ta.wikipedia.org/wiki/ஐதராபாத்து_(இந்தியா)">ஐதராபாத்தில்</ref> உள்ள ஒரு தனியார் மருத்துவமனையில், 2021 திசம்பர் 4  அன்று காலை 8 மணியளவில் உயிரிழந்தார்.<ref target="https://ta.wikipedia.org/wiki/முதற்_பக்கம்#cite_note-9">[9]</ref></p>
</text></body></html>