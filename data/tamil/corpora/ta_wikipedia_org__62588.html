<html><body><text id="wikipedia_ta_wikipedia_org__62588.html" ns="0" revid="3284273" sourceurl="https://ta.wikipedia.org/wiki/%E0%AE%95%E0%AF%81%E0%AE%B0%E0%AF%81%E0%AE%95%E0%AF%81%E0%AE%B2%E0%AE%AE%E0%AF%8D" title="குருகுலம்" type="wikipedia">குருகுலம்
<p><hi rend="bold">குரு குலம்</hi> (<ref target="https://ta.wikipedia.org/wiki/சமசுகிருதம்">சமசுகிருதம்</ref>: गुरुकुल) இந்தியாவில் பண்டைய காலத்தில் கல்வி கற்றுத் தரும் <ref target="https://ta.wikipedia.org/wiki/குரு">குருவின்</ref> ஆசிரமத்தில் மாணவர்கள் தங்கி, குருவிற்கு பணிவிடைகள் செய்துகொண்டே, குருவின் அருகிலே இருந்து கல்வி பயிலும் இடமாகும்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> 
தெற்காசியாவில் இந்து, பௌத்த, சமணம் மற்றும் சீக்கிய சமயங்களில் குருகுலக் கல்வி முறை, இந்தியாவை அடிமைப்படுத்திய பிரிட்டானியார்கள் வருகை வரை தொடர்ந்து இயங்கிக்கொண்டு இருந்தது. <ref target="https://ta.wikipedia.org/wiki/குரு_பரம்பரை">குரு பரம்பரை</ref> இன்றளவும் போற்றப்படுகிறது.</p>
<p>குரு குலத்தில் படிக்கும் அனைத்து <ref target="https://ta.wikipedia.org/wiki/வர்ணங்கள்">வர்ணங்களைச் சார்ந்த</ref> மாணவர்கள் உயர்வு தாழ்வின்றி சமபாவனையுடன் <ref target="https://ta.wikipedia.org/wiki/குரு">குரு</ref> கல்வி கற்றுத்தருவார். சீடர்கள் குருவின் ஆசிரமத்திற்கு அனைத்து தேவையான வேலைகள் செய்து கொண்டே கல்வி கற்க வேண்டும்.</p>
<p>குரு குலத்தில் கல்வி பயிலும் காலம் குறைந்தபட்ச காலம் 12 ஆண்டுகளாகும்.
குரு குலத்தில் கல்வி பயிலும் மாணவர்களை <ref target="https://ta.wikipedia.org/wiki/பிரம்மச்சர்யம்">பிரம்மச்சாரிகள்</ref> என்று அழைப்பர். குருகுலத்தில் கல்வி பயிலும் காலகட்டத்தில், மாணவர்கள் தங்கள் குடும்பத்தை விட்டு விலகி இருக்க வேண்டும்.</p>
குருகுலத்தில் கற்பிக்கப்படும் பாடங்கள்
<p><ref target="https://ta.wikipedia.org/wiki/வேதம்">வேத</ref> <ref target="https://ta.wikipedia.org/wiki/வேதாந்தம்">வேதாந்த சாத்திரங்கள்</ref>, <ref target="https://ta.wikipedia.org/wiki/வேதாங்கங்கள்">வேதாங்கங்கள்</ref>, <ref target="https://ta.wikipedia.org/wiki/உபவேதங்கள்">உபவேதங்கள்</ref>, <ref target="https://ta.wikipedia.org/wiki/யோகா">யோகா</ref>, <ref target="https://ta.wikipedia.org/wiki/அளவை_(சமயம்)">தர்க்கம்</ref>, <ref target="https://ta.wikipedia.org/wiki/அர்த்தசாஸ்திரம்">அரசியல், அரச தந்திரம்</ref>, <ref target="https://ta.wikipedia.org/wiki/இதிகாசம்">இதிகாசம்</ref>, <ref target="https://ta.wikipedia.org/wiki/புராணம்">புராணம்</ref> மற்றும் <ref target="https://ta.wikipedia.org/wiki/சோதிடம்">சோதிடம்</ref>, வானவியல், <ref target="https://ta.wikipedia.org/wiki/ஆயுர்வேதம்">ஆயுர்வேத மருத்துவம்</ref> மற்றும் பொது அறிவு போன்ற பல கலைகளை குரு, சீடர்களுக்கு போதிப்பார். </p>
<p>இவைகள் தவிர ஐம்புலன்களை அடக்கி, <ref target="https://ta.wikipedia.org/wiki/விவேகம்_(வேதாந்தம்)">விவேகம்</ref>, <ref target="https://ta.wikipedia.org/wiki/வைராக்கியம்_(வேதாந்தம்)">வைராக்கியம்</ref>, <ref target="https://ta.wikipedia.org/wiki/ஆத்ம_ஞானம்">ஆத்ம ஞானம்</ref> போன்ற உயர் கல்விகளும் குரு, சீடர்களுக்கு கற்றுத்தருவார்.</p>
குருதட்சனை
<p>கல்வி பயின்று முடித்த சீடர்கள், தாம் குருவிடமிருந்து கற்ற கல்விக்கு பிரதிபலனாக பொருளாகவோ அல்லது பணமாகவோ <ref target="https://ta.wikipedia.org/wiki/குரு_தட்சணை">குரு தட்சணை</ref> சமர்ப்பிக்க வேண்டும். குருவிற்கும் குருவின் ஆசிரமத்திற்கும் நன்கு பணிவிடை செய்த சீடர்களிடம் குருவானவர் குருதட்சனை பெறுவதில்லை.</p>
<p>குருகுலத்தில் கல்வி பயிலும் காலம் குறைந்தபட்ச காலம் 12 ஆண்டுகளாகும்.
குருகுலத்தில் கல்வி பயிலும் மாணவர்களை <ref target="https://ta.wikipedia.org/wiki/பிரம்மச்சர்யம்">பிரம்மச்சாரிகள்</ref> என்று அழைப்பர். குருகுலத்தில் கல்வி பயிலும் காலகட்டத்தில், மாணவர்கள் தங்கள் குடும்பத்தை விட்டு விலகி இருக்க வேண்டும். </p>
வரலாறு
<p>குருகுல கல்வி முறையானது <ref target="https://ta.wikipedia.org/wiki/வேதம்">வேத காலத்திலிருந்தே</ref> இருந்து வருகிறது. <ref target="https://ta.wikipedia.org/wiki/உபநிடதம்">உபநிடதங்கள்</ref> பல குருகுலங்களைப் பற்றி கூறுகிறது. யாக்ஞவல்கியர், வசிட்டர், வியாசர், வாருணி போன்ற குருக்கள், குருகுலங்கள் நடத்தி வந்ததை உபநிடதங்கள் விரிவாக கூறுகிறது. 8 முதல் 12 வயதிற்குள் குழந்தைகளுக்கு <ref target="https://ta.wikipedia.org/wiki/உபநயனம்">உபநயனம்</ref> எனும் சமயச் சடங்கு செய்து முடித்த பின்பே குருகுலத்திற்கு தங்கள் குழந்தைகளை கல்வி கற்க அனுப்புவர். கல்வி பயின்று முடியும் வரை மாணவர்கள் திருமணம் செய்து கொள்ளாமல் <ref target="https://ta.wikipedia.org/wiki/பிரம்மச்சர்யம்">பிரம்மச்சர்ய விரதம்</ref> கடைபிடிக்க வேண்டும்.</p>
<p>குருகுலங்களின் மேம்பாட்டிற்கு அரசர்கள், வணிகர்கள், மற்றவர்கள் பொருள் உதவி செய்தனர்.</p>
தற்காலத்தில் குருகுல நிலைமை
<p>ஆங்கிலேய முறைக் கல்வி இந்தியாவில் தொடங்கிய பின்பு வேதகால குருகுலங்களின் எண்ணிக்கை விரல் விட்டு எண்ணும் அளவில் உள்ளது. இருப்பினும் <ref target="https://ta.wikipedia.org/wiki/அரித்வார்">அரித்வார்</ref>, <ref target="https://ta.wikipedia.org/wiki/ரிஷிகேஷ்">ரிஷிகேஷ்</ref>, <ref target="https://ta.wikipedia.org/wiki/காசி">காசி</ref>, <ref target="https://ta.wikipedia.org/wiki/புனே">புனே</ref>, <ref target="https://ta.wikipedia.org/wiki/சென்னை">சென்னை</ref>, <ref target="https://ta.wikipedia.org/wiki/கோவை">கோவை</ref>, <ref target="https://ta.wikipedia.org/wiki/உத்தரகாசி">உத்தரகாசி</ref> போன்ற இடங்களில் <ref target="https://ta.wikipedia.org/wiki/வேதம்">வேதக் கல்வி</ref> மற்றும் <ref target="https://ta.wikipedia.org/wiki/வேதாந்தம்">வேதாந்தக் கல்வி</ref> இன்றளவிலும் குருகுலத்தில் கற்றுத் தரப்படுகிறது. அவைகளின் சில குருகுலங்களை காண்போம்:</p>
<list type="unordered"><item>இராமகிருஷ்ண மடம்,  கொல்கத்தா, சென்னை, மதுரை, காஞ்சிபுரம், கொச்சி    <ref target="https://web.archive.org/web/20130328025520/http://belurmath.org/sriramakrishna.htm">பரணிடப்பட்டது</ref> 2013-03-28 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref> <ref target="https://web.archive.org/web/20131103051833/http://www.rkmath.net/primeminster.php">பரணிடப்பட்டது</ref> 2013-11-03 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref> </item>
<item>சுவாமி <ref target="https://ta.wikipedia.org/wiki/விவேகானந்தர்">விவேகானந்தர்</ref> கேந்திரம் </item>
<item><ref target="https://ta.wikipedia.org/wiki/சுவாமி_சிவானந்தர்">சுவாமி சிவானந்தர்</ref> ஆசிரம்ம், ரிஷிகேஷ்,  <ref target="https://web.archive.org/web/20131026172217/http://www.sivanandaonline.org/public_html/">பரணிடப்பட்டது</ref> 2013-10-26 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="https://ta.wikipedia.org/wiki/சுவாமி_சின்மயானந்தா">சுவாமி சின்மயானந்தா</ref>, ரிஷிகேஷ்,  </item>
<item><ref target="https://ta.wikipedia.org/wiki/சுவாமி_தயானந்தர்">சுவாமி தயானந்தர்</ref>, ரிஷிகேஷ்,     2. </item>
<item><ref target="https://ta.wikipedia.org/wiki/சுவாமி_குருபரானந்தர்">சுவாமி குருபரானந்தர்</ref> உத்திரமேரூர், </item>
<item><ref target="https://ta.wikipedia.org/wiki/சுவாமி_பரமார்த்தனந்தர்">சுவாமி பரமார்த்தனந்தர்</ref>, சென்னை,   <ref target="https://web.archive.org/web/20190916053659/http://www.vedantavidyarthisangha.org/">பரணிடப்பட்டது</ref> 2019-09-16 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item>சுவாமி ஓங்காரனந்தர், தேனி,      </item>
<item>சுவாமி சுத்தானந்தர்        </item>
<item>சுவாமி கிருஷ்ணானந்தர்  </item></list>


இதனையும் காண்க
<list type="unordered"><item><ref target="https://ta.wikipedia.org/wiki/குரு">குரு</ref></item>
<item><ref target="https://ta.wikipedia.org/wiki/குரு_தட்சணை">குரு தட்சணை</ref></item>
<item><ref target="https://ta.wikipedia.org/wiki/குரு_பரம்பரை">குரு பரம்பரை</ref></item></list>
</text></body></html>