<html><body><text id="wikipedia_ta_wikipedia_org__521834.html" ns="0" revid="3219066" sourceurl="https://ta.wikipedia.org/wiki/%E0%AE%A8%E0%AF%88%E0%AE%95%E0%AF%80%E0%AE%A9%E0%AF%8D_%E0%AE%8F%E0%AE%B0%E0%AE%BF" title="நைகீன் ஏரி" type="wikipedia">நைகீன் ஏரி

<p><hi rend="bold">நைகீன் ஏரி (Nigeen ஏரி)</hi> <ref target="https://ta.wikipedia.org/wiki/இந்தியா">இந்தியாவின்</ref> <ref target="https://ta.wikipedia.org/wiki/சம்மு_காசுமீர்">சம்மு காசுமீர்</ref> மாநிலத்தில் உள்ள <ref target="https://ta.wikipedia.org/wiki/சிறிநகர்">சிறீநகரில்</ref> அமைந்துள்ள ஓர் ஏரியாகும்.  <hi rend="bold">நாகீன் ஏரி</hi> என்ற பெயராலும் இது அழைக்கப்படுகிறது. ஒரு மிதமான கனிமவளம் நிறைந்த ஏரியாக இது கருதப்படுகிறது.<ref target="https://ta.wikipedia.org/wiki/முதற்_பக்கம்#cite_note-Nigeen_eutrophic-1">[1]</ref> <ref target="https://ta.wikipedia.org/wiki/தால்_ஏரி">சில நேரங்களில் தால்</ref> ஏரியின் ஒரு பகுதியாகவும் நைகீன் ஏரி கருதப்படுகிறது. ஒரு குறுகிய நீரிணை வழியாக  தால் ஏரியுடன் இது இணைக்கப்பட்டுள்ளது. <ref target="https://ta.wikipedia.org/wiki/முதற்_பக்கம்#cite_note-JK_tourism-2">[2]</ref> மேலும்  நல்லா அமீர் கான் கால்வாய் மூலமாக குசால் சார் மற்றும் <ref target="https://ta.wikipedia.org/wiki/கில்_சார்">கில் சார் ஏரிகளுடன் நைகீன் ஏரி இணைக்கப்பட்டுள்ளது.</ref> <ref target="https://ta.wikipedia.org/wiki/முதற்_பக்கம்#cite_note-Unni_Book-3">[3]</ref></p>
சொற்பிறப்பியல்
<p>நைகீன் ஏரியை ஏராளமான வில்லோ மற்றும் பாப்லர் மரங்கள் சூழ்ந்துள்ளன. எனவே, வளையத்தில் காணப்படும் நகை என்ற பொருள் கொண்ட  <hi rend="italic">நகீனா</hi>  என்ற சொல்லால் இவ்வேரி குறிப்பிடப்பட்டுள்ளது. நைகீன்  என்ற சொல் நகீனா என்ற சொல்லின் உள்ளூர் மாறுபாடாகும். <ref target="https://ta.wikipedia.org/wiki/முதற்_பக்கம்#cite_note-JK_tourism-2">[2]</ref></p>
அமைவிடம்
<p>நைகீன் ஏரி <ref target="https://ta.wikipedia.org/wiki/ஹரி_பர்பத்">அரி பர்பத்</ref> மலையடிவாரத்தில், தால் ஏரியின் மேற்கே அமைந்துள்ளது. இதன் வடக்கு மற்றும் மேற்கு திசைகளில் பாக்வான்போரா மற்றும் லால் பசார் ஆகிய இடங்களும்,  வடகிழக்கில் புகழ்பெற்ற சன்னதிக்கு பெயர் பெற்ற அசுரத்பால்  வட்டாரமும் அமைந்துள்ளன. <ref target="https://ta.wikipedia.org/wiki/முதற்_பக்கம்#cite_note-JK_tourism-2">[2]</ref></p>
தற்போதைய நிலை
<p>சிறீநகரில் நைகீன் ஏரி ஒரு முக்கிய சுற்றுலா அம்சமாகும், இது தால் ஏரியுடன் ஒப்பிடும்போது ஒப்பீட்டளவில் அழகிய நீருக்காக அறியப்படுகிறது. <ref target="https://ta.wikipedia.org/wiki/நீரணி_மாடம்">படகு வீடுகள்</ref> மற்றும் சிகாரா மரப்படகுகள்  போன்றவை வழக்கமான காட்சிப் பொருட்களாகும். தால் ஏரியை விட ஆழமாகவும், கூட்டமாகவும் இருப்பதால் நைகீன் ஏரி  நீச்சலுக்கும் ஏற்றதாகும். <ref target="https://ta.wikipedia.org/wiki/முதற்_பக்கம்#cite_note-JK_tourism-2">[2]</ref> காலனித்துவ காலத்தைச் சேர்ந்த நைகீன் சங்கம் ஏரியின் கிழக்கு கரையில் அமைந்துள்ளது.</p>
<p><ref target="https://ta.wikipedia.org/wiki/காஷ்மீர்_பள்ளத்தாக்கு">இருப்பினும், காசுமீர் பள்ளத்தாக்கிலுள்ள</ref> பிற நீர்நிலைகளின் பிரச்சினை போலவே, இந்த ஏரியும் அத்துமீறல்களால் பாதிக்கப்பட்டுள்ளது. எனவே  இதன் நீரின் தரம்  மோசமாகிறது.  வெள்ள அபாயமும் அதிகரிக்கிறது. இதை உணர்ந்த <ref target="https://ta.wikipedia.org/wiki/ஜம்மு_காஷ்மீர்_அரசு">சம்மு-காசுமீர் அரசாங்கம்</ref> ஏரியின் நிலையை மேம்படுத்தவும், அதன் அசல் மகிமைக்கு மீட்டெடுக்கவும் நடவடிக்கை எடுப்பதில் ஈடுபட்டுள்ளது. <ref target="https://ta.wikipedia.org/wiki/முதற்_பக்கம்#cite_note-Business_std-4">[4]</ref></p>

நைகீன் ஏரியின் மேற்கு கரையில் வரிசையாக நிற்கும் படகு வீடுகள் ஒரு பரந்த காட்சி.  இடது முன்புறத்தில் அரி பர்பத் மலைக்குன்றும் பின்னணியில்  பனி மூடிய பிர் பஞ்சால் மலைத்தொடரும் உள்ளன.





</text></body></html>