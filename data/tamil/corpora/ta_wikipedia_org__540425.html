<html><body><text id="wikipedia_ta_wikipedia_org__540425.html" ns="0" revid="3379540" sourceurl="https://ta.wikipedia.org/wiki/%E0%AE%AA%E0%AE%BE%E0%AE%B2%E0%AF%8D%E0%AE%95%E0%AF%8A%E0%AE%A3%E0%AF%8D%E0%AE%9F%E0%AE%BE_%E0%AE%AE%E0%AE%B2%E0%AF%88%E0%AE%95%E0%AE%B3%E0%AF%8D" title="பால்கொண்டா மலைகள்" type="wikipedia">பால்கொண்டா மலைகள்
<p><hi rend="bold">பால்கொண்டா மலைகள்</hi> (<hi rend="italic">Palkonda Hills</hi>) என்பது <ref target="https://ta.wikipedia.org/wiki/தென்னிந்தியா">தென்னிந்திய</ref> மாநிலமான <ref target="https://ta.wikipedia.org/wiki/ஆந்திரப்_பிரதேசம்">ஆந்திரப் பிரதேசத்தில்</ref> உள்ள <ref target="https://ta.wikipedia.org/wiki/கிழக்குத்_தொடர்ச்சி_மலைகள்">கிழக்குத் தொடர்ச்சி மலையின்</ref> ஒரு பகுதியாக இருக்கும் மலைத்தொடர் ஆகும். பால் கொண்ட மலைகள் "பால் மலைகள்" என்று பொருள்படும். இவை வடமேற்கிலிருந்து தென்கிழக்கு திசையில் <ref target="https://ta.wikipedia.org/wiki/திருப்பதி_வெங்கடாசலபதி_கோயில்">திருப்பதி</ref> புனித யாத்திரை மையத்தில் முடிவடைகிறது.</p>
சொற்பிறப்பியல்
<p><hi rend="italic">பால்கொண்டா</hi> என்ற பெயர் "பால் மலைகள்" என்று மொழிபெயர்க்கப்பட்டுள்ளது. இது <ref target="https://ta.wikipedia.org/wiki/தெலுங்கு_மொழி">தெலுங்கு</ref> வார்த்தைகளான <hi rend="italic">பால்</hi> அதாவது பால் மற்றும் <hi rend="italic">கொண்டா</hi> என்றால் மலை ஆகியவற்றின் கலவையாகும். இம்மலைகளில் மேய்ச்சல் நிலங்கள் இருப்பதாலும் இந்தப் பெயர் ஏற்பட்டது.<ref target="https://ta.wikipedia.org/wiki/முதற்_பக்கம்#cite_note-dsal.uchicago-1">[1]</ref> <ref target="https://ta.wikipedia.org/wiki/முதற்_பக்கம்#cite_note-archive-2">[2]</ref></p>
புவியியல்
<p>பால்கொண்டா மலைத்தொடர் தென்கிழக்கிலிருந்து வடமேற்கு திசையில் உள்ளது. இது <ref target="https://ta.wikipedia.org/wiki/அனந்தபூர்_மாவட்டம்">அனந்தபூர்</ref> மற்றும் <ref target="https://ta.wikipedia.org/wiki/கடப்பா_மாவட்டம்">கடப்பா</ref> மாவட்டங்களைக் கடந்து செல்கிறது. இந்த மலைகள் சராசரியாக 2,000 அடி உயரமுடையது. இம்மலைத்தொடரின் மிக உயர்ந்த பகுதியான 3,060 அடி புட்டெய்டில் உள்ளது. மேற்கு பகுதி விரிவாக்கம் அனந்தபூரில் <ref target="https://ta.wikipedia.org/wiki/சேசாசலம்_மலை">சேசாசலம் மலையாக</ref> உருவாகின்றது.<ref target="https://ta.wikipedia.org/wiki/முதற்_பக்கம்#cite_note-books.google-3">[3]</ref><ref target="https://ta.wikipedia.org/wiki/முதற்_பக்கம்#cite_note-books.google_a-4">[4]</ref></p>
<p>பால்கொண்டா மலைகள் <ref target="https://ta.wikipedia.org/wiki/கேம்பிரியக்_காலம்">கேம்ப்ரியக் காலத்திலிருந்து</ref> உருவாகிய மலைகள் ஆகும். இவை 500 மில்லியன் ஆண்டுகளுக்கும் மேலாகப் <ref target="https://ta.wikipedia.org/wiki/பெண்ணாறு">பெண்ணாறு</ref> மற்றும் அதன் துணை ஆறுகளால் அரிக்கப்பட்டன. மலைகள் பெரும்பாலும் <ref target="https://ta.wikipedia.org/wiki/எரி_கற்குழம்பு">எரி கற்குழம்பு</ref> மற்றும் <ref target="https://ta.wikipedia.org/wiki/சிலேட்டுக்_கல்">சிலேட்டுக் கல்</ref> படிவுகளுடன் கூடிய குவார்ட்சைட் அமைப்புகளால் ஆனவை.<ref target="https://ta.wikipedia.org/wiki/முதற்_பக்கம்#cite_note-books.google-3">[3]</ref><ref target="https://ta.wikipedia.org/wiki/முதற்_பக்கம்#cite_note-books.google_a-4">[4]</ref></p>
ஆறுகள்
<p>பன்சூ மற்றும் செய்யாறு இந்த வட்டாரத்தின் ஓடும் முக்கிய ஆறுகள் ஆகும். <ref target="https://ta.wikipedia.org/wiki/சித்ராவதி_ஆறு">சித்ராவதி</ref> மற்றும் <ref target="https://ta.wikipedia.org/wiki/பாபாக்னி_ஆறு">பாபாக்னி</ref> ஆறுகள் இணைந்து பல வடிநிலங்களைத் தொடர்ச்சியாக உருவாக்குகின்றன. பால்கொண்டாவிற்கும் அதன் இணையான வேலிகொண்டாவிற்கும் இடையில் பல நீரோடைகள் உள்ளன. இந்நீரோடைகளில் பள்ளத்தாக்குகளில் நீர்ப்பாசனம் செய்வதற்காக அணைகள் கட்டப்பட்டுள்ளன.<ref target="https://ta.wikipedia.org/wiki/முதற்_பக்கம்#cite_note-books.google-3">[3]</ref><ref target="https://ta.wikipedia.org/wiki/முதற்_பக்கம்#cite_note-books.google_a-4">[4]</ref> சோளம் மற்றும் நிலக்கடலை இங்குப் பயிரிடப்படும் முக்கிய பயிர்கள் ஆகும்.<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
தாவரங்கள் மற்றும் விலங்கினங்கள்
<p>இந்த மலைகளில் <ref target="https://ta.wikipedia.org/wiki/தேக்கு">தேக்குமரக்</ref> காடுகள் உள்ளன, மேலும் இது மிகவும் அழிந்து வரும் <ref target="https://ta.wikipedia.org/wiki/ஜெர்டன்_கல்குருவி">ஜெர்டன் கல்குருவியின்</ref>வாழிடமாகவும் உள்ளது.<ref target="https://ta.wikipedia.org/wiki/முதற்_பக்கம்#cite_note-6">[6]</ref><ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
மனித வாழ்விடங்கள்
<p><ref target="https://ta.wikipedia.org/wiki/திருமலை">திருமலை</ref> மற்றும் கோவில் நகரமான <ref target="https://ta.wikipedia.org/wiki/திருப்பதி">திருப்பதியின்</ref> புனித மலை பால்கொண்டா மலைத்தொடரின் தென்கிழக்கு முனையில் அமைந்துள்ளது.<ref target="https://ta.wikipedia.org/wiki/முதற்_பக்கம்#cite_note-archive-2">[2]</ref> மும்பை - சென்னை தொடருந்து வழித்தடம் <ref target="https://ta.wikipedia.org/wiki/குண்டக்கல்">குண்டக்கல்</ref> மற்றும் <ref target="https://ta.wikipedia.org/wiki/ரேணிகுண்டா">ரேணிகுண்டா</ref> வழியாக மலைகளுக்கு இணையாகச் செல்லும் ஒரு முக்கியமான போக்குவரத்து பாதையாகும் ஆகும்.<ref target="https://ta.wikipedia.org/wiki/முதற்_பக்கம்#cite_note-8">[8]</ref></p>
</text></body></html>