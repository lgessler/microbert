<html><body><text id="wikipedia_ta_wikipedia_org__31114.html" ns="0" revid="3395239" sourceurl="https://ta.wikipedia.org/wiki/%E0%AE%9A%E0%AF%86%E0%AE%B0%E0%AF%81%E0%AE%A4%E0%AF%8D%E0%AE%A4%E0%AF%81%E0%AE%A3%E0%AF%88_%E0%AE%A8%E0%AE%BE%E0%AE%AF%E0%AE%A9%E0%AE%BE%E0%AE%B0%E0%AF%8D" title="செருத்துணை நாயனார்" type="wikipedia">செருத்துணை நாயனார்
<p>செருத்துணை நாயன்மார் என்பவர் <ref target="https://ta.wikipedia.org/wiki/சைவ_சமயம்">சைவ சமயத்தவர்களால்</ref> பெரிதும் மதிக்கப்படும் அறுபத்து மூன்று <ref target="https://ta.wikipedia.org/wiki/நாயன்மார்">நாயன்மார்களில்</ref> ஒருவர் ஆவார்<ref target="https://ta.wikipedia.org/wiki/முதற்_பக்கம்#cite_note-1">[1]</ref>. சோழ நாட்டின் பகுதியாகிய மருகனாட்டில் உள்ள <ref target="https://ta.wikipedia.org/wiki/தஞ்சாவூர்">தஞ்சாவூரிலே</ref> வேளாண்குடி முதல்வராய்த் தோன்றியவர் <hi rend="bold">செருத்துணையார்</hi>. <ref target="https://ta.wikipedia.org/wiki/சிவபிரான்">சிவபிரான்</ref> திருவடியில் மெய்யன்புடையவர்<ref target="https://ta.wikipedia.org/wiki/முதற்_பக்கம்#cite_note-2">[2]</ref>. இவர் <ref target="https://ta.wikipedia.org/wiki/திருவாரூர்">திருவாரூர்</ref> சென்று இறைவரது திருக்கோயில் திருமுன்றனில் விளங்கும் பணிகளைக் காலந்தோறும் இறைவரை வழிபட்டு வந்தார். அவ்வண்ணம் வழிபட்டுவரும் ஒரு நாள் பல்லவ அரசர் <ref target="https://ta.wikipedia.org/wiki/கழற்சிங்கர்">கழற்சிங்கரது</ref> பட்டத்து உரிமைத்தேவி அங்கு பூமண்டபத்தின் பக்கம் விழுந்த புதுப்பூவை எடுத்து மோந்ததனைக் கண்டார். அவ் அபராதத்திற்காக வேகத்துடன் சென்று கருவி கொண்டு  அவளது மூக்கினை அரிந்தார். இவ்வாறு திருத்தொண்டு உலகில் விளங்கச் செய்து சிவனடி சேர்ந்து இன்பமுற்றார்.</p>
நுண்பொருள்
<list type="ordered"><item>பூசைனைக்குரிய பொருள் புனிதமானது.</item>
<item>அதனைக் கடப்பதும் மோப்பதும் ஆகிய கருமங்களால் எச்சிப்படுத்துவது சிவநிந்தை.</item>
<item>இத்தகைய சிவநிந்தை செய்வோர் எத்தகையோராயினும் தக்க முறையில் தண்டிக்கப்படுதற்குரியர்.</item></list>
<p>செருத்துணை நாயனார் குருபூசைநாள்: ஆவணிபூசம்.</p>
மேற்கோள்கள்

<list type="ordered"><item>பெரிய புராணம் வசனம் - <ref target="https://ta.wikipedia.org/wiki/சிவதொண்டன்_சபை">சிவதொண்டன் சபை</ref>, <ref target="https://ta.wikipedia.org/wiki/யாழ்ப்பாணம்">யாழ்ப்பாணம்</ref></item></list>
</text></body></html>