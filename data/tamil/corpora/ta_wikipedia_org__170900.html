<html><body><text id="wikipedia_ta_wikipedia_org__170900.html" ns="0" revid="2640021" sourceurl="https://ta.wikipedia.org/wiki/%E0%AE%B5%E0%AE%A9_%E0%AE%AA%E0%AE%B0%E0%AF%81%E0%AE%B5%E0%AE%AE%E0%AF%8D" title="வன பருவம்" type="wikipedia">வன பருவம்<figure><caption><ref target="https://ta.wikipedia.org/wiki/பாண்டவர்">பாண்டவர்கள்</ref>, தங்கள் குல குரு <ref target="https://ta.wikipedia.org/wiki/தௌமியர்">தௌமியர்</ref> மற்றும் <ref target="https://ta.wikipedia.org/wiki/திரௌபதி">திரௌபதியுடன</ref> 12 ஆண்டு காட்டு வாழ்க்கை மேற்கொள்ள <ref target="https://ta.wikipedia.org/wiki/அத்தினாபுரம்">அத்தினாபுரத்தை</ref> விட்டுச் செல்தல்</caption></figure>
<figure><caption> இயட்சனின் 144 கேள்விகளுக்கு <ref target="https://ta.wikipedia.org/wiki/தருமன்">தருமன்</ref> விடை கூறி, இயட்சனால் இறந்த தன் உடன்பிறப்புக்களை உயிர்ப்பித்தல்</caption></figure>
<p><ref target="https://ta.wikipedia.org/wiki/மகாபாரதம்">மகாபாரதத்தின்</ref> 18 பருவங்களில் மூன்றாவது பருவம் <hi rend="bold">வன பருவம்</hi>. <hi rend="bold">ஆரண்யக பருவம்</hi> அல்லது <hi rend="bold">ஆரண்ய பருவம்</hi> என்றும் இது குறிப்பிடப்படுவது உண்டு. <ref target="https://ta.wikipedia.org/wiki/பாண்டவர்">பாண்டவர்களின்</ref> 12 வருடக் காட்டு வாழ்வை விபரிக்கும் பருவம் இது.</p>
<p>மகாபாரதத்தின் 18 பருவங்களில் மிக நீளமானது இதுவே. <ref target="https://ta.wikipedia.org/wiki/தருமன்">தருமன்</ref> சூரிய பகவானிடமிருந்து அட்சயப் பாத்திரம் பெறுதல், <ref target="https://ta.wikipedia.org/wiki/கிருஷ்ணன்">கிருஷ்ணன்</ref> அருளால் திரௌபதி, <ref target="https://ta.wikipedia.org/wiki/துர்வாசர்">துர்வாச முனிக்</ref> கூட்டத்தவர்களின் பசியை போக்குதல், <ref target="https://ta.wikipedia.org/wiki/அரிச்சந்திரன்_கதை">அரிச்சந்திரன்</ref>, <ref target="https://ta.wikipedia.org/wiki/ஆணி_மாண்டவ்யர்">ஆணி மாண்டவ்யர்</ref> கதை, <ref target="https://ta.wikipedia.org/wiki/நளாயினி">நளாயினி</ref> கதை, <ref target="https://ta.wikipedia.org/wiki/நளன்">நள</ref> - <ref target="https://ta.wikipedia.org/wiki/தமயந்தி">தமயந்தி</ref> கதை, <ref target="https://ta.wikipedia.org/wiki/திரௌபதி">திரௌபதியை</ref> கவர்ந்து சென்ற<ref target="https://ta.wikipedia.org/wiki/ஜயத்திரதன்">செயத்திரதனை</ref> பாண்டவர்களால் அவமானப்படல், தருமனுக்கு <ref target="https://ta.wikipedia.org/wiki/மார்கண்டேயர்">மார்கண்டயே</ref> முனிவர் <ref target="https://ta.wikipedia.org/wiki/இராமாயணம்">இராமாயண</ref> காவியம் கூறுதல்<ref target="https://ta.wikipedia.org/wiki/முதற்_பக்கம்#cite_note-1">[1]</ref>, <ref target="https://ta.wikipedia.org/wiki/துரியோதனன்">துரியோதனன்</ref> அவமானப்படல், <ref target="https://ta.wikipedia.org/wiki/அருச்சுனன்">அருச்சுனன்</ref> இந்திரலோகம் செல்தல் மற்றும் <ref target="https://ta.wikipedia.org/wiki/சிவன்">சிவனிடமிருந்து</ref> பாசுபத அஸ்திரம் பெறல், வீமன் <ref target="https://ta.wikipedia.org/wiki/அனுமன்">அனுமரைக்</ref>  காணல், இயட்சன் கேள்விகளுக்கு <ref target="https://ta.wikipedia.org/wiki/தருமன்">தருமன்</ref> பதில் கூறி, இறந்த தன் உடன்பிறந்தவர்களை உயிர்ப்பித்தல், <ref target="https://ta.wikipedia.org/wiki/வியாசர்">வியாசர்</ref> மற்றும் <ref target="https://ta.wikipedia.org/wiki/நாரதர்">நாரதர்</ref> தருமனை சந்தித்து மன ஆறுதல் கூறல், <ref target="https://ta.wikipedia.org/wiki/ச‌‌த்‌தியபாமா‌">ச‌‌த்‌தியபாமா‌</ref> திரௌபதிக்கு கூறுதல் ஆகியவை இதில் விவரிக்கப்படுகிறது.<ref target="https://ta.wikipedia.org/wiki/முதற்_பக்கம்#cite_note-2">[2]</ref><ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
உப பருவங்கள்
<p>இந்தப் புத்தகத்தில் 13 உப பருவங்களும் 312  அத்தியாயங்களும் உள்ளன. கீழ்க்கண்டவை சபா பருவத்தின் உப பருவங்களாகும். </p>
1. ஆரண்யக பருவம் (பகுதி: 1-10)
2. கிர்மிரபதா பருவம் (பகுதி: 11)
3. அர்ஜூனாபிகமன பருவம் (பகுதி: 12-37)
4. கைராத பருவம் (பகுதி: 38-41)
5. இந்திரலோகமன பருவம் (பகுதி: 42-51)
6. நளோபாக்கியான பருவம் (பகுதி: 52-79)
7. தீர்த்த யாத்ர பருவம் (பகுதி: 80-180)
8. மார்கண்டேய சமஸ்ய பருவம் (பகுதி: 181-230)
9. திரௌபதி-சத்யபாமா சம்வத பருவம் (பகுதி: 231-233)
10. கோஷ யாத்ர பருவம் (பகுதி: 234-258)
11. திரௌபதி-ஹரண பருவம் (பகுதி: 259-290)
12. பதிவிரதா-மஹாத்மய பருவம் (பகுதி: 291-308)
13. ஆரண்ய பருவம் (பகுதி: 309-312)


வெளி இணைப்புகள்
<list type="unordered"><item><ref target="https://mahabharatham.arasan.info/p/contents-of-mahabharata.html">தமிழில் முழு மஹாபாரதம்</ref></item>
<item><ref target="http://wisdomlib.org/hinduism/book/the-mahabharata-third-book/index.html">English Translation, readable</ref></item>
<item><ref target="http://www.sacred-texts.com/hin/m03/index.htm">Translation</ref> by <ref target="https://ta.wikipedia.org/wiki/Kisari_Mohan_Ganguli">Kisari Mohan Ganguli</ref>.</item></list>
</text></body></html>