<html><body><text id="wikipedia_ta_wikipedia_org__72933.html" ns="0" revid="3403777" sourceurl="https://ta.wikipedia.org/wiki/%E0%AE%86%E0%AE%AF%E0%AE%BF%E0%AE%B7%E0%AE%BE_%E0%AE%A4%E0%AE%BE%E0%AE%95%E0%AF%8D%E0%AE%95%E0%AE%BF%E0%AE%AF%E0%AE%BE" title="ஆயிஷா தாக்கியா" type="wikipedia">ஆயிஷா தாக்கியா
<p><hi rend="bold">ஆயிசா தாக்கியா ஆசுமி</hi>, (<ref target="https://ta.wikipedia.org/wiki/இந்தி">இந்தி</ref>: आयेशा टाकिया आजमी, Ayesha Takia, ஆயிஷா தாக்கியா; பிறப்பு: <ref target="https://ta.wikipedia.org/wiki/ஏப்ரல்_10">ஏப்ரல் 10</ref>, <ref target="https://ta.wikipedia.org/wiki/1986">1986</ref>)<ref target="https://ta.wikipedia.org/wiki/முதற்_பக்கம்#cite_note-1">[1]</ref>) <ref target="https://ta.wikipedia.org/wiki/பாலிவுட்">பாலிவுட்</ref> திரைப்படங்களில் நடித்துவரும் ஒரு இந்திய நடிகை.</p>
ஆரம்பகால வாழ்க்கை
<p>ஆயிசா தாகியா <ref target="https://ta.wikipedia.org/wiki/மும்பை">மும்பையில்</ref> <ref target="https://ta.wikipedia.org/wiki/குசராத்தி">குசராத்தியான</ref> நிசித் என்பவருக்கும், <ref target="https://ta.wikipedia.org/wiki/மகாராட்டிரம்">மகாராட்டிரத்தை சார்ந்த</ref> ஆங்கிலோ இந்தியரான பரிதா ஆகியோருக்கு மகளாகப் பிறந்தார். இவர் புனித அந்தோணி உயர்நிலைப் பள்ளியில் படித்தார். இவருக்கு நடாசா என்ற இளைய சகோதரி உள்ளார்.</p>
தொழில் வாழ்க்கை
<p>ஆயிஷா "நான் ஒரு காம்ப்ளான் பெண்" என்ற <ref target="https://ta.wikipedia.org/wiki/விளம்பரம்">விளம்பரப்படத்தில்</ref> நடித்ததில் இருந்து தனது தொழில் வாழ்க்கையைத் தொடங்கினார். தன்னுடைய பதினைந்தாவது வயதில் <ref target="https://ta.wikipedia.org/wiki/பால்குனி_பாதக்">பால்குனி பாதக்கின்</ref> <hi rend="italic">மேரி சுனரி உத் உத் சாயே</hi> என்ற இசைப்பாடல் நிகழ்படத்தில் தோன்றினார். இதன் பிறகு பதினாறாவது வயதில் <hi rend="italic">சேக் இட் டாடி</hi> என்ற இசைப்பாடல் நிகழ்படத்தில் நடித்ததன் மூலம் திரை உலகின் கவனத்தை ஈர்த்தார். இதைத் தொடர்ந்து ஒரு சில திரைப்பட வாய்ப்புகள் கிடைத்தன; <hi rend="italic">சோச்சா நா தா</hi> என்ற படத்தில் நடிக்க ஒப்பந்தம் செய்யப்பட்டார். <hi rend="italic">சோச்சா நா தா</hi> படத் தயாரிப்பில் தாமதம் ஏற்பட்டதால், <hi rend="italic">டார்சான்: தி வொண்டர் கார்</hi> என்ற படம் இவருடைய அறிமுகப்படமானது. இப்படத்தில் நன்றாக நடித்ததற்காக 2004ம் ஆண்டுக்கான <ref target="https://ta.wikipedia.org/wiki/பிலிம்பேர்_விருதுகள்">பிலிம்பேர் சிறந்த அறிமுக விருதினை</ref> ஆயிசா வென்றார். நாகேசு குக்குநூரின் <hi rend="italic">டோர்</hi> படத்தில் தரன் ஆதர்சுடன் இணைந்து நடித்து அதற்காக விமர்சகர்களின் பாராட்டைப் பெற்றார். இதன் பின்னர் மற்ற நடிகைகள் ஆரம்ப கட்டத்தில் ஏற்கத் தயங்கும் கவர்ச்சியற்ற வேடங்களில் நடிக்க சம்மதித்தார்.<ref target="https://ta.wikipedia.org/wiki/முதற்_பக்கம்#cite_note-2">[2]</ref> <ref target="https://ta.wikipedia.org/wiki/சூப்பர்">சூப்பர்</ref> என்ற <ref target="https://ta.wikipedia.org/wiki/தெலுங்கு">தெலுங்குப்</ref> படத்தில் அக்கினேனி நாகார்சுனாவுடன் நடித்தார். 2009 இல் <ref target="https://ta.wikipedia.org/wiki/சல்மான்_கான்">சல்மான் கானுடன்</ref> ஆயிசா இணைந்து நடித்த ""வாண்டட்"" என்ற பெரிய வெற்றிப்படமாக அமைந்தது. <ref target="https://archive.is/20120712140351/boxofficeindia.com/npages.php?page=shownews&amp;articleid=1146&amp;nCat=news">பரணிடப்பட்டது</ref> 2012-07-12 at <ref target="https://ta.wikipedia.org/wiki/Archive.today">Archive.today</ref></p>
சொந்த வாழ்க்கை
<p>ஆயிஷா 2009 ஆம் ஆண்டு மார்ச் 1 அன்று, இசுலாமிய திருமண வழக்கப்படி பர்கன் அசுமியை மணந்தார். பர்கன் ஆசுமி <ref target="https://ta.wikipedia.org/wiki/சமாஜ்வாதி_கட்சி">சமாஜ்வாதி கட்சி</ref> தலைவர் அபு அசுமி யின் மகனும் உணவக விடுதி உரிமையாளரும் ஆவார்.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
விருதுகள்
<list type="unordered"><item>2005, <ref target="https://ta.wikipedia.org/wiki/பிலிம்பேர்_விருதுகள்">பிலிம்பேர் சிறந்த அறிமுக விருது</ref> (படம்: <hi rend="italic">டார்சான்:தி வொண்டர் கார்</hi>)</item>
<item>2004, ஐஐஎப்எ அறிமுக நட்சத்திரம்</item>
<item>2005, நட்சத்திரங்களின் நீங்கள் விரும்பும் கதாநாயகி</item>
<item>2007, <hi rend="italic">டோர்</hi> படத்திற்காக சிறந்த நடிகைக்கான இசுடார் இசுக்ரீன் விருது</item>
<item>2007, <hi rend="italic">டோர்</hi> படத்திற்காக இசுடார்டசுட் சிறந்த துணை நடிகை விருது</item>
<item>2007, <hi rend="italic">டோர்</hi> படத்திற்காக பெங்கால் சினிமா பத்திரிக்கையாளர்கள் குழுமத்தின் சிறந்த நடிகைக்கான விருது</item>
<item>2007, <hi rend="italic">டோர்</hi> படத்திற்காக குல் பனாகுடன் இணைந்து சிறந்த நடிகைக்கான ஜீ சினிமா விருது</item></list>




வெளி இணைப்புகள்
<list type="unordered"><item><ref target="http://www.imdb.com/name/nm1779702/">முதற் பக்கம்</ref><ref target="https://ta.wikipedia.org/wiki/ஐ.எம்.டி.பி_இணையத்தளம்">ஐ.எம்.டி.பி இணையத்தளத்தில்</ref></item></list>
</text></body></html>