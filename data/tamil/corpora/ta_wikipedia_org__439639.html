<html><body><text id="wikipedia_ta_wikipedia_org__439639.html" ns="0" revid="3419736" sourceurl="https://ta.wikipedia.org/wiki/%E0%AE%95%E0%AF%8B%E0%AE%B2%E0%AE%BE%E0%AE%B2%E0%AE%AE%E0%AF%8D%E0%AE%AA%E0%AF%82%E0%AE%B0%E0%AF%8D_%E0%AE%AA%E0%AE%B1%E0%AE%B5%E0%AF%88_%E0%AE%AA%E0%AF%82%E0%AE%99%E0%AF%8D%E0%AE%95%E0%AE%BE" title="கோலாலம்பூர் பறவை பூங்கா" type="wikipedia">கோலாலம்பூர் பறவை பூங்கா
<p><hi rend="bold">கோலாலம்பூர் பறவை பூங்கா</hi>; (<ref target="https://ta.wikipedia.org/wiki/மலாய்_மொழி">மலாய்</ref>: <hi rend="italic">Taman Burung Kuala Lumpur</hi>; <ref target="https://ta.wikipedia.org/wiki/ஆங்கிலம்">ஆங்கிலம்</ref>: <hi rend="italic">Kuala Lumpur Bird Park</hi>) என்பது <ref target="https://ta.wikipedia.org/wiki/மலேசியா">மலேசியா</ref>, <ref target="https://ta.wikipedia.org/wiki/கோலாலம்பூர்">கோலாலம்பூர்</ref> மாநகரில் உள்ள ஒரு பறவைப் பூங்காவாகும். இந்தப் பறவைப் பூங்காவின் பரப்பளவு 20.9 ஏக்கர்கள் (8.5ha). இது ஒரு பிரபலமான சுற்றுலாத் தலமாக உள்ளது. </p>
<p>ஒவ்வொரு வருடமும் இந்தப் பறவை பூங்காவிற்குச் சராசரியாக 200,000 பார்வையாளர்கள் வருகிறார்கள். இது தேசியப் பள்ளிவாசல் மற்றும் மலேசிய காவல்துறை அருங்காட்சியகத்திற்கு அருகில் <ref target="https://ta.wikipedia.org/wiki/புக்கிட்_அமான்">புக்கிட் அமான்</ref> எனும் இடத்திற்கு அருகில் <ref target="https://ta.wikipedia.org/wiki/பெர்டானா_தாவரவியல்_பூங்கா">கோலாலம்பூரின் ஏரிப் பூங்காவிற்கு</ref> <hi rend="italic">(Lake Gardens)</hi> அருகில் அமைந்து உள்ளது. </p>
<p>இந்த பறவைகள் பூங்காவில் 3000-க்கும் மேற்பட்ட பறவை இனங்கள் உள்ளன. இதில் சுமார் 200-க்கும் அதிகமான பறவையினங்கள் உள்ளன. இந்தப் பறவைப் பூங்காவில் 90% உள்ளூர்ப் பறவைகள் மற்றும் 10% <ref target="https://ta.wikipedia.org/wiki/ஆத்திரேலியா">ஆஸ்திரேலியா</ref>, <ref target="https://ta.wikipedia.org/wiki/சீனா">சீனா</ref>, <ref target="https://ta.wikipedia.org/wiki/ஆலந்து">ஆலந்து</ref>, <ref target="https://ta.wikipedia.org/wiki/இந்தோனேசியா">இந்தோனேசியா</ref>, <ref target="https://ta.wikipedia.org/wiki/நியூ_கினி">நியூ கினி</ref>, <ref target="https://ta.wikipedia.org/wiki/தான்சானியா">தான்சானியா</ref> மற்றும் <ref target="https://ta.wikipedia.org/wiki/தாய்லாந்து">தாய்லாந்து</ref> போன்ற நாடுகளில் இருந்து கொன்டு வரப்பட்டவை.</p>
வரலாறு
<p>இந்தப் பறவைகள் பூங்கா, 60 எக்டேர்கள் (150 ஏக்கர்கள்) <ref target="https://ta.wikipedia.org/wiki/பெர்டானா_தாவரவியல்_பூங்கா">கோலாலம்பூரின் ஏரிப் பூங்காவின்</ref> ஒரு பகுதியாகும். 1888-ஆம் ஆண்டில் நிறுவப்பட்டது. 1991-ஆம் ஆண்டில், 20.9 ஏக்கர்கள் (8.5ha) நிலப் பரப்பில் கூடுதலாக பறவை பூங்கா உருவாக்கப்பட்டது. இந்தப் பூங்காவில், ஒரு செயற்கை ஏரி, தேசிய நினைவுச்சின்னம், <ref target="https://ta.wikipedia.org/wiki/கோலாலம்பூர்_பட்டாம்பூச்சி_பூங்கா">கோலாலம்பூர் பட்டாம்பூச்சி பூங்கா</ref>, மான் பூங்கா, ஆர்க்கிட் பூ மற்றும் செம்பருத்தி தோட்டங்கள் மற்றும் முன்னாள் மலேசிய நாடாளுமன்ற மன்றம் ஆகியவை அடங்கும். </p>
<p>இது உலகின் மிகப்பெரிய  பறவை பூங்காக்களில் ஒன்றாகும். புக்கிட் அமான் மலைப் பகுதியில் இந்த பூங்கா அமைந்து உள்ளது. மலைப்பகுதியில் உள்ள சரிவுகளையும் மடிகளையும் பார்ப்பதற்கு ஏதுவாக மலைப்பாதை அமைக்கப்பட்டு உள்ளது.</p>
செயல்பாடுகள்
<figure><caption>பறவைப் பூங்காவின் உட்புறத் தோற்றம்</caption></figure>
<p><ref target="https://ta.wikipedia.org/wiki/பறவை_நோக்கல்">பறவை-கண்காணித்தல்</ref> இங்கே ஒரு பொதுவான நடவடிக்கையாக உள்ளது. விலங்கினங்கள் நிறைந்த கோலாலம்பூர் பறவைகள் பூங்கா அவற்றின் இயற்கையான <ref target="https://ta.wikipedia.org/wiki/வாழிடம்_(சூழலியல்)">வாழ்விடங்கள்</ref> பற்றிய ஆய்வுக்கு ஆர்வலர்கள் இடையே புகழைப் பெற்றுள்ளது. </p>
<p>பறவை ஆர்வலர்களில் சிலர், பறவைகளின் வாழ்வியல் முறைகள் பற்றிய ஆய்வுக்காக பறவைகளின் கூடுகளைக் கண்காணிக்கும் <ref target="https://ta.wikipedia.org/wiki/அறிவியலாளர்">ஆய்வாளளராக</ref> உள்ளனர்.<ref target="https://ta.wikipedia.org/wiki/முதற்_பக்கம்#cite_note-Ben_van_Wijnen-1">[1]</ref></p>
நுழைவு
<p>கோலாலம்பூர் பறவை பூங்கா, தினமும் காலை 9 முதல் மாலை 6 மணி வரை திறந்து இருக்கும். நுழைவுக் கட்டணம் செலுத்திய பின்னர், வருகையாளர்களுக்குப் பூங்காவின் அமைப்பை குறிக்கும் காகித வரைபடம் வழங்கப்படும். மணிக்கட்டு அடையாளக் கட்டு அணிந்த பின்னர், பார்வையாளர்கள் பூங்காவிற்குள் நுழைய அனுமதிக்கப் படுகின்றது. </p>
<p>இந்தப் பறவைப் பூங்காவின் ஊழியர்களில் பலர் இருமொழி (<ref target="https://ta.wikipedia.org/wiki/மலாய்_மொழி">மலாய்</ref>, மற்றும் <ref target="https://ta.wikipedia.org/wiki/ஆங்கிலம்">ஆங்கிலம்</ref>) தெரிந்தவர்களாக இருப்பதால், பறவைகளைப் பற்றி தங்களுக்குத் தெரிந்த தகவல்களை மகிழ்ச்சியுடன் பகிர்ந்து கொள்கின்றனர். </p>

படத்தொகுப்பு
<list type="unordered">
<item>கல்வி மையத்தில் ஒரு பறவைக் குஞ்சு </item>
<item>ரெயின்போ லோரிகீட் <hi rend="italic">(Rainbow lorikeets)</hi> மற்றும் சிவப்பு லோரி <hi rend="italic">(red lory)</hi> பறவைகளின் உணவு நேரம்</item>
<item>பறவைகளுக்கான பப்பாளித் துண்டு </item>
<item>கோலாலம்பூர் பறவைப் பூங்காவில் ரெயின்போ லோரிகீட் </item>
<item>பால் கொக்குகள் கடந்து செல்கிறது </item>
<item>ஒரு பறவை பப்பாளித் துண்டை உண்கிறது </item>
<item>பூங்காவில் மயில் </item>
<item>பூங்கா நுழைவாயிலில் இருந்து எடுக்கப்பட்ட புகைப்படம் </item>
<item>ஒரு வெண் கிளி </item>
<item>கோலாலம்பூர் பறவை பூங்காவில் "எக்ரட்" <hi rend="italic">(Egret)</hi> பறவை </item>
<item>பக்கவாட்டில் உட்கார்ந்த நிலையில் உள்ள ஒரு பறவையின் பார்வை</item>
<item>நுழைவாயிலுக்கு அருகில் </item>
<item>ஒரு மயில் </item>
</list>


மேலும் காண்க
<p><ref target="https://ta.wikipedia.org/wiki/மலேசியத்_தேசியப்_பூங்காக்களின்_பட்டியல்">மலேசியத் தேசியப் பூங்காக்களின் பட்டியல்</ref></p>
வெளி இணைப்புகள்
<list type="unordered"><item> <ref target="http://commons.wikimedia.org/">பொதுவகத்தில்</ref> <ref target="https://commons.wikimedia.org/wiki/Category:முதற்%20பக்கம்">முதற் பக்கம்</ref> தொடர்பாக ஊடகக் கோப்புகள் உள்ளன.</item>
<item><ref target="http://www.klbirdpark.com/">அதிகாரப்பூர்வ இணையதளம்</ref></item></list>
</text></body></html>