<html><body><text id="wikipedia_ta_wikipedia_org__543930.html" ns="0" revid="3401051" sourceurl="https://ta.wikipedia.org/wiki/%E0%AE%A4%E0%AF%81%E0%AE%B0%E0%AF%8D%E0%AE%95%E0%AE%BE_%E0%AE%AA%E0%AE%BF%E0%AE%B0%E0%AE%9A%E0%AE%BE%E0%AE%A4%E0%AF%8D_%E0%AE%AF%E0%AE%BE%E0%AE%A4%E0%AE%B5%E0%AF%8D" title="துர்கா பிரசாத் யாதவ்" type="wikipedia">துர்கா பிரசாத் யாதவ்
<p><hi rend="bold">துர்கா பிரசாத் யாதவ்</hi> (<hi rend="italic">Durga Prasad Yadav</hi>) என்பவர் இந்திய அரசியல்வாதியும் <ref target="https://ta.wikipedia.org/wiki/உத்தரப்_பிரதேச_சட்டமன்றம்">உத்தரப்பிரதேசத்தின் சட்டமன்ற</ref> உறுப்பினரும் ஆவார். இவர் உத்தரப்பிரதேசத்தின் முன்னாள் போக்குவரத்துத் துறை அமைச்சராகவும், வனத்துறை அமைச்சராகவும் இருந்தவர். இவர் <ref target="https://ta.wikipedia.org/wiki/உத்தரப்_பிரதேசம்">உத்தரப்பிரதேசத்தின்</ref> ஆசம்கர் தொகுதியைப் பிரதிநிதித்துவப்படுத்துகிறார். யாதவ் <ref target="https://ta.wikipedia.org/wiki/சமாஜ்வாதி_கட்சி">சமாஜ்வாதி கட்சியின்</ref> உறுப்பினராக உள்ளார்.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
வாழ்க்கை
<p>யாதவ் 1954ஆம் ஆண்டு சனவரி 12ஆம் தேதி <ref target="https://ta.wikipedia.org/wiki/உத்தரப்_பிரதேசம்">உத்தரப்பிரதேச மாநிலம்</ref>, <ref target="https://ta.wikipedia.org/wiki/ஆசம்கர்_மாவட்டம்">ஆசம்கர் மாவட்டத்தில்</ref> உள்ள ஆகோபட்டியில் ராம் தியான் யாதவின் மகனாகப் பிறந்தார். இவர் 5 சூலை 1983-ல் சுமன் யாதவை மணந்தார். இவர்களுக்கு மூன்று மகன்கள் மற்றும் ஒரு மகள் உள்ளனர். இவர் 1981-ல் <ref target="https://ta.wikipedia.org/wiki/தீன்_தயாள்_உபாத்யாய்_கோரக்பூர்_பல்கலைக்கழகம்">கோரக்பூர் பல்கலைக்கழகத்தின்</ref> கீழ் ஆசம்கரில் உள்ள சிப்லி தேசியக் கல்லூரியில் <ref target="https://ta.wikipedia.org/wiki/இளங்கலை">இளங்கலை கலைப்</ref> பட்டம் பெற்றார். 1991-ல் <ref target="https://ta.wikipedia.org/wiki/வீர்_பகதூர்_சிங்_பூர்வாஞ்சல்_பல்கலைக்கழகம்">வீர் பகதூர் சிங் பூர்வாஞ்சல் பல்கலைக்கழகத்தின்</ref> கீழ் ஆசம்கர் சிப்லி தேசியக் கல்லூரியில் <ref target="https://ta.wikipedia.org/wiki/இளங்கலைச்_சட்டம்">இளங்கலை சட்டப்</ref> பட்டம் பெற்றார்.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
அரசியல்
<p>துர்கா பிரசாத் யாதவ் 1985ஆம் ஆண்டு முதல் <ref target="https://ta.wikipedia.org/wiki/சட்ட_மன்ற_உறுப்பினர்_(இந்தியா)">சட்ட மன்ற உறுப்பினராக</ref> இருந்து வருகிறார். இவர் ஆசம்கர் தொகுதியிலிருந்து <ref target="https://ta.wikipedia.org/wiki/சமாஜ்வாதி_கட்சி">சமாஜ்வாதி கட்சியின்</ref> வேட்பாளராகப் போட்டியிட்டு வெற்றி பெற்று சட்டமன்ற உறுப்பினராக உள்ளார்.<ref target="https://ta.wikipedia.org/wiki/முதற்_பக்கம்#cite_note-4">[4]</ref> <ref target="https://ta.wikipedia.org/wiki/சமாஜ்வாதி_கட்சி">சமாஜ்வாதி கட்சியின்</ref> முக்கிய தலைவர்களில் இவரும் ஒருவர்.</p>


மேலும் பார்க்கவும்
<list type="unordered"><item><ref target="https://ta.wikipedia.org/wiki/ஆசம்கர்_மாவட்டம்">ஆசம்கர்</ref></item>
<item><ref target="https://ta.wikipedia.org/wiki/இந்திய_அரசியல்">இந்தியாவின் அரசியல்</ref></item>
<item><ref target="https://ta.wikipedia.org/wiki/உத்தரப்_பிரதேச_சட்டமன்றம்">உத்தரபிரதேச சட்டமன்றம்</ref></item></list>
</text></body></html>