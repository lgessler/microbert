<html><body><text id="wikipedia_ta_wikipedia_org__140999.html" ns="0" revid="2147294" sourceurl="https://ta.wikipedia.org/wiki/%E0%AE%95%E0%AF%81%E0%AE%AF%E0%AE%BF%E0%AE%A9%E0%AF%8B%E0%AE%A9%E0%AF%8D" title="குயினோன்" type="wikipedia">குயினோன்<p><hi rend="bold">குயினோன்</hi> (<hi rend="italic">Quinone</hi>) என்பது <ref target="https://ta.wikipedia.org/wiki/கரிமவேதியியல்">கரிமவேதியியல்</ref> சேர்மங்களில் ஒரு வகுப்பைக் குறிக்கும். இவை பொதுவாக மணம் தருவதாக உள்ள <ref target="https://ta.wikipedia.org/wiki/பென்சீன்">பென்சீன்</ref>, <ref target="https://ta.wikipedia.org/wiki/நாஃப்தலீன்">நாஃப்தலீன்</ref> போன்ற <ref target="https://ta.wikipedia.org/wiki/அரோமாட்டிக்குச்_சேர்மம்"> அரோமாட்டிக்குச் சேர்மங்களில்</ref> இருந்து பெறப்படுவன. இந்த அரோமாட்டிக்குச் சேர்மங்களில் உள்ள இரட்டைப்படை  –CH=  <ref target="https://ta.wikipedia.org/wiki/வேதி_வினைக்குழு">வேதிக்குழுமங்களை</ref> –C(=O)–  என்னும் வேதிக்குழுக்களாக மாற்றி, இடையே தேவைப்படும் <ref target="https://ta.wikipedia.org/wiki/இரட்டைக்கரிம_பிணைப்பு">இரட்டைக்கரிம பிணைப்புகளை</ref> மாற்றியமைத்து, முற்றிலும் <ref target="https://ta.wikipedia.org/wiki/காஞ்சுகேட்டு_(வேதியியல்)">காஞ்சுகேட்டு</ref> ஆன (பி-ஆர்பிட்டால் பிணைப்புண்ட, தனித்தனி அணுவிடமிருந்து விடுபட்ட எதிமின்னிகள் கொண்ட காஞ்சுகேட்டு அமைப்பு கொண்ட)  வளைய டையோன் (டைக்கீட்டோன்) அமைப்புகொண்ட ஒரு சேர்மம்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> இவ் வகுப்புச் சேர்மங்களில் கலப்பணு வளையச் சேர்மங்கள் சிலவும் அடங்கும்.</p>
<p>குயினோன்கள் மருத்துவப் பயன்பாட்டில் பாக்டீரியா எதிர்ப்புத் தன்மை, நோய்க்கட்டி (டியூமர்) எதிர்ப்புத் தன்மைகள் கொண்டதாகக் கருதப்படுகின்றன. சாயப்பொருளாகவும், குறிப்பாக நீலச்சாயப் பொருளாகப் பயன்படுகின்றது. </p>
<p>குயினோன் என்னும் சொல்  அரோமாட்டிக்குக் குயினோன்களில் ஐதரச அணுக்களுக்கு மாற்றீடாக மற்ற அணுக்கள் அல்லது செயற்கூறு சேர்மங்களால் இணைந்திருக்கும் சேர்மங்களுக்கும் ஒரு பெயராகப் பயன்படுகின்றது.</p>
படத்தொகுப்பு
<list type="unordered">
<item><ref target="https://ta.wikipedia.org/wiki/1,2-பென்சோகுயினோன்">1,2-பென்சோகுயினோன்</ref></item>
<item><ref target="https://ta.wikipedia.org/wiki/1,4-பென்சோகுயினோன்">1,4-பென்சோகுயினோன்</ref></item>
<item><ref target="https://ta.wikipedia.org/wiki/1,4-நாஃப்தோகுயினோன்">1,4-நாஃப்தோகுயினோன்</ref></item>
<item><ref target="https://ta.wikipedia.org/wiki/9,10-ஆந்திரோகுயினோன்">9,10-ஆந்திரோகுயினோன்</ref></item>
</list>
</text></body></html>