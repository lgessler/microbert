<html><body><text id="wikipedia_ta_wikipedia_org__164256.html" ns="0" revid="3093474" sourceurl="https://ta.wikipedia.org/wiki/%E0%AE%9E%E0%AF%86%E0%AE%B2%E0%AE%BF%E0%AE%95%E0%AF%8B%E0%AE%B2%E0%AF%8D" title="ஞெலிகோல்" type="wikipedia">ஞெலிகோல்<figure><caption>ஞெலிகோலால் தீ மூட்டுதல்</caption></figure>
<p><hi rend="bold">ஞெலி</hi> என்னும் சொல் தீப்பற்றி எரிதலைக் குறிக்கும். <ref target="https://ta.wikipedia.org/wiki/முதற்_பக்கம்#cite_note-1">[1]</ref> <hi rend="bold">ஞெலிகோல்</hi> என்பது தீக்கடைக்கோல். (sticks for producing fire by friction) இதன் பயன்பாட்டைச் சங்க இலக்கியங்கள் குறிப்பிடுகின்றன. ஞெகிழ், <ref target="https://ta.wikipedia.org/wiki/ஞெகிழி">ஞெகிழி</ref> என்னும் சொற்கள் இதனோடு தொடர்புடையன.</p>
<list type="unordered"><item>மாடு மேய்க்கும் இடையன் கையால் முயன்று தீக்கடைக்கோலின் உதவியால் தீ மூட்டினான். அந்த்த் தீயின் உதவியால் காட்டு மூங்கில் துண்டில் துளை செய்து புல்லாங்குழல் செய்தான். அதில் பாலைப்பண் பாடி மேயும் மாடுகளை மகிழ்வித்தான். <ref target="https://ta.wikipedia.org/wiki/முதற்_பக்கம்#cite_note-2">[2]</ref></item>
<item>இடையன் தன் ஞெலிகோலை மழையில் நனையாமல் இருக்கத் தோல் பையில் கலப்பை அதள் போட்டுச் சுருக்கிக்கொண்டான். <ref target="https://ta.wikipedia.org/wiki/முதற்_பக்கம்#cite_note-3">[3]</ref></item>
<item>புலி களிற்றைக் கொன்று உண்டது போக விட்டுவிட்டுச் சென்ற மிச்சத்தைக் காட்டில் வாழும் பழங்குடி மக்கள் கோத்து உப்புக்கண்டம் போட்டு வைப்பார்கள். மிச்சத்தை உப்பு விற்க வரும் உமணர்களுக்கு ஞெலிகோலால் தீ மூட்டிச் சுட்டுத் தருவார்கள். <ref target="https://ta.wikipedia.org/wiki/முதற்_பக்கம்#cite_note-4">[4]</ref></item>
<item><ref target="https://ta.wikipedia.org/wiki/அதியமான்">அதியமான்</ref> அரண்மனையில் இருக்கும்போது வீட்டுக் கூரையில் செருகி வைத்திருக்கும் ஞெலிகோல் போன்றவன். போருக்குச் சென்றால் அது பற்றவைத்த தீ போன்றவன். <ref target="https://ta.wikipedia.org/wiki/முதற்_பக்கம்#cite_note-5">[5]</ref></item></list>
</text></body></html>