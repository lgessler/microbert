<html><body><text id="wikipedia_ta_wikipedia_org__384037.html" ns="0" revid="3362665" sourceurl="https://ta.wikipedia.org/wiki/2017_%E0%AE%B2%E0%AE%BE%E0%AE%B8%E0%AF%8D_%E0%AE%B5%E0%AF%87%E0%AE%95%E0%AE%B8%E0%AF%8D_%E0%AE%A4%E0%AE%BE%E0%AE%95%E0%AF%8D%E0%AE%95%E0%AF%81%E0%AE%A4%E0%AE%B2%E0%AF%8D" title="2017 லாஸ் வேகஸ் தாக்குதல்" type="wikipedia">2017 லாஸ் வேகஸ் தாக்குதல்
<p>அக்டோபர் 1, 2017-அன்று <ref target="https://ta.wikipedia.org/wiki/லாஸ்_வேகஸ்">லாஸ் வேகஸ்</ref> நகரத்தில் நடந்த துப்பாக்கிச் சூட்டில் 59-நபர்கள் உயிரிழந்தனர்; 489 பேர் காயமுற்றனர். சுமார் 20,000 நபர்கள் ஜேசன் ஆல்டென் என்பவரின் இசைக்கச்சேரியில் கலந்து கொண்டிருந்த போது ஸ்டீபன் கிரைக் பாடக் என்பவர் துப்பாக்கியால் கூட்டத்தை நோக்கி சுடத்தொடங்கினார். <ref target="https://ta.wikipedia.org/wiki/முதற்_பக்கம்#cite_note-2">[2]</ref> <ref target="https://ta.wikipedia.org/wiki/முதற்_பக்கம்#cite_note-auto1-3">[3]</ref></p>
<p>இரவு சுமார் 10:08 மணியளவில்,<ref target="https://ta.wikipedia.org/wiki/முதற்_பக்கம்#cite_note-CNN-4">[4]</ref><ref target="https://ta.wikipedia.org/wiki/முதற்_பக்கம்#cite_note-5">[5]</ref> துப்பாக்கி சூடு ஆரம்பித்தது<ref target="https://ta.wikipedia.org/wiki/முதற்_பக்கம்#cite_note-6">[6]</ref> அது கூட்டத்தை நோக்கி மாண்டாலாய் பே விடுதியின் 32-வது மாடியில் இருந்து வந்தது. <ref target="https://ta.wikipedia.org/wiki/முதற்_பக்கம்#cite_note-CNN-4">[4]</ref><ref target="https://ta.wikipedia.org/wiki/முதற்_பக்கம்#cite_note-WP1-7">[7]</ref><ref target="https://ta.wikipedia.org/wiki/முதற்_பக்கம்#cite_note-8">[8]</ref> விடுதியில் இருந்து 330 மீட்டர் தூரத்தில்,<ref target="https://ta.wikipedia.org/wiki/முதற்_பக்கம்#cite_note-9">[9]</ref> இச்சம்பவம் நடந்தது. ஆரம்பத்தில் பட்டாசு சத்தம் என்று தவறாக புரிந்துகொள்ளப்பட்டது.<ref target="https://ta.wikipedia.org/wiki/முதற்_பக்கம்#cite_note-10">[10]</ref> இத்தாக்குதலில் வெடிச்சத்தத்தை ஆராய்ந்தவர்கள் இது தானியக்க சுடுகலன்கள் என்று அறிவித்தனர்.<ref target="https://ta.wikipedia.org/wiki/முதற்_பக்கம்#cite_note-11">[11]</ref> 20-க்கும் மேற்பட்ட ஆயுதங்கள் கைப்பற்றப்பட்டது அதில் பெரும்பாலும் தானியக்க சுடுகலன்களாக இருந்தன.<ref target="https://ta.wikipedia.org/wiki/முதற்_பக்கம்#cite_note-nyt171002-1">[1]</ref><ref target="https://ta.wikipedia.org/wiki/முதற்_பக்கம்#cite_note-WSJGun-12">[12]</ref> ஆயுதங்கள் மட்டுமின்றி படமெடுக்கும் வசதியுடன் பறக்கும் தானியங்கிகள், தொலைநோக்கி உள்ளிட்டவைகளும் கண்டுபிடிக்கப்பட்டன.<ref target="https://ta.wikipedia.org/wiki/முதற்_பக்கம்#cite_note-13">[13]</ref></p>
<p>இரவு 11:58 மணியளவில் ஸ்டீபன் பட்டாக் இறந்ததாக காவல்துறை அறிவித்தது.<ref target="https://ta.wikipedia.org/wiki/முதற்_பக்கம்#cite_note-14">[14]</ref> காவல்துறை நுழையும் போதே மாண்டலாய் பே விடுதியின் 32-வது மாடியில் ஸ்டீபன் தற்கொலை செய்துகொண்டார்.<ref target="https://ta.wikipedia.org/wiki/முதற்_பக்கம்#cite_note-WP1-7">[7]</ref><ref target="https://ta.wikipedia.org/wiki/முதற்_பக்கம்#cite_note-foxnews-15">[15]</ref><ref target="https://ta.wikipedia.org/wiki/முதற்_பக்கம்#cite_note-AU1-16">[16]</ref><ref target="https://ta.wikipedia.org/wiki/முதற்_பக்கம்#cite_note-17">[17]</ref></p>
உயிர்ச்சேதங்கள்
<figure><caption>பட்டாக்,  மாண்டாலாய் பே ஹோட்டலின் 32 வது மாடியிலிருந்து லாஸ் வேகாஸ் கிராமத்தின் கச்சேரிகளில் கலந்துகொண்டவர்கள் மீது துப்பாக்கி சூடுநடத்தினார்.</caption></figure>
<p>குறைந்தது 59 நபர்கள் கொல்லப்பட்டனர்,<ref target="https://ta.wikipedia.org/wiki/முதற்_பக்கம்#cite_note-wgn-18">[18]</ref> இதைல் காவல் துறையைச் சார்ந்த ஒருவரும்<ref target="https://ta.wikipedia.org/wiki/முதற்_பக்கம்#cite_note-BBC-19">[19]</ref> இரண்டு கனடா நாட்டைச் சார்ந்தவர்களும் அடங்குவர்.<ref target="https://ta.wikipedia.org/wiki/முதற்_பக்கம்#cite_note-20">[20]</ref>குறைந்தபட்சம் 527 நபர்கள் காயமடைந்தனர்,<ref target="https://ta.wikipedia.org/wiki/முதற்_பக்கம்#cite_note-wgn-18">[18]</ref> மருத்துவமனையில் அனுமதிக்கப்பட்ட சிலரும் உயிரழந்தனர்.<ref target="https://ta.wikipedia.org/wiki/முதற்_பக்கம்#cite_note-21">[21]</ref><ref target="https://ta.wikipedia.org/wiki/முதற்_பக்கம்#cite_note-auto-22">[22]</ref><ref target="https://ta.wikipedia.org/wiki/முதற்_பக்கம்#cite_note-23">[23]</ref></p>
<p>ஐக்கிய அமெரிக்க நாடுகளில் நடந்த மிகத்துயரமிக்க தாக்குதல் இதுவே. இதற்கு முன்னர் 2016 ஒர்லாண்டோ தாக்குதலில் 49 நபர்கள் உயிரழந்தனர். <ref target="https://ta.wikipedia.org/wiki/முதற்_பக்கம்#cite_note-auto-22">[22]</ref><ref target="https://ta.wikipedia.org/wiki/முதற்_பக்கம்#cite_note-24">[24]</ref><ref target="https://ta.wikipedia.org/wiki/முதற்_பக்கம்#cite_note-25">[25]</ref></p>
குற்றவாளி
<p>இத்துப்பாக்கிச் சூட்டை நிகழ்த்தியது ஸ்டீபன் பட்டாக் (ஏப்ரல்9, 1953 – அக்டோபர்1, 2017),<ref target="https://ta.wikipedia.org/wiki/முதற்_பக்கம்#cite_note-Maglio-26">[26]</ref> 64 வயதுடைய கலிபோர்னியாவைச் சேர்ந்தவர் எனவும், நெவடா மாகாணத்தில் வசித்தவர் என்பதும் தெரியவந்தது.<ref target="https://ta.wikipedia.org/wiki/முதற்_பக்கம்#cite_note-LV-27">[27]</ref><ref target="https://ta.wikipedia.org/wiki/முதற்_பக்கம்#cite_note-auto1-3">[3]</ref><ref target="https://ta.wikipedia.org/wiki/முதற்_பக்கம்#cite_note-CNBC1-28">[28]</ref> காவல்துறையினர் 19 ஆயுதங்களை ஸ்டீபன் தங்கியிருந்த அறைகளில் இருந்து கைப்பற்றினர், அதில் சுடுகலன், கைத்துப்பாக்கி, உள்ளிட்டவைகளும் அடங்கும். <ref target="https://ta.wikipedia.org/wiki/முதற்_பக்கம்#cite_note-nyt171002-1">[1]</ref><ref target="https://ta.wikipedia.org/wiki/முதற்_பக்கம்#cite_note-cbs171002-29">[29]</ref> காவல்துறையின் கூற்றின்படி குற்றவாளி தனி ஒருவனாக இதைச் செய்துள்ளதாகவும், அவனுடைய குறிக்கோள் தெரியவில்லை என்றும் தெரிவித்துள்ளனர்.<ref target="https://ta.wikipedia.org/wiki/முதற்_பக்கம்#cite_note-AU1-16">[16]</ref><ref target="https://ta.wikipedia.org/wiki/முதற்_பக்கம்#cite_note-30">[30]</ref><ref target="https://ta.wikipedia.org/wiki/முதற்_பக்கம்#cite_note-31">[31]</ref><ref target="https://ta.wikipedia.org/wiki/முதற்_பக்கம்#cite_note-32">[32]</ref> <ref target="https://ta.wikipedia.org/wiki/எப்பிஐ">எப்பிஐ</ref> வெளியிட்டுள்ள அறிக்கையில் ஸ்டீபன் எந்த ஒரு பன்னாட்டு தீவிரவாத அமைப்பையும் சார்ந்தவரில்லை என்று கூறியுள்ளது.<ref target="https://ta.wikipedia.org/wiki/முதற்_பக்கம்#cite_note-33">[33]</ref></p>
<p>ஸ்டீபனுக்கு சொந்தமாக கட்டிடங்களும் இருந்துள்ளது.<ref target="https://ta.wikipedia.org/wiki/முதற்_பக்கம்#cite_note-LV-27">[27]</ref> இவருக்கு சொந்தமாக இரு விமானங்களும் இருந்துள்ளது, இவர் ஒரு விமான ஓட்டியாவார்.<ref target="https://ta.wikipedia.org/wiki/முதற்_பக்கம்#cite_note-LV-27">[27]</ref><ref target="https://ta.wikipedia.org/wiki/முதற்_பக்கம்#cite_note-34">[34]</ref></p>
<p>இவர் சூதாட்டக்காரர் என காவல்துறையும், அவருடைய சகோதரரும் தெரிவித்துள்ளனர்.<ref target="https://ta.wikipedia.org/wiki/முதற்_பக்கம்#cite_note-35">[35]</ref><ref target="https://ta.wikipedia.org/wiki/முதற்_பக்கம்#cite_note-:0-36">[36]</ref><ref target="https://ta.wikipedia.org/wiki/முதற்_பக்கம்#cite_note-37">[37]</ref> ஸ்டீபனுடைய தந்தை பெஞ்சமின் ஹோஸ்கின்ஸ் பட்டாக் ஒரு வங்கிக் கொள்ளையர், 1969-ம் ஆண்டு சிறையிலிருந்து தப்பித்த அவர் எப்பிஐயால் 1977-ம் ஆண்டு வரை தேடப்பட்டு வந்தார்.<ref target="https://ta.wikipedia.org/wiki/முதற்_பக்கம்#cite_note-38">[38]</ref><ref target="https://ta.wikipedia.org/wiki/முதற்_பக்கம்#cite_note-39">[39]</ref><ref target="https://ta.wikipedia.org/wiki/முதற்_பக்கம்#cite_note-40">[40]</ref><ref target="https://ta.wikipedia.org/wiki/முதற்_பக்கம்#cite_note-41">[41]</ref></p>


வெளி இணைப்புகள்
<list type="unordered"><item> <ref target="http://commons.wikimedia.org/">பொதுவகத்தில்</ref> <ref target="https://commons.wikimedia.org/wiki/Category:Las%20Vegas%20Strip%20shooting">Las Vegas Strip shooting</ref> தொடர்பாக ஊடகக் கோப்புகள் உள்ளன. 


</item></list></text></body></html>