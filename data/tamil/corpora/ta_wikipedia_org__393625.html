<html><body><text id="wikipedia_ta_wikipedia_org__393625.html" ns="0" revid="2473326" sourceurl="https://ta.wikipedia.org/wiki/%E0%AE%AA%E0%AF%86%E0%AE%B2%E0%AE%BF%E0%AE%A9%E0%AF%8D-%E0%AE%AA%E0%AF%82%E0%AE%B0%E0%AE%BE%E0%AE%95%E0%AE%BE_%E0%AE%AA%E0%AE%9F%E0%AF%8D%E0%AE%9F%E0%AE%95%E0%AE%AE%E0%AF%8D" title="பெலின்-பூராகா பட்டகம்" type="wikipedia">பெலின்-பூராகா பட்டகம்
<p><hi rend="bold">பெலின்-பூராகா பட்டகம்</hi> (<hi rend="bold">Pellin–Broca prism</hi>) என்பது மாறாத விலக்கத்தைக் கொண்ட <ref target="https://ta.wikipedia.org/wiki/நிறப்பிரிகைத்_திறன்">நிறப்பிரிகைத் திறனையுடைய</ref> <ref target="https://ta.wikipedia.org/wiki/பட்டகம்">பட்டகமாகும்</ref>. இது <ref target="https://ta.wikipedia.org/wiki/அபி_பட்டகம்">அபி பட்டகத்திற்கு</ref> இணையானது. </p>
<p><ref target="https://ta.wikipedia.org/wiki/பிரான்சு">பிரான்சு</ref> நாட்டைச் சார்ந்த பெலின் மற்றும் ஆந்த்ரே பூராகா ஆகிய <ref target="https://ta.wikipedia.org/wiki/இயற்பியலாளர்கள்">இயற்பியலாளர்களால்</ref> வடிவமைக்கப்பட்டது.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
<p>இது நான்கு பக்கங்களைக் கொண்ட <ref target="https://ta.wikipedia.org/wiki/கண்ணாடி">கண்ணாடி</ref> பட்டகமாகும். 90°, 75°, 135°, மற்றும் 60° ஆகிய பக்கக் <ref target="https://ta.wikipedia.org/wiki/கோணம்">கோணங்களைக்</ref> கொண்டது.  <hi rend="bold">AB</hi> என்ற பக்கம் வழியாக உள்ளே நுழையும் <ref target="https://ta.wikipedia.org/wiki/ஒளி">ஒளி</ref>,  <hi rend="bold">BC</hi> என்ற பக்கம் வழியாக <ref target="https://ta.wikipedia.org/wiki/முழு_அக_எதிரொளிப்பு">முழு அக எதிரொளிப்பை</ref> அடைகிறது. <hi rend="bold">AD</hi> என்ற பக்கம் வழியாக வெளியேறுகிறது. உள் நுழையும் ஒளியில் ஒரு குறிப்பிட்ட <ref target="https://ta.wikipedia.org/wiki/அலைநீளம்">அலைநீளம்</ref> கொண்ட ஒளி மட்டும்  90° கோணம் <ref target="https://ta.wikipedia.org/wiki/ஒளி_விலகல்">ஒளி விலகலடைகிறது</ref>. <hi rend="bold">O</hi> என்ற புள்ளி வழியாகச் செல்லும் அச்சின் வழியாகப் பட்டகத்தைச் சுழற்றும் போது <hi rend="bold">BC</hi> ஒளி எதிரொளிப்புப் பக்கம் வழியாகச் செல்லும் ஒரு குறிப்பிட்ட அலைநீளம் 90° கேணம் விலகலடைகிறது.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
<p>இந்த பட்டகம், <ref target="https://ta.wikipedia.org/wiki/சீரொளி">சீரொளியிலிருந்து</ref> வரும் பல அலைநீளங்களிலிருந்து, ஒரு குறிப்பிட்ட அலைநீளத்தைப் பிரிக்க உதவுகிறது. இந்தக் காரணங்களுக்காக ஒளி <ref target="https://ta.wikipedia.org/wiki/அணு_அலைமாலையியல்">அணு அலைமாலையியலில்</ref>, இவ்வகை பட்டகங்கள் பயன்படுத்தப்படுகின்றன.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
</text></body></html>