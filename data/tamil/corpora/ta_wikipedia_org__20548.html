<html><body><text id="wikipedia_ta_wikipedia_org__20548.html" ns="0" revid="2971933" sourceurl="https://ta.wikipedia.org/wiki/%E0%AE%A8%E0%AE%BE%E0%AE%A4%E0%AE%A8%E0%AE%BE%E0%AE%AE%E0%AE%95%E0%AF%8D%E0%AE%95%E0%AE%BF%E0%AE%B0%E0%AE%BF%E0%AE%AF%E0%AE%BE" title="நாதநாமக்கிரியா" type="wikipedia">நாதநாமக்கிரியா<p><hi rend="bold">நாதநாமக்கிரியை</hi> இது 15வது <ref target="https://ta.wikipedia.org/wiki/மேளகர்த்தா_இராகங்கள்">மேளகர்த்தா</ref> <ref target="https://ta.wikipedia.org/wiki/இராகம்">இராகமாகிய</ref>, "அக்னி" என்றழைக்கப்படும் 3வது சக்கரத்தின் 3 வது மேளமாகிய <ref target="https://ta.wikipedia.org/wiki/மாயாமாளவகௌளை">மாயாமாளவகௌளையில்</ref> பிறக்கும் <ref target="https://ta.wikipedia.org/wiki/ஜன்னிய_இராகம்">ஜன்னிய இராகம்</ref> ஆகும். கருணைச்சுவையை வெளிப்படுத்தும் இவ்விராகம் ஒரு துணை இராகம் (<ref target="https://ta.wikipedia.org/wiki/ஜன்னிய_இராகம்#உபாங்க_இராகம்">உபாங்க இராகம்</ref>) ஆகும். மாலையில் பாட உகந்த இந்த இராகமானது இசை நாடகங்களில் அதிகமாகப் பயன்படுத்தப்படும்.</p>
<list type="unordered"><item>இந்த இராகத்தில் ஷட்ஜம், சுத்த ரிஷபம் (ரி1), அந்தர காந்தாரம் (க3), சுத்த மத்திமம்(ம1), பஞ்சமம், சுத்த தைவதம் (த1), காகலி நிஷாதம் (நி3) ஆகிய சுரங்கள் வருகின்றன.</item></list>
இதர அம்சங்கள்
<list type="unordered"><item>இது நிஷாதம் எல்லையாகக் கொண்ட ஒரு இராகம் அதாவது மந்தர ஸ்தாயி சுரங்கள் மட்டுமே வந்து மேல் ஸ்தாயி ஷட்ஜம் தொடாத இராகம்; இதனை நிஷாதாந்திய இராகம் என்றும் கூறுவர்.</item></list>
<list type="unordered"><item>பண்டைத் தமிழிசையில் இவ்விராகத்திற்கு பெயர் <hi rend="italic">பண் சீகாமரம்</hi>. <hi rend="italic">இந்தளம்</hi> என்றும் அழைக்கப்படுகிறது.<ref target="https://ta.wikipedia.org/wiki/முதற்_பக்கம்#cite_note-1">[1]</ref></item></list>
<list type="unordered"><item>மாயாமாளவகௌளை தோன்றுவதற்கு முன்பே இவ்விராகம் வழக்கத்தில் இருந்தது.</item></list>
<list type="unordered"><item>சௌக கால பிரயோகங்கள் இவ்விராகத்தில் அதிகம் பயன்படுத்தப்படுகின்றன.</item></list>
<list type="unordered"><item>பிரத்தியாகத கமகம் இந்த இராகத்தின் ஒரு சிறப்பு அம்சமாகும்.</item></list>
<list type="unordered"><item>கிராமிய இசையிலிருந்து மரபு இசைக்கு வந்த இராகங்களில் இதுவும் ஒன்று. ஆனந்தக் களிப்பு என்ற வர்ண மெட்டு இவ்விராகத்தில் அமைந்ததாகும்.</item></list>
உருப்படிகள்<ref target="https://ta.wikipedia.org/wiki/முதற்_பக்கம்#cite_note-2">[2]</ref>
<list type="ordered"><item>திவ்வியநாமக்கீர்த்தனை	: <hi rend="italic">"கருணாஜலதே"</hi>		- ஆதி		- <ref target="https://ta.wikipedia.org/wiki/தியாகராஜ_சுவாமிகள்">தியாகராஜ சுவாமிகள்</ref>.</item>
<item><ref target="https://ta.wikipedia.org/wiki/திருப்புகழ்">திருப்புகழ்</ref>: <hi rend="italic">"ஒருபதம் இருபதம்"</hi> - ஆதி - <ref target="https://ta.wikipedia.org/wiki/அருணகிரி_நாதர்">அருணகிரி நாதர்</ref></item>
<item>23ஆம் அஷ்டபதி: <hi rend="italic">"கிஸலய சயன"</hi> - ஆதி - <ref target="https://ta.wikipedia.org/wiki/ஜெயதேவர்">ஜெயதேவர்</ref></item>
<item><ref target="https://ta.wikipedia.org/wiki/பதம்">பதம்</ref>: <hi rend="italic">"பய்எத"</hi> - திரிபுடை - <ref target="https://ta.wikipedia.org/wiki/சேத்ரக்ஞர்">சேத்ரக்ஞர்</ref></item>
<item><ref target="https://ta.wikipedia.org/wiki/கிருதி">கிருதி</ref>		: <hi rend="italic">"அனுமானே நீயே"</hi>	- மிஸ்ரசாபு	- <ref target="https://ta.wikipedia.org/wiki/அருணாசலக்_கவிராயர்">அருணாசலக் கவிராயர்</ref></item>
<item>கிருதி			: <hi rend="italic">"சிவலோக நாதனை"</hi>	- ரூபகம்	- <ref target="https://ta.wikipedia.org/wiki/கோபாலகிருஷ்ண_பாரதியார்">கோபாலகிருஷ்ண பாரதியார்</ref>.</item>
<item>கிருதி			: <hi rend="italic">"நீலகண்டாய"</hi>		- மிஸ்ரசாபு	- <ref target="https://ta.wikipedia.org/wiki/முத்துசுவாமி_தீட்சிதர்">முத்துசுவாமி தீட்சிதர்</ref>.</item>
<item>கிருதி			: <hi rend="italic">"நினைப்பதெப்போது"</hi>	- ஆதி		- <ref target="https://ta.wikipedia.org/wiki/வேதநாயகம்_பிள்ளை">மாயூரம் வேதநாயகம் பிள்ளை</ref>.</item>
<item>கிருதி			: <hi rend="italic">"நீயே துணையாகவே"</hi>	- ஆதி - <ref target="https://ta.wikipedia.org/wiki/கவிகுஞ்சர_பாரதியார்">கவிகுஞ்சர பாரதியார்</ref>.</item>
<item>கிருதி			: <hi rend="italic">"நினைப்பதெப்போது"</hi>	- ஆதி - <ref target="https://ta.wikipedia.org/wiki/வேதநாயகம்_பிள்ளை">வேதநாயகம் பிள்ளை</ref>.</item>
<item>கிருதி			: <hi rend="italic">"இந்தபராக"</hi>	- ரூபகம்	- <ref target="https://ta.wikipedia.org/wiki/ஆனை-ஐயா">ஆனை-ஐயா</ref>.</item></list>
</text></body></html>