<html><body><text id="wikipedia_ta_wikipedia_org__507165.html" ns="0" revid="3091899" sourceurl="https://ta.wikipedia.org/wiki/%E0%AE%9A%E0%AF%88%E0%AE%A4%E0%AF%8D%E0%AE%A4%E0%AE%BF%E0%AE%AF_%E0%AE%AA%E0%AF%82%E0%AE%AE%E0%AE%BF" title="சைத்திய பூமி" type="wikipedia">சைத்திய பூமி
<p><hi rend="bold">சைத்திய பூமி</hi> (Chaitya Bhoomi) (மகாபரிநிர்வான நினைவிடம்) என்பது ஒரு <ref target="https://ta.wikipedia.org/wiki/பௌத்தம்">பௌத்த</ref> <ref target="https://ta.wikipedia.org/wiki/சைத்தியம்">சைத்தியமும்</ref>, <ref target="https://ta.wikipedia.org/wiki/இந்திய_அரசியலமைப்பு">இந்திய அரசியலமைப்பை</ref> கட்டியெழுப்பியவரான டாக்டர் பாபாசாகிப் <ref target="https://ta.wikipedia.org/wiki/அம்பேத்கர்">அம்பேத்கரின்</ref> தகன இடமுமாகும். இது <ref target="https://ta.wikipedia.org/wiki/மும்பை">மும்பையின்</ref> <ref target="https://ta.wikipedia.org/wiki/தாதர்">தாதர்</ref> கடற்கரையில் அமைந்துள்ளது. இந்த சைத்திய பூமி என்பது அம்பேத்கரைப் பின்பற்றுபவர்களுக்கான புனித யாத்திரைக்கான இடமுமாகும். ஒவ்வொரு ஆண்டும் திசம்பர் 6 ஆம் தேதி அம்பேத்கர் நினைவு நாள் விழாவில் (மகாபரிநிர்வான தினம்) ஆண்டுதோறும் <ref target="https://ta.wikipedia.org/wiki/மில்லியன்">மில்லியன்</ref> கணக்கான மக்கள் வருகை தருகிறார். <ref target="https://ta.wikipedia.org/wiki/முதற்_பக்கம்#cite_note-1">[1]</ref> <ref target="https://ta.wikipedia.org/wiki/முதற்_பக்கம்#cite_note-2">[2]</ref> <ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
<p><ref target="https://ta.wikipedia.org/wiki/மகாராட்டிரா_முதலமைச்சர்களின்_பட்டியல்">மகாராட்டிரா முதல்வர்</ref>, ஆளுநர், அமைச்சர் மற்றும் பல அரசியல்வாதிகள் ஒவ்வொரு ஆண்டும் திசம்பர் 6 ஆம் தேதி சைத்திய பூமியில் அம்பேத்கருக்கு அஞ்சலி செலுத்துகின்றனர். <ref target="https://ta.wikipedia.org/wiki/இந்தியப்_பிரதமர்">இந்தியப் பிரதமர்</ref> <ref target="https://ta.wikipedia.org/wiki/நரேந்திர_மோதி">நரேந்திர மோடியும்</ref> இதை பார்வையிட்டுள்ளார். <ref target="https://ta.wikipedia.org/wiki/முதற்_பக்கம்#cite_note-4">[4]</ref> சைத்திய பூமி அம்பேத்கருக்கு ஒரு நினைவுச்சின்னத்தை வழங்குகிறது.  மேலும் மகாராட்டிரா அரசாங்கத்தால் ஏ-வகுப்பு சுற்றுலா மற்றும் புனித யாத்திரைத் தளமாக தரப்படுத்தப்பட்டுள்ளது. <ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
கட்டமைப்பு விவரங்கள்
<figure><caption> சைத்திய பூமி <ref target="https://ta.wikipedia.org/wiki/தாது_கோபுரம்">தாது கோபுரதினுள்</ref> புத்தரும் பாபாசாகேப் அம்பேத்கரும்</caption></figure>
<p>இந்த அமைப்பு சதுர வடிவத்தில் கட்டப்படுள்ளது. இது ஒரு சிறிய குவிமாடம் கொண்டு தரைத் தளங்களாக பிரிக்கப்பட்டுள்ளது. சதுர வடிவ கட்டமைப்பில் 1.5 மீட்டர் உயரத்தில் ஒரு வட்ட சுவர் உள்ளது. வட்ட பகுதியில் அம்பேத்கரின் மார்பளவு சிலையும், <ref target="https://ta.wikipedia.org/wiki/கௌதம_புத்தர்">கௌதம புத்தர்</ref> சிலையும் வைக்கப்பட்டுள்ளன. வட்ட சுவரில் இரண்டு நுழைவாயில்கள் உள்ளன. அவை பளிங்கு தரையையும் கொண்டுள்ளன. தவிர <ref target="https://ta.wikipedia.org/wiki/பிக்குகள்">பிக்குகளுக்கு</ref> ஓய்வெடுக்கும் இடமும் உள்ளது. சைத்திய பூமியின் பிரதான நுழைவாயில் <ref target="https://ta.wikipedia.org/wiki/சாஞ்சி">சாஞ்சி</ref> தாது கோபுர வாயிலின் பிரதி ஆகும். அதே நேரத்தில் <ref target="https://ta.wikipedia.org/wiki/அசோகரின்_தூண்கள்">அசோகரின் தூணின்</ref> பிரதியையும் கொண்டுள்ளது.</p>
<p>சைத்திய பூமியை 1971 திசம்பர் 5 ஆம் தேதி பி.ஆர்.அம்பேத்கரின் மருமகள் மீராபாய் யசுவந்த் அம்பேத்கர் திறந்து வைத்தார். இங்கே, அம்பேத்கரின் நினைவுச்சின்னங்கள் பொறிக்கப்பட்டுள்ளன. 2012 ஆம் ஆண்டில், பிரதமர் <ref target="https://ta.wikipedia.org/wiki/மன்மோகன்_சிங்">மன்மோகன் சிங்</ref> தலைமையிலான மத்திய அரசு நினைவுச்சின்னம் கட்டுவதற்காக இந்து ஆலைகளின் நிலத்தை மகாராட்டிரா அரசுக்கு மாற்ற அனுமதித்தது. <ref target="https://ta.wikipedia.org/wiki/முதற்_பக்கம்#cite_note-PTI-6">[6]</ref></p>
மகாபரிநிர்வான தினம்
<figure><caption> சைத்திய பூமி வாயிலில் அமைக்கப்பட்டுள்ள அசோகரின் தூண் பிரதி</caption></figure>
<figure><caption> இந்தியாவின் 2013 அஞ்சல் முத்திரையில் அம்பேத்கரின் உருவமும், சைத்திய பூமியும் இடம் பெற்றன</caption></figure>
<p>அம்பேத்கரின் நினைவு ஆண்டுவிழா (திசம்பர் 6) மகாபரிநிர்வான தினமாக அனுசரிக்கப்படுகிறது. இந்தியா முழுவதும் <ref target="https://ta.wikipedia.org/wiki/மில்லியன்">மில்லியன் கணக்கான</ref> மக்கள் இவருக்கு மரியாதை செலுத்துவதற்காக இங்கு வருகிறார்கள். <ref target="https://ta.wikipedia.org/wiki/முதற்_பக்கம்#cite_note-Amit-7">[7]</ref></p>
புகைப்படங்கள்
<list type="unordered">
<item>சைத்திய பூமி</item>
<item>அசோகரின் தூண், சைத்திய பூமி</item>
<item>அசோகரின் தூணும், சைத்திய பூமி நிழைவாயிலும் (உள் பக்கம்)</item>
<item>மகாபரிநிர்வான நாளில் சைத்திய பூமியில் அம்பேத்கரை பின்பற்றும்  தொண்டர்கள்</item>
<item>சைத்திய பூமியின் உள்ளேயிருக்கும் தாது கோபுரத்தின் அமைப்பு</item>
<item>சைத்திய பூமியில் சாஞ்சி நுழைவு வாயிலின் பிரதி </item>
<item>மகாபரிநிர்வான நாளில் தாதர் கடற்கரையில் மணலில் செதுக்கப்பட்ட புத்தர் உருவம்</item>
<item>இந்தியா முழுவதும் மக்கள் திசம்பர் 6 அன்று சைத்திய பூமியில் கூடுவர்</item>
<item>சைத்திய பூமியில் புகைப்படக் கண்காட்சியைப் பார்க்கும் ஒரு பௌத்த துறவி</item>
</list>
மேலும் காண்க
<list type="unordered"><item><ref target="https://ta.wikipedia.org/wiki/தலித்_பௌத்த_இயக்கம்">தலித் பௌத்த இயக்கம்</ref></item>
<item><ref target="https://ta.wikipedia.org/wiki/தீக்சாபூமி">தீக்சாபூமி</ref></item></list>


வெளி இணைப்புகள்

<list type="unordered"><item><ref target="https://www.livemint.com/Leisure/ITwN9yIv7PGKpRrmtmu2fI/The-day-Shivaji-Park-turns-blue.html?facet=amp">The day Shivaji Park turns blue; 15 Dec 2018; Bhanuj Kappal</ref> by <ref target="https://ta.wikipedia.org/wiki/Mint_(newspaper)">mint</ref></item></list>
</text></body></html>