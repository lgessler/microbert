<html><body><text id="wikipedia_ta_wikipedia_org__94191.html" ns="0" revid="3377950" sourceurl="https://ta.wikipedia.org/wiki/%E0%AE%AE%E0%AE%95%E0%AF%81%E0%AE%9F%E0%AE%BF" title="மகுடி" type="wikipedia">மகுடி
<p><hi rend="bold">மகுடி</hi> என்பது பாம்பாட்டிகள் பயன்படுத்தும் ஒரு மரபுவழி <ref target="https://ta.wikipedia.org/wiki/இசைக்கருவி">இசைக்கருவி</ref> இதுவாகும். இது துளைக்கருவிகள் அல்லது <ref target="https://ta.wikipedia.org/wiki/காற்று_இசைக்கருவி">காற்று இசைக்கருவிகள்</ref> வகையைச் சேர்ந்தது.</p>
வரலாறு
<p>மகுடி இந்தியாவில் தோற்றம்பெற்ற ஒரு பண்பாட்டு இசைக்கருவி ஆகும். சமயச் சடங்குகளில் பொதுவாகப் பயன்படுத்தப் படுகிறது. இந்தியாவின் கிராமிய இசையிலும் <ref target="https://ta.wikipedia.org/wiki/பாம்பாட்டி">பாம்பாட்டிகளாலும்</ref> பன்னெடுங்கலமாகப் பயன்படுத்தப்பட்டு வருகிறது. <ref target="https://ta.wikipedia.org/wiki/முதற்_பக்கம்#cite_note-Chhau-1">[1]</ref></p>
கருவி அமைப்பு

<p>உலர்ந்த <ref target="https://ta.wikipedia.org/wiki/சுரைக்காய்">சுரைக்காய்</ref> (bottle gourd) இதற்குப் பயன்படும். சுரைக்காயின் கழுத்துப் பகுதி நீக்கப்பட்டு அதில் மூங்கில் குழல்கள் பொருத்தப்படும். இசையை ஏற்படுத்தக் கூடியவாறு ஏழு துளைகள் வரை குழலில் இடப்படும். இடைவெளிகள் தேன்மெழுகு மூலம் காற்றிறுக்கமாக மூடப்படும்.<ref target="https://ta.wikipedia.org/wiki/முதற்_பக்கம்#cite_note-Chhau-1">[1]</ref> இரண்டு அல்லது மூன்று குழல்களைக் கொண்ட மகுடிகளும் உள்ளன. மகுடியின் வடிவமானது நடுப்பகுதி உப்பலாகவும்
வாய்ப்பகுதியும், அடிப்பகுதியும் புல்லாங்குழல் போலவும் இருக்கும். 28 சைவ ஆகமங்களில் ஒன்றான <hi rend="italic">காமிகாமகம்</hi> நூலில் மகுடி இசையை <hi rend="italic">புஜங்க ஸ்வரம்</hi> என்று குறிப்படபட்டுள்ளது.<ref target="https://ta.wikipedia.org/wiki/முதற்_பக்கம்#cite_note-பொங்கல்-2">[2]</ref></p>
</text></body></html>