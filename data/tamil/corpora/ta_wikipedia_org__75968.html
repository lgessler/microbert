<html><body><text id="wikipedia_ta_wikipedia_org__75968.html" ns="0" revid="2754669" sourceurl="https://ta.wikipedia.org/wiki/%E0%AE%87%E0%AE%B0%E0%AE%A3%E0%AF%8D%E0%AE%9F%E0%AE%BE%E0%AE%AE%E0%AF%8D_%E0%AE%AE%E0%AF%81%E0%AE%86%E0%AE%B5%E0%AE%BF%E0%AE%AF%E0%AE%BE" title="இரண்டாம் முஆவியா" type="wikipedia">இரண்டாம் முஆவியா
<p><hi rend="bold">இரண்டாம் முஆவியா</hi> (<hi rend="italic">Muawiya II</hi>, <ref target="https://ta.wikipedia.org/wiki/அரபு_மொழி">அரபி</ref>:معاوية بن يزيد) <ref target="https://ta.wikipedia.org/wiki/முதலாம்_யாசித்">முதலாம் யாசித்தின்</ref> மகனும் மூன்றாவது <ref target="https://ta.wikipedia.org/wiki/உமய்யா_கலீபகம்">உமைய்யா கலீபாவும்</ref> ஆவார். தந்தையின் இறப்பிற்குப் பின் 683ல் ஆட்சியை பிடித்த இவர், மொத்தம் மூன்று மாதங்கள் நாற்பது நாட்கள் மட்டுமே ஆட்சி செய்தார். பொதுவாக இளகிய மனமும், அரசியல் ஆர்வமின்மையும் கொண்டவராக இவர் விளங்கினார். இவரின் தந்தை யாசித்தினால், அப்துல்லா இப்னு சுபைருக்கு எதிராக <ref target="https://ta.wikipedia.org/wiki/மெக்கா">மெக்கா</ref> மற்றும் <ref target="https://ta.wikipedia.org/wiki/மதினா">மதினா</ref> ஆகிய புனித நகரங்களில் மேற்கொள்ளப்பட்ட ராணுவ நடவடிக்கைகளை திரும்பப் பெற்றார். இந்த நடவடிக்கையின் மூலம் அந்த புனித நகரங்களை தான் அவமதிக்க விரும்பவில்லை என அறிவித்தார். மேலும் <ref target="https://ta.wikipedia.org/wiki/உசேனின்">உசேனின்</ref> படுகொலை, புனித நகரங்களின் மீதான தாக்குதல் போன்ற தனது தந்தையின் நடவடிக்கைகளுக்காக மனம் வருந்தி 684ல் ஆட்சியை துறந்தார். இதன் பிறகு நாற்பது நாட்கள் கழித்து மரணமடைந்தார்.</p>
<p>முஆவியா தனது ஆட்சியில் கண்டிப்பாக இருக்க வேண்டியவை என கூறி அமல்படுத்திய மூன்று சட்டங்கள் மிகவும் முக்கியமானவை. அவை,</p>
<list type="unordered"><item>பெண்களின் உரிமைகள் பாதுகாக்கப்பட வேண்டும்.</item>
<item>எந்த ஒரு குற்றத்திற்கும், மரன தண்டனை சரியான தீர்ப்பாகாது.</item>
<item>தரும நிதி அனைவருக்கும் கட்டாயமானது.</item></list>
<p>இந்த சட்டங்கள் இவரின் மறைவுக்குப் பின் திரும்பப் பெறப்பட்டது குறிப்பிடத்தக்கது.</p>
</text></body></html>