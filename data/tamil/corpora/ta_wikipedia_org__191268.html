<html><body><text id="wikipedia_ta_wikipedia_org__191268.html" ns="0" revid="3369516" sourceurl="https://ta.wikipedia.org/wiki/%E0%AE%A4%E0%AE%BF%E0%AE%B0%E0%AF%81%E0%AE%B5%E0%AF%88%E0%AE%AF%E0%AE%BE%E0%AE%B1%E0%AF%81_%E0%AE%90%E0%AE%AF%E0%AE%BE%E0%AE%B1%E0%AE%AA%E0%AF%8D%E0%AE%AA%E0%AE%B0%E0%AF%8D_%E0%AE%95%E0%AF%8B%E0%AE%AF%E0%AE%BF%E0%AE%B2%E0%AF%8D" title="திருவையாறு ஐயாறப்பர் கோயில்" type="wikipedia">திருவையாறு ஐயாறப்பர் கோயில்
<figure><caption>ஏழூர் விழா நிறைவாக பொம்மை பூ போடும் நிகழ்ச்சி</caption></figure>
<p><hi rend="bold">திருவையாறு ஐயாறப்பர் கோயில்</hi> <ref target="https://ta.wikipedia.org/wiki/தமிழ்நாடு">தமிழ்நாட்டில்</ref>, <ref target="https://ta.wikipedia.org/wiki/தஞ்சாவூர்_மாவட்டம்">தஞ்சாவூர் மாவட்டம்</ref> <ref target="https://ta.wikipedia.org/wiki/திருவையாறு">திருவையாற்றில்</ref> <ref target="https://ta.wikipedia.org/wiki/காவிரி">காவிரி</ref> கரையில் அமைந்துள்ள <ref target="https://ta.wikipedia.org/wiki/சிவன்">சிவன்</ref> கோயில் ஆகும்<ref target="https://ta.wikipedia.org/wiki/முதற்_பக்கம்#cite_note-1">[1]</ref> . இக் கோயில் <ref target="https://ta.wikipedia.org/wiki/சம்பந்தர்">திருஞானசம்பந்தர்</ref>, <ref target="https://ta.wikipedia.org/wiki/திருநாவுக்கரசர்">திருநாவுக்கரசர்</ref>, <ref target="https://ta.wikipedia.org/wiki/சுந்தரர்">சுந்தரர்</ref> ஆகியோரால் <ref target="https://ta.wikipedia.org/wiki/தேவாரம்">தேவாரம்</ref> பாடல் பெற்ற சிவத்தலமாகும். தேவாரப் <ref target="https://ta.wikipedia.org/wiki/பாடல்_பெற்ற_தலங்கள்">பாடல் பெற்ற தலங்களில்</ref> <ref target="https://ta.wikipedia.org/wiki/காவேரி_வடகரை_சிவத்தலங்கள்">சோழ நாடு காவிரி வடகரைத் தலங்களில்</ref> அமைந்துளள 51வது <ref target="https://ta.wikipedia.org/wiki/சிவன்">சிவத்தலமாகும்</ref>. இச்சிவாலயத்தின் மூலவர் ஐயாறப்பர், தாயார் தரும சம்வர்த்தினி.</p>
சப்தஸ்தானம்
<p>சிலாத முனிவர் யாகசாலை நிலத்தை உழுதபோது, அவருக்குப் பெட்டியில் கிடைத்த குழந்தை செப்பேசன். தமக்கு ஆயுள் 16 ஆண்டுகளே என்பதறிந்து, கழுத்தளவு திருக்குள நீரில் நின்று கடுந்தவம் புரிந்தான். ஐயாறப்பரின் பேரருட்காட்சியால் கங்கை நீர், சந்திர நீர், அம்மையின் திருமுலைப்பால், நந்தி வாய் நுரைநீர், கமண்டல நீர் ஆகிய ஐந்து ஆறுகளாலும் அபிடேகம் செய்யப்பெற்றார். அதன் பின் ஐயாறப்பர் செப்பேசருக்கு ஞானோபதேசமும் நந்தீசர் எனும் தீட்சாநாமமும், சிவகணத் தலைமையும் முதல் குருநாதனாம் தகுதியும் அருளினார். அத்துடன் நில்லாது, ஐயாற்றெம்பெருமான் தாமே முன்னின்று திருமழபாடியில் வியாக்ரபாதரின் திருமகளாம் சுயசாம்பிகையை பங்குனிப் புனர்பூசத்தே திருமணம் செய்துவைத்தார். அதன் தொடர்பான விழாவே சப்தஸ்தான விழாவாகும்.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
<p>ஒவ்வொரு ஆண்டும் ஏப்ரல் மாதத்தில் <ref target="https://ta.wikipedia.org/wiki/திருவையாறு">திருவையாற்றில்</ref> ’சப்தஸ்தானம்’ திருவிழா கொண்டாடப்படுகிறது.<ref target="https://ta.wikipedia.org/wiki/முதற்_பக்கம்#cite_note-3">[3]</ref> திருவையாறு மற்றும் அதன் அருகிலுள்ள ஏழு கோயில்களிலிருந்து கண்ணாடிப் பல்லாக்குகளில் அந்தந்தக் கோயில் கடவுளர்கள் இக் கோயிலில் சங்கமிக்கின்றனர். அங்கு ’பூச்சொரிதல்’ நடைபெறும். விழாவின் இறுதியில் பல்லக்குகள் மீண்டும் அந்தந்த கோயில்களுக்குத் திரும்பிச் செல்கின்றன.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
கோயில் தேர்
<p>விஜயநகர பேரரசின் நாயக்க மன்னர் காலத்தில் செய்யப்பட்ட தேர் சேதமடைந்துவிட்டதால், புதிய தேர் செய்யும் பணி சூன் 2017இல் தொடங்கப்பட்டது. 5 படி நிலைகளில் 18 முக்கால் அடி உயரத்தில் 12.9 அடி அகலத்தில் பழமை மாறாமல் கட்டப்பட்டுள்ளது. 60 டன் இலுப்பை மரங்கள், 2 டன் தேக்கு மரங்கள், 2 1/2  டன் இரும்புபொருள்களைக் கொண்டு அமைக்கப்பட்ட இத்தேரில்  விநாயகர், முருகன், சுவாமி அம்பாள், சண்டிகேசுவரர், 63 நாயன்மார்கள், நான்கு ஆழ்வார்கள், அப்பர் திருக்கயிலாயக் காட்சி, தசாவதாரக்காட்சி, சப்தஸ்தான திருவிழா காட்சி, மீனாட்சி திருக்கல்யாணக்காட்சி, சிவபுராணக்காட்சி உள்ளிட்ட 750 சிற்பங்கள் உள்ளன.  தேரின் வெள்ளோட்டம் 11 சூலை 2018இல் நடைபெறுகிறது.<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
சப்தஸ்தானங்கள்



புகைப்படத்தொகுப்பு
<list type="unordered">
<item>ராஜகோபுரம்</item>
<item>அம்மன் சன்னதி நுழைவாயில் கோபுரம்</item>
<item>கோயில் குளம்</item>
<item>வெளி திருச்சுற்றில் தென் கயிலாயம் விமானம்</item>
<item>வெளி திருச்சுற்றில் வட கயிலாயம் நுழைவாயில்</item>
<item>உள் திருச்சுற்று</item>
<item>உள் திருச்சுற்றில் ஓவியங்கள்</item>
</list>


வெளி இணைப்புகள்

<list type="unordered"><item><ref target="https://ta.wikisource.org/wiki/வேங்கடம்%20முதல்%20குமரி%20வரை%203/020-033">வேங்கடம் முதல் குமரி வரை 3/ஐயாறப்பன்</ref></item>
<item><ref target="http://temple.dinamalar.com/New.php?id=677">அருள்மிகு ஐயாறப்பன் திருக்கோயில் - தினமலர் கோயில்கள் தளம்</ref></item></list>
</text></body></html>