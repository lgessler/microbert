<html><body><text id="wikipedia_ta_wikipedia_org__209813.html" ns="0" revid="3270352" sourceurl="https://ta.wikipedia.org/wiki/%E0%AE%90%E0%AE%B8%E0%AF%8D%E0%AE%B5%E0%AE%B0%E0%AF%8D%E0%AE%AF%E0%AE%BE_%E0%AE%B0%E0%AE%BE%E0%AE%9C%E0%AF%87%E0%AE%B7%E0%AF%8D" title="ஐஸ்வர்யா ராஜேஷ்" type="wikipedia">ஐஸ்வர்யா ராஜேஷ்
<p><hi rend="bold">ஐஸ்வர்யா ராஜேஷ்</hi> (<hi rend="italic">Aishwarya Rajesh</hi>) ஒரு இந்தியத் திரைப்பட நடிகை ஆவார். இவர் <ref target="https://ta.wikipedia.org/wiki/தமிழகத்_திரைப்படத்துறை">தமிழ்</ref>, <ref target="https://ta.wikipedia.org/wiki/தெலுங்கு_மொழி">தெலுங்கு</ref> <ref target="https://ta.wikipedia.org/wiki/மலையாளம்">மலையாள</ref> மொழித் திரைப்படங்களில் நடித்து வருகிறார். இவர் <ref target="https://ta.wikipedia.org/wiki/சன்_தொலைக்காட்சி">சன் தொலைக்காட்சியில்</ref> <ref target="https://ta.wikipedia.org/wiki/அசத்தப்போவது_யாரு...">அசத்தப்போவது யாரு...</ref> நிகழ்ச்சித் தொகுப்பாளராக முதலில் தனது பணியை ஆரம்பித்தார். <ref target="https://ta.wikipedia.org/wiki/கலைஞர்_தொலைக்காட்சி">கலைஞர் தொலைக்காட்சியில்</ref> <ref target="https://ta.wikipedia.org/wiki/மானாட_மயிலாட">மானாட மயிலாட</ref> போட்டி நிகழ்ச்சியில் கலந்து கொண்டு வெற்றி பெற்றதை அடுத்து, <hi rend="italic">நீதானா அவன்</hi> (2010) தமிழ்த் திரைப்படத்தில் நடித்தார். <hi rend="italic"><ref target="https://ta.wikipedia.org/wiki/அட்டகத்தி">அட்டகத்தி</ref></hi> (2012) திரைப்படத்தில் அமுதா என்ற பாத்திரத்தில் நடித்துப் புகழ் பெற்றார். 2017 இல் <hi rend="italic">டாடி</hi> என்ற இந்தித் திரைப்படத்தில் <ref target="https://ta.wikipedia.org/wiki/அர்ஜூன்_ராம்பால்">அர்ஜூன் ராம்பாலுடன்</ref>  இணைந்து நடித்தார். <ref target="https://ta.wikipedia.org/wiki/வெற்றிமாறன்">வெற்றிமாறனின்</ref> <ref target="https://ta.wikipedia.org/wiki/வட_சென்னை_(திரைப்படம்)">வட சென்னை</ref> திரைப்படத்தில் பத்மா என்ற பாத்திரமாகவும், <ref target="https://ta.wikipedia.org/wiki/கனா_(திரைப்படம்)">கனா</ref> திரைப்படத்தில் பெண் துடுப்பாட்டாளராகவும் நடித்துப் பெரும் புகழ் பெற்றார். 2014 இல் <ref target="https://ta.wikipedia.org/wiki/காக்கா_முட்டை_(திரைப்படம்)">காக்கா முட்டை</ref> திரைப்படத்தில் நடித்தமைக்காக <ref target="https://ta.wikipedia.org/wiki/சிறந்த_நடிகைக்கான_தமிழக_அரசு_திரைப்பட_விருது">சிறந்த நடிகைக்கான தமிழக அரசு திரைப்பட விருது</ref> இவருக்குக் கிடைத்தது.<ref target="https://ta.wikipedia.org/wiki/முதற்_பக்கம்#cite_note-The_Hindu-1">[1]</ref></p>
வாழ்க்கை
<p>ஐஸ்வர்யாவின் தந்தை ராஜேஷ் தெலுங்கு திரைப்படங்களில் 50 திரைப்படங்களுக்கும் மேல் நடித்துள்ளார். இவருடைய தாத்தா அமர்நாத்தும் ஒரு தெலுங்கு நடிகர் ஆவார்.</p>
<p>இவர் மகளிர் எத்திராஜ் கல்லூரியில் படித்தார். இவர் ஒரு இளங்கலை பட்டதாரி ஆகும். இவர் கல்லூரியில் படித்துக்கொண்டு இருக்கும் போது <ref target="https://ta.wikipedia.org/wiki/கலைஞர்_தொலைக்காட்சி">கலைஞர் தொலைக்காட்சியில்</ref> ஒளிபரப்பான <ref target="https://ta.wikipedia.org/wiki/மானாட_மயிலாட">மானாட மயிலாட</ref> நடன நிகழ்ச்சியில் பங்குப்பெற்று வெற்றியாளராக வந்தார். 2011ம் ஆண்டு 'அவர்களும் இவர்களும்' என்ற திரைப்படத்தின் மூலம் தமிழ் திரைப்படத்துறைக்கு அறிமுகமானார். <ref target="https://ta.wikipedia.org/wiki/அட்டகத்தி">அட்டகத்தி</ref> படத்தில் இரண்டாவது கதாநாயகியாக நடித்தார். அதைத் தொடர்ந்து 'ஆச்சரியங்கள்' மற்றும் <ref target="https://ta.wikipedia.org/wiki/புத்தகம்_(திரைப்படம்)">புத்தகம்</ref> போன்ற திரைப்படங்களில் நடித்தார். அப்படத்தையடுத்து <ref target="https://ta.wikipedia.org/wiki/ரம்மி_(2014_திரைப்படம்)">ரம்மி</ref>, <ref target="https://ta.wikipedia.org/wiki/பண்ணையாரும்_பத்மினியும்">பண்ணையாரும் பத்மினியும்</ref> போன்ற படங்களில் <ref target="https://ta.wikipedia.org/wiki/விஜய்_சேதுபதி">விஜய் சேதுபதியுடன்</ref> இணைந்து நடித்தார். வாடி வாசல், திருடன் போலீஸ் போன்ற திரைப்படங்களில் நடிக்கின்றார்.</p>






விருதுகள்
<list type="unordered"><item>2016 - <ref target="https://ta.wikipedia.org/wiki/ஆனந்த_விகடன்">ஆனந்த விகடன்</ref> நம்பிக்கை விருது<ref target="https://ta.wikipedia.org/wiki/முதற்_பக்கம்#cite_note-vikatan-2">[2]</ref></item></list>
மேற்கோள்கள்

<list type="unordered"><item><ref target="http://cinema.dinamalar.com/tamil-news/15874/cinema/Kollywood/Attakatthi-Aishwarya-vijaya-sethupathi--to-recommend.htm">http://cinema.dinamalar.com/tamil-news/15874/cinema/Kollywood/Attakatthi-Aishwarya-vijaya-sethupathi--to-recommend.htm</ref></item></list>
வெளி இணைப்புகள்
<list type="unordered"><item><ref target="https://ta.wikipedia.org/wiki/ஐ.எம்.டி.பி_இணையத்தளம்">ஐ.எம்.டி.பி இணையத்தளத்தில்</ref><ref target="http://www.imdb.com/name/nm5781594/">முதற் பக்கம்</ref></item></list>
</text></body></html>