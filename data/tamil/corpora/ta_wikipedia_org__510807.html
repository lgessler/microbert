<html><body><text id="wikipedia_ta_wikipedia_org__510807.html" ns="0" revid="3249727" sourceurl="https://ta.wikipedia.org/wiki/%E0%AE%AA%E0%AE%BF._%E0%AE%9C%E0%AF%86%E0%AE%AF%E0%AE%B8%E0%AF%8D%E0%AE%B0%E0%AF%80" title="பி. ஜெயஸ்ரீ" type="wikipedia">பி. ஜெயஸ்ரீ
<p><hi rend="bold">பி. ஜெயஸ்ரீ</hi> (B. Jayashree) (பிறப்பு: 1950 சூன் 9  <ref target="https://ta.wikipedia.org/wiki/இந்தியா">இந்தியாவைச்</ref> சேர்ந்த ஒரு மூத்த நாடக நடிகையும், இயக்குனரும், பாடகியுமாவார். இவர் திரைப்படங்களிலும், தொலைக்காட்சிகளிலும் நடித்துள்ளார். மேலும், படங்களில் பின்னணிக் கலைஞராகவும் பணியாற்றியுள்ளார். 1976ஆம் ஆண்டில் நிறுவப்பட்ட <ref target="https://ta.wikipedia.org/wiki/பெங்களூர்">பெங்களூரைத்</ref> தளமாகக் கொண்ட "ஸ்பந்தனா தியேட்டர்" என்ற ஒரு நாடக நிறுவனத்தின் படைப்பாக்க இயக்குனரும் ஆவார். <ref target="https://ta.wikipedia.org/wiki/முதற்_பக்கம்#cite_note-1">[1]</ref> <ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
<p>இவர் 2010 ல் இந்திய நாடாளுமன்றத்தின் <ref target="https://ta.wikipedia.org/wiki/மாநிலங்களவை">மாநிலங்கவைக்கு</ref> பரிந்துரைக்கப்பட்டார். 2013ஆம் ஆண்டில் <ref target="https://ta.wikipedia.org/wiki/இந்திய_அரசு">இந்திய அரசாங்கத்தால்</ref> நான்காவது மிக உயர்ந்த குடிமை கௌரவமான <ref target="https://ta.wikipedia.org/wiki/பத்மசிறீ">பத்மசிறீ</ref> இவருக்கு வழங்கப்பட்டது. </p>
<p>இவரது தாத்தா <ref target="https://ta.wikipedia.org/wiki/குப்பி_வீரண்ணா">குப்பி வீரண்ணா</ref>, ஒரு இந்திய நாடக இயக்குனராகவும், கலைஞராகவும், இந்தியக் குடியரசுத் தலைவரிடம் <ref target="https://ta.wikipedia.org/wiki/பத்மசிறீ">பத்மசிறீ</ref> பெறுநராகவும் இருந்தார். இவர் <ref target="https://ta.wikipedia.org/wiki/கன்னடம்">கன்னட</ref> நாடகத்திற்கு முன்னோடிகளில் ஒருவராகவும், அதிக பங்களிப்பு செய்தவராகவும் இருந்தார். கன்னட நாடகத் துறையை மேம்படுத்துவதில் முக்கிய பங்கு வகித்த குப்பி "சிறீ சன்னபசவேசுவர நாடகா" என்ற நாடக நிறுவனத்தை நிறுவினார் . <ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
ஆரம்பகால வாழ்க்கையும்  பின்னணியும்
<p>குப்பி வீரண்ணாவின் மகளான மாலத்தாமாவுக்கு பெங்களூரில் பிறந்தார். பின்னர் 1973ஆம் ஆண்டில் <ref target="https://ta.wikipedia.org/wiki/புது_தில்லி">புது தில்லியின்</ref> தேசிய நாடகப் பள்ளியில் பட்டம் பெற்றார் .<ref target="https://ta.wikipedia.org/wiki/முதற்_பக்கம்#cite_note-4">[4]</ref> அங்கு இவர் பிரபல நாடக இயக்குநரும் ஆசிரியருமான <ref target="https://ta.wikipedia.org/wiki/இப்ராஹிம்_அல்காசி">இப்ராஹிம் அல்காசியின்</ref> கீழ் பயிற்சி பெற்றார். <ref target="https://ta.wikipedia.org/wiki/முதற்_பக்கம்#cite_note-5">[5]</ref> <ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
தொழில்
<p>பல ஆண்டுகளாக, <ref target="https://ta.wikipedia.org/wiki/பி._வி._கராந்த்">பி. வி. கராந்த்</ref> உள்ளிட்ட குறிப்பிடத்தக்க நாடக பிரமுகர்களுடன் இவர் பணியாற்றியுள்ளார். <ref target="https://ta.wikipedia.org/wiki/நாகமண்டலா">நாகமண்டலா</ref> (1997), <hi rend="italic">தேவேரி</hi> (1999), <hi rend="italic">கேர் ஆஃப் ஃபுட்பாத்</hi> (2006) போன்ற கன்னட படங்களில் நடித்துள்ளார். <ref target="https://ta.wikipedia.org/wiki/முதற்_பக்கம்#cite_note-7">[7]</ref> <ref target="https://ta.wikipedia.org/wiki/மைசூர்">மைசூரைத்</ref> தளமாகக் கொண்ட ரங்காயணம் என்ற நாடக நிறுவனத்தின் இயக்குநராகவும் இவர் சிலகாலம் இருந்துள்ளார். <ref target="https://ta.wikipedia.org/wiki/முதற்_பக்கம்#cite_note-8">[8]</ref></p>
<p>இவர் <ref target="https://ta.wikipedia.org/wiki/மாதவி_(நடிகை)">மாதவி</ref>, காயத்ரி, <ref target="https://ta.wikipedia.org/wiki/ஜெயபிரதா">ஜெயபிரதா</ref>, <ref target="https://ta.wikipedia.org/wiki/அம்பிகா_(நடிகை)">அம்பிகா</ref>, <ref target="https://ta.wikipedia.org/wiki/சுமலதா">சுமலதா</ref>, போன்ற பல நடிகைகளுக்கு <ref target="https://ta.wikipedia.org/wiki/ராஜ்குமார்">ராஜ்குமார்</ref> திரைப்படங்களில் குரல் கொடுக்கும் கலைஞராக இருந்தார். ஒரு பின்னணி பாடகியாக இவர் <ref target="https://ta.wikipedia.org/wiki/கன்னடத்_திரைப்படத்துறை">கன்னடத் திரையுலகில்</ref> பணியாற்றியுள்ளார். இதில் <hi rend="italic">நன்னே பிரீதியா ஹுடுகி</hi> என்ற கன்னடப் படத்தில் இடம் பெற்ற "கார் கார் கார்" என்ற பாடல் குறிப்பிடத்தக்கவை. </p>
<p>1996ஆம் ஆண்டில், நடிப்புக்காக இவருக்கு <ref target="https://ta.wikipedia.org/wiki/சங்கீத_நாடக_அகாதமி_விருது">சங்கீத நாடக அகாடமி விருது</ref> வழங்கப்பட்டது. <ref target="https://ta.wikipedia.org/wiki/முதற்_பக்கம்#cite_note-9">[9]</ref> பின்னர், 2010 இல் மாநிலங்களவைக்கு இவர் பரிந்துரைக்கப்பட்டார். <ref target="https://ta.wikipedia.org/wiki/முதற்_பக்கம்#cite_note-10">[10]</ref> இவர் 2009இல் கர்நாடக மாநில திறந்தவெளி பல்கலைக்கழகத்தில் கௌரவ டாக்டர் பட்டத்தையும் பெற்றார் <ref target="https://ta.wikipedia.org/wiki/முதற்_பக்கம்#cite_note-11">[11]</ref></p>
சொந்த வாழ்க்கை
<p>இவர் கே. ஆனந்த ராஜூ என்பவரை மணந்தா. தம்பதியருக்கு சுஷ்மா வீர் என்ற ஒரு வளர்ப்பு மகள்  உள்ளார்.</p>


வெளி இணைப்புகள்

<list type="unordered"><item><ref target="https://web.archive.org/web/20140110220103/http://spandanatheaters.com/">Spandana Theatre, website</ref></item></list>
</text></body></html>