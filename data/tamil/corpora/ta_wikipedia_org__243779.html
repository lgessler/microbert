<html><body><text id="wikipedia_ta_wikipedia_org__243779.html" ns="0" revid="3364916" sourceurl="https://ta.wikipedia.org/wiki/%E0%AE%8E%E0%AE%AE%E0%AF%8D._%E0%AE%95%E0%AF%87._%E0%AE%B0%E0%AE%BE%E0%AE%A4%E0%AE%BE" title="எம். கே. ராதா" type="wikipedia">எம். கே. ராதா
<p><hi rend="bold">எம். கே. ராதா</hi> (20 நவம்பர் 1910 - 29 ஆகஸ்டு 1985), இந்தியத் தமிழ் நாடக மற்றும் திரைப்பட நடிகர். <ref target="https://ta.wikipedia.org/wiki/ஜெமினி_ஸ்டூடியோஸ்">ஜெமினி நிறுவனத்தில்</ref> நிரந்தர நடிகராகப் பணியாற்றியவர். இவர், <ref target="https://ta.wikipedia.org/wiki/அபூர்வ_சகோதரர்கள்_(1949_திரைப்படம்)">அபூர்வ சகோதரர்கள்</ref> படத்தில் இரட்டை வேடத்தில் நடித்து முத்திரை பதித்தார். மொத்தம் 50 திரைப்படங்களில் நடித்தார்.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
இளமைக் காலம்
<p>எம். கே. ராதா <ref target="https://ta.wikipedia.org/wiki/சென்னை">சென்னை</ref>, <ref target="https://ta.wikipedia.org/wiki/மைலாப்பூர்">மைலாப்பூரில்</ref> எம். கந்தசாமி முதலியார் என்பவருக்குப் பிறந்தார்.</p>
நாடகம்
<p>தன் தந்தை கந்தசாமி முதலியாரின் நாடகக் குழுவில் சேர்ந்து, <ref target="https://ta.wikipedia.org/wiki/எம்._ஜி._ஆர்">எம். ஜி. ஆருடன்</ref> எம். கே. ராதா நடித்து வந்தார்.</p>
திரைப்படம்
<p>1936இல் <ref target="https://ta.wikipedia.org/wiki/எஸ்._எஸ்._வாசன்">எஸ். எஸ். வாசன்</ref> எழுதிய <ref target="https://ta.wikipedia.org/wiki/சதிலீலாவதி">சதிலீலாவதி</ref> திரைப்படத்தில் கதாநாயகனாக நடித்தார். அப்படத்தில் <ref target="https://ta.wikipedia.org/wiki/எம்._ஜி._ஆர்.">எம். ஜி. ஆர்.</ref> ஒரு சிறு வேடத்தில் நடித்தார். பின்னர் <ref target="https://ta.wikipedia.org/wiki/மாயா_மச்சேந்திரா">மாயா மச்சேந்திரா</ref>, <ref target="https://ta.wikipedia.org/wiki/துளசிதாஸ்">துளசிதாஸ்</ref> ஆகிய படங்களில் ராதா நடித்தார். அதை அடுத்து <ref target="https://ta.wikipedia.org/wiki/தவமணிதேவி">தவமணிதேவியுடன்</ref> <ref target="https://ta.wikipedia.org/wiki/வனமோகினி">வனமோகினி</ref> திரைப்படத்தில் நடித்தார்.</p>
<p><ref target="https://ta.wikipedia.org/wiki/ஜெமினி_ஸ்டூடியோஸ்">ஜெமினியின்</ref> <ref target="https://ta.wikipedia.org/wiki/தாசி_அபரஞ்சி">தாசி அபரஞ்சி</ref>, <ref target="https://ta.wikipedia.org/wiki/கண்ணம்மா_என்_காதலி">கண்ணம்மா என் காதலி</ref> முதலான படங்களில் ராதா நடித்தார்.</p>
<p>1948இல் ஜெமினியின் <ref target="https://ta.wikipedia.org/wiki/சந்திரலேகா">சந்திரலேகா</ref> படத்தில் கதாநாயகனாக நடித்தார். பின்னர் இந்தியில் தயாரிக்கப்பட்ட சந்திரலேகாவிலும் கதாநாயகனாக நடித்தார். </p>
<p>ஜெமினியின் <ref target="https://ta.wikipedia.org/wiki/அபூர்வ_சகோதரர்கள்,_1949">அபூர்வ சகோதரர்கள்</ref> படத்தில் எம். கே. ராதா கதாநாயகனாக, <ref target="https://ta.wikipedia.org/wiki/பானுமதி">பானுமதியுடன்</ref> இணைந்து இரட்டை வேடத்தில் நடித்தார்.</p>
<p>பின்னர் ஜெமினியின் <ref target="https://ta.wikipedia.org/wiki/சம்சாரம்">சம்சாரம்</ref> படத்தில் புஷ்பவல்லியுடன் இணைந்து நடித்தார். ஜெமினியின் <ref target="https://ta.wikipedia.org/wiki/அவ்வையார்_(திரைப்படம்)">அவ்வையார்</ref> திரைப்படத்தில் <ref target="https://ta.wikipedia.org/wiki/பாரி">பாரி</ref> மன்னனாக நடித்தார். பின்னர் <ref target="https://ta.wikipedia.org/wiki/நல்லகாலம்">நல்லகாலம்</ref>, <ref target="https://ta.wikipedia.org/wiki/போர்ட்டர்_கந்தன்">போர்ட்டர் கந்தன்</ref>, <ref target="https://ta.wikipedia.org/wiki/கற்புக்கரசி">கற்புக்கரசி</ref>, <ref target="https://ta.wikipedia.org/wiki/வணங்காமுடி">வணங்காமுடி</ref>, <ref target="https://ta.wikipedia.org/wiki/பாசவலை">பாசவலை</ref>, <ref target="https://ta.wikipedia.org/wiki/கண்ணின்_மணிகள்">கண்ணின் மணிகள்</ref> முதலிய படங்களில் நடித்தார்.</p>
பிற திரைப்படங்கள்
<list type="ordered"><item>சந்திர மோகனா அல்லது சமுகத்தொண்டு (1936)</item>
<item><ref target="https://ta.wikipedia.org/wiki/அனாதைப்_பெண்">அனாதைப் பெண்</ref> (1938)</item>
<item><ref target="https://ta.wikipedia.org/wiki/சதி_முரளி">சதி முரளி</ref> (1940)</item>
<item><ref target="https://ta.wikipedia.org/wiki/தாசி_அபரஞ்சி">தாசி அபரஞ்சி</ref> (1944)</item>
<item><ref target="https://ta.wikipedia.org/wiki/ஞானசௌந்தரி_(1948_திரைப்படம்)">ஞானசௌந்தரி</ref> (1948)</item>
<item>சௌதாமணி (1951)</item>
<item><ref target="https://ta.wikipedia.org/wiki/மூன்று_பிள்ளைகள்">மூன்று பிள்ளைகள்</ref> (1952)</item>
<item><ref target="https://ta.wikipedia.org/wiki/நல்லகாலம்">நல்லகாலம்</ref> (1954)</item>
<item><ref target="https://ta.wikipedia.org/wiki/கிரகலட்சுமி">கிரகலட்சுமி</ref> (1955)</item>
<item><ref target="https://ta.wikipedia.org/wiki/புதையல்_(1957_திரைப்படம்)">புதையல்</ref> (1957)</item>
<item><ref target="https://ta.wikipedia.org/wiki/நீலமலைத்திருடன்">நீலமலைத்திருடன்</ref> (1957)</item>
<item><ref target="https://ta.wikipedia.org/wiki/உத்தம_புத்திரன்">உத்தம புத்திரன்</ref> (1958)</item></list>
விருதுகளும் சிறப்புகளும்
<list type="unordered"><item>1973இல் தமிழக அரசின்  <ref target="https://ta.wikipedia.org/wiki/கலைமாமணி">கலைமாமணி</ref> பட்டம்</item>
<item>2004இல் இந்திய அஞ்சல் துறை எம். கே. ராதா நினைவாக அவரது உருவப் படத்துடன் சிறப்பு அஞ்சல் உறை வெளியிட்டது.<ref target="https://ta.wikipedia.org/wiki/முதற்_பக்கம்#cite_note-2">[2]</ref></item>
<item>எம். கே. ராதாவின் நினைவைப் போற்றும் விதமாக தமிழ்நாடு அரசு, <ref target="https://ta.wikipedia.org/wiki/சென்னை">சென்னை</ref>, <ref target="https://ta.wikipedia.org/wiki/தேனாம்பேட்டை">தேனாம்பேட்டை</ref> அருகில் உள்ள பகுதிக்கு எம். கே. ராதா நகர் என்று பெயரிட்டது.<ref target="https://ta.wikipedia.org/wiki/முதற்_பக்கம்#cite_note-3">[3]</ref></item></list>
குடும்பம்
<p>எம்.கே.ராதாவுக்கு ஞானாம்பாள், ரத்தினம் என்ற 2 மனைவிகள். 6 மகன்கள், 2 மகள்கள்.</p>
மறைவு
<p>29 ஆகஸ்டு 1985 அன்று மாரடைப்பால் காலமானார்.</p>


வெளியிணைப்புகள்
<list type="unordered"><item><ref target="http://www.thehindu.com/features/friday-review/mk-radha-the-toast-of-theatre-and-cinema/article8446757.ece">M.K. Radha, the toast of theatre and cinema</ref></item>
<item><ref target="http://www.thehindu.com/features/friday-review/mk-radha-the-style-icon/article8504416.ece">M.K. Radha, the style icon</ref></item></list>
</text></body></html>