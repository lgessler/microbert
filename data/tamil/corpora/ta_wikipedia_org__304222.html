<html><body><text id="wikipedia_ta_wikipedia_org__304222.html" ns="0" revid="3218457" sourceurl="https://ta.wikipedia.org/wiki/%E0%AE%A8%E0%AE%BF%E0%AE%9C%E0%AE%BE%E0%AE%AE%E0%AF%81%E0%AE%A4%E0%AF%80%E0%AE%A9%E0%AF%8D_%E0%AE%A4%E0%AE%B0%E0%AF%8D%E0%AE%95%E0%AE%BE" title="நிஜாமுதீன் தர்கா" type="wikipedia">நிஜாமுதீன் தர்கா<figure><caption>நிஜாமுதீன் <ref target="https://ta.wikipedia.org/wiki/தர்கா">தர்கா</ref></caption></figure>
<p><hi rend="bold">நிஜாமுதீன் தர்கா</hi> (Nizamuddin Dargah, <ref target="https://ta.wikipedia.org/wiki/உருது">உருது</ref>: <hi rend="bold"> نظام الدّین درگاہ  </hi>, <ref target="https://ta.wikipedia.org/wiki/இந்தி_மொழி">இந்தி</ref>: निज़ामुद्दीन दरगाह) என்பது <ref target="https://ta.wikipedia.org/wiki/சூபி">சூபி</ref> ஞானி <ref target="https://ta.wikipedia.org/wiki/ஹசரத்_நிஜாமுதீன்">ஹசரத் நிஜாமுதீன்</ref> (1238 - 1325 CE) அவர்கள் அடங்கியுள்ள அடக்கத்தலம் ஆகும். இது <ref target="https://ta.wikipedia.org/wiki/இந்தியா">இந்தியாவின்</ref> தலைநகரான <ref target="https://ta.wikipedia.org/wiki/டெல்லி">டெல்லியில்</ref> உள்ள <ref target="https://ta.wikipedia.org/wiki/தெற்கு_தில்லி_மாவட்டம்">தெற்கு தில்லி</ref> மாவட்டத்தில் <ref target="https://ta.wikipedia.org/wiki/மேற்கு_நிஜாமுதீன்">மேற்கு நிஜாமுதீன்</ref> பகுதியில் அமைந்துள்ளது. 
நிஜாமுதீன் தர்காவில் வருடந்தோறும் புகழ் பெற்ற உருஸ் எனப்படும் சந்தனக்கூடு விழா நடைபெறும்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> இந்திய இசையமைப்பாளரும், கல்விமானும் புலவருமான <ref target="https://ta.wikipedia.org/wiki/அமீர்_குஸ்ராவ்">அமீர் குஸ்ராவ்</ref> நினைவிடமும் நிஜாமுதீன் தர்கா வளாகத்திலேயே அமைந்துள்ளது.<ref target="https://ta.wikipedia.org/wiki/முதற்_பக்கம்#cite_note-Saniotis-2">[2]</ref></p>
நிஜாமுதீன்

<p><ref target="https://ta.wikipedia.org/wiki/ஹசரத்_நிஜாமுதீன்">ஹசரத் நிஜாமுதீன்</ref> அவுலியா அவர்கள் பெயரால் <ref target="https://ta.wikipedia.org/wiki/தெற்கு_தில்லி_மாவட்டம்">தெற்கு தில்லி</ref> மாவட்டத்தில் நிஜாமுதீன் பகுதிக்கு பெயரிடப்பட்டது. நிஜாமுதீன் வட்டாரம் நிர்வாக வசதிக்காக <ref target="https://ta.wikipedia.org/wiki/மேற்கு_நிஜாமுதீன்">மேற்கு நிஜாமுதீன்</ref>, கிழக்கு நிஜாமுதீன் என இரு பிரிவுகளாக பிரிக்கப்பட்டுள்ளது.<ref target="https://ta.wikipedia.org/wiki/மேற்கு_நிஜாமுதீன்">மேற்கு நிஜாமுதீன்</ref> பகுதியில் புகழ்பெற்ற <ref target="https://ta.wikipedia.org/wiki/ஹசரத்_நிசாமுதீன்_தொடருந்து_நிலையம்">ஹசரத் நிசாமுதீன் தொடருந்து நிலையம்</ref> உள்ளது.</p>
<p><ref target="https://ta.wikipedia.org/wiki/தப்லீக்_ஜமாஅத்">தப்லீக் ஜமாஅத்</ref> தலைமையிடமான <ref target="https://ta.wikipedia.org/wiki/நிஜாமுதீன்_மர்கஸ்_மசூதி">நிஜாமுதீன் மர்கஸ் மசூதி</ref> தர்காவின் அருகில் உள்ளது.<ref target="https://ta.wikipedia.org/wiki/முதற்_பக்கம்#cite_note-AMFO1994:524-3">[3]</ref></p>
கவ்வாலி பாடல்கள்
<p>பாகிஸ்தானின் பஞ்சாப் மற்றும் <ref target="https://ta.wikipedia.org/wiki/சிந்து">சிந்து</ref> பகுதிகளில் கவ்வாலி பாடல்கள் மிகவும் பிரபலம். தில்லியில் உள்ள ஹஜ்ரத் நிஜாமுதீன் அவுலியா தர்காவில் வியாழக்கிழமை மாலையில் <ref target="https://ta.wikipedia.org/wiki/சூபி">சூபி</ref> கவ்வாலி பாடல்கள் பாடப்படுகின்றன.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
சந்தனக்கூடு
<p>ஆண்டு தோறும் <ref target="https://ta.wikipedia.org/wiki/இசுலாமிய_நாட்காட்டி">இசுலாமிய நாட்காட்டியின்படி</ref> <ref target="https://ta.wikipedia.org/wiki/ரபியுல்_அவ்வல்">ரபியுல் அவ்வல்</ref> மாதம் 17 ம் தேதி அன்று ஹஜ்ரத் நிஜாமுதீன் அவ்லியா அவர்களின் தர்கா கந்தூரி மற்றும் சந்தனக்கூடு நடக்கும்.<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
</text></body></html>