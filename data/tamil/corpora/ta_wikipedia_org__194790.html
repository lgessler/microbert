<html><body><text id="wikipedia_ta_wikipedia_org__194790.html" ns="0" revid="2697498" sourceurl="https://ta.wikipedia.org/wiki/%E0%AE%A8%E0%AE%BF%E0%AE%AF%E0%AE%BE%E0%AE%9F%E0%AE%BE%E0%AE%95%E0%AF%8D_%E0%AE%85%E0%AE%95%E0%AE%A4%E0%AE%BF%E0%AE%95%E0%AE%B3%E0%AF%8D_%E0%AE%AE%E0%AF%81%E0%AE%95%E0%AE%BE%E0%AE%AE%E0%AF%8D" title="நியாடாக் அகதிகள் முகாம்" type="wikipedia">நியாடாக் அகதிகள் முகாம்<p><hi rend="bold">நியாடாக் அகதிகள் முகாம்</hi> (<hi rend="italic">Niatak refugee camp</hi>) <ref target="https://ta.wikipedia.org/wiki/ஈரான்">ஈரானில்</ref> அமைந்துள்ளது. இது ஈரானின் தென்கிழக்கு மாகாணமான <ref target="https://ta.wikipedia.org/wiki/சிச்தான்_மற்றும்_பலுசிஸ்த்தான்_மாகாணம்">சிச்தான் மற்றும் பலுசிஸ்த்தான் மாகாணப்</ref> பகுதியில் இருக்கிறது. ஈரானின் <ref target="https://ta.wikipedia.org/wiki/சாகிதன்">சாகிதன்</ref> நகருக்கு அருகில் <ref target="https://ta.wikipedia.org/wiki/ஆப்கானித்தான்">ஆப்கானித்தான்</ref> நாட்டின் எல்லையில் இந்த அகதிகள் முகாம் அமைந்துள்ளது. 1998 ஆம் ஆண்டின் ஆவணங்களின் படி இம்முகாமில் 7,000 பேர்<ref target="https://ta.wikipedia.org/wiki/முதற்_பக்கம்#cite_note-1">[1]</ref> இருந்ததாகக் குறிப்பிடப்பட்டுள்ளது. 2001 ஆம் ஆண்டின் ஆவணங்கள் 5,000 பேர்<ref target="https://ta.wikipedia.org/wiki/முதற்_பக்கம்#cite_note-Zmag-2">[2]</ref> இந்த முகாமில் இருப்பதாகக் கூறுகிறது.
ஆப்கான் இனக்குழுக்களுக்கு இடையேயான சச்சரவுகள் இந்த அகதிகள் முகாமிலும் தொடர்வதாக பத்திரிகையாளர் குறிப்பு ஒன்று குறிப்பிடுகிறது. குறிப்பாக <ref target="https://ta.wikipedia.org/wiki/பஷ்தூன்_மக்கள்">பச்தூன்</ref> மற்றும் <ref target="https://ta.wikipedia.org/wiki/கசாரா_மக்கள்">கசாரா</ref> குழுக்களுக்கிடையே பிரச்சனைகள் இருப்பதைக் குறிப்பிடுகிறது. இந்த அகதிகள் முகாம் இரானிய திரைப்பட இயக்குனர் <ref target="https://ta.wikipedia.org/wiki/மஹ்சன்_மக்மல்பஃப்">மஹ்சன் மக்மல்பஃப்</ref> 2001 ஆம் ஆண்டில் இயக்கிய <ref target="https://ta.wikipedia.org/wiki/கந்தகார்_(திரைப்படம்)">கந்தகார்</ref> <ref target="https://ta.wikipedia.org/wiki/திரைப்படம்">திரைப்படத்தில்</ref> இடம் பெற்றுள்ளது.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
</text></body></html>