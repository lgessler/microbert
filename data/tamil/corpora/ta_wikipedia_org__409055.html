<html><body><text id="wikipedia_ta_wikipedia_org__409055.html" ns="0" revid="3325881" sourceurl="https://ta.wikipedia.org/wiki/%E0%AE%AA%E0%AE%A3%E0%AF%8D%E0%AE%9F%E0%AF%88%E0%AE%AF_%E0%AE%A4%E0%AE%AE%E0%AE%BE%E0%AE%9A%E0%AF%81%E0%AE%95%E0%AF%8D%E0%AE%95%E0%AE%9A%E0%AF%81_%E0%AE%A8%E0%AE%95%E0%AE%B0%E0%AE%AE%E0%AF%8D" title="பண்டைய தமாசுக்கசு நகரம்" type="wikipedia">பண்டைய தமாசுக்கசு நகரம்

<figure><caption>1855ல் <ref target="https://ta.wikipedia.org/wiki/தமாசுக்கசு">தமாசுக்கசு</ref> நகரம்</caption></figure>
<p><hi rend="bold">பண்டைய தமாசுக்கசு நகரம்</hi> (<hi rend="bold">Ancient City of Damascus</hi>)  <ref target="https://ta.wikipedia.org/wiki/சிரியா">சிரியா</ref> நாட்டின் வரலாற்றுச் சிறப்பு மிக்க பண்டைய நகரம் ஆகும். உலகில் மக்கள் தொடர்ந்து வாழும் நகரங்களில் ஒன்றான தமாசுக்கசு நகரத்தில், கிமு 3200 முதல் மக்கள் தொடர்ந்து வாழ்கின்றனர். <ref target="https://ta.wikipedia.org/wiki/முதற்_பக்கம்#cite_note-1">[1]</ref>
இப்பண்டைய தமாசுக்கசு நகரத்தில்,  கிறித்தவ தேவாலயங்கள் மற்றும் இசுலாமியர்களின் மசூதிகள் உள்ளிட்ட, பல தொல்லியல் களங்களைக் கொண்டுள்ளது.  பண்டைய தமாசுக்கசு நகரத்தில்  <ref target="https://ta.wikipedia.org/wiki/ஹெலனிய_காலம்">கிரேக்கர்கள்</ref>, <ref target="https://ta.wikipedia.org/wiki/உரோமைப்_பேரரசு">உரோமர்கள்</ref>, <ref target="https://ta.wikipedia.org/wiki/பைசாந்தியப்_பேரரசு">பைசாந்தியர்கள்</ref> மற்றும்  <ref target="https://ta.wikipedia.org/wiki/உதுமானியப்_பேரரசு">உதுமானியப் பேரரசசினர்</ref> தங்களின் பண்பாட்டுக் களங்களை நிறுவியுள்ளனர்.   </p>
<p>ரோமானியர்கள் <ref target="https://ta.wikipedia.org/wiki/சிரியா">சிரியாவை</ref>  ஆட்சி செய்த போது,  பண்டைய வரலாற்றுக் கால தமாசுக்கசு நகரத்தைச் சுற்றி கட்டிய கோட்டைச் சுவர்களை, 1979ல் <ref target="https://ta.wikipedia.org/wiki/ஐக்கிய_நாடுகள்_கல்வி,_அறிவியல்,_பண்பாட்டு_நிறுவனம்"> யுனெசுகோவால்</ref> <ref target="https://ta.wikipedia.org/wiki/உலகப்_பாரம்பரியக்_களம்">உலகப் பாரம்பரியக் களாக</ref> அறிவிக்கப்பட்டது.   </p>
<p>2011 முதல் நடைபெறும் <ref target="https://ta.wikipedia.org/wiki/சிரிய_உள்நாட்டுப்_போர்">சிரிய உள்நாட்டுப் போர்</ref> காரணமாக, சிரியாவின் அனைத்து உலகப் பாரம்பரியக் களங்களும், அழியும் நிலையில் உள்ளதாக, சூன், 2013ல் <ref target="https://ta.wikipedia.org/wiki/யுனெசுகோ">யுனெசுகோ</ref> நிறுவனம் அறிவித்துள்ளது.<ref target="https://ta.wikipedia.org/wiki/முதற்_பக்கம்#cite_note-UNESCO-2">[2]</ref></p>
தமாசுக்கசு நகரத் தோற்றம் மற்றும் நிறுவகையும்
<p>பராடா ஆற்றின் <ref target="https://ta.wikipedia.org/wiki/முதற்_பக்கம்#cite_note-3">[3]</ref> தெற்குக் கரையில் அமைந்த, <ref target="https://ta.wikipedia.org/wiki/சிரியா">சிரியா</ref> நாட்டின் தலைநகரான பண்டைய  <ref target="https://ta.wikipedia.org/wiki/தமாசுக்கசு">தமாசுக்கசு</ref>  நகரம், கிமு 3000 ஆண்டில் 86.12 <ref target="https://ta.wikipedia.org/wiki/ஹெக்டேர்">ஹெக்டேர்</ref> பரப்பளவில் நிறுவப்பட்டது. உரோமானியர்களால் இந்நகரத்தைச் சுற்றிலும் 4.5 கிலோ மீட்டர் சுற்றளவு கொண்ட கோட்டைச் சுவர் கட்டப்பட்டத்து. பின்னர்  எகிப்தின் அய்யூப்பிடு வம்சத்தாரும் <ref target="https://ta.wikipedia.org/wiki/முதற்_பக்கம்#cite_note-4">[4]</ref> மற்றும் எகிப்தின் மம்லுக் வம்சத்தாரும் <ref target="https://ta.wikipedia.org/wiki/முதற்_பக்கம்#cite_note-5">[5]</ref> இக்கோட்டைச் சுவரை வலுப்படுத்தினர்.<ref target="https://ta.wikipedia.org/wiki/முதற்_பக்கம்#cite_note-UNESCO-2">[2]</ref></p>
<p>கிமு இரண்டாயிரத்தில் முதன்முதலாக  <hi rend="bold">தம்ஸ்கு</hi>  ("Ta-ms-qu") என அழைக்கப்பட்ட தமாசுக்கசு நகரம், <ref target="https://ta.wikipedia.org/wiki/இட்டைட்டு_பேரரசு">இட்டைட்டு பேரரசுக்கும்</ref>, புது எகிப்திய இராச்சியத்திற்கும் நடுவில், அமோரிட்டுப் பகுதியில் அமைந்திருந்தது.   </p>
<p><ref target="https://ta.wikipedia.org/wiki/செமிடிக்_மொழி">செமிடிக் மொழியான</ref> <ref target="https://ta.wikipedia.org/wiki/அரமேயம்">அரமேயம்</ref> பேசிய அரமேனியர்கள், <ref target="https://ta.wikipedia.org/wiki/முதற்_பக்கம்#cite_note-6">[6]</ref> தமாசுக்கசு நகரத்தை <hi rend="bold">திமிஷ்கு</hi> எனும் பெயரில், கிமு  11ம் நூற்றாண்டு முதல், கிமு 733 வரை ஆண்டனர்.<ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
வரலாற்றுக் காலக்கோடுகள்
<p>வரலாற்றுக் காலத்தில் தமாசுக்கசு நகரம் கீழ்கண்ட இராச்சியங்களின் கீழ் இருந்தது. </p>

பண்டைய தமாசுக்கசு நகரத்தின் தொன்மையான இடங்கள்
<list type="unordered">
<item> பண்டைய தமாசுக்கசு தெருக் காட்சி </item>
<item>அல்- ஹமிதயா சதுக்கம்</item>
<item>ஜுபிடர் கோயிலின் இடிபாடுகள், அல்- ஹமிதயா சதுக்கம்</item>
<item>அசம் அரண்மனை</item>
<item>புனித அனானியவின் வழிபாட்டிடம்</item>
<item>மரியம் தேவாலயம்</item>
<item> உமயத்து மசூதி </item>
<item> பண்டைய தமாசுக்கசு நகரத்தின் குறுகலான தெரு</item>
</list>
பண்டைய தமாசுக்கசு நகரத்தின் தற்போதைய நிலை
<p><ref target="https://ta.wikipedia.org/wiki/யுனெஸ்கோ">யுனெஸ்கோ</ref> நிறுவனத்தின் பரிந்துரையின் பேரில்,<ref target="https://ta.wikipedia.org/wiki/முதற்_பக்கம்#cite_note-20">[20]</ref> பண்டைய தமாசுக்கசு நகரத்தின் அழிவு நிலையில் உள்ள தொல்லியல் களங்களை, அழிவு நிலையில் உள்ள <ref target="https://ta.wikipedia.org/wiki/உலகப்_பாரம்பரியக்_களம்">உலகப் பாரம்பரியக் களங்களாக</ref> அறிவித்துள்ளது.<ref target="https://ta.wikipedia.org/wiki/முதற்_பக்கம்#cite_note-21">[21]</ref><ref target="https://ta.wikipedia.org/wiki/முதற்_பக்கம்#cite_note-22">[22]</ref></p>
</text></body></html>