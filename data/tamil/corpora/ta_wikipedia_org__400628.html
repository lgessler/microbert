<html><body><text id="wikipedia_ta_wikipedia_org__400628.html" ns="0" revid="3367381" sourceurl="https://ta.wikipedia.org/wiki/%E0%AE%9A%E0%AE%BF%E0%AE%AE%E0%AF%8D%E0%AE%AA%E0%AE%BE" title="சிம்பா" type="wikipedia">சிம்பா<p><hi rend="bold">சிம்பா</hi> (Simba) என்பது ஒரு கற்பனைக் கதாப்பாத்திரம் ஆகும். <ref target="https://ta.wikipedia.org/wiki/வால்ட்_டிஸ்னி_நிறுவனம்">வால்ட் டிஸ்னி நிறுவனம்</ref> தயாரித்த வரைகலைப் படமான <ref target="https://ta.wikipedia.org/wiki/தி_லயன்_கிங்">தி லயன் கிங்</ref> திரைப்படத்தில் இக்கதாப்பாத்திரம் தோன்றியது. இத்திரைப்படம் 1994 ஆம் ஆண்டில் வெளியானது. இதைத்தொடந்து <hi rend="italic">தி லயன் கிங் II (The Lion King II)</hi>, <hi rend="italic">சிம்பாஸ் ப்ரைடு (Simba's Pride)</hi> மற்றும் <hi rend="italic">தி லயன் கிங் 1½ (The Lion King 1½)</hi> ஆகிய திரைப்படங்களிலும் இக்கற்பனைக் கதாப்பாத்திரம் தோன்றியது. சிம்பாவை, திரைக்கதை எழுத்தாளர்கள் <hi rend="italic">ஐரீன் மெச்சி (Irene Mecchi)</hi>, <hi rend="italic">ஜொனத்தன் ராபர்ட்ஸ் (Jonathan Roberts)</hi> மற்றும் <hi rend="italic">லிண்டா ஊல்வர்ட்டன் (Linda Woolverton)</hi> ஆகியோர் உருவாக்கினர். வரைகலையாக இளவயது சிம்பாவை <hi rend="italic">மார்க் ஹென் (Mark Henn)</hi> உருவாக்கினார். நடுத்தர வயது சிம்வாவினை <hi rend="italic">ரூபன் எ. அகியூனோ (Ruben A. Aquino)</hi> உருவாக்கினார். சிம்பாவானது வால்ட் டிஸ்னி நிறுவனத்தின் <hi rend="italic">பாம்பி</hi> கதாப்பாத்திரத்தின் பாதிப்பில் உருவாக்கப்பட்டதாகும். மேலும் <hi rend="italic">விவிலியத்தின்</hi> <hi rend="italic">ஜோசப்</hi> மற்றும் <hi rend="italic">மோசஸ்</hi> ஆகியவற்றின் பாதிப்பினையும் கொண்டது.</p>
உருவாக்கம்
<figure><caption>மேத்யூ ப்ராட்ரிக்</caption></figure>
<p><hi rend="italic">தி லயன் கிங்</hi> திரைப்படத்திற்கான யோசனை முதலில் <hi rend="italic">டிஸ்னி</hi>யின் தலைவர் <hi rend="italic">ஜெப்ரி கேட்ஸ்னப்ர்க்கிற்கு (Jeffrey Katzenberg)</hi> 1989 ஆம் ஆண்டில் தோன்றியது.<ref target="https://ta.wikipedia.org/wiki/முதற்_பக்கம்#cite_note-:3-1">[1]</ref>  அதற்கான தலைப்பாக முதலில் <hi rend="italic">கிங் ஆப் தி ஜங்கிள்</hi> என்பதைத் தேர்வு செய்திருந்தார். நடுத்தர வயதுடைய சிம்பாவிற்கு <hi rend="italic">மேத்யூ ப்ராட்ரிக் (Matthew Broderick)</hi> குரல் கொடுத்திருந்தார்.<ref target="https://ta.wikipedia.org/wiki/முதற்_பக்கம்#cite_note-:16-1-2">[2]</ref>  அவர் <ref target="https://ta.wikipedia.org/wiki/அயர்லாந்து">அயர்லாந்தில்</ref> விடுமுறையில் இருந்தபோது அவரது முகவர் சிம்பாவிற்கு குரல் கொடுக்கும் வாய்ப்பு கிடைத்ததை அவரிடம் சொன்னார். இயக்குனர்கள் இவரது குரல் <hi rend="italic">சிம்பா</hi> கதாப்பாத்திரத்திற்குப் பொருத்தமாக இருக்கும் என முடிவெடுத்தனர்.</p>
வரைகலை
<p><ref target="https://ta.wikipedia.org/wiki/வால்ட்_டிஸ்னி_நிறுவனம்">வால்ட் டிஸ்னி நிறுவனம்</ref> அதே நேரத்தில் <hi rend="italic">போச்சோந்தாஸ்</hi> (Pocahontas) எனும் வரைகலைப் படத்தினையும் தயாரித்துக் கொண்டிருந்ததால் அதன் ஊழியர்களை இரண்டாகப் பிரித்தது. அதில் ஒரு பிரிவினர் <hi rend="italic">தி லயன் கிங்</hi> படத்திற்கான வரைகலையில் ஈடுபட்டனர். இவர்களில் பெரும்பாலோனர் அதிக அளவு வரைகலை அனுபவம் இல்லாதவர்கள் ஆவார்.<ref target="https://ta.wikipedia.org/wiki/முதற்_பக்கம்#cite_note-:16-3">[3]</ref> இணை இயக்குனநர் <hi rend="italic"> ரோப் மின்காஃப் (Rob Minkoff)</hi> இதை ஒரு வாய்ப்பாகப் பயன்படுத்தி பலருக்கு வரைகலைக் கண்காணிப்புப் பதவியை வழங்கினார்.<ref target="https://ta.wikipedia.org/wiki/முதற்_பக்கம்#cite_note-:22-4">[4]</ref> மேலும் <hi rend="italic">டிஸ்னி</hi> நிறுவன ஊழியர்கள் <hi rend="italic">போச்சோந்தாஸ்</hi> (Pocahontas) வரைகலைப் படமே நன்றாக மக்களிடம் வரவேற்பினைப் பெறும் என்றும் எண்ணினர். வரைகலைப் பணியினை <hi rend="italic"> மார்க் ஹென் (Mark Henn)</hi> மற்றும் <hi rend="italic">ரூபன் அகினோ (Ruben A. Aquino)</hi> மேற்கொண்டனர். இதில் மார்க் ஹென் இளவயது குட்டி சிம்பா வரைகலை உருவாக்கத்தினையும் ரூபன் அகினோ நடுத்தர வயது சிம்பாவின் உருவாக்கத்தினையும் செய்தனர். <hi rend="italic">டிஸ்னி</hi> நிறுவனத்தின் <hi rend="italic">ராபின் ஹூட்</hi> வரைகலைப் படத்திற்குப் பின்னர் மனிதர்களே தோன்றான வரைகலைப் படம் 'தி லயன் கிங்' ஆகும். எனவே ஒருகால் மனிதர்களை வரைகலையில் உருவாக்குவதைவிட மிகச் சிரமமானது நான்கு கால் விலங்குகளை வரைகலைகளில் உருவாக்குவது என <hi rend="italic">ரூபன் அகினோ</hi> தெரிவித்தார்.</p>
தாக்கமும் பிரபலமும்
<p>பிரபல இசைக்கலைஞர் <ref target="https://ta.wikipedia.org/wiki/மைக்கேல்_ஜாக்சன்">மைக்கேல் ஜாக்சன்</ref> தனது புதுக் குழந்தையை தங்கியிருந்த விடுதியின் உப்பரிகையிலிருந்து கீழே குழுமியிருந்த ரசிகர்களிடம் காட்டியது, 'லயன் கிங்' வரைகலைப் படத்தில் புதிதாகப் பிறந்த குட்டியான <hi rend="italic">சிம்பா</hi>வை பாறை உச்சி நுனியியிருந்து கீழே குழுமியிருந்த பிற விலங்குகளியே காட்டியதைப் போன்றது என கருதப்பட்டது.<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
</text></body></html>