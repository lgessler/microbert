<html><body><text id="wikipedia_ta_wikipedia_org__321148.html" ns="0" revid="3343979" sourceurl="https://ta.wikipedia.org/wiki/%E0%AE%B5%E0%AE%B0%E0%AE%BF%E0%AE%A4%E0%AF%8D_%E0%AE%A4%E0%AF%82%E0%AE%95%E0%AF%8D%E0%AE%95%E0%AE%A3%E0%AE%AE%E0%AF%8D" title="வரித் தூக்கணம்" type="wikipedia">வரித் தூக்கணம்
<p><hi rend="bold">வரித் தூக்கணம்</hi> (<hi rend="italic">Streaked Weaver</hi>)(<hi rend="italic">பிளோசியேசு மேன்யர்</hi>) அல்லது <hi rend="bold">கருங்கீற்றுத் தூக்கணம்</hi> என்பது பிளோசடே (Ploceidae) குடும்பத்தைச் சார்ந்த <ref target="https://ta.wikipedia.org/wiki/தூக்கணாங்குருவி">தூக்கணாங்குருவி</ref> சிற்றினம் ஆகும். இந்தச் சிற்றினம் நான்கு <ref target="https://ta.wikipedia.org/wiki/துணையினம்">துணையினங்களைக்</ref> கொண்டுள்ளது. </p>
உடலமைப்பும் கள அடையாளங்களும்
<p>பெருமளவில் காணப்படும் துணைச் சிற்றினமான <hi rend="italic">பி. மேன்யர் பிளாவிசெப்சு</hi> <ref target="https://ta.wikipedia.org/wiki/சிட்டுக்குருவி">சிட்டுக்குருவியை</ref> விட சற்று சிறியது. இதன் உடல் நீளம் 15 செ. மீ. ஆகும். <hi rend="bold">வளர்ந்த ஆண்</hi> குருவியின் உச்சந்தலை அடர்மஞ்சள் நிறத்துடன், அதன் கீழே கருங்கபில நிறத்தில் காணப்படும். வெண்ணிற அடிப்பகுதியில் கரும்பழுப்புக் கீற்றுகள் காணப்படும். </p>
பரம்பல்
<p>கருங்கீற்றுத் தூக்கணாங்குருவிகள் <ref target="https://ta.wikipedia.org/wiki/இந்தியத்_துணைக்கண்டம்">இந்தியத் துணைக்கண்டம்</ref> (மத்திய பிரதேசம், மகாராஷ்டிரம் மற்றும் ராஜஸ்தானில் சில பகுதிகள் நீங்கலாக), <ref target="https://ta.wikipedia.org/wiki/ஐக்கிய_அரபு_அமீரகம்">ஐக்கிய அரபு அமீரகம்</ref>, <ref target="https://ta.wikipedia.org/wiki/சவூதி_அரேபியா">சவுதி அரேபியா</ref>, <ref target="https://ta.wikipedia.org/wiki/தென்கிழக்கு_ஆசியா">தென்கிழக்கு ஆசிய நாடுகளில்</ref> பரவலாகக் காணப்படுகின்றன<ref target="https://ta.wikipedia.org/wiki/முதற்_பக்கம்#cite_note-2">[2]</ref>. தமிழ்நாட்டில் பெரும்பாலான பகுதிகளில் இவை காணப்படுகின்றன. </p>
</text></body></html>