<html><body><text id="wikipedia_ta_wikipedia_org__173191.html" ns="0" revid="1817217" sourceurl="https://ta.wikipedia.org/wiki/%E0%AE%AE%E0%AE%B5%E0%AF%81%E0%AE%A3%E0%AF%8D%E0%AE%9F%E0%AF%8D_%E0%AE%8E%E0%AE%B2%E0%AE%BF%E0%AE%9A%E0%AE%AA%E0%AF%86%E0%AE%A4%E0%AF%8D_%E0%AE%AE%E0%AE%B0%E0%AF%81%E0%AE%A4%E0%AF%8D%E0%AE%A4%E0%AF%81%E0%AE%B5%E0%AE%AE%E0%AE%A9%E0%AF%88" title="மவுண்ட் எலிசபெத் மருத்துவமனை" type="wikipedia">மவுண்ட் எலிசபெத் மருத்துவமனை

<p><hi rend="bold">மவுண்ட் எலிசபெத் மருத்துவமனை </hi> (<hi rend="italic">Mount Elizabeth Hospital</hi>, <ref target="https://ta.wikipedia.org/wiki/சீன_மொழி">சீனம்</ref>: 伊丽莎白医院), அல்லது <hi rend="bold">மவுண்ட் ஈ</hi> (<hi rend="italic">Mount E</hi>) <ref target="https://ta.wikipedia.org/wiki/சிங்கப்பூர்">சிங்கப்பூரில்</ref> பார்க்வே ஹெல்த் நிறுவனத்தால் இயக்கப்படும் 345-படுக்கைகள் கொண்ட தனியார் <ref target="https://ta.wikipedia.org/wiki/மருத்துவமனை">மருத்துவமனை</ref> ஆகும்.<ref target="https://ta.wikipedia.org/wiki/முதற்_பக்கம்#cite_note-medicine-1">[1]</ref> 1976இலிருந்து இயங்குகின்ற இந்த மருத்துவமனை அலுவல்முறையாக திசம்பர் 8, 1979 அன்று துவக்கப்பட்டது. இந்த மருத்துமனை மற்ற மூன்றாம் நிலை சேவைகளைத் தவிர <ref target="https://ta.wikipedia.org/wiki/இதயவியல்">இதயவியல்</ref>, <ref target="https://ta.wikipedia.org/wiki/புற்றுநோயியல்">புற்றுநோயியல்</ref>, மற்றும் <ref target="https://ta.wikipedia.org/wiki/நரம்பணுவியல்">நரம்பணுவியல்</ref> துறைகளில் சிறப்புநிலையில் சிகிட்சை அளிக்கிறது. இது <hi rend="italic">பல உறுப்பு மாற்றுச் சிகிட்சை</hi>க்கான சிறப்பு மருத்துவமனையாக அங்கீகரிக்கப்பட்டுள்ளது.<ref target="https://ta.wikipedia.org/wiki/முதற்_பக்கம்#cite_note-organ-2">[2]</ref>  1995ஆம் ஆண்டு முதல் இதன் உரிமையாளராக பார்க்வே ஹெல்த் உள்ளது.</p>
<p>சிங்கப்பூரின் ஆர்ச்சர்டு சாலையில் எலிசபெத் குன்றில் அமைந்துள்ள இந்த மருத்துவமனைக்கு <ref target="https://ta.wikipedia.org/wiki/பன்னாட்டு_கூட்டு_ஆணையம்">பன்னாட்டு கூட்டு ஆணையம்</ref> சான்றாட்சி வழங்கியுள்ளது.<ref target="https://ta.wikipedia.org/wiki/முதற்_பக்கம்#cite_note-sg-3">[3]</ref> சிங்கப்பூரில் திறந்தநிலை இதய அறுவைச்சிகிட்சை மேற்கொள்ளப்பட்ட முதல் தனியார் மருத்துவமனையும் அணுக்கரு மருத்துவ மையம் அமைக்கப்பட்டுள்ள மருத்துவமனையும் இதுவேயாகும்.<ref target="https://ta.wikipedia.org/wiki/முதற்_பக்கம்#cite_note-medicine-1">[1]</ref></p>
<p>புரூணையின் அரச குடும்பத்திற்கு அவர்களது தனிப்பயனுக்காக இங்கு ஓர் அரச சிறப்பறை கட்டப்பட்டிருந்தது;  பின்னர் இது பிற நோயாளிகளுக்கும் வழங்கப்படுகிறது.<ref target="https://ta.wikipedia.org/wiki/முதற்_பக்கம்#cite_note-sg-3">[3]</ref></p>
குறிப்பிடத்தக்க நோயாளிகள்
<p>இங்கு சிகிச்சைக்காக அனுமதிக்கப்பட்டவர்களில் <ref target="https://ta.wikipedia.org/wiki/2012_தில்லி_கும்பல்-வல்லுறவு_வழக்கு">தில்லி கும்பல்-வல்லுறவு வழக்கின்</ref> பெயரறியா பெண்ணும்<ref target="https://ta.wikipedia.org/wiki/முதற்_பக்கம்#cite_note-organ-2">[2]</ref> <ref target="https://ta.wikipedia.org/wiki/வங்காளதேசம்">வங்காளதேசத்தின்</ref> குடியரசுத் தலைவர் <ref target="https://ta.wikipedia.org/wiki/சில்லூர்_இரகுமான்">ஜில் உர் ரஹ்மானும்</ref> அடங்குவர்.</p>


வெளி இணைப்புகள்
<list type="unordered"><item><ref target="http://mountelizabeth.com.sg/en/Default.aspx">அதிகாரப்பூர்வ இணையதளம்</ref></item></list>
</text></body></html>