<html><body><text id="wikipedia_ta_wikipedia_org__470044.html" ns="0" revid="3224617" sourceurl="https://ta.wikipedia.org/wiki/%E0%AE%AE%E0%AE%BE%E0%AE%B2%E0%AE%BF%E0%AE%95%E0%AF%8D_%E0%AE%A4%E0%AE%BF%E0%AE%A9%E0%AE%BE%E0%AE%B0%E0%AF%8D_%E0%AE%AA%E0%AE%B3%E0%AF%8D%E0%AE%B3%E0%AE%BF%E0%AE%B5%E0%AE%BE%E0%AE%9A%E0%AE%B2%E0%AF%8D" title="மாலிக் தினார் பள்ளிவாசல்" type="wikipedia">மாலிக் தினார் பள்ளிவாசல்<p><hi rend="bold">மாலிக் தினார் பள்ளிவாசல்</hi>  (<hi rend="italic">Malik Dinar Mosque</hi>) என்பது <ref target="https://ta.wikipedia.org/wiki/தென்னிந்தியா">தென்னிந்தியாவின்</ref> <ref target="https://ta.wikipedia.org/wiki/கேரளம்">கேரள</ref> மாநிலத்தின் <ref target="https://ta.wikipedia.org/wiki/காசர்கோடு_மாவட்டம்">காசர்கோடு</ref> மாவட்டத்தில் அமைந்துள்ள <ref target="https://ta.wikipedia.org/wiki/இந்தியா">இந்தியாவின்</ref> பழமையான பள்ளிவாசல்களில் ஒன்றாகும். </p>
வரலாறு
<p>காசர்கோடு மேற்கு கடற்கரையில் பல ஆண்டுகளாக <ref target="https://ta.wikipedia.org/wiki/இசுலாம்">இசுலாத்தின்</ref> மையமாக பெருமளவில் முக்கியத்துவத்தைப் பெற்றது இது. இது இந்தியாவில் இசுலாத்தை பரப்ப வந்த <ref target="https://ta.wikipedia.org/wiki/மாலிக்_தினார்">மாலிக் தினார்</ref> என்பவரால் நிறுவப்பட்டதாக நம்பப்படும் முதல் பத்து <ref target="https://ta.wikipedia.org/wiki/பள்ளிவாசல்">பள்ளிவாசல்களில்</ref> ஒன்றாக கருதப்படுகிறது.</p>
இருப்பிடம்
<p>மாவட்டத்தில் மிகச் சிறந்ததும், கவரக்கூடிய ஒன்றான இந்த பள்ளிவாசல் <ref target="https://ta.wikipedia.org/wiki/தளங்கரை">தளங்கரையில்</ref> அமைந்துள்ளது. தளங்கரை கடற்கரையானது காசர்கோடு நகரின் மேற்குப் பகுதியில் தொடருந்து நிலையத்திற்கு அருகில் உள்ளது. </p>
புனிதக் கல்லறை
<p>இந்த பள்ளிவாசல் வளாகத்தில்  தாஃபியீன்களில்  (இஸ்லாமிய தீர்க்கதரிசி <ref target="https://ta.wikipedia.org/wiki/முகம்மது_நபி">முகம்மதுவின்</ref> தோழர்களைப் பார்த்த மக்கள்) ஒருவரான மாலிக் தினாரின் கல்லறை உள்ளது. இந்த இடம் <ref target="https://ta.wikipedia.org/wiki/முஸ்லிம்">முஸ்லிம்களால்</ref> புனிதமானதாக கருதப்படுகிறது. <ref target="https://ta.wikipedia.org/wiki/முதற்_பக்கம்#cite_note-1">[1]</ref> காசர்கோட்டில் உள்ள மற்றொரு குறிப்பிடத்தக்க பள்ளிவாசல், நகரத்தின் மையத்தில் உள்ள தெருவாத்து பள்ளிவாசல் ஆகும்.</p>
யாத்ரீக மையம்
<p><ref target="https://ta.wikipedia.org/wiki/தளங்கரை">தளங்கரை</ref> பள்ளிவாசல் காசர்கோடு மாவட்டத்தின் ஒரு முக்கிய யாத்ரீக மையமாகும்.</p>
மாலிக் தீனார் உருசு
<p>மாலிக் தினார் உருசு என்பது இங்கு நிகழ்த்தப்படும் ஒரு முக்கிய ஆண்டு விழாவாகும். இது கேரளாவிற்கு மாலிக் தினார் வந்ததைக் கொண்டாடும்விதமாக <ref target="https://ta.wikipedia.org/wiki/இந்தியா">இந்திய</ref> <ref target="https://ta.wikipedia.org/wiki/முஸ்லிம்">முஸ்லிம்கள்</ref> ஏற்பாடு செய்யப்பட்ட ஒரு முக்கிய விழாக்களில் ஒன்றாகும். இது புனித <ref target="https://ta.wikipedia.org/wiki/முஃகர்ரம்">முகர்ரம்</ref> மாதத்தில் நடத்தப்பட்டு ஒரு மாதம் நீடிக்கும். இதில் சியாரத் (கல்லறைக்கு வருகை), கொடி ஏற்றம் மற்றும் அன்னதானம் போன்ற பல்வேறு சடங்குகள் நடக்கின்றன. <ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
</text></body></html>