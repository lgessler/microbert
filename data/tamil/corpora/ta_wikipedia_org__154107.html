<html><body><text id="wikipedia_ta_wikipedia_org__154107.html" ns="0" revid="1829087" sourceurl="https://ta.wikipedia.org/wiki/%E0%AE%A4%E0%AE%BE%E0%AE%B0%E0%AF%88_%E0%AE%B5%E0%AE%BE%E0%AE%A9%E0%AF%82%E0%AE%B0%E0%AF%8D%E0%AE%A4%E0%AE%BF%E0%AE%AA%E0%AF%8D_%E0%AE%AA%E0%AE%BF%E0%AE%A9%E0%AF%8D%E0%AE%A4%E0%AE%99%E0%AF%8D%E0%AE%95%E0%AE%B2%E0%AF%8D" title="தாரை வானூர்திப் பின்தங்கல்" type="wikipedia">தாரை வானூர்திப் பின்தங்கல்
<p><hi rend="bold">தாரை வானூர்திப் பின்தங்கல் </hi> (<hi rend="italic">Jet lag</hi>), <ref target="https://ta.wikipedia.org/wiki/மருத்துவம்">மருத்துவத்தில்</ref> <hi rend="bold">ஒத்தியங்காக் கேடு</hi> (<hi rend="italic">desynchronosis</hi>) எனப்படுவது, <ref target="https://ta.wikipedia.org/wiki/தாரை_வானூர்தி">தாரை வானூர்தியில்</ref> கிழக்கு மேற்காகவோ மேற்கு கிழக்காகவோ குறைந்த காலவெளியில் வெகுதொலைவு  பயணிப்பதால் <ref target="https://ta.wikipedia.org/wiki/உடல்">உடலின்</ref> <ref target="https://ta.wikipedia.org/wiki/நாளிடை_இசைவு">நாளிடை இசைவில்</ref> உண்டாகும் மாற்றங்களால் ஏற்படும்  <ref target="https://ta.wikipedia.org/wiki/உடலியங்கியல்">உடலியங்கியல்</ref> கோளாறாகும்.  இது நாளிடை இசைவு தூக்கக் கோளாறுகளில் ஒன்றாக வகைப்படுத்தப்படுகிறது.</p>
<p>தாரை வானூர்திப் பின்தங்கல் நோய்குறிகள் புதிய நேர வலயத்திற்கு முழுமையாக மாறும்வரை பல நாட்களுக்குத் தொடரலாம். மருத்துவ அறிவுரைகளின்படி இதனிலிருந்து விடுபட ஒருவர் கடக்கும் ஒவ்வொரு <ref target="https://ta.wikipedia.org/wiki/நேர_வலயம்">நேர வலயத்திற்கும்</ref> ஒருநாள் எடுக்கலாம்.  முகனையாக வானூர்தி ஓட்டுனர்கள், வானூர்தி சேவைப்பணியாளர்கள்,  அடிக்கடி பயணிப்போருக்கு  இந்த நோய்க்கூட்டறிகுறி ஏற்படுகிறது.  இதனால் ஏற்படும் ஓட்டுனர் களைப்பைக் கருத்தில் கொண்டு வான்வழிச்சேவை நிறுவனங்கள் அவர்களுக்கு பணி வழங்குதில் கட்டுப்பாடுகளைக் கொண்டுள்ளன.</p>
<p>தாரை வானூர்திகள் வந்தபின்னரே இதன் மூலகாரணமான வெகுதொலைவு பயணங்களும் விரைவான பயணங்களும் ஏற்பட்டதால் இந்தக் கூட்டறிகுறி பொதுவாக <hi rend="bold">தாரைவானூர்தி பினதங்கல்</hi> என அழைக்கப்படலாயிற்று.   முந்தைய  சுற்றியக்கி வானூர்திகள் மெதுவாக இருந்தமையாலும் வெகுதொலைவிற்கு செல்லும் திறன் இல்லாதிருந்ததாலும் அக்காலத்தில் இந்த நோய்க்கூட்டறிகுறிகள் அறியப்படாதிருந்தன. அதனிலும் பண்டைக் காலங்களில் கப்பல்களில் பயணங்கள் மாதக்கணக்கில் இருந்தமையால் உடலின் நாளிடை இசைவும் பயணத்துடன் இணைந்து மாறியது.</p>
அறிகுறிகள்
<p>தாரை வானூர்திப் பின்தங்கலின் அறிகுறிகள் பல்வேறாக உள்ளன. இது எவ்வளவு நேர வலய மாற்றம் நிகழ்ந்துள்ளது, நாளின் நேரம் என்பவற்றையும் தனிநபர் இயல்புகளைப் பொறுத்தும் மாறுபடும். அவற்றில் சில பின்வருமாறு:<ref target="https://ta.wikipedia.org/wiki/முதற்_பக்கம்#cite_note-JetLag3-1">[1]</ref></p>
<list type="unordered"><item>தலைவலி</item>
<item><ref target="https://ta.wikipedia.org/wiki/களைப்பு_(மருத்துவம்)">களைப்பு</ref>, ஒழுங்கற்ற உறக்க நேரங்கள், <ref target="https://ta.wikipedia.org/wiki/தூக்கமின்மை">தூக்கமின்மை</ref></item>
<item>இடம்,பொருள்,நபர் குறித்தக் குழப்பம்,  தலை சுற்றல் மற்றும் எரிந்து விழுதல்</item>
<item>மிதமான <ref target="https://ta.wikipedia.org/wiki/மனச்சோர்வு">மனச்சோர்வு</ref></item>
<item><ref target="https://ta.wikipedia.org/wiki/மலச்சிக்கல்">மலச்சிக்கல்</ref> அல்லது <ref target="https://ta.wikipedia.org/wiki/வயிற்றுப்போக்கு">வயிற்றுப்போக்கு</ref></item></list>


வெளி இணைப்புகள்
<list type="unordered"><item><ref target="http://www.britishairways.com/travel/drsleep/public/en_gb">British Airways Jet Lag calculator</ref></item></list>
</text></body></html>