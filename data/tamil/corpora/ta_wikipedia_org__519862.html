<html><body><text id="wikipedia_ta_wikipedia_org__519862.html" ns="0" revid="3256227" sourceurl="https://ta.wikipedia.org/wiki/%E0%AE%A4%E0%AE%B0%E0%AE%A3%E0%AF%8D_%E0%AE%95%E0%AF%81%E0%AE%AE%E0%AE%BE%E0%AE%B0%E0%AF%8D" title="தரண் குமார்" type="wikipedia">தரண் குமார்
<p><hi rend="bold">தரண்குமார்</hi> (பிறப்பு 8 அக்டோபர் 1983) என்பவர் ஒரு இந்திய <ref target="https://ta.wikipedia.org/wiki/இசையமைப்பாளர்">இசையமைப்பாளர்</ref> ஆவார். இவர் முதன்மையாக தமிழ் திரையுலகில் திரைப்பட பாடல்களுக்கான இசையையும்,  பின்னணி இசையையும் அமைத்துள்ளார். இவர்  <ref target="https://ta.wikipedia.org/wiki/பாரிஜாதம்_(2006_திரைப்படம்)">பாரிஜாதம்</ref> படத்தின் வழியாக அறிமுகமானார்.<ref target="https://ta.wikipedia.org/wiki/முதற்_பக்கம்#cite_note-movies.rediff.com-2">[2]</ref> இயக்குனரும் நடிகருமான கே. பாகியராஜை இவர் தன் குருவாகப் பாராட்டுகிறார். <ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
ஆரம்ப கால வாழ்க்கை
<p>தரண், 1983 அக்டோபர் 8 ஆம் நாள் தமிழ்நாட்டின் <ref target="https://ta.wikipedia.org/wiki/சென்னை">சென்னையில்</ref>  பிறந்தார். சென்னை செயின்ட் ஜான்ஸ், <ref target="https://ta.wikipedia.org/wiki/டான்_பாஸ்கோ_மெட்ரிக்_மேல்நிலைப்பள்ளி,_சென்னை">டான் பாஸ்கோ மெட்ரிகுலேஷன் மேல்நிலைப்பள்ளி</ref> மற்றும் அண்ணா ஜெம் பள்ளிகளில் தனது பள்ளிப்படிப்பை படித்தார். <ref target="https://ta.wikipedia.org/wiki/ஹாரிஸ்_ஜயராஜ்">ஹாரிஸ் ஜயராஜின்</ref> உதவியாளராக <ref target="https://ta.wikipedia.org/wiki/காக்க_காக்க_(திரைப்படம்)">காக்க காக்க</ref>, <ref target="https://ta.wikipedia.org/wiki/செல்லமே">செல்லமே</ref>,  <ref target="https://ta.wikipedia.org/wiki/அந்நியன்_(திரைப்படம்)">அந்நியன்</ref> போன்ற படங்களில்  பணியாற்றத் தொடங்கினார். </p>
தொழில்
திரைப்பட பின்னணி இசை
<p>தரண், கல்லூரியில் பயின்ற காலத்தில் இசை நிகழ்ச்சிகளில் கலந்துகொண்டார், இயக்குனர் <ref target="https://ta.wikipedia.org/wiki/பாக்யராஜ்">கே. பாக்கியராஜின்</ref> மகள் <ref target="https://ta.wikipedia.org/wiki/சரண்யா_பாக்யராஜ்">சரண்யா பாக்யராஜ்</ref> இவருடன் படித்தார். 2005இல் ஒரு இசையமைப்பாளராக திரைத்துறையில் நுழைந்தார்.<ref target="https://ta.wikipedia.org/wiki/முதற்_பக்கம்#cite_note-4">[4]</ref> சரண்யா பாக்யராஜின் அறிமுகத்தின் காரணமாக, அவரது தந்தை இயக்கிய <ref target="https://ta.wikipedia.org/wiki/பாரிஜாதம்_(2006_திரைப்படம்)">பரிஜாதம்</ref> படத்தின் இசையமைப்பாளராக பரிந்துரைத்தார். அந்த படத்தின் பாடலான "உன்னைக் கண்டேன்" பாடல் அந்த ஆண்டின் சிறந்த பத்து பாடல்களில் ஒன்றாக பட்டியலிடப்பட்டது.<ref target="https://ta.wikipedia.org/wiki/முதற்_பக்கம்#cite_note-5">[5]</ref> படத்துக்கு விமர்சன எழுதிய  <ref target="https://ta.wikipedia.org/wiki/சிஃபி">சிஃபி</ref>, தரணின் பாடல்களும், பின்னணி இசையும் படத்தின் "ஒரு முக்கிய சிறப்பம்சமாக" குறிப்பிட்டது. இது வணிக ரீதியாகவும் வெற்றியாகவும் ஆனது.<ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
<p>புதுமுகங்கள் நடித்த குறைந்த செலவில் எடுக்கப்பட்ட[ [சிவி]] என்ற திகில் படம் இவரது அடுத்த படமாகும். இந்த படத்தின் பாடல்கள் நேர்மறையான விமர்சனங்களைப் பெற்றது.<ref target="https://ta.wikipedia.org/wiki/முதற்_பக்கம்#cite_note-movies.rediff.com-2">[2]</ref> <ref target="https://ta.wikipedia.org/wiki/முதற்_பக்கம்#cite_note-7">[7]</ref> <ref target="https://ta.wikipedia.org/wiki/முதற்_பக்கம்#cite_note-8">[8]</ref> அதே நேரத்தில் தரணின் பின்னணி இசையும் விமர்சகர்களால் பாராட்டப்பட்டது.<ref target="https://ta.wikipedia.org/wiki/முதற்_பக்கம்#cite_note-Sify.com-9">[9]</ref> இந்த படம், சாதகமான விமர்சனங்களைப் பெற்ற போதிலும்,    வணிக ரீதியாக  மோசமாக தோல்வியடைந்தது. 2009 ஆம் ஆண்டில், இவரது அடுத்த திரைப்படமான <ref target="https://ta.wikipedia.org/wiki/லாடம்_(திரைப்படம்)">லாடம்</ref> படத்தின் பாடல்கள் வெளியிடப்பட்டன. இது <ref target="https://ta.wikipedia.org/wiki/ஹிப்_ஹாப்">ஹிப் ஹாப்</ref> இசையை அடிப்படையாகக் கொண்டது, இதில் மலேசிய ராப்பர்கள் டாக்டர் பர்ன் மற்றும் எம்ஸி ஜெஸ் ஆகியோர் இடம்பெற்றிருந்தனர்.<ref target="https://ta.wikipedia.org/wiki/முதற்_பக்கம்#cite_note-10">[10]</ref> <ref target="https://ta.wikipedia.org/wiki/பிரபு_சாலமன்">பிரபு சாலமன்</ref> இயக்கிய இப்படமும் <ref target="https://ta.wikipedia.org/wiki/பாக்ஸ்_ஆபிஸ்_குண்டு">பாக்ஸ் ஆபிஸில் குண்டாக</ref> மாறி இவரது தொழில் வாழ்க்கையின் முன்னேற்றத்துக்கு உதவியது.<ref target="https://ta.wikipedia.org/wiki/முதற்_பக்கம்#cite_note-11">[11]</ref></p>
<p>2010ஆம் ஆண்டில், தரணின்  முதல் வெளியீடான <ref target="https://ta.wikipedia.org/wiki/பரத்">பரத்</ref> நடித்த "தம்பிக்கு இந்த ஊரு" படம் வணிக ரீதியான வெற்றியைப் பெறவில்லை. இதன் பிறகு கே. பாக்கியராஜின் <ref target="https://ta.wikipedia.org/wiki/சித்து_+2_(2010_திரைப்படம்)">சித்து +2</ref>  படத்திற்கு இசையமைத்தார். படத்தின் இசை 2009இல் வெளியிடப்பட்டது. இதறகாக இவர் இசையமைப்பாளர் <ref target="https://ta.wikipedia.org/wiki/யுவன்_சங்கர்_ராஜா">யுவன் சங்கர் ராஜா</ref>, இயக்குனர் <ref target="https://ta.wikipedia.org/wiki/வெங்கட்_பிரபு">வெங்கட் பிரபு</ref> ஆகியோரை ஒவ்வொரு பாடலைப் பாடச் செய்தார்.<ref target="https://ta.wikipedia.org/wiki/முதற்_பக்கம்#cite_note-12">[12]</ref> <ref target="https://ta.wikipedia.org/wiki/பிரித்விராஜ்_சுகுமாரன்">பிரித்விராஜ் சுகுமாரன்</ref> நடித்த <hi rend="italic">தி த்ரில்லர்</hi> படத்தின் மூலம் மலையாளத்தில் அறிமுகமான இவர், சல்சா அடிப்படையிலான காதல்-இசை படமான <ref target="https://ta.wikipedia.org/wiki/போடா_போடி">போடா போடி</ref> படத்திற்கு இசையமைத்தார்.<ref target="https://ta.wikipedia.org/wiki/முதற்_பக்கம்#cite_note-timesofindia.indiatimes.com-13">[13]</ref></p>
திரைப்படம் இசைப் பணிகள்
<p>தரண், திரைப்படம் அல்லாத இசைப் பணிகளிலும் ஈடுபட்டுள்ளார். 2009இல்,  <ref target="https://ta.wikipedia.org/wiki/மைக்கல்_ஜாக்சன்">மைக்கேல் ஜாக்சனுக்கு</ref> காணிக்கையாக "<hi rend="italic">சிங் ஒன் மோர் டைம்</hi>" என்ற ஒற்றை பாடலை இவர் உருவாக்கினார்.<ref target="https://ta.wikipedia.org/wiki/முதற்_பக்கம்#cite_note-14">[14]</ref> தரண்  "தனது குழந்தைப்பருவத்தில் மிகப்பெரிய தாக்கம்" செலுத்தியவர் என்று மைக்கேல் ஜாக்சனை குறிப்பிட்டார்.<ref target="https://ta.wikipedia.org/wiki/முதற்_பக்கம்#cite_note-movies.rediff.com-2">[2]</ref> <ref target="https://ta.wikipedia.org/wiki/முதற்_பக்கம்#cite_note-timesofindia.indiatimes.com-13">[13]</ref>  இது பத்து பாடகர்களால் வழங்கப்பட்டது மற்றும் காணொளி தொகுப்பாகவும் வெளியிடப்பட்டது. சென்னையில் நடைபெற்ற 2010 சேலஞ்சர் பீச் கைப்பந்து வாகையர்  போட்டிக்கான கருப்பொருள் பாடலையும் இவர் அமைத்தார்.<ref target="https://ta.wikipedia.org/wiki/முதற்_பக்கம்#cite_note-15">[15]</ref> தொலைக்காட்சி விளம்பரங்களுக்கு ஜிங்கிள் இசையமைப்பதைத் தவிர. <ref target="https://ta.wikipedia.org/wiki/தமிழ்நாடு_பிரீமியர்_லீக்">தமிழ்நாடு பிரீமியர் லீக்கின்</ref> 2016 மற்றும் 2017 ஆண்டுகளில் துடுப்பாட்ட அணியான ரூபி திருச்சி வாரியர்ஸுக்கு அணி கீதங்களை தரண் அமைத்தார்.<ref target="https://ta.wikipedia.org/wiki/முதற்_பக்கம்#cite_note-16">[16]</ref> பன்முகத் திறமை வாய்ந்த <ref target="https://ta.wikipedia.org/wiki/டி._ராஜேந்தர்">டி. ராஜேந்தர்</ref> பாடலின் 2016 ஆண்டு பதிப்பு கீதத்தில் குரல் கொடுத்தார். பாடல் வரிகளை ஆர். ஜே. விஜய் எழுதியுள்ளார். அதே நேரத்தில் 2017 ஆண்டு பதிப்பு கீதத்திற்கு குரலை், பாடல் என இரண்டையும் ஆர். ஜே. விஜய் வழங்கினார்.<ref target="https://ta.wikipedia.org/wiki/முதற்_பக்கம்#cite_note-17">[17]</ref> 2018 சனவரியில், ஆர். ஜே. விஜய் மற்றும் தரண் ஆகியோர் இணைந்து  "யாரு கிட்ட"  என்ற <ref target="https://ta.wikipedia.org/wiki/ஏறுதழுவல்">ஏறுதழுவல்</ref> கீதத்தை <ref target="https://ta.wikipedia.org/wiki/2017_சல்லிக்கட்டு_ஆதரவு_போராட்டங்கள்">2017 சல்லிக்கட்டு ஆதரவு போராட்டங்களுக்கு</ref> காணிக்கையாக உருவாக்கினர்.<ref target="https://ta.wikipedia.org/wiki/முதற்_பக்கம்#cite_note-18">[18]</ref> 2021 மார்ச்சில், தரண் <ref target="https://ta.wikipedia.org/wiki/சிவாங்கி_கிருஷ்ணகுமார்">சிவாங்கி கிருஷ்ணகுமாருடன்</ref> இணைந்து, <ref target="https://ta.wikipedia.org/wiki/கவின்_(நடிகர்)">கவின்</ref> மற்றும் தேஜு அஸ்வினி ஆகியோரைக் கொண்ட "அஸ்கு மாரோ " என்ற பாடல் தொகுப்பை (ஆல்பம்) வெளியிட்டார். இதை கார்த்திக் மற்றும் டோங்லி ஜம்போ இயக்கினர்.<ref target="https://ta.wikipedia.org/wiki/முதற்_பக்கம்#cite_note-19">[19]</ref> <ref target="https://ta.wikipedia.org/wiki/முதற்_பக்கம்#cite_note-20">[20]</ref></p>
தனிப்பட்ட வாழ்க்கை
<p>2017 செப்டம்பரில் தரண் திரைப்பட நடிகை <ref target="https://ta.wikipedia.org/wiki/தீட்சிதா_மாணிக்கம்">தீட்சிதா மாணிக்கத்தை</ref> மணந்தார்.</p>
திரைப்படவியல்




வரவிருக்கும் திரைப்படங்கள்

<list type="unordered"><item>கெட்டவன்னு பேர் எடுத்த நல்லவன்டா</item>
<item>பிஸ்தா</item>
<item>தக்கு முக்கு திக்கு தாலம்</item>
<item>முருங்கைக்காய் சில்லுகள்</item></list>
தொலைக்காட்சி
<list type="unordered"><item>2008 <ref target="https://ta.wikipedia.org/wiki/மானாட_மயிலாட">மானாட மயிலாட</ref></item>
<item>2014 <ref target="https://ta.wikipedia.org/wiki/உயிர்மெய்_(தொலைக்காட்சித்_தொடர்)">உயிர்மெய்</ref></item>
<item>2021 தாலாட்டு</item></list>
</text></body></html>