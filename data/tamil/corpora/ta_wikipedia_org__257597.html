<html><body><text id="wikipedia_ta_wikipedia_org__257597.html" ns="0" revid="3247286" sourceurl="https://ta.wikipedia.org/wiki/%E0%AE%A4%E0%AE%AE%E0%AE%BF%E0%AE%B4%E0%AE%95%E0%AE%A4%E0%AF%8D%E0%AE%A4%E0%AE%BF%E0%AE%B2%E0%AF%8D_%E0%AE%95%E0%AE%A3%E0%AF%8D%E0%AE%9F%E0%AE%B1%E0%AE%BF%E0%AE%AF%E0%AE%AA%E0%AF%8D%E0%AE%AA%E0%AE%9F%E0%AF%8D%E0%AE%9F_%E0%AE%AA%E0%AE%BE%E0%AE%B1%E0%AF%88_%E0%AE%93%E0%AE%B5%E0%AE%BF%E0%AE%AF%E0%AE%99%E0%AF%8D%E0%AE%95%E0%AE%B3%E0%AF%8D" title="தமிழகத்தில் கண்டறியப்பட்ட பாறை ஓவியங்கள்" type="wikipedia">தமிழகத்தில் கண்டறியப்பட்ட பாறை ஓவியங்கள்
<p><hi rend="bold">தமிழகத்தில் கண்டறியப்பட்ட பாறை ஓவியங்கள்</hi>, தமிழகத்தின் பல்வேறு இடங்களிலும் காணப்படும் குகைச் சுவர்களிலும், பிற பாறை மேற்பரப்புக்களிலும், பழங்கால மனிதர்களால் வரையப்பட்ட தொன்மையான ஓவியங்களைக் குறிக்கும். அண்மைக் காலங்களில் தமிழ்நாட்டில் பரவலாகக் கண்டுபிடிக்கப்படும் <ref target="https://ta.wikipedia.org/wiki/பாறை_ஓவியம்">பாறை ஓவியங்கள்</ref> தமிழ்நாட்டின் தொன்மையைக் குறிக்கும் சான்றுகளாக அமைகின்றன. இது மட்டுமன்றி, தமிழ்நாட்டில் தொல்பழங்காலத்தில் வாழ்ந்த மக்களின் கலை ஈடுபாடு, சமூக வாழ்க்கை போன்றவற்றை அறிந்துகொள்வதற்கான வாய்ப்புக்களையும், இவ்வோவியங்கள் வழங்குகின்றன. </p>
<p>தமிழ்நாட்டில் அதன் தொன்மையைக் காட்டும் ஏராளமான தொல்பொருட்கள் கிடைத்துள்ளன. குறிப்பாக, இந்தியாவிலேயே மிக அதிகமான <ref target="https://ta.wikipedia.org/wiki/கல்வெட்டு">கல்வெட்டுக்கள்</ref> கண்டுபிடிக்கப்பட்ட மாநிலமாகத் தமிழ்நாடு விளங்குகிறது. எனினும், 1970 வரை தமிழ்நாட்டில் குறிப்பிடத்தக்க பாறை ஓவியங்கள் எதுவும் இல்லை என்ற நிலையே நிலவியது. 1970களில் <ref target="https://ta.wikipedia.org/wiki/தர்மபுரி_மாவட்டம்">தர்மபுரி மாவட்டத்தைச்</ref> சேர்ந்த <ref target="https://ta.wikipedia.org/wiki/மல்லபாடி">மல்லபாடியில்</ref> சென்னைப் பல்கலைக்கழகத் தொல்லியல் துறையினரால் கண்டுபிடிக்கப்பட்ட பாறை ஓவியம் முக்கியமான ஒரு கண்டுபிடிப்பாக அமைந்தது. தொடர்ந்து, தமிழ்நாட்டின் 30க்கு மேற்பட்ட இடங்களில் பாறை ஓவியங்கள் கண்டுபிடிக்கப்பட்டுள்ளன.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
தமிழ்நாட்டில் கண்டுபிடிக்கப்பட்ட பாறை ஓவியங்கள்
<p>தமிழகத்தில் பாறை ஓவியங்கள் பற்றிய ஆய்வு கி.பி.1980க்குப் பின்னரே தோன்றியது. அதன் பயனாகத் <ref target="https://ta.wikipedia.org/wiki/தென்_ஆற்காடு_மாவட்டம்">தென் ஆற்காடு</ref>, <ref target="https://ta.wikipedia.org/wiki/வட_ஆற்காடு_மாவட்டம்">வட ஆற்காடு</ref>, <ref target="https://ta.wikipedia.org/wiki/தருமபுரி_மாவட்டம்">தருமபுரி</ref>, <ref target="https://ta.wikipedia.org/wiki/நீலகிரி_மாவட்டம்">நீலகிரி</ref>, <ref target="https://ta.wikipedia.org/wiki/தேனி_மாவட்டம்">தேனி</ref>, <ref target="https://ta.wikipedia.org/wiki/திண்டுக்கல்_மாவட்டம்">திண்டுக்கல்</ref>, <ref target="https://ta.wikipedia.org/wiki/மதுரை_மாவட்டம்">மதுரை</ref> ஆகிய மாவட்டங்களில் பல்வேறு இடங்களில் பாறை ஓவியங்கள் கண்டு பிடிக்கப்பட்டன.</p>
தமிழ்நாட்டில் பாறை ஓவியங்கள் உள்ள இடங்கள்
<list type="ordered"><item><ref target="https://ta.wikipedia.org/wiki/கீழ்வாளை_பாறை_ஓவியங்கள்">கீழ்வாளை</ref></item>
<item><ref target="https://ta.wikipedia.org/wiki/செத்தவரை_பாறை_ஓவியங்கள்">செத்தவரை</ref></item>
<item><ref target="https://ta.wikipedia.org/wiki/முத்துப்பட்டி_பாறை_ஓவியங்கள்">முத்துப்பட்டி</ref></item>
<item><ref target="https://ta.wikipedia.org/wiki/அணைப்பட்டி_பாறை_ஓவியங்கள்">அணைப்பட்டி</ref></item>
<item><ref target="https://ta.wikipedia.org/wiki/திருமலை_பாறை_ஓவியங்கள்">திருமலை</ref></item>
<item><ref target="https://ta.wikipedia.org/wiki/சிறுமலை_பாறை_ஓவியங்கள்">சிறுமலை</ref></item>
<item><ref target="https://ta.wikipedia.org/wiki/காமயகவுண்டன்பட்டி_பாறை_ஓவியங்கள்">காமயகவுண்டன்பட்டி</ref></item>
<item><ref target="https://ta.wikipedia.org/wiki/வெள்ளருக்கம்_பாளையம்_பாறை_ஓவியங்கள்">வெள்ளருக்கம் பாளையம்</ref></item>
<item><ref target="https://ta.wikipedia.org/wiki/மல்லபாடி_பாறை_ஓவியங்கள்">மல்லபாடி</ref></item>
<item><ref target="https://ta.wikipedia.org/wiki/பாடியாந்தல்_பாறை_ஓவியங்கள்">பாடியாந்தல்</ref></item>
<item><ref target="https://ta.wikipedia.org/wiki/சென்னராயன்பள்ளி_பாறை_ஓவியங்கள்">சென்னராயன்பள்ளி</ref></item>
<item><ref target="https://ta.wikipedia.org/wiki/ஆலம்பாடி_பாறை_ஓவியங்கள்">ஆலம்பாடி</ref></item>
<item><ref target="https://ta.wikipedia.org/wiki/கொள்ளூர்_பாறை_ஓவியங்கள்">கொள்ளூர்</ref></item>
<item><ref target="https://ta.wikipedia.org/wiki/மகாராசாக்கடை_பாறை_ஓவியங்கள்">மகாராசாக்கடை</ref></item>
<item><ref target="https://ta.wikipedia.org/wiki/கொணவக்கரை_பாறை_ஓவியங்கள்">கொணவக்கரை</ref></item>
<item><ref target="https://ta.wikipedia.org/wiki/சீகூர்_பாறை_ஓவியங்கள்">சீகூர்</ref></item>
<item><ref target="https://ta.wikipedia.org/wiki/மல்லசமுத்திரம்_பாறை_ஓவியங்கள்">மல்லசமுத்திரம்</ref></item>
<item><ref target="https://ta.wikipedia.org/wiki/முழுதிப்பாடி_பாறை_ஓவியங்கள்">முழுதிப்பாடி</ref></item>
<item><ref target="https://ta.wikipedia.org/wiki/ஓதிக்குப்பம்_பாறை_ஓவியங்கள்">ஓதிக்குப்பம்</ref></item>
<item><ref target="https://ta.wikipedia.org/wiki/தட்டக்கல்_பாறை_ஓவியங்கள்">தட்டக்கல்</ref></item>
<item><ref target="https://ta.wikipedia.org/wiki/குருவிநாயனபள்ளி_பாறை_ஓவியங்கள்">குருவிநாயனபள்ளி</ref></item>
<item><ref target="https://ta.wikipedia.org/wiki/முடிப்பிநாயனபள்ளி_பாறை_ஓவியங்கள்">முடிப்பிநாயனபள்ளி</ref></item>
<item><ref target="https://ta.wikipedia.org/wiki/மூங்கில்புதூர்_பாறை_ஓவியங்கள்">மூங்கில்புதூர்</ref></item>
<item><ref target="https://ta.wikipedia.org/wiki/மயிலாடும்பாறை_பாறை_ஓவியங்கள்">மயிலாடும்பாறை</ref></item>
<item><ref target="https://ta.wikipedia.org/wiki/ஒப்பதவாடி_பாறை_ஓவியங்கள்">ஒப்பதவாடி</ref></item>
<item><ref target="https://ta.wikipedia.org/wiki/தாளாப்பள்ளி_பாறை_ஓவியங்கள்">தாளாப்பள்ளி</ref></item>
<item><ref target="https://ta.wikipedia.org/wiki/பெருமூங்கில்_பாறை_ஓவியங்கள்">பெருமூங்கில்</ref></item>
<item><ref target="https://ta.wikipedia.org/wiki/வெள்ளரிக்கோம்பை_பாறை_ஓவியங்கள்">வெள்ளிரிக்கோம்பை</ref></item>
<item><ref target="https://ta.wikipedia.org/wiki/வணங்கப்பழம்_பாறை_ஓவியங்கள்">வணங்கப்பழம்</ref></item>
<item><ref target="https://ta.wikipedia.org/wiki/மோயர்_பள்ளத்தாக்கு_பாறை_ஓவியங்கள்">மோயர் பள்ளத்தாக்கு</ref></item></list>
<p>இராயக்கோட்டை #கெட்டூர்</p>
<p>மேற்கண்ட பாறை ஓவியங்கள் கண்டெடுக்கப்பட்ட இடங்களின் சூழல்களை  வைத்து, தமிழக வரலாற்றுக்கு முந்தைய கால பாறை ஓவியங்களின் சிறப்பியல்புகளை ஆராயலாம்.</p>
தமிழ்நாட்டுப் பாறை ஓவியங்களின் காலம்
<p>உலகின் பிற பகுதிகளில் 30,000 ஆண்டுகளுக்கு முந்தியது வரையான பாறை ஓவியங்கள் கண்டுபிடிக்கப்பட்டுள்ளன. இந்தியாவில் கண்டுபிடிக்கப்பட்ட பாறையோவியங்கள் 5000 ஆண்டுகளுக்கு முற்பட்டவை அல்ல.<ref target="https://ta.wikipedia.org/wiki/முதற்_பக்கம்#cite_note-2">[2]</ref> ஆனால், தமிழ்நாட்டில் இதுவரை கண்டுபிடிக்கப்பட்ட பாறை ஓவியங்கள் பிற்பட்ட காலத்துக்கு உரியவையாகக் கருதப்படுகிறது. ஆர். வெங்கட்ராமன் போன்ற சில ஆய்வாளர்கள் தமிழ்நாட்டுப் பாறையோவியங்களிற் சில வரலாற்றுக்கு முந்திய காலத்துக்கு உரியவை எனக் குறிப்பிட்டிருந்தாலும், வேறு சிலர் இதை மறுத்து, வரலாற்றுக்கு முந்தியகாலப் பாறையோவியங்கள் எதுவும் இன்னும் தமிழ்நாட்டில் கண்டுபிடிக்கப்படவில்லை என்கின்றனர்.</p>


மூலம்
<list type="unordered"><item>பவுன்துரை, இராசு., தமிழகப் பாறை ஓவியங்கள், மெய்யப்பன் தமிழாய்வகம், சிதம்பரம், 2001.</item>
<item>துரைசாமி, ப., மதிவாணன், இரா., தருமபுரி பாறை ஓவியங்களில் சிந்துவெளி எழுத்துக்கள், சேகர் பதிப்பகம், சென்னை, 2010.</item>
<item>Kannan, R., Manual on Conservation and Restoration of Monuments, Government Museum, Chennai, 2007. <ref target="http://tamilvu.org/tdb/arts_tamildb/pdf/rkannan/10.script_of_son_et_lumiere.pdf">ஆங்கிலம்</ref>, <ref target="http://tamilvu.org/tdb/arts_tamildb/pdf/rkannan/11.parai_oviyam_matturm_kugaikalai.pdf">தமிழ்</ref></item>
<item>Kannan, R., Monograph on Rock Art and Cave Art, Chennai Museum - 2003. <ref target="http://tamilvu.org/tdb/arts_tamildb/pdf/rkannan/02.monograph_on_rock_art_and_cave_art.pdf">ஆங்கிலம்</ref>.</item></list>
வெளியிணைப்புக்கள்
<list type="unordered"><item><ref target="https://www.youtube.com/watch?v=afusT-1ToDI">சுவடுகள் - பாறை ஓவியங்கள் குறித்த ஆவணப்படம்</ref> - தந்தி டி வி</item></list>
</text></body></html>