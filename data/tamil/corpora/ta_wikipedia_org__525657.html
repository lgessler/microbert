<html><body><text id="wikipedia_ta_wikipedia_org__525657.html" ns="0" revid="3374892" sourceurl="https://ta.wikipedia.org/wiki/%E0%AE%9A%E0%AE%B0%E0%AF%82%E0%AE%AA%E0%AF%8D_%E0%AE%9A%E0%AE%BF%E0%AE%99%E0%AF%8D" title="சரூப் சிங்" type="wikipedia">சரூப் சிங்
<p><hi rend="bold">முனைவர் சரூப் சிங்</hi> (<hi rend="italic">Dr. Sarup Singh</hi>)(சுவரூப் சிங்) (9 ஜனவரி 1917 - 4 ஆகஸ்ட் 2003 <ref target="https://ta.wikipedia.org/wiki/முதற்_பக்கம்#cite_note-1">[1]</ref>) இந்திய கல்வியாளராக இருந்த இவர், அரசியல்வாதியாக மாறினார். இவர் தில்லியின் கிரோரி மால் கல்லூரியில் ஆசிரியராக இருந்தார். பின்னர் <ref target="https://ta.wikipedia.org/wiki/தில்லி_பல்கலைக்கழகம்">தில்லி பல்கலைக்கழகத்தின்</ref> துணைவேந்தரானார் (1971-74).<ref target="https://ta.wikipedia.org/wiki/முதற்_பக்கம்#cite_note-2">[2]</ref> லோக் தள் கட்சி சார்பாக <ref target="https://ta.wikipedia.org/wiki/அரியானா">அரியானாவிலிருந்து</ref> (1978-1984) <ref target="https://ta.wikipedia.org/wiki/மாநிலங்களவை">மாநிலங்களவை</ref> உறுப்பினராக இருந்தார்.<ref target="https://ta.wikipedia.org/wiki/முதற்_பக்கம்#cite_note-3">[3]</ref> பின்னர் இவர் திசம்பர் 1990இல் <ref target="https://ta.wikipedia.org/wiki/குஜராத்_ஆளுநர்களின்_பட்டியல்">குஜராத்தின் ஆளுநராக</ref> நியமிக்கப்பட்டார். 1995 வரை அந்தப் பதவியில் இருந்தார். முன்னதாக இவர் <ref target="https://ta.wikipedia.org/wiki/கேரள_ஆளுநர்களின்_பட்டியல்">கேரள ஆளுநராகவும்</ref> இருந்தார்.<ref target="https://ta.wikipedia.org/wiki/முதற்_பக்கம்#cite_note-4">[4]</ref><ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
ஆரம்பகால வாழ்க்கையும், கல்வியும்
<p><ref target="https://ta.wikipedia.org/wiki/அரியானா">அரியானாவில்</ref> உள்ள <ref target="https://ta.wikipedia.org/wiki/ரோத்தக்_மாவட்டம்">ரோத்தக் மாவட்டத்திலுள்ள</ref> சங்கி கிராமத்தில் பிறந்த இவர், தனது சொந்த கிராமத்தில் நான்காம் வகுப்பு வரை படித்து, 1934இல் <ref target="https://ta.wikipedia.org/wiki/பஞ்சாப்_பல்கலைக்கழகம்">பஞ்சாப் பல்கலைக்கழகத்தில்</ref> <ref target="https://ta.wikipedia.org/wiki/தில்லி_பல்கலைக்கழகம்">மெட்ரிகுலேஷனை</ref> முடித்தார். 1936இல்  <ref target="https://ta.wikipedia.org/wiki/தில்லி_பல்கலைக்கழகம்">தில்லி பல்கலைக்கழகத்தில்</ref> இடைநிலைக் கலையையும் முடித்தார். இவர் தில்லி ராம்ஜாஸ் கல்லூரியில் (1938) ஆங்கிலத்தில் தனது இளங்கலையை முடித்தார். அதைத் தொடர்ந்து 1940இல் ஆங்கிலத்தில் முதுகலை பட்டம் பெற்றார். <ref target="https://ta.wikipedia.org/wiki/முதற்_பக்கம்#cite_note-guj-6">[6]</ref> <ref target="https://ta.wikipedia.org/wiki/முதற்_பக்கம்#cite_note-tri2007-7">[7]</ref></p>
தொழில்
<p>சிங், 1940இல் தில்லி பல்கலைக்கழகத்தின் இந்து கல்லூரியில் விரிவுரையாளராக தனது வாழ்க்கையைத் தொடங்கினார். அங்கு இவர் பத்தாண்டுக்கும் மேலாக கற்பித்தார். 1951இல் <ref target="https://ta.wikipedia.org/wiki/இலண்டன்_பல்கலைக்கழகக்_கல்லூரி">இலண்டன் பல்கலைக்கழகக் கல்லூரியில்</ref> சேர்ந்தார். 1953இல் ஆங்கில இலக்கியத்தில் தனது <ref target="https://ta.wikipedia.org/wiki/முனைவர்">முனைவர்</ref> பட்டத்தைப் பெற்றார். அதன் பிறகு இவர் மீண்டும் இந்து கல்லூரியில் சேர்ந்தார். எனினும் அடுத்த ஆண்டு, இவர் தில்லியின் கிரோரி மால் கல்லூரியின் துணை முதல்வராகவும் பின்னர் 1957 இல் அதன் தலைவராகவும் நியமிக்கப்பட்டார்.</p>
<p>1961ஆம் ஆண்டில், குருசேத்திரா பல்கலைக்கழகத்தில் ஆங்கிலத் துறை நிறுவப்பட்டபோது, இவர் அதன் முதல் தலைவரானார்.<ref target="https://ta.wikipedia.org/wiki/முதற்_பக்கம்#cite_note-DOE-8">[8]</ref> பின்னர் 1965இல், தில்லி பல்கலைக்கழகத்தில் ஆங்கிலப் பேராசிரியராகவும் தலைவராகவும் ஆனார். இறுதியில், இவர் ஜனவரி, 1971இல் பல்கலைக்கழகத்தின் துணைவேந்தராக நியமிக்கப்பட்டார்.<ref target="https://ta.wikipedia.org/wiki/முதற்_பக்கம்#cite_note-guj-6">[6]</ref></p>
<p>இவர் <ref target="https://ta.wikipedia.org/wiki/ஒன்றிய_அரசுப்பணியாளர்_தேர்வாணையம்">ஒன்றிய அரசுப்பணியாளர் தேர்வாணையத்தின்</ref> உறுப்பினராகவும் இருந்தார் (1975-1978). <ref target="https://ta.wikipedia.org/wiki/அரியானா">அரியானாவிலிருந்து</ref> மாநிலங்களவை உறுப்பினரானார் (1978 - 1984).</p>
<p>இவர் 12 பிப்ரவரி 1990 முதல் 20 நவம்பர் 1990 வரை கேரள ஆளுநராகவும்<ref target="https://ta.wikipedia.org/wiki/முதற்_பக்கம்#cite_note-9">[9]</ref> இருந்தார்.</p>
கௌரவங்கள்
<p>இவரது மறைவிற்குப் பிறகு, அரியானா குருசேத்திரா பல்கலைக்கழகத்தில் 'முனைவர் சரூப் சிங் இருக்கை'  உருவாக்கப்பட்டது .<ref target="https://ta.wikipedia.org/wiki/முதற்_பக்கம்#cite_note-tri2007-7">[7]</ref> கல்லூரியின் ஆங்கிலத் துறையும் "முனைவ்ர் சருப் சிங் சொற்பொழிவுகளை" இவரது பிறந்தநாளில் ஏற்பாடு செய்தது. அதே நேரத்தில் சேக்சுபியரின் கருத்தரங்குகளை தலைவர் சேக்சுபியரின் இந்தியச் சஙகத்துடன் இணைந்து 2006 இல் தொடங்கியது.<ref target="https://ta.wikipedia.org/wiki/முதற்_பக்கம்#cite_note-DOE-8">[8]</ref><ref target="https://ta.wikipedia.org/wiki/முதற்_பக்கம்#cite_note-10">[10]</ref>  முதல் "முனைவர் சருப் சிங் நினைவு சொற்பொழிவு" 2005 இல் தில்லி பல்கலைக்கழகத்தில்<ref target="https://ta.wikipedia.org/wiki/முதற்_பக்கம்#cite_note-11">[11]</ref> நடந்தது.</p>
பணிகள்
<list type="unordered"><item>The Theory of Drama in the Restoration Period. Orient Longmans, Calcutta, 1963.</item>
<item>Family Relationships in Shakespeare and the Restoration Comedy of Manners. Oxford University Press, New Delhi, 1983.</item>
<item>The Double Standards in Shakespeare and Related Essays: Changing Status of Women in 16th and 17th Century England. Konark Publications, New Delhi, 1988.</item></list>
இதையும் பார்க்கவும்
<list type="unordered"><item><ref target="https://ta.wikipedia.org/wiki/குஜராத்_ஆளுநர்களின்_பட்டியல்">குஜராத் ஆளுநர்களின் பட்டியல்</ref></item>
<item><ref target="https://ta.wikipedia.org/wiki/கேரள_ஆளுநர்களின்_பட்டியல்">கேரள ஆளுநர்களின் பட்டியல்</ref></item></list>
</text></body></html>