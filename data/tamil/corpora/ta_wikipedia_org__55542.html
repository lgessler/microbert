<html><body><text id="wikipedia_ta_wikipedia_org__55542.html" ns="0" revid="3424298" sourceurl="https://ta.wikipedia.org/wiki/%E0%AE%95%E0%AE%BE%E0%AE%B3%E0%AE%BF%E0%AE%99%E0%AF%8D%E0%AE%95%E0%AE%B0%E0%AE%BE%E0%AE%AF%E0%AE%A9%E0%AF%8D" title="காளிங்கராயன்" type="wikipedia">காளிங்கராயன்
<p><hi rend="bold">காளிங்கராயரின்</hi> இயற்பெயர் <hi rend="bold">லிங்கைய கவுண்டர்</hi>. இவர் கிபி 1240 ம் ஆண்டு பிறந்தார். இவர் <ref target="https://ta.wikipedia.org/wiki/கொங்கு_வேளாளர்"> கொங்கு வேளாள கவுண்டர்</ref> இனத்தை சேர்ந்த ""<hi rend="bold">சாத்தாந்தை""</hi> என்னும் கூட்டத்தை சேர்ந்தவர்<ref target="https://ta.wikipedia.org/wiki/முதற்_பக்கம்#cite_note-1">[1]</ref>.</p>
காளிங்கராயன் பட்டம் பெற்ற வரலாறு
<p>20 வயது ஆனதும் அப்பொழுது கொங்கு பகுதியை ஆண்ட பாண்டிய மன்னன் <ref target="https://ta.wikipedia.org/wiki/இரண்டாம்_சடையவர்மன்_வீரபாண்டியன்">வீரபாண்டியன்</ref> (1265-1280) படையில் சேர்ந்தார். தனது செயலாற்றலால் விரைவில் தலைமைப்பதவியை அடைந்தார். பாண்டிய மன்னன் இவரை உத்திர மந்திரி (தலைமை அமைச்சர்) ஆக்கினார். மேலும் காளிங்கராயன் என்ற பட்டத்தையும் வழங்கினார். இவரின் உண்மைப்பெயரான <hi rend="bold">லிங்கைய கவுண்டர்</hi> என்பதால் அல்லாமல் <hi rend="bold">காளிங்கராயர்</hi> என்ற பெயராலயே இவர் அறியப்படுகிறார். இவரின் சிறப்பை இன்றளவும் சொல்லுவது இவரின் பணிகளே.</p>
காளிங்கராயன் கால்வாய்
<p>பவானியையும் நொய்யலையும் இணைத்து இவர் வெட்டிய பாசன கால்வாய் <ref target="https://ta.wikipedia.org/wiki/காளிங்கராயன்_வாய்க்கால்">காளிங்கராயன் வாய்க்கால்</ref> என அறியப்படுகிறது. இக்வாய்காலை அமராவதி ஆற்றுடன் இணைக்க இவர் முடிவெடுத்து அத்திபாளையம் அருகே அணை கட்டினார். எனினும் அவரின் இத்திட்டம் நிறைவேறவில்லை. அத்திபாளையத்தில் உள்ள அணை ஓட்டை அணை என்று இப்பொழுது அழைக்கப்படுகிறது<ref target="https://ta.wikipedia.org/wiki/முதற்_பக்கம்#cite_note-2">[2]</ref>.</p>
வாரிசுகள்
<p>இவர் கால்வாய் வெட்டிய பின்பு அதை தன் சொந்த பயன்பாட்டிற்கு தான் வெட்டினார் என ஊர் மக்கள் பேச தொடங்கினர். அதனால் இவர் தன்னுடைய குடும்பம், சில உறவினர்கள் மற்றும் பங்காளிகளுடன் <ref target="https://ta.wikipedia.org/wiki/ஊத்துக்குளி">ஊத்துக்குளி</ref> பகுதியில் குடியேறினார். பிறகு அங்கே கோட்டை கட்டி ஆட்சி செய்தார். இவருக்கு பிறகு இவரின் வாரிசுகள் 40 தலைமுறையாக <ref target="https://ta.wikipedia.org/wiki/ஜமீன்_ஊத்துக்குளி">ஊத்துக்குளி நாட்டை</ref> (பாளையத்தை) ஆட்சி செய்து வருகின்றனர்.</p>
மேலும் காண்க
<list type="ordered"><item><ref target="https://ta.wikipedia.org/wiki/உதயப்பெருமாள்">துப்பாக்கி கவுண்டர்</ref></item>
<item><ref target="https://ta.wikipedia.org/wiki/தீரன்_சின்னமலை">தீரன் சின்னமலை கவுண்டர்</ref></item>
<item><ref target="https://ta.wikipedia.org/wiki/சடையப்ப_வள்ளல்">சடையப்ப கவுண்டர் (சடையப்ப வள்ளல்)</ref></item>
<item><ref target="https://ta.wikipedia.org/wiki/தாண்டவராய_பிள்ளை">தாண்டவராய பிள்ளை</ref></item>
<item><ref target="https://ta.wikipedia.org/wiki/மருதநாயகம்">மருதநாயகம் பிள்ளை</ref></item>
<item><ref target="https://ta.wikipedia.org/wiki/முத்தையா_முரளிதரன்">முத்தையா முரளிதரக் கவுண்டர்</ref></item>
<item><ref target="https://ta.wikipedia.org/wiki/தொண்டைமான்">தொண்டைமான்</ref></item></list>
</text></body></html>