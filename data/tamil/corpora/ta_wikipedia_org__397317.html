<html><body><text id="wikipedia_ta_wikipedia_org__397317.html" ns="0" revid="2486153" sourceurl="https://ta.wikipedia.org/wiki/%E0%AE%AA%E0%AF%81%E0%AE%B2%E0%AE%BF%E0%AE%AF%E0%AF%82%E0%AE%B0%E0%AF%8D_(%E0%AE%95%E0%AF%8A%E0%AE%B3%E0%AE%A4%E0%AF%8D%E0%AE%A4%E0%AF%82%E0%AE%B0%E0%AF%8D)" title="புலியூர் (கொளத்தூர்)" type="wikipedia">புலியூர் (கொளத்தூர்)<p><hi rend="bold">புலியூர்</hi> என்பது <ref target="https://ta.wikipedia.org/wiki/தமிழ்நாடு">தமிழ்நாட்டின்</ref>, <ref target="https://ta.wikipedia.org/wiki/சேலம்_மாவட்டம்">சேலம் மாவட்டம்</ref>, <ref target="https://ta.wikipedia.org/wiki/மேட்டூர்_வட்டம்">மேட்டூர் வட்டம்</ref>, <ref target="https://ta.wikipedia.org/wiki/கொளத்தூர்_(சேலம்)">கொளத்தூர்</ref> பேரூராட்சியை ஒட்டி அமைந்துள்ள கிராமமாகும். இந்தப் பகுதியில்தான் விடுதலைப்புலிகளின் முதல் பயிற்சி முகம் நடந்தது. இதனால் இப்பகுதி புலியூர் என பெயர் சூட்டப்பட்டது.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
வரலாறு
<p>இந்தப் பகுதியில் இருந்த <ref target="https://ta.wikipedia.org/wiki/கொளத்தூர்_மணி">கொளத்தூர் மணி</ref> அவர்களின் தோட்டத்தில் <ref target="https://ta.wikipedia.org/wiki/தமிழீழ_விடுதலைப்_புலிகள்">தமிழீழ விடுதலைப் புலிகளின்</ref> முதல் இராணுவப் பயிற்சி முகாம் 1983 முதல் 1986ஆம் ஆண்டு வரை நடந்தது. விடுதலைப் புலிகளின் முன்னணி தளபதி பொன்னம்மான், வழிகாட்டுதலில் நடந்த இந்த முகாமில் தமிழீழ விடுதலைப் புலிகளின் முன்னணி தலைவர்கள் பலர் பயிற்சி பெற்றனர். <ref target="https://ta.wikipedia.org/wiki/வே._பிரபாகரன்">வே. பிரபாகரன்</ref> பலமுறை இங்கு நடந்த பயிற்சி முகாமுக்கு வந்து பார்வையிட்டுச் சென்றிருக்கிறார். இங்கு பயிற்சித் தளபதியாக இருந்த பொன்னம்மான், பின்னர் ஈழப்போராட்டக் களத்தில் மரணமடைந்த பிறகு, அவரது நினைவாக புலியூர் பகுதியில் நினைவு நிழற்கூடம் ஒன்று அமைக்கப்பட்டது.<ref target="https://ta.wikipedia.org/wiki/முதற்_பக்கம்#cite_note-2">[2]</ref> மேலும் இங்கு இறந்த தளபதி ரோயின் கல்லறையும் உள்ளது.</p>
</text></body></html>