<html><body><text id="wikipedia_ta_wikipedia_org__57434.html" ns="0" revid="2827869" sourceurl="https://ta.wikipedia.org/wiki/%E0%AE%A4%E0%AF%87%E0%AE%9A%E0%AE%BF%E0%AE%AF_%E0%AE%A4%E0%AF%8A%E0%AE%9F%E0%AE%B0%E0%AF%8D%E0%AE%B5%E0%AE%A3%E0%AF%8D%E0%AE%9F%E0%AE%BF_%E0%AE%85%E0%AE%B0%E0%AF%81%E0%AE%99%E0%AF%8D%E0%AE%95%E0%AE%BE%E0%AE%9F%E0%AF%8D%E0%AE%9A%E0%AE%BF%E0%AE%AF%E0%AE%95%E0%AE%AE%E0%AF%8D,_%E0%AE%AA%E0%AF%81%E0%AE%A4%E0%AF%81_%E0%AE%9F%E0%AE%BF%E0%AE%B2%E0%AF%8D%E0%AE%B2%E0%AE%BF" title="தேசிய தொடர்வண்டி அருங்காட்சியகம், புது டில்லி" type="wikipedia">தேசிய தொடர்வண்டி அருங்காட்சியகம், புது டில்லி
<p><hi rend="bold">தேசிய தொடர்வண்டி அருங்காட்சியகம், புது டில்லி</hi>, <ref target="https://ta.wikipedia.org/wiki/இந்தியா">இந்தியாவின்</ref> தலைநகரமான <ref target="https://ta.wikipedia.org/wiki/புது_டில்லி">புது டில்லியின்</ref> <ref target="https://ta.wikipedia.org/wiki/சாணக்கியபுரி">சாணக்கியபுரியில்</ref> அமைந்துள்ள ஒரு <ref target="https://ta.wikipedia.org/wiki/அருங்காட்சியகம்">அருங்காட்சியகம்</ref> ஆகும். இந்தியாவின் <ref target="https://ta.wikipedia.org/wiki/தொடர்வண்டிப்_போக்குவரத்து">தொடர்வண்டிப் போக்குவரத்து</ref> தொடர்பான இந்த அருங்காட்சியகம் 1977 ஆம் ஆண்டு பெப்ரவரி மாதம் முதலாம் தேதி அமைக்கப்பட்டது. 10 <ref target="https://ta.wikipedia.org/wiki/ஏக்கர்">ஏக்கர்</ref> (40,000 சதுர மீட்டர்) பரப்பளவில் அமைந்துள்ள இந்த அருங்காட்சியகம் கட்டிடத்துக்கு உள்ளேயும் வெளியேயும் காட்சிப் பொருள்களைக் கொண்டுள்ளது. </p>
முக்கியமான காட்சிப் பொருட்கள்
<p>தேசிய தொடர்வண்டி அருங்காட்சியகத்தில் இந்தியாவில் தொடர்வண்டிப் போக்குவரத்தின் வரலாற்றை விளக்கும் பல காட்சிப் பொருட்கள் வைக்கப்பட்டுள்ளன. இவற்றுள் முக்கியமான சில பின்வருமாறு:</p>
<list type="unordered"><item><hi rend="bold">ஃபெயரி குயீன்</hi>: இயங்கும் நிலையில் உள்ள உலகின் மிகப்பழைய தொடர்வண்டி இழுபொறி இதுவாகும். 1855 ஆம் ஆண்டில் உற்பத்தியான இது நீராவியால் இயங்கக்கூடியது.</item>
<item><hi rend="bold">பட்டியாலா ஒற்றைத் தண்டவாளத் தொடர்வண்டி</hi>: தனித்துவமான இந்தத் தொடர்வண்டி 1907 ஆம் ஆண்டில் செய்யப்பட்டது. <hi rend="italic"><ref target="https://ta.wikipedia.org/wiki/எவிங்_முறை">எவிங் முறையில்</ref></hi> இயங்கும் இந்தத் தொடர்வண்டி ஒன்றுக்கொன்று 6 மைல் தூரத்தில் அமைந்த <hi rend="italic">பாசி</hi>, <hi rend="italic">சிர்ஹிந்த்</hi> என்னும் இரு இடங்களை இணைத்தது.</item></list>
மேலும் காண்க
<list type="unordered"><item><ref target="https://ta.wikipedia.org/wiki/சென்னை_இரயில்_அருங்காட்சியகம்">சென்னை இரயில் அருங்காட்சியகம்</ref></item>
<item><ref target="https://ta.wikipedia.org/wiki/ரயில்வே_அருங்காட்சியகம்,_மைசூர்">ரயில்வே அருங்காட்சியகம், மைசூர்</ref></item>
<item><ref target="https://ta.wikipedia.org/wiki/ரயில்வே_பாரம்பரிய_மையம்,_திருச்சிராப்பள்ளி">ரயில்வே பாரம்பரிய மையம், திருச்சிராப்பள்ளி</ref></item>
<item><ref target="https://ta.wikipedia.org/wiki/ஜோஷியின்_மினியேச்சர்_ரயில்_அருங்காட்சியகம்">ஜோஷியின் மினியேச்சர் ரயில் அருங்காட்சியகம்</ref></item></list>
வெளியிணைப்புக்கள்
<list type="unordered"><item><ref target="http://www.rangan-datta.info/Jewels%20of%20time.htm">புது டில்லியில் உள்ள தேசிய தொடர்வண்டி அருங்காட்சியகம் குறித்த கட்டுரை</ref> (ஆங்கில மொழியில்)</item></list>
</text></body></html>