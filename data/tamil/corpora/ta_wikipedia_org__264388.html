<html><body><text id="wikipedia_ta_wikipedia_org__264388.html" ns="0" revid="2747288" sourceurl="https://ta.wikipedia.org/wiki/%E0%AE%9A%E0%AE%AE%E0%AE%9A%E0%AF%8D%E0%AE%9A%E0%AF%80%E0%AE%B0%E0%AF%8D_%E0%AE%89%E0%AE%B1%E0%AE%B5%E0%AF%81" title="சமச்சீர் உறவு" type="wikipedia">சமச்சீர் உறவு<p>கணிதத்தில், ஒரு <ref target="https://ta.wikipedia.org/wiki/கணம்_(கணிதம்)">கணத்தில்</ref> வரையறுக்கப்பட்ட <ref target="https://ta.wikipedia.org/wiki/ஈருறுப்பு_உறவு">ஈருறுப்பு உறவு</ref> <hi rend="bold">சமச்சீர் உறவு</hi> (<hi rend="italic">symmetric</hi>) எனில், அவ்வுறவின்கீழ் அக்கணத்தில் உள்ள ஒவ்வொரு சோடி உறுப்புகளுக்கும், சோடியின் முதல் உறுப்புக்கு இரண்டாவது உறுப்புடன் உறவு உண்டெனில், இரண்டாவது உறுப்புக்கும் முதல் உறுப்புடன் உறவு இருக்கும்.</p>
<p><hi rend="italic">X</hi> கணத்தில் வரையறுக்கப்பட்ட ஈருறுப்பு உறவு R ஒரு சமச்சீர் உறவு எனில்:</p>




∀
a
,
b
∈
X
,

a
R
b
⇒

b
R
a
.


{\displaystyle \forall a,b\in X,\ aRb\Rightarrow \;bRa.}


<p>சமச்சீராக மட்டுமில்லாமல், கூடுதலாக <ref target="https://ta.wikipedia.org/wiki/கடப்பு_உறவு">கடப்பு உறவாகவும்</ref>, <ref target="https://ta.wikipedia.org/wiki/எதிர்வு_உறவு">எதிர்வு உறவாகவும்</ref> உள்ள ஒரு உறவு <ref target="https://ta.wikipedia.org/wiki/சமான_உறவு_(கணிதம்)">சமான உறவு</ref> என்றழைக்கப்படும்.</p>
எடுத்துக்காட்டுகள்
கணிதத்தில்
<list type="unordered"><item>"சமன்" என்ற ஈருறுப்பு உறவு ஒரு சமச்சீர் உறவு.</item></list>
<p>"விடச் சிறியது" , "விடப் பெரியது இரண்டும் சமச்சீர் உறவல்ல.</p>
<list type="unordered"><item><ref target="https://ta.wikipedia.org/wiki/பகுதி_வரிசைப்படுத்தப்பட்ட_கணம்">பகுதி வரிசைப்படுத்தப்பட்ட கணத்தில்</ref> வரையறுக்கப்பட்ட "ஒப்பிடக் கூடியது" ஒரு சமச்சீர் உறவு.</item>
<item>"...., .... இரண்டும் ஒற்றை எண்கள்" என்ற உறவு சமச்சீர் உறவு.</item></list>

சமச்சீரற்ற உறவு, எதிர்சமச்சீர் உறவுகளுடான தொடர்பு
<p>சமச்சீரற்ற உறவின் வரையறைப்படி, இவ்வுறவின்கீழ் ஒரு உறுப்பு மற்றொரு உறுப்புடன் சமச்சீர் உறவு கொண்டிருக்கும்போது, இரண்டாவது உறுப்பு முதல் உறுப்புடன் உறவு கொண்டிருக்காது.</p>
<p>எனவே ஒரு ஈருறுப்பு உறவானது ஒரே சமயத்தில் சமச்சீர் உறவாகவும், சமச்சீரற்ற உறவாகவும் இருக்க முடியாது. ஆனால், ஒரு ஈருறுப்பு உறவு சமச்சீர் உறவாகவும் இல்லாமல், சமச்சீரற்ற உறவாகவும் இல்லாமல் இருக்க முடியும். (≤)</p>
<p>எதிர்சமச்சீர் உறவின் வரையறைப்படி, இரு உறுப்புகள் எதிர்சமச்சீர் உறவால் இணைக்கப்பட வேண்டுமானல் அவை இரண்டும் சமனாக இருக்க வேண்டும்.</p>
<p>எனவே சமச்சீர், <ref target="https://ta.wikipedia.org/wiki/எதிர்சமச்சீர்_உறவு">எதிர்சமச்சீர் உறவுகள்</ref> ஒன்றையொன்று சார்ந்தவையல்ல.</p>

வெளியிணைப்புகள்
<list type="unordered"><item>Weisstein, Eric W. "Symmetric Relation." From MathWorld</item>
<item><ref target="http://www.csee.umbc.edu/~stephens/203/PDF/10-2.pdf">http://www.csee.umbc.edu/~stephens/203/PDF/10-2.pdf</ref></item></list>
</text></body></html>