<html><body><text id="wikipedia_ta_wikipedia_org__43275.html" ns="0" revid="2765939" sourceurl="https://ta.wikipedia.org/wiki/%E0%AE%85%E0%AE%B2%E0%AE%A9%E0%AF%8D_%E0%AE%B7%E0%AF%86%E0%AE%AA%E0%AF%8D%E0%AE%AA%E0%AE%B0%E0%AF%8D%E0%AE%9F%E0%AF%8D" title="அலன் ஷெப்பர்ட்" type="wikipedia">அலன் ஷெப்பர்ட்
<p><hi rend="bold">அலன் பார்ட்லெட் ஷெப்பர்ட்</hi> (<hi rend="italic">Alan Bartlett Shepard</hi>, <ref target="https://ta.wikipedia.org/wiki/நவம்பர்_18">நவம்பர் 18</ref>, <ref target="https://ta.wikipedia.org/wiki/1923">1923</ref> – <ref target="https://ta.wikipedia.org/wiki/ஜூலை_21">ஜூலை 21</ref>, <ref target="https://ta.wikipedia.org/wiki/1998">1998</ref>) <ref target="https://ta.wikipedia.org/wiki/விண்வெளி">விண்வெளிக்குச்</ref> சென்ற இரண்டாவது மனிதரும் முதலாவது <ref target="https://ta.wikipedia.org/wiki/ஐக்கிய_அமெரிக்கா">அமெரிக்கரும்</ref> ஆவார். முதன் முதலாக <ref target="https://ta.wikipedia.org/wiki/மே_5">மே 5</ref>, <ref target="https://ta.wikipedia.org/wiki/1961">1961</ref> இல் <ref target="https://ta.wikipedia.org/wiki/மேர்க்குரித்_திட்டம்">மேர்க்குரி</ref> விண்கலத்தில் பயணம் செய்து மொத்தம் 15 <ref target="https://ta.wikipedia.org/wiki/நிமிடம்">நிமிடங்கள்</ref> <ref target="https://ta.wikipedia.org/wiki/பூமி">பூமியின்</ref> சுற்று வட்டத்தில் சுற்றித் திரும்பினார். பின்னர் <ref target="https://ta.wikipedia.org/wiki/1971">1971</ref> இல் தனது 47வது அகவையில் <ref target="https://ta.wikipedia.org/wiki/அப்பல்லோ_திட்டம்">அப்பல்லோ 14</ref> விண்கலத்தில் <ref target="https://ta.wikipedia.org/wiki/சந்திரன்">சந்திரனுக்கு</ref> சென்று சந்திரனில் நடந்த 4வது மனிதர் ஆனார்.</p>
விண்வெளிப் பயணங்கள்
மேர்க்குரித் திட்டம்
முதன்மைக் கட்டுரை: <ref target="https://ta.wikipedia.org/wiki/மேர்க்குரித்_திட்டம்">மேர்க்குரித் திட்டம்</ref>
<p><ref target="https://ta.wikipedia.org/wiki/1959">1959</ref> இல் புதிதாக உருவாக்கப்பட்ட <ref target="https://ta.wikipedia.org/wiki/நாசா">நாசா</ref> விண்வெளி ஆய்வு நிறுவனத்தினால் விண்வெளிப் பயிற்சிக்காக அழைக்கப்பட்ட 110 பயிற்சி விமானிகளுள் செப்பர்டும் ஒருவர். மிகவும் கடினமான பயிற்சிகளின் பின்னர் <ref target="https://ta.wikipedia.org/wiki/மேர்க்குரி_திட்டம்">மேர்க்குரி திட்டத்துக்காக</ref> தெரிவு செய்யப்பட்ட ஏழு விண்வெளி வீரர்களுள் இவரும் ஒருவர்.</p>
<figure><caption><ref target="https://ta.wikipedia.org/wiki/மேர்க்குரித்_திட்டம்">ஃபிறீடம் 7</ref> விண்கலத்தில் அலன் ஷெப்பர்ட்</caption></figure>
<p>முதலாவது அமெரிக்கராக விண்வெளிக்கு செல்லவென இவர் <ref target="https://ta.wikipedia.org/wiki/ஜனவரி">ஜனவரி</ref> <ref target="https://ta.wikipedia.org/wiki/1961">1961</ref> இல் தெரிவு செய்யப்பட்டார். முதலில் <ref target="https://ta.wikipedia.org/wiki/அக்டோபர்">அக்டோபர்</ref> <ref target="https://ta.wikipedia.org/wiki/1960">1960</ref> இல் விண்வெளிக்குச் செல்லத் திட்டமிடப்பட்ட போதும் பல தடைகள் காரணமாக பயணம் <ref target="https://ta.wikipedia.org/wiki/மே">மே</ref> <ref target="https://ta.wikipedia.org/wiki/1961">1961</ref> இற்குத் தள்ளிப் போடப்பட்டது<ref target="https://ta.wikipedia.org/wiki/முதற்_பக்கம்#cite_note-1">[1]</ref>.</p>
<p><ref target="https://ta.wikipedia.org/wiki/ஏப்ரல்_12">ஏப்ரல் 12</ref>, <ref target="https://ta.wikipedia.org/wiki/1961">1961</ref> இல் <ref target="https://ta.wikipedia.org/wiki/சோவியத்">சோவியத்</ref> விண்வெளி வீரர் <ref target="https://ta.wikipedia.org/wiki/யூரி_ககாரின்">யூரி ககாரின்</ref> விண்வெளிக்குச் சென்ற முதலாவது மனிதர் என்ற பெயரைப் பெற்றார்.</p>
<p><ref target="https://ta.wikipedia.org/wiki/மே_5">மே 5</ref>, <ref target="https://ta.wikipedia.org/wiki/1961">1961</ref> இல், அலன் ஷெப்பர்ட் மேர்க்குரித் திட்டத்தின் கீழ் ஃப்றீடம் 7 (Freedom 7) என்ற விண்கலத்தில் 116 (statute miles) தூரத்திற்கு சென்றார்.</p>
அப்பல்லோ திட்டம்
முதன்மைக் கட்டுரை: <ref target="https://ta.wikipedia.org/wiki/அப்பல்லோ_திட்டம்">அப்பல்லோ திட்டம்</ref>
<figure><caption><ref target="https://ta.wikipedia.org/wiki/அப்பல்லோ_திட்டம்">அப்பல்லோ 14</ref> இல் <ref target="https://ta.wikipedia.org/wiki/சந்திரன்">சந்திரனுக்கு</ref> சென்ற அலன் ஷெப்பர்ட் அங்கு அமெரிக்கக் கொடியை நாட்டுகிறார்.</caption></figure>
<p>தனது 47வது வயதில் ஷெப்பர்ட் தனது இரண்டாவது விண்வெளிப் பயணத்தை <ref target="https://ta.wikipedia.org/wiki/அப்பல்லோ_திட்டம்">அப்பல்லோ 14</ref> இல் <ref target="https://ta.wikipedia.org/wiki/ஜனவரி_31">ஜனவரி 31</ref>–<ref target="https://ta.wikipedia.org/wiki/பெப்ரவரி_9">பெப்ரவரி 9</ref>, <ref target="https://ta.wikipedia.org/wiki/1971">1971</ref> இல் சென்றார். இதுவே வெற்றிகரமாக <ref target="https://ta.wikipedia.org/wiki/சந்திரன்">சந்திரனில்</ref> தரையிறங்கிய மூன்றாவது அமெரிக்கத் திட்டமாகும். சந்திரனில் இவர் தங்கியிருந்த போது <ref target="https://ta.wikipedia.org/wiki/குழிப்பந்து_விளையாட்டு">குழிப்பந்து</ref> விளையாடியது குறிப்பிடத்தக்கது<ref target="https://ta.wikipedia.org/wiki/முதற்_பக்கம்#cite_note-golf-2">[2]</ref>.</p>
<p><ref target="https://ta.wikipedia.org/wiki/ஆகஸ்ட்_1">ஆகஸ்ட் 1</ref>, <ref target="https://ta.wikipedia.org/wiki/1974">1974</ref> இல் இவர் <ref target="https://ta.wikipedia.org/wiki/நாசா">நாசாவில்</ref> இருந்தும் கடற்படையில் இருந்தும் ஓய்வு பெற்றார்.</p>


வெளி இணைப்புகள்
<list type="unordered"><item><ref target="http://www.nytimes.com/learning/general/onthisday/bday/1118.html">Obituary, NY Times, July 23, 1998 <hi rend="italic">Alan B. Shepard Jr. Is Dead at 74; First American to Travel in Space</hi></ref></item>
<item><ref target="http://www.jsc.nasa.gov/Bios/htmlbios/shepard-alan.html">NASA-Biography</ref></item></list>
</text></body></html>