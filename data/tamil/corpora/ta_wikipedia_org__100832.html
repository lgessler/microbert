<html><body><text id="wikipedia_ta_wikipedia_org__100832.html" ns="0" revid="1177180" sourceurl="https://ta.wikipedia.org/wiki/%E0%AE%AE%E0%AE%BF%E0%AE%B3%E0%AF%88%E0%AE%B5%E0%AF%87%E0%AE%B3%E0%AF%8D_%E0%AE%A4%E0%AE%BF%E0%AE%A4%E0%AF%8D%E0%AE%A4%E0%AE%A9%E0%AF%8D" title="மிளைவேள் தித்தன்" type="wikipedia">மிளைவேள் தித்தன்<p><hi rend="bold">மிளைவேள் தித்தன்</hi> <ref target="https://ta.wikipedia.org/wiki/சங்க_காலம்">சங்ககாலப்</ref> <ref target="https://ta.wikipedia.org/wiki/புலவர்">புலவர்களில்</ref> ஒருவன். சங்கநூல் தொகுப்பில் இவனது பாடல் ஒன்றே ஒன்று உள்ளது. அது குறுந்தொகை 284.</p>
<p>உறந்தை அரசன் <ref target="https://ta.wikipedia.org/wiki/தித்தன்">தித்தன்</ref> வேறு. மிளைவேள் தித்தன் வேறு.</p>
<list type="unordered"><item>மிளை = காவல்காடு</item>
<item>வேள் = வேளிர்குடி வள்ளல்</item></list>
பாடல் சொல்லும் செய்தி
<p>திருமணம் நிகழவிருக்கிறது. தோழி தலைவியிடம் சொல்கிறாள்.</p>
<p>அவன் நாடன். நாடன் அறவன் ஆயினும் அறநெறி அல்லாதவன் ஆயினும் இருந்துவிட்டுப் போகட்டும். அவனது சிறுகுடி நம்மை ஏசுமோ? அல்லது நம்மை நினைக்காதோ?</p>
<list type="unordered"><item>ஏசு = புகழ் (ஒப்புநோக்குக: 'கல்லேசு கவலை' - மலைபடுகடாம்)</item></list>
<p>அவன் நாடு</p>
போரிட்ட யானையின் புகர்முகம் போலப் பெரும் பாறாங்கற்களில் பலாப்பழமும், காந்தள் பூக்களும் வீழ்ந்துகிடக்கும் நாடு அவன் நாடு.
<p>சிறுகுடி</p>
வரையில் அருவி கொட்டுவது போல சொற்களைக் கொட்டும் ஊர் அவன் சிறுகுடி.
</text></body></html>