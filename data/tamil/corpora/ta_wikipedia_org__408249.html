<html><body><text id="wikipedia_ta_wikipedia_org__408249.html" ns="0" revid="3216297" sourceurl="https://ta.wikipedia.org/wiki/%E0%AE%A4%E0%AE%BF%E0%AE%B0%E0%AF%81%E0%AE%95%E0%AF%8D%E0%AE%95%E0%AE%A9%E0%AF%82%E0%AE%B0%E0%AF%8D" title="திருக்கனூர்" type="wikipedia">திருக்கனூர்
<p><hi rend="bold">திருக்கனூர்</hi> (Thirukkanur) <ref target="https://ta.wikipedia.org/wiki/இந்தியா">இந்தியாவின்</ref>, <ref target="https://ta.wikipedia.org/wiki/புதுச்சேரி">புதுச்சேரி</ref> மாநிலத்தில் உள்ள ஒரு கிராமமாகும். இது <ref target="https://ta.wikipedia.org/wiki/வில்லியனூர்_வட்டம்">வில்லியனூர் வட்டம்</ref> மற்றும் மண்ணாடிப்பட்டு நகராட்சிக்கு உட்பட்ட 16 கிராமங்களில் ஒன்றாகும்.<ref target="https://ta.wikipedia.org/wiki/முதற்_பக்கம்#cite_note-drda-1">[1]</ref> இந்த கிராமமானது தமிழ்நாட்டின் கிழக்கு மற்றும் மேற்கு பகுதியில் உள்ள எல்லைகளின் ஒன்றாகும்.</p>
<p>இங்கு சுகாதார நிலையம், காவல் நிலையம், தபால் நிலையம், மின்சார அலுவலகம், சார்பதிவாளர் அலுவலகம் ஆகியவை உள்ளன.<ref target="https://ta.wikipedia.org/wiki/முதற்_பக்கம்#cite_note-TPS-2">[2]</ref> இந்த கிராமத்தின் முக்கியத் தொழில் விவசாயம் ஆகும். இதன் சுற்றுவட்டார கிராமங்களுக்கு தேவையான அனைத்து பொருட்களும் இக்கிராமத்தில் உள்ள சந்தைகளில் கிடைக்கின்றது.</p>
போக்குவரத்து
<p>இது <ref target="https://ta.wikipedia.org/wiki/புதுச்சேரி">புதுச்சேரி</ref> மற்றும் <ref target="https://ta.wikipedia.org/wiki/விழுப்புரம்">விழுப்புரத்திற்கு</ref> நடுவே உள்ளது. இங்கிருந்து விழுப்புரம் 21 கி.மீ தொலைவிலும், புதுச்சேரி 24 கி.மீ தொலைவிலும் உள்ளது. இதன் அருகில் உள்ள விமான நிலையம், புதுச்சேரி விமான நிலையம் (25 கி.மீ) ஆகும்.</p>
</text></body></html>