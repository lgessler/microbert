<html><body><text id="wikipedia_ta_wikipedia_org__15184.html" ns="0" revid="3387383" sourceurl="https://ta.wikipedia.org/wiki/%E0%AE%9A%E0%AE%A9%E0%AF%8D_%E0%AE%A4%E0%AF%8A%E0%AE%B2%E0%AF%88%E0%AE%95%E0%AF%8D%E0%AE%95%E0%AE%BE%E0%AE%9F%E0%AF%8D%E0%AE%9A%E0%AE%BF" title="சன் தொலைக்காட்சி" type="wikipedia">சன் தொலைக்காட்சி
<p><hi rend="bold">சன் தொலைக்காட்சி</hi> (Sun TV) என்பது <ref target="https://ta.wikipedia.org/wiki/இந்தியா">இந்தியாவின்</ref> தலைசிறந்த ஒளிபரப்பாளர்களுள் ஒன்றாகவும், <ref target="https://ta.wikipedia.org/wiki/தமிழ்">தமிழில்</ref> முன்னோடி பொழுதுபோக்கு தொலைக்காட்சியாகவும் உள்ளது. இது <ref target="https://ta.wikipedia.org/wiki/சென்னை">சென்னையைச்</ref> சேர்ந்த ஊடக நிறுவனமான <ref target="https://ta.wikipedia.org/wiki/சன்_குழுமம்">சன் குழுமத்தின்</ref> <ref target="https://ta.wikipedia.org/wiki/சன்_டிவி_நெட்வொர்க்">சன் டிவி நெட்வொர்க்கின்</ref> முதன்மை அலைவரிசையாகும். இந்த அலைவரிசை <ref target="https://ta.wikipedia.org/wiki/கலாநிதி_மாறன்">கலாநிதி மாறன்</ref> என்பவரால் 14 ஏப்ரல் 1992 ஆம் ஆண்டு நிறுவப்பட்டது.<ref target="https://ta.wikipedia.org/wiki/முதற்_பக்கம்#cite_note-1">[1]</ref> 09 நவம்பர் 2007 முதல் இலவச தூர்தர்ஷன் டிடிஹெச்'லிருந்து எடுக்கப்பட்டு மாதம் பணம் செலுத்தி பார்க்கும் தொலைக்காட்சிகள் பட்டியலில் சேர்ந்தது. இதன் <ref target="https://ta.wikipedia.org/wiki/உயர்_வரையறு_தொலைக்காட்சி">உயர் வரையறு தொலைக்காட்சி</ref> பாதிப்பை 11 டிசம்பர் 2011 ஆம் ஆண்டில் அறிமுகப்படுத்தியது.<ref target="https://ta.wikipedia.org/wiki/முதற்_பக்கம்#cite_note-2">[2]</ref> இந்த தொலைக்காட்சியின் அனைத்து நிகழ்ச்சிகளும்  அதிகாரப்பூர்வ ஓடிடி தளமான <ref target="https://ta.wikipedia.org/wiki/சன்_நெக்ட்ஸ்">சன் நெக்ட்ஸ்</ref> இல் பதிவு செய்யப்படுகின்றன. </p>
வரலாறு
<p><ref target="https://ta.wikipedia.org/wiki/சன்_குழுமம்">சன் குழுமத்தின்</ref> முதல் தொலைக்காட்சியாக 1992 ஆம் ஆண்டு ஏப்ரல் 14 அன்று சன் தொலைக்காட்சி தொடங்கப்பட்டது.<ref target="https://ta.wikipedia.org/wiki/முதற்_பக்கம்#cite_note-3">[3]</ref><ref target="https://ta.wikipedia.org/wiki/முதற்_பக்கம்#cite_note-4">[4]</ref><ref target="https://ta.wikipedia.org/wiki/முதற்_பக்கம்#cite_note-5">[5]</ref><ref target="https://ta.wikipedia.org/wiki/முதற்_பக்கம்#cite_note-6">[6]</ref>  2006 ஏப்ரல் 24, இல் <ref target="https://ta.wikipedia.org/wiki/மும்பை_பங்குச்_சந்தை">மும்பை பங்குச் சந்தையால்</ref> அறிவிக்கப்பட்ட பங்குச்சந்தை பட்டியலில் சன் டிவி  $133 மில்லியன் டாலர்கள் வருவாய் உயர்ந்தது என அறிவிக்கப்பட்டது.<ref target="https://ta.wikipedia.org/wiki/முதற்_பக்கம்#cite_note-7">[7]</ref> தமிழர்களால் அதிகமாக பார்க்கப்படும் தொலைக்காட்சியில் சன் டிவிக்கு முதல் இடம், அதே தருணம் இந்தியாவில் அதிகம் பார்க்கப்படும் தொலைக்காட்சியில் சன் தொலைக்காட்சி முதல் இடம் என்பது குறிப்பிடத்தக்கது.</p>
நிகழ்ச்சிகள்
முதன்மைக் கட்டுரை: <ref target="https://ta.wikipedia.org/wiki/சன்_தொலைக்காட்சி_நாடகத்_தொடர்கள்_பட்டியல்">சன் தொலைக்காட்சி நாடகத் தொடர்கள் பட்டியல்</ref>
<p>இந்த தொலைக்காட்சியில் <ref target="https://ta.wikipedia.org/wiki/நாடகத்_தொடர்">நாடகத் தொடர்கள்</ref>, <ref target="https://ta.wikipedia.org/wiki/உண்மைநிலை_நிகழ்ச்சி">நடன நிகழ்ச்சிகள்</ref>, ஆன்மீக நிகழ்ச்சிகள், <ref target="https://ta.wikipedia.org/wiki/சமையல்_நிகழ்ச்சி">சமையல்</ref> நிகழ்ச்சிகள், <ref target="https://ta.wikipedia.org/wiki/பேச்சு_நிகழ்ச்சி">பேச்சு நிகழ்ச்சிகள்</ref>, திரைப்படங்கள், <ref target="https://ta.wikipedia.org/wiki/உண்மைநிலை_நிகழ்ச்சி">நடன நிகழ்ச்சிகள்</ref> மற்றும் விழாக்கள் போன்ற பல் சுவை நிகழ்ச்சிகளை ஒளிபரப்பு செய்து வருகின்றது. 1992 இல் இருந்து இன்று வரை 300 மேல் பட்ட தொடர்கள் ஒளிபரப்பாகியுள்ளது. </p>
<p>2000 ஆம் ஆண்டு காலப்பகுதியிலிருந்து <ref target="https://ta.wikipedia.org/wiki/சித்தி_(தொலைக்காட்சி_தொடர்)">சித்தி</ref>, <ref target="https://ta.wikipedia.org/wiki/கிருஷ்ணதாசி">கிருஷ்ணதாசி</ref>, ஆனந்தம், அண்ணாமலை, <ref target="https://ta.wikipedia.org/wiki/திருமதி_செல்வம்">திருமதி செல்வம்</ref>, <ref target="https://ta.wikipedia.org/wiki/கோலங்கள்_(தொலைக்காட்சித்_தொடர்)">கோலங்கள்</ref>, <ref target="https://ta.wikipedia.org/wiki/மெட்டி_ஒலி">மெட்டி ஒலி</ref>, மைடியர் பூதம், மனைவி, கஸ்தூரி, செல்வி, <ref target="https://ta.wikipedia.org/wiki/தென்றல்_(தொலைக்காட்சித்_தொடர்)">தென்றல்</ref>, தங்கம், அரசி,  இதயம், மேகலா, சிவசக்தி, <ref target="https://ta.wikipedia.org/wiki/நாதஸ்வரம்_(தொலைக்காட்சித்_தொடர்)">நாதஸ்வரம்</ref>, <ref target="https://ta.wikipedia.org/wiki/தெய்வமகள்_(தொலைக்காட்சித்_தொடர்)">தெய்வமகள்</ref>, <ref target="https://ta.wikipedia.org/wiki/வாணி_ராணி_(தொலைக்காட்சித்_தொடர்)">வாணி ராணி</ref>, <ref target="https://ta.wikipedia.org/wiki/பொம்மலாட்டம்_(தொலைக்காட்சித்_தொடர்)">பொம்மலாட்டம்</ref>, <ref target="https://ta.wikipedia.org/wiki/அழகி_(தொலைக்காட்சித்_தொடர்)">அழகி</ref>, <ref target="https://ta.wikipedia.org/wiki/நந்தினி_(தொலைக்காட்சித்_தொடர்)">நந்தினி</ref>, <ref target="https://ta.wikipedia.org/wiki/நாயகி_(தொலைக்காட்சித்_தொடர்)">நாயகி</ref>, <ref target="https://ta.wikipedia.org/wiki/லட்சுமி_ஸ்டோர்ஸ்">லட்சுமி ஸ்டோர்ஸ்</ref> போன்ற பல வெற்றி தொடர்களை ஒளிபரப்பு செய்து வருகின்றது.</p>
விருதுகள்
<list type="unordered"><item><ref target="https://ta.wikipedia.org/wiki/சன்_குடும்பம்_விருதுகள்">சன் குடும்பம் விருதுகள்</ref>: 2010ஆம் ஆண்டு முதல் சன் டிவியில் நிகழ்ச்சியில் பணி புரிந்த எல்லா கலைஞர்களையும் ஊக்குவிக்கும் விதமாக <ref target="https://ta.wikipedia.org/wiki/சன்_குடும்பம்_விருதுகள்">சன் குடும்பம் விருதுகள்</ref> என்ற பெயரில் விருதுகள் வழங்கப்படுகின்றது.</item></list>
ஓடிடி இயங்குதளம்
<list type="unordered"><item><ref target="https://ta.wikipedia.org/wiki/சன்_நெக்ட்ஸ்">சன் நெக்ட்ஸ்</ref></item></list>


வெளி இணைப்புகள்
<list type="unordered"><item><ref target="http://www.sunnetwork.in/">உத்தியோகபூர்வ வலைத்தளம்</ref> (ஆங்கிலம்)</item>
<item><ref target="https://www.youtube.com/suntv">Sun TV on YouTube</ref></item></list>
</text></body></html>