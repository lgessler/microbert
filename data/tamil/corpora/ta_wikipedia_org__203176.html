<html><body><text id="wikipedia_ta_wikipedia_org__203176.html" ns="0" revid="3233525" sourceurl="https://ta.wikipedia.org/wiki/%E0%AE%87%E0%AE%9F%E0%AF%88%E0%AE%A8%E0%AE%BF%E0%AE%B2%E0%AF%88_%E0%AE%AE%E0%AE%A4%E0%AE%BF%E0%AE%AA%E0%AF%8D%E0%AE%AA%E0%AF%81%E0%AE%A4%E0%AF%8D_%E0%AE%A4%E0%AF%87%E0%AE%B1%E0%AF%8D%E0%AE%B1%E0%AE%AE%E0%AF%8D" title="இடைநிலை மதிப்புத் தேற்றம்" type="wikipedia">இடைநிலை மதிப்புத் தேற்றம்<p>கணிதத்தில் <hi rend="bold">இடைநிலை மதிப்புத் தேற்ற</hi>த்தின்படி (<hi rend="italic">intermediate value theorem</hi>), ஒரு <ref target="https://ta.wikipedia.org/wiki/தொடர்ச்சியான_சார்பு">தொடர்ச்சியான சார்பின்</ref> எதிருருவின் குறைந்தபட்ச வரம்பிற்கும் அதிகபட்ச வரம்பிற்கும் இடையிலமையும் ஒரு மதிப்பினைச் சார்பின் <ref target="https://ta.wikipedia.org/wiki/வீச்சு,_எதிருரு_மற்றும்_முன்னுரு">எதிருருவாகக்</ref> கொண்டு, குறைந்தபட்சம் ஒரு புள்ளியாவது அச்சார்பின் <ref target="https://ta.wikipedia.org/wiki/ஆட்களம்_(கணிதம்)">ஆட்களத்தில்</ref> இருக்கும்.</p>
தேற்றம்
<figure><caption>இடைநிலை மதிப்புத் தேற்றம்</caption></figure>
<list type="unordered"><item><hi rend="italic">படிவம் I.</hi></item></list>
<ref target="https://ta.wikipedia.org/wiki/இடைவெளி_(கணிதம்)">மூடிய இடைவெளி</ref> [<hi rend="italic">a</hi>, <hi rend="italic">b</hi>] இல் வரையறுக்கப்பட்ட ஒரு தொடர்ச்சியான மெய்மதிப்புச் சார்பு <hi rend="italic">f</hi> . <hi rend="italic">f</hi>(<hi rend="italic">a</hi>) மற்றும் <hi rend="italic">f</hi>(<hi rend="italic">b</hi>) இரண்டிற்கும் இடைப்பட்டதொரு எண் <hi rend="italic">u</hi> எனில், <hi rend="italic">f</hi>(<hi rend="italic">c</hi>) = <hi rend="italic">u</hi>; <hi rend="italic">c</hi> ∈ (<hi rend="italic">a</hi>, <hi rend="italic">b</hi>) என்றவாறு ஒரு எண் <hi rend="italic">c</hi> இருக்கும்.
<list type="unordered"><item><hi rend="italic">படிவம் II.</hi></item></list>
<hi rend="italic">I</hi> என்பது <ref target="https://ta.wikipedia.org/wiki/மெய்யெண்">மெய்யெண்</ref> இடைவெளி [<hi rend="italic">a</hi>, <hi rend="italic">b</hi>]. <hi rend="italic">f</hi>: <hi rend="italic">I</hi> → <hi rend="bold">R</hi> ஒரு தொடர்ச்சியான சார்பு. இச்சார்பின்கீழ் அமையும் எதிருரு <hi rend="italic">f</hi>(<hi rend="italic">I</hi>) ம் [<hi rend="italic">f</hi>(<hi rend="italic">a</hi>), <hi rend="italic">f</hi>(<hi rend="italic">b</hi>)], அல்லது [<hi rend="italic">f</hi>(<hi rend="italic">b</hi>), <hi rend="italic">f</hi>(<hi rend="italic">a</hi>)] என்ற இடைவெளியாக இருக்கும்.
<hi rend="italic">f</hi>(<hi rend="italic">I</hi>) ⊇ [<hi rend="italic">f</hi>(<hi rend="italic">a</hi>), <hi rend="italic">f</hi>(<hi rend="italic">b</hi>)], அல்லது <hi rend="italic">f</hi>(<hi rend="italic">I</hi>) ⊇ [<hi rend="italic">f</hi>(<hi rend="italic">b</hi>), <hi rend="italic">f</hi>(<hi rend="italic">a</hi>)].
<p>இதற்குச் சமானமான வடிவம்:</p>
<hi rend="italic">f</hi>: [<hi rend="italic">a</hi>, <hi rend="italic">b</hi>] → <hi rend="bold">R</hi> ஒரு தொடர்ச்சியான சார்பு மற்றும் <hi rend="italic">f</hi>(<hi rend="italic">a</hi>) &lt; <hi rend="italic">u</hi> &lt; <hi rend="italic">f</hi>(<hi rend="italic">b</hi>) or <hi rend="italic">f</hi>(<hi rend="italic">a</hi>) &gt; <hi rend="italic">u</hi> &gt; <hi rend="italic">f</hi>(<hi rend="italic">b</hi>) என்றவாறுள்ள ஒரு மெய்யெண் <hi rend="italic">u</hi> எனில் <hi rend="italic">f</hi>(<hi rend="italic">c</hi>) = <hi rend="italic">u</hi> ,<hi rend="italic">c</hi> ∈ (<hi rend="italic">a</hi>, <hi rend="italic">b</hi>), என ஒரு எண் <hi rend="italic">c</hi> அமையும்.
<list type="unordered"><item><hi rend="italic">விளக்கம்</hi></item></list>
[1, 2] இடைவெளியில் <hi rend="italic">f</hi> ஒரு தொடர்ச்சியான சார்பு மற்றும் <hi rend="italic">f</hi>(1) = 3; <hi rend="italic">f</hi>(2) = 5 எனில் இத்தேற்றத்தின்படி 1, 2 க்கு இடையே ஏதேனும் ஒரு மதிப்பிற்காவது  <hi rend="italic">f</hi> ஆனது 4 என்ற மதிப்பினை அடையும்.
<p>இத் தேற்றத்தின் முடிவிலிருந்து மூடிய இடைவெளியில் வரையறுக்கப்பட்ட ஒரு தொடர்ச்சியான <ref target="https://ta.wikipedia.org/wiki/சார்பின்_வரைபடம்">சார்பின் வரைபடம்</ref> வரைபடத்தாளில் பென்சிலை இடையிடையே எடுக்க வேண்டிய அவசியமில்லாமல் தொடர்ச்சியாக வரையப்படும் என்பதை அறியலாம்.</p>
<p>இத் தேற்றம் மெய்யெண்களின் முழுமைத்தன்மையைச் சார்ந்திருக்கிறது. <ref target="https://ta.wikipedia.org/wiki/விகிதமுறு_எண்">விகிதமுறு எண்களில்</ref> (<hi rend="bold">Q</hi>) இத் தேற்றம் உண்மையாவதில்லை. எடுத்துக்காட்டாக,</p>
<hi rend="italic">f</hi>(<hi rend="italic">x</hi>) = <hi rend="italic">x</hi>2 − 2 ,<hi rend="italic">x</hi> ∈ <hi rend="bold">Q</hi> எனில்,
<hi rend="italic">f</hi>(0) = −2 மற்றும் <hi rend="italic">f</hi>(2) = 2.  ஆனால் √2 ஒரு <ref target="https://ta.wikipedia.org/wiki/விகிதமுறா_எண்">விகிதமுறா எண்</ref> என்பதால் <hi rend="italic">f</hi>(<hi rend="italic">x</hi>) = 0 என்றவாறுள்ள <hi rend="italic">x</hi> எனும் விகிதமுறு எண் இல்லை.
<p><hi rend="italic">u</hi> = 0 எனில் கிடைக்கும் இத்தேற்றத்தின் கூற்று, <hi rend="bold">பொல்சானோ தேற்றம்</hi>(<hi rend="italic">Bolzano's theorem</hi>) ஆகும். கணிதவியலாளர் பெர்னார்ட் பொல்சானோவால் 1817 ஆம் ஆண்டில் பொல்சானோ தேற்றம் நிரூபிக்கப்பட்டது. கணிதவியலாளர் அகஸ்டின் லூயிஸ் கோஷியும் 1821 இல் இதனை நிரூபித்தார்.<ref target="https://ta.wikipedia.org/wiki/முதற்_பக்கம்#cite_note-grabiner-1">[1]</ref></p>
மறுதலை உண்மையல்ல
<p>இடைநிலை மதிப்புத் தேற்றத்தின் மறுதலை உண்மையில்லை.</p>
<p>எடுத்துக்காட்டு:</p>
<p><hi rend="italic">f</hi>: [0, ∞) → [−1, 1] என்ற சார்பின் வரையறை:</p>
<hi rend="italic">f</hi>(<hi rend="italic">x</hi>) = sin(1/<hi rend="italic">x</hi>) , <hi rend="italic">x</hi> &gt; 0 மற்றும் f(0) = 0.
<p>இச் சார்புக்கு இந்த இடைவெளியில், இடைநிலை மதிப்பு உள்ளது. ஆனாலும் <hi rend="italic">x</hi> இன் மதிப்பு <ref target="https://ta.wikipedia.org/wiki/பூச்சியம்">பூச்சியத்தை</ref> அணுகும்போது இச் சார்பின் மதிப்பு வரையறுக்கப்படவில்லை என்பதால் <hi rend="italic">x</hi> = 0 இல் சார்பு தொடர்ச்சியற்று உள்ளது.</p>


வெளி இணைப்புகள்
<list type="unordered"><item><ref target="http://www.cut-the-knot.org/Generalization/ivt.shtml">Intermediate value Theorem – Bolzano Theorem</ref> at cut-the-knot</item>
<item><ref target="http://demonstrations.wolfram.com/BolzanosTheorem/">Bolzano's Theorem</ref> by Julio Cesar de la Yncera, Wolfram Demonstrations Project.</item>
<item><ref target="http://BolzanosTheorem">MathWorld - Bolzano's Theorem</ref></item>
<item><ref target="http://mathworld.wolfram.com/IntermediateValueTheorem.html">IntermediateValueTheorem</ref></item></list>
</text></body></html>