<html><body><text id="wikipedia_ta_wikipedia_org__256912.html" ns="0" revid="3411193" sourceurl="https://ta.wikipedia.org/wiki/%E0%AE%AE%E0%AF%87%E0%AE%B2%E0%AE%B5%E0%AF%88_(%E0%AE%AE%E0%AE%B2%E0%AF%87%E0%AE%9A%E0%AE%BF%E0%AE%AF%E0%AE%BE)" title="மேலவை (மலேசியா)" type="wikipedia">மேலவை (மலேசியா)
<p><hi rend="bold">மேலவை</hi> (<hi rend="italic">Senate</hi>) அல்லது <hi rend="bold">டேவான் நெகாரா</hi> (<hi rend="italic">Dewan Negara</hi>, <ref target="https://ta.wikipedia.org/wiki/மலாய்_மொழி">மலாய்</ref> மொழியில் <hi rend="italic">தேசியப் பேரவை</hi>) என்பது <ref target="https://ta.wikipedia.org/wiki/ஈரவை">ஈரவைகளைக்</ref> கொண்ட <ref target="https://ta.wikipedia.org/wiki/மலேசிய_நாடாளுமன்றம்">மலேசிய நாடாளுமன்றத்தின்</ref> <ref target="https://ta.wikipedia.org/wiki/மேலவை">மேலவை</ref> ஆகும். மற்றையது <ref target="https://ta.wikipedia.org/wiki/டேவான்_ராக்யாட்">டேவான் ராக்யாட்</ref> அல்லது கீழவை அல்லது மக்களவை என அழைக்கப்படுகிறது. 70 உறுப்பினர்களைக் கொண்ட மேலவையில், <ref target="https://ta.wikipedia.org/wiki/மலேசியாவின்_மாநிலங்கள்_மற்றும்_கூட்டாட்சிப்_பகுதிகள்">மாநிலம்</ref> ஒவ்வொன்றிலும் இருந்தும் இருவராக 26 பேர் தேர்ந்தெடுக்கப்படுகின்றனர். இவர்களை விட 44 பேர் <ref target="https://ta.wikipedia.org/wiki/யாங்_டி_பெர்துவான்_அகோங்">மன்னரால்</ref> நியமிக்கப்படுகின்றனர். இவர்களில் நால்வர் <ref target="https://ta.wikipedia.org/wiki/கூட்டாட்சிப்_பகுதி_(மலேசியா)">கூட்டாட்சிப் பகுதிகளில்</ref> இருந்து தேர்தெடுக்கப்படுகின்றனர்.</p>
<p>இரு அவைகளும் தலைநகர் <ref target="https://ta.wikipedia.org/wiki/கோலாலம்பூர்">கோலாலம்பூரில்</ref> உள்ள நாடாளுமன்ற வளாகத்தில் கூடுகின்றன. கீழவையான <ref target="https://ta.wikipedia.org/wiki/டேவான்_ராக்யாட்">மக்களவையில்</ref> சமர்ப்பிக்கப்படும் சட்டமூலங்கள் மேலவையினால் மறு ஆய்வு செய்யப்படுகின்றன. இரண்டு அவைகளாலும் ஏற்றுக் கொள்ளப்படும் சட்டமூலங்கள் மன்னரின் ஒப்புதலுக்கு அனுப்பப்படும். ஆனாலும், சட்டமூலம் ஒன்று மேலவையினால் ஏற்றுக் கொள்ளப்படாத பட்சத்தில், அச்சட்டமூலம் ஓராண்டுக்குப் பின்னரே மன்னருக்கு சமர்ப்பிக்கப்படும்.</p>
தற்போதைய நிலை
<p>2015 சூலை 29 இன் படி அரசியல் கட்சிகள் வாரியாக மேலவை உறுப்பினர்கள் வருமாறு::<ref target="https://ta.wikipedia.org/wiki/முதற்_பக்கம்#cite_note-1">[1]</ref><ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
</text></body></html>