<html><body><text id="wikipedia_ta_wikipedia_org__296751.html" ns="0" revid="3228516" sourceurl="https://ta.wikipedia.org/wiki/%E0%AE%B5%E0%AE%BF%E0%AE%9A%E0%AF%81%E0%AE%B5%E0%AE%BE_%E0%AE%B5%E0%AE%B0%E0%AF%8D%E0%AE%A3%E0%AE%AA%E0%AE%BE%E0%AE%B2" title="விசுவா வர்ணபால" type="wikipedia">விசுவா வர்ணபால
<p>பேராசிரியர் <hi rend="bold">விசுவா வர்ணபால</hi> (<hi rend="italic">Wiswa Warnapala</hi>, 26 டிசம்பர் 1936 – 27 பெப்ரவரி 2016) <ref target="https://ta.wikipedia.org/wiki/இலங்கை">இலங்கை</ref> அரசியல்வாதியும், கல்விமானும், முன்னாள் அமைச்சரும், முன்னாள் <ref target="https://ta.wikipedia.org/wiki/இலங்கை_நாடாளுமன்றம்">நாடாளுமன்ற</ref> உறுப்பினரும் ஆவார்.<ref target="https://ta.wikipedia.org/wiki/முதற்_பக்கம்#cite_note-DM-1">[1]</ref></p>
வாழ்க்கைக் குறிப்பு
<p>1936 ஆம் ஆண்டில் பிறந்த வர்ணபால பொருளியலில் இளங்கலை சிறப்புப் பட்டத்தை <ref target="https://ta.wikipedia.org/wiki/பேராதனைப்_பல்கலைக்கழகம்">பேராதனைப் பல்கலைக்கழகத்தில்</ref> 1964 ஆம் ஆண்டில் பெற்றார்.<ref target="https://ta.wikipedia.org/wiki/முதற்_பக்கம்#cite_note-observer-2">[2]</ref> 1967 இல் அமெரிக்காவில் பிட்சுபர்க் பல்கலைக்கழகத்தில் முதுகலைப் பட்டத்தையும், 1970 இல் <ref target="https://ta.wikipedia.org/wiki/இங்கிலாந்து">இங்கிலாந்து</ref> லீட்சு பல்கலைக்கழகத்தில் கலாநிதிப் பட்டமும் பெற்றார்.<ref target="https://ta.wikipedia.org/wiki/முதற்_பக்கம்#cite_note-observer-2">[2]</ref> இவர் பேராதனைப் பல்கலைக்க்ழகத்தில் அரசறிவியலில் பேராசிரியராகவும், அரசறிவியல் துறையின் தலைவராகவும் பணியாற்றினார்.<ref target="https://ta.wikipedia.org/wiki/முதற்_பக்கம்#cite_note-observer-2">[2]</ref></p>
அரசியலில்
<p>பேராதனைப் பல்கலைக்கழகத்தில் கல்வி கற்ற காலத்திலேயே தீவிர அரசியலில் ஈடுபட்டார் வர்ணபால. 1980 ஆம் ஆண்டில் <ref target="https://ta.wikipedia.org/wiki/இலங்கை_சுதந்திரக்_கட்சி">இலங்கை சுதந்திரக் கட்சியின்</ref> மத்திய குழு உறுப்பினராக <ref target="https://ta.wikipedia.org/wiki/சிறிமாவோ_பண்டாரநாயக்கா">சிறிமாவோ பண்டாரநாயக்காவினால்</ref> நியமிக்கப்பட்டார். 2004 ஆம் ஆண்டில் <ref target="https://ta.wikipedia.org/wiki/ஐக்கிய_மக்கள்_சுதந்திரக்_கூட்டணி">ஐக்கிய மக்கள் சுதந்திரக் கூட்டணியின்</ref> <ref target="https://ta.wikipedia.org/wiki/தேசியப்_பட்டியல்">தேசியப் பட்டியல்</ref> உறுப்பினராக நாடாளுமன்றம் சென்றார். இவர் பிரதி வெளியுறவுத்துறை அமைச்சராகவும், நாடாளுமன்ற அலுவல்கள் அமைச்சராகவும்,<ref target="https://ta.wikipedia.org/wiki/முதற்_பக்கம்#cite_note-observer-2">[2]</ref> பின்னர் 2007 முதல் 2010 வரை <ref target="https://ta.wikipedia.org/wiki/மகிந்த_ராசபக்ச">மகிந்த ராசபக்சவின்</ref> அமைச்சரவையில் உயர் கல்வி அமைச்சராகவும் பணியாற்றினார்.<ref target="https://ta.wikipedia.org/wiki/முதற்_பக்கம்#cite_note-DM-1">[1]</ref></p>
<p>2015 ஆம் ஆண்டில் இடம்பெற்ற ஆட்சிமாற்றத்தின் பின்னர் புதிய அரசுத் தலைவர் <ref target="https://ta.wikipedia.org/wiki/மைத்திரிபால_சிறிசேன">மைத்திரிபால சிறிசேனவுடன்</ref> இணைந்து செயற்பட்டார். அத்துடன் ஐக்கிய மக்கள் சுதந்திர முன்னணியின் பொதுச் செயலாளராக 2015 ஆகத்து மாதத்தில் நியமிக்கப்பட்ட்டார்.<ref target="https://ta.wikipedia.org/wiki/முதற்_பக்கம்#cite_note-DM-1">[1]</ref></p>
</text></body></html>