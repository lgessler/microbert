<html><body><text id="wikipedia_ta_wikipedia_org__12939.html" ns="0" revid="2922439" sourceurl="https://ta.wikipedia.org/wiki/%E0%AE%8E%E0%AE%95%E0%AF%8D%E0%AE%9A%E0%AF%87%E0%AE%A9%E0%AF%8D" title="எக்சேன்" type="wikipedia">எக்சேன்
<p><hi rend="bold">எக்ஃசேன்</hi> (ஹெக்சேன்) என்னும் <ref target="https://ta.wikipedia.org/wiki/கரிம_வேதியியல்">கரிம வேதியியல்</ref> பொருள் <ref target="https://ta.wikipedia.org/wiki/ஆல்க்கேன்">ஆல்க்கேன்</ref> வகையைச் சேர்ந்த ஒரு <ref target="https://ta.wikipedia.org/wiki/ஐதரோகார்பன்">ஐதரோகார்பன்</ref> (கரிமநீரதை) ஆகும். இம்மூலக்கூறில் 6 <ref target="https://ta.wikipedia.org/wiki/கரிமம்">கரிம</ref> அணுக்களும், 14 <ref target="https://ta.wikipedia.org/wiki/ஐதரசன்">ஐதரசன்</ref> அணுக்களும் உள்ளன. கரிம அணுக்கள் நேர்தொடராக அமைதுள்ளன. கரிம அணுக்களுக்கிடையே ஒற்றைப் பிணைப்புதான் உள்ளது. இப்பொருள் அறை வெப்பநிலையில் <ref target="https://ta.wikipedia.org/wiki/நீர்மம்">நீர்மமாக</ref> உள்ளது. இந்நீர்மம் 69°C (342 K) ல் கொதிநிலைக்கு வருகின்றது. நிலத்தடியில் இருந்து எடுக்கும் கச்சா எரியெண்ணெயை தூய்மைப்படுத்துகையில், எக்ஃசேன் விளைபொருளாக கிடக்கின்றது. </p>
நச்சுத்தன்மை
<p>எக்ஃசேன் அதிக <ref target="https://ta.wikipedia.org/wiki/நச்சுத்தன்மை">நச்சுத்தன்மை</ref> கொண்டதல்ல, எனினும், இதனை முகர்ந்தால் மென்மையான மயக்கம் உண்டாக்கும். அதிக அளவில் முகர்ந்தால், தலைசுற்றல் போன்ற உணர்வு, <ref target="https://ta.wikipedia.org/wiki/தலைவலி">தலைவலி</ref>, <ref target="https://ta.wikipedia.org/wiki/மயக்கம்">மயக்கம்</ref> போன்ற <ref target="https://ta.wikipedia.org/wiki/தூக்கம்">தூக்கம்</ref> ஏற்படும். தொடர்ந்து முகர நேரிட்டால், உடல் தசைகள், தலையில் உள்ள தசைகள் ஆகியவை அழியத்தொடங்கும். <ref target="https://ta.wikipedia.org/wiki/கை">கை</ref> <ref target="https://ta.wikipedia.org/wiki/கால்">கால்களை</ref> துல்லியமாய் இயக்க முடியாமையும், <ref target="https://ta.wikipedia.org/wiki/கண்">கண்பார்வையில்</ref> குறைபாடுகளும் ஏற்படும் என அறியப்படுகின்றது. <ref target="https://ta.wikipedia.org/wiki/காலணி">காலணிகள்</ref>, <ref target="https://ta.wikipedia.org/wiki/தானுந்து">தானுந்துகள்</ref>, <ref target="https://ta.wikipedia.org/wiki/வீடு_(கட்டிடம்)">வீட்டு</ref> <ref target="https://ta.wikipedia.org/wiki/மேசை">மேசை</ref> <ref target="https://ta.wikipedia.org/wiki/நாற்காலி">நாற்காலி</ref> போன்ற இருக்கைகள் ஆகியவற்றை உற்பத்தி செய்யும் இடங்களில் பணியாளர்களுக்கு எக்ஃசேன் முகரும் வாய்ப்பு உண்டு, அப்படி முகர்வதால் கேடுகள் நிகழலாம்.  </p>
</text></body></html>