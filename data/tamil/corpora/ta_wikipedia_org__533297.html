<html><body><text id="wikipedia_ta_wikipedia_org__533297.html" ns="0" revid="3307872" sourceurl="https://ta.wikipedia.org/wiki/%E0%AE%A4%E0%AF%8A%E0%AE%9F%E0%AF%8D%E0%AE%9F%E0%AE%AA%E0%AE%B2%E0%AF%8D%E0%AE%B2%E0%AE%BE%E0%AE%AA%E0%AF%82%E0%AE%B0%E0%AF%8D" title="தொட்டபல்லாபூர்" type="wikipedia">தொட்டபல்லாபூர்
<p><hi rend="bold">தொட்டபல்லாபூர்</hi> (<hi rend="italic">Doddaballapura</hi>) என்பது <ref target="https://ta.wikipedia.org/wiki/தென்னிந்தியா">தென்னிந்திய</ref> மாநிலமான <ref target="https://ta.wikipedia.org/wiki/கருநாடகம்">கர்நாடகா</ref> மாநிலத்திலுள்ள <ref target="https://ta.wikipedia.org/wiki/பெங்களூரு_ஊரக_மாவட்டம்">பெங்களூரு ஊரக மாவட்டத்திலுள்ள</ref> ஒரு நகராட்சிப் பகுதியாகும்.  'தொட்டா' என்பது <ref target="https://ta.wikipedia.org/wiki/கன்னடம்">கன்னடத்தில்</ref> "பெரியது" என்று பொருள்படும். இது பெங்களூரில் இருந்து 40 கிமீ தொலைவிலுள்ள பல தேசிய நிறுவனங்களைக் கொண்ட ஒரு தொழில் நகரமாகும். </p>
<p>உள்ளூர் ஆதிநாராயண கோவிலில் கிடைத்துள்ள கி.பி 1598 தேதியிட்ட ஒரு கல்வெட்டில் இந்த இடம் பல்லாலபுரம் தாண்டா என்று குறிப்பிடப்பட்டுள்ளது. இது <ref target="https://ta.wikipedia.org/wiki/போசளப்_பேரரசு">போசளப்</ref> பெயரான பல்லாலிலிருந்து தோன்றி, பின்னர் பல்லாபுரம் என சிதைந்திருக்கலாம். ஒரு குறிப்பிட்ட எறும்புப் புற்றின் மீது ஒரு பசு 'பாலை' சுரக்கும் சூழ்நிலையிலிருந்து இந்த கிராமம் அதன் பெயரைப் பெற்றதாகவும், இந்த சகுனம் நகரத்தின் அடித்தளத்திற்கு வழிவகுத்ததாகவும் நம்பப்படுகிறது. 'பல்லா' என்பதிலிருந்து பல்லாபுரம் என்ற பெயர் இவ்வாறு பெறப்பட்டது.</p>
பொருளாதாரம்
<p>பெங்களூரிலிருந்து வடக்கு நோக்கி பெங்களூர்-<ref target="https://ta.wikipedia.org/wiki/இந்துப்பூர்">இந்துப்பூர்</ref> மாநில நெடுஞ்சாலையில் (SH-9) 40 கிமீ தொலைவில் தொட்டபல்லாபூர் உள்ளது. இந்த நகரம் பட்டுப் புடவை நெய்தலுக்குப் பெயர் பெற்றது. வட்டத்தின் பெரும்பான்மையான மக்கள் இன்னமும் விவசாயத்தை முக்கிய வருமான ஆதாரமாக கொண்டுள்ளனர். நகரப் பகுதியில் மக்கள் நெசவு தொடர்பான தொழிலை (முக்கியமாக <ref target="https://ta.wikipedia.org/wiki/விசைத்தறி">விசைத்தறி</ref>) சார்ந்துள்ளனர். தினசரி ஆயிரக்கணக்கான பணியாளர்கள் வேலைக்காக பெங்களூரு செல்கின்றனர்.</p>
<p>இந்த நகரத்தில் ராஜஸ்தானில் இருந்து வந்த ஏராளமான <ref target="https://ta.wikipedia.org/wiki/மார்வாடிகள்">மார்வாடி</ref> மக்கள் உள்ளனர். நகைக்கடைகள், அடகு தரகு கடைகள், மின்சாதன கடைகள், துணி/ஆயத்த ஆடை கடைகள், உள்ளூர் மக்களிடமிருந்து உற்பத்தி செய்யப்படும் பட்டுப் புடவைகளை வாங்குதல் மற்றும் விற்பது ஆகியவற்றை நம்பியுள்ளது. பசெட்டிஅள்ளி பல தொழிற்சாலைகளைக் கொண்ட அருகிலுள்ள நகரமாகும்.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
<p>ஒரு பெரிய ஆயத்த ஆடை பூங்கா உட்பட தொழில்துறை பகுதியில் பல தேசிய மற்றும் சர்வதேச ஆடை தொழிற்சாலைகள் நிறுவப்பட்டுள்ளன - கௌரிபிதானூரில் இருந்து தினமும் தொழில்துறை பகுதிக்கு பயணிக்கும் மக்கள் உட்பட தொட்டபல்லாபூர் மற்றும் அதைச் சுற்றியுள்ள ஆயிரக்கணக்கான மக்கள் வேலை செய்கிறார்கள்.</p>
வரவிருக்கும் திட்டங்கள்
<p>$22 பில்லியன் முதலீட்டில் , 12,000-ஏக்கர் (49 கிமீ2) பரப்பளவில் இந்தியாவின் மிகப்பெரிய தகவல் தொழில்நுட்பப் பகுதியும் கர்நாடகாவின் வரலாற்றில் மிகப்பெரிய உள்கட்டமைப்பு திட்டம் ஒன்று இங்கு வரவுள்ளது. <ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
</text></body></html>