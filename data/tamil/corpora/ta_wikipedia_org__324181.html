<html><body><text id="wikipedia_ta_wikipedia_org__324181.html" ns="0" revid="2170172" sourceurl="https://ta.wikipedia.org/wiki/%E0%AE%95%E0%AE%A3%E0%AF%8D%E0%AE%9F%E0%AE%95%E0%AE%BF_%E0%AE%AE%E0%AE%A3%E0%AF%8D%E0%AE%9F%E0%AE%B2%E0%AE%AE%E0%AF%8D" title="கண்டகி மண்டலம்" type="wikipedia">கண்டகி மண்டலம்

<p><hi rend="bold">கண்டகி மண்டலம்</hi> (Gandaki Zone) (<ref target="https://ta.wikipedia.org/wiki/நேபாளி">நேபாளி</ref>:<ref target="https://ne.wikipedia.org/wiki/गण्डकी%20अञ्चल">गण्डकी अञ्चल</ref><ref resource="./ஊடகம்:Gandaki.ogg" target="//upload.wikimedia.org/wikipedia/commons/3/3d/Gandaki.ogg">கேட்க</ref>(<ref target="https://en.wikipedia.org/wiki/Wikipedia:Media%20help">உதவி</ref>·<ref target="https://ta.wikipedia.org/wiki/படிமம்:Gandaki.ogg">தகவல்</ref>)) தெற்காசியாவின் <ref target="https://ta.wikipedia.org/wiki/நேபாளம்">நேபாள</ref> நாட்டின் பதினான்கு <ref target="https://ta.wikipedia.org/wiki/நேபாளத்தின்_மண்டலங்கள்">மண்டலங்களில்</ref> ஒன்றாகும். கண்டகி மண்டலம் தென்மத்திய நேபாளத்தில் அமைந்துள்ளது. இம்மண்டலம் <ref target="https://ta.wikipedia.org/wiki/மேற்கு_வளர்ச்சி_பிராந்தியம்,_நேபாளம்">மேற்கு வளர்ச்சி பிராந்தியத்தில்</ref> உள்ளது.  நாட்டின் தலைநகரான <ref target="https://ta.wikipedia.org/wiki/காட்மாண்டு">காட்மாண்டிலிருந்து</ref> நூற்றி இருபத்தி ஐந்து கிலோ மீட்டர் தொலைவில் உள்ள <ref target="https://ta.wikipedia.org/wiki/பொக்காரா">பொக்காரா</ref> நகரம் <ref target="https://ta.wikipedia.org/wiki/காஸ்கி_மாவட்டம்">காஸ்கி மாவட்டம்</ref>, மேற்கு வளர்ச்சி வளர்ச்சி பிரந்தியம் மற்றும் கண்டகி மண்டலம் ஆகியவற்றின் தலைமையிடமாகும். இம்மண்டலம் ஆறு மாவட்டங்களும், இருநூற்றி தொன்னூற்றி இரண்டு கிராம வளர்ச்சி மன்றங்களும், ஆறு நகராட்சி மன்றங்களும் கொண்டது. நேபாளத்தின் முதல் மகாகவிஞர் <hi rend="italic">பானுகுப்த ஆச்சாரியா</hi> இம்மண்டலத்தில் பிறந்தவர். </p>
பெயர்க் காரணம்
<p>இம்மண்டலத்தில் பாயும் ஆறுகளான காளி கண்டகி, திரிசூலி, புத்தி கண்டகி,  மர்சியாந்தி, மடி, சேத்தி கண்டகி மற்றும் தரௌதி எனப்படும் சப்த கண்டகி ஆறுகளால்  <ref target="https://ta.wikipedia.org/wiki/கண்டகி_ஆறு,_நேபாளம்"> கண்டகி ஆறு</ref> உருவானதால், இம்மண்டலத்திற்கு கண்டகி மண்டலம் எனப்பெயராயிற்று.  </p>
மாவட்டங்கள்
<p>தென்மத்திய நேபாளத்தில் அமைந்த இம்மண்டலத்தில் <ref target="https://ta.wikipedia.org/wiki/நேபாளத்தின்_மாவட்டங்கள்">ஆறு மாவட்டங்கள்</ref> அமைந்துள்ளது. மண்டலத்தின் மலைப்பாங்கான குன்றுப் பகுதிகளில்  <ref target="https://ta.wikipedia.org/wiki/கோர்க்கா_மாவட்டம்">கோர்க்கா மாவட்டம்</ref>, <ref target="https://ta.wikipedia.org/wiki/காஸ்கி_மாவட்டம்">காஸ்கி மாவட்டம்</ref>, <ref target="https://ta.wikipedia.org/wiki/லம்ஜுங்_மாவட்டம்">லம்ஜுங் மாவட்டம்</ref>,  <ref target="https://ta.wikipedia.org/wiki/சியாங்ஜா_மாவட்டம்">சியாங்ஜா மாவட்டம்</ref>, <ref target="https://ta.wikipedia.org/wiki/தனஹு_மாவட்டம்">தன்ஹு மாவட்டங்களும்</ref> மற்றும் இமயமலைப் பகுதிகளில்  <ref target="https://ta.wikipedia.org/wiki/மனாங்_மாவட்டம்">மனாங் மாவட்டமும்</ref> அமைந்துள்ளது. </p>
மக்கள் தொகையியல்
<p>12,275 சதுர கிலோ மீட்டர் பரப்பளவு கொண்டது கண்டகி மண்டலம். 2011-ஆம் ஆண்டின் மக்கள் தொகை கணக்கெடுப்பின் படி, கண்டகி மண்டலத்தின் மொத்த மக்கள் தொகை 15,49,857 ஆகும். <ref target="https://ta.wikipedia.org/wiki/முதற்_பக்கம்#cite_note-1">[1]</ref> பல்வேறு பண்பாடு, பழக்க வழக்கங்கள், மொழிகள் சமயங்கள் வழங்கும் இம்மண்டலத்தின் மஹர் மக்கள், குரூங் மக்கள், <ref target="https://ta.wikipedia.org/wiki/கூர்க்கா">கூர்க்கா</ref> மக்கள், <ref target="https://ta.wikipedia.org/wiki/நேவார்_மக்கள்">நேவார் மக்கள்</ref>, மகர் மக்கள், செட்டிரி மக்கள் <ref target="https://ta.wikipedia.org/wiki/நேபாளி_மொழி">நேபாளி மொழி</ref>, <ref target="https://ta.wikipedia.org/wiki/நேவார்_மக்கள்">நேவாரி மொழி</ref>, காலே மொழி மற்றும் மகர் மொழிகள் பேசுகின்றனர். இம்மண்டலத்தின் இமயமலைப் பகுதி மாவட்டமான <ref target="https://ta.wikipedia.org/wiki/மனாங்_மாவட்டம்">மனாங் மாவட்டத்தில்</ref> <ref target="https://ta.wikipedia.org/wiki/பௌத்தம்">பௌத்தர்கள்</ref> அதிகம் உள்ளனர்.</p>
சுற்றுலாத் தலங்கள்
<p>இம்மண்டலத்தில் <ref target="https://ta.wikipedia.org/wiki/அன்னபூர்ணா_1">அன்னபூர்ணா</ref> மலை, மனாசுலு மலை, <ref target="https://ta.wikipedia.org/wiki/கோரக்கர்">கோரக்க சித்தரின்</ref> கோயில், கோரமான காளி கோயில் மற்றும் <hi rend="italic">மனகாமனா கோயில்</hi>  அமைந்துள்ளது.</p>
புவியியல் மற்றும் தட்ப வெப்பம்
<p>இம்மண்டலத்தில் ஆறு மாவட்டங்களும், 292 கிராம வளர்ச்சி மன்றங்களும், ஆறு நகராட்சி மன்றங்களும் உள்ளது. கண்டகி மண்டலம் மலைபபாங்கான குன்றுப் பகுதிகளும் மற்றும் <ref target="https://ta.wikipedia.org/wiki/இமயமலை">இமயமலை</ref> பகுதிகளையும் கொண்டது. இம்மண்டலத்தின் வடக்கு எல்லையாக சீனாவின் <ref target="https://ta.wikipedia.org/wiki/திபெத்">திபெத்</ref> தன்னாட்சிப் பகுதி உள்ளது. இம்மண்டலத்தின்  நிலப்பரப்பு  கடல் மட்டத்திலிருந்து 1,000  மீட்டர் முதல் 6,000 மீட்டர் உயரம் வரை இமயமலையில் பரவியுள்ளது. எனவே இம்மண்டலத்தின் தட்ப வெப்பம் மிதவெப்ப வளையம்,  மிதமான காலநிலை, <ref target="https://ta.wikipedia.org/wiki/மான்ட்டேன்">மான்ட்டேன்</ref> #ஆல்ப்ஸ் மலை காலநிலை,  துருவப் பகுதி காலநிலை, வெண்பனி படர்ந்த பகுதிகள்  என  ஐந்து நிலைகளில் காணப்படுகிறது. <ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
இதனையும் காண்க
<list type="unordered"><item><ref target="https://ta.wikipedia.org/wiki/நேபாளத்தின்_வளர்ச்சி_பிராந்தியங்கள்">நேபாளத்தின் வளர்ச்சி பிராந்தியங்கள்</ref></item>
<item><ref target="https://ta.wikipedia.org/wiki/நேபாளத்தின்_மண்டலங்கள்">நேபாளத்தின் மண்டலங்கள்</ref></item>
<item><ref target="https://ta.wikipedia.org/wiki/நேபாள_மாநிலங்கள்">நேபாள மாநிலங்கள்</ref></item>
<item><ref target="https://ta.wikipedia.org/wiki/நேபாளத்தின்_மாவட்டங்கள்">நேபாளத்தின் மாவட்டங்கள்</ref></item></list>
</text></body></html>