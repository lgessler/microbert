<html><body><text id="wikipedia_ta_wikipedia_org__5059.html" ns="0" revid="3413336" sourceurl="https://ta.wikipedia.org/wiki/%E0%AE%85%E0%AE%B0%E0%AE%BF%E0%AE%AF%E0%AE%BE%E0%AE%A9%E0%AE%BE" title="அரியானா" type="wikipedia">அரியானா<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_settlement">வார்ப்புரு:Infobox settlement</ref> with unknown parameter "coordinates_region" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_settlement">வார்ப்புரு:Infobox settlement</ref> with unknown parameter "longEW" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_settlement">வார்ப்புரு:Infobox settlement</ref> with unknown parameter "coordinates_display" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_settlement">வார்ப்புரு:Infobox settlement</ref> with unknown parameter "coordinates_type" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_settlement">வார்ப்புரு:Infobox settlement</ref> with unknown parameter "coordinates_format" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_settlement">வார்ப்புரு:Infobox settlement</ref> with unknown parameter "longd" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_settlement">வார்ப்புரு:Infobox settlement</ref> with unknown parameter "latNS" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_settlement">வார்ப்புரு:Infobox settlement</ref> with unknown parameter "latd" (this message is shown only in preview).
<p><hi rend="bold">ஹரியானா</hi> (<ref target="https://ta.wikipedia.org/wiki/இந்தி">இந்தி</ref>: हरियाणा, <ref target="https://ta.wikipedia.org/wiki/பஞ்சாபி">பஞ்சாபி</ref>: ਹਰਿਆਣਾ, IPA:<ref target="https://ta.wikipedia.org/wiki/உதவி:IPA">[hərɪjaːɳaː]</ref>)  ஒரு வட <ref target="https://ta.wikipedia.org/wiki/இந்தியா">இந்திய</ref> <ref target="https://ta.wikipedia.org/wiki/மாநிலம்">மாநிலம்</ref>. அரியானா என்ற சொல் (ஹரி – இந்து கடவுள்) “கடவுளின் வசிப்பிடம்” என்று பொருள்படும். அரியானா 1966ம் ஆண்டு <ref target="https://ta.wikipedia.org/wiki/கிழக்கு_பஞ்சாப்">கிழக்கு பஞ்சாப்</ref> மாகாணத்தைப் பிரித்து உருவாக்கப்பட்டது. தனது எல்லைகளாக வடக்கில் <ref target="https://ta.wikipedia.org/wiki/பஞ்சாப்_(இந்தியா)">பஞ்சாப்</ref>, <ref target="https://ta.wikipedia.org/wiki/இமாச்சல_பிரதேசம்">இமாச்சல பிரதேசம்</ref> ஆகிய மாநிலங்களையும், மேற்கிலும், தெற்கிலும், <ref target="https://ta.wikipedia.org/wiki/ராஜஸ்தான்">ராஜஸ்தான்</ref> மாநிலத்தையும், கிழக்கில் <ref target="https://ta.wikipedia.org/wiki/உத்திரப்_பிரதேசம்">உத்திரப் பிரதேசம்</ref> மாநிலத்தையும் கொண்டுள்ளது. அரியானா மாநிலம், <ref target="https://ta.wikipedia.org/wiki/டெல்லி">டெல்லி</ref> நகரை வடக்கு, மேற்கு, தெற்கு திசைகளில் சூழ்ந்துள்ளமையால், அரியானாவின் சில பகுதிகள், <ref target="https://ta.wikipedia.org/wiki/தலைநகரம்">நாட்டுத் தலைநகர் பகுதியுடன்</ref> இணைக்கப்பட்டுள்ளது. அரியானாவின் தலைநகர் <ref target="https://ta.wikipedia.org/wiki/சண்டிகர்">சண்டிகர்</ref> நகரம் ஆகும். அதுவே, <ref target="https://ta.wikipedia.org/wiki/பஞ்சாப்_(இந்தியா)">பஞ்சாப்</ref>  மாநில தலைநகராகவும் இருப்பது குறிப்பிடத்தக்கது.</p>
<p>அரியானாவில் தனிநபர் வருமானம் ரூ 29,887 என்ற அளவில் தரவரிசை பட்டியலில் மூன்றாம் இடத்தில் உள்ளது.<ref target="https://ta.wikipedia.org/wiki/முதற்_பக்கம்#cite_note-5">[5]</ref> அரியானா ஒரு தொழில்வளம் மிக்க மாநிலமாக வளர்ந்து வருகிறது. <ref target="https://ta.wikipedia.org/wiki/குர்காவன்_நகரம்">குர்காவன் நகரம்</ref> <ref target="https://ta.wikipedia.org/wiki/தகவல்_தொழில்நுட்பத்திலும்">தகவல் தொழில்நுட்பம்</ref> வண்டி உற்பத்தியிலும் பெரும் வளர்ச்சி கண்டுள்ளது. இந்தியாவின் மிகப்பெரிய வண்டி தயாரிப்பாளரான <ref target="https://ta.wikipedia.org/wiki/மாருதி_உத்யோக்">மாருதி உத்யோக்</ref> நிறுவனம், குர்காவன் நகரத்தை தனது தலைமையிடமாக கொண்டு செயல்பட்டு வருகிறது. மேலும், இந்தியாவின் மிகப்பெரிய இருசக்கர மோட்டார் வண்டி தயாரிப்பாளரான <ref target="https://ta.wikipedia.org/wiki/ஹிரோ_ஹோண்டா">ஹிரோ ஹோண்டா</ref> நிறுவனமும் குர்காவன் நகரத்தை தனது தலைமையிடமாக கொண்டு செயல்பட்டு வருகிறது.
<ref target="https://ta.wikipedia.org/wiki/பானிபட்">பானிபட்</ref>, <ref target="https://ta.wikipedia.org/wiki/பஞ்சகுலா_மாவட்டம்">பஞ்சகுலா</ref>,  <ref target="https://ta.wikipedia.org/wiki/பரிதாபாத்">பரிதாபாத்</ref>  ஆகியனவும் முக்கிய தொழில்துறை வளர்ச்சியுற்ற நகரங்கள்.  பானிபட் நகரத்தில் அமைந்துள்ள எண்ணெய் சுத்திகறிப்பாலை <ref target="https://ta.wikipedia.org/wiki/தெற்கு_ஆசியா">தெற்கு ஆசியாவில்</ref> இரண்டாவது மிகப்பெரிது என்பது குறிப்பிடத்தக்கது.</p>
மாவட்டங்கள்
<p>மாநிலத்தின் நிர்வாக வசதிக்காக அரியானா மாநிலத்தை 4 கோட்டங்களாகவும், 22 மாவட்டங்களாகவும் பிரித்துள்ளனர். அரியானா மாநில கோட்டங்கள், மாவட்டங்கள் விவரம்;</p>

புவியியல்
<figure><caption>மோர்னி குன்றுகள, அரியானா</caption></figure>
<p>44,212 சதுர கிலோ மீட்டர் பரப்புளவு கொண்ட அரியானா நான்கு திசைகளிலும் நிலத்தால் சூழப்பட்ட வட இந்திய மாநிலம். இது அட்சரேகை 27°37' இருந்து 30°35' வரை வடக்கிலும், தீர்க்க ரேகை 74°28' இருந்து 77°36' வரை கிழக்கிலும் அமைந்துள்ளது.  அரியானா கடல் மட்டத்தில் இருந்து 700 அடியிலிருந்து  3600 அடிவரை உயரத்தில் அமைந்துள்ளது. காடுகள் சுமார் 1,553 சதுர கிலோமீட்டர்களை கொண்டுள்ளன. அரியானாவின்  நான்கு முக்கிய புவியியல் அம்சங்களாவன:</p>
<list type="unordered"><item><ref target="https://ta.wikipedia.org/wiki/யமுனை">யமுனை</ref> -<ref target="https://ta.wikipedia.org/wiki/காகர்">காகர்</ref>  சமவெளி.</item>
<item>வடகிழக்கில் அமைந்துள்ள  <ref target="https://ta.wikipedia.org/wiki/சிவாலிக்_மலை">சிவாலிக் மலை</ref></item>
<item>தென்மேற்கு பகுதியில் அமைந்துள்ள <ref target="https://ta.wikipedia.org/wiki/தார்_பாலைவனம்">தார் பாலைவனம்</ref>.</item>
<item>தெற்கே <ref target="https://ta.wikipedia.org/wiki/ஆரவல்லி_மலைத்தொடர்">ஆரவல்லி மலைத்தொடர்</ref>.</item></list>
<p><hi rend="bold">அரியானாவின் ஆறுகள்:</hi> <ref target="https://ta.wikipedia.org/wiki/யமுனை">யமுனை</ref>  ஆறு அரியானாவின் கிழக்கு எல்லையில் பாய்கிறது. பண்டைய இதிகாசஙகளில் பலமுறை குறிப்பிடப்பட்டுள்ள <ref target="https://ta.wikipedia.org/wiki/சரஸ்வதி">சரஸ்வதி</ref>  ஆறு அரியானாவின் ஊடே பாய்ந்ததாக நம்பப்படுகிறது.
அரியானாவின் முக்கிய ஆறுகளில் ஒன்றான <ref target="https://ta.wikipedia.org/wiki/காகர்">காகர்</ref>  ஆறு,   பருவகால ஆறு. இது, இமய மலையில் தோன்றி, யமுனை  மற்றும் <ref target="https://ta.wikipedia.org/wiki/சத்லஜ்_ஆறு">சட்லஜ்</ref> ஆறுகளுகிடையான சமவெளியில் பாய்ந்து, அரியானாவின்,  <ref target="https://ta.wikipedia.org/wiki/பஞ்குலா_மாவட்டம்">பஞ்சகுலா</ref> என்ற இடத்தில் நுழைந்து, <ref target="https://ta.wikipedia.org/wiki/அம்பாலா">அம்பாலா</ref>, <ref target="https://ta.wikipedia.org/wiki/ஹிசார்_மாவட்டம்">ஹிசார்</ref>  போன்ற பகுதிகளை வளப்படுத்தி,  <ref target="https://ta.wikipedia.org/wiki/பய்கன்னர்">பய்கன்னர்</ref>  என்னும் இடத்தில், <ref target="https://ta.wikipedia.org/wiki/ராஜஸ்தான்">ராஜஸ்தான்</ref> பாலைவனத்தில் நுழைகிறது.
அரியானாவின் மற்ற முக்கிய ஆறுகளாக கருதப்படுபவன: மார்கண்டா, தன்கரி, மற்றும் ஸாகிபி.<ref target="https://ta.wikipedia.org/wiki/முதற்_பக்கம்#cite_note-autogenerated3-6">[6]</ref></p>
காலநிலை
<p>அரியானாவின் காலநிலை மற்ற வட இந்திய மாநிலங்களின் காலநிலையை ஒத்துள்ளது. காலநிலை, கோடைகாலத்தில், மிக வெப்பமாகவும் (கூடியபட்சம் 50 டிகிரி செல்சியஸ் வரை),  குளிர் காலத்தில் மிகக் குளிர்ச்சியாகவும் (குறைந்தபட்சம் 1 டிகிரி செல்சியஸ் வரை) காணப்டுகிறது. மே மற்றும் சூன் மாதங்கள் வெப்பமானதாகவும், டிசம்பர், ஜனவரி மாதங்கள் குளிரான பதிவு செய்ய பட்டுள்ளன. பொதுவாக மழைகாலங்களை கணிக்க இயலாவிடினும், 80 விழுக்காடு மழை <ref target="https://ta.wikipedia.org/wiki/பருவப்_பெயர்ச்சிக்_காற்று">காலமழையின்</ref> (சூலை –செப்டம்பர்) மூலமே பெறப்படுகிறது.</p>
அரியானாவின் தாவர மற்றும் விலங்கு வளங்கள்
<p>முள்செறிந்த , வரண்ட, முட்புதர்கள் மாநிலம் எங்கும் காண்ப்படுகின்றன. பருவ மழைகாலங்களில், புல்வெளிகள் உருவாகின்றன. மாநிலத்தின் பெரும்பான்மையான பகுதிகள், காலமழையை சார்ந்து இருப்பன. <ref target="https://ta.wikipedia.org/wiki/முசுக்கொட்டை">மல்பெரி</ref>, <ref target="https://ta.wikipedia.org/wiki/தைலம்_(மரம்)">யூக்காலிப்டஸ்</ref>, தேவதாரு, பாபுல் போன்ற மரங்களை பொதுவாக எங்கும் காணலாம். அரியானா மாநிலத்தில் காணப்படும் விலங்கினகளாவன: <ref target="https://ta.wikipedia.org/wiki/கலைமான்">கலைமான்</ref>, <ref target="https://ta.wikipedia.org/wiki/சிறுத்தை">சிறுத்தை</ref>, <ref target="https://ta.wikipedia.org/wiki/நரி">நரி</ref>, <ref target="https://ta.wikipedia.org/wiki/கீரி">மங்கூஸ்</ref>, <ref target="https://ta.wikipedia.org/wiki/ஓநாய்">ஓநாய்</ref> மற்றும் <ref target="https://ta.wikipedia.org/wiki/காட்டுநாய்">காட்டுநாய்</ref>.</p>
பொருளாதாரம்
<p>கிராமபுர பொருளாதாரம் <ref target="https://ta.wikipedia.org/wiki/வேளாண்மை">வேளாண்மை</ref> சார்ந்ததாகவே இருந்து வருகிறது. <ref target="https://ta.wikipedia.org/wiki/குர்கான்">குர்கான்</ref> நகரத்தில் தொழிற்சாலைகள் பெருகியதால் உண்டான பொருளாதர வளர்ச்சியினால், பல மாநிலங்களிலிருந்து மக்கள் அரியானாவுக்கு குடிபெயர்ந்து வருதல் அதிகரித்துள்ளது. குறிப்பாக, <ref target="https://ta.wikipedia.org/wiki/பீகார்">பீகார்</ref> , <ref target="https://ta.wikipedia.org/wiki/மேற்கு_வங்கம்">மேற்கு வங்கம்</ref> , <ref target="https://ta.wikipedia.org/wiki/நேபாளம்">நேபாளம்</ref>  ஆகியன இதில் முதன்மை பெறுகின்றன.</p>
மக்கள் தொகையியல்
<p><ref target="https://ta.wikipedia.org/wiki/இந்திய_மக்கள்_தொகை_கணக்கெடுப்பு,_2011">2011 ஆம் ஆண்டு இந்திய மக்கள் தொகை கணக்கெடுப்பின்</ref> படி  அரியானா  மாநிலத்தின் மொத்த மக்கள் தொகை 25,351,462 ஆக உள்ளது. நகர்புறங்களில் 34.88% மக்களும், கிராமப்புறங்களில் 65.12% மக்களும் வாழ்கின்றனர். கடந்த பத்தாண்டுகளில் (2001–2011) மக்கள் தொகை வளர்ச்சி  விகிதம் 19.90% ஆக உயர்ந்துள்ளது. மக்கள் தொகையில் ஆண்களும்   மற்றும்  பெண்களும் உள்ளனர். <ref target="https://ta.wikipedia.org/wiki/பாலின_விகிதம்">பாலின விகிதம்</ref> ஆயிரம் ஆண்களுக்கு  879 பெண்கள்  வீதம் உள்ளனர். <ref target="https://ta.wikipedia.org/wiki/மக்கள்_தொகை_அடர்த்தி">மக்கள் தொகை அடர்த்தி</ref> ஒரு சதுர கிலோ மீட்டர் பரப்பளவில் 573  மக்கள் வாழ்கின்றனர். இம்மாநிலத்தின் சராசரி  <ref target="https://ta.wikipedia.org/wiki/படிப்பறிவு">படிப்பறிவு</ref> 75.55%  ஆகவும், ஆண்களின் படிப்பறிவு 84.06% ஆகவும், பெண்களின் படிப்பறிவு 65.94% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை  3,380,721 ஆக உள்ளது.
<ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
சமயம்
<p>இம்மாநிலத்தில் <ref target="https://ta.wikipedia.org/wiki/இந்து">இந்து</ref> சமயத்தவரின் மக்கள் தொகை 22,171,128 (87.46%)ஆகவும், <ref target="https://ta.wikipedia.org/wiki/இசுலாம்">இசுலாமிய சமய</ref>  மக்கள் தொகை 1,781,342 (7.03%) ஆகவும், <ref target="https://ta.wikipedia.org/wiki/கிறித்தவம்">கிறித்தவ</ref> சமயத்தினரின் மக்கள் தொகை  50,353	(0.20%) ஆகவும், <ref target="https://ta.wikipedia.org/wiki/சீக்கியம்">சீக்கிய சமய</ref> மக்கள் தொகை 1,243,752 (4.91%) ஆகவும், <ref target="https://ta.wikipedia.org/wiki/சமணம்">சமண சமய</ref> மக்கள் தொகை
52,613	(0.21%) ஆகவும், <ref target="https://ta.wikipedia.org/wiki/பௌத்தம்">பௌத்த சமய</ref> மக்கள் தொகை 7,514	(0.03%) ஆகவும், பிற <ref target="https://ta.wikipedia.org/wiki/சமயம்">சமயத்து</ref> மக்கள் தொகை 2,548	(0.01%) ஆகவும் மற்றும் <ref target="https://ta.wikipedia.org/wiki/சமயம்">சமயம்</ref> குறிப்பிடாதவர்கள் மக்கள் தொகை   42,212 (0.17%) ஆகவும் உள்ளது.</p>
மொழி
<p>இம்மாநிலத்தின் ஆட்சி மொழியான <ref target="https://ta.wikipedia.org/wiki/இந்தி_மொழி">இந்தி மொழியுடன்</ref>, அரியானாவின் வட்டார பேச்சு மொழியான <ref target="https://ta.wikipedia.org/wiki/அரியான்வி">அரியான்வி</ref> மற்றும் <ref target="https://ta.wikipedia.org/wiki/பஞ்சாபி_மொழி">பஞ்சாபி</ref>, <ref target="https://ta.wikipedia.org/wiki/உருது_மொழி">உருது</ref> பேசப்படுகிறது. . ஆனால் இதற்கு அரசாங்க அங்கிகாரம் இல்லை. இது இந்தியின் வட்டார பேச்சு மொழியாக பார்க்கப்படுகிறது. ஆனால் இதன் பெரும்பாலான சொற்கள் <ref target="https://ta.wikipedia.org/wiki/இராச்சசுத்தானி">ராஜஸ்தானி மொழியின்</ref> ஒரு கிளை மொழியான <ref target="https://ta.wikipedia.org/wiki/பாக்ரி_மொழி">பாக்ரி மொழியை</ref> ஒத்து உள்ளது. அரியானாவாதியின் சில சொற்கள் இந்தியின் அதிகாரபூர்வமான கிளைமொழியான <ref target="https://ta.wikipedia.org/wiki/கரிபோலி">கரிபோலியை</ref> ஒத்து இருந்தாலும் பெரும்பாலானாவை வேறுபட்டவை.</p>
<p>முதலில் <ref target="https://ta.wikipedia.org/wiki/தமிழ்">தமிழுக்கு</ref> இரண்டாம் மொழி தகுதி வழங்கப்பட்டது. ஆனால் 2010இல் பஞ்சாபிக்கு இரண்டாம் மொழி தகுதி வழங்கப்பட்டது.<ref target="https://ta.wikipedia.org/wiki/முதற்_பக்கம்#cite_note-8">[8]</ref></p>
பண்பாடு
<p>ஹரியானாவின் பண்பாடு், நீடிய வரலாற்றை கொண்டது. கிராமிய கலைகள் இன்றும் பெரிதும் போற்றப்படுகின்றன. இம்மாநில நடனம் கோமர் எனப்படும் நடனமாகும். <ref target="https://ta.wikipedia.org/wiki/இந்தி">இந்தி</ref> மொழியும், <ref target="https://ta.wikipedia.org/wiki/அரியான்வி">அரியான்வி</ref> மொழியும் பெரும்பாலும் பேசப்படுகினறன. சில வட்டாரப் பேச்சு மொழிகளும் வழக்கில் உள்ளன. <ref target="https://ta.wikipedia.org/wiki/சமஸ்கிருதம்">சமஸ்கிருதம்</ref> பல பள்ளிகளில் பயிற்றுவிக்கப்படுகிறது. நகரங்களில்  ஆங்கிலம் கலந்த இந்தி பேசப்படுகிறது.</p>
அரசாங்கம் மற்றும் அரசியல்
<p>மற்ற இந்திய மாநிலங்களை போன்றே, முதல் மந்திரி பதவி, ஆளுநர் பதவியைவிட அதிக அதிகாரங்களை பெற்றது. அரியானாவின் சட்டசபை 90 உறுப்பினர்களைக் கொண்டது. அரியானாவுக்கு  <ref target="https://ta.wikipedia.org/wiki/மாநிலங்களவை">மாநிலங்களவையில்</ref> 5 இடங்களும், மக்களவையில் 10 இடங்களும் ஒதுக்கப்பட்டுள்ளது .  அரியானாவின் அரசியல் களத்தில் இருக்கும் மூன்று முக்கிய கட்சிகளாவன: <ref target="https://ta.wikipedia.org/wiki/இந்திய_லோக்_தளம்">இந்திய லோக் தளம்</ref>, <ref target="https://ta.wikipedia.org/wiki/பாரதிய_ஜனதா_கட்சி">பாரதிய ஜனதா கட்சி</ref> மற்றும் <ref target="https://ta.wikipedia.org/wiki/இந்திய_தேசிய_காங்கிரஸ்">இந்திய தேசிய காங்கிரஸ்</ref>.  தற்போதய அரசு <ref target="https://ta.wikipedia.org/wiki/பூபின்தர்_சிங்_கூடா">பூபின்தர் சிங் கூடா</ref>  தலைமையின் கீழ் நிலையான ஆட்சி நடத்திவருகிறது.</p>
பொருளாதாரம்
<p>அரியானா நிலையான பொருளாதார முன்னேற்றம் அடைந்து வரும் மாநிலம்.  கடந்த 2006-2007ம் ஆண்டுகளில், நிதி பற்றாக்குறை 0.6 விழுக்காடாக இருந்தது.<ref target="https://ta.wikipedia.org/wiki/முதற்_பக்கம்#cite_note-9">[9]</ref>  அரியானா  கடந்த 2007 ம் ஆண்டு, தனிநபர் முதலிட்டில் இந்தியாவின் முதன்மை மாநிலமாக விளங்கியது. கடந்த ஆண்டில் மட்டும் ரூ 1,86,045 கோடி அரியானாவில் முதலிடு செய்யப்பட்டுள்ளது.<ref target="https://ta.wikipedia.org/wiki/முதற்_பக்கம்#cite_note-10">[10]</ref>
அரியானா  மாநிலம் 2006-07 ஆண்டில் மட்டும் ரூ 11,000  கோடி நேரடி அன்னிய முதலிட்டை ஈர்த்துள்ளது. இந்தியாவின் மிகப்பெரிய நிறுவன்ங்களில் ஒன்றான ரிலையன்ஸ் குழும நிறுவனம், அரியானாவின் சிறப்பு பொருளாதார மண்டலத்தில் சுமார் ரூ 40,000 கோடி செலவில், தனது தொழிலகங்களை அமைக்கப் போவதாக அறிவித்துள்ளது.<ref target="https://ta.wikipedia.org/wiki/முதற்_பக்கம்#cite_note-autogenerated1-11">[11]</ref>  இம்மாநிலம் 4500 வங்கி கிளைகளுடன், வங்கிதுறையில் நன்கு வளர்ச்சியடைந்துள்ளது.</p>
தொழில்துறை
<figure><caption>அடுக்குமாடி குடியிருப்புகள், குர்கான் நகரம்</caption></figure>
<figure><caption><ref target="https://ta.wikipedia.org/wiki/குர்கான்">குர்கான்</ref> நகரம் , அரியானாவின் தொழில்நுட்ப நகரம் </caption></figure>
<p>தயாரிப்பு மற்றும் சேவை துறைகளில் முன்னேற்றம் கண்ட <ref target="https://ta.wikipedia.org/wiki/குர்கான்">குர்கான்</ref>, <ref target="https://ta.wikipedia.org/wiki/பஞ்குலா_மாவட்டம்">பஞ்சகுலா</ref>, <ref target="https://ta.wikipedia.org/wiki/பரிதாபாத்">பரிதாபாத்</ref> ஆகிய நகரங்களில் மட்டும் சுமார் $ 40.4 பில்லியன் முதலிட்டில் ஆயிரத்துகுமதிகமான மத்திய மற்றும் பெரிய தொழில் நிறுவனங்கள் செயல்பட்டு வருகின்றன. இந்நிறுவனங்களுள், <ref target="https://ta.wikipedia.org/wiki/இந்துஸ்தான்_கண்ணாடிகள்_நிறுவனம்">இந்துஸ்தான் கண்ணாடிகள் நிறுவனம்</ref>, <ref target="https://ta.wikipedia.org/wiki/மாருதி_உத்யோக்_நிறுவனம்">மாருதி உத்யோக் நிறுவனம்</ref>, <ref target="https://ta.wikipedia.org/wiki/எச்காட்_நிறுவனம்">எச்காட் நிறுவனம்</ref>, <ref target="https://ta.wikipedia.org/wiki/ஹேரோ_ஹோண்டா">ஹேரோ ஹோண்டா</ref>, <ref target="https://ta.wikipedia.org/wiki/அல்கேடல்">அல்கேடல்</ref>, <ref target="https://ta.wikipedia.org/wiki/சோனி">சோனி</ref>, <ref target="https://ta.wikipedia.org/wiki/வீர்பூல்">வீர்பூல்</ref>, <ref target="https://ta.wikipedia.org/wiki/ஏர்டெல்">பாரதி தொலைதொடர்பு</ref> ஆகியவை குறிப்பிடதக்கவை.  இது தவிர சுமார் 80,000 சிறு தொழிலகங்கள் இயங்கி வருகின்றன. <ref target="https://ta.wikipedia.org/wiki/யமுனாநகர்_மாவட்டம்">யமுனாநகர் மாவட்டம்</ref> <ref target="https://ta.wikipedia.org/wiki/BILT">BILT</ref> காகித தொழில்சாலை செயல்பட்டு வருகிறது.  <ref target="https://ta.wikipedia.org/wiki/பரிதாபாத்">பரிதாபாத்</ref> நகரம், அரியானாவின் மற்றுமொரு பெரிய தொழில்துறை நகராகும்.<ref target="https://ta.wikipedia.org/wiki/முதற்_பக்கம்#cite_note-12">[12]</ref>  இங்கு புகழ்பெற்ற நிறுவனங்களான <ref target="https://ta.wikipedia.org/wiki/ஓரியன்">ஓரியன்</ref>  காற்றாடிகள் (பிர்லா குழுமம்), <ref target="https://ta.wikipedia.org/wiki/JCB_இந்தியா">JCB இந்தியா</ref>, <ref target="https://ta.wikipedia.org/wiki/யமகா_விசைப்பொறி_இந்தியா_Pvt._Ltd.">யமகா விசைப்பொறி இந்தியா Pvt. Ltd.</ref>, <ref target="https://ta.wikipedia.org/wiki/வீர்பூல்">வீர்பூல்</ref> , <ref target="https://ta.wikipedia.org/wiki/குட்_ஈயர்_உருளிப்பட்டை_நிறுவனம்">குட் ஈயர் உருளிப்பட்டை நிறுவனம்</ref> ஆகியன செயல்பட்டு வருகின்றன. <ref target="https://ta.wikipedia.org/wiki/பானிபட்">பானிபட்</ref>  நகரம் ஆடை தயாரிப்புக்கும், கம்பள தயாரிப்புக்கும் பெயர் பெற்றது. இங்கு தயாராகும் கைத்தறி ஆடைகள், உலகப் புகழ் பெற்றவை. மேலும், பானிபட் நகரில் இந்திய எண்ணெய் கழகத்திற்கு சொந்தமான ஒரு கல்நெய் சுத்திகரிப்பாலை செயல்பட்டு வருகிறது.</p>
சேவை துறை
<p><ref target="https://ta.wikipedia.org/wiki/குர்கான்">குர்கான்</ref> நகரம்,கடந்த சில வருடங்களில் மிகச் சிறந்த  தகவல் தொழில்நுட்ப மையமாக உருவெடுத்து வந்துள்ளது. கணிணித்துறையில் புகழ்பெற்று விளங்கும் பல நிறுவனங்கள் தங்கள் கிளை அலுவலகங்களை <ref target="https://ta.wikipedia.org/wiki/குர்கான்">குர்கான்</ref> நகரில் அமைத்துள்ளனர்.</p>
பொருளாதார போக்கு
<p>கீழ்காணும் வரைபடம் இம்மாநிலத்தின் மொத்த உற்பத்தியினை சந்தை விலையில் குறிக்கிறது. எண்கள் ரூபாய் கோடிகளில்.<ref target="https://ta.wikipedia.org/wiki/முதற்_பக்கம்#cite_note-13">[13]</ref></p>

வேளாண்மை
<p>தற்காலத்தில் அரியானா தொழில்துறையில் முன்னேற்றம் கண்டிருப்பினும்,  அரியானா மக்களின் முக்கிய தொழில் வேளாண்மையே. சுமார் 70%  மக்கள் விவசாய தொழிலிலேயே ஈடுபட்டுள்ளனர். <ref target="https://ta.wikipedia.org/wiki/கோதுமை">கோதுமையும்</ref> <ref target="https://ta.wikipedia.org/wiki/அரிசி">அரிசியும்</ref> முக்கிய விளைபொருள்கள்.  இவை தவிர, <ref target="https://ta.wikipedia.org/wiki/கரும்பு">கரும்பு</ref>, <ref target="https://ta.wikipedia.org/wiki/பருத்தி">பருத்தி</ref>, <ref target="https://ta.wikipedia.org/wiki/ஆமணக்கு">எண்ணெய் வித்துக்கள்</ref> , <ref target="https://ta.wikipedia.org/wiki/பருப்பு">பருப்பு</ref>, <ref target="https://ta.wikipedia.org/wiki/பார்லி">பார்லி</ref> , <ref target="https://ta.wikipedia.org/wiki/சோளம்">சோளம்</ref>, <ref target="https://ta.wikipedia.org/wiki/தினை">தினை</ref> ஆகியனவும் விளைகின்றன.
சுமார் 86 விழுக்காடு நிலப்பரப்பு விவசாயத்திற்குகந்த நிலமாகவும், அதில் 96 விழுக்காடு விவசாய நிலமாகவும்  பயன்படுத்தபடுகிறது.  சுமார்  75%  விவசாய நிலங்கள் ஆழ்குழாய் நீர்பாசனத்தையும் கால்வாய் நீர்பாசனத்தையும் நம்பியுள்ளவை. வேளாண்மை துறைக்கு பெரும் பங்காற்றியுள்ள <ref target="https://ta.wikipedia.org/wiki/சவுத்திரி_சரண்_சிங்_அரியானா_வேளாண்மை_பல்கலைக்கழகம்">சவுத்திரி சரண் சிங் அரியானா வேளாண்மை பல்கலைக்கழகம்</ref> இம்மாநிலத்திலுள்ள <ref target="https://ta.wikipedia.org/wiki/கீசார்">கீசார்</ref> நகரில் அமைந்துள்ளது.</p>
பார்க்க வேண்டிய இடங்கள்
<p><ref target="https://ta.wikipedia.org/wiki/பிஞ்சூர்_தோட்டம்">பிஞ்சூர் தோட்டம்</ref>, <ref target="https://ta.wikipedia.org/wiki/அபூப்சாகர்_விலங்குகள்_சரணாலயம்">அபூப்சாகர் விலங்குகள் சரணாலயம்</ref>, <ref target="https://ta.wikipedia.org/wiki/பிரம்மசரோவர்">பிரம்மசரோவர்</ref>, <ref target="https://ta.wikipedia.org/wiki/குருச்சேத்திரம்">குருச்சேத்திரம்</ref>, கிருஷ்ணா அருங்காட்சியகம்<ref target="https://ta.wikipedia.org/wiki/முதற்_பக்கம்#cite_note-15">[15]</ref><ref target="https://ta.wikipedia.org/wiki/சண்டிகரின்_பாறைச்_சிற்பத்_தோட்டம்">பாறைச் சிற்பத் தோட்டம்</ref> மற்றும் <ref target="https://ta.wikipedia.org/wiki/சாகீர்_உசேன்_ரோசாத்_தோட்டம்">ரோசாத் தோட்டம்</ref></p>


வெளி இணைப்புகள்
<list type="unordered"><item><ref target="http://haryana.nic.in/">அரசு அலுவல் தளம்</ref> <ref target="https://web.archive.org/web/20161126063634/http://haryana.nic.in/">பரணிடப்பட்டது</ref> 2016-11-26 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.haryana-online.com/">அரியானா பற்றிய தகவல் தளம்</ref></item></list>
</text></body></html>