<html><body><text id="wikipedia_ta_wikipedia_org__37862.html" ns="0" revid="3146879" sourceurl="https://ta.wikipedia.org/wiki/%E0%AE%AE%E0%AF%82%E0%AE%9F%E0%AE%95%E0%AE%AE%E0%AF%8D_(%E0%AE%A8%E0%AE%BF%E0%AE%B2%E0%AE%B5%E0%AE%BF%E0%AE%AF%E0%AE%B2%E0%AF%8D)" title="மூடகம் (நிலவியல்)" type="wikipedia">மூடகம் (நிலவியல்)<figure><caption>புவின் உள்ளமைப்பு. மூடகம் (mantle) படத்தில் காட்டப்பட்டுள்ளது. பிற உள்ளமைப்புக் கூறுகள்:
(1) <ref target="https://ta.wikipedia.org/wiki/உட்_கருவம்">புவியின் உட் கருவம்</ref> (Inner core),
(2) <ref target="https://ta.wikipedia.org/wiki/வெளி_கருவம்">வெளி கருவம்</ref> (outer-core ),
(3) உறையை மூடி உள்ள பகுதி <hi rend="bold">மூடகம்</hi> (mantle),
(4) மேல் மூடகம்(upper mantle),
(5) மேலோடு (crust)</caption></figure>
<p><hi rend="bold">மூடகம்</hi> (mantle) என்பது <ref target="https://ta.wikipedia.org/wiki/புவி">புவி</ref> போன்ற வானியற் பொருட்களின் ஒரு பகுதியாகும். இது பொதுவாக அப்பொருட்களின் மையப் பகுதியைச் சுற்றி அவற்றின் மேல் ஓட்டுக்குக் கீழே அமைந்திருக்கும். புவியின் மூடகம் ஏறத்தாழ 2,900 கிமீ தடிப்புள்ள பாறைகளாலான ஓடு ஆகும். இது பூமியின் <ref target="https://ta.wikipedia.org/wiki/கனவளவு">கனவளவில்</ref> 70% ஐ உள்ளடக்குகின்றது. இது பெரும்பாலும் <ref target="https://ta.wikipedia.org/wiki/திண்மம்_(வடிவவியல்)">திண்மமானது</ref>, புவியின் இரும்புச் சேர்வைகளை அதிகம் கொண்ட மையப் பகுதியைச் சுற்றி அமைந்துள்ளது. இம் மூடகத்தின் குறைந்த ஆழத்தில் நடைபெற்ற உருகல் மற்றும் <ref target="https://ta.wikipedia.org/wiki/எரிமலை">எரிமலைச்</ref> செயற்பாடுகளினால் புவி மேற்பரப்போடு ஒட்டி, உருகியநிலையில் இருந்து <ref target="https://ta.wikipedia.org/wiki/பளிங்காக்கம்">பளிங்காக்கம்</ref> அடைந்த பொருட்கள் புவியோட்டை உருவாக்கியுள்ளன. இது ஒப்பீட்டளவில் மிகவும் மெல்லிய ஓடாகும். புவியின் மூடகம் உருகியபோது உருவான <ref target="https://ta.wikipedia.org/wiki/வளிமம்">வளிமங்கள்</ref> (வாயுக்கள்), புவியின் <ref target="https://ta.wikipedia.org/wiki/வளிமண்டலம்">வளிமண்டலத்தின்</ref> சேர்மானம், அதன் அளவு என்பவற்றில் பாரிய தாக்கத்தைக் கொண்டிருந்தன.</p>
அமைப்பு
<p>மூடகம் அதன் <ref target="https://ta.wikipedia.org/wiki/வேதியியல்">வேதியியல்</ref> தன்மையை ஒட்டிப் பிரிக்கப்பட்டுள்ளது. இப் பிரிவுகள் பின்வருமாறு:</p>
<list type="unordered"><item>மேல் மூடகம்: 33 - 410 கிமீ.</item>
<item>மாறுநிலை வலயம்: 410 - 670 கிமீ.</item>
<item>கீழ் மூடகம்: 670 - 2798 கிமீ.</item>
<item>D<hi rend="italic">: 2798 - 2998 கிமீ.

</hi></item></list></text></body></html>