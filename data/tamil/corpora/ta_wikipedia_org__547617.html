<html><body><text id="wikipedia_ta_wikipedia_org__547617.html" ns="0" revid="3448363" sourceurl="https://ta.wikipedia.org/wiki/%E0%AE%95%E0%AE%BE%E0%AE%B0%E0%AE%BE%E0%AE%95%E0%AF%8D_%E0%AE%A8%E0%AF%86%E0%AE%9F%E0%AF%81%E0%AE%9E%E0%AF%8D%E0%AE%9A%E0%AE%BE%E0%AE%B2%E0%AF%88" title="காராக் நெடுஞ்சாலை" type="wikipedia">காராக் நெடுஞ்சாலை
<p><hi rend="bold">காராக் நெடுஞ்சாலை</hi> அல்லது <hi rend="bold">கோலாலம்பூர்-காராக் நெடுஞ்சாலை</hi>  (<ref target="https://ta.wikipedia.org/wiki/ஆங்கிலம்">ஆங்கிலம்</ref>: <hi rend="italic">Kuala Lumpur–Karak Expressway</hi>; <ref target="https://ta.wikipedia.org/wiki/மலாய்_மொழி">மலாய்</ref>: <hi rend="italic">Lebuhraya Kuala Lumpur–Karak</hi>) என்பது மலேசியாவில் <ref target="https://ta.wikipedia.org/wiki/கோலாலம்பூர்">கோலாலம்பூர்</ref>; <ref target="https://ta.wikipedia.org/wiki/காராக்">காராக்</ref> மாநகரங்களை இணைக்கும் நெடுஞ்சாலையாகும். மலேசியாவின் பழைமையான நெடுஞ்சாலைகளில் இந்தச் சாலையும் ஒன்றாகும். மலேசியாவில் உள்ள இந்தியர்கள் இந்தச் சாலையை, காராக் நெடுஞ்சாலை என்று அழைப்பது வழக்கம்.</p>
<p>இந்த நெடுஞ்சாலை, தென்மேற்கில் இருக்கும் <ref target="https://ta.wikipedia.org/wiki/சிலாங்கூர்">சிலாங்கூர்</ref> மாநிலத்தின் <ref target="https://ta.wikipedia.org/wiki/கோம்பாக்">கோம்பாக்</ref> நகருக்கும்; வட மேற்கில் இருக்கும் <ref target="https://ta.wikipedia.org/wiki/பகாங்">பகாங்</ref> மாநிலத்தின் <ref target="https://ta.wikipedia.org/wiki/காராக்">காராக்</ref> நகருக்கும் இடையே செல்கிறது. </p>
<p>முன்பு இந்தச் சாலை <ref target="https://ta.wikipedia.org/wiki/காராக்">காராக்</ref> நகரத்திற்கும் <ref target="https://ta.wikipedia.org/wiki/குவாந்தான்">குவாந்தான்</ref> நகரத்திற்கும் செல்வதற்கான ஒருவழி தலைநெடுஞ்சாலையாக (trunk road) இருந்தது. அதே வேளையில் கூட்டரசு நெடுஞ்சாலை 2-இன் ஒரு பகுதியாகவும் இருந்தது. </p>
<p>1997-ஆம் ஆண்டில், அந்தக் கூட்டரசு நெடுஞ்சாலை 2, மேம்படுத்தப் பட்டதும் கோலாலம்பூர் - காராக் நெடுஞ்சாலை என பெயர் மாற்றம் கண்டது.</p>
விளக்கம்
<p><hi rend="bold">விரைவுச்சாலை</hi> (<ref target="https://ta.wikipedia.org/wiki/ஆங்கிலம்">ஆங்கிலம்</ref>: <hi rend="italic">Expressway;</hi> <ref target="https://ta.wikipedia.org/wiki/மலாய்_மொழி">மலாய்</ref>: <hi rend="italic">Lebuhraya</hi>).</p>
<p><hi rend="bold">மலேசிய விரைவுச்சாலை</hi> (<ref target="https://ta.wikipedia.org/wiki/ஆங்கிலம்">ஆங்கிலம்</ref>: <hi rend="italic">Malaysian Expressway;</hi> <ref target="https://ta.wikipedia.org/wiki/மலாய்_மொழி">மலாய்</ref>: <hi rend="italic">Lebuhraya Malaysia</hi>).</p>
<p><hi rend="bold">நெடுஞ்சாலை</hi> (<ref target="https://ta.wikipedia.org/wiki/ஆங்கிலம்">ஆங்கிலம்</ref>: <hi rend="italic">Highway</hi>; <ref target="https://ta.wikipedia.org/wiki/மலாய்_மொழி">மலாய்</ref>: <hi rend="italic">Laluan</hi>).</p>
<p><hi rend="bold">மலேசியக் கூட்டரசு சாலை</hi> (<ref target="https://ta.wikipedia.org/wiki/ஆங்கிலம்">ஆங்கிலம்</ref>: <hi rend="italic">Malaysia Federal Route</hi>; <ref target="https://ta.wikipedia.org/wiki/மலாய்_மொழி">மலாய்</ref>: <hi rend="italic">Laluan Persekutuan Malaysia</hi>).</p>
பொது
<p><ref target="https://en.wikipedia.org/wiki/List_of_haunted_highways#Asia"><hi rend="bold">உலகின் பேய்கள் நிறைந்த நெடுஞ்சாலைகள்</hi></ref></p>
<p>இந்த நெடுஞ்சாலையைப் பற்றி சில பிரபலமான புராணக் கதைகளும்; நாட்டுப்புறக் கதைகளும் உள்ளன. இந்தச் சாலையை "உலகின் பேய்கள் நிறைந்த நெடுஞ்சாலைகளில்" ஒன்றாக அறிவித்து இருக்கிறார்கள். </p>
<p>இரவில் தாமதமாக வாகனம் ஓட்டும் பலர் இந்த சாலையில் விசித்திரமான உயிரினங்கள்; காணாமல் போன ஒரு பள்ளி மாணவன் மற்றும் பொந்தியானாக் பேய் <hi rend="italic">(Pontianak)</hi> போன்றவற்றைப் பார்த்து இருப்பதாகவும் சொல்லப் படுகிறது. ஓட்டுநர் இல்லாத மஞ்சள் நிறக் காரையும் சிலர் பார்த்ததாகவும் சொல்லப் படுகிறது.<ref target="https://ta.wikipedia.org/wiki/முதற்_பக்கம்#cite_note-Karak_Highway-1">[1]</ref></p>
வரலாறு
<p>1970-ஆம் ஆண்டுகளுக்கு முன்னர் கோலாலம்பூரில் உள்ள <ref target="https://ta.wikipedia.org/wiki/கோம்பாக்">கோம்பாக்</ref> பகுதியில் இருந்து, <ref target="https://ta.wikipedia.org/wiki/பகாங்">பகாங்</ref>, <ref target="https://ta.wikipedia.org/wiki/பெந்தோங்">பெந்தோங்</ref> நகருக்குச் செல்ல  எனும் குறுகலான <hi rend="bold">மலேசியச் கூட்ட்ரசு சாலை 68</hi> இருந்தது. </p>
<p>அதற்கு மாற்றாக மலேசிய அரசாங்கத்தால் கோலாலம்பூர்-காராக் நெடுஞ்சாலை உருவாக்கப்பட்டது. இந்த நெடுஞ்சாலை கட்டப்படும் போது <hi rend="italic">கெந்திங் செம்பா</hi> <hi rend="italic">(Genting Sempah)</hi> எனும் இடத்தில் 900 மீட்டர் சுரங்கப் பாதையும் உருவாக்கப்பட்டது. </p>
முதலாவது சுரங்கப் பாதை
<p>அந்த கெந்திங் செம்பா சுரங்கப் பாதைதான் மலேசியாவின் முதலாவது நெடுஞ்சாலை சுரங்கப் பாதையாகும். கோலாலம்பூர் - காராக் நெடுஞ்சாலை, 1979-ஆம் ஆண்டில், அப்போதைய பொதுப்பணிகள் மற்றும் தொடர்பு அமைச்சர் டத்தோ அப்துல் கானி கிலோங் <hi rend="italic">(Dato Abdul Ghani Gilong)</hi> என்பவரால் அதிகாரப்பூர்வமாகத் திறந்து வைக்கப்பட்டது.</p>
<p>இருப்பினும், அந்த நேரத்தில் ஒரு விவசாய நாடாக இருந்த மலேசியாவிற்கு, இந்த நெடுஞ்சாலையின் கட்டுமானச் செலவுகள் மிகவும் அதிகமானதாக இருந்தது.</p>
மலேசிய நெடுஞ்சாலை ஆணையm
<p>எனவே, அனைத்துக் கட்டுமானப் பணிகளின் செல்வுகளை ஈடுகட்ட கோலாலம்பூர் - காராக் நெடுஞ்சாலையில் சுங்கச்சாவடிகளை அமைக்க அரசாங்கம் முடிவு செய்தது.</p>
<p>இதன் விளைவாக, <ref target="https://ta.wikipedia.org/wiki/கோம்பாக்">கோம்பாக்</ref> மற்றும் <ref target="https://ta.wikipedia.org/wiki/பெந்தோங்">பெந்தோங்</ref> ஆகிய இரண்டு இடங்களில் சுங்கச் சாவடிகள் கட்டப்பட்டன. அந்தச் சுங்கச்சாவடிகள், மலேசிய நெடுஞ்சாலை ஆணையத்தின் <hi rend="italic">(Malaysian Highway Authority)</hi> கீழ் நிர்வகிக்கப் பட்டன. </p>
முக்கிய நிகழ்வுகள்
<p><hi rend="bold">28 ஜனவரி 1990</hi> - <ref target="https://ta.wikipedia.org/wiki/கோம்பாக்">கோம்பாக்கில்</ref> உள்ள கெந்திங் செம்பா சுரங்கப் பாதைக்கு அருகில் கிலோமீட்டர் 32.5-இல்; கூட்டரசு கலகப் பிரிவு காவல்துறை வாகனங்கள், ஒரு எண்ணெய் லாரி, ஒரு பயணிகள் பேருந்து மற்றும் 10 கார்கள் மோதிக் கொண்டதில் 11 கலகத் தடுப்புக் காவலர்கள் உட்பட 17 பேர் கொல்லப் பட்டனர்.</p>
<p><hi rend="bold">11 நவம்பர் 2015</hi> - கனமழை காரணமாக, லெந்தாங் மற்றும் புக்கிட் திங்கி, இடையே விரைவுச்சாலையின் கிமீ 52.4-இல் நிலச்சரிவு ஏற்பட்டது. அதனால் அந்தப் பாதை போக்குவரத்துக்கு மூடப்பட்டது.</p>
சுங்கச்சாவடி கட்டணங்கள்
<p><hi rend="bold">(15 அக்டோபர் 2015 முதல்)</hi></p>


பெந்தோங் சுங்கச்சாவடி (BTG)

<hi rend="bold">குறிப்பு:</hi> <ref target="https://ta.wikipedia.org/wiki/தொட்டு_செல்">தொட்டு செல்</ref> <hi rend="italic">(Touch 'n Go)</hi> அட்டைகள் மற்றும் <ref target="https://ta.wikipedia.org/wiki/வானலை_அடையாளம்">வானலை அடையாள</ref> அட்டைகள் <hi rend="italic">(RFID)</hi> அல்லது சூட்டிகை அட்டை <hi rend="italic">(SmartTAG)</hi> மூலமாக மட்டுமே சாவடிக் கட்டணங்களைச் செலுத்த முடியும். ரொக்கப் பணப் பரிமாற்றம் ஏற்றுக் கொள்ளப்பட மாட்டாது.



காட்சியகம்
<list type="unordered">
<item>பகாங் புக்கிட் திங்கி அறிவிப்புப் பலகை</item>
<item>காராக் சுரங்கப்பாதை</item>
<item>காராக் நெடுஞ்சாலை</item>
<item>E8 அறிவிப்புப் பலகை</item>
</list>


மேலும் பார்க்க
<p><ref target="https://en.wikipedia.org/wiki/Malaysian%20Expressway%20System"><hi rend="bold">மலேசிய விரைவுச்சாலை முறைமை</hi></ref></p>
</text></body></html>