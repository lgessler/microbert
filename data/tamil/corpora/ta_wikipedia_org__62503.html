<html><body><text id="wikipedia_ta_wikipedia_org__62503.html" ns="0" revid="3272259" sourceurl="https://ta.wikipedia.org/wiki/%E0%AE%9A%E0%AE%BF._%E0%AE%86%E0%AE%B0%E0%AF%8D._%E0%AE%95%E0%AE%A3%E0%AF%8D%E0%AE%A3%E0%AE%A9%E0%AF%8D" title="சி. ஆர். கண்ணன்" type="wikipedia">சி. ஆர். கண்ணன்<p><hi rend="bold">சி. ஆர். கண்ணன்</hi> (இறப்பு: <ref target="https://ta.wikipedia.org/wiki/ஜூலை_9">ஜூலை 9</ref>, <ref target="https://ta.wikipedia.org/wiki/2009">2009</ref>, அகவை 79) முதுபெரும் பத்திரிகையாளரும் எழுத்தாளரும் ஆவார். <hi rend="italic">அபர்ணா நாயுடு</hi> என்ற புனைப்பெயரில் பல தொடர்கதைகள், மற்றும் சிறுகதைகளை எழுதியுள்ளார்.</p>
வாழ்க்கைக் குறிப்பு
<p><ref target="https://ta.wikipedia.org/wiki/தமிழ்நாடு">தமிழ்நாடு</ref>, <ref target="https://ta.wikipedia.org/wiki/கடலூர்_மாவட்டம்">கடலூர் மாவட்டம்</ref>, <ref target="https://ta.wikipedia.org/wiki/மஞ்சக்குப்பம்">மஞ்சக்குப்பத்தில்</ref> பிறந்தவர் கண்ணன். முறையாக நடனம் பயின்று, திரைப்படத் துறையின் மூலம் கலையுலக வாழ்க்கையைத் தொடங்கிய அவர், <ref target="https://ta.wikipedia.org/wiki/தினமணிக்_கதிர்">தினமணிக் கதிரில்</ref> உதவி ஆசிரியராகச் சேர்ந்து பத்திரிகையாளராக மாறியவர்.</p>
<p>பத்திரிகையாளர் <ref target="https://ta.wikipedia.org/wiki/சாவி_(எழுத்தாளர்)">சாவியால்</ref> அவருக்கு சூட்டப்பட்ட புனைபெயர் "அபர்ணா நாயுடு". இப்பெயரில் அவர் எழுதிய பல சிறுகதைகள் மற்றும் தொடர் கதைகள், தினமணி கதிர், <ref target="https://ta.wikipedia.org/wiki/கல்கி">கல்கி</ref>, <ref target="https://ta.wikipedia.org/wiki/சாவி_(இதழ்)">சாவி</ref>, <ref target="https://ta.wikipedia.org/wiki/குங்குமம்_(இதழ்)">குங்குமம்</ref> மற்றும் பல முன்னணி இதழ்களில் வெளியாகியுள்ளன.</p>
<p>"சகுந்த்" என்கிற புனைபெயரில் ஓவியர் ஜெயராஜும், சி.ஆர். கண்ணனும் இணைந்து தினமணிக் கதிரில் வாராவாரம் தொடர்ந்து எழுதிய ஒரு பக்கக் கதைகள் எழுதினர். அவரது கதையான "பகடை பன்னிரண்டு" திரைப்படமாக <ref target="https://ta.wikipedia.org/wiki/கமலகாசன்">கமலகாசன்</ref> உள்ளிட்ட முன்னணிக் கலைஞர்கள் நடிப்பில் வெளி வந்தது.</p>
<p>இஅவரது மொழிபெயர்ப்புச் சிறுகதைகள் "தற்கால ஜெர்மானிய சிறுகதைகள்" என்ற தொகுப்பாக வெளிவந்தன.</p>
மறைவு
<p>சிறிது காலம் உடல் நலமின்றி இருந்த கண்ணன், சென்னை பெசன்ட் நகரிலுள்ள அவரது
வீட்டில் வியாழக்கிழமை (9/7/09) காலை உயிரிழந்தார். அவருக்கு ஒரு மகன், ஒரு மகள் உள்ளனர்<ref target="https://ta.wikipedia.org/wiki/முதற்_பக்கம்#cite_note-1">[1]</ref>.</p>
</text></body></html>