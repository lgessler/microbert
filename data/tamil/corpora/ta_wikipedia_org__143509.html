<html><body><text id="wikipedia_ta_wikipedia_org__143509.html" ns="0" revid="1118223" sourceurl="https://ta.wikipedia.org/wiki/%E0%AE%A4%E0%AE%BF%E0%AE%B2%E0%AE%95%E0%AE%AE%E0%AF%8D_(%E0%AE%A8%E0%AF%86%E0%AE%B1%E0%AF%8D%E0%AE%B1%E0%AE%BF%E0%AE%AA%E0%AF%8D%E0%AE%AA%E0%AF%8A%E0%AE%9F%E0%AF%8D%E0%AE%9F%E0%AF%81)" title="திலகம் (நெற்றிப்பொட்டு)" type="wikipedia">திலகம் (நெற்றிப்பொட்டு)
<p>மகளிர் நெற்றியில் இட்டுக்கொள்ளும் பொட்டைத் திலகம் என்பர். </p>
<p>அது நெற்றிக்கு எடுப்பைத் தருவதால் மக்களில் எடுப்பாக விளங்குபவர்களையும் ‘மக்கள் திலகம்’, ‘மங்கையர் திலகம்’ என்றெல்லாம் வழங்குகிறோம். </p>
<p>புத்தர் பெருமானை மகதநாட்டுத் திலகம் என்றனர். <ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
<list type="unordered"><item>'<hi rend="bold">தில்’லைத் தருவது திலகம்.</hi></item></list>
<list type="unordered"><item>இக்கால மகளிர் போலச் சங்ககால மகளிரும் நெற்றியில் திலகம் வைத்துக்கொண்டனர். <ref target="https://ta.wikipedia.org/wiki/முதற்_பக்கம்#cite_note-2">[2]</ref></item>
<item>கணவன் பிரிந்திருக்கும் காலத்தில் மகளிர் திலகம் அணிந்துகொள்வது இல்லை. <ref target="https://ta.wikipedia.org/wiki/முதற்_பக்கம்#cite_note-3">[3]</ref></item>
<item>முத்தை ஒட்டவைத்தும் திலகம் இட்டுக்கொண்டனர். <ref target="https://ta.wikipedia.org/wiki/முதற்_பக்கம்#cite_note-4">[4]</ref></item></list>
<p>காசறை என்னும் கஸ்தூரியைக் குழைத்துக் கன்னங் கரேர் எனத் திலகமிட்டுக்கொண்டு கண்ணாடி பார்க்கும் பழக்கமும் உண்டு. <ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
நாட்டுப்புறங்களில்
<list type="unordered"><item>வேங்கை மரப் பாலை உலர்த்திய வேங்கைப்பொட்டு, கருவைக் காயைக் காய்ச்சி வடித்த சாற்றைக் காயவைத்துப் பெற்ற கருவைப்பொட்டு முதலானவை நாட்டுப்புற மக்களிடையே வழக்கத்தில் இருந்துவந்தன.</item>
<item>இக்காலத்தில் பிளாஸ்டிக் நறுக்குகளாகச் செய்யப்பட்ட பொட்டுகள் விற்பனைக்குக் கிடைக்கின்றன. இவற்றால் இக்கால மகளிர் தம் நெற்றியை ஒப்பனை செய்துகொள்கின்றனர்.</item></list>
இதனையும் காண்க
<ref target="https://ta.wikipedia.org/wiki/திலகம்_(மலர்)">திலகம் (மலர்)</ref>
</text></body></html>