<html><body><text id="wikipedia_ta_wikipedia_org__524682.html" ns="0" revid="3322248" sourceurl="https://ta.wikipedia.org/wiki/%E0%AE%AE%E0%AE%95%E0%AF%81%E0%AE%A8%E0%AF%8D%E0%AE%A4%E0%AF%81_%E0%AE%AA%E0%AE%BF%E0%AE%95%E0%AE%BE%E0%AE%B0%E0%AE%BF_%E0%AE%B2%E0%AE%BE%E0%AE%B2%E0%AF%8D" title="மகுந்து பிகாரி லால்" type="wikipedia">மகுந்து பிகாரி லால்
<p><hi rend="bold">மகுந்து பிகாரி லால் சகாப்பு</hi>  (<hi rend="italic">Makund Bihari Lal Sahab</hi>) <ref target="https://ta.wikipedia.org/wiki/இந்தியா">இந்தியாவைச்</ref> சேர்ந்த ஒரு <ref target="https://ta.wikipedia.org/wiki/விலங்கியல்">விலங்கியல்</ref> நிபுணராவார். 1907 ஆம் ஆண்டு சனவரி மாதம் 31 ஆம் தேதியன்று இவர் பிறந்தார்.<ref target="https://ta.wikipedia.org/wiki/முதற்_பக்கம்#cite_note-Parasitology-1">[1]</ref> <ref target="https://ta.wikipedia.org/wiki/முதற்_பக்கம்#cite_note-2">[2]</ref> 
ராதாசோமி ஆன்மீக நிறுவனத்தின் ஏழாவது மதிப்பிற்குரிய தலைவராக இவர் கருதப்படுகிறார்.<ref target="https://ta.wikipedia.org/wiki/முதற்_பக்கம்#cite_note-3">[3]</ref> <ref target="https://ta.wikipedia.org/wiki/முதற்_பக்கம்#cite_note-4">[4]</ref> <ref target="https://ta.wikipedia.org/wiki/ஆக்ரா">ஆக்ராவிலுள்ள</ref> தயால்பாக்கில் மகுந்து பிகாரி லால் வசித்து வந்தார். விலங்கியல் துறையில் ஒரு பேராசிரியராகப் பணியாற்றினார் <ref target="https://ta.wikipedia.org/wiki/முதற்_பக்கம்#cite_note-5">[5]</ref> பின்னர் 1968-1971 ஆம் ஆண்டுகளில் லக்னோ பல்கலைக்கழகத்தின் <ref target="https://ta.wikipedia.org/wiki/வேந்தர்_(கல்வி)">துணைவேந்தராகவும்</ref> பணியாற்றினார்.<ref target="https://ta.wikipedia.org/wiki/முதற்_பக்கம்#cite_note-6">[6]</ref>  மேலும் மகுந்து பிகாரி லால்  தயால்பாக் கல்வி நிறுவனத்தின் நிறுவன  இயக்குனராகவும் அதன் கல்விக் கொள்கையின் முதன்மை வடிவமைப்பாளராகவும் இருந்தார். <ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
<p>1942 ஆம் ஆண்டில் மகுந்து பிகாரி லால்  <ref target="https://ta.wikipedia.org/wiki/இந்திய_அறிவியல்_கழகம்">இந்திய அறிவியல் கல்விக் கழகத்தின் உறுப்பினராகத் தேர்ந்தெடுக்கப்பட்டார்.</ref> <ref target="https://ta.wikipedia.org/wiki/முதற்_பக்கம்#cite_note-ias-web-8">[8]</ref> 1962 ஆம் ஆண்டில் இவர் <ref target="https://ta.wikipedia.org/wiki/இந்திய_தேசிய_அறிவியல்_கழகம்">இந்திய தேசிய அறிவியல் கல்விக் கழகத்தின் உறுப்பினராகவும் தேர்ந்தெடுக்கப்பட்டார்</ref> <ref target="https://ta.wikipedia.org/wiki/முதற்_பக்கம்#cite_note-9">[9]</ref></p>
கல்வி
<p>பிகாரிலால் சகாப் <ref target="https://ta.wikipedia.org/wiki/இலக்னோ">லக்னோ</ref> பல்கலைக்கழகத்தில் <ref target="https://ta.wikipedia.org/wiki/விலங்கியல்">விலங்கியல்</ref> துறையில் <ref target="https://ta.wikipedia.org/wiki/இளம்_அறிவியல்">இளநிலை</ref>  மற்றும் முதுநிலைப் பட்டங்கள் பெறுவதற்கு முன்பு சிதபூர் அரசு உயர்நிலைப்பள்ளி மற்றும் லக்னோவின் கிறித்துவ இடைநிலைக் கல்லூரியில் பயின்றார். இவரது ஆராய்ச்சி பணிகளுக்காக இவருக்கு அறிவியல் முனைவர் விருதை  <ref target="https://ta.wikipedia.org/wiki/எடின்பரோ_பல்கலைக்கழகம்">எடின்பர்க் பல்கலைக்கழகம் வழங்கி சிறப்பித்தது.</ref>    "பறவைகளின்  தட்டைப்புழு ஒட்டுண்ணிகள்" என்ற தலைப்பில் இவரது ஆய்வுக்கட்டுரை இருந்தது.</p>
</text></body></html>