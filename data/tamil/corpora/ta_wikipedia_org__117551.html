<html><body><text id="wikipedia_ta_wikipedia_org__117551.html" ns="0" revid="2626375" sourceurl="https://ta.wikipedia.org/wiki/%E0%AE%A8%E0%AF%86%E0%AE%B2%E0%AF%8D%E0%AE%B2%E0%AF%88_%E0%AE%B5%E0%AE%BF%E0%AE%B5%E0%AF%87%E0%AE%95%E0%AE%A8%E0%AE%A8%E0%AF%8D%E0%AE%A4%E0%AE%BE" title="நெல்லை விவேகநந்தா" type="wikipedia">நெல்லை விவேகநந்தா
<p><hi rend="bold">நெல்லை விவேகநந்தா</hi> (பிறப்பு:<ref target="https://ta.wikipedia.org/wiki/ஜூலை_5">ஜூலை 5</ref> <ref target="https://ta.wikipedia.org/wiki/1982">1982</ref>) என்பவர் ஒரு தமிழ் எழுத்தாளர். <ref target="https://ta.wikipedia.org/wiki/திருநெல்வேலி_மாவட்டம்">திருநெல்வேலி மாவட்டத்திலுள்ள</ref> குட்டம் எனும் கடற்கரையோரக் கிராமத்தில் பிறந்து, தற்போது <ref target="https://ta.wikipedia.org/wiki/சென்னை">சென்னையிலுள்ள</ref> தமிழ் நாளிதழ் ஒன்றில் பணிபுரிந்து வருபவர். ஜெயமுருகானந்தன் என்ற இயற்பெயர் கொண்ட இவர் சுவாமி விவேகானந்தர் மீது கொண்ட பற்றுதலால் நெல்லை விவேகநந்தா என்கிற புனைப்பெயரில் கதை, கட்டுரை, கவிதை என  தமிழ் அச்சிதழ்கள் மற்றும் இணைய இதழ்களிலும் எழுதி வருகிறார். <ref target="https://ta.wikipedia.org/wiki/மதுரை_காமராசர்_பல்கலைக்கழகம்">மதுரை காமராசர் பல்கலைக்கழகத்தில்</ref> இதழியல் மற்றும் மக்கள் தகவல் தொடர்பியலில் ஆய்வியல் நிறைஞர் பட்டம் பெற்றிருக்கும் இவர், <ref target="https://ta.wikipedia.org/wiki/சிதம்பரம்">சிதம்பரம்</ref>, <ref target="https://ta.wikipedia.org/wiki/அண்ணாமலைப்_பல்கலைக்கழகம்">அண்ணாமலைப் பல்கலைக்கழகத்தில்</ref> வரலாறு, சுற்றுலா நிர்வாகவியலில் முதுகலைப் பட்டங்களையும் பெற்றுள்ளார். </p>
எழுதியுள்ள நூல்கள்
<list type="ordered"><item><ref target="https://ta.wikipedia.org/wiki/அய்யா_வைகுண்டர்_வரலாறும்_அற்புதங்களும்_(நூல்)">அய்யா வைகுண்டர் வரலாறும் அற்புதங்களும்</ref> - <ref target="https://ta.wikipedia.org/wiki/வானதி_பதிப்பகம்">வானதி பதிப்பகம்</ref></item>
<item>பேரழகி  கிளியோபாட்ரா - வானதி பதிப்பகம்</item>
<item>ஆறுமுகனின் அறுபடை வீடுகள் - வானதி பதிப்பகம்</item>
<item><ref target="https://ta.wikipedia.org/wiki/பரவசப்படுத்தும்_பரிகாரத்_திருத்தலங்கள்_(நூல்)">பரவசப்படுத்தும் பரிகாரத் திருத்தலங்கள்</ref> - கௌதம் பதிப்பகம் (நவம்பர், 2011)</item>
<item><ref target="https://ta.wikipedia.org/wiki/நாமும்_குபேரன்_ஆகலாம்_(நூல்)">நாமும் குபேரன் ஆகலாம்</ref> - ஸ்ரீ ஆனந்தி பிரசுரம் (ஏப்ரல் 2012)</item>
<item><ref target="https://ta.wikipedia.org/wiki/இந்தியாவின்_விடிவெள்ளி_சுவாமி_விவேகானந்தர்_(நூல்)">இந்தியாவின் விடிவெள்ளி சுவாமி விவேகானந்தர்</ref> - வானதி பதிப்பகம் (சூன் 2012)</item>
<item>ஐ - விகடன் பிரசுரம்</item></list>
வெளி இணைப்புகள்
<list type="unordered"><item><ref target="http://www.nellaicharal.blogspot.com/">நெல்லைச்சாரல்</ref> (நெல்லை விவேகநந்தாவின் தமிழ் வலைப்பூ)</item></list>
</text></body></html>