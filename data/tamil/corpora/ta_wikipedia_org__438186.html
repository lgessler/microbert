<html><body><text id="wikipedia_ta_wikipedia_org__438186.html" ns="0" revid="3297014" sourceurl="https://ta.wikipedia.org/wiki/%E0%AE%85%E0%AE%95%E0%AE%BF%E0%AE%9A%E0%AF%8D%E0%AE%9A%E0%AE%A4%E0%AF%8D%E0%AE%B0%E0%AE%BE" title="அகிச்சத்ரா" type="wikipedia">அகிச்சத்ரா
<figure><caption><ref target="https://ta.wikipedia.org/wiki/குப்தப்_பேரரசு">குப்தர்கள்</ref> காலத்திய <ref target="https://ta.wikipedia.org/wiki/கங்கை,_இந்து_மதம்">கங்கையம்மனின்</ref> <ref target="https://ta.wikipedia.org/wiki/சுடுமண்_சிற்பம்">சுடுமண் சிற்பம்</ref>, காலம் <ref target="https://ta.wikipedia.org/wiki/கிபி">கிபி</ref> 5-6-ஆம் நூற்றாண்டு<ref target="https://ta.wikipedia.org/wiki/முதற்_பக்கம்#cite_note-1">[1]</ref></caption></figure>
<p><hi rend="bold">அகிச்சத்ரா</hi> (Ahichchhatra) என்பது  முற்காலத்தில் வட <ref target="https://ta.wikipedia.org/wiki/பாஞ்சாலம்">பாஞ்சால</ref> நாட்டின் தலைநகராக இருந்தது. கி.பி. 10-11 வது நுற்றாண்டுகளுக்குப்பின் இது பாழடைந்தது. இப்பாழடைந்த ஊர் தற்காலம் <ref target="https://ta.wikipedia.org/wiki/உத்திரப்_பிரதேசம்">உத்திரப் பிரதேச</ref> மாநிலத்தின் <ref target="https://ta.wikipedia.org/wiki/பரேலி_மாவட்டம்">பரேலி மாவட்டம்</ref> ராம்சகர் கிராமத்தினருகே உளது. இங்கு 1940-44-ல் பிரித்தானிய இந்திய அரசின் தொல்லியல் துறை இயக்குநர் <ref target="https://ta.wikipedia.org/wiki/கே._என்._தீட்சித்">கே. என். தீட்சித்</ref> தலைமையில் அகழாய்வு மேற்கொள்ளப்பட்டது. இந்த ஆய்வின் முடிவில் <ref target="https://ta.wikipedia.org/wiki/கிமு">கிமு</ref>. 3-வது நுற்றாண்டிலிருந்து <ref target="https://ta.wikipedia.org/wiki/கிபி">கிபி</ref>.10-வது நுற்றாண்டு வரையில் இவ்வூர் வளமாக இருந்தது தெரியவந்தது. இங்கு கிமு முதல் நுற்றாண்டுக்குரிய பாஞ்சால அரசர்களின் நாணயங்கள், ஒருவகைச் சாம்பல் நிற மட்பாண்டங்கன், குஷானர் கால நாணயங்கள், குப்தர் காலத்துத் தாழ்ந்த செங்கற் கோவில்கள், சுடுமண் தெய்வ உருவங்கள், ஆதிவார, விக்கிரக என்ற கி.பி.9-10வது நுற்றாண்டுக்குரிய நாணயங்கள் ஆகிய முக்கியமான பொருட்கள் கண்டறியப்பட்டன.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
அகிச்சத்ராவின் முத்திரைகள் &amp; சிற்பங்கள்
<list type="unordered">
<item><ref target="https://ta.wikipedia.org/wiki/பாஞ்சாலம்">பாஞ்சாலர்களின்</ref> நாணயம்  (<ref target="https://ta.wikipedia.org/wiki/கிமு">கிமு</ref> 75-50)<ref target="https://ta.wikipedia.org/wiki/வஜ்ராயுதம்">வஜ்ராயுதம்</ref> தாங்கிய இந்திரனின் உருவம் மற்றும் மன்னர் இந்திரமித்திரனின் முத்திரை</item>
<item>மன்னர் இந்திரமித்திரனின் <ref target="https://ta.wikipedia.org/wiki/வெண்கலம்">வெண்கல</ref> எடைக்கற்கள் </item>
<item><ref target="https://ta.wikipedia.org/wiki/குசானப்_பேரரசு">குசானப் பேரரசு</ref> காலத்திய புத்தர் கற்சிற்பம், <ref target="https://ta.wikipedia.org/wiki/கிபி">கிபி</ref> 1-ஆம் நூற்றாண்டு</item>
<item><ref target="https://ta.wikipedia.org/wiki/மணற்கல்">மணற்கல்</ref> சிவன் சிற்பம், <ref target="https://ta.wikipedia.org/wiki/கிபி">கிபி</ref> 3-ஆம் நூற்றாண்டு</item>
<item><ref target="https://ta.wikipedia.org/wiki/குப்தப்_பேரரசு">குப்தர்</ref> காலத்திய <ref target="https://ta.wikipedia.org/wiki/யமுனை_ஆறு">யமுனா</ref> பெண் தெய்வத்தின் <ref target="https://ta.wikipedia.org/wiki/சுடுமண்_சிற்பம்">சுடுமண் சிற்பம்</ref>, <ref target="https://ta.wikipedia.org/wiki/கிபி">கிபி</ref> 5-ஆம் நூற்றாண்டு</item>
</list>
</text></body></html>