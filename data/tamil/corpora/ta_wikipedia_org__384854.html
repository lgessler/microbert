<html><body><text id="wikipedia_ta_wikipedia_org__384854.html" ns="0" revid="2429074" sourceurl="https://ta.wikipedia.org/wiki/%E0%AE%AE%E0%AF%81%E0%AE%B3%E0%AF%8D%E0%AE%B3%E0%AE%99%E0%AF%8D%E0%AE%95%E0%AE%BF%E0%AE%95%E0%AF%8D%E0%AE%95%E0%AF%80%E0%AE%B0%E0%AF%88" title="முள்ளங்கிக்கீரை" type="wikipedia">முள்ளங்கிக்கீரை
<p><hi rend="bold">நலம் தரும் முள்ளங்கிக்கீரை:</hi></p>
<list type="unordered"><item>கால்சியம்,இரும்புசத்து, வைட்டமின் ஏ,பி,சி , புரதம் உள்ளது.</item>
<item>சிறந்த சிறுநீர் பெருக்கி, சிறுநீரகத்தில் ஏற்படும் கற்களைக் கரைகிறது.</item>
<item>வாத நோய் உள்ளவர்கள் இக்கீரையை தவிர்ப்பது நல்லது.</item></list>
<list type="unordered"><item>சிறுநீரகக்கல் பிரச்னைக்கு மருந்தாகவும், மருத்துவ குணம் மிக்க முள்ளங்கி சாகுபடியை விவசாயிகள் அதிகளவு செய்து வருகின்றனர். வாரச் சந்தைகளிலும் இதன் விற்பனை விறுவிறுப்படைந்துள்ளது. பொதுவாகவே கீரை வகைகள் கண் பார்வைக்கும், உடலின் சூட்டைத் தணிக்கவும் மிகச்சிறந்த மருந்தாக நமக்குப் பயன்படுகிறது. குறிப்பாக சில கீரைகளில் இரும்புச் சத்து, கால்சியம் சத்து உள்ளிட்ட ஏராளமான சத்துக்கள் இயற்கையாக நமக்குக்கிடைப்பதால் அன்றாட உணவில் அவசியம் கீரை சேர்த்துக்கொள்வது நல்ல பயனளிக்கும்.</item>
<item>பெரம்பலூர் மாவட்டத்தில் ரெங்கநாதபுரம், தம்பிரான்பட்டி, கீழக்கணவாய், சத்தி ரமனை, வேலூர், புதுநடுவலூர், நொச்சியம், வெள்ளனூர், பொம்மனப்பாடி ஆகிய கிராமங்கள் கீரை சாகுபடிக்கான சொர்க்க பூமியாகத் திகழ்ந்து வருவது குறிப்பிடத்தக்கது. </item></list>
<list type="unordered"><item>குறைந்த நிலப்பரப்பில் குறைந்த முதலீட்டில், குறைந்த தண்ணீரில், குடும்பத்தினர் மட்டும் பாடுபட்டாலே 3 மாதத்தில் 60 ஆயிரத்திற்கும் மேலான வருமானத்தை ஈட்டித்தரும் சிறந்த சாகுபடி முறை என்பதால் இப்பகுதியில் கீரை சாகுபடி அதிகம் காணப்படுகிறது.</item></list>
<list type="unordered"><item>குறிப்பாக இப்பகுதியில் பொன்னாங்கன்னி கீரை, புளிச்சக்கீரை, அரைக்கீரை, சிறுகீரை, அகத்திக்கீரை, தண்டுக்கீரை மற்றும் முள்ளங்கிக்கீரை உள்ளிட்ட பல்வேறு வகையான கீரை சாகுபடி நடந்து வருகிறது. இதில் முள்ளங்கி மட்டும் கிழங்கு வகையிலும், கீரை வகையிலும் பயன்படுத்தப்படும் உணவுப் பொருளாகும். </item></list>
<list type="unordered"><item>ரெங்கநாதபுரம் சுற்று வட்டாரங்களில் உள்ள 10க்கும் மேற்பட்ட கிராமங்களில் முள்ளங்கி சாகுபடி அதிகம் காணப்பட்டாலும், கீழக்கணவாய் கிராமத்தில் 20க்கும் மேற்பட்ட விவசாயிகள் தங்களது வயல்களில் முள்ளங்கி சாகுபடி மேற்கொண்டு வருகின்றனர். இதில் முள்ளங்கி அறுவடை சீசன் தற்போது தொடங்கியுள்ள தருணத்தில் இங்கிருந்து பெரம்பலூர் தினசரி மார்க்கெட், உழவர்சந்தை தவிர அருகிலுள்ள பாடாலூர், செட்டிக்குளம் பகுதிகளில் நடக்கும் வாரச்சந்தைகளுக்கும் கொண்டு சென்று வியாபாரிகளிடம் அப்படியே கொடுத்துவிடாமல், உற்பத்தி செய்த விவசாயிகளே விற்பனை செய்வதால் உழைப்புக்கு தகுந்த வருமானத்தை ஈட்டி வருகின்றனர். முள்ளங்கியை அதிகளவு பொதுமக்கள் வாங்குவதால் இதன் விற்பனையும் வாரச்சந்தைகளில் சூடுபிடித்துள்ளது.</item></list>
<list type="unordered"><item>பெரம்பலூர் மாவட்டத்தில் பெரும்பாலானோருக்கு கடின நீரைப் பருகி வருவதால் சிறுநீரகக்கல் பாதிப்புகளால் அவதிப்பட்டு வருகின்றனர். முள்ளங்கிக் கிழங்கு சாப்பிட்டால் சிறுநீரகக்கற்கள் தானாக கரைந்து குணமாகும் என்பதாலும், விலைவாசி உயர்வுக்குக் கட்டுப்படாமல் எப்போதும் குறைந்த விலைக்கே கிடைப்பதாலும் முள்ளங்கிக்கான மவுசு என்றுமே குறையாமல் உள்ளது.</item></list></text></body></html>