<html><body><text id="wikipedia_ta_wikipedia_org__546287.html" ns="0" revid="3422051" sourceurl="https://ta.wikipedia.org/wiki/%E0%AE%AF%E0%AE%BE%E0%AE%A9%E0%AF%8D_%E0%AE%AE%E0%AE%BE%E0%AE%B5%E0%AE%9F%E0%AF%8D%E0%AE%9F%E0%AE%AE%E0%AF%8D" title="யான் மாவட்டம்" type="wikipedia">யான் மாவட்டம்<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_settlement">வார்ப்புரு:Infobox settlement</ref> with unknown parameter "coordinates_region" (this message is shown only in preview).
<p><hi rend="bold">யான் மாவட்டம்</hi> என்பது (<ref target="https://ta.wikipedia.org/wiki/மலாய்_மொழி">மலாய்</ref>:<hi rend="italic">Daerah Yan</hi>; <ref target="https://ta.wikipedia.org/wiki/ஆங்கிலம்">ஆங்கிலம்</ref>:<hi rend="italic">Yan District</hi>; <ref target="https://ta.wikipedia.org/wiki/சீனம்">சீனம்</ref>:铅县) <ref target="https://ta.wikipedia.org/wiki/மலேசியா">மலேசியா</ref>, <ref target="https://ta.wikipedia.org/wiki/கெடா">கெடா</ref> மாநிலத்தில் அமைந்து உள்ள ஒரு <ref target="https://ta.wikipedia.org/wiki/மலேசிய_மாவட்டங்கள்">மாவட்டம்</ref> ஆகும். </p>
<p>இந்த மாவட்டத்தின் வடக்கே <ref target="https://ta.wikipedia.org/wiki/கோத்தா_ஸ்டார்_மாவட்டம்">கோத்தா ஸ்டார் மாவட்டம்</ref>, வடகிழக்கில் <ref target="https://ta.wikipedia.org/wiki/பெண்டாங்_மாவட்டம்">பெண்டாங் மாவட்டம்</ref> மற்றும் தெற்கே <ref target="https://ta.wikipedia.org/wiki/கோலா_மூடா_மாவட்டம்">கோலா மூடா மாவட்டம்</ref> ஆகிய மாவட்டங்கள் எல்லைகளாக உள்ளன.</p>
<p>யான் மாவட்டம் <ref target="https://ta.wikipedia.org/wiki/மலாக்கா_நீரிணை">மலாக்கா நீரிணையின்</ref> கடற்கரைப் பகுதியில் உள்ளது. இது கெடாவின் மிகச் சிறிய மாவட்டம் ஆகும். "யான் பெசார்" என்பது யான் மாவட்டத்தின் நிர்வாக நகரமாகும். காவல் நிலையங்கள், மாஜிஸ்திரேட் நீதிமன்றம், மாவட்ட அலுவலகம் மற்றும் நில அலுவலகம் போன்ற நிர்வாக வசதிகளைக் கொண்டது.</p>
பொது
<p>இந்த மாவட்டத்தில் சில இயற்கை நீர்வீழ்ச்சிகள் உள்ளன. செரி பெரிகி <hi rend="italic">(Seri Perigi),</hi><ref target="https://ta.wikipedia.org/wiki/முதற்_பக்கம்#cite_note-3">[3]</ref> தாங்கா கெனாரி <hi rend="italic">(Tangga Kenari),</hi> தித்தி அயூன் <hi rend="italic">(Titi Hayun),</hi><ref target="https://ta.wikipedia.org/wiki/முதற்_பக்கம்#cite_note-4">[4]</ref> பத்து அம்பார் <hi rend="italic">(Batu Hampar),</hi><ref target="https://ta.wikipedia.org/wiki/முதற்_பக்கம்#cite_note-5">[5]</ref> புத்தரி மண்டி <hi rend="italic">(Puteri Mandi)</hi><ref target="https://ta.wikipedia.org/wiki/முதற்_பக்கம்#cite_note-6">[6]</ref> எனும் நீர்வீழ்ச்சிகள். <ref target="https://ta.wikipedia.org/wiki/ஜெராய்_மலை">ஜெராய் மலையில்</ref> இருந்து இந்த நீர்வீழ்ச்சிகள் அருவி எடுத்து வருகின்றன.</p>
<p>கெடாவில் மிக உயரமான சிகரம் கொண்ட <ref target="https://ta.wikipedia.org/wiki/ஜெராய்_மலை">ஜெராய் மலை</ref> இந்த மாவட்டத்தில்தான் உள்ளது. 1242 மீட்டர்கள் (3,235 அடி) உயரம் கொண்டது. ஜெராய் மலையின் உச்சிக்கு தித்தி அயூன் நீர்வீழ்ச்சியின் வழியாகப் படிக்கட்டுகளின் மூலம் ஏறிச் செல்லலாம்.</p>
வரலாறு
<p>கெடா மாநிலத்தின் தென்பகுதியை <ref target="https://ta.wikipedia.org/wiki/மூடா_ஆறு">மூடா ஆறு</ref> <hi rend="italic">(Sungai Muda)</hi> இரண்டாகப் பிரித்துச் செல்கிறது. இந்தச் <ref target="https://ta.wikipedia.org/wiki/மூடா_ஆறு">மூடா ஆற்றின்</ref> பெயரில் இருந்து தான் கோலா மூடா எனும் பெயர் வந்தது.<ref target="https://ta.wikipedia.org/wiki/முதற்_பக்கம்#cite_note-7">[7]</ref> இந்தச் <ref target="https://ta.wikipedia.org/wiki/மூடா_ஆறு">மூடா ஆறு</ref>, <ref target="https://ta.wikipedia.org/wiki/மலாக்கா_நீரிணை">மலாக்கா நீரிணையில்</ref> கலக்கும் இடத்தில் கம்போங் சுங்கை மூடா, கோத்தா கோலா மூடா எனும் மீன்பிடி கிராமங்கள் உள்ளன. </p>
<p><ref target="https://ta.wikipedia.org/wiki/மூடா_ஆறு">மூடா ஆறு</ref>, <ref target="https://ta.wikipedia.org/wiki/மெர்போக்_ஆறு">மெர்போக் ஆறு</ref> <hi rend="italic">(Sungai Merbok)</hi>, சுங்கை மாஸ் <hi rend="italic">(Sungai Mas)</hi> போன்ற ஆறுகள் சங்கமிக்கும் இடத்தில் தான் <ref target="https://ta.wikipedia.org/wiki/மலாயா">மலாயாவின்</ref> பண்டைய கால நாகரிகங்கள் தோன்றி இருக்கலாம் எனும் கருத்து நிலவி வருகிறது</p>
நிர்வாகப் பிரிவுகள்
<p>யான் மாவட்டம் 5 <ref target="https://ta.wikipedia.org/wiki/முக்கிம்">முக்கிம்களாகப்</ref> பிரிக்கப்பட்டு உள்ளது.<ref target="https://ta.wikipedia.org/wiki/முதற்_பக்கம்#cite_note-area-8">[8]</ref></p>
<list type="unordered"><item>துலாங் <hi rend="italic">(Dulang)</hi></item>
<item>சாலா பெசார் <hi rend="italic">(Sala Besar)</hi></item>
<item>சிங்கீர் <hi rend="italic">(Singkir)</hi></item>
<item>சுங்கை டவுன் <hi rend="italic">(Sungai Daun)</hi></item>
<item>யான் <hi rend="italic">(Yan)</hi></item></list>
</text></body></html>