<html><body><text id="wikipedia_ta_wikipedia_org__550392.html" ns="0" revid="3441694" sourceurl="https://ta.wikipedia.org/wiki/%E0%AE%9A%E0%AE%B0%E0%AE%B5%E0%AE%BE%E0%AE%95%E0%AF%8D_%E0%AE%9A%E0%AF%81%E0%AE%B0%E0%AE%BF%E0%AE%B2%E0%AE%BF" title="சரவாக் சுரிலி" type="wikipedia">சரவாக் சுரிலி
<p><hi rend="bold">சரவாக் சுரிலி</hi> (<hi rend="italic">Sarawak surili</hi>)(<hi rend="italic">பிரசுபைடிசு கிரிசோமெலசு</hi>) என்பது <ref target="https://ta.wikipedia.org/wiki/முதனி">செர்கோபிதெசிடே</ref> <ref target="https://ta.wikipedia.org/wiki/குடும்பம்_(உயிரியல்)">குடும்பத்தில்</ref> உள்ள ஒரு வகை உச்சவுயர்வுட்பால்குடி சிற்றினம் ஆகும். இது <ref target="https://ta.wikipedia.org/wiki/தென்கிழக்காசியா">தென்கிழக்கு ஆசியத்</ref> தீவான <ref target="https://ta.wikipedia.org/wiki/போர்னியோ">போர்னியோவில்</ref> மட்டுமே காணக்கூடிய <ref target="https://ta.wikipedia.org/wiki/அகணிய_உயிரி">அகணிய உயிரி</ref>.<ref target="https://ta.wikipedia.org/wiki/முதற்_பக்கம்#cite_note-msw3-1">[1]</ref> இது கபுவாஸ் ஆற்றின் வடக்கே <ref target="https://ta.wikipedia.org/wiki/கலிமந்தான்">கலிமந்தான்</ref>, <ref target="https://ta.wikipedia.org/wiki/இந்தோனேசியா">இந்தோனேசியா</ref>, <ref target="https://ta.wikipedia.org/wiki/மலேசியா">மலேசியா</ref> மாநிலங்களான <ref target="https://ta.wikipedia.org/wiki/சரவாக்">சரவாக்</ref> மற்றும் <ref target="https://ta.wikipedia.org/wiki/சபா">சபா</ref> மற்றும் <ref target="https://ta.wikipedia.org/wiki/புரூணை">புருணையில்</ref> காணப்படுகிறது. இதன் <ref target="https://ta.wikipedia.org/wiki/உயிரியல்_வகைப்பாடு">வகைப்பாட்டியல்</ref> சிக்கலானது மற்றும் சர்ச்சைக்குரியது.<ref target="https://ta.wikipedia.org/wiki/முதற்_பக்கம்#cite_note-Asian-3">[3]</ref> மேலும் இது <hi rend="italic">பி. பெமோராலிசு</hi>அல்லது <hi rend="italic"><ref target="https://ta.wikipedia.org/wiki/சுமாத்திரா_கருந்தலை_மந்தி">பி. மெலோபோலசு</ref></hi> <ref target="https://ta.wikipedia.org/wiki/துணையினம்">துணையினமாகக்</ref> கருதப்படுகிறது.<ref target="https://ta.wikipedia.org/wiki/முதற்_பக்கம்#cite_note-msw3-1">[1]</ref> சரவாக் சுரிலி முன்பு பொதுவாகக் காணப்படும் மந்தியாக இருந்தது. ஆனால் துன்புறுத்தல் மற்றும் வாழ்விட இழப்பு காரணமாக இதன் எண்ணிக்கை வெகுவாகக் குறைந்துவிட்டது. மேலும் 2008ஆம் ஆண்டு வரை 200-500 மந்திகள் ஐந்து இடங்களில் மட்டுமே அறியப்பட்டது.<ref target="https://ta.wikipedia.org/wiki/முதற்_பக்கம்#cite_note-iucn-2">[2]</ref> இதன் விளைவாக, இது உலகின் மிக அரிதான விலங்குகளில் ஒன்றாக இருப்பதாக நம்பப்படுகிறது, மேலும் <ref target="https://ta.wikipedia.org/wiki/பன்னாட்டு_இயற்கைப்_பாதுகாப்புச்_சங்கம்">பன்னாட்டு இயற்கைப் பாதுகாப்புச் சங்கத்தினால்</ref> <ref target="https://ta.wikipedia.org/wiki/மிக_அருகிய_இனம்">மிக அருகிய இனமாக</ref> மதிப்பிடப்பட்டுள்ளது.<ref target="https://ta.wikipedia.org/wiki/முதற்_பக்கம்#cite_note-iucn-2">[2]</ref></p>
</text></body></html>