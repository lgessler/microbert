<html><body><text id="wikipedia_ta_wikipedia_org__303132.html" ns="0" revid="3393195" sourceurl="https://ta.wikipedia.org/wiki/%E0%AE%9A%E0%AE%BE%E0%AE%9A%E0%AE%BE%E0%AE%A9%E0%AE%BF%E0%AE%AF%E0%AE%AA%E0%AF%8D_%E0%AE%AA%E0%AF%87%E0%AE%B0%E0%AE%B0%E0%AE%9A%E0%AF%81" title="சாசானியப் பேரரசு" type="wikipedia">சாசானியப் பேரரசு

<figure><caption>சசானிய அரச குலப் பெண்னின் உருவம் பதித்த கிண்ணம், காலம்; கி மு 3-4-ஆம் நாற்றாண்டு</caption></figure>
<figure><caption>632-இல் அரேபியர்கள் சசானியப் பேரரசை கைப்பற்றும் பொழுது சசானியப் பேரரசு</caption></figure>
<p><hi rend="bold">சாசானியப் பேரரசு</hi> அல்லது <hi rend="bold">சாசானிய மரபு</hi> (Sassanid Empire or Sassanian Dynasty) <ref target="https://ta.wikipedia.org/wiki/முதற்_பக்கம்#cite_note-10">[10]</ref> கி.பி. 224  முதல் 651 முடிய <ref target="https://ta.wikipedia.org/wiki/தெற்காசியா">தெற்காசியா</ref>, வட <ref target="https://ta.wikipedia.org/wiki/ஆப்பிரிக்கா">ஆப்பிரிக்கா</ref>, <ref target="https://ta.wikipedia.org/wiki/ஐரோப்பா">ஐரோப்பா</ref> ஆகிய பகுதிகளை நானூறு ஆண்டுகளுக்கு மேலாக ஆண்ட <ref target="https://ta.wikipedia.org/wiki/பாரசீகம்">பாரசீக</ref> நாட்டவர்கள் ஆவர்.<ref target="https://ta.wikipedia.org/wiki/முதற்_பக்கம்#cite_note-wiesehofer-2">[2]</ref><ref target="https://ta.wikipedia.org/wiki/முதற்_பக்கம்#cite_note-11">[11]</ref> சாசானியப் பேரரசின் தலைநகரங்களாக இஸ்தகர், <hi rend="italic">டெஸ்சிபான்</hi> <ref target="https://ta.wikipedia.org/wiki/முதற்_பக்கம்#cite_note-12">[12]</ref>  நகரங்கள் விளங்கின.</p>
<p><ref target="https://ta.wikipedia.org/wiki/பார்த்தியப்_பேரரசு">பார்த்தியப் பேரரசின்</ref> இறுதி மன்னர் நான்காம் அர்தபனாஸை வென்ற  சாசானிய மன்னர் <ref target="https://ta.wikipedia.org/wiki/முதலாம்_அர்தசிர்">முதலாம் அர்தசிர்</ref>   கிபி 224 இல் சாசானியப் பேரரசை நிறுவியவர் ஆவார்.</p>
<p>சாசானியப் பேரரசை விரிவு படுத்தும் நோக்கில் சாசானியர்கள் <ref target="https://ta.wikipedia.org/wiki/உரோமைப்_பேரரசு">ரோமப் பேரரசுடனும்</ref>, அதற்கு பிந்திய <ref target="https://ta.wikipedia.org/wiki/பைசாந்தியப்_பேரரசு">பைசாந்திப் பேரரசுடனும்</ref> தொடர்ந்து போரிட்டனர்.</p>
<p>சாசானியப் பேரரசர் மூன்றாம்  <hi rend="italic">யஸ்தஜிர்து</hi>  (632–651), அரபு நாட்டின் முதல் <ref target="https://ta.wikipedia.org/wiki/ராசிதீன்_கலீபாக்கள்">ராசிதீன் கலீபாக்களுடன்</ref> நடத்திய 14 ஆண்டு கால நீண்ட போருக்குப் பின்னர் சாசானியப் பேரரசு கி பி 651-இல் முடிவுற்றது.</p>
சாசானிய பேரரசின் பகுதிகள்
<p>சாசானியப் பேரரசில் <ref target="https://ta.wikipedia.org/wiki/மேற்காசியா">மேற்காசியா</ref>, <ref target="https://ta.wikipedia.org/wiki/நடு_ஆசியா">நடு ஆசியா</ref>,  வட <ref target="https://ta.wikipedia.org/wiki/ஆப்பிரிக்கா">ஆப்பிரிக்கா</ref>, கிழக்கு <ref target="https://ta.wikipedia.org/wiki/ஐரோப்பா">ஐரோப்பா</ref> ஆகிய பகுதிகளில் உள்ள தற்கால <ref target="https://ta.wikipedia.org/wiki/பாகிஸ்தான்">பாகிஸ்தான்</ref>, <ref target="https://ta.wikipedia.org/wiki/ஆப்கானித்தான்">ஆப்கானித்தான்</ref>, <ref target="https://ta.wikipedia.org/wiki/இரான்">இரான்</ref>, <ref target="https://ta.wikipedia.org/wiki/ஈராக்">ஈராக்</ref> <ref target="https://ta.wikipedia.org/wiki/ஆர்மீனியா">ஆர்மீனியா</ref>, <ref target="https://ta.wikipedia.org/wiki/ஜார்ஜியா">ஜார்ஜியா</ref>, <ref target="https://ta.wikipedia.org/wiki/அசர்பைஜான்">அசர்பைஜான்</ref>, <ref target="https://ta.wikipedia.org/wiki/கசக்ஸ்தான்">கசக்ஸ்தான்</ref>, <ref target="https://ta.wikipedia.org/wiki/துருக்மெனிஸ்தான்">துருக்மெனிஸ்தான்</ref>, <ref target="https://ta.wikipedia.org/wiki/உஸ்பெகிஸ்தான்">உஸ்பெகிஸ்தான்</ref>, <ref target="https://ta.wikipedia.org/wiki/தாஜிக்ஸ்தான்">தாஜிக்ஸ்தான்</ref>, <ref target="https://ta.wikipedia.org/wiki/பஹ்ரைன்">பஹ்ரைன்</ref>, <ref target="https://ta.wikipedia.org/wiki/குவைத்">குவைத்</ref>, <ref target="https://ta.wikipedia.org/wiki/எகிப்து">எகிப்து</ref>, <ref target="https://ta.wikipedia.org/wiki/லிபியா">லிபியா</ref>, <ref target="https://ta.wikipedia.org/wiki/பாலஸ்தீனம்">பாலஸ்தீனம்</ref>, <ref target="https://ta.wikipedia.org/wiki/இசுரேல்">இசுரேல்</ref>, <ref target="https://ta.wikipedia.org/wiki/சிரியா">சிரியா</ref>, <ref target="https://ta.wikipedia.org/wiki/லெபனான்">லெபனான்</ref>, <ref target="https://ta.wikipedia.org/wiki/யோர்தான்">யோர்தான்</ref>, <ref target="https://ta.wikipedia.org/wiki/ஓமான்">ஓமான்</ref>, <ref target="https://ta.wikipedia.org/wiki/யெமன்">யெமன்</ref>, <ref target="https://ta.wikipedia.org/wiki/கத்தார்">கத்தார்</ref> போன்ற நாடுகளை முழுமையாகவும் <ref target="https://ta.wikipedia.org/wiki/துருக்கி">துருக்கியின்</ref> பெரும் பகுதிகளையும் <ref target="https://ta.wikipedia.org/wiki/உருசியா">உருசியா</ref>, <ref target="https://ta.wikipedia.org/wiki/இந்தியா">இந்தியாவின்</ref> சில பகுதிகளையும் கொண்டிருந்தது. <ref target="https://ta.wikipedia.org/wiki/முதற்_பக்கம்#cite_note-Derafš-e_Kāvīān-13">[13]</ref></p>
சமயம்
<p>சசானியப் பேரரசில் பெரும்பாலான மக்கள் <ref target="https://ta.wikipedia.org/wiki/சரத்துஸ்திர_சமயம்">சரத்துஸ்திர சமயம்</ref>, <ref target="https://ta.wikipedia.org/wiki/யூத_சமயம்">யூத சமயம்</ref>,  நெஸ்டோரியக்  <ref target="https://ta.wikipedia.org/wiki/கிறித்தவம்">கிறித்தவம்</ref>, மானி சமயங்கங்ளைப் பின்பற்றினர். சிறிதளவு மக்கள் <ref target="https://ta.wikipedia.org/wiki/இந்து_சமயம்">இந்து சமயம்</ref>, <ref target="https://ta.wikipedia.org/wiki/அஞ்ஞானி">அஞ்ஞானம்</ref>, <ref target="https://ta.wikipedia.org/wiki/பௌத்தம்">பௌத்தம்</ref>  பாபிலோனிய சமயங்களைப் பின்பற்றினர். அரபு முஸ்லிம்களின் தொடர் படையெடுப்புகளால் சாசானியப் பேரரசு வீழ்ந்த பின்பு பெரும்பாலான சாசானியப் பேரரசின் பாரசீக மக்கள் 652 ஆம் ஆண்டிற்கு பின்னர் இசுலாமிய சமயத்தை தழுவினர். </p>
மொழிகள்
<p>சசானியப் பேரரசில் அலுவல் மொழியாக மத்திய கால பாரசீக மொழியும், <ref target="https://ta.wikipedia.org/wiki/அரமேயம்">அரமேயம்</ref>, பார்த்திய மொழி, கிரோக்க மொழி என்பனவும் வட்டார மொழிகளும் பேசப்பட்டன. </p>
நாகரிகமும் பண்பாடும்
<p>சசானிய பேரரசின் காலம், <ref target="https://ta.wikipedia.org/wiki/பாரசீகம்">ஈரானிய</ref> வரலாற்றில் முக்கிய இடம் பிடித்தது. பாரசீகத்தின் சசானிய பேரரசு காலத்தில் <ref target="https://ta.wikipedia.org/wiki/பாரசீகம்">இரானின்</ref> நாகரீகம் மற்றும் பண்பாடு உயர்ந்த இடத்தில் இருந்தது. சசானியப் பேரரசின் ஆட்சிக் காலம் பாரசீகத்தின் பொற்காலமாக விளங்கியது. சசானியப் பேரரசின் காலத்தில், பாரசீகர்களிடம் <ref target="https://ta.wikipedia.org/wiki/உரோம்">ரோமானியர்களின்</ref> கலாசார, நாகரீகத்தின் தாக்கம் ஏற்பட்டது. <ref target="https://ta.wikipedia.org/wiki/முதற்_பக்கம்#cite_note-Bury-14">[14]</ref>p109 <ref target="https://ta.wikipedia.org/wiki/உரோமைப்_பேரரசு">உரோமைப் பேரரசு</ref>, சசானியப் பேரரசை தனக்கு நிகராக கொண்டாடியது. இரு பேரரசுகளுக்கிடையே தொடர்ந்த  கடிதத் தொடர்பும்  இருந்தது. <ref target="https://ta.wikipedia.org/wiki/முதற்_பக்கம்#cite_note-Durant-15">[15]</ref> Africa,<ref target="https://ta.wikipedia.org/wiki/முதற்_பக்கம்#cite_note-16">[16]</ref></p>
<p>ஆசிய, ஐரோப்பிய நாடுகளின் மத்திய கால கலை வளர்ச்சிக்கு சீனா மற்றும் இந்திய நாடுகளின் பங்கு முக்கியத்துவம் வாய்ந்தது. <ref target="https://ta.wikipedia.org/wiki/முதற்_பக்கம்#cite_note-17">[17]</ref></p>
சாசானிய பேரரசின் வரலாற்றுக் கோடுகள்
224-271: <hi rend="italic">முதலாம் அர்தசிர்</hi>   ஆட்சிக் காலம்;
<list type="unordered"><item>224–226-இல் பார்த்தியப் பேரரசை <ref target="https://ta.wikipedia.org/wiki/முதலாம்_அர்தசிர்">முதலாம் அர்தசிர்</ref> வென்று சசானியப் பேரரசை நிறுவதல்</item></list>
<list type="unordered"><item>229–232:  ரோமப் பேரரசுடன் போர்</item></list>
<list type="unordered"><item><ref target="https://ta.wikipedia.org/wiki/சரத்துஸ்திர_சமயம்">சரத்துஸ்திர சமயத்தை</ref> பேரரசின் அதிகாரப்பூர்வமான சமயமாக்கல்.</item></list>
<list type="unordered"><item><ref target="https://ta.wikipedia.org/wiki/அவெத்தா">ஜெண்ட் அவஸ்தா</ref> எனும் சமய சாத்திரங்களை திரட்டுதல்</item></list>
<p>241–271: <hi rend="italic">முதலாம் ஷபூரின்</hi>  ஆட்சிக் காலம்; </p>
<list type="unordered"><item>241–244: <ref target="https://ta.wikipedia.org/wiki/உரோம்">ரோமர்களுடன்</ref>  போர்</item></list>
<list type="unordered"><item>252–261:ரோமர்களுடனான போரில் ரோமைக் கைப்பற்றல்</item></list>
<list type="unordered"><item>215–271: பாரசீகத்தில் தீர்க்கதரிசி <hi rend="italic">மானி</hi> ,  <hi rend="italic">மானி சமயத்தை</hi>  நிறுவி பரப்புதல்</item></list>
<p>271–301: பேரரசின் அதிகாரத்தை கைப்பற்றுவதற்கான சண்டைகள்</p>
<p>283: ரோமர்களுடனான போரில், சசாசனிய பேரரசின் தலைநகர் டெஸ்சிபானை ரோமானியர்கள் சூறையாடல்.</p>
<p>296-298: ரோமர்களுடனான போரில் தோற்ற சசானியர்கள், <ref target="https://ta.wikipedia.org/wiki/டைகிரிசு_ஆறு">டைகிரீஸ் ஆற்றிக்கு</ref> கிழக்கின் ஐந்து மாகாணங்களை ரோமானியர்களுக்கு வழங்கினர்.</p>
<p>309–379:  <hi rend="italic">இரண்டாம் மகா ஷாப்பூரின்</hi>  ஆட்சிக் காலம்: </p>
<list type="unordered"><item>337–350:  உரோமானியர்களுடனான முதல் போரில் சசானியர்கள் சிறிது வெற்று அடைதல்.</item></list>
<list type="unordered"><item>359–363: இரண்டாம் போரில், ரோமானியர்களிடம் இழந்த டைகிரீஸ் ஆற்றின் கிழக்குப் பகுதிகளை சசானியர்கள் திரும்பப் பெறுதல்.</item></list>
<list type="unordered"><item>387: <ref target="https://ta.wikipedia.org/wiki/ஆர்மீனியா">ஆர்மினியாவை</ref> ரோமானியர்களும் பாரசீகர்களும் பிரித்துக் கொள்தல்.</item></list>
<p>399–420: முதலாம் யாஸ்தெகெர்ட் (Yazdegerd) ஆட்சிக் காலம்.</p>
<list type="unordered"><item>409: கிறித்துவர்கள் பொது இடங்களில் தேவாலயங்களை எழுப்பவும், சமய வழிபாடுகள் நடத்தவும்  அனுமதிக்கப்பட்டது.</item></list>
<list type="unordered"><item>416–420: கிறித்துவர்களைத் துன்புறுத்தும் முந்தையச் சட்டங்களை திரும்பப் பெறப்பட்டது.</item></list>
<p>420–438:  ஐந்தாம் பக்ரம் ஆட்சிக் காலம்;</p>
<list type="unordered"><item>420–422: ரோமானியர்களுடம் போர்</item></list>
<list type="unordered"><item>428: பாரசீகத்தின்  ஆர்மினியா மண்டலம், சசானியப் பேரரசுடன் இணைத்தல்.</item></list>
<p>438–457: இரண்டாம் யாஸ்தெகெர்ட் (Yazdegerd) ஆட்சிக் காலம்;  </p>
<list type="unordered"><item>441: ரோமானியர்களுடம் போர்</item></list>
<list type="unordered"><item>449-451: ஆர்மீனியர்களின் கிளர்ச்சி</item></list>
<p>482-483: ஆரிமீனியர்கள் மற்றும் <ref target="https://ta.wikipedia.org/wiki/ஐபீரிய_மூவலந்தீவு">ஐபீரியர்களின்</ref> கிளர்ச்சி </p>
<p>483: பாரசீகர்கள், கிறித்துவர்களுடன் சகிப்புத்தன்மையுடன் வாழ்வதற்கான அரசாணை வெளியிடல்.  </p>
<p>484:சசானிய மன்னர் முதலாம் பெரோஸ் (Peroz I)  ஹெப்தலைட்டுகளால் (Hephthalites) வெல்லப்பட்டு பின் கொல்லப்படல். </p>
<p>491:ஆர்மீனியாவில் கிளர்ச்சி;</p>
<list type="unordered"><item>சசானியப் பேரரசில் <ref target="https://ta.wikipedia.org/wiki/நெஸ்டோரியக்_கொள்கை">நெஸ்டோரிய  கிறித்துவப்</ref> பிரிவு கிறித்தவர்களிடையே ஆதிக்கம் செலுத்துதல்.</item></list>
<p>502-506: <ref target="https://ta.wikipedia.org/wiki/பைசாந்தியப்_பேரரசு">பைசாந்தியர்களுடன்</ref> போர் </p>
<p>526-532: மீண்டும்  <ref target="https://ta.wikipedia.org/wiki/பைசாந்தியப்_பேரரசு">பைசாந்தியர்களுடன்</ref> போர் </p>
<p>531–579: <hi rend="italic">முதலாம் கொஸ்ரோவ்</hi>  மன்னரின்  ஆட்சி; </p>
<p>540–562: <ref target="https://ta.wikipedia.org/wiki/பைசாந்தியப்_பேரரசு">பைசாந்தியர்களுடன்</ref> போர் </p>
<p>572-591: பைசாந்தியர்களுடன்  நடந்த போரில் ஆர்மீனியாவை சசானியர்கள் இழந்தனர்.</p>
<p>590–628: <hi rend="italic">இரண்டாம் கொஸ்ரோவ்</hi>   மன்னரின்  ஆட்சி; </p>
<p>603–628: பைசாந்தியர்களுடன்  நடந்த போரில், சசானியர்கள் <ref target="https://ta.wikipedia.org/wiki/மெசொப்பொத்தேமியா">மெசொப்பொத்தேமியா</ref>, <ref target="https://ta.wikipedia.org/wiki/சிரியா">சிரியா</ref>, <ref target="https://ta.wikipedia.org/wiki/பாலஸ்தீனம்">பாலஸ்தீனம்</ref>, <ref target="https://ta.wikipedia.org/wiki/எகிப்து">எகிப்து</ref> மற்றும் <ref target="https://ta.wikipedia.org/wiki/காக்கேசியா">காக்கேசியா</ref> ஆகிய நாடுகளை கைப்பற்றுதல்.</p>
<p>610: திக்காரில் நடைபெற்ற கலீபாவின் அரபு நாட்டுப் படைகள் சசானியப் படைகளை வெல்தல்.</p>
<p>626: போரில் <ref target="https://ta.wikipedia.org/wiki/பைசாந்தியப்_பேரரசு">பைசாந்தியம்</ref> சசானியர்களால் எளிதில் கைப்பற்ற இயலவில்லை.</p>
<p>627: பைசாந்தியப் பேரரசர் ஹெராகிலீஸ் <ref target="https://ta.wikipedia.org/wiki/அசிரியா">அசிரியா</ref> மற்றும் <ref target="https://ta.wikipedia.org/wiki/மெசொப்பொத்தேமியா">மெசொப்பொத்தேமியாவை</ref> வெற்றி கொண்டதுடன், <hi rend="italic"><ref target="https://ta.wikipedia.org/wiki/நினிவே">நினிவே</ref> </hi>  நகரத்தில் நடந்த போரில் சசானியப் படைகள் தோற்கடிக்கப்பட்டது.</p>
<p>628–632:  குழப்பமான காலத்தில் பல மன்னர்கள் ஆண்டனர்.</p>
<p>632–642: மன்னர் மூன்றாம் <hi rend="italic">யெஸ்டெகெர்ட்</hi>  (Yazdegerd III) ஆட்சிக் காலம்;</p>
<p>636: அரபு இசுலாமியப் படைகள் சசானியப் பேரரசை தோற்கடித்தல். </p>
<p>642: நஹாவந்துப் போரில்  அரபு இசுலாமியர்கள் இறுதியாக பாரசீகப் படைகளை வெற்றிக் கொள்ளுதல்.</p>
<p>651: இறுதி சசானியப் பேரரசர் மூன்றாம்  <hi rend="italic">யெஸ்டெகெர்ட்</hi>  , தற்கால <ref target="https://ta.wikipedia.org/wiki/துருக்மெனிஸ்தான்">துருக்மெனிஸ்தானில்</ref> வைத்து கொலை செய்யப்படல். சசானியப் பேரரசு முடிவுக்கு வருதல். பேரரசரின் மகன் பிரோஸ் மற்றும் பிறரும் <ref target="https://ta.wikipedia.org/wiki/சீனா">சீனாவிற்கு</ref> நாடு கடத்தப்படல்.</p>
இதனையும் காண்க
<list type="unordered"><item><ref target="https://ta.wikipedia.org/wiki/அகாமனிசியப்_பேரரசு">அகாமனிசியப் பேரரசு</ref>  - கிமு 550 – கிமு 330</item>
<item><ref target="https://ta.wikipedia.org/wiki/பார்த்தியப்_பேரரசு">பார்த்தியப் பேரரசு</ref> - கி மு 247 – கி பி 224</item>
<item><ref target="https://ta.wikipedia.org/wiki/செலூக்கியப்_பேரரசு">செலூக்கியப் பேரரசு</ref> - கி.மு. 312 – கி.மு. 63</item>
<item><ref target="https://ta.wikipedia.org/wiki/உதுமானியப்_பேரரசு">உதுமானியப் பேரரசு</ref> - கிபி 1299 – 1500</item>
<item><ref target="https://ta.wikipedia.org/wiki/சபாவித்து_வம்சம்">சபாவித்து வம்சம்</ref> - கிபி 1501 – 1736</item>
<item><ref target="https://ta.wikipedia.org/wiki/அப்சரித்து_வம்சம்">அப்சரித்து வம்சம்</ref> - கிபி - 1736 - 1796</item>
<item><ref target="https://ta.wikipedia.org/wiki/குவாஜர்_வம்சம்">குவாஜர் வம்சம்</ref> - கிபி 1796–1925</item>
<item><ref target="https://ta.wikipedia.org/wiki/பகலவி_வம்சம்">பகலவி வம்சம்</ref> -  கிபி 1925 – 1979</item></list>


மேற்கோள்கள்
<list type="unordered"><item><ref target="http://www.iranologie.com/history/history5.html">Iranologie History of Iran Chapter V: Sasanians</ref> <ref target="https://web.archive.org/web/20090715080555/http://www.iranologie.com/history/history5.html">பரணிடப்பட்டது</ref> 2009-07-15 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.iranchamber.com/history/historic_periods.php">Iran Chamber Society (History of Iran)</ref> <ref target="https://web.archive.org/web/20061110131804/http://www.iranchamber.com/history/historic_periods.php">பரணிடப்பட்டது</ref> 2006-11-10 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.livius.org/persia.html">Livius articles on ancient Persia</ref> <ref target="https://web.archive.org/web/20110513141529/http://www.livius.org/persia.html">பரணிடப்பட்டது</ref> 2011-05-13 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.fordham.edu/halsall/med/fryehst.html">Richard Frye "The History of Ancient Iran"</ref></item>
<item><ref target="http://www.artarena.force9.co.uk/hpart.html">Iransaga: Persian arts through the centuries</ref></item>
<item><ref target="http://www.iranchamber.com/religions/articles/aba_church_persia.php">Christianity in Ancient Iran: Aba &amp; The Church in Persia</ref></item>
<item><ref target="http://www.humanities.uci.edu/sasanika/">Sasanika: the History and Culture of Sasanians</ref></item></list>

வெளி இணைப்புகள்
<list type="unordered"><item><ref target="http://www.ancient.eu/Sasanian_Empire/">Sasanian Empire</ref></item>
<item><hi rend="italic">Sasanian rock reliefs</hi>, Photos from Iran, <ref target="http://www.livius.org/sao-sd/sassanids/sassanid-reliefs.html"><hi rend="italic">Livius</hi></ref> <ref target="https://web.archive.org/web/20161110012241/http://www.livius.org/sao-sd/sassanids/sassanid-reliefs.html">பரணிடப்பட்டது</ref> 2016-11-10 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref>.</item>
<item><ref target="http://www.iranica.com/newsite/articles/ot_grp7/ot_sasanian_dyn_20050301.html">Sasanian Dynasty</ref> entry in the <hi rend="italic">Encyclopædia Iranica</hi></item>
<item><ref target="http://ecai.org/sasanianweb/">ECAI.org <hi rend="italic">The Near East in Late Antiquity: The Sasanian Empire</hi></ref> <ref target="https://web.archive.org/web/20061214083059/http://ecai.org/sasanianweb/">பரணிடப்பட்டது</ref> 2006-12-14 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.iranchamber.com/art/articles/art_of_sassanians.php">The Art of Sassanians</ref></item>
<item><ref target="http://www.livius.org/sao-sd/sassanids/sassanid-crowns.html">Sassanid crowns</ref> <ref target="https://web.archive.org/web/20061108103315/http://www.livius.org/sao-sd/sassanids/sassanid-crowns.html">பரணிடப்பட்டது</ref> 2006-11-08 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.livius.org/sao-sd/sassanids/sassanid_kings.html">Sassanid coins</ref> <ref target="https://web.archive.org/web/20061107051131/http://www.livius.org/sao-sd/sassanids/sassanid_kings.html">பரணிடப்பட்டது</ref> 2006-11-07 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.hp.uab.edu/image_archive/ugp/">Sassanid textile</ref> <ref target="https://web.archive.org/web/20061022075330/http://www.hp.uab.edu/image_archive/ugp/">பரணிடப்பட்டது</ref> 2006-10-22 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.islamicarchitecture.org/art/islamic-metalwork.html">Islamic Metalwork</ref> <hi rend="italic">The continuation of Sassanid Art</hi></item>
<item><ref target="http://www.iranchamber.com/history/sassanids/sassanid_images_inscriptions1.php">A Review of Sassanid Images and Inscriptions</ref></item>
<item><ref target="http://www.transoxiana.com.ar/0104/sasanians.html">Sasanians in Africa in Transoxiana 4</ref>.</item>
<item><ref target="http://www.iranchamber.com/history/ctesiphon/ctesiphon.php">Ctesiphon; The capital of the Parthian and the Sassanid empires, By: Jona Lendering</ref></item>
<item><ref target="http://www.iranchamber.com/history/islamic_conquest/islamic_conquest.php">Islamic Conquest of Persia</ref></item>
<item><ref target="http://www.iranian.com/History/2000/August/China/">Pirooz in China, By Frank Wong</ref></item>
<item><ref target="http://www.bbc.co.uk/radio4/history/inourtime/inourtime_20071213.shtml">The Sassanian Empire</ref> BBC – Radio 4 <hi rend="italic">In Our Time</hi> programme (available as .ram file)</item>
<item><ref target="http://www.bbc.co.uk/radio4/history/inourtime/research_20071213.shtml">The Sassanian Empire: Further Reading</ref></item></list>
</text></body></html>