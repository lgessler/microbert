<html><body><text id="wikipedia_ta_wikipedia_org__213592.html" ns="0" revid="1619541" sourceurl="https://ta.wikipedia.org/wiki/%E0%AE%AA%E0%AF%86%E0%AE%99%E0%AF%8D%E0%AE%95%E0%AE%B3%E0%AF%82%E0%AE%B0%E0%AF%8D%E0%AE%AA%E0%AF%8D_%E0%AE%AA%E0%AE%B2%E0%AF%8D%E0%AE%95%E0%AE%B2%E0%AF%88%E0%AE%95%E0%AF%8D%E0%AE%95%E0%AE%B4%E0%AE%95%E0%AE%AE%E0%AF%8D" title="பெங்களூர்ப் பல்கலைக்கழகம்" type="wikipedia">பெங்களூர்ப் பல்கலைக்கழகம்
<p><hi rend="bold">பெங்களூரு பல்கலைக்கழகம்</hi> (<hi rend="italic">Bangalore University</hi>)<ref target="https://ta.wikipedia.org/wiki/கர்நாடகம்">கர்நாடகத்திலுள்ள</ref> <ref target="https://ta.wikipedia.org/wiki/பெங்களூரு">பெங்களூருவில்</ref>] அமைந்துள்ளது. இது ஒரு பொது மாநிலப் பல்கலைக்கழகம் ஆகும். <ref target="https://ta.wikipedia.org/wiki/இந்தியா">இந்தியாவிலுள்ள</ref> பழமையான பல்கலைக்கழகங்களுள் இதுவும் ஒன்று. இது 1886 இல் தொடங்கப்பட்டது. <ref target="https://ta.wikipedia.org/wiki/இந்திய_பல்கலைக்கழகங்களின்_கூட்டமைப்பு">இந்திய பல்கலைக்கழகங்களின் கூட்டமைப்பின்</ref> (AIU) ஒரு பகுதியாகும். <ref target="https://ta.wikipedia.org/wiki/பல்கலைக்கழக_மானியக்_குழு_(இந்தியா)">பல்கலைக்கழக மானியக் குழுவைச்</ref> (UGC) சார்ந்துள்ளது.</p>
வரலாறு
<p>முதலில் "சென்ட்ரல் கல்லூரியாக" 1886இல் ஆங்கில அரசால் கட்டமைக்கப்பட்ட இப்பல்கலைக்கழகம், பல்கலைக்கழக மானியக் குழுவால் ஜூலை 10, 1964 அன்று "பெங்களூரு பல்கலைக்கழகம்" என்று பெயர் மாற்றப்பட்டது. மேற் படிப்பிற்கான கல்வி நிறுவனங்கள் அனைத்தையும் அப்போதைய <ref target="https://ta.wikipedia.org/wiki/மைசூர்_மாநிலம்">மைசூர் மாநிலத்தின்</ref> கீழ் கொண்டு வருவதற்காக இம்மாற்றம் செய்யப்பட்டது. இப்பல்கலைக்கழகம் <ref target="https://ta.wikipedia.org/wiki/ஞான_பாரதி_வளாகம்">ஞானபாரதி வளாகத்திலிருந்து</ref> இயங்குகிறது. </p>
<p>"சென்ட்ரல் கல்லூரி" (1886 இல் தொடங்கப்பட்டது) மற்றும் <ref target="https://ta.wikipedia.org/wiki/பொறியியல்_பல்கலைக்கழக_விஸ்வேஸ்வரய்யா_கல்லூரி">பொறியியல் பல்கலைக்கழக விஸ்வேஸ்வரய்யா கல்லூரி</ref> (UVCE)(1912இல் தொடங்கப்பட்டது) இரண்டும் "பெங்களூரு பல்கலைக்கழகத்தில் உள்ளடக்கப்பட்டன. 
இந்தியாவிலேயே அதிகமான பிஎச்டி பட்டதாரிகளை உருவாக்கும் பல்கலைக்கழகம் இதுதான். அதனாலேயே வெளிநாட்டவர்களிடம் பிரபலமடைந்துள்ளது இப் பல்கலைக்கழகம். இதன் மூலம் பல வெளிநாட்டு மாணவர்கள் இப்பல்கலைக்கழகத்தில் படித்து வருகின்றனர்.</p>
வளாகம்
<p>இதற்கு இரண்டு வளாகங்கள் உள்ளன- நகர வளாகம் மற்றும் சென்ட்ரல் கல்லூரி வளாகம்- <ref target="https://ta.wikipedia.org/wiki/ஞான_பாரதி_வளாகம்">ஞான பாரதி வளாகம்</ref>.</p>
நிர்வாகம்
<p>பி. திம்மே கௌடா இப்பல்கலைக்கழகத்தின் புதிய துணை-வேந்தராக நியமிக்கப்பட்டுள்ளார். இவர் இதற்கு முன் <ref target="https://ta.wikipedia.org/wiki/மங்களூர்">மங்களூர்</ref> பல்கலைக்கழகத்தில் வேதியியல் பேராசிரியராக இருந்தார். இதற்கு முன்னிருந்த துணை வேந்தர் டாக்டர். என். பிரபு தேவ் அக்டோபர் 12,2012 அன்று தனது வேலையை ராஜினாமா செய்து விட்டு <ref target="https://ta.wikipedia.org/wiki/கர்நாடக_சுகாதார_அமைப்பு_குழு">கர்நாடக சுகாதார அமைப்பு குழுவின்</ref> தலைவராகப் பொறுப்பேற்றுக் கொண்டார். அவரது பணி ஃபெப்ரவரி, 2013இல் முடிவடைவதாக இருந்தது.</p>
தனிச்சிறப்புகள்
<list type="unordered"><item>2001 இல் இப்பல்கலைக்கழகம் [[தேசிய மதிப்பீடு மற்றும் தரச்சான்று அவையினால் (NAAC)அங்கீகரிக்கப்பட்டு ஐந்து நட்சத்திர அந்தஸ்து பெற்றது. புதிய தரப்படுத்துதல் முறையின் கீழ் மறு-அங்கீகாரம் பெற்று அதன் கீழ் A தகுதியும் பெற்றது.</item></list>
<list type="unordered"><item><ref target="https://ta.wikipedia.org/wiki/நோபல்_பரிசு">நோபல் பரிசு</ref> பெற்ற <ref target="https://ta.wikipedia.org/wiki/ச._வெ._இராமன்">ச. வெ. இராமன்</ref>, <ref target="https://ta.wikipedia.org/wiki/இந்திய_அறிவியல்_கழகம்">இந்திய அறிவியல் கழகத்தின்கீழ்</ref> வேலை செய்தபோது இப்பல்கலைக்கழகத்தினுடன் தொடர்பு கொண்டிருந்தார். நோபல் பரிசு கிடைக்கக் காரணமாக இருந்த கண்டுபிடிப்பை அவர் இந்தப் பல்கலைக்கழக வளாகத்தில் 1927 இல் வெளியிட்டார், 1930 இல் அவருக்கு இயற்பியலுக்கான நோபல் பரிசு வழங்கப்பட்டது.</item></list>
<list type="unordered"><item>2007 இல் நோபல் பரிசு பெற்ற <ref target="https://ta.wikipedia.org/wiki/லியோனிடு_ஹுர்விக்ஸ்">லியோனிடு ஹுர்விக்ஸ்</ref> 1965 முதல் 1968 வரை இப்பல்கலைக்கழகத்தில் பொருளாதாரப் பேராசிரியராகப் பணிபுரிந்தவர்.</item></list>
<list type="unordered"><item><ref target="https://ta.wikipedia.org/wiki/திருநங்கை">திருநங்கையருக்கு</ref> படிக்க இடம் கொடுத்த முதல் நிர்வாகமும் இதுதான். ஒவ்வொரு துறையிலும் திருநங்கையருக்காக ஒரு இடம் ஒதுக்கப்பட்டுள்ளது. இன்றும் இப்பல்கலைக்கழகத்தின் நுழைவுப் படிவத்தில் "ஆண்", "பெண்", "மற்றையர்" என பால் குறிப்புகள் மூன்று உள்ளன.</item></list>
உடன் இணைந்த கல்லூரிகள்
<p>பெங்களூரு பல்கலைக்கழகத்தின் கீழ் 70 அரசாங்கக் கல்லூரிகள், 52 உதவி பெறும் கல்லூரிகள், 11 உதவி பெறாத கல்லூரிகள் இடம் பெறுகின்றன. </p>
<p>அவற்றுள் குறிப்பிடத்தக்க சில:</p>
<list type="unordered"><item>நிர்வாக மேலாண்மை கல்லூரி, பெங்களூர்</item>
<item>பொறியியல் பல்கலைக்கழக விஸ்வேஸ்வரய்யா கல்லூரி</item>
<item>செயின்ட் ஜோசப் கல்லூரி, பெங்களூர்</item>
<item>மவுண்ட் கார்மல் கல்லூரி, பெங்களூர்</item>
<item>மேலாண்மை மற்றும் அறிவியல் ஆச்சார்யா நிறுவனம்</item>
<item>கிறிஸ்து ஜெயந்தி கல்லூரி</item>
<item>கார்டன் சிட்டி கல்லூரி, பெங்களூர்</item>
<item>தேசிய கல்லூரி, பெங்களூர்</item>
<item>பிரசிடென்சி கல்லூரி, பெங்களூர்</item>
<item>பெங்களூர் மேலாண்மை அகாடமி, பெங்களூர்</item>
<item>அறிவியல் மேனேஜ்மென்ட் ஸ்டடீஸ், சிந்தாமணி-563125 என்ற பிரகதி கல்லூரி</item>
<item>சுவாமி விவேகானந்தா கிராம முதல் தர கல்லூரி, சந்தாபுரா, பெங்களூரு</item></list>
</text></body></html>