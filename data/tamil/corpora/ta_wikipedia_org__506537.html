<html><body><text id="wikipedia_ta_wikipedia_org__506537.html" ns="0" revid="3317351" sourceurl="https://ta.wikipedia.org/wiki/%E0%AE%AA%E0%AE%BF%E0%AE%B0%E0%AF%80%E0%AE%AF%E0%AF%8B%E0%AE%AA%E0%AF%80%E0%AE%9F%E0%AE%BF%E0%AE%AF%E0%AE%BE" title="பிரீயோபீடியா" type="wikipedia">பிரீயோபீடியா
<figure><caption>ஃப்ரீமேண்டிலில் உள்ள ரவுண்ட் ஹவுஸில் ஃப்ரீயோபீடியாவின் விரைவு துலங்கல் குறியீட்டினை பயன்படுத்தும் காணொளி </caption></figure>
<p><hi rend="bold">ஃப்ரீயோபீடியா	</hi>  ( Freopedia) விக்கிபீடியாவில் உள்ள கட்டுரைகளுடன் மக்களை இணைக்க <ref target="https://ta.wikipedia.org/wiki/மேற்கு_ஆஸ்திரேலியா">மேற்கு ஆஸ்திரேலியாவின்</ref> ஃப்ரீமண்டில் சுற்றியுள்ள தளங்களில் விரைவு துலங்கல் பீடியா குறியீடுகளை (QRpedia Codes) நிறுவும் திட்டமாக தொடங்கியது. <ref target="https://ta.wikipedia.org/wiki/முதற்_பக்கம்#cite_note-LGF-1">[1]</ref> இது <ref target="https://ta.wikipedia.org/wiki/விக்கிபீடியா">விக்கிபீடியாவில்</ref> ஃப்ரீமண்டிலின் விரிவான தகவல்களை உருவாக்குவதை நோக்கமாகக் கொண்ட விக்கிடவுன் திட்டமாக உருவெடுத்துள்ளது.</p>
<p>இந்த யோசனை மோன்மவுத்தின் மோன்மவுத்பீடியாவிலிருந்து வந்தது. <ref target="https://ta.wikipedia.org/wiki/முதற்_பக்கம்#cite_note-2">[2]</ref><ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
<p>ஃப்ரீமாண்டில் <ref target="https://ta.wikipedia.org/wiki/ஆஸ்திரேலியா">ஆஸ்திரேலியாவில்</ref> இதுபோன்ற ஒரு திட்டத்தைக் கொண்ட முதல் நகரமாகும், இதனால் அது தன் வரலாற்று தளங்களின் மெய்நிகர் சுற்றுப்பயணத்தை வழங்குகிறது. <ref target="https://ta.wikipedia.org/wiki/முதற்_பக்கம்#cite_note-LGF-1">[1]</ref><ref target="https://ta.wikipedia.org/wiki/முதற்_பக்கம்#cite_note-COF_1st-4">[4]</ref><ref target="https://ta.wikipedia.org/wiki/முதற்_பக்கம்#cite_note-5">[5]</ref> ஃப்ரீமண்டிலுக்கு வருபவர்கள் அந்நகரத்தால் தயாரிக்கப்பட்ட வரைபடத்தின் உதவியுடன் நடைப்பயணத்தை மேற்கொள்ள ஊக்குவிக்கப்படுகிறார்கள். <ref target="https://ta.wikipedia.org/wiki/முதற்_பக்கம்#cite_note-6">[6]</ref> ஃப்ரீயோபீடியா பாரம்பரிய சுற்றுப்பயணம் என்பது  ஃப்ரீமண்டிலில் நடைப்பயணங்கள் மற்றும் தடங்கள் ஆகியவை நகரத்தால் விளம்பரப்படுத்தப்பட்ட ஒன்றாகும். <ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
<figure><caption>ஃப்ரீமண்டில் நகர மேயர், ஃப்ரீமண்டில் சொசைட்டியின் செயலர் &amp; ஆஸ்திரேலிய விக்கிமீடியாவின் அதிபர் ஆகியோர் ஃபிரீயோபீடியாவை நிறுவுகின்றனர்</caption></figure>
<p>26 மே 2013 அன்று இதன் அதிகாரப்பூர்வ வெளியீடு  	<hi rend="italic">W D மூர் &amp; கோ வேர்ஹவுஸ்ஸில்	</hi> நடந்தது. <ref target="https://ta.wikipedia.org/wiki/முதற்_பக்கம்#cite_note-LGF-1">[1]</ref><ref target="https://ta.wikipedia.org/wiki/முதற்_பக்கம்#cite_note-CG-8">[8]</ref>ஃப்ரீமண்டில் கலைகள் மையம் மற்றும் 	<hi rend="italic">ரவுண்ட் ஹவுஸ்	</hi> ஆகியவை முதல் தளங்களில் சேர்க்கப்பட்டன. <ref target="https://ta.wikipedia.org/wiki/முதற்_பக்கம்#cite_note-CG-8">[8]</ref></p>
<p>விக்கிபீடியாவில் உள்ளடக்கத்தை உருவாக்குவதும் திட்டத்தின் உந்து சக்தியும் விக்கிபீடியன் ஆசிரியர்களின் பணியிலிருந்து வந்தவை. பின்னர் உள்ளூர் குழுக்கள் மற்றும் கூட்டுப்பணியாளர்கள் இந்த திட்டத்தை ஆதரித்தனர், இருப்பினும் திட்டத்தின் உள்ளடக்க உருவாக்கம் மற்றும் பராமரிப்பு விக்கிபீடியர்களிடம் உள்ளது. ஃப்ரீமண்டில் சொசைட்டி தன்னார்வலர்கள், நோட்ரே டேம் ஆஸ்திரேலியா பல்கலைக்கழகம் மற்றும் ஃப்ரீமண்டில் போர்ட் ஆணையம் ஆகியோரால் தகடுகளை நிறுவுதல் மேற்கொள்ளப்பட்டுள்ளது. பிந்தையவர்கள் தங்களது சொந்த எட்டு தகடுகளை, நீல பிளாஸ்டிக்கினால் தயாரித்தனர், மேலும் (மார்ச் 2014 நிலவரப்படி) அவற்றை 	<hi rend="italic">விக்டோரியா க்வே	</hi> மற்றும் கடல்சார் அருங்காட்சியகத்தைச் சுற்றி [புதுப்பித்தல் தேவை] நிறுவுகின்றனர்.<ref target="https://ta.wikipedia.org/wiki/முதற்_பக்கம்#cite_note-9">[9]</ref></p>
<p><hi rend="italic">ஃப்ரீமண்டில் சொசைட்டி	</hi> மற்றும் விக்கிமீடியா ஆஸ்திரேலியா ஆகியவற்றுக்கு இடையே ஒத்துழைப்பு உள்ளது, இதற்கு 	<hi rend="italic">சிட்டி ஆஃப் ஃப்ரீமண்டில்	</hi>, மாநில பதிவேடுகள் அலுவலகம், ஃப்ரீமண்டில் வர்த்தக மேம்பாட்டு மாவட்டம், ஃப்ரீமண்டில் துறைமுக ஆணையம் மற்றும் ஃப்ரீமண்டிலில் உள்ள பிற நிறுவனங்கள் ஆதரவு அளிக்கின்றன. இந்த திட்டம் 	<hi rend="italic">ஹெரிடேஜ் கவுன்சிலின்	</hi> 2014 மேற்கு ஆஸ்திரேலிய பாரம்பரிய விருதுகளில் இறுதிப் போட்டியில் நுழைந்து இருந்தது, மேலும் இதேபோன்ற திட்டத்தை டூடியாய்பீடியா, டூடியேயில் உருவாக்க ஊக்கமளித்தது. <ref target="https://ta.wikipedia.org/wiki/முதற்_பக்கம்#cite_note-10">[10]</ref><ref target="https://ta.wikipedia.org/wiki/முதற்_பக்கம்#cite_note-11">[11]</ref> <ref target="https://ta.wikipedia.org/wiki/முதற்_பக்கம்#cite_note-12">[12]</ref><ref target="https://ta.wikipedia.org/wiki/முதற்_பக்கம்#cite_note-13">[13]</ref></p>
சான்றுகள்


<list type="unordered"><item>Craig Franklin, President of Wikimedia Australia. Interview with Steve Gordon.<hi rend="italic">The Way We Were.</hi>26 May 2013.</item></list>


வெளி இணைப்புகள்
<list type="unordered"><item><ref target="http://en.wikipedia.org/w/index.php?title=Wikipedia%3AWikiTown%2FFreopedia">Freopedia project page</ref></item>
<item><ref target="https://archive.org/details/FreopediaTouristMap">Freopedia Heritage Tour map</ref> showing locations of QR codes, as of May 2014</item></list></text></body></html>