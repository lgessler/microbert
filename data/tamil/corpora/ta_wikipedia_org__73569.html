<html><body><text id="wikipedia_ta_wikipedia_org__73569.html" ns="0" revid="3255523" sourceurl="https://ta.wikipedia.org/wiki/%E0%AE%AE%E0%AF%86%E0%AE%9F%E0%AF%8D%E0%AE%B0%E0%AF%8B%E0%AE%A9%E0%AE%BF%E0%AE%9F%E0%AE%9A%E0%AF%8B%E0%AE%B2%E0%AF%8D" title="மெட்ரோனிடசோல்" type="wikipedia">மெட்ரோனிடசோல்

<p>மெட்ரோனிடசோல் (Metronidazole (INN)) என்பது நைட்ரோமைடஸால் நுண்ணுயிர்க் கொல்லி மருந்துசார் மருத்துவமாகும். இது, காற்றிலி உயிரி <ref target="https://ta.wikipedia.org/wiki/நுண்ணுயிரி">நுண்ணுயிரி</ref> (anaerobic bacteria) மற்றும் <ref target="https://ta.wikipedia.org/wiki/முதலுயிரி">முதலுயிரி</ref>  (protozoa)  ஆகியவற்றால் ஏற்படும் தொற்றுக்களுக்கான சிகிச்சையாக பயன்படுத்தப்படுகிறது. மேலும், மெட்ரோனிடசோல் ஒரு நுண்ணுயிர்க்கொல்லி, ஓரணுக் கொல்லி மற்றும் எதிர் ஒரணு மருந்தாகவும் விளங்குகிறது.<ref target="https://ta.wikipedia.org/wiki/முதற்_பக்கம்#cite_note-1">[1]</ref> இதனை அமெரிக்காவில், <hi rend="bold">ஃபிளஜில்</hi> என்ற வணிகப்பெயரின் கீழ் ஃபைஸர் நிறுவனமும், அதே பெயரின் கீழ்  சனோஃபி-அவெண்டிஸ் நிறுவனமும், பல்வேறு மருந்துத் தயாரிப்பு நிறுவனங்களும் உலகெங்கிலும் சந்தைப்படுத்துகின்றன.</p>
<p>மெட்ரோனிடசோல் மருந்தானது, தோல் சிவந்துபோதல் (<hi rend="bold">ரோஸக்ஸ்</hi> மற்றும் <hi rend="bold">மெட்ரோஜெல்</hi> கால்டெர்மா நிறுவனத்தைச் சேர்ந்தது) மற்றும் பூஞ்சனம் கட்டிகள் (<hi rend="bold">அனாபேக்ட்</hi> , கேம்ப்ரிட்ஜ் ஹெல்த்கேர் சப்ளைஸ்) போன்ற தோல்நோயியல் நிலைகளிலான சிகிச்சைகளில் பயன்படும் களிம்பு தயாரிக்கப் பயன்படுத்தப்படுகிறது.</p>
செயல்பாட்டு இயக்கம்
<p>பரவும் தன்மை கொண்ட மெட்ரோனிடசோல் எடுத்துக்கொள்ளப்படும்போது, அதனை காற்றிலி உயிரி நுண்ணுயிரி மற்றும் உணர்திறனுள்ள ஓரணு உயிரி ஆகியவற்றால் உறிஞ்சுகின்றன. காற்றிலி உயிரி நுண்ணுயிரிகளின் அளவு குறைந்ததும், ஃபெராக்ஸிடைன் ஆக்ஸிடோ-ரெடக்டேஸால் உருவாக்கப்படும் குறைக்கப்பட்ட ஃபெராடாக்ஸினுடன் வினைபுரிவதன் மூலம் பையூரிவேட் நொதியற்ற வகையில் குறைக்கப்படுகிறது. இந்தக் குறைப்பு காற்றிலி உயிரி உயிரணுக்களுடனான நச்சுப்பொருட்களின் உற்பத்திக்கு காரணமாக அமைகிறது என்பதுடன் காற்றிலி உயிரிகளின் பெருக்கத்திற்கும் உதவுகிறது.</p>
<p>மெட்ரோனிடசோல் வளர்ச்சிதை மாற்றப்பொருள்கள் நுண்ணுயிரியின் மரபணுக்களுக்குள்ளாக எடுத்துச் செல்லப்பட்டு நிலையற்ற மூலக்கூறுகளாக உருவாகின்றன. இந்தச் செயல்பாடானது மெட்ரோனிடசோல் பகுதி சார்ந்து குறைக்கப்படும்போது மட்டுமே நடக்கிறது, அத்துடன் இந்தச் செயல்பாடு காற்றிலி உயிரி உயிரணுக்களில் மட்டுமே நடக்கிறது என்பதால் இது மனித உயிரணுக்கள் அல்லது காற்றுள்ள நுண்ணுயிரிகளில் சிறிய விளைவை மட்டுமே ஏற்படுத்துகிறது.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
அடையாளங்கள்
<p>உடலமைப்பு மெட்ரோனிடசோல் குறிப்பிடப்படும் சிகிச்சைகளாவன:</p>
நுண்ணுயிரியியல்
<list type="unordered"><item>நுண்ணுயிரி பெண்ணுறுப்பு அழற்சிக்கான அறிகுறிகள் உள்ள நோயாளிகளிடத்தில் <hi rend="italic">கார்ட்னரெல்லா</hi> இன நுண்ணுயிரினங்களின் அதிகப்படியான வளர்ச்சி மற்றும் துணைத்தொற்று காற்றுள்ள நுண்ணுயிரிகள்) போன்றவற்றோடு பொதுவாகத் தொடர்புடையது.</item>
<item>இடுப்பெலும்பு அழற்சி நோய்க்கான நுண்ணுயிர் எதிர்ப்பிகளான அஃப்லாக்ஸின், லெவாஃபிளாக்ஸோஸின், அல்லது செஃப்ட்ரியாக்ஸேன் போன்றவற்றோடு தொடர்புற்று இணைந்துள்ளது .</item>
<item><hi rend="italic">பாக்டீரிரைட்ஸ் ஃபிரிஜில்ஸ், எஸ்பிபி</hi> , <hi rend="italic">ஃபியூஸோபாக்டீரியம் எஸ்பிபி</hi> , <hi rend="italic">கிளாஸ்ட்ரிடம் எஸ்பிபி</hi> , <hi rend="italic">பெப்டோகோகஸ் எஸ்பிபி</hi> , <hi rend="italic">பெப்டோஸ்ட்ரெப்டோகோகஸ் எஸ்பிபி</hi> , <hi rend="italic">பிரிவடல்லா எஸ்பிபி</hi> , போன்ற காற்றிலி உயிரி நுண்ணுயிரித் தொற்றுக்கள் அல்லது இடை வயிற்று கட்டி, வயிற்றறை உறையழற்சி, சீழ்த்தேக்கம், <ref target="https://ta.wikipedia.org/wiki/மார்சளிக்_காய்ச்சல்">மார்சளிக் காய்ச்சல்</ref>, வளியிழு மார்சளிக் காய்ச்சல், நுரையீரல் கட்டி, நீரிழிவுநோய் கால் புண், மூளைக்காய்ச்சல் மற்றும் <ref target="https://ta.wikipedia.org/wiki/மூளைக்_கட்டி">மூளைக் கட்டி</ref>, எலும்பு மற்றும் மூட்டு அழற்சிகள், ரத்தம் நச்சுத்தன்மையடைதல், கருப்பை உள்ளழற்சி, சூலகக் குழாயில் சீழ்க்கட்டி அல்லது இதய உட்சவ்வு அழற்சி.</item>
<item><hi rend="italic">கிளஸ்ட்ரிடியம் டிஃபிஸைல்</hi> காரணமாக ஏற்படும் பொய்ச்சவ்வுப் பெருங்குடல் அழற்சி.</item>
<item>செரிமான வயிற்றுப்புண் நோயில் பல-மருந்து அளிப்புத் திட்டத்தின் ஒரு பகுதியாக, <hi rend="italic">ஹெலிகோபேக்டர் பைரோலி</hi>யினை அழிப்பதற்கான சிகிச்சை,</item></list>
ஓரணு உயிரி
<p>ஜியர்டயாஸிஸ்: இது ஜியார்டியா லம்ப்லியா எனப்படும் ஒற்றை-உயிரணுகொண்ட நுண்ணுயிரின் தொற்று ஏற்படும் பித்தநீர்களின் உட்செலுத்தலால் ஏற்படும் சிறு குடல் தொற்றாகும். ஜியர்டயாஸிஸ் நோயானது, வளரும் நாடுகளில் 20–30 சதவிகிதம் என்ற அளவில் உலகம் முழுவதிலும் காணப்படுகிறது. நோய்க்கட்டுப்பாடு மற்றும் தடுப்பு மையங்கள் அமெரிக்காவில் ஜியர்டியா ஆண்டிற்கு 2.5 மில்லியன் மக்களிடத்ததில் தொற்று ஏற்படுத்துவதாக தெரிவித்திருக்கின்றன. பொதுவாக, நீர்வழியாகவே இது ஒருவரிடமிருந்து மற்றொருவருக்குப் பரவுகிறது மற்றும் உடலுறவு போன்றவை உள்ளிட்ட பல்வேறு முறைகளிலும் பரவுவதாக உள்ளது. இவ்வாறு பரவும் தன்மை ஜியர்டியா தொற்றுக்களின் பெரும்பாலானவற்றில் உள்ளது. மேலும், இது மோசமான சுகாதாரம் மற்றும் சுத்தமின்மை ஆகியவற்றுடன் தொடர்புற்றுள்ளது. நீர் மாசுக்களே அமெரிக்க நாட்டில் ஜியர்டியா நோய்ப்பரவலில் பொதுவான காரணமாக உள்ளது. இது வடிகட்டப்படாத (அசுத்தமான) தண்ணீரை அருந்துவதுடன் தொடர்புற்றுள்ளது. பாலுறவு மற்றும் முகம் மற்றும் வாய் ஆகியவற்றில் உள்ள அசுத்தங்களின் விளைவாகவும் ஏற்படுகிறது. மேலும், அணையாடை மாற்றுதல் மற்றும் கையை போதுமான அளவிற்கு சுத்தப்படுத்தாமை ஆகியவை தொற்று ஏற்பட்ட குழந்தையிடமிருந்து மேலும் பலருக்குப் பரவுவதற்கான அபாயக் காரணிகளாக இருக்கின்றன. இறுதியாக, உணவில் உருவாகும் ஜியர்டியா நோய்ப்பரவல் என்பது தொற்று ஏற்பட்டவர்கள் கைபட்டு உணவு அசுத்தமடைவதன் மூலம் உருவாகிறது.</p>
<p>சிறிய அளவிலான தொற்று கொண்டுள்ளவர்கள் அடிவயிற்று அழற்சி, வெடிப்பு, தண்ணீரால் ஏற்படும் வயிற்றுப்போக்கு, வாந்தி, தசை பிசகல் மற்றும் தீவிரமடையும் நிலைக்கு முன்பாக 3–4 நாட்களுக்கு நீடிக்கும் காய்ச்சல் ஆகியவற்றின் தொடக்கநிலை தாக்குதலுக்கு ஆளாகிறார்கள். தொற்று ஏற்பட்டவர்களில் பெரும்பாலானவர்களிடத்தில் மீண்டும் நிகழ்கின்ற அல்லது தடுப்பாக மாறும் படிப்படியான அறிகுறிகள் ஏற்படுகின்றன.</p>
<p>அறிகுறிகளின் தீவிரமான மற்றும் மறைமுகமான தொடக்க நிலைகளில் மலங்கள் மிகவும் பிசுபிசுப்பானதாகவும் துர்நாற்றம் வீசக்கூடியதாகவும் மாறுகிறது. ஆனால் ஜியர்டஸிஸ் குடல் நோய்களோடு தொடர்புறுவதில்லை என்பதால் அது இரத்தம் அல்லது சீழினைக் கொண்டிருப்பதில்லை. தண்ணீரால் ஏற்படும் வயிற்றுப்போக்கு நீர்மையான மலங்கள் மற்றும் மலச்சிக்கலோடு சுழற்சி முறையில் உருவாகலாம். குமட்டல், வீக்கம், மார்பெலும்பு எரிச்சல், முட்டை வீச்சம் மற்றும் அமிலச் செரிமானக்கோளாறு உள்ளிட்ட அறிகுறிகள் அதிகரிக்கலாம். மேலும், நீர்மையான மலங்கள் இல்லாத நிலையிலும் இவை, பொதுவாக இருக்கலாம்.</p>
<p><hi rend="bold">மெட்ரோனிடசோல் சிகிச்சை</hi></p>
<p>வயது வந்தோருக்கான மருந்தளவு: ஒரு நாளைக்கு 250 மில்லிகிராம் என்று ஐந்து நாட்களுக்கு</p>
<p>குழந்தைகளுக்கான மருந்தளவு: ஐந்து நாட்களுக்கு ஒரு நாளைக்கு மூன்று வேளைகள் என்று ஒரு மருந்தளவில் உடல் எடையில் ஒரு கிலோகிராமுக்கு 15 மில்லிகிராம்</p>
குறிப்பாக அல்லாதவை
<list type="unordered"><item>அசுத்தமடைந்திருக்க வாய்ப்புள்ள அடிவயிற்று அறுவைசிகிச்சை அல்லது குடல்நீட்சி அறுவைசிகிச்சை செய்துகொண்டிருப்பவர்களுக்கான தடுப்பு சிகிச்சை மற்றும் நியோமைசினுடன் தொடர்புற்றுள்ளது.</item>
<item>கடுமையான ஈறு எரிச்சல் மற்றும் பிற பல் தொற்றுக்கள் (டிஜிஏ மற்றும் அமெரிக்க உணவு மற்றும் மருந்து நிர்வாகம் (எஃப்டிஏ) அல்லாத நிறுவனம் அங்கீகரிக்கப்பட்டது)</item>
<item>வயிறு அல்லது பிட்டப்பகுதியைச் சேர்ந்த குரோன்ஸ் நோய் தொடர்பு (எஃப்டிஏ அல்லாத அங்கீகரிப்பு)– சிப்ராஃபிளக்ஸாஸின் உடனான சேர்மானத்தில் மிகுந்த பயன்மிக்கது என்று கருதப்படுகிறது</item>
<item>பகுதி சார்ந்த மெட்ரோனிடசோல் பயன்பாடு தோல் சிவந்துபோதல் மற்றும் துர்நாற்ற பூசணக் காயங்களின் சிகிச்சையில் பயன்படுகிறது.<ref target="https://ta.wikipedia.org/wiki/முதற்_பக்கம்#cite_note-AMH2006-3">[3]</ref></item></list>
குறைபிரசவ தடுப்பு
<p>அண்மையில்  மெட்ரோனிடசோல் மீதான ஆய்வு, கர்ப்பத்தின் 32 வாரங்களுக்கு முந்தைய காலகட்டத்தில் மெட்ரோனிடசோல் சிகிச்சை மேற்கொள்வது குறைபிரசவத்தின் அதிகரித்த அபாயத்தோடு தொடர்புகொண்டதாக உள்ளமையைக் கண்டறிந்துள்ளது. இது பெண்ணுறுப்பில் ஏற்படும் மாற்றம் மற்றும் கிளிண்டாமிசின் அல்லது வாய்வழி மெட்ரோனிடசோல் சிகிச்சை ஆகியவற்றின் காரணமாக உருவாகும் சாத்தியம் உள்ளது.<ref target="https://ta.wikipedia.org/wiki/முதற்_பக்கம்#cite_note-Carey_et_al._2005-4">[4]</ref></p>
<p>கர்ப்பப்பைவாய் வழி சிசு தானாகவே தவறிவிடுதல் (cervicovaginal fetal fibronectin) உள்ளிட்ட மற்றும் காரணிகளோடு தொடர்புடைய நுண்ணுயிரி பெண்ணுறுப்பு அழற்சியின் காரணமாக விளையும்  குறைப் பிரசவ தடுப்பிற்கும் மெட்ரோனிடசோல் பயன்படுகிறது.<ref target="https://ta.wikipedia.org/wiki/முதற்_பக்கம்#cite_note-Shennan2006-5">[5]</ref></p>
<p>எனினும், மெட்ரோனிடசோல் தொடர்ச்சியாக  எடுத்துக் கொள்வதற்கான சரியான நுண்ணுயிர்க் கொல்லி அல்ல என்று லாமண்ட் வாதிடுகிறார். நுண்ணுயிரிசார் பெண்ணுறுப்பு அழற்சிக்கான நேர்மறை சோதனை முடிவுள்ள பெண்களுக்கு இரண்டாவது மூன்றுமாத காலத்தில் கிளிண்டாமைசின் தரப்படுவது மிகவும் பயன்மிக்கதாக காணப்படுகிறது.<ref target="https://ta.wikipedia.org/wiki/முதற்_பக்கம்#cite_note-Lamont2005-6">[6]</ref></p>
தீய விளைவுகள்
<p>மெட்ரானைடஸாலோடு தொடர்புகொண்டதாக (≥1 சதவிகித நோயாளிகளிடத்தில்) பின்வருபவை உள்ளிட்ட பக்க விளைவுகள் / விரும்பத்தகாத நிகழ்வுகள் அறிவிக்கப்பட்டுள்ளன: <ref target="https://ta.wikipedia.org/wiki/குமட்டல்">குமட்டல்</ref>, வயிற்றுப்போக்கு, மற்றும்/அல்லது வாயில் உலோகச் சுவை. சிரைவழி மருந்தளி்ப்பு இரத்த உறைவை உருவாக்கலாம்.</p>
<p>பொதுவாக அன்றி, அவ்வப்போது ஏற்படும் பக்க விளைவுகள்: மிகு உணர்ச்சி காரணமான எதிர் விளைவுகள் (எ.கா: எரிச்சல், அரிப்பு, சிவந்துபோதல் மற்றும் காய்ச்சல் போன்றவை), தலைவலி, மயக்க உணர்வு, வாந்தி, நாக்கு அழற்சி, வாய் அழற்சி, கருப்பான சிறுநீர், மற்றும்/அல்லது கூச்ச உணர்வு.<ref target="https://ta.wikipedia.org/wiki/முதற்_பக்கம்#cite_note-AMH2006-3">[3]</ref></p>
<p>மெட்ரோனிடசோல் அதிகமான அளவிலோ மற்றும்/அல்லது  கொண்டு நீண்ட காலத்திற்கு அளிக்கப்பட்டலோ, அது, நாக்கு தடித்துப்போதல், வெள்ளையணுக் குறைவு, நியூட்ரோபில் அணுக்குறைவு, நரம்பு இயக்கத்தடை மற்றும்/அல்லது சிஎன்எஸ் நச்சுத்தன்மை ஆகியவற்றோடு தொடர்புறும் சாத்தியம் உள்ளது.<ref target="https://ta.wikipedia.org/wiki/முதற்_பக்கம்#cite_note-AMH2006-3">[3]</ref></p>
<p>புற்றுநோய் குறித்த சர்வதேச ஆராய்ச்சி நிறுவனம் (International Cancer Research Institute) மனிதர்களிடத்தில் புற்றுநோய் ஏற்படுத்தக்கூடிய துணைப்பொருளாக மெட்ரோனிடசோல் மருந்தை பட்டியலிட்டுள்ளது. சில பரிசோதனை முறைகள் கேள்விக்குள்ளாகி இருப்பினும், விலங்குகளின் மீதான பரிசோதனைகளில் இது ஒரு புற்றுநோய் காரணியாகவே காணப்பட்டுள்ளது.<ref target="https://ta.wikipedia.org/wiki/முதற்_பக்கம்#cite_note-RoC-7">[7]</ref> இருப்பினும், மனிதர்களிடத்தில் பாதுகாப்பானதாகவே அறியப்பட்டுள்ளது.<ref target="https://ta.wikipedia.org/wiki/முதற்_பக்கம்#cite_note-RoC-7">[7]</ref><ref target="https://ta.wikipedia.org/wiki/முதற்_பக்கம்#cite_note-8">[8]</ref> இது புற்றுநோய்க்கான அபாயத்திற்கு மிகவும் குறைவான சாத்தியம் கொண்டுள்ளதாகக் காணப்படுகிறது. மேலும், பெரும்பாலான சூழ்நிலைகளில் சிகிச்சையின் பலன்கள் அபாயத்தை அதிகப்படியானதாக மதிப்பிட்டுவிடுவதாக இருக்கின்றன. விலங்கு உணவுகளில் மற்றும் கால்நடை மருத்துவத்தில் மெட்ரோனிடசோல் பயன்பாட்டிற்கு ஐரோப்பிய ஒன்றியம் தடை விதித்துள்ளது.<ref target="https://ta.wikipedia.org/wiki/முதற்_பக்கம்#cite_note-9">[9]</ref></p>
<p>மெட்ரானைடஸாலுக்கும் பல்வேறு பிறவிக் குறைபாடுகளுக்கும் உள்ள தொடர்புகளையும் பல்வேறு ஆய்வுகள் குறிப்பிட்டிருக்கின்றன. எனினும், இத்தகைய ஆய்வுகள் முழுமையற்றவையாகவே உள்ளன.  மேலும், மிக அண்மையிலான ஆய்வுகள் மெட்ரோனிடசோல் பிறவிக் குறைபாடுகள் அல்லது கருவின் பிற எதிர்மறை விளைவுகளுக்கான அபாயத்தை குறிப்பிடத்தகுந்த அளவில் கொள்ளவில்லை என சுட்டிக்காட்டியுள்ளன.<ref target="https://ta.wikipedia.org/wiki/முதற்_பக்கம்#cite_note-otis-10">[10]</ref></p>
<p>பகுதி சார்ந்த மெட்ரோனிடசோல் சிகிச்சையின் பொதுவான பக்க விளைவுகள் சிவந்துபோதல், உலர்வு, மற்றும்/அல்லது தோல் எரிச்சல், கண்ணில் நீர்வடிவதல் ஆகியவற்றை உள்ளிடும்.<ref target="https://ta.wikipedia.org/wiki/முதற்_பக்கம்#cite_note-AMH2006-3">[3]</ref></p>
மதுவுடனான இடையூடு
<p>மெட்ரோனிடசோல் பயன்பாட்டின்போது மது அருந்துவது <ref target="https://ta.wikipedia.org/wiki/குமட்டல்">குமட்டல்</ref>, வாந்தி, தோல் சிவந்துபோதல், அதிகரித்த இதயத் துடிப்பு, மற்றும் சுவாசத் தடை,<ref target="https://ta.wikipedia.org/wiki/முதற்_பக்கம்#cite_note-cina-11">[11]</ref> போன்றவற்றை ஏற்படுத்தலாம் என நீண்டகாலமாக கருதப்பட்டு வந்தது. இருப்பினும் இக்கருத்தை கேள்விக்குள்ளாக்கும் ஆய்வுகளும் நடத்தப்பட்டிருக்கின்றன.<ref target="https://ta.wikipedia.org/wiki/முதற்_பக்கம்#cite_note-12">[12]</ref> உடல்ரீதியான மெட்ரோனிடசோல் சிகிச்சையின்போது நோயாளிகள் மது அருந்துவதைத் தவிர்க்க வேண்டும். மேலும், சிகிச்சைக்குப் பிறகான 48 மணிநேரங்களுக்காவது மதுவைத் தவிர்க்க வேண்டும்.<ref target="https://ta.wikipedia.org/wiki/முதற்_பக்கம்#cite_note-AMH2006-3">[3]</ref> இருப்பினும், மருத்துவ அமைப்பில் இந்த விளைவின் இயக்கவியல் கேள்விக்குள்ளாகி உள்ளது.<ref target="https://ta.wikipedia.org/wiki/முதற்_பக்கம்#cite_note-Williams2000-13">[13]</ref><ref target="https://ta.wikipedia.org/wiki/முதற்_பக்கம்#cite_note-Visapaa2002-14">[14]</ref><ref target="https://ta.wikipedia.org/wiki/முதற்_பக்கம்#cite_note-pmid17963129-15">[15]</ref></p>
மெபண்டஸால் உடனான ஸ்டீவன்ஸ்-ஜான்ஸன் நோய்க்குறித்தொகுதி
<p>மெட்ரோனிடசோல் மருந்து மட்டுமே ஸ்டீவன்ஸ்-ஜான்ஸன் நோய்க்குறித்தொகுதியை விளைவிப்பதில்லை. ஆயினும், மெபன்டஸால் மருந்துடன் இது சேர்க்கப்படும்போது இந்த நோய்க்கான ஆபத்து விகிதம் அதிகரிப்பதாக கண்டறிந்துள்ளனர்.<ref target="https://ta.wikipedia.org/wiki/முதற்_பக்கம்#cite_note-Chen-16">[16]</ref></p>
மரணம் விளைவிக்கக்கூடிய செரோட்டினின் நோய்க்குறித் தொகுதிக்கான சாத்தியம்
<p>செரோட்டினின் நோய்க்குறித்தொகுதி முழுதுமாக அறியப்படவில்லை என்பது குறிப்பிடத்தக்கது. மருந்துகளுடனான இடையூடல் இரண்டொரு நாட்களிலோ அல்லது சில மாதங்களிலோ கூட நிகழலாம். இந்த நோய்க்குறி எவ்வாறு தோன்றுகிறது, எவ்வாறு முன்னேறுகிறது மற்றும் இதற்கான சிகிச்சை என்ன என்பன பற்றி நிச்சயமாக இன்னமும் அறியப்படவில்லை. தசை இறுகுதல், தலைவலி, உயர் இரத்த அழுத்தம் மற்றும் இரத்த வேதியியலில் மாற்றங்கள் ஆகியவை இதற்கான அறிகுறிகளாக இருக்கலாம். இதற்கான ஒரே சிகிச்சை, இதற்குக் காரணமான மருந்துகளை நிறுத்துவதே. அண்மையில், மனச்சோர்வு-எதிர் மருந்து மற்றும் மெட்ரோனிடசோல் சேர்மத்தால் உருவான செரோட்டினின் நோய்க்குறித் தொகுதி கண்டறியப்பட்டுள்ளது.<ref target="https://ta.wikipedia.org/wiki/முதற்_பக்கம்#cite_note-pmid17963129-15">[15]</ref><ref target="https://ta.wikipedia.org/wiki/முதற்_பக்கம்#cite_note-17">[17]</ref> ஆயினும், இத்தகவல் மெட்ரோனிடசோல் நோயாளிக்கான தகவல் சிற்றேட்டில் காணப்படவில்லை. மனச்சோர்வு-எதிர் மருந்துகளில், புரோசாக், லெக்ஸாப்ரோ, செலக்ஸா, சோலாஃப்ட், எஃபெக்ஸர் ஆகியவை அடங்கும்.</p>



வெளிப்புபுற இணைப்புகள்
<list type="unordered"><item> <ref target="http://www.wedgewoodpharmacy.com/monographs/metronidazole.asp">http://www.wedgewoodpharmacy.com/monographs/metronidazole.asp</ref></item>
<item> <ref target="http://www.merck.com/mmpe/lexicomp/metronidazole.html">http://www.merck.com/mmpe/lexicomp/metronidazole.html</ref></item>
<item> <ref target="http://www.patient.co.uk/showdoc/30003224">http://www.patient.co.uk/showdoc/30003224</ref></item></list>
</text></body></html>