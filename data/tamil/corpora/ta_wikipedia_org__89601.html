<html><body><text id="wikipedia_ta_wikipedia_org__89601.html" ns="0" revid="3450346" sourceurl="https://ta.wikipedia.org/wiki/%E0%AE%A4%E0%AF%86._%E0%AE%87%E0%AE%B0%E0%AE%BE._%E0%AE%AE%E0%AE%95%E0%AE%BE%E0%AE%B2%E0%AE%BF%E0%AE%99%E0%AF%8D%E0%AE%95%E0%AE%AE%E0%AF%8D" title="தெ. இரா. மகாலிங்கம்" type="wikipedia">தெ. இரா. மகாலிங்கம்<ref target="https://ta.wikipedia.org/wiki/டி._ஆர்._மகாலிங்கம்_(புல்லாங்குழல்_கலைஞர்)">டி. ஆர். மகாலிங்கம் (புல்லாங்குழல் கலைஞர்)</ref> உடன் குழப்பிக் கொள்ளாதீர்கள்.

<p><hi rend="bold">தென்கரை இராமகிருஷ்ணன் மகாலிங்கம்</hi> அல்லது பொதுவாக <hi rend="bold">டி. ஆர். மகாலிங்கம்</hi> (16 சூன் 1924 - 21 ஏப்ரல் 1978)<ref target="https://ta.wikipedia.org/wiki/முதற்_பக்கம்#cite_note-THindu-1">[1]</ref> 1940 – 1950களில் பிரபலமாகயிருந்த ஒரு தமிழ்த் <ref target="https://ta.wikipedia.org/wiki/திரைப்படம்">திரைப்பட</ref> <ref target="https://ta.wikipedia.org/wiki/நடிகர்">நடிகர்</ref>, பாடகர், திரைப்படத் தயாரிப்பாளர் மற்றும் இசையமைப்பாளர் ஆவார். உச்சத்தொனியில் பாடும் திறமை பெற்ற இவர் நடித்த காதல் மற்றும் பக்திப்பாடல்கள் இவருக்குப் பெயர் வாங்கித் தந்தன.</p>
வாழ்க்கைக் குறிப்பு
<p><ref target="https://ta.wikipedia.org/wiki/மதுரை_மாவட்டம்">மதுரை மாவட்டம்</ref>, <ref target="https://ta.wikipedia.org/wiki/சோழவந்தான்">சோழவந்தானை</ref> அடுத்துள்ள தென்கரை என்ற ஊரில் பிறந்த மகாலிங்கம்<ref target="https://ta.wikipedia.org/wiki/முதற்_பக்கம்#cite_note-virakesari-2">[2]</ref> ஐந்து வயதில் இருந்தே மேடையேறி நாடகங்களில் நடிக்கவும் பாடவும் செய்தார். சோழவந்தான் அருகே இருந்த செல்லூர் சேச அய்யங்கார் மிருதங்கமும் பாட்டும் மகாலிங்கத்துக்கு சொல்லிக் கொடுத்தார். அவரது குழுவுடன் மடங்களிலும் கோவில்களிலும் பஜனை பாடும் வாய்ப்பு மகாலிங்கத்துக்கு கிடைத்தது. பிரபல பாடகர் <ref target="https://ta.wikipedia.org/wiki/எஸ்._சி._கிருஷ்ணன்">எஸ். சி. கிருஷ்ணன்</ref> அவரது நெருங்கிய நண்பர். அந்தக் காலத்தில் ஒலிபெருக்கிகள் அதிகமாக இல்லாததால் பாடகர்கள் மிகவும் சத்தமாகப் பாட வேண்டியிருந்தது. அதனால் அக்காலத்துப் பாடகர்கள் <ref target="https://ta.wikipedia.org/wiki/எஸ்._ஜி._கிட்டப்பா">எஸ். ஜி. கிட்டப்பா</ref>, மகாலிங்கம், <ref target="https://ta.wikipedia.org/wiki/எஸ்.சி.கிருஷ்ணன்">எஸ்.சி.கிருஷ்ணன்</ref>, <ref target="https://ta.wikipedia.org/wiki/எம்._கே._தியாகராஜ_பாகவதர்">எம். கே. தியாகராஜ பாகவதர்</ref> மற்றும் <ref target="https://ta.wikipedia.org/wiki/டி._எம்._செளந்தரராஜன்">டி. எம். செளந்தரராஜன்</ref> வரை தங்கள் குரலை அதற்குத் தகுந்தவாறு பக்குவப்படுத்த வேண்டியிருந்தது.</p>
<p>பாய்ஸ் நாடகக் கம்பனியில் எஸ். ஜி. கிட்டப்பாவின் வாரிசு எனப் புகழடைந்திருந்த மகாலிங்கத்துக்கு 13 ஆவது வயதிலேயே திரைப்படத்தில் நடிக்கும் வாய்ப்புக் கிடைத்தது. 12 ஆவது வயதில் மகாலிங்கம் ஒரு நாடகத்தில் நடித்த போது அவரின் பாட்டை கேட்ட <ref target="https://ta.wikipedia.org/wiki/ஏ._வி._மெய்யப்பச்_செட்டியார்">ஏ. வி. மெய்யப்பச் செட்டியார்</ref>, தனது படத்தில் அவரை அறிமுகப்படுத்தினார். 1937 இல் ஏவிஎம் இன் பிரகதி பிக்சர்ஸ் நிறுவனத்தின் <hi rend="italic"><ref target="https://ta.wikipedia.org/wiki/நந்தகுமார்">நந்தகுமார்</ref></hi> என்ற படத்தில் கதாநாயகனாக நடித்தார். எஸ். வி. வெங்கட்ராமன் இசை அமைத்த பாடலைப் பாடியபடியே அறிமுகமானார் மகாலிங்கம். <ref target="https://ta.wikipedia.org/wiki/கிருஷ்ணர்">கிருஷ்ணரைப்</ref> பற்றி தமிழ், <ref target="https://ta.wikipedia.org/wiki/இந்தி">இந்தி</ref> மற்றும் <ref target="https://ta.wikipedia.org/wiki/மராத்தி">மராத்தி</ref> மொழிகளில் எடுக்கப்பட்ட இப்படம் அதிக வெற்றி பெறவில்லை. ஆனாலும் இப்படத்தின் பாடல்கள் பிரபலமாயின. அதன் பின்னர் <ref target="https://ta.wikipedia.org/wiki/பிரகலாதா">பிரகலாதா</ref>, சதிமுரளி, வாமன அவதாரம், பரசுராமர் போன்ற படங்களில் பாடி நடித்துப் புகழ் பெற்றார்.</p>
<p>திரைப்படங்களில் நடித்தாலும் நாடகங்களிலும் தொடர்ந்து நடித்தார். வள்ளி திருமணம், பவளக்கொடி போன்ற நாடகங்கள் இவருக்குப் பெரும் புகழைத் தந்தது.</p>
<p><ref target="https://ta.wikipedia.org/wiki/இரண்டாம்_உலகப்_போர்">இரண்டாம் உலகப் போர்</ref> காலத்தில் <ref target="https://ta.wikipedia.org/wiki/1945">1945</ref> ஆம் ஆண்டில் எடுக்கப்பட்ட <ref target="https://ta.wikipedia.org/wiki/ஸ்ரீ_வள்ளி_(1945_திரைப்படம்)">ஸ்ரீ வள்ளி</ref> படம் அவருக்கு  வெற்றிப் படமாக அமைந்தது. அப்படத்தில் அவர் <ref target="https://ta.wikipedia.org/wiki/முருகன்">முருகனாக</ref> நடித்திருந்தார். அவர் நடிகராகவும், பாடகராகவும் திரைப்படத்துறையில் நிலையான இடத்தைப் பிடிப்பதற்கு அப்படம் பெரிதும் காரணமாக இருந்தது. 55 வாரங்கள் இத்திரைப்படம் தொடர்ந்து ஓடி சாதனை படைத்தது.</p>
நடித்த திரைப்படங்கள்
<list type="ordered"><item>நந்தகுமார் (1937)</item>
<item><ref target="https://ta.wikipedia.org/wiki/பூலோக_ரம்பை_(1940_திரைப்படம்)">பூலோக ரம்பை</ref> (1940)</item>
<item><ref target="https://ta.wikipedia.org/wiki/சதி_முரளி_(திரைப்படம்)">சதி முரளி</ref> (1940)</item>
<item><ref target="https://ta.wikipedia.org/wiki/தயாளன்">தயாளன்</ref> (1941)</item>
<item><ref target="https://ta.wikipedia.org/wiki/பிரகலாதா">பிரகலாதா</ref> (1941)</item>
<item><ref target="https://ta.wikipedia.org/wiki/நந்தனார்_(1942_திரைப்படம்)">நந்தனார்</ref> (1942)</item>
<item><ref target="https://ta.wikipedia.org/wiki/மனோன்மணி">மனோன்மணி</ref> (1942)</item>
<item><ref target="https://ta.wikipedia.org/wiki/ஸ்ரீ_வள்ளி_(1945_திரைப்படம்)">ஸ்ரீ வள்ளி</ref> (1945)</item>
<item><ref target="https://ta.wikipedia.org/wiki/நாம்_இருவர்">நாம் இருவர்</ref> (1947)</item>
<item><ref target="https://ta.wikipedia.org/wiki/ஞானசௌந்தரி_(1948_திரைப்படம்)">ஞானசௌந்தரி</ref> (1948)</item>
<item><ref target="https://ta.wikipedia.org/wiki/வேதாள_உலகம்">வேதாள உலகம்</ref> (1948)</item>
<item><ref target="https://ta.wikipedia.org/wiki/ஆதித்தன்_கனவு">ஆதித்தன் கனவு</ref> (1948)</item>
<item><ref target="https://ta.wikipedia.org/wiki/பவளக்கொடி_(1949_திரைப்படம்)">பவளக்கொடி</ref> (1949)</item>
<item><ref target="https://ta.wikipedia.org/wiki/மாயாவதி_(திரைப்படம்)">மாயாவதி</ref> (1949)</item>
<item><ref target="https://ta.wikipedia.org/wiki/இதய_கீதம்">இதய கீதம்</ref> (1950)</item>
<item><ref target="https://ta.wikipedia.org/wiki/லைலா_மஜ்னு_(1950_திரைப்படம்)">லைலா மஜ்னு</ref>) (1950)</item>
<item><ref target="https://ta.wikipedia.org/wiki/மச்சரேகை">மச்சரேகை</ref> (1950)</item>
<item><ref target="https://ta.wikipedia.org/wiki/மோகனசுந்தரம்">மோகனசுந்தரம்</ref> (1951)</item>
<item><ref target="https://ta.wikipedia.org/wiki/வேலைக்காரன்_(1952_திரைப்படம்)">வேலைக்காரன்</ref> (1952)</item>
<item><ref target="https://ta.wikipedia.org/wiki/சின்னதுரை">சின்னதுரை</ref> (1952)</item>
<item><ref target="https://ta.wikipedia.org/wiki/விளையாட்டு_பொம்மை">விளையாட்டு பொம்மை</ref> (1954)</item>
<item><ref target="https://ta.wikipedia.org/wiki/மாலையிட்ட_மங்கை">மாலையிட்ட மங்கை</ref> (1958)</item>
<item><ref target="https://ta.wikipedia.org/wiki/அபலை_அஞ்சுகம்">அபலை அஞ்சுகம்</ref> (1959)</item>
<item><ref target="https://ta.wikipedia.org/wiki/மணிமேகலை">மணிமேகலை</ref> (1959)</item>
<item><ref target="https://ta.wikipedia.org/wiki/அமுதவல்லி">அமுதவல்லி</ref> (1959</item>
<item><ref target="https://ta.wikipedia.org/wiki/ரத்தினபுரி_இளவரசி">ரத்தினபுரி இளவரசி</ref> (1960)</item>
<item><ref target="https://ta.wikipedia.org/wiki/ஆடவந்த_தெய்வம்">ஆடவந்த தெய்வம்</ref> (1960)</item>
<item><ref target="https://ta.wikipedia.org/wiki/கவலை_இல்லாத_மனிதன்">கவலை இல்லாத மனிதன்</ref> (1960)</item>
<item><ref target="https://ta.wikipedia.org/wiki/தந்தைக்குப்பின்_தமையன்">தந்தைக்குப்பின் தமையன்</ref> (1960)</item>
<item><ref target="https://ta.wikipedia.org/wiki/ஸ்ரீ_வள்ளி_(1961_திரைப்படம்)">ஸ்ரீ வள்ளி</ref> (1961)</item>
<item><ref target="https://ta.wikipedia.org/wiki/திருவிளையாடல்_(திரைப்படம்)">திருவிளையாடல்</ref> (1965)</item>
<item><ref target="https://ta.wikipedia.org/wiki/திருநீலகண்டர்_(1972_திரைப்படம்)">திருநீலகண்டர்</ref> (1972)</item>
<item><ref target="https://ta.wikipedia.org/wiki/அகத்தியர்_(திரைப்படம்)">அகத்தியர்</ref> (1972)</item>
<item><ref target="https://ta.wikipedia.org/wiki/ராஜ_ராஜ_சோழன்_(திரைப்படம்)">ராஜ ராஜ சோழன்</ref> (1973)</item>
<item><ref target="https://ta.wikipedia.org/wiki/ஸ்ரீ_கிருஷ்ணலீலா">ஸ்ரீ கிருஷ்ணலீலா</ref> (1977)</item>
<item><ref target="https://ta.wikipedia.org/wiki/தெருப்பாடகன்">தெருப்பாடகன்</ref></item>
<item><ref target="https://ta.wikipedia.org/wiki/பண்ணையார்_மகள்">பண்ணையார் மகள்</ref></item>
<item><ref target="https://ta.wikipedia.org/wiki/என்னைப்_பார்">என்னைப் பார்</ref></item>
<item><ref target="https://ta.wikipedia.org/wiki/திருமலை_தெய்வம்">திருமலை தெய்வம்</ref></item></list>


வெளி இணைப்புகள்
<list type="unordered"><item><ref target="http://www.tfmpage.com/my/mani/trm.html">Detailed biography of actor T.R.Mahalingam</ref> <ref target="https://web.archive.org/web/20080314135646/http://www.tfmpage.com/my/mani/trm.html">பரணிடப்பட்டது</ref> 2008-03-14 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://imdb.com/name/nm0536740/">T. R. Mahalingam filmography at IMDB</ref></item>
<item><ref target="https://ta.wikipedia.org/wiki/யூடியூப்">யூடியூபில்</ref><ref target="http://www.youtube.com/watch?v=mqjo6ICSjVc">Madhuradhwani -T R Mahalingam -ஒரு சகாப்தம்</ref>, 16 சூன் 2022</item></list>
</text></body></html>