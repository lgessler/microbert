<html><body><text id="wikipedia_ta_wikipedia_org__228056.html" ns="0" revid="3200721" sourceurl="https://ta.wikipedia.org/wiki/%E0%AE%AA%E0%AE%9F%E0%AF%8D%E0%AE%9F%E0%AE%BF%E0%AE%A9%E0%AE%A4%E0%AF%8D%E0%AE%A4%E0%AE%BE%E0%AE%B0%E0%AF%8D_(1936_%E0%AE%A4%E0%AE%BF%E0%AE%B0%E0%AF%88%E0%AE%AA%E0%AF%8D%E0%AE%AA%E0%AE%9F%E0%AE%AE%E0%AF%8D)" title="பட்டினத்தார் (1936 திரைப்படம்)" type="wikipedia">பட்டினத்தார் (1936 திரைப்படம்)
<p><hi rend="bold">பட்டினத்தார்</hi>, <ref target="https://ta.wikipedia.org/wiki/1936">1936</ref> ஆம் ஆண்டு வெளிவந்த தமிழ்த் திரைப்படமாகும். முருகதாசாவின் (முத்துசுவாமி ஐயர்) இயக்கத்தில் வெளிவந்த இத்திரைப்படத்தில் <ref target="https://ta.wikipedia.org/wiki/எம்._எம்._தண்டபாணி_தேசிகர்">எம். எம். தண்டபாணி தேசிகர்</ref>, வி. என். சுந்தரம், <ref target="https://ta.wikipedia.org/wiki/பி._ஜி._வெங்கடேசன்">பி. ஜி. வெங்கடேசன்</ref>, டி. ஆர். முத்துலட்சுமி ஆகியோர் நடித்திருந்தனர்.</p>
<p>11ம் நூற்றாண்டில் வாழ்ந்த <ref target="https://ta.wikipedia.org/wiki/பட்டினத்தார்_(புலவர்)">பட்டினத்தடிகளின்</ref> வரலாற்றை ஒட்டி மூன்று திரைப்படங்கள் வெளிவந்திருந்தன. முதலாவது 1935 ஆம் ஆண்டில் சுந்தரமூர்த்தி ஓதுவார் பட்டினத்தாராக வெளிவந்த <ref target="https://ta.wikipedia.org/wiki/பட்டினத்தார்_(1935_திரைப்படம்)">1935 பட்டினத்தார்</ref> திரைப்படம் படுதோல்வி அடைந்தது. அடுத்த ஆண்டிலேயே தேசிகர் பட்டினத்தாராக நடித்த இத்திரைப்படம் வெளிவந்தது. பின்னர் 1962 இல் <ref target="https://ta.wikipedia.org/wiki/டி._எம்._சௌந்தரராஜன்">டி. எம். சௌந்தரராஜன்</ref> நடித்த <ref target="https://ta.wikipedia.org/wiki/பட்டினத்தார்_(1962_திரைப்படம்)">1962 பட்டினத்தார்</ref> படம் வெளிவந்தது. இந்த மூன்று திரைப்படங்களில் தேசிகர் நடித்த 1936 திரைப்படமே பெரு வெற்றியை அடைந்தது. சென்னை பிராட்வே திரையரங்கில் மட்டும் இது 25 வாரங்கள் ஓடியது.<ref target="https://ta.wikipedia.org/wiki/முதற்_பக்கம்#cite_note-guy-1">[1]</ref></p>
<p>இத்திரைப்படத்தில் மொத்தம் 52 பாடல்கள் இடம்பெற்றிருந்தன. தண்டபாணி தேசி­கரே இசை­ய­மைத்து, பெரும்பாலான பாடல்களைப் பாடியிருந்தார்.</p>
<p>வேல் பிக்சர்ஸ் நிறுவனத்தின் எம். டி. ராஜன் இத்திரைப்படத்தைத் தயாரித்திருந்தார். முருகதாசா என அழைக்கப்படும் முத்துசாமி ஐயர் (பிறப்பு: 1900) இதனை இயக்கியிருந்தார். கே. ராம்நாத், மற்றும் ஏ. கே. சேகர் ஆகியோரின் ஒளிப்பதிவில் வெளியானது. இத்திரைப்படத்தின் பிரதி இப்போது கிடைப்பதில்லை.<ref target="https://ta.wikipedia.org/wiki/முதற்_பக்கம்#cite_note-guy-1">[1]</ref></p>
இவற்றையும் பார்க்க
<list type="unordered"><item><ref target="https://ta.wikipedia.org/wiki/பட்டினத்தார்_(1935_திரைப்படம்)">பட்டினத்தார் (1935 திரைப்படம்)</ref></item>
<item><ref target="https://ta.wikipedia.org/wiki/பட்டினத்தார்_(1962_திரைப்படம்)">பட்டினத்தார் (1962 திரைப்படம்)</ref></item></list>
</text></body></html>