<html><body><text id="wikipedia_ta_wikipedia_org__91864.html" ns="0" revid="3435329" sourceurl="https://ta.wikipedia.org/wiki/%E0%AE%87%E0%AE%9F%E0%AE%95%E0%AF%8D%E0%AE%95%E0%AE%B0%E0%AE%9F%E0%AE%95%E0%AF%8D%E0%AE%95%E0%AE%B2%E0%AF%8D" title="இடக்கரடக்கல்" type="wikipedia">இடக்கரடக்கல்<p>ஒரு நிகழ்ச்சி அல்லது செய்கைக்கு உரிய இயல்பான ஆனால் பலருள்ள சபையில் அல்லது சான்றோர் முன் கூறத்தகாத <ref target="https://ta.wikipedia.org/wiki/சொல்">சொல்லை</ref> அல்லது சொற்றொடரை அடக்கி வேறொரு சொல் அல்லது சொற்றொடர் கொண்டு வெளிப்படுத்துதல் <hi rend="bold">இடக்கரடக்கல்</hi> எனப்படும். "Euphemism; use of indirect or roundabout expressions to avoid indecent language; one of three <hi rend="italic">takuti-vaḻakku</hi>, q.v.; தகுதிவழக்குளொன்று. (நன். 267.)" என்று தமிழகராதி கூறும்<ref target="https://ta.wikipedia.org/wiki/முதற்_பக்கம்#cite_note-1">[1]</ref>.</p>
<p>“இடக்கர்” என்றால் "சொல்லத்தகாத சொல், அநாகரிகமான சொல்" என்று பொருள்<ref target="https://ta.wikipedia.org/wiki/முதற்_பக்கம்#cite_note-2">[2]</ref>; தொல்காப்பியர் இதனை அவையல் கிளவி என்ற சொல்லால் குறிப்பிடுகிறார். </p>
<p>இடக்கர் என்ற சொல் இடக்கு என்ற சொல்லொடு "அர்" விகுதி சேர்த்து உண்டாகிற்று.</p>
<p>இடக்கு என்றாலும்  "1. Vulgar language. See இடக்கர்¹. 2. Cavil, captious speech; குதர்க்கம். <hi rend="italic">Colloq</hi>. 3. Rudeness, incivility, insubordination, pertinacity, obstinacy, as of a balky horse; முரண்செயல். குதிரை இடக் குப்பண்ணுகிறது. <hi rend="italic">Colloq</hi>." என்று பொருளென்று சென்னைத் தமிழகராதி குறிப்பிடுகின்றது<ref target="https://ta.wikipedia.org/wiki/முதற்_பக்கம்#cite_note-3">[3]</ref>.</p>
<p>"அடக்கல்" என்றால் கூறாது அடக்குதல் என்று பொருள். </p>
<p>மற்றவர்முன் கூற முடியாத நேரடியான ஆனால் அநாகரிகமான சொற்களை அடக்கி நாகரிகமான ஆனால் மறைமுகமான சொற்களைக்கொண்டு கூறுதலும் அப்படிக்கூருஞ் சொற்களையும் இடக்கரடக்கல் என்பர்.</p>
<p>தமிழ்மரபிலக்கணத்தில் இது <ref target="https://ta.wikipedia.org/wiki/வழக்கு_(இலக்கணம்)">தகுதிவழக்கு</ref> என்ற வகைப்பாட்டில் அடங்கும்.</p>
சில உதாரணங்கள்
<list type="unordered"><item><ref target="https://ta.wikipedia.org/wiki/மலம்">மலம்</ref> கழிக்கப் போனான் என்பதை "கால் கழுவி வந்தான்" “<ref target="https://ta.wikipedia.org/wiki/காடு">காட்டுக்குப்</ref> போனான்”, “கொல்லைக்குப் போனான்”, “வெளியே போனான்” என்று சொல்லுதல்.</item>
<item>சிறுநீர் கழிக்கையை ஒன்றுக்குப் போகை என்பன.</item>
<item><ref target="https://ta.wikipedia.org/wiki/வயிற்றுப்போக்கு">வயிற்றுப்போக்கு</ref> ("அவனுக்கு வயிற்றாலே போகிறது")</item>
<item>செத்துப் போனார்: இயற்கை எய்தினார், இறைவனடி சேர்ந்தார், உயிர் நீத்தார்</item>
</list>
வெளி இணைப்புகள்
<list type="unordered"><item><ref target="http://webcache.googleusercontent.com/search?q=cache:b52SpdjA6mkJ:ve.bdu.ac.in:8080/tamil/mat/matt14/html/mat14005ep6c.htm+%E0%AE%87%E0%AE%9F%E0%AE%95%E0%AF%8D%E0%AE%95%E0%AE%B0%E0%AE%9F%E0%AE%95%E0%AF%8D%E0%AE%95%E0%AE%B2%E0%AF%8D+%E0%AE%95%E0%AE%BE%E0%AE%B2%E0%AF%8D+%E0%AE%95%E0%AE%B4%E0%AF%81%E0%AE%B5%E0%AE%BF+%E0%AE%B5%E0%AE%A8%E0%AF%8D%E0%AE%A4%E0%AE%BE%E0%AE%A9%E0%AF%8D&amp;cd=1&amp;hl=en&amp;ct=clnk&amp;gl=in&amp;client=firefox-a">இடக்கரடக்கல், பாரதிதாசன் பல்கலைக்கழகம்</ref></item></list>
</text></body></html>