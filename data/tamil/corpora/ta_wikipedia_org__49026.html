<html><body><text id="wikipedia_ta_wikipedia_org__49026.html" ns="0" revid="3444178" sourceurl="https://ta.wikipedia.org/wiki/%E0%AE%86%E0%AE%A4%E0%AF%8D%E0%AE%A4%E0%AE%BF%E0%AE%AF%E0%AE%9F%E0%AE%BF" title="ஆத்தியடி" type="wikipedia">ஆத்தியடி<p><hi rend="bold">ஆத்தியடி</hi> <ref target="https://ta.wikipedia.org/wiki/இலங்கை">இலங்கையின்</ref> வடபுலத்தில் <ref target="https://ta.wikipedia.org/wiki/யாழ்ப்பாண_மாவட்டம்">யாழ் மாவட்டத்தில்</ref>, <ref target="https://ta.wikipedia.org/wiki/வடமராட்சி">வடமராட்சிப்</ref> பகுதியில் <ref target="https://ta.wikipedia.org/wiki/பருத்தித்துறை">பருத்தித்துறை</ref>, <ref target="https://ta.wikipedia.org/wiki/புலோலி">மேலைப்புலோலியில்</ref> அமைந்துள்ள ஒரு சிறிய <ref target="https://ta.wikipedia.org/wiki/ஊர்">ஊர்</ref> ஆகும். இதன் எல்லைகளாக மேற்கே <ref target="https://ta.wikipedia.org/wiki/தம்பசிட்டி">தம்பசிட்டி</ref> கிராமமும், கிழக்கே வினாயகமுதலியார் வீதியும், தெற்கே <ref target="https://ta.wikipedia.org/wiki/வடமராட்சி_இந்து_மகளிர்_கல்லூரி">வடமராட்சி இந்து மகளிர் கல்லூரி</ref> வீதியும், வடக்கே <ref target="https://ta.wikipedia.org/wiki/கோணந்தீவு">கோணந்தீவும்</ref> அமைந்துள்ளன.</p>
<p>ஆத்தியடியின் வடக்கே ஒன்றரை <ref target="https://ta.wikipedia.org/wiki/மைல்">மைல்</ref> தொலைவில்தான் <ref target="https://ta.wikipedia.org/wiki/இந்தியப்_பெருங்கடல்">இந்தியப் பெருங்கடல்</ref> அமைந்துள்ளது. நெடிதுயர்ந்த <ref target="https://ta.wikipedia.org/wiki/பனை">பனைகளின்</ref> இடைவெளிகளின் ஊடும், ஓட்டு வீடுகளின் முகடுகளின் ஊடும், ஓலைக்குடில்களை உரசிக் கொண்டும், <ref target="https://ta.wikipedia.org/wiki/ஹாட்லிக்_கல்லூரி">ஹாட்லிக் கல்லூரி</ref> வீதியில் தவழ்ந்து கொண்டும் <ref target="https://ta.wikipedia.org/wiki/காற்று">காற்று</ref> அள்ளி வரும் ஆர்பரிக்கும் கடலின் அலையோசை எப்போதுமே ஆத்தியடி மக்களின் வாழ்வோடு இணைந்த தாலாட்டு.</p>
வரலாறு
<list type="unordered"><item><ref target="https://ta.wikipedia.org/wiki/அத்திமரம்">அத்திமரம்</ref> ஒன்று இருந்ததினாலேயே அந்த <ref target="https://ta.wikipedia.org/wiki/ஊர்">ஊர்</ref> அத்தியடி என்ற <ref target="https://ta.wikipedia.org/wiki/காரணப்பெயர்">காரணப்பெயரைப்</ref> பெற்று காலப்போக்கில் ஆத்தியடி என மருவியதாகச் சொல்வார்கள்.</item>
<item>அத்திமரத்தில் <ref target="https://ta.wikipedia.org/wiki/பிள்ளையார்">பிள்ளையார்</ref> போன்ற உருவம் தெரிந்ததாகவும், அதிலிருந்து அவ்விடத்தில் <ref target="https://ta.wikipedia.org/wiki/கல்">கல்</ref> வைத்து <ref target="https://ta.wikipedia.org/wiki/கற்பூரம்">கற்பூரம்</ref> கொழுத்தி வழிபட்டு வந்ததாகவும் காலப்போக்கில் அதுவே ஆத்தியடிப் பிள்ளையார் கோயிலாக வளர்ந்து விட்டதாகவும் சொல்வார்கள்.  ஆத்தியடிப் பிள்ளையார் கோயில் பருத்தித்துறையில் அமைந்திருக்கும் குறிப்பிடத்தக்க <ref target="https://ta.wikipedia.org/wiki/கோயில்">கோயில்களில்</ref> ஒன்று.</item>
<item>ஆத்தியடியில் <ref target="https://ta.wikipedia.org/wiki/பலநோக்குக்_கூட்டுறவுச்_சங்கம்">பலநோக்குக் கூட்டுறவுச் சங்கம்</ref>, உப அஞ்சல் அலுவலகம், காணி அலுவலகம்.. போன்றவை அமைந்திருப்பதால் அது ஒரு சிறிய <ref target="https://ta.wikipedia.org/wiki/நகரம்">நகரம்</ref> என்பது போன்றதான பிரமையை மற்றவர்க்கு ஏற்படுத்துவதுண்டு.</item>
<item>இங்கு அரசடி, புதியாக்கணக்கன், வட்டப்பாதி... போன்ற சிற்றிடங்களும் உள்ளன. காணிகளின் பெயர்களைக் கொண்டே இந்த இடங்கள் உருவாகியதாகச் சொல்வார்கள்.</item>
<item>இங்கு வாழ் மக்கள் ஓரளவு வசதி படைத்தவர்களாகவும், கல்வியில் மேலோங்கியவர்களாகவும், அரச தொழில்களைச் செய்பவர்களாகவுமே இருக்கிறார்கள். அதே நேரத்தில் புதியாக்கணக்கன், வட்டப்பாதி போன்ற இடங்களில் <ref target="https://ta.wikipedia.org/wiki/1980">1980</ref> ம் ஆண்டுக் காலப்பகுதி வரை <ref target="https://ta.wikipedia.org/wiki/எள்">எள்</ref> ஆட்டும் தொழிலும்  <ref target="https://ta.wikipedia.org/wiki/குடிசைக்_கைத்தொழில்">குடிசைக் கைத்தொழிலாக</ref> இருந்தது. <ref target="https://ta.wikipedia.org/wiki/நல்லெண்ணெய்">நல்லெண்ணெய்</ref> வாங்குவதற்கும், <ref target="https://ta.wikipedia.org/wiki/ஆடு">ஆட்டுக்கு</ref> <ref target="https://ta.wikipedia.org/wiki/பிண்ணாக்கு">பிண்ணாக்கு</ref> வாங்குவதற்கும் பல்வேறு இடங்களில் இருந்தும் இங்கு மக்கள் வந்து போவார்கள்.</item></list>
ஆலயங்கள்
<list type="unordered"><item><ref target="https://ta.wikipedia.org/wiki/ஆத்தியடிப்_பிள்ளையார்_கோயில்">ஆத்தியடிப் பிள்ளையார் கோயில்</ref></item>
<item><ref target="https://ta.wikipedia.org/wiki/முதலி_பேத்தி_அம்மன்_கோயில்">முதலி பேத்தி அம்மன் கோயில்</ref></item></list>
ஆத்தியடியில் பிறந்தவர்கள்
<list type="unordered"><item>கோ. கணபதிப்பிள்ளை</item>
<item><ref target="https://ta.wikipedia.org/wiki/ஞானகுமாரன்">ஞானகுமாரன்</ref></item>
<item><ref target="https://ta.wikipedia.org/wiki/சந்திரா_இரவீந்திரன்">சந்திரா இரவீந்திரன்</ref></item>
<item><ref target="https://ta.wikipedia.org/wiki/சந்திரவதனா_செல்வகுமாரன்">சந்திரவதனா செல்வகுமாரன்</ref></item>
<item><ref target="https://ta.wikipedia.org/wiki/தீட்சண்யன்">கவிஞர் தீட்சண்யன்</ref></item>
<item><ref target="https://ta.wikipedia.org/wiki/நாகநாதன்_வேலுப்பிள்ளை">நாகநாதன் வேலுப்பிள்ளை</ref></item>
<item><ref target="https://ta.wikipedia.org/wiki/மயூரன்">கப்டன் மயூரன்</ref></item>
<item><ref target="https://ta.wikipedia.org/wiki/பவானி_சிவகுமார்">பவானி சிவகுமார்</ref></item>
<item><ref target="https://ta.wikipedia.org/wiki/மொறிஸ்">கப்டன் மொறிஸ்</ref></item>
<item><ref target="https://ta.wikipedia.org/wiki/சோ._ராமேஸ்வரன்">சோ. ராமேஸ்வரன்</ref></item></list>
வெளி இணைப்புகள்
<list type="unordered"><item><ref target="http://arthiady-pillaiyar.blogspot.com/">ஆத்தியடிப் பிள்ளையார் கோயில்</ref></item>
<item><ref target="http://www.arthiady-pillaiyar100year.blogspot.com/">நூற்றாண்டு மலர் 2004</ref></item></list>
</text></body></html>