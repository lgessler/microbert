<html><body><text id="wikipedia_ta_wikipedia_org__536610.html" ns="0" revid="3405161" sourceurl="https://ta.wikipedia.org/wiki/%E0%AE%86%E0%AE%B7%E0%AE%9A%E0%AF%81_%E0%AE%A4%E0%AF%8A%E0%AE%9F%E0%AE%B0%E0%AF%8D_2021%E2%80%9322" title="ஆஷசு தொடர் 2021–22" type="wikipedia">ஆஷசு தொடர் 2021–22
<p><hi rend="bold">2021–22 ஆஷசு தொடர்</hi> (<hi rend="italic">2021–22 Ashes series</hi>) அல்லது <hi rend="bold">வோடபோன் ஆண்கள் ஆஷசு தொடர்</hi> (<hi rend="italic">Vodafone Men's Ashes Series</hi>)<ref target="https://ta.wikipedia.org/wiki/முதற்_பக்கம்#cite_note-2">[1]</ref> என்பது <ref target="https://ta.wikipedia.org/wiki/இங்கிலாந்து_துடுப்பாட்ட_அணி">இங்கிலாந்து</ref>, <ref target="https://ta.wikipedia.org/wiki/ஆத்திரேலியத்_துடுப்பாட்ட_அணி">ஆத்திரேலியத்</ref> துடுப்பாட்ட அணிகளுக்கிடையே நடைபெற்ற, <ref target="https://ta.wikipedia.org/wiki/ஆஷஸ்">ஆஷசு</ref> கிண்ணத்திற்கான <ref target="https://ta.wikipedia.org/wiki/தேர்வுத்_துடுப்பாட்டம்">தேர்வுத் துடுப்பாட்டத்</ref> தொடர் ஆகும். <ref target="https://ta.wikipedia.org/wiki/ஆத்திரேலியா">ஆத்திரேலியாவின்</ref> ஐந்து இடங்களில் நடைபெறும் இத்தொடர் போட்டிகள் 2021 திசம்பர் 8 இல் ஆரம்பமாகி 2022 சனவரி 18 இல் முடிவடைந்தது.<ref target="https://ta.wikipedia.org/wiki/முதற்_பக்கம்#cite_note-3">[2]</ref> <ref target="https://ta.wikipedia.org/wiki/2017–18_ஆஷஸ்_தொடர்">2017–18</ref> தொடரை ஆத்திரேலியா வென்று, பின்னர் <ref target="https://ta.wikipedia.org/wiki/ஆஷஸ்_தொடர்,_2019">2019 தொடரை</ref> சமப்படுத்தியிருந்தது. இத்தொடர் <ref target="https://ta.wikipedia.org/wiki/2021–23_ஐசிசி_உலகத்_தேர்வுத்_துடுப்பாட்ட_வாகை">2021–23 ஐசிசி உலகத் தேர்வுத் துடுப்பாட்ட வாகையின்</ref> ஒரு பகுதியாகும்.<ref target="https://ta.wikipedia.org/wiki/முதற்_பக்கம்#cite_note-4">[3]</ref></p>
<p>ஆத்திரேலியா முதல் மூன்று போட்டிகளையும் வென்று ஆஷசு கோப்பையைத் தக்க வைத்துக் கொண்டது.<ref target="https://ta.wikipedia.org/wiki/முதற்_பக்கம்#cite_note-5">[4]</ref> நான்காவது தேர்வுப் போட்டி சமநிலையில் முடிவடைந்தது. ஐந்தாவது போட்டியை ஆத்திரேலியா 146 ஓட்டங்களால் வென்று 4–0 என்ற கணக்கில் தொடரை வென்றது.<ref target="https://ta.wikipedia.org/wiki/முதற்_பக்கம்#cite_note-6">[5]</ref></p>
அணிகள்

<p>2017 ஆம் ஆண்டில், களத்திற்கு வெளியே முறையற்ற நடத்தை குற்றச்சாட்டுகளைத் தொடர்ந்து,<ref target="https://ta.wikipedia.org/wiki/முதற்_பக்கம்#cite_note-9">[8]</ref> <ref target="https://ta.wikipedia.org/wiki/டிம்_பெயின்">டிம் பெயின்</ref> ஆத்திரேலியாவின் தேர்வுத் துடுப்பாட்ட அணித் தலைவர் பதவியில் இருந்து விலகுவதாக 2021 நவம்பர் 19 அன்று அறிவித்தார்.<ref target="https://ta.wikipedia.org/wiki/முதற்_பக்கம்#cite_note-10">[9]</ref><ref target="https://ta.wikipedia.org/wiki/முதற்_பக்கம்#cite_note-11">[10]</ref> அதனைத் தொடர்ந்து, <ref target="https://ta.wikipedia.org/wiki/பாட்_கம்மின்ஸ்">பாட் கம்மின்ஸ்</ref> ஆத்திரேலியாவின் புதிய அணித் தலைவராகவும்,.<ref target="https://ta.wikipedia.org/wiki/முதற்_பக்கம்#cite_note-12">[11]</ref> <ref target="https://ta.wikipedia.org/wiki/ஸ்டீவ்_சிமித்">ஸ்டீவ் சிமித்</ref> துணைத் தலைவராகவும்<ref target="https://ta.wikipedia.org/wiki/முதற்_பக்கம்#cite_note-13">[12]</ref> 2021 நவம்பர் 26 இல் அறிவிக்கப்பட்டனர்.</p>
அரங்குகள்

 1-வது தேர்வு<ref target="https://ta.wikipedia.org/wiki/பிரிசுபேன்_துடுப்பாட்ட_அரங்கம்">பிரிசுபேன்</ref>
 2-வது தேர்வு<ref target="https://ta.wikipedia.org/wiki/அடிலெய்டு_நீள்வட்ட_அரங்கம்">அடிலெய்டு</ref>
 3-வது தேர்வு<ref target="https://ta.wikipedia.org/wiki/மெல்போர்ன்_துடுப்பாட்ட_அரங்கம்">மெல்பேர்ண்</ref>
 4-வது தேர்வு<ref target="https://ta.wikipedia.org/wiki/சிட்னி_துடுப்பாட்ட_அரங்கம்">சிட்னி</ref>
 5-வது தேர்வு <ref target="https://ta.wikipedia.org/wiki/பெல்லரைவ்_ஓவல்_அரங்கம்">கோபார்ட்</ref>
<p>மே 2021 இல், <ref target="https://ta.wikipedia.org/wiki/பிரிசுபேன்_துடுப்பாட்ட_அரங்கம்">பிரிசுபேன் துடுப்பாட்ட அரங்கம்</ref>, <ref target="https://ta.wikipedia.org/wiki/அடிலெய்டு_நீள்வட்ட_அரங்கம்">அடிலெய்டு நீள்வட்ட அரங்கம்</ref>, <ref target="https://ta.wikipedia.org/wiki/மெல்போர்ன்_துடுப்பாட்ட_அரங்கம்">மெல்போர்ன் துடுப்பாட்ட அரங்கம்</ref>, <ref target="https://ta.wikipedia.org/wiki/சிட்னி_துடுப்பாட்ட_அரங்கம்">சிட்னி துடுப்பாட்ட அரங்கம்</ref>, <ref target="https://ta.wikipedia.org/wiki/பேர்த்">பேர்த் அரங்கம்</ref> ஆகியவற்றில் போட்டிகள் நடைபெறும் என ஆத்திரேலியத் துடுப்பாட்ட வாரியம் அறிவித்திருந்தது.<ref target="https://ta.wikipedia.org/wiki/முதற்_பக்கம்#cite_note-14">[13]</ref> ஆனாலும், 2021 நவம்பரில் <ref target="https://ta.wikipedia.org/wiki/கோவிட்-19">கோவிட்-19</ref> கட்டுப்பாடுகள் காரணமாக பேர்த் நகரில் போட்டிகள் நடத்துவது குறித்து சந்தேகம் எழுந்தது.<ref target="https://ta.wikipedia.org/wiki/முதற்_பக்கம்#cite_note-15">[14]</ref> தனது மாநிலத்துக்கு வருபவர்கள் 14-நாள் தனைமைப்படுத்தலுக்குள்ளாக்கப்படுவர் என <ref target="https://ta.wikipedia.org/wiki/மேற்கு_ஆஸ்திரேலியா">மேற்கு ஆஸ்திரேலியா</ref> மாநில அரசு அறிவித்தது.<ref target="https://ta.wikipedia.org/wiki/முதற்_பக்கம்#cite_note-16">[15]</ref> இதனால், ஐந்தாவது போட்டி பேர்த்தில் நடைபெறாது என ஆத்திரேலியத் துடுப்பாட்ட வாரியம் திசம்பர் 6 இல் அறிவித்தது.<ref target="https://ta.wikipedia.org/wiki/முதற்_பக்கம்#cite_note-17">[16]</ref> 2021 திசம்பர் 11 இல், <ref target="https://ta.wikipedia.org/wiki/ஹோபார்ட்">ஹோபார்ட்</ref>, <ref target="https://ta.wikipedia.org/wiki/பெல்லரைவ்_ஓவல்_அரங்கம்">பெல்லரைவ் ஓவல் அரங்கம்</ref> ஐந்தாவது போட்டிக்காக அறிவிக்கப்பட்டது.<ref target="https://ta.wikipedia.org/wiki/முதற்_பக்கம்#cite_note-18">[17]</ref> இப்போட்டி <ref target="https://ta.wikipedia.org/wiki/பகல்/இரவுத்_துடுப்பாட்டம்">பகல்/இரவுப்</ref> போட்டியாக நடைபெறுகிறது.<ref target="https://ta.wikipedia.org/wiki/முதற்_பக்கம்#cite_note-19">[18]</ref></p>
ஆட்டங்கள்
1-வது தேர்வு





<list type="unordered"><item><hi rend="italic">நாணயச் சுழற்சியில் வெற்றி பெற்ற இங்கிலாந்து முதலில் துடுப்பாடத் தீர்மானித்தது.</hi></item>
<item><hi rend="italic">முதல் நாளின் தேநீர் இடைவேளைக்குப் பின்னர் மழை காரணமாக ஆட்டம் இடம்பெறவில்லை.</hi></item>
<item><hi rend="italic">அலெக்சு கேரி (ஆசி) தனது முதலாவது தேர்வுப் போட்டியில் விளையாடினார்.</hi></item>
<item><hi rend="italic"><ref target="https://ta.wikipedia.org/wiki/நேத்தன்_லியோன்">நேத்தன் லியோன்</ref> (ஆசி) தனது 400-வது தேர்வு இலக்கைக் கைப்பற்றினார்.<ref target="https://ta.wikipedia.org/wiki/முதற்_பக்கம்#cite_note-21">[19]</ref></hi></item>
<item>உலக தேர்வு வாகைப் புள்ளிகள்: ஆத்திரேலியா 12, இங்கிலாந்து 0.</item></list>

2-வது தேர்வு





<list type="unordered"><item><hi rend="italic">நாணயச்சுழற்சியில் வெற்றி பெற்ற ஆத்திரேலியா முத;லில் துடுப்பாடத் தீர்மானித்தது.</hi></item>
<item><hi rend="italic">மைக்கேல் நேசர் (ஆசி) தனது முதலாவது தேர்வுப் போட்டியில் விளையாடினார்.</hi></item>
<item><hi rend="italic"><ref target="https://ta.wikipedia.org/wiki/ஸ்டூவர்ட்_பிரோட்">ஸ்டூவர்ட் பிரோட்</ref> (இங்) தனது 150-ஆவது தேர்வுப் போட்டியில் விளையாடினார்.<ref target="https://ta.wikipedia.org/wiki/முதற்_பக்கம்#cite_note-22">[20]</ref></hi></item>
<item><hi rend="italic">ஜை ரிச்சார்ட்சன் (ஆசி) தேர்வுப் போட்டிகளில் தனது முதலாவது <ref target="https://ta.wikipedia.org/wiki/ஐவீழ்த்தல்">ஐவீழ்த்தல்</ref> சாதனையை நிகழ்த்தினார்.<ref target="https://ta.wikipedia.org/wiki/முதற்_பக்கம்#cite_note-23">[21]</ref></hi></item>
<item><hi rend="italic">உலக தேர்வு வாகைப் புள்ளிகள்: ஆத்திரேலியா 12, இங்கிலாந்து 0.</hi></item></list>

3-வது தேர்வு





<list type="unordered"><item><hi rend="italic">நாணயச் சுழற்சியில் வெற்றி பெற்ற ஆத்திரேலியா முதலில் களத்தடுப்பாடத் தீர்மானித்தது.</hi></item>
<item><hi rend="italic">இசுக்காட் போலண்டு (ஆசி) தனது முதலாவது தேர்வுப் போட்டியில் விளையாடினார்.</hi></item>
<item><hi rend="italic">இசுக்காட் போலண்டு (ஆசி) தேர்வுப் போட்டிகளில் தனது முதலாவது <ref target="https://ta.wikipedia.org/wiki/ஐவீழ்த்தல்">ஐவீழ்த்தல்</ref> சாதனையை அடைந்தார்.<ref target="https://ta.wikipedia.org/wiki/முதற்_பக்கம்#cite_note-24">[22]</ref></hi></item>
<item><hi rend="italic">இவ்வாட்ட முடிவை அடுத்து ஆத்திரேலியா ஆஷசு கோப்பையைத் தக்க வைத்துக் கொண்டது.<ref target="https://ta.wikipedia.org/wiki/முதற்_பக்கம்#cite_note-25">[23]</ref></hi></item>
<item><hi rend="italic">உலக தேர்வு வாகைப் புள்ளிகள்: ஆத்திரேலியா 12, இங்கிலாந்து 0.</hi></item></list>

4-வது தேர்வு





<list type="unordered"><item><hi rend="italic">நாணயச் சுழற்சியில் வெற்றி பெற்ற ஆத்திரேலியா முதலில் துடுப்பாடத் தீர்மானித்தது.</hi></item>
<item><hi rend="italic">மழை காரணமாக முதல் நாளில் 46.5 ஓவர்களே விளையாடப்பட்டது.</hi></item>
<item>''<hi rend="italic">உலக தேர்வு வாகைப் புள்ளிகள்: ஆத்திரேலியா 4, இங்கிலாந்து 4.</hi></item></list>

5-வது தேர்வு





<list type="unordered"><item><hi rend="italic">நாணயச் சுழற்சியில் வெற்றி பெற்ற இங்கிலாந்து முதலில் களத்தடுப்பாடத் தீர்மானித்தது.</hi></item>
<item><hi rend="italic">முதல் ஆட்டத்தில் மழை காரணமாக 59.3 நிறைவுகள் மட்டுமே விளையாட முடிந்தது.</hi></item>
<item><hi rend="italic"><ref target="https://ta.wikipedia.org/wiki/சாம்_பில்லிங்ஸ்">சாம் பில்லிங்ஸ்</ref> (இங்) தன்து முதலாவது தேர்வுப் போட்டியில் விளையாடினார்.</hi></item>
<item><hi rend="italic">உலக தேர்வு வாகைப் புள்ளிகள்: ஆத்திரேலியா 12, இங்கிலாந்து 0.</hi></item></list>










வெளி இணைப்புகள்
<list type="unordered"><item><ref target="https://www.espncricinfo.com/series/the-ashes-2021-22-1263453">Series home</ref> at <ref target="https://ta.wikipedia.org/wiki/இஎஸ்பிஎன்_கிரிக்கின்ஃபோ">இஎஸ்பிஎன் கிரிக்கின்ஃபோ</ref></item></list>
</text></body></html>