<html><body><text id="wikipedia_ta_wikipedia_org__486345.html" ns="0" revid="3334172" sourceurl="https://ta.wikipedia.org/wiki/%E0%AE%8E%E0%AE%AE%E0%AF%8D._%E0%AE%9A%E0%AE%BF%E0%AE%A4%E0%AF%8D%E0%AE%A4%E0%AE%BE%E0%AE%A9%E0%AE%A8%E0%AF%8D%E0%AE%A4_%E0%AE%AE%E0%AF%82%E0%AE%B0%E0%AF%8D%E0%AE%A4%E0%AF%8D%E0%AE%A4%E0%AE%BF" title="எம். சித்தானந்த மூர்த்தி" type="wikipedia">எம். சித்தானந்த மூர்த்தி
<p><hi rend="bold">எம். சித்தானந்த மூர்த்தி</hi> (<hi rend="bold">M. Chidananda Murthy)</hi> (1931 மே 10 - 2020 சனவரி 11) <ref target="https://ta.wikipedia.org/wiki/முதற்_பக்கம்#cite_note-auto-1">[1]</ref> இவர் ஓர் <ref target="https://ta.wikipedia.org/wiki/கன்னடம்">கன்னட</ref> எழுத்தாளரும், ஆராய்ச்சியாளரும் மற்றும் வரலாற்றாசிரியருமாவார். இவர் கன்னட மொழி மற்றும் பண்டைய <ref target="https://ta.wikipedia.org/wiki/கருநாடகம்">கர்நாடக</ref> வரலாற்றில் நிபுணத்துவம் பெற்ற <ref target="https://ta.wikipedia.org/wiki/கருநாடகம்">கர்நாடகாவில்</ref> நன்கு அறியப்பட்ட அறிஞராக இருந்தார். <ref target="https://ta.wikipedia.org/wiki/அம்பி_(கர்நாடகம்)">அம்பி</ref> <ref target="https://ta.wikipedia.org/wiki/முதற்_பக்கம்#cite_note-2">[2]</ref> நினைவுச்சின்னங்களைப் பாதுகாப்பதற்கும், கன்னட மொழியானது செம்மொழி அந்தஸ்தைப் பெறுவதற்கும் இவர் பிரச்சாரம் செய்தார். <ref target="https://ta.wikipedia.org/wiki/முதற்_பக்கம்#cite_note-3">[3]</ref> ஒரே மாதிரியான குடிமை சட்டம் மற்றும் மாற்றத்திற்கு எதிரான சட்டம் ஆகியவை இந்தியாவில் அரசாங்கத்தால் இயற்றப்பட வேண்டும் என்றும் மூர்த்தி வலியுறுத்தினார். <ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
கல்வி
<p>சித்தானந்த மூர்த்தி <ref target="https://ta.wikipedia.org/wiki/மைசூர்_பல்கலைக்கழகம்">மைசூர் பல்கலைக்கழகத்தில்</ref> 1953ஆம் ஆண்டில் இளங்கலை கலை (ஆனர்சு) பட்டம் பெற்றார். கன்னட இலக்கியத்தில் முதுகலைப் பட்டத்தை 1957இல் அதே பல்கலைக்கழகத்திலிருந்து பெற்றார். மைசூர் பல்கலைக்கழகத்தில், தனது முதுகலை படிப்பின் போது, இவர் <ref target="https://ta.wikipedia.org/wiki/ஆதிகவி_பம்பா">பம்பா</ref> <ref target="https://ta.wikipedia.org/wiki/குவெம்பு">குவெம்பு</ref>, பு. தி. நரசிம்மாச்சார், ராகவாச்சார் போன்ற கன்னட இலக்கிய பிரமுகர்கள் மற்றும் <ref target="https://ta.wikipedia.org/wiki/எஸ்._சிறீகாந்த_சாத்திரி">எஸ். சிறீகாந்த சாத்திரி</ref> போன்ற வரலாற்றாசிரியர்களின் செல்வாக்கின் கீழ் வளர்ந்தார். கன்னட கல்வெட்டுகள் குறித்த முனைவர் பட்ட ஆராய்ச்சியில் மூர்த்தியை மற்றொரு இலக்கியத் தலைவரான தி. என். சிறீகாந்தையா வழிநடத்தினார். இவரது முனைவர் பட்ட ஆய்வானது 'கன்னட கல்வெட்டுகளின் கலாச்சார ஆய்வு' என்ற தலைப்பில் இருந்தது. <ref target="https://ta.wikipedia.org/wiki/முதற்_பக்கம்#cite_note-hinduonnet.com-5">[5]</ref> 1964இல் <ref target="https://ta.wikipedia.org/wiki/பெங்களூர்ப்_பல்கலைக்கழகம்">பெங்களூர் பல்கலைக்கழகத்தில்</ref> முனைவர் பட்டம் பெற்றார். </p>
தொழில்
<p>மூர்த்தி <ref target="https://ta.wikipedia.org/wiki/கன்னடம்">கன்னட</ref> பெங்களூர் பல்கலைக்கழகத் துறையின் தலைவராகவும் இருந்தார். கன்னட சக்தி கேந்திரத்துடனும் தொடர்பு கொண்டிருந்தார். ஒரு வரலாற்றாசிரியராக மூர்த்தியின் பெரும்பாலான படைப்புகள் கன்னட கல்வெட்டுகளின் அறிவியல் ஆய்வில் கவனம் செலுத்தியது. கல்வெட்டுகளை அவற்றின் சமூக கலாச்சார அமைப்பில் சூழ்நிலைப்படுத்த இவர் முயன்றார். <ref target="https://ta.wikipedia.org/wiki/கன்னடம்">கன்னட</ref> மொழி மற்றும் <ref target="https://ta.wikipedia.org/wiki/கருநாடகம்">கர்நாடக</ref> வரலாறு குறித்த பல புத்தகங்களைத் தயாரித்தார். இவர் பல ஆராய்ச்சி மாணவர்களுக்கு வழிகாட்டினார்.</p>
விருதுகள்
<list type="unordered"><item>ராஜ்யோத்சவ விருது</item>
<item><ref target="https://ta.wikipedia.org/wiki/சாகித்திய_அகாதமி_விருது">சாகித்திய அகாதமி விருது</ref></item>
<item>2002 இல் பம்பா விருது <ref target="https://ta.wikipedia.org/wiki/முதற்_பக்கம்#cite_note-hinduonnet.com-5">[5]</ref></item>
<item>2006 இல் அல்வாவின் நுடிசிரி விருது <ref target="https://ta.wikipedia.org/wiki/முதற்_பக்கம்#cite_note-6">[6]</ref></item></list>
நோய் மற்றும் மரணம்
<p>சித்தானந்த மூர்த்தி 2020 சனவரி 9 ஆம் தேதி பெங்களூரில் உள்ள ஒரு தனியார் மருத்துவமனையில் அனுமதிக்கப்பட்டு, 
இரண்டு நாட்களுக்குப் பிறகு, சனவரி 11, அன்று அதிகாலை 4 மணியளவில் இறந்தார். <ref target="https://ta.wikipedia.org/wiki/முதற்_பக்கம்#cite_note-auto-1">[1]</ref></p>
மேலும் காண்க
<list type="unordered"><item><ref target="https://ta.wikipedia.org/wiki/கன்னடம்">கன்னடம்</ref></item>
<item><ref target="https://ta.wikipedia.org/wiki/கன்னட_இலக்கியம்">கன்னட இலக்கியம்</ref></item></list>


வெளி இணைப்புகள்
<list type="unordered"><item>Zydenbos,Robert J.(July 1997)."Vīraśaivism, Caste, Revolution, Etc".<hi rend="italic">Journal of the American Oriental Society</hi><hi rend="bold">117</hi>(3):  525–535.<ref target="https://ta.wikipedia.org/wiki/எண்ணிம_ஆவணச்_சுட்டி">doi</ref>:<ref target="http://dx.doi.org/10.2307%2F605250">10.2307/605250</ref>.</item></list>
</text></body></html>