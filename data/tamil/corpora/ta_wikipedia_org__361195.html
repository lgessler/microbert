<html><body><text id="wikipedia_ta_wikipedia_org__361195.html" ns="0" revid="3427331" sourceurl="https://ta.wikipedia.org/wiki/%E0%AE%AA%E0%AE%BF%E0%AE%A9%E0%AE%95%E0%AF%8B%E0%AE%B2%E0%AF%8B%E0%AE%A9%E0%AF%8D" title="பினகோலோன்" type="wikipedia">பினகோலோன்<p><hi rend="bold">பினகோலோன்</hi> (3,3-டைமெதில்-2-பியூட்டனோன்) கரிம வேதியியலில் ஒரு முக்கியமான <ref target="https://ta.wikipedia.org/wiki/கீட்டோன்">கீட்டோன்</ref> ஆகும். இது ஒரு நிறமற்ற, புதினா அல்லது கற்பூர வாசனையையுடைய திரவமாகும். பூஞ்சைக் கொல்லி ட்ரைஅடிமெபான் தொகுப்பு மற்றும் களைக்கொல்லி மெட்ரிபுசின் தொகுப்புகளில் கிடைக்கக்கூடிய ட்ரைஅசோலைபினகோலோனின் முன்னோடி சேர்மமாகும். இந்த சேர்மம் ஒரு சீர்மையற்ற கீட்டோன் ஆகும்.  α-மெதில் தொகுதியானது <ref target="https://ta.wikipedia.org/wiki/குறுக்க_வினை">குறுக்க வினைகளில்</ref> ஈடுபடும். கார்போனைல் தொகுதியானது வழக்கமான வினைகளில் (ஐதரசனேற்றம், ஒடுக்கத்தை தொடர்ந்த அமீனேற்றம்) ஈடுபடும். சோமன் தயாரிப்பில் பயன்படுத்தப்பட்ட பினகோலைல் ஆல்ககாலுடன் தொடர்புடைய சேர்மமாக இருப்பதன் காரணமாக இச்சேர்மமானது 1993 ஆம் ஆண்டில் வேதி ஆயுதங்கள் தொடர்பான மாநாட்டின் சாசனத்தின்படி அட்டைவணை 3 இல் சேர்க்கப்பட்டுள்ளது. ஆசுதிரேலியா தொகுதி உறுப்பு மாநிலங்களில் இதன் ஏற்றுமதிக்கு கட்டுப்பாடுகள் விதிக்கப்பட்டுள்ளது. <ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
தயாரிப்பு
<p>வகுப்பறைகளில் மட்டுமாவது, மிகவும் பிரபலமான பினகோல் மறு ஒழுங்காக்கும் வினையின்படி பினகோலோன் உருவாக்கப்படுகிறது. இந்த வினையில் பினகோலானது (2,3-டைமெதில்பியூட்டேன்-2,3-டையால்) புரோட்டானேற்றம் அடைந்து பினகோலோன் கிடைக்கிறது.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
<p>தொழில்முறையில் பினகோலோன் 4,4,5-ட்ரைமெதில்-1,3-டைஆக்சேனின் நீராற்பகுப்பினால் தயாரிக்கப்படுகிறது. 4,4,5-ட்ரைமெதில்-1,3-டைஆக்சேன் பிரின்சு வினையின்படி ஐசோப்ரீன் மற்றும் பார்மால்டிகைடு இணைந்து கிடைக்கும் விளைபொருளாகும்.  பினகோலோன் பிவாலிக் அமிலம் மற்றும் அசிட்டிக் அமிலங்கள் அல்லது அசிட்டோன் இவற்றில் ஒன்றை உலோக ஆக்சைடு வினைவேகமாற்றிகளின் மீது செலுத்தி கீட்டோனாக்கம் செய்வதன் மூலமாகவும் தயாரிக்கப்படுகிறது.   3-Methylbutanal is a starting material for 2,3-டைமெதில்-2-பியூட்டீனின் தொடங்கு பொருளாக 3-மெதில்பியூட்டேன்யால் இருக்கிறது. இவ்வாறு கிடைத்த 2,3-டைமெதில்-2-பியூட்டீன் பின்பு பினகோலோனாக மாற்றப்படுகிறது. C5 ஆல்ககால்களுடன் 2-மெதில்-2-பியூட்டனாலுடன் வினைபுரிவதன் மூலமாகவும் பினகோலோனானது தயாரிக்கப்படலாம்.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
மருந்தாகப் பயன்பாடு
<p>பினகோலோன் பூஞ்சைக்கொல்லிகள், களைக்கொல்லிகள், பூச்சிக்கொல்லிகள் ஆகிய பயன்பாட்டிற்காக அதிக அளவில்  உற்பத்தி செய்யப்படுகிறது.</p>
<list type="ordered"><item><ref target="https://ta.wikipedia.org/wiki/விபுனசோல்">விபுனசோலை</ref> பின்னோக்கிய பகுப்பாய்வு செய்வதிலிருந்து இது பினகோலோனிிருந்து பெறப்பட்டிருப்பதை அறிய முடிகிறது.</item>
<item>இச்சேர்மம் <ref target="https://ta.wikipedia.org/wiki/பினாசிடில்">பினாசிடில்</ref> மற்றும் <ref target="https://ta.wikipedia.org/wiki/நாமினிடில்">நாமினிடில்</ref> ஆகியவற்றைத் தயாரிப்பதில் பயன்படுகிறது. .</item>
<item><ref target="https://ta.wikipedia.org/wiki/இஸ்டிரிபென்டால்">இஸ்டிரிபென்டால்</ref></item>
<item><ref target="https://ta.wikipedia.org/wiki/ட்ரைபியூசோன்">ட்ரைபியூசோன்</ref></item>
<item><ref target="https://ta.wikipedia.org/wiki/பைவாலோலைல்அசிட்டோநைட்ரைல்">பைவாலோலைல்அசிட்டோநைட்ரைல்</ref>,<ref target="https://ta.wikipedia.org/wiki/டோராமாபிமோட்">டோராமாபிமோட்</ref> தொகுப்பில் பயன்படுகிறது</item>
<item><ref target="https://ta.wikipedia.org/wiki/ட்ரைஅடிமெபான்">ட்ரைஅடிமெபான்</ref></item>
<item><ref target="https://ta.wikipedia.org/wiki/டைக்ளோபியூட்ரசோல்">டைக்ளோபியூட்ரசோல்</ref></item>
<item><ref target="https://ta.wikipedia.org/wiki/பாக்லோபியூட்ரசோல்">பாக்லோபியூட்ரசோல்</ref></item>
<item><ref target="https://ta.wikipedia.org/wiki/வால்கனோசோல்">வால்கனோசோல்</ref></item></list>
</text></body></html>