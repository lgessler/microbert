<html><body><text id="wikipedia_ta_wikipedia_org__386040.html" ns="0" revid="3328657" sourceurl="https://ta.wikipedia.org/wiki/%E0%AE%AA%E0%AE%B5%E0%AE%BE_%E0%AE%A8%E0%AE%95%E0%AE%B0%E0%AE%AE%E0%AF%8D" title="பவா நகரம்" type="wikipedia">பவா நகரம்<figure><caption>பவா நகரத்தில் புத்தரின் சாம்பல் மீது எழுப்பட்ட <ref target="https://ta.wikipedia.org/wiki/தூபி">தூபி</ref></caption></figure>
<p><hi rend="bold">பவா நகரம்</hi> (Pava), தற்போது <hi rend="bold">பசில்நகர்</hi> (Fazilnagar),  <ref target="https://ta.wikipedia.org/wiki/கௌதம_புத்தர்">கௌதம புத்தர்</ref> காலத்திய  பண்டைய இந்திய நகரம் ஆகும்.  <ref target="https://ta.wikipedia.org/wiki/மல்லம்">மல்லர்களின்</ref> தலைநகராக பவா நகரம் இருந்தது. பவா நகரம், <ref target="https://ta.wikipedia.org/wiki/இந்தியா">இந்தியாவின்</ref> <ref target="https://ta.wikipedia.org/wiki/உத்தரப்_பிரதேசம்">உத்தரப் பிரதேச மாநிலத்தின்</ref>, <ref target="https://ta.wikipedia.org/wiki/குசிநகர்">குசிநகருக்கு</ref> கிழக்கே 15 கிமீ தொலைவில் அமைந்துள்ளது.</p>
வரலாறு
<p>கௌதம புத்தர் குசிநகரில் <ref target="https://ta.wikipedia.org/wiki/பரிநிர்வாணம்">பரிநிர்வாணம்</ref> அடைவதற்கு முன்னர் பவா நகரத்தின் <ref target="https://ta.wikipedia.org/wiki/சுந்தன்">சுந்தன்</ref> எனும் கொல்லன், கௌதம் புத்தருக்கு உணவு வழங்கினார்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> பின்னர் பவா நகரிலிருந்து புறப்பட்ட புத்தர் வழியில் <hi rend="italic">கககுந்தா</hi> ஆற்றைக் கடந்து, <ref target="https://ta.wikipedia.org/wiki/குசிநகர்">குசிநகர்</ref>  அடைந்தார்.<ref target="https://ta.wikipedia.org/wiki/முதற்_பக்கம்#cite_note-2">[2]</ref>
பின்னர் குசிநகரை அடைந்த புத்தர் வயிற்றுப் போக்கால் அவதி பட்டார்.</p>
<p>சுந்தன் வழங்கிய உணவால் புத்தருக்கு வயிற்று நோய் ஏற்பட்டது எனக் கருதிய அவரது <ref target="https://ta.wikipedia.org/wiki/புத்தரின்_சீடர்கள்">சீடர்கள்</ref> சுந்தன் மீது கடும் கோபம் கொண்டனர். இதனை அறிந்த புத்தர், சுந்தன் அளித்த இறுதி உணவாலேயே தான்  மகா<ref target="https://ta.wikipedia.org/wiki/பரிநிர்வாணம்">பரிநிர்வாணம்</ref> அடையப் போகவதாக கூறி, தனக்கு இறுதி உணவு வழங்கிய சுந்தனுக்கு தனது சார்பாக நன்றி கூறி, சுந்தனை சமாதானப்படுத்துமாறு  <ref target="https://ta.wikipedia.org/wiki/ஆனந்தர்">ஆனந்தரை</ref> அழைத்து கூறினார்.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
<p><ref target="https://ta.wikipedia.org/wiki/பரிநிர்வாணம்">பரிநிர்வாணம்</ref> அடைந்த புத்தரின் உடலை எரித்த சாம்பலின் ஒரு பகுதியைக் கேட்டுப் பெற்ற பவா நகரத்தின் <ref target="https://ta.wikipedia.org/wiki/மல்ல_நாடு">மல்லர்கள்</ref>, பவா நகரத்தில் புத்தரின் சாம்பல் மீது ஒரு <ref target="https://ta.wikipedia.org/wiki/தூபி">தூபி</ref> எழுப்பினர்.<ref target="https://ta.wikipedia.org/wiki/முதற்_பக்கம்#cite_note-4">[4]</ref> தற்போது இத்தூபியை <ref target="https://ta.wikipedia.org/wiki/இந்தியத்_தொல்லியல்_ஆய்வகம்">இந்தியத் தொல்லியல் ஆய்வகம்</ref> பராமரிக்கிறது.</p>
இதனையும் காண்க
<list type="unordered"><item><ref target="https://ta.wikipedia.org/wiki/பௌத்த_யாத்திரை_தலங்கள்">பௌத்த யாத்திரை தலங்கள்</ref></item></list>
மேற்கோள்கள்

<p>பவா நகரத்தின் தற்போது பசில்நகர் என்று பெயர் மாற்றம் செய்யப்பட்டுள்ளது. இந்நகரம் கல்வி, மருத்துவம் மற்றும் வேலை வாய்ப்பு மையமாக விளங்குகிறது. <ref target="https://maps.google.com/maps?ll=26.683796,84.055109&amp;spn=0.001474,0.004292&amp;t=h&amp;z=19&amp;vpsrc=6&amp;lci=com.panoramio.all">maps.google</ref></p>
</text></body></html>