<html><body><text id="wikipedia_ta_wikipedia_org__5837.html" ns="0" revid="3446947" sourceurl="https://ta.wikipedia.org/wiki/%E0%AE%85%E0%AE%9C%E0%AE%BF%E0%AE%A4%E0%AF%8D_%E0%AE%95%E0%AF%81%E0%AE%AE%E0%AE%BE%E0%AE%B0%E0%AF%8D" title="அஜித் குமார்" type="wikipedia">அஜித் குமார்
<p><hi rend="italic"><hi rend="bold">அஜித் குமார்</hi></hi>, (<hi rend="italic">Ajith Kumar</hi>, பிறப்பு <ref target="https://ta.wikipedia.org/wiki/மே_1">மே 1</ref>, <ref target="https://ta.wikipedia.org/wiki/1971">1971</ref>) <ref target="https://ta.wikipedia.org/wiki/தென்னிந்தியா">தென்னிந்திய</ref> <ref target="https://ta.wikipedia.org/wiki/தமிழ்த்_திரைப்படம்">தமிழ்த் திரைப்பட</ref> நடிகர் ஆவார். இவர் <ref target="https://ta.wikipedia.org/wiki/காதல்_கோட்டை">காதல் கோட்டை</ref>, <ref target="https://ta.wikipedia.org/wiki/காதல்_மன்னன்">காதல் மன்னன்</ref>, <ref target="https://ta.wikipedia.org/wiki/வாலி_(திரைப்படம்)">வாலி</ref>, <ref target="https://ta.wikipedia.org/wiki/அமர்க்களம்_(திரைப்படம்)">அமர்க்களம்</ref>, <ref target="https://ta.wikipedia.org/wiki/தீனா_(திரைப்படம்)">தீனா</ref>, <ref target="https://ta.wikipedia.org/wiki/பூவெல்லாம்_உன்_வாசம்">பூவெல்லாம் உன் வாசம்</ref>, <ref target="https://ta.wikipedia.org/wiki/வில்லன்_(திரைப்படம்)">வில்லன்</ref>, <ref target="https://ta.wikipedia.org/wiki/அட்டகாசம்">அட்டகாசம்</ref>, <ref target="https://ta.wikipedia.org/wiki/வரலாறு_(திரைப்படம்)">வரலாறு</ref>, <ref target="https://ta.wikipedia.org/wiki/கிரீடம்_(திரைப்படம்)">கீரிடம்</ref>, <ref target="https://ta.wikipedia.org/wiki/பில்லா_(2007_திரைப்படம்)">பில்லா</ref>, <ref target="https://ta.wikipedia.org/wiki/அசல்">அசல்</ref>, <ref target="https://ta.wikipedia.org/wiki/மங்காத்தா">மங்காத்தா</ref>, <ref target="https://ta.wikipedia.org/wiki/பில்லா_2">பில்லா 2</ref> போன்ற பல படங்களில் நடித்துள்ளார். இவரது ரசிகர்கள் இவரை <hi rend="italic">அல்டிமேட் ஸ்டார்</hi> என்றும் <hi rend="italic">AK</hi> என்றும் அழைக்கிறார்கள். அஜித் குமார், கார் பந்தயங்களிலும் பங்கு பெற்றுள்ளார். <ref target="https://ta.wikipedia.org/wiki/ஃபோர்ப்ஸ்">ஃபோர்ப்ஸ்</ref> பத்திரிகை வெளியிடும் இந்தியாவின் புகழ்பெற்ற மனிதர்கள் 2012 ஆம் ஆண்டு பட்டியலில் அஜித் குமார் 61ஆவது இடத்தினைப் பெற்றார்.<ref target="https://ta.wikipedia.org/wiki/முதற்_பக்கம்#cite_note-2">[2]</ref> 2014 ஆவது ஆண்டிற்கான இப்பட்டியலில் 10 இடங்கள் முன்னேறி 51 ஆவது இடத்தைப் பிடித்தார்.<ref target="https://ta.wikipedia.org/wiki/முதற்_பக்கம்#cite_note-3">[3]</ref> மேலும் 2013-வது ஆண்டில் <ref target="https://ta.wikipedia.org/wiki/கூகிள்">கூகுளில்</ref> அதிகம் தேடப்பட்ட தென்னிந்திய திரைப்பட நடிகரும் ஆவார்.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
வாழ்க்கைச் சுருக்கம்
<p>அஜித் குமார், <ref target="https://ta.wikipedia.org/wiki/இந்தியா">இந்தியாவின்</ref> <ref target="https://ta.wikipedia.org/wiki/ஐதராபாத்">ஐதராபாத்</ref> நகரில் ஒரு தமிழ்த் தந்தைக்கும், ஒரு சிந்தி தாய்க்கும் இரண்டாவது மகனாகப் பிறந்தார்.<ref target="https://ta.wikipedia.org/wiki/முதற்_பக்கம்#cite_note-5">[5]</ref> இவர் தமிழ்த் திரைப்படங்களில் நடிப்பதன் மூலமே தமிழ் பேசக் கற்றுக்கொண்டார். 1986 இல் உயர்நிலைக் கல்வியை நிறைவு செய்யாமலேயே கல்வியை இடைநிறுத்தினார். <ref target="https://ta.wikipedia.org/wiki/அமர்க்களம்_(திரைப்படம்)">அமர்க்களம்</ref> திரைப்படத்தில் நடிக்கும் போது நடிகை <ref target="https://ta.wikipedia.org/wiki/ஷாலினி">சாலினியைக்</ref> காதல் திருமணம் செய்து கொண்டார். இவர்களுக்கு அனோசுகா என்ற பெண் குழந்தையும், ஆத்விக் என்ற ஆண் குழந்தையும் உள்ளனர்.<ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
திரை வாழ்க்கை
<p>தொடக்க காலங்களில் விளம்பரப் படங்களிலும் நடித்துள்ளார். தமிழ்த் திரையுலகில் அறிமுகமாகும் முன்னர், <ref target="https://ta.wikipedia.org/wiki/1992">1992</ref> இல் <hi rend="italic"><ref target="https://ta.wikipedia.org/wiki/பிரேம_புஸ்தகம்">பிரேம புத்தகம்</ref></hi> என்ற <ref target="https://ta.wikipedia.org/wiki/தெலுங்கு_மொழி">தெலுங்குத்</ref> திரைப்படத்தில் அறிமுகமானார். இந்தப் படத்தில் இவருக்கு சிறந்த புதுமுகத்திற்கான விருது கிடைத்தது. இதன் பின்னரே <hi rend="italic"><ref target="https://ta.wikipedia.org/wiki/அமராவதி_(திரைப்படம்)">அமராவதி</ref></hi> என்ற தமிழ்த் திரைப்படத்தில் நடிக்க வாய்ப்பு கிடைத்தது. முதல் படம் வெற்றி இல்லை. அடுத்த ஆண்டில் <ref target="https://ta.wikipedia.org/wiki/பாசமலர்கள்">பாசமலர்கள்</ref>, <ref target="https://ta.wikipedia.org/wiki/பவித்ரா_(திரைப்படம்)">பவித்ரா</ref>, <ref target="https://ta.wikipedia.org/wiki/ராஜாவின்_பார்வையிலே">ராஜாவின் பார்வையிலே</ref> ஆகிய திரைப்படங்களில் நடித்தார். இதில் <ref target="https://ta.wikipedia.org/wiki/பவித்ரா_(திரைப்படம்)">பவித்ரா</ref>  திரைப்படம் இவருக்குக் குறிப்பிடத்தக்க திரைப்படமாக அமைந்தது. அஜித் குமாரின் முதல் வெற்றித் திரைப்படம் 1995 ஆவது ஆண்டில் வெளியான <ref target="https://ta.wikipedia.org/wiki/ஆசை(தமிழ்த்_திரைப்படம்)">ஆசை</ref> திரைப்படமாகும். இடையில் மோட்டார் பந்தயம் ஒன்றில் போட்டியிட்டுப் படுகாயமடைந்தார். இதனால் நடிப்பில் தடை ஏற்பட்டது. அதன் பின்னர் <ref target="https://ta.wikipedia.org/wiki/சரண்">சரண்</ref> இயக்கத்தில் 1998ஆம் ஆண்டில் வெளியான <ref target="https://ta.wikipedia.org/wiki/காதல்_மன்னன்">காதல் மன்னன்</ref> திரைப்படத்தின் மூலமாக மீண்டும் நடிக்கத் தொடங்கினார்.</p>
2003–05
<p>2003 முதல் 2005 வரை, அஜித் மோட்டார் பந்தயங்களில் அதிக முனைப்புடன் ஈடுபட்டது அதிக திரைப்படங்களில் நடிப்பதற்கு தடையாக அமைந்தது. இதனால் சில திரைப்படங்களில் மட்டுமே நடித்தார்.<ref target="https://ta.wikipedia.org/wiki/முதற்_பக்கம்#cite_note-vaaattitude-7">[7]</ref> 2003இல் நீண்ட தாமதற்குப் பின்னர் வெளியான <hi rend="italic"><ref target="https://ta.wikipedia.org/wiki/என்னை_தாலாட்ட_வருவாளா">என்னை தாலாட்ட வருவாளா</ref></hi> திரைப்படமும், காவல்துறை அதிகாரியாக நடித்த <ref target="https://ta.wikipedia.org/wiki/ஆஞ்சநேயா">ஆஞ்சநேயா</ref> திரைப்படமும் தோல்வியடைந்தது. மேலும், அந்த கால கட்டத்தில் <ref target="https://ta.wikipedia.org/wiki/சாமி_(திரைப்படம்)">சாமி</ref>, <ref target="https://ta.wikipedia.org/wiki/காக்க_காக்க">காக்க காக்க</ref>, <ref target="https://ta.wikipedia.org/wiki/கஜினி_(திரைப்படம்)">கஜினி</ref> ஆகிய திரைப்படங்களில் நடிக்கக் கிடைத்த வாய்ப்பை பல்வேறு காரணங்களுக்காக தவிர்த்தார்.<ref target="https://ta.wikipedia.org/wiki/முதற்_பக்கம்#cite_note-rf1-8">[8]</ref><ref target="https://ta.wikipedia.org/wiki/முதற்_பக்கம்#cite_note-9">[9]</ref></p>
<p>நடிகை <ref target="https://ta.wikipedia.org/wiki/சினேகா">சினேகாவுடன்</ref> இணைந்து நடித்த <ref target="https://ta.wikipedia.org/wiki/ஜனா">ஜனா</ref> திரைப்படம் ஒரு மிகப்பெரிய தோல்விப் படமாக அமைந்தது. இக்காலகட்டத்தில் இவர் நடிப்பில் வெளியாகி வெற்றியடைந்த ஒரேயொரு திரைப்படம் <ref target="https://ta.wikipedia.org/wiki/சரண்">சரண்</ref> இயக்கத்தில் வெளியான <ref target="https://ta.wikipedia.org/wiki/அட்டகாசம்">அட்டகாசம்</ref> திரைப்படம் மட்டுமே.<ref target="https://ta.wikipedia.org/wiki/முதற்_பக்கம்#cite_note-vleadatte-10">[10]</ref> இப்படத்தில் அஜித்தின் இரட்டை கதாப்பாத்திரங்களின் நடிப்பும், " தல தீபாவளி" பாடலும் அஜித்தின் அதிரடி நாயகன் எனும் தகுதியை உயர்த்தியது. தொடர்ந்து 2005 ஆம் ஆண்டில், <ref target="https://ta.wikipedia.org/wiki/லிங்குசாமி">லிங்குசாமி</ref> இயக்கத்தில் வெளியான <ref target="https://ta.wikipedia.org/wiki/ஜி_(திரைப்படம்)">ஜி</ref> திரைப்படம் வணிக ரீதியாகத் தோல்வியைப் பெற்றாலும், இப்படத்திற்குக் கிடைத்த நேர்மறையான விமர்சனங்களும், இப்படம் பெற்ற ஒரு வலுவான தொடக்கமும் அஜித் மீண்டும் தனது திரை வாழ்க்கையை உறுதியாகத் தொடங்க உதவியது.<ref target="https://ta.wikipedia.org/wiki/முதற்_பக்கம்#cite_note-jigood-11">[11]</ref><ref target="https://ta.wikipedia.org/wiki/முதற்_பக்கம்#cite_note-jiflope-12">[12]</ref> ஆக, 2003 முதல் 2005 வரையில் வெளியான ஐந்து படங்களில், <ref target="https://ta.wikipedia.org/wiki/அட்டகாசம்">அட்டகாசம்</ref> திரைப்படம் மட்டுமே வணிக ரீதியாக வெற்றியைப் பெற்றது.</p>
2010–தற்போது வரை
<p>2009 ஆவது ஆண்டில் படப்பிடிப்பு தொடங்கப்பட்ட <ref target="https://ta.wikipedia.org/wiki/அசல்_(திரைப்படம்)">அசல்</ref> திரைப்படம்  2010 பிப்ரவரியில் வெளியானது. அஜித் இரட்டை வேடங்களில் நடித்து மிகப்பெரிய எதிர்பார்ப்புடன் வெளியான இத்திரைப்படம் வணிக ரீதியாக வெற்றியைப் பெறாமல் போனது.<ref target="https://ta.wikipedia.org/wiki/முதற்_பக்கம்#cite_note-Visaasal-13">[13]</ref> இரண்டாவது முறையாக மோட்டார் பந்தயங்களில் கலந்து கொண்ட பின்னர் <ref target="https://ta.wikipedia.org/wiki/வெங்கட்_பிரபு">வெங்கட் பிரபுவின்</ref> <ref target="https://ta.wikipedia.org/wiki/மங்காத்தா_(திரைப்படம்)">மங்காத்தா</ref> திரைப்படத்தில் நடித்தார்.<ref target="https://ta.wikipedia.org/wiki/முதற்_பக்கம்#cite_note-14">[14]</ref></p>
<p>2017 ஆவது ஆண்டில் சிவா இயக்கத்தில் வெளியான <ref target="https://ta.wikipedia.org/wiki/விவேகம்_(திரைப்படம்)">விவேகம்</ref> திரைப்படத்தில் நடித்திருந்தார். இத்திரைப்படம் கலவையான விமர்சனங்களைப் பெற்றதால் அடுத்ததாக சிவா இயக்கும் திரைப்படத்தில் நடிக்கமாட்டார் என எதிர்பார்க்கப்பட்டது. இருப்பினும், <ref target="https://ta.wikipedia.org/wiki/சிவா_(இயக்குநர்)">சிவா</ref> இயக்கத்தில் <ref target="https://ta.wikipedia.org/wiki/விசுவாசம்_(திரைப்படம்)">விசுவாசம்</ref> எனும் புதிய திரைப்படத்திற்கான அதிகாரப்பூர்வ அறிவிப்பு வெளியானது. இது அஜித் குமார், சிவா கூட்டணியின் நான்காவது திரைப்படமாகும்.</p>
சர்ச்சைகள்
<p>பிப்ரவரி 06, 2010 அன்று நிகழ்ந்த <ref target="https://ta.wikipedia.org/wiki/மு.கருணாநிதி">கருணாநிதி</ref> பாராட்டு விழாவில் நடிகர் அஜித்குமார் பேசும்போது திரையுலகினரை அரசியல் காரணங்களுக்காகத் திரைப்பட விழாக்களில் பங்கெடுக்குமாறு சிலர் மிரட்டுவதாகப் பகிரங்கமாகப் புகார் கூறினார். இதனால் அஜித்துக்கு ஆதரவும், எதிர்ப்பும் கிளம்பியது. இந்த நிகழ்ச்சிகளுக்குப் பின்னர் அஜித், தவிர்க்க முடியாத சில நிகழ்ச்சிகளைத் தவிர மற்ற எந்த பொது நிகழ்ச்சிகளிலும் பங்கேற்பதில்லை.</p>
<figure><caption>இருங்காட்டுக் கோட்டையில் நடந்த கார் பந்தயத்தின் போது அஜித் குமார்</caption></figure>
உதவி
<p>பல நல்ல காரியங்களுக்கு உதவிகள் செய்துள்ள இவர் 2014ஆம் ஆண்டு தனது வீட்டில் வேலை செய்பவர்கள் 12 பேருக்கும் வீடுகள் கட்டிக்கொடுத்து உதவி செய்துள்ளார்.<ref target="https://ta.wikipedia.org/wiki/முதற்_பக்கம்#cite_note-15">[15]</ref></p>
இருசக்கர வாகன விழிப்புணர்வு ஊர்வலம்
<p>பாதுகாப்பான பயணத்தை வலியுறுத்தி மக்களிடம் விழிப்புணர்வு ஏற்படுத்தும் வண்ணம் 2013 ஆகஸ்டு 18 அன்று <ref target="https://ta.wikipedia.org/wiki/சென்னை">சென்னை</ref> முதல் <ref target="https://ta.wikipedia.org/wiki/பெங்களூர்">பெங்களூர்</ref> வரையிலான இருசக்கர வாகன விழிப்புணர்வுப் பேரணியில் பங்கேற்றார்.<ref target="https://ta.wikipedia.org/wiki/முதற்_பக்கம்#cite_note-16">[16]</ref></p>
அறுவை சிகிச்சை
<p><ref target="https://ta.wikipedia.org/wiki/ஆரம்பம்_(திரைப்படம்)">ஆரம்பம்</ref> திரைப்படத்தில் நடித்தபோது ஏற்பட்ட விபத்தின் காரணமாக முழங்கால் மற்றும் தோள்பட்டையில் அடிபட்டது. இதனால், 2015 நவம்பர் மாதத்தில் <ref target="https://ta.wikipedia.org/wiki/முழங்கால்">முழங்கால்</ref>, மற்றும் <ref target="https://ta.wikipedia.org/wiki/தோள்பட்டை">தோள்பட்டையில்</ref> அறுவை சிகிச்சை செய்து கொண்டார்.<ref target="https://ta.wikipedia.org/wiki/முதற்_பக்கம்#cite_note-அஜித்_குமார்_அறுவை_சி‌கி‌ச்சை-17">[17]</ref></p>
அரசியல்
<p>பல்வேறு அரசியல் நிகழ்வுகளுடன் தொடர்பு படுத்தப்பட்டாலும் தொடர்ந்து அரசியலில் இருந்து விலகியே இருந்து வருகிறார்.</p>
விருதுகள்
<list type="unordered"><item>அஜித் குமார் தாம் நடித்த முதல் <ref target="https://ta.wikipedia.org/wiki/தெலுங்கு_மொழி">தெலுங்கு</ref> படத்திற்காக <ref target="https://ta.wikipedia.org/wiki/பிரேம_புஸ்தகம்">(பிரேம புத்தகம்)</ref> பரத்முனி ஆர்ட் அகாதமியின் சிறந்த புதுமுக நடிகருக்கான விருதைப் பெற்றுள்ளார்.</item>
<item>1999 ஆம் ஆண்டு அஜித் குமார் <ref target="https://ta.wikipedia.org/wiki/வாலி_(திரைப்படம்)">வாலி</ref> படத்தில் சிறப்பாக நடித்ததற்காக <ref target="https://ta.wikipedia.org/wiki/சிறந்த_தமிழ்_நடிகருக்கான_பிலிம்பேர்_விருது">சிறந்த தமிழ் நடிகருக்கான பிலிம்பேர் விருதையும்</ref>, சினிமா எக்ஸ்பிரஸ் விருது மற்றும் தினகரன் திரைப்பட விருதையும் பெற்றுள்ளார்.</item>
<item>2000ஆம் ஆண்டு <ref target="https://ta.wikipedia.org/wiki/முகவரி">முகவரி</ref> படத்தில் நடித்ததற்காக சிறந்த நடிகருக்கான சினிமா எக்ஸ்பிரஸ் விருதைப் பெற்றுள்ளார்.</item>
<item>2001 ஆம் ஆண்டு சிறந்த நடிகருக்கான மாநில அரசின் விருதை <ref target="https://ta.wikipedia.org/wiki/பூவெல்லாம்_உன்_வாசம்">பூவெல்லாம் உன் வாசம்</ref> படத்திற்காக வென்றுள்ளார்.</item>
<item>2002ஆம் ஆண்டு <ref target="https://ta.wikipedia.org/wiki/வில்லன்">வில்லன்</ref> படத்திற்காக <ref target="https://ta.wikipedia.org/wiki/சிறந்த_தமிழ்_நடிகருக்கான_பிலிம்பேர்_விருது">சிறந்த தமிழ் நடிகருக்கான பிலிம்பேர் விருது</ref> மற்றும் <ref target="https://ta.wikipedia.org/wiki/தினகரன்">தினகரன்</ref> திரைப்பட விருதைப் பெற்றுள்ளார்.</item>
<item>சிறந்த தென்னிந்திய நடிகருக்கான பிலிம்பேர் விருதை இருமுறைப் பெற்றுள்ளார். <ref target="https://ta.wikipedia.org/wiki/கண்டுகொண்டேன்_கண்டுகொண்டேன்">கண்டுகொண்டேன் கண்டுகொண்டேன்</ref> படத்திற்காக சிறந்த துணை நடிகருக்கான பிலிம்பேர் விருதைப் பெற்றுள்ளார்.</item>
<item>2011 ஆம் ஆண்டு <ref target="https://ta.wikipedia.org/wiki/மங்காத்தா_(திரைப்படம்)">மங்காத்தா</ref> திரைப்படத்தில் நடித்ததற்காக <ref target="https://ta.wikipedia.org/wiki/விஜய்_விருதுகள்">விஜய் விருதுகளின்</ref> <ref target="https://ta.wikipedia.org/wiki/விஜய்_விருதுகள்_(சிறந்த_எதிர்நாயகன்)">சிறந்த எதிர்நாயகன்</ref> மற்றும் <ref target="https://ta.wikipedia.org/wiki/விஜய்_விருதுகள்_(விருப்பமான_நாயகன்)">விருப்பமான நாயகன்</ref> என இரண்டு விருதுகளை பெற்றுள்ளார்.</item></list>
<ref target="https://ta.wikipedia.org/wiki/தமிழக_அரசு_திரைப்பட_விருதுகள்">தமிழக அரசு திரைப்பட விருதுகள்</ref>
வென்றவை
<list type="unordered"><item>தமிழக அரசு சிறந்த நடிகருக்கான சிறப்பு திரைப்பட விருது - <hi rend="italic"><ref target="https://ta.wikipedia.org/wiki/பூவெல்லாம்_உன்_வாசம்">பூவெல்லாம் உன் வாசம்</ref></hi> (2001)</item>
<item>தமிழக அரசு எம்.ஜி.ஆர் திரைப்பட விருது  - <hi rend="italic"><ref target="https://ta.wikipedia.org/wiki/வரலாறு_(திரைப்படம்)">வரலாறு</ref></hi> (2006)</item></list>
<ref target="https://ta.wikipedia.org/wiki/பிலிம்பேர்_விருதுகள்">பிலிம்பேர் விருதுகள்</ref>
வென்றவை
<list type="unordered"><item><ref target="https://ta.wikipedia.org/wiki/சிறந்த_தமிழ்_நடிகருக்கான_பிலிம்பேர்_விருது">சிறந்த தமிழ் நடிகருக்கான பிலிம்பேர் விருது</ref> - <hi rend="italic"><ref target="https://ta.wikipedia.org/wiki/வாலி_(திரைப்படம்)">வாலி</ref></hi> (1999)</item>
<item><ref target="https://ta.wikipedia.org/wiki/சிறந்த_தமிழ்_நடிகருக்கான_பிலிம்பேர்_விருது">சிறந்த தமிழ் நடிகருக்கான பிலிம்பேர் விருது</ref> - <hi rend="italic"><ref target="https://ta.wikipedia.org/wiki/வில்லன்_(திரைப்படம்)">வில்லன்</ref></hi> (2002)</item>
<item><ref target="https://ta.wikipedia.org/wiki/சிறந்த_தமிழ்_நடிகருக்கான_பிலிம்பேர்_விருது">சிறந்த தமிழ் நடிகருக்கான பிலிம்பேர் விருது</ref> - <hi rend="italic"><ref target="https://ta.wikipedia.org/wiki/வரலாறு_(திரைப்படம்)">வரலாறு</ref></hi> (2006)</item></list>
பரிந்துரைக்கப்பட்டது
<list type="unordered"><item><ref target="https://ta.wikipedia.org/wiki/சிறந்த_தமிழ்_நடிகருக்கான_பிலிம்பேர்_விருது">சிறந்த தமிழ் நடிகருக்கான பிலிம்பேர் விருது</ref> - <hi rend="italic"><ref target="https://ta.wikipedia.org/wiki/பில்லா_(2007_திரைப்படம்)">பில்லா</ref></hi> (2007)</item>
<item><ref target="https://ta.wikipedia.org/wiki/சிறந்த_தமிழ்_நடிகருக்கான_பிலிம்பேர்_விருது">சிறந்த தமிழ் நடிகருக்கான பிலிம்பேர் விருது</ref> - <hi rend="italic"><ref target="https://ta.wikipedia.org/wiki/மங்காத்தா_(திரைப்படம்)">மங்காத்தா</ref></hi> (2011)</item></list>
<ref target="https://ta.wikipedia.org/wiki/விஜய்_விருதுகள்">விஜய் விருதுகள்</ref>
வென்றவை
<list type="unordered"><item><ref target="https://ta.wikipedia.org/wiki/விஜய்_விருதுகள்_(விருப்பமான_நாயகன்)">விஜய் விருதுகள் (விருப்பமான நாயகன்)</ref> - <hi rend="italic"><ref target="https://ta.wikipedia.org/wiki/வரலாறு_(திரைப்படம்)">வரலாறு</ref></hi> (2006)</item>
<item><ref target="https://ta.wikipedia.org/wiki/விஜய்_விருதுகள்_(சிறந்த_எதிர்நாயகன்)">விஜய் விருதுகள் (சிறந்த எதிர்நாயகன்)</ref> - <hi rend="italic"><ref target="https://ta.wikipedia.org/wiki/மங்காத்தா_(திரைப்படம்)">மங்காத்தா</ref></hi> (2011)</item>
<item><ref target="https://ta.wikipedia.org/wiki/விஜய்_விருதுகள்_(விருப்பமான_நாயகன்)">விஜய் விருதுகள் (விருப்பமான நாயகன்)</ref> - <hi rend="italic"><ref target="https://ta.wikipedia.org/wiki/மங்காத்தா_(திரைப்படம்)">மங்காத்தா</ref></hi> (2011)</item></list>
பரிந்துரைக்கப்பட்டது
<list type="unordered"><item><ref target="https://ta.wikipedia.org/wiki/விஜய்_விருதுகள்_(விருப்பமான_நாயகன்)">விஜய் விருதுகள் (விருப்பமான நாயகன்)</ref> - <hi rend="italic"><ref target="https://ta.wikipedia.org/wiki/பில்லா_(2007_திரைப்படம்)">பில்லா</ref></hi> (2007)</item>
<item><ref target="https://ta.wikipedia.org/wiki/விஜய்_விருதுகள்_(விருப்பமான_நாயகன்)">விஜய் விருதுகள் (விருப்பமான நாயகன்)</ref> - <hi rend="italic"><ref target="https://ta.wikipedia.org/wiki/ஏகன்">ஏகன்</ref></hi> (2008)</item>
<item><ref target="https://ta.wikipedia.org/wiki/விஜய்_விருதுகள்_(விருப்பமான_நாயகன்)">விஜய் விருதுகள் (விருப்பமான நாயகன்)</ref> - <hi rend="italic"><ref target="https://ta.wikipedia.org/wiki/அசல்_(திரைப்படம்)">அசல்</ref></hi> (2010)</item>
<item><ref target="https://ta.wikipedia.org/wiki/விஜய்_விருதுகள்_(விருப்பமான_நாயகன்)">விஜய் விருதுகள் (விருப்பமான நாயகன்)</ref> - <hi rend="italic"><ref target="https://ta.wikipedia.org/wiki/ஆரம்பம்_(திரைப்படம்)">ஆரம்பம்</ref></hi> (2013)</item></list>
பிற விருதுகள்
வென்றவை
<list type="unordered"><item>சிறந்த தமிழ் நடிகருக்கான சினிமா எக்ஸ்பிரஸ் விருது - <hi rend="italic"><ref target="https://ta.wikipedia.org/wiki/வாலி_(திரைப்படம்)">வாலி</ref></hi> (1999)</item>
<item>சிறந்த தமிழ் நடிகருக்கான சினிமா எக்ஸ்பிரஸ் விருது - <hi rend="italic"><ref target="https://ta.wikipedia.org/wiki/சிட்டிசன்">சிட்டிசன்</ref></hi> (2001)</item>
<item>சிறந்த தமிழ் நடிகருக்கான <ref target="https://ta.wikipedia.org/wiki/தி_டைம்ஸ்_ஆஃப்_இந்தியா">சென்னை டைம்ஸ்</ref> விருது - <hi rend="italic"><ref target="https://ta.wikipedia.org/wiki/மங்காத்தா_(திரைப்படம்)">மங்காத்தா</ref></hi> (2011)</item></list>
திரைப்பட விபரம்
நடித்துள்ள திரைப்படங்கள்


<list type="unordered"><item><hi rend="italic">குறிக்கப்பட்ட இரண்டு திரைப்படங்களைத் தவிர அனைத்தும் தமிழ்த் திரைப்படங்கள்.</hi></item></list>

வர்த்தக விளம்பரங்கள்
<p>அஜித் குமார் திரைப்படங்கள் மட்டுமின்றி சில வர்த்தக விளம்பரங்களிலும் நடித்துள்ளார். தற்போது விளம்பரங்களில் நடிப்பதை முற்றிலும் தவிர்த்து விட்டார். இது இவர் நடித்துள்ள வர்த்தக விளம்பரங்களின் பட்டியலாகும்.</p>



வெளி இணைப்புகள்

<list type="unordered"><item><ref target="http://www.imdb.com/name/nm0015001/">முதற் பக்கம்</ref><ref target="https://ta.wikipedia.org/wiki/ஐ.எம்.டி.பி_இணையத்தளம்">ஐ.எம்.டி.பி இணையத்தளத்தில்</ref></item>
<item><ref target="http://www.ajithfans.com/"><hi rend="italic">அதிகாரப்பூர்வ ரசிகர் மன்ற இணையத்தளம் </hi></ref></item>
<item><ref target="http://www.starajith.com/"><hi rend="italic">அஜித் ரசிகர்கள் இயக்கம்</hi></ref></item>
<item><ref target="http://www.thalanagaram.com/"><hi rend="italic">தலநகரம் ரசிகர்கள் இணையத்தளம்</hi></ref> <ref target="https://web.archive.org/web/20090503003104/http://www.thalanagaram.com/">பரணிடப்பட்டது</ref> 2009-05-03 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.emagaz.in/catalog/index.php?cPath=32_35"><hi rend="italic">திரை நிலா அஜித் - அஜித் ரசிகன் மாத இதழ்</hi></ref> <ref target="https://web.archive.org/web/20110123224050/http://www.emagaz.in/catalog/index.php?cPath=32_35">பரணிடப்பட்டது</ref> 2011-01-23 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.accesskollywood.com/article-id-ajith-and-mgr-the-connection-superstar-24-10-123928.htm"><hi rend="italic">எம்ஜிஆரும் அஜீத்தும் - சிறப்புக்கட்டுரை</hi></ref> <ref target="https://web.archive.org/web/20121025232636/http://www.accesskollywood.com/article-id-ajith-and-mgr-the-connection-superstar-24-10-123928.htm">பரணிடப்பட்டது</ref> 2012-10-25 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item></list>
</text></body></html>