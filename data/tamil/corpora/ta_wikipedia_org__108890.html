<html><body><text id="wikipedia_ta_wikipedia_org__108890.html" ns="0" revid="3369599" sourceurl="https://ta.wikipedia.org/wiki/%E0%AE%A4%E0%AF%81._%E0%AE%9C%E0%AF%86%E0%AE%AF%E0%AE%95%E0%AF%8D%E0%AE%95%E0%AF%81%E0%AE%AE%E0%AE%BE%E0%AE%B0%E0%AF%8D" title="து. ஜெயக்குமார்" type="wikipedia">து. ஜெயக்குமார்<p><hi rend="bold">து. ஜெயக்குமார் </hi> (D. Jayakumar) ஓர் இந்திய <ref target="https://ta.wikipedia.org/wiki/அரசியல்வாதி">அரசியல்வாதியும்</ref>, தமிழகத்தின் முன்னாள் அமைச்சரும் ஆவார். இவர் 2016 ஆம் ஆண்டு நடந்த சட்டமன்றத் தேர்தலில், <ref target="https://ta.wikipedia.org/wiki/இராயபுரம்_(சட்டமன்றத்_தொகுதி)">இராயபுரம்</ref> தொகுதியிலிருந்து, <ref target="https://ta.wikipedia.org/wiki/அண்ணா_திராவிட_முன்னேற்றக்_கழகம்">அண்ணா திராவிட முன்னேற்றக் கழகத்தின்</ref> சார்பாக போட்டியிட்டு, தமிழ்நாடு சட்டமன்றத்திற்குத் தேர்ந்தெடுக்கப்பட்டார்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> இதற்கு முன்னதாக இதே தொகுதியிலிருந்து, <ref target="https://ta.wikipedia.org/wiki/தமிழ்நாடு_சட்டமன்றத்_தேர்தல்,_1991">1991</ref>, <ref target="https://ta.wikipedia.org/wiki/தமிழ்நாடு_சட்டமன்றத்_தேர்தல்,_2001">2001</ref>, <ref target="https://ta.wikipedia.org/wiki/தமிழ்நாடு_சட்டமன்றத்_தேர்தல்,_2006">2006</ref>, மற்றும் <ref target="https://ta.wikipedia.org/wiki/தமிழ்நாடு_சட்டமன்றத்_தேர்தல்,_2011">2011 தேர்தல்களில்</ref> வெற்றி பெற்றார்.<ref target="https://ta.wikipedia.org/wiki/முதற்_பக்கம்#cite_note-2">[2]</ref><ref target="https://ta.wikipedia.org/wiki/முதற்_பக்கம்#cite_note-3">[3]</ref><ref target="https://ta.wikipedia.org/wiki/முதற்_பக்கம்#cite_note-4">[4]</ref> முந்தைய <ref target="https://ta.wikipedia.org/wiki/ஜெ._ஜெயலலிதா">ஜெயலலிதா</ref> ஆட்சியில் அமைச்சராகப் பணியாற்றி உள்ள இவர் செப்டம்பர் 29, 2012 வரை <ref target="https://ta.wikipedia.org/wiki/மாநில_சட்டப்பேரவைத்_தலைவர்">தமிழகச் சட்டப்பேரவைத் தலைவராக</ref> செயல்பட்டார். செப்டம்பர் 29, 2012 அன்று பேரவை தலைவர் பதவியில் இருந்து விலகிக்கொள்வதாக தெரிவித்தார்.<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
<p>இவரது தந்தை துரைராஜ், மனைவி ஜெயக்குமாரி ஆவார்கள். சென்னை <ref target="https://ta.wikipedia.org/wiki/பச்சையப்பன்_கல்லூரி">பச்சையப்பன் கல்லூரியில்</ref> இளங்கலை அறிவியலும், <ref target="https://ta.wikipedia.org/wiki/டாக்டர்_அம்பேத்கர்_அரசு_சட்டக்_கல்லூரி,_சென்னை">சென்னை சட்டக்கல்லூரியில்</ref> 1987இல் சட்டப்படிப்பும் முடித்தார்.<ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
</text></body></html>