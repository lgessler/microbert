<html><body><text id="wikipedia_ta_wikipedia_org__22191.html" ns="0" revid="2733509" sourceurl="https://ta.wikipedia.org/wiki/%E0%AE%B0%E0%AF%87%E0%AE%A9%E0%AE%BE%E0%AE%B2%E0%AF%8D%E0%AE%9F%E0%AF%81_%E0%AE%9C%E0%AE%BE%E0%AE%A9%E0%AF%8D%E0%AE%9A%E0%AE%A9%E0%AF%8D" title="ரேனால்டு ஜான்சன்" type="wikipedia">ரேனால்டு ஜான்சன்
<figure><caption>ரேனால்டு ஜான்சன் உருவாக்கி வளர்ச்சியுற்ற அண்மைக்காலத்து <ref target="https://ta.wikipedia.org/wiki/ஐபிஎம்">ஐபிஎம்</ref> வன்தட்டு நிலைசேமிப்பகம்</caption></figure>
<p><hi rend="bold">ரேனால்டு 'பி. ஜான்சன்</hi> (Reynold B. Johnson) (1906-1998) என்னும் அமெரிக்கர் <ref target="https://ta.wikipedia.org/wiki/கணினி">கணினி</ref> துறையில் பல புது கண்டுபிடிப்புகளும் புத்தாக்கங்கள் செய்தவர். குறிப்பாக கணினிகளில் தரவுகளையும், கோப்புகளையும் சேமித்து வைக்கும் வன்தட்டு நினைவகம் (hard disk) எனப்படும் நிலைசேமிப்பகத்தை இவர் உருவாகினார். இவரை <hi rend="italic">வன்தட்டு இயக்கியின் தந்தை</hi> எனப் போற்றுவர்.</p>
<p>ரேனால்டு ஜான்சன் அவர்கள் <ref target="https://ta.wikipedia.org/wiki/ஐக்கிய_அமெரிக்கா">ஐக்கிய அமெரிக்காவில்</ref> உள்ள <ref target="https://ta.wikipedia.org/wiki/மினசோட்டா">மின்னசோட்டா</ref> என்னும் மாநிலத்தில் பிறந்து வளர்ந்தவர். இவர் நெடுங்காலம் <ref target="https://ta.wikipedia.org/wiki/ஐபிஎம்">ஐபிஎம்</ref> நிறுவனத்தில் பணியாற்றினார். இவர் 1930களில் பென்சிலால் (கரிக்குச்சி எழுதுகோலால்) கீறப்பட்ட இடத்தை உணரும் வகையான ஒரு புதிய எந்திரத்தைக் கண்டுபிடித்தார். இதன் அடிப்படையிலேயே ஐபிஎம் நிறுவனமானது <hi rend="italic">ஐபிஎம் 805 தேர்வு செய்யும் எந்திரம்</hi> (IBM 805 Test Scoring Machine) என்னும் ஓர் எந்திரத்தை 1937 முதல் விற்கத் தொடங்கியது். <ref target="https://ta.wikipedia.org/wiki/ஒளிப்பதிவு_நாடா">ஒளிப்பதிவு நாடா</ref> செய்வதிலும் இவர் புத்தாக்கங்கள் செய்துள்ளார். இவர் 1971ல் ஐபிஎம் இல் இருந்து ஓய்வு பெற்றார். சுமார் 90 க்கும் அதிகமான புத்தாக்க உரிமங்களை (பேட்டண்ட் Patent) பெற்றுள்ளார். நிலைசேமிப்பகம் உருவாக்கி 10 <ref target="https://ta.wikipedia.org/wiki/பில்லியன்">பில்லியன்</ref> டாலருக்கும் அதிகமான புதிய தொழிவளர்ச்சி ஏற்படுதிய முன்னோடி என்பதால் இவருக்கு ஐக்கிய அமெரிக்கத் முதல்வர் (பிரெசிடெண்ட்) <ref target="https://ta.wikipedia.org/wiki/ரோனால்டு_ரேகன்">ரோனால்டு ரேகன்</ref> அவர்கள் 1986ல் <ref target="https://ta.wikipedia.org/wiki/நாட்டின்_தொழிநுட்பப்_பதக்கம்">நாட்டின் தொழிநுட்பப் பதக்கம்</ref> என்னும் தலையாய பரிசை அளித்து பெருமை செய்தார்.</p>
உசாத்துணை
<list type="unordered"><item>"R.B. Johnson Dies; Disk Drive Inventor." Washington Post. September 20, 1998. Pg. B06.</item></list>
</text></body></html>