<html><body><text id="wikipedia_ta_wikipedia_org__5049.html" ns="0" revid="3217645" sourceurl="https://ta.wikipedia.org/wiki/%E0%AE%A4%E0%AF%8B%E0%AE%95%E0%AF%8D%E0%AE%95%E0%AE%BF%E0%AE%AF%E0%AF%8B" title="தோக்கியோ" type="wikipedia">தோக்கியோ
<p><hi rend="bold">தோக்கியோ</hi> (<hi rend="italic">Tokyo</hi>, <hi rend="bold">டோக்கியோ</hi>, <ref target="https://ta.wikipedia.org/wiki/ஜப்பானிய_மொழி">சப்பானியம்</ref>: 東京, "கிழக்குத் தலைநகரம்"), அலுவல்முறையாக <hi rend="bold">தோக்கியோ பெருநகரம்</hi> (東京都, <hi rend="italic">Tōkyō-to</hi><ref target="https://ta.wikipedia.org/wiki/உதவி:Japanese">?</ref>), <ref target="https://ta.wikipedia.org/wiki/சப்பான்">சப்பான்</ref> நாட்டின் 47 <ref target="https://ta.wikipedia.org/wiki/மாநிலங்கள்_(சப்பான்)">மாநிலங்களில்</ref> ஒன்றும் அதன் தலைநகரமுமாகும். மேலும் இது <ref target="https://ta.wikipedia.org/wiki/மக்கள்_தொகை">மக்கள் தொகை</ref> அடிப்படையில் உலகின் மிகப்பெரிய நகரமாகும்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> தோக்கியோ, ஜப்பானிய அரசு மற்றும் அரசரின் தலைமையிடமாகும். இந்நகரத்தின் மொத்த மக்கள் தொகை 12 <ref target="https://ta.wikipedia.org/wiki/மில்லியன்">மில்லியன்</ref> ஆகும். நாட்டின் மக்கள் தொகையில் 10% பேர் இங்கு வாழ்கின்றனர்.</p>
<p>தோக்கியோ சப்பானின் நான்கு முக்கியத் தீவுகளில்  பெரிய தீவான <ref target="https://ta.wikipedia.org/wiki/ஒன்சூ">ஹொன்ஷூ</ref> தீவின்  தென்கிழக்குப் பகுதியில் <hi rend="italic">கன்டோ</hi> மண்டலத்தில் அமைந்துள்ளது.<ref target="https://ta.wikipedia.org/wiki/முதற்_பக்கம்#cite_note-nussbaum981-2">[2]</ref> தோக்கியோ பெருநகரம் 1943ஆம் ஆண்டு முந்தைய தோக்கியோ மாநிலத்தையும் தோக்கியோ நகரத்தையும் ஒன்றிணைத்து உருவானது.  தோக்கியோ ஒரு நகரமாகக் கருதப்பட்டாலும் இதனை <hi rend="italic">பெருநகர மாநிலம்</hi> என்றே குறிப்பிடுகின்றனர். பெருநகர மாநிலமாக தோக்கியோ நகரத்தை ஒன்றிணைப்பதற்கு முன்பிருந்த 23 நகராட்சி வார்டுகளும் சிறப்பு வார்டுகளாக அரசாளப்படுகின்றன. ஒவ்வொன்றும் தனி நகரமாகவே ஆளப்படுகிறது. இவற்றைத் தவிர பெருநகர மாநிலத்தில் 39 நகராட்சிகள் உள்ளன. இவற்றில் 30 மாநிலத்தின் மேற்கிலும் 8 இசூ தீவிலும் ஒன்று ஓகசவரா தீவிலும் உள்ளன.</p>
<p>சப்பானில் உள்ள நான்கு நபர்களில் ஒருவர் தோக்கியோவில் வாழ்கின்றார். 100 க்கு மேற்பட்ட கல்லூரிகளும் பல்கலைக்கழகங்களும் இங்கு அமைந்துள்ளது. கல்விக்காகவும் வேலை வாய்ப்புக்களுக்காகவும் பெருமளவு சப்பானியர்கள் இந்த <ref target="https://ta.wikipedia.org/wiki/நகரம்">நகரிற்கு</ref> குடி பெயருகின்றனர். பெரும்பாலான சப்பானிய நிறுவனங்கள் தமது தலைமை அலுவலகத்தை இங்கேயே அமைத்துள்ளனர். அமெரிக்க $1.479 டிரில்லியன் <ref target="https://ta.wikipedia.org/wiki/கொள்வனவு_ஆற்றல்_சமநிலை">கொள்வனவு ஆற்றல் சமநிலைப்படுத்திய</ref> மொத்த உள்நாட்டு உற்பத்தி கொண்ட தோக்கியோ உலகின் மிகப்பெரும் பொருளியல் சமூகத்தைக் கொண்ட நகரங்களில் முதலாவதாக விளங்குகிறது.  உலகின் எந்த நகரத்திற்கும் இல்லாத பெருமையாக உலகளாவிய பார்ச்சூன் 500 நிறுவனங்களில் 51 நிறுவனங்கள்  இந்த நகரிலிருந்து இயங்குகின்றன.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
<p>உலகப் பொருளாதாரத்தின் மூன்று <hi rend="italic">கட்டுப்பாட்டு மையங்களில்</hi> ஒன்றாக <ref target="https://ta.wikipedia.org/wiki/நியூயார்க்_நகரம்">நியூயார்க் நகரம்</ref> மற்றும் <ref target="https://ta.wikipedia.org/wiki/இலண்டன்">இலண்டன்</ref> நகரங்களுடன் அறியப்படுகிறது.<ref target="https://ta.wikipedia.org/wiki/முதற்_பக்கம்#cite_note-4">[4]</ref> இந்த நகரம் ஓர் உலகளாவிய நகரமாக கருதப்படுகிறது.<ref target="https://ta.wikipedia.org/wiki/முதற்_பக்கம்#cite_note-5">[5]</ref> பல்வேறு உலக மக்கள் வாழும் நகரங்களில் நான்காவதாக மற்றொரு பட்டியலில் இடம் பெற்றுள்ளது.<ref target="https://ta.wikipedia.org/wiki/முதற்_பக்கம்#cite_note-6">[6]</ref> 2012இல் தோக்கியோ வெளிநாட்டினருக்கு மிகவும் விலையுயர்ந்த நகரமாக வாழும் செலவினங்களை கணிக்கும் மெர்சர் அறிக்கை குறிப்பிடுகின்றது.<ref target="https://ta.wikipedia.org/wiki/முதற்_பக்கம்#cite_note-7">[7]</ref> மேலும் 2009இல் மிகவும் வாழத்தக்க நகரமாகவும் மோனோக்கிள் என்ற வாழ்நிலை இதழ் அறிவித்துள்ளது.<ref target="https://ta.wikipedia.org/wiki/முதற்_பக்கம்#cite_note-8">[8]</ref> உணவகங்களுக்கும் தங்கும் விடுதிகளுக்கும் நட்சத்திரங்கள் வழங்கும் மிச்லின் வழிகாட்டியில் தோக்கியோவிற்கு  உலகின் வேறெந்த நகரையும் விட கூடுதலான நட்சத்திரங்கள் கிடைத்துள்ளன.<ref target="https://ta.wikipedia.org/wiki/முதற்_பக்கம்#cite_note-michelin20101124-9">[9]</ref><ref target="https://ta.wikipedia.org/wiki/முதற்_பக்கம்#cite_note-10">[10]</ref></p>
<p>தோக்கியோவில் <ref target="https://ta.wikipedia.org/wiki/ஒலிம்பிக்_விளையாட்டுக்கள்">1964 கோடைக்கால ஒலிம்பிக்சுப்</ref> போட்டிகள் நடந்தேறியுள்ளன.  தற்போது 2020ஆம் ஆண்டிற்கான கோடைக்கால ஒலிம்பிக்சை நடத்த விண்ணப்பித்துள்ளது.<ref target="https://ta.wikipedia.org/wiki/முதற்_பக்கம்#cite_note-olympic.org-11">[11]</ref></p>
பெயர்க்காரணம்
<p>தோக்கியோ துவக்கத்தில் <hi rend="italic">கழிமுகம்</hi> எனப் பொருள்படும் <hi rend="bold">எடோ</hi> என்ற சிற்றூராக இருந்தது.<ref target="https://ta.wikipedia.org/wiki/முதற்_பக்கம்#cite_note-placenames-12">[12]</ref> இராச்சியத்தின் தலைநகரமாக 1868இல் தேர்வானபோது இதன் பெயர்  <hi rend="bold">தோக்கியோ</hi> (<hi rend="italic">தோக்யோ</hi>: <hi rend="italic">தோ</hi> (கிழக்கு) + <hi rend="italic">க்யோ</hi> (தலைநகர்)) <ref target="https://ta.wikipedia.org/wiki/முதற்_பக்கம்#cite_note-13">[13]</ref> என கிழக்காசிய மரபுப்படி  மாற்றப்பட்டது.<ref target="https://ta.wikipedia.org/wiki/முதற்_பக்கம்#cite_note-placenames-12">[12]</ref></p>
போக்குவரத்து
<p>தோக்கியோவின் தெருக்கள் குறுகிய தெருக்களாகவே உள்ளது. இங்கு மோட்டார் வண்டி, பேருந்து, மேட்டார் சைக்கிள், சைக்கிள் இருந்த போதும் சுரங்க இரயில்களே மிகவும் பிரபலமானதாகும். சுரங்க ரயில்களை தினமும் மில்லியன் கணக்கான மக்கள் பயன் படுத்துகின்றனர். <ref target="https://ta.wikipedia.org/wiki/சின்கான்சென்">வேகமான இரயில்கள்</ref> (புல்லட் இரயில்) <ref target="https://ta.wikipedia.org/wiki/ஓசாகா">ஓசாகா</ref> மற்றும் ஜப்பானின் பிரதான நகரங்களை இணைக்கின்றன. சப்பானில் ஓடும் அனைத்துவகையான ரயில்களும் காலந்தவறாமைக்கு  புகழ் பெற்றவை. <ref target="https://ta.wikipedia.org/wiki/சின்கான்சென்">புல்லெட் ட்ரெயின்</ref> என்று அழைக்கப்படும் மிக அதி வேக ரயில்கள் சராசரியாக வருடத்திற்கு 0.6 நிமிடங்களே தாமதமாக செல்கின்றது என புள்ளி விவரங்கள் தெரிவிக்கின்றன.</p>
<p>தோக்கியோ நகரத்தில் போக்குவரத்துக்குக்காக  மிதிவண்டி உபயோகிப்போரின் எண்ணிக்கை கணிசமாகவே உள்ளது.பேரங்காடிகளில் மற்றும் அடுக்குமாடி குடியிருப்புகளிலும்  மிதிவண்டி  நிறுத்துவதற்கு பிரத்தியேகமான அமைப்புகள்  உருவாக்கப்பட்டுள்ளன.</p>
<p>தோக்கியோ மக்கள் வாடகைக் கார்களை (டாக்ஸி) போக்குவரத்திற்காக   உபயோகிக்கும் பழக்கத்தையும்  கொண்டுள்ளனர் . சேரும் இடமோ புறப்படும் இடமோ  ரயில் நிலையங்களுக்கு  அருகாமையில் இல்லாமல் இருந்தால் மக்கள்  வாடகைக்காரை தேர்வு செய்யும் பழக்கம் உள்ளது.  குழுக்களாக சிறு தூரங்கள் பயணிக்கும் பொழுதும் மக்கள் வாடகைக்கர்களை தேர்ந்தெடுக்கின்றனர் .  இரவு நேரங்களில்  ரயில் மற்றும் பேருந்து சேவை இல்லாத நேரங்களில் வாடகைக்கார்கள் பயன்பாடு அதிகமாக  உள்ளது.  ரயில் நிலையங்கள் போன்ற இடங்களில் வாடகைக்கார் நிறுத்துவதற்கு  இடங்கள் ஒதுக்கப்பட்டுள்ளன .   வாடகைக்கார் ஓட்டுனர்கள் வரிசை முறைப்படி  தங்களது வாகனங்களை நிறுத்தி வாடிகையாளர்களை ஏற்றி செல்கின்றனர்.  காரின் உட்புறம் கட்டணம் அளவைக்கருவி   உள்ளது.  கருவி காண்பிக்கும் கட்டணம் மட்டுமே வசூலிக்கப்படுகிறது.வாடகைக்கார் கட்டணம்  ரயில் கட்டணத்தை  ஒப்பிடுகையில்   மிக அதிகமாகவே உள்ளது.</p>



நிலநடுக்க மற்றும் தீ அநர்த்தங்கள்
<p>தோக்கியோ மிக மோசமான புவி நடுக்க மற்றும் தீ விபத்துக்களை சந்தித்துள்ளது. இதில் குறிப்பிடத்தக்க விபத்து <ref target="https://ta.wikipedia.org/wiki/1923">1923</ref> ல் ஏற்பட்டது. இதில் சுமார் 100,000 மக்கள் இறந்தனர். இதன் காரணமாக இங்கு வானுயர்ந்த கட்டடங்களை காண முடியாது.</p>
உலக யுத்தம் II ன் பின்னர்
<p><ref target="https://ta.wikipedia.org/wiki/இரண்டாம்_உலகப்_போர்">இரண்டாம் உலகப் போரின்</ref> பின்னர் தோக்கியோவின் பெரும் பகுதி <ref target="https://ta.wikipedia.org/wiki/இரண்டாம்_உலகப்_போரின்_நேச_நாடுகள்">நேச படைகளின்</ref> (Allied bombing) தாக்குதலால் அழிவடைந்தது. இதன் பின்பு சுமார் ஏழு வருடங்கள் (1945-1952) அமெரிக்கப் படைகள் தோக்கியோவில் இருந்தன. <ref target="https://ta.wikipedia.org/wiki/1964">1964</ref> ல் <ref target="https://ta.wikipedia.org/wiki/ஒலிம்பிக்_விளையாட்டுக்கள்">கோடைகால ஓலிம்பிக்</ref> போட்டிகளை நடத்தியது.</p>
இன்று தோக்கியோ
<p>தோக்கியோ உலகின் முன்னேறிய நகரமாயினும், அதிகரிக்கும் மக்கள்தொகை பெரும் பிரச்சனையாக உள்ளது. அத்துடன் <ref target="https://ta.wikipedia.org/wiki/சூழல்_மாசடைதல்">சூழல் மாசடைதலும்</ref> மிக முக்கிய பிரச்சனையாக உள்ளது. யப்பான் அரசு மக்களை நகரின் புறநகர் பகுதிகளில் வசிக்கும்படி ஊக்கம் அளிக்கின்றது.</p>
இரட்டை நகரங்களும் சகோதர நகரங்களும்
<p>தோக்கியோ கீழ்காணும் நகரங்களுடனும் மாநிலங்களுடனும் <ref target="https://ta.wikipedia.org/wiki/இரட்டை_நகரம்">இரட்டையாக</ref> அறிவிக்கப்பட்டுள்ளது:<ref target="https://ta.wikipedia.org/wiki/முதற்_பக்கம்#cite_note-TMG-19">[19]</ref></p>
<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Div_col">Template:Div col</ref> with unknown parameter "1 = 2"; use colwidth= to specify column size (this message is shown only in preview).
<list type="unordered"><item> <ref target="https://ta.wikipedia.org/wiki/நியூயார்க்_நகரம்">நியூயார்க் நகரம்</ref>, <ref target="https://ta.wikipedia.org/wiki/அமெரிக்க_ஐக்கிய_நாடு">அமெரிக்க ஐக்கிய நாடு</ref> ( 1960 முதல்)</item>
<item> <ref target="https://ta.wikipedia.org/wiki/பெய்ஜிங்">பெய்ஜிங்</ref>, <ref target="https://ta.wikipedia.org/wiki/சீன_மக்கள்_குடியரசு">சீன மக்கள் குடியரசு</ref> (1979 முதல்)</item>
<item> <ref target="https://ta.wikipedia.org/wiki/பாரிஸ்">பாரிஸ்</ref>, <ref target="https://ta.wikipedia.org/wiki/பிரான்சு">பிரான்சு</ref> (1982 முதல்)</item>
<item> <ref target="https://ta.wikipedia.org/wiki/நியூ_சவுத்_வேல்ஸ்">நியூ சவுத் வேல்ஸ்</ref>, <ref target="https://ta.wikipedia.org/wiki/ஆஸ்திரேலியா">ஆஸ்திரேலியா</ref> (1984 முதல்)</item>
<item> <ref target="https://ta.wikipedia.org/wiki/சியோல்">சியோல்</ref>, <ref target="https://ta.wikipedia.org/wiki/தென்_கொரியா">தென் கொரியா</ref> (1988 முதல்)</item>
<item> <ref target="https://ta.wikipedia.org/wiki/ஜகார்த்தா">ஜகார்த்தா</ref>, <ref target="https://ta.wikipedia.org/wiki/இந்தோனேசியா">இந்தோனேசியா</ref> (1989 முதல்)</item>
<item> <ref target="https://ta.wikipedia.org/wiki/சாவோ_பாவுலோ_(மாநிலம்)">சாவோ பாவுலோ மாநிலம்</ref>, <ref target="https://ta.wikipedia.org/wiki/பிரேசில்">பிரேசில்</ref> (1990 முதல்)</item>
<item> <ref target="https://ta.wikipedia.org/wiki/கெய்ரோ">கெய்ரோ</ref>, <ref target="https://ta.wikipedia.org/wiki/எகிப்து">எகிப்து</ref> (1990 முதல்)</item>
<item> <ref target="https://ta.wikipedia.org/wiki/மாஸ்கோ">மாஸ்கோ</ref>, <ref target="https://ta.wikipedia.org/wiki/உருசியா">உருசியா</ref> (1991 முதல்)</item>
<item> <ref target="https://ta.wikipedia.org/wiki/பெர்லின்">பெர்லின்</ref>, <ref target="https://ta.wikipedia.org/wiki/செருமனி">செருமனி</ref> (1994 முதல்)</item>
<item> <ref target="https://ta.wikipedia.org/wiki/உரோமை_நகரம்">உரோமை நகரம்</ref>, <ref target="https://ta.wikipedia.org/wiki/இத்தாலி">இத்தாலி</ref> (1996 முதல்)</item></list>



மேலும் படிக்க
வழிகாட்டிகள்
<list type="unordered"><item>Bender, Andrew,  and Timothy N. Hornyak. <hi rend="italic">Tokyo</hi> (City Travel Guide) (2010) <ref target="http://www.amazon.com/Tokyo-Travel-Guide-Andrew-Bender/dp/1741795850/">excerpt and text search</ref></item>
<item>Mansfield, Stephen. <hi rend="italic">Dk Eyewitness Top 10 Travel Guide: Tokyo</hi> (2013)<ref target="http://www.amazon.com/Dk-Eyewitness-Top-Travel-Guide/dp/1409387852/">excerpt and text search</ref></item>
<item>Waley, Paul.  <hi rend="italic">Tokyo Now and Then: An Explorer's Guide.</hi> (1984). 592 pp</item>
<item>Yanagihara, Wendy. <hi rend="italic">Lonely Planet Tokyo Encounter</hi> (2012) <ref target="http://www.amazon.com/Tokyo-Encounter-Brandon-Presser/dp/1741798191/">excerpt and text search</ref></item></list>
தற்போதையவை
<hi rend="bold">Tokyo</hi>விக்கிப்பீடியாவின் உறவுத் திட்டங்களில்<list type="unordered"><item><ref target="https://ta.wiktionary.org/wiki/Tokyo">விளக்கம்</ref> விக்சனரியிலிருந்து
</item><item><ref target="https://commons.wikimedia.org/wiki/東京">படிமங்கள்</ref> பொதுவகத்தில்
</item><item><ref target="https://ta.wikinews.org/wiki/Category:Tokyo">செய்திகள்</ref> விக்கிசெய்தியிலிருந்து
</item><item><ref target="https://ta.wikibooks.org/wiki/Enjoy%20Tokyo">உரைநூல்கள்</ref> விக்கிநூல்களிலிருந்து
</item><item><ref target="https://ta.wikivoyage.org/wiki/Tokyo">Travel guide</ref> விக்கிப்பயணத்திலிருந்து
</item></list>
<list type="unordered"><item>Allinson, Gary D.  <hi rend="italic">Suburban Tokyo: A Comparative Study in Politics and Social Change.</hi> (1979). 258 pp.</item>
<item>Bestor, Theodore. <hi rend="italic">Neighborhood Tokyo</hi> (1989). <ref target="http://www.questia.com/read/91986553?title=Neighborhood%20Tokyo">online edition</ref></item>
<item>Bestor, Theodore. <hi rend="italic">Tsukiji: The Fish Market at the Center of the World,</hi> (2004) <ref target="http://www.questia.com/read/105652913?title=Tsukiji%3a%20%20The%20Fish%20Market%20at%20the%20Center%20of%20the%20World">online edition</ref></item>
<item>Fowler, Edward.  <hi rend="italic">San’ya Blues: Laboring Life in Contemporary Tokyo.</hi> ( 1996) <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/0801485703">0801485703</ref>.</item>
<item>Friedman, Mildred, ed.  <hi rend="italic">Tokyo, Form and Spirit.</hi> (1986). 256 pp.</item>
<item>Jinnai, Hidenobu.  <hi rend="italic">Tokyo: A Spatial Anthropology.</hi> (1995). 236 pp.</item>
<item>Reynolds, Jonathan M. "Japan's Imperial Diet Building: Debate over Construction of a National Identity." <hi rend="italic">Art Journal.</hi> 55#3 (1996)  pp 38+. <ref target="http://www.questia.com/read/5000419130?title=Japan's%20Imperial%20Diet%20Building%3a%20Debate%20over%20Construction%20of%20a%20National%20Identity">online edition</ref></item>
<item>Sassen, Saskia.  <hi rend="italic">The Global City: New York, London, Tokyo.</hi>(1991). 397 pp.</item>
<item>Sorensen, A. <hi rend="italic">Land Readjustment and Metropolitan Growth: An Examination of Suburban Land Development and Urban Sprawl in the Tokyo Metropolitan Area</hi> (2000) <ref target="http://www.amazon.com/Land-Readjustment-Metropolitan-Growth-Examination/dp/0080437958/ref=sr_1_1?ie=UTF8&amp;s=books&amp;qid=1207476468&amp;sr=8-1">excerpt and text search</ref></item>
<item>Waley, Paul. "Tokyo-as-world-city: Reassessing the Role of Capital and the State in Urban Restructuring." <hi rend="italic">Urban Studies</hi> 2007 44(8): 1465-1490. Issn: 0042-0980 Fulltext: <ref target="https://ta.wikipedia.org/wiki/Ebsco">Ebsco</ref></item></list>
வெளி இணைப்புகள்
<list type="unordered"><item><ref target="http://www.metro.tokyo.jp/ENGLISH/">அதிகாரப்பூர்வ இணையதளம்</ref></item></list>
</text></body></html>