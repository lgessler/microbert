<html><body><text id="wikipedia_ta_wikipedia_org__11108.html" ns="0" revid="1991886" sourceurl="https://ta.wikipedia.org/wiki/%E0%AE%AA%E0%AF%87%E0%AE%B2%E0%AE%B8%E0%AF%8D_%E0%AE%86%E0%AE%A9%E0%AF%8D_%E0%AE%B5%E0%AF%80%E0%AE%B2%E0%AF%8D%E0%AE%B8%E0%AF%8D" title="பேலஸ் ஆன் வீல்ஸ்" type="wikipedia">பேலஸ் ஆன் வீல்ஸ்
<figure><caption><ref target="https://ta.wikipedia.org/wiki/செய்ப்பூர்_தொடருந்து_நிலையம்">செய்ப்பூர் தொடருந்து நிலையத்தில்</ref> நிற்கும் <hi rend="italic">பேலஸ் ஆன் வீல்ஸ்</hi>  .</caption></figure>
<p><hi rend="bold">பேலஸ் ஆன் வீல்ஸ்</hi> (<hi rend="italic">Palace on Wheels</hi>, <hi rend="italic">சக்கரத்தில் மாளிகை</hi> எனப் பொருள்படும்.) <ref target="https://ta.wikipedia.org/wiki/இந்திய_இரயில்வே">இந்திய இரயில்வேயில்</ref> உள்ள நான்கு சொகுசுத் <ref target="https://ta.wikipedia.org/wiki/தொடர்வண்டி">தொடர்வண்டிகளில்</ref> ஒன்றாகும்.</p>
<p>இது <ref target="https://ta.wikipedia.org/wiki/புது_தில்லி">புது தில்லியில்</ref> இருந்து புறப்படுகிறது. இதன் எட்டுப் பயண நாட்களில், <ref target="https://ta.wikipedia.org/wiki/ஜெய்ப்பூர்">ஜெய்ப்பூர்</ref>, <ref target="https://ta.wikipedia.org/wiki/ஜெய்சால்மீர்">ஜெய்சால்மீர்</ref>, <ref target="https://ta.wikipedia.org/wiki/ஜோத்பூர்">ஜோத்பூர்</ref>, சவாய் மதோபூர், சித்தார்கார், <ref target="https://ta.wikipedia.org/wiki/உதய்பூர்,_இராஜஸ்தான்">உதய்பூர்</ref>, <ref target="https://ta.wikipedia.org/wiki/பரத்பூர்">பரத்பூர்</ref> மற்றும் <ref target="https://ta.wikipedia.org/wiki/ஆக்ரா">ஆக்ரா</ref> ஆகிய நகரங்களின் வழியாக செல்கிறது. இதன் பெரும்பான்மையான பயணம் <ref target="https://ta.wikipedia.org/wiki/இராஜஸ்தான்">இராஜஸ்தான்</ref> மாநிலத்தினுள் உள்ளது. பயணத்தின் ஒரு பகுதியாக, முக்கிய சுற்றுலாத் தலங்களான, ஹவா மஹால் (<hi rend="italic">The Palace of Winds</hi>, காற்று மாளிகை), இராத்தோம்போர் தேசிய பூங்கா, ஜக் நிவாஸ் (ஏரி மாளிகை, <hi rend="italic">Lake Palace</hi>), <ref target="https://ta.wikipedia.org/wiki/ஜக்_மந்திர்">ஜக் மந்திர்</ref> (நகர மாளிகை, <hi rend="italic">City Palace</hi>), கியோலடியோ தேசிய பூங்கா மற்றும் <ref target="https://ta.wikipedia.org/wiki/தாஜ்_மஹால்">தாஜ் மஹால்</ref> ஆகியவை காண்பிக்கப் படுகின்றன.</p>
<p>பேலஸ் ஆன் வீல்ஸ் முழுவதும் குளிர்ப் பதனப்படுத்தப்பட்ட, அழகூட்டப்பட்ட 14 சொகுசு இரயில் பெட்டிகள் உள்ளன. இவை ஒவ்வொன்றும் முந்தைய இராஜபுதன அரசாங்கத்தின் மாநிலங்களின் பெயரில் அழைக்கப்படுகின்றன. "<hi rend="italic">The Maharaja</hi>" (பேரரசர்), "<hi rend="italic">The Maharani</hi>" (பேரரசி) என்ற பெயர்களில் இரண்டு ஆடம்பர உணவகங்கள் இதில் உள்ளன.</p>
<p>சில காலத்துக்கு முன்பு இதில் வெளிநாட்டுச் சுற்றுலா பயணிகளுக்கு மட்டும் அனுமதி வழங்கப்பட்டது. பின்னர் அனைவரும் அனுமதிக்கப்பட்டனர். ஆனால் பயண விலை அமெரிக்க டாலர்களில் பட்டியலிடப்பட்டுள்ளது.</p>
வெளி இணைப்பு
<list type="unordered"><item><ref target="http://www.indianrail.gov.in/">இந்திய இரயில்வே இணையத்தளம்</ref> (ஆங்கில மொழியில்)</item></list>
</text></body></html>