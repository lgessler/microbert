<html><body><text id="wikipedia_ta_wikipedia_org__28374.html" ns="0" revid="3394970" sourceurl="https://ta.wikipedia.org/wiki/%E0%AE%8F%E0%AE%AA%E0%AF%8D%E0%AE%B0%E0%AE%B2%E0%AF%8D_28" title="ஏப்ரல் 28" type="wikipedia">ஏப்ரல் 28
<p><hi rend="bold">முதற் பக்கம்</hi> (<hi rend="italic">April 28</hi>) <ref target="https://ta.wikipedia.org/wiki/கிரெகொரியின்_நாட்காட்டி">கிரிகோரியன் ஆண்டின்</ref> 118 ஆம் நாளாகும். <ref target="https://ta.wikipedia.org/wiki/நெட்டாண்டு">நெட்டாண்டுகளில்</ref> 119 ஆம் நாள். ஆண்டு முடிவிற்கு மேலும் 247  நாட்கள் உள்ளன.</p>
நிகழ்வுகள்
<list type="unordered"><item><ref target="https://ta.wikipedia.org/wiki/224">224</ref> – <ref target="https://ta.wikipedia.org/wiki/பார்த்தியப்_பேரரசு">பார்த்தியப் பேரரசின்</ref> ஆட்சி முடிவுக்கு வந்தது.</item>
<item><ref target="https://ta.wikipedia.org/wiki/1192">1192</ref> – <ref target="https://ta.wikipedia.org/wiki/எருசலேம்">எருசலேம்</ref> மன்னர் முதலாம் கொன்ராட் முடிசூடி இரண்டாம் நாள் கொலை செய்யப்பட்டார்.</item>
<item><ref target="https://ta.wikipedia.org/wiki/1503">1503</ref> – <ref target="https://ta.wikipedia.org/wiki/செரிஞோலா_போர்">செரிஞோலா போர்</ref>: வரலாற்றில் முதல் தடவையாக <ref target="https://ta.wikipedia.org/wiki/ஐரோப்பா">ஐரோப்பிய</ref> சமர் ஒன்றில் <ref target="https://ta.wikipedia.org/wiki/வெடிமருந்து">வெடிமருந்து</ref> பயன்படுத்தப்பட்டது.</item>
<item><ref target="https://ta.wikipedia.org/wiki/1603">1603</ref> – <ref target="https://ta.wikipedia.org/wiki/ஒல்லாந்தர்_கால_இலங்கை">டச்சுத்</ref> தளபதி செபால்ட் டெ வீர்ட் என்பவனுக்கும் <ref target="https://ta.wikipedia.org/wiki/கண்டி_இராச்சியம்">கண்டி</ref> மன்னர் <ref target="https://ta.wikipedia.org/wiki/முதலாம்_விமலதர்மசூரியன்">முதலாம் விமலதர்மசூரியனுக்கும்</ref> இடையே ஒப்பந்தம் கையெழுத்திடப்பட்டது.<ref target="https://ta.wikipedia.org/wiki/முதற்_பக்கம்#cite_note-FCD-1">[1]</ref></item>
<item><ref target="https://ta.wikipedia.org/wiki/1611">1611</ref> – உலகின் மிகப்பெரிய கத்தோலிக்கப் பல்கலைக்கழகம், சாந்தோ தோமசு பல்கலைக்கழகம், <ref target="https://ta.wikipedia.org/wiki/பிலிப்பீன்சு">பிலிப்பீன்சில்</ref> அமைக்கப்பட்டது.</item>
<item><ref target="https://ta.wikipedia.org/wiki/1758">1758</ref> – <ref target="https://ta.wikipedia.org/wiki/இரகுநாதராவ்">இரகுநாதராவ்</ref> தலைமையில் <ref target="https://ta.wikipedia.org/wiki/மராட்டியப்_பேரரசு">மரதர்கள்</ref> அட்டொக் (இன்றைய <ref target="https://ta.wikipedia.org/wiki/பாக்கித்தான்">பாக்கித்தானில்</ref>) <ref target="https://ta.wikipedia.org/wiki/துராணிப்_பேரரசு">துராணியர்களிடம்</ref> இருந்து கைப்பற்றினர்.</item>
<item><ref target="https://ta.wikipedia.org/wiki/1788">1788</ref> – <ref target="https://ta.wikipedia.org/wiki/மேரிலாந்து">மேரிலாந்து</ref> <ref target="https://ta.wikipedia.org/wiki/ஐக்கிய_அமெரிக்க_அரசியலமைப்பு">அமெரிக்க அரசியலமைப்பை</ref> ஏற்றுக் கொண்ட ஏழாவது மாநிலமானது.</item>
<item><ref target="https://ta.wikipedia.org/wiki/1792">1792</ref> – <ref target="https://ta.wikipedia.org/wiki/பிரெஞ்சுப்_புரட்சிப்_போர்கள்">பிரெஞ்சுப் புரட்சிப் போர்கள்</ref>: <ref target="https://ta.wikipedia.org/wiki/பிரான்சு">பிரான்சு</ref> <ref target="https://ta.wikipedia.org/wiki/பெல்ஜியம்">ஆஸ்திரிய நெதர்லாந்தை</ref> முற்றுகையிட்டது.</item>
<item><ref target="https://ta.wikipedia.org/wiki/1796">1796</ref> – பிரெஞ்சு எல்லையை <ref target="https://ta.wikipedia.org/wiki/நடுநிலக்_கடல்">நடுநிலக்</ref> கரையோரப் பகுதி வரை விஸ்தரிக்க <ref target="https://ta.wikipedia.org/wiki/பிரான்சின்_முதலாம்_நெப்போலியன்">முதலாம் நெப்போலியனுக்கும்</ref>, <ref target="https://ta.wikipedia.org/wiki/சார்தீனியா">சாந்தீனிய இராச்சியத்திற்கும்</ref> இடையில் உடன்பாடு எட்டப்பட்டது.</item>
<item><ref target="https://ta.wikipedia.org/wiki/1876">1876</ref> – <ref target="https://ta.wikipedia.org/wiki/பிரித்தானிய_இந்தியா">பிரித்தானிய இந்தியாவின்</ref> அரசியாக <ref target="https://ta.wikipedia.org/wiki/விக்டோரியா_மகாராணி">விக்டோரியா மகாராணி</ref> தெரிவு செய்யப்பட்டமை <ref target="https://ta.wikipedia.org/wiki/லண்டன்">லண்டன்</ref> <ref target="https://ta.wikipedia.org/wiki/வர்த்தமானி">வர்த்தமானி</ref> மூலம் அறிவிக்கப்பட்டது.<ref target="https://ta.wikipedia.org/wiki/முதற்_பக்கம்#cite_note-JHM-2">[2]</ref></item>
<item><ref target="https://ta.wikipedia.org/wiki/1920">1920</ref> – <ref target="https://ta.wikipedia.org/wiki/அசர்பைஜான்">அசர்பைஜான்</ref> <ref target="https://ta.wikipedia.org/wiki/சோவியத்_ஒன்றியம்">சோவியத் ஒன்றியத்துடன்</ref> இணைக்கப்பட்டது.</item>
<item><ref target="https://ta.wikipedia.org/wiki/1932">1932</ref> – <ref target="https://ta.wikipedia.org/wiki/மஞ்சள்_காய்ச்சல்">மஞ்சள் காய்ச்சல்</ref> நோய்க்கான தடுப்பூசி முதன் முதலாக அறிமுகப்படுத்தப்பட்டது.</item>
<item><ref target="https://ta.wikipedia.org/wiki/1941">1941</ref> – <ref target="https://ta.wikipedia.org/wiki/குரோவாசியா">குரோவாசியாவில்</ref> குதோவாச் என்ற கிராமத்தில் 200 <ref target="https://ta.wikipedia.org/wiki/செர்பியா">செர்பியர்கள்</ref> படுகொலை செய்யப்பட்டனர்.</item>
<item><ref target="https://ta.wikipedia.org/wiki/1944">1944</ref> – <ref target="https://ta.wikipedia.org/wiki/இரண்டாம்_உலகப்_போர்">இரண்டாம் உலகப் போர்</ref>: ஒன்பது <ref target="https://ta.wikipedia.org/wiki/நாட்சி_ஜெர்மனி">செருமனிய</ref> கடற்படைப் படகுகள் <ref target="https://ta.wikipedia.org/wiki/டைகர்_பயிற்சி">டைகர் பயிற்சியில்</ref> ஈடுபட்டிருந்த அமெரிக்க, பிரித்தானியப் படகுகள் மீது தாக்குதல் மேற்கொண்டதில் 946 பேர் கொல்லப்பட்டனர்.</item>
<item><ref target="https://ta.wikipedia.org/wiki/1945">1945</ref> – இரண்டாம் உலகப் போர்: <ref target="https://ta.wikipedia.org/wiki/பெனிட்டோ_முசோலினி">பெனிட்டோ முசோலினியும்</ref> அவரது மனைவியும் <ref target="https://ta.wikipedia.org/wiki/இத்தாலி">இத்தாலிய</ref> எதிர்ப்புப் படையினரால் சுட்டுக் கொல்லப்பட்டனர்.</item>
<item><ref target="https://ta.wikipedia.org/wiki/1949">1949</ref> – <ref target="https://ta.wikipedia.org/wiki/பிலிப்பீன்சு">பிலிப்பீன்சின்</ref> முன்னாள் அரசுத்தலைவர் <ref target="https://ta.wikipedia.org/wiki/மானுவல்_எல்._குவிசோன்">மானுவல் குவிசோனின்</ref> மனைவி அவுரோரா குவிசோனும், அவரது மகள், மற்றும் 10 பேர் சுட்டுக் கொல்லப்பட்டனர்.</item>
<item><ref target="https://ta.wikipedia.org/wiki/1952">1952</ref> – <ref target="https://ta.wikipedia.org/wiki/சப்பான்">சப்பானுக்கும்</ref> <ref target="https://ta.wikipedia.org/wiki/சீனக்_குடியரசு">சீனக் குடியரசுக்கும்</ref> இடையில் <ref target="https://ta.wikipedia.org/wiki/தாய்பெய்">தாய்பெய்</ref> நகரில் அமைதி உடன்பாடு ஏற்பட்டதை அடுத்து <ref target="https://ta.wikipedia.org/wiki/இரண்டாம்_சீன-சப்பானியப்_போர்">இரண்டாம் சீன-சப்பானியப் போர்</ref> முடிவுக்கு வந்தது.</item>
<item><ref target="https://ta.wikipedia.org/wiki/1952">1952</ref> – <ref target="https://ta.wikipedia.org/wiki/இரண்டாம்_உலகப்_போர்">இரண்டாம் உலகப் போரின்</ref> போது <ref target="https://ta.wikipedia.org/wiki/ஐக்கிய_அமெரிக்கா">ஐக்கிய அமெரிக்காவினால்</ref> கைப்பற்றப்பட்ட <ref target="https://ta.wikipedia.org/wiki/சப்பான்">சப்பானில்</ref> இருந்து அமெரிக்கப் படைகள் வெளியேறின.</item>
<item><ref target="https://ta.wikipedia.org/wiki/1965">1965</ref> – <ref target="https://ta.wikipedia.org/wiki/டொமினிக்கன்_குடியரசு">டொமினிக்கன் குடியரசில்</ref> <ref target="https://ta.wikipedia.org/wiki/ஐக்கிய_அமெரிக்கா">ஐக்கிய அமெரிக்க</ref> கடற்படையினர் தரையிறங்கினர்.</item>
<item><ref target="https://ta.wikipedia.org/wiki/1967">1967</ref> – <ref target="https://ta.wikipedia.org/wiki/வியட்நாம்_போர்">வியட்நாம் போர்</ref>: <ref target="https://ta.wikipedia.org/wiki/முகம்மது_அலி">முகம்மது அலி</ref> <ref target="https://ta.wikipedia.org/wiki/ஐக்கிய_அமெரிக்கத்_தரைப்படை">ஐக்கிய அமெரிக்கத் தரைப்படையில்</ref> சேர மறுத்ததை அடுத்து, அவரது குத்துச்சண்டை பதக்கமும், உரிமமும் பறிக்கப்பட்டன.</item>
<item><ref target="https://ta.wikipedia.org/wiki/1969">1969</ref> – <ref target="https://ta.wikipedia.org/wiki/சார்லஸ்_டி_கோல்">சார்லஸ் டி கோல்</ref> பிரான்சின் அரசுத்தலைவர் பதவியில் இருந்து விலகினார்.</item>
<item><ref target="https://ta.wikipedia.org/wiki/1970">1970</ref> – <ref target="https://ta.wikipedia.org/wiki/வியட்நாம்_போர்">வியட்நாம் போர்</ref>: <ref target="https://ta.wikipedia.org/wiki/கம்போடியா">கம்போடியாவில்</ref> அமெரிக்கப் படைகள் <ref target="https://ta.wikipedia.org/wiki/பொதுவுடைமை">கம்யூனிச</ref> சரணாலயங்கள் மீது அமெரிக்கப் படையினர் தாக்குதல் நடத்த அமெரிக்க அரசுத்தலைவர் <ref target="https://ta.wikipedia.org/wiki/ரிச்சர்ட்_நிக்சன்">ரிச்சர்ட் நிக்சன்</ref> உத்தரவிட்டார்.</item>
<item><ref target="https://ta.wikipedia.org/wiki/1975">1975</ref> – <ref target="https://ta.wikipedia.org/wiki/வட_வியட்நாம்">வட வியட்நாம்</ref> இராணுவத்தினர் வெற்றியை நெருங்கிய போது, <ref target="https://ta.wikipedia.org/wiki/தென்_வியட்நாம்">தெற்கு வியட்நாமின்</ref> இராணுவத் தலைவர் காவோ வான் வியென் அமெரிக்காவுக்குத் தப்பி ஓடினார்.</item>
<item><ref target="https://ta.wikipedia.org/wiki/1978">1978</ref> – <ref target="https://ta.wikipedia.org/wiki/ஆப்கானிஸ்தான்">ஆப்கானிஸ்தான்</ref> அரசுத்தலைவர் முகமது தாவூது கான் <ref target="https://ta.wikipedia.org/wiki/கம்யூனிசம்">கம்யூனிச</ref> சார்புப் போராளிகளால் பதவியிறக்கப்பட்டுக் கொல்லப்பட்டார்.</item>
<item><ref target="https://ta.wikipedia.org/wiki/1986">1986</ref> – <ref target="https://ta.wikipedia.org/wiki/செர்னோபில்_அணு_உலை_விபத்து">செர்னோபில் அணு உலை விபத்தை</ref> அடுத்து <ref target="https://ta.wikipedia.org/wiki/சுவீடன்">சுவீடனில்</ref> உள்ள அணுவுலை ஒன்றில் உயர்மட்ட <ref target="https://ta.wikipedia.org/wiki/கதிர்வீச்சு">கதிர்வீச்சு</ref> பதிவானது. இதனால், செர்னோபில் விபத்து குறித்த செய்தியை சோவியத் அதிகாரிகள் பகிரங்கப்படுத்த வேண்டிவந்தது.</item>
<item><ref target="https://ta.wikipedia.org/wiki/1988">1988</ref> – <ref target="https://ta.wikipedia.org/wiki/அவாய்">அவாயில்</ref>, அலோகா ஏர்லைன்சின் <ref target="https://ta.wikipedia.org/wiki/போயிங்_737">போயிங் 737</ref> வானூர்தியின் கட்டகத்தில் ஏற்பட்ட பிளவை அடுத்து விமானப் பணிப்பெண் கிளாரபெல் லான்சிங் என்பவர் வானூர்தியில் இருந்து வெளியே வீசப்பட்டு உயிரிழந்தார்.</item>
<item><ref target="https://ta.wikipedia.org/wiki/1995">1995</ref> – <ref target="https://ta.wikipedia.org/wiki/பலாலி">பலாலியில்</ref> அவ்ரோ விமானம் <ref target="https://ta.wikipedia.org/wiki/விடுதலைப்_புலிகள்">விடுதலைப் புலிகளால்</ref> சுட்டு வீழ்த்தப்பட்டது. இதற்கு அடுத்த நாள் இன்னுமொரு விமானம் வீழ்த்தப்பட்டது.</item>
<item><ref target="https://ta.wikipedia.org/wiki/1996">1996</ref> – <ref target="https://ta.wikipedia.org/wiki/அவுஸ்திரேலியா">அவுஸ்திரேலியா</ref>, <ref target="https://ta.wikipedia.org/wiki/தாஸ்மேனியா">தாஸ்மேனியாவில்</ref> "மார்ட்டின் பிறையன்ட்" என்பவன் துப்பாக்கிச் சூடு நடத்தியதில் 35 பேர் கொல்லப்பட்டு 37 பேர் காயமடைந்தனர்.</item>
<item><ref target="https://ta.wikipedia.org/wiki/2000">2000</ref> – <ref target="https://ta.wikipedia.org/wiki/இலங்கை">இலங்கை</ref> இராணுவத்தினருக்கெதிரான <ref target="https://ta.wikipedia.org/wiki/விடுதலைப்_புலிகள்">விடுதலைப் புலிகளின்</ref> <ref target="https://ta.wikipedia.org/wiki/ஓயாத_அலைகள்_மூன்று">ஓயாத அலைகள் மூன்று</ref> நடவடிக்கை முடிவுக்கு வந்தது.</item>
<item><ref target="https://ta.wikipedia.org/wiki/2005">2005</ref> – <ref target="https://ta.wikipedia.org/wiki/இலங்கை">இலங்கை</ref> ஊடகவியலாளர் <ref target="https://ta.wikipedia.org/wiki/தர்மரத்தினம்_சிவராம்">தர்மரத்தினம் சிவராம்</ref> <ref target="https://ta.wikipedia.org/wiki/கொழும்பு">கொழும்பில்</ref> கடத்தப்பட்டு சுட்டுக்கொல்லப்பட்டார்.</item></list>
பிறப்புகள்

<list type="unordered"><item><ref target="https://ta.wikipedia.org/wiki/1758">1758</ref> – <ref target="https://ta.wikipedia.org/wiki/ஜேம்ஸ்_மன்ரோ">ஜேம்ஸ் மன்ரோ</ref>, ஐக்கிய அமெரிக்காவின் 5வது <ref target="https://ta.wikipedia.org/wiki/ஐக்கிய_அமெரிக்காவின்_குடியரசுத்_தலைவர்">அரசுத்தலைவர்</ref> (இ. <ref target="https://ta.wikipedia.org/wiki/1831">1831</ref>)</item>
<item><ref target="https://ta.wikipedia.org/wiki/1774">1774</ref> – <ref target="https://ta.wikipedia.org/wiki/பிரான்சிசு_பெய்லி">பிரான்சிசு பெய்லி</ref>, ஆங்கிலேய வானியலாளர் (இ. <ref target="https://ta.wikipedia.org/wiki/1844">1844</ref>)</item>
<item><ref target="https://ta.wikipedia.org/wiki/1854">1854</ref> – <ref target="https://ta.wikipedia.org/wiki/ஹெர்த்தா_அயர்டன்">ஹெர்த்தா அயர்டன்</ref>, போலந்து-பிரித்தானியப் பொறியாளர், கணிதவியலாளர், இயற்பியலாளர் (இ. <ref target="https://ta.wikipedia.org/wiki/1923">1923</ref>)</item>
<item><ref target="https://ta.wikipedia.org/wiki/1900">1900</ref> – <ref target="https://ta.wikipedia.org/wiki/ஜான்_ஊர்த்">ஜான் ஊர்த்</ref>, டச்சு வானியலாளர் (இ. <ref target="https://ta.wikipedia.org/wiki/1992">1992</ref>)</item>
<item><ref target="https://ta.wikipedia.org/wiki/1906">1906</ref> – <ref target="https://ta.wikipedia.org/wiki/கியேடல்">கியேடல்</ref>, செக்-அமெரிக்கக் கணிதவியலாளர், மெய்யியலாளர் (இ. <ref target="https://ta.wikipedia.org/wiki/1978">1978</ref>)</item>
<item><ref target="https://ta.wikipedia.org/wiki/1906">1906</ref> – <ref target="https://ta.wikipedia.org/wiki/பார்ட்_போக்">பார்ட் போக்</ref>, டச்சு-அமெரிக்க வானியலாளர் (இ. <ref target="https://ta.wikipedia.org/wiki/1983">1983</ref>)</item>
<item><ref target="https://ta.wikipedia.org/wiki/1908">1908</ref> – <ref target="https://ta.wikipedia.org/wiki/ஆஸ்கர்_ஷிண்ட்லர்">ஆஸ்கர் ஷிண்ட்லர்</ref>, செக்-செருமானியத் தொழிலதிபர் (இ. <ref target="https://ta.wikipedia.org/wiki/1974">1974</ref>)</item>
<item><ref target="https://ta.wikipedia.org/wiki/1913">1913</ref> – <ref target="https://ta.wikipedia.org/wiki/எம்._பி._நாச்சிமுத்து">எம். பி. நாச்சிமுத்து</ref>, சென்னிமலை, கைத்தறி நெசவுத் துறையில் சமூக சேவகர் (இ. <ref target="https://ta.wikipedia.org/wiki/1987">1987</ref>)</item>
<item><ref target="https://ta.wikipedia.org/wiki/1923">1923</ref> – <ref target="https://ta.wikipedia.org/wiki/இரா._செழியன்">இரா. செழியன்</ref>, தமிழக அரசியல்வாதி, எழுத்தாளர்</item>
<item><ref target="https://ta.wikipedia.org/wiki/1924">1924</ref> – <ref target="https://ta.wikipedia.org/wiki/கென்னத்_கவுண்டா">கென்னத் கவுண்டா</ref>, சாம்பியாவின் 1வது <ref target="https://ta.wikipedia.org/wiki/சாம்பியா_அரசுத்_தலைவர்களின்_பட்டியல்">அரசுத்தலைவர்</ref> (இ. <ref target="https://ta.wikipedia.org/wiki/2021">2021</ref>)</item>
<item><ref target="https://ta.wikipedia.org/wiki/1926">1926</ref> – <ref target="https://ta.wikipedia.org/wiki/ஹார்ப்பர்_லீ">ஹார்ப்பர் லீ</ref>, அமெரிக்கப் புதின எழுத்தாளர் (இ. <ref target="https://ta.wikipedia.org/wiki/2016">2016</ref>)</item>
<item><ref target="https://ta.wikipedia.org/wiki/1926">1926</ref> – <ref target="https://ta.wikipedia.org/wiki/சி._திருநாவுக்கரசு">எஸ். ரி. அரசு</ref>, இலங்கை நாடகக் கலைஞர், நாடக இயக்குநர், ஒப்பனைக் கலைஞர், ஒளிப்பதிவாளர், சிற்பக் கலைஞர் (இ. <ref target="https://ta.wikipedia.org/wiki/2016">2016</ref>)</item>
<item><ref target="https://ta.wikipedia.org/wiki/1937">1937</ref> – <ref target="https://ta.wikipedia.org/wiki/சதாம்_உசேன்">சதாம் உசேன்</ref>, ஈராக்கின் 5வது <ref target="https://ta.wikipedia.org/wiki/ஈராக்கிய_குடியரசுத்_தலைவர்">அரசுத்தலைவர்</ref> (இ. <ref target="https://ta.wikipedia.org/wiki/2006">2006</ref>)</item>
<item><ref target="https://ta.wikipedia.org/wiki/1948">1948</ref> – <ref target="https://ta.wikipedia.org/wiki/டெர்ரி_பிராச்செத்">டெர்ரி பிராச்செத்</ref>, ஆங்கிலேய ஊடகவியலாளர், நூலாசிரியர் (இ. <ref target="https://ta.wikipedia.org/wiki/2015">2015</ref>)</item>
<item><ref target="https://ta.wikipedia.org/wiki/1981">1981</ref> – <ref target="https://ta.wikipedia.org/wiki/ஜெசிகா_ஆல்பா">ஜெசிகா ஆல்பா</ref>, அமெரிக்க நடிகை</item>
<item><ref target="https://ta.wikipedia.org/wiki/1987">1987</ref> – <ref target="https://ta.wikipedia.org/wiki/சமந்தா_ருத்_பிரபு">சமந்தா ருத் பிரபு</ref>, இந்தியத் திரைப்பட நடிகை</item></list>

இறப்புகள்
<list type="unordered"><item><ref target="https://ta.wikipedia.org/wiki/1854">1854</ref> – <ref target="https://ta.wikipedia.org/wiki/நத்தானியேல்_வாலிக்">நத்தானியேல் வாலிக்</ref>, தென்மார்க்கு மருத்துவர், தாவரவியலாளர் (பி. <ref target="https://ta.wikipedia.org/wiki/1786">1786</ref>)</item>
<item><ref target="https://ta.wikipedia.org/wiki/1918">1918</ref> – <ref target="https://ta.wikipedia.org/wiki/காவ்ரீலோ_பிரின்சிப்">காவ்ரீலோ பிரின்சிப்</ref>, யூகோசுலாவிய தேசிய இயக்க உறுப்பினர், போசுனிய செர்பியர் (பி. <ref target="https://ta.wikipedia.org/wiki/1894">1894</ref>)</item>
<item><ref target="https://ta.wikipedia.org/wiki/1925">1925</ref> – <ref target="https://ta.wikipedia.org/wiki/பிட்டி_தியாகராயர்">பிட்டி தியாகராயர்</ref>, திராவிட இயக்கத் தலைவர், <ref target="https://ta.wikipedia.org/wiki/நீதிக்கட்சி">நீதிக்கட்சியின்</ref> நிறுவனர் (பி. <ref target="https://ta.wikipedia.org/wiki/1852">1852</ref>)</item>
<item><ref target="https://ta.wikipedia.org/wiki/1942">1942</ref> – <ref target="https://ta.wikipedia.org/wiki/உ._வே._சாமிநாதையர்">உ. வே. சாமிநாதையர்</ref>, தமிழகத் தமிழறிஞர், தமிழ் சுவடி ஆய்வாளர், சேகரிப்பாளர், பதிப்பாளர் (பி. <ref target="https://ta.wikipedia.org/wiki/1855">1855</ref>)</item>
<item><ref target="https://ta.wikipedia.org/wiki/1945">1945</ref> – <ref target="https://ta.wikipedia.org/wiki/பெனிட்டோ_முசோலினி">பெனிட்டோ முசோலினி</ref>, இத்தாலியின் 27வது பிரதமர் (பி. <ref target="https://ta.wikipedia.org/wiki/1883">1883</ref>)</item>
<item><ref target="https://ta.wikipedia.org/wiki/1955">1955</ref> – <ref target="https://ta.wikipedia.org/wiki/தி._வே._சுந்தரம்">தி. வே. சுந்தரம்</ref>, இந்தியத் தொழிலதிபர் (பி. <ref target="https://ta.wikipedia.org/wiki/1877">1877</ref>)</item>
<item><ref target="https://ta.wikipedia.org/wiki/2000">2000</ref> – <ref target="https://ta.wikipedia.org/wiki/சாலினி_இளந்திரையன்">சாலினி இளந்திரையன்</ref>, தமிழக சொற்பொழிவாளர், எழுத்தாளார், இதழாளர், அரசியற் செயற்பாட்டாளர் (பி. <ref target="https://ta.wikipedia.org/wiki/1933">1933</ref>)</item>
<item><ref target="https://ta.wikipedia.org/wiki/2005">2005</ref> – <ref target="https://ta.wikipedia.org/wiki/தர்மரத்தினம்_சிவராம்">தர்மரத்தினம் சிவராம்</ref>, இலங்கை ஊடகவியலாளர், எழுத்தாளர் (பி. <ref target="https://ta.wikipedia.org/wiki/1959">1959</ref>)</item>
<item><ref target="https://ta.wikipedia.org/wiki/2006">2006</ref> – <ref target="https://ta.wikipedia.org/wiki/நா._சோமகாந்தன்">நா. சோமகாந்தன்</ref>, ஈழத்து எழுத்தாளர் (பி. <ref target="https://ta.wikipedia.org/wiki/1934">1934</ref>)</item>
<item><ref target="https://ta.wikipedia.org/wiki/2007">2007</ref> – <ref target="https://ta.wikipedia.org/wiki/கார்ல்_பிரீட்ரிக்_வைசாக்கர்">கார்ல் பிரீட்ரிக் வைசாக்கர்</ref>, செருமானிய இயற்பியலாளர், மெய்யியலாளர் (பி. <ref target="https://ta.wikipedia.org/wiki/1912">1912</ref>)</item>
<item><ref target="https://ta.wikipedia.org/wiki/2021">2021</ref> – <ref target="https://ta.wikipedia.org/wiki/மைக்கேல்_கொலின்ஸ்">மைக்கேல் கொலின்ஸ்</ref>, அமெரிக்க விண்ணோடி (பி. <ref target="https://ta.wikipedia.org/wiki/1930">1930</ref>)</item></list>

சிறப்பு நாள்
<list type="unordered"><item><ref target="https://ta.wikipedia.org/wiki/தொழிலாளர்_நினைவு_நாள்">தொழிலாளர் நினைவு நாள்</ref></item></list>


வெளி இணைப்புகள்
<list type="unordered"><item><ref target="http://news.bbc.co.uk/onthisday/hi/dates/stories/april/28"><hi rend="italic">பிபிசி</hi>: இந்த நாளில்</ref></item>
<item><ref target="http://www.nytimes.com/learning/general/onthisday/20060428.html">நியூ யோர்க் டைம்ஸ் இந்த நாளில்</ref></item>
<item><ref target="http://www1.sympatico.ca/cgi-bin/on_this_day?mth=Apr&amp;day=28">கனடா இந்த நாளில்</ref> <ref target="https://archive.is/20121208215032/http://www1.sympatico.ca/cgi-bin/on_this_day?mth=Apr&amp;day=28">பரணிடப்பட்டது</ref> 2012-12-08 at <ref target="https://ta.wikipedia.org/wiki/Archive.today">Archive.today</ref></item></list>
</text></body></html>