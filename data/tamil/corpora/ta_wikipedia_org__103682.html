<html><body><text id="wikipedia_ta_wikipedia_org__103682.html" ns="0" revid="2955853" sourceurl="https://ta.wikipedia.org/wiki/%E0%AE%B5%E0%AF%87%E0%AE%B3%E0%AE%BF%E0%AE%B0%E0%AF%8D_(%E0%AE%A4%E0%AE%AE%E0%AE%BF%E0%AE%B4%E0%AE%95%E0%AE%AE%E0%AF%8D)" title="வேளிர் (தமிழகம்)" type="wikipedia">வேளிர் (தமிழகம்)
<p><hi rend="bold">வேளிர்</hi> (<hi rend="italic">Velir</hi>) என்போர் சங்ககாலத்தில் தமிழ்நாட்டில் வாழ்ந்த ஒருசார் குடிமக்கள் ஆவர். வேளிர் குடிமக்களின் அரசன் வேள். அரசன் பெயரோடு <ref target="https://ta.wikipedia.org/wiki/வேள்">வேள்</ref> என்னும் சொல் சேர்ந்துவந்தாதால் அவனை வள்ளல் எனக் கொள்ளல் வேண்டும். இதன் பொருள் 'உதவி' என்பதாகும்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> எனவே, இவர்களை கொடையாளிகள் என்று சொல்லலாம். சங்ககாலத்தில் வேளிர்கள், மூவேந்தருக்குக் கட்டுப்படாமல் தன்னாட்சி நடத்திவந்தனர். அவ்வப்போது சில வேந்தர்கள் இவர்களின் உதவியை நாடியிருக்கிறார்கள்.  </p>
<p>சங்காலத்து வேளிர்கள் 20 பேர் இதுவரை அறியப்பட்டுள்ளனர்.<ref target="https://ta.wikipedia.org/wiki/முதற்_பக்கம்#cite_note-2">[2]</ref> அவர்களை மூவேந்தர் நாட்டைக் கொண்டு மூன்று வகையாக பிரிக்கலாம். அவை,</p>
பாண்டிநாட்டு வேளிர்கள்
<list type="ordered"><item><ref target="https://ta.wikipedia.org/wiki/ஆய்">ஆய்</ref> ஆண்டிரன்</item>
<item>பொதியிற் செல்வன் <ref target="https://ta.wikipedia.org/wiki/திதியன்">திதியன்</ref></item>
<item><ref target="https://ta.wikipedia.org/wiki/பாரி">பாரி</ref> வேள்</item>
<item><ref target="https://ta.wikipedia.org/wiki/இருங்கோவேள்">இருங்கோவேள்</ref></item></list>
சோழநாட்டு வேளிர்கள்
<list type="ordered"><item><ref target="https://ta.wikipedia.org/wiki/நெடுங்கை_வேண்மான்">நெடுங்கை வேண்மான்</ref></item>
<item><ref target="https://ta.wikipedia.org/wiki/நெடுவேளாதன்">நெடுவேளாதன்</ref></item>
<item>செல்லிக்கோமான் <ref target="https://ta.wikipedia.org/wiki/ஆதன்_எழினி">ஆதன் எழினி</ref></item>
<item><ref target="https://ta.wikipedia.org/wiki/எழினி">வாட்டாற்று எழினியாதன்</ref></item>
<item><ref target="https://ta.wikipedia.org/wiki/அழுந்தூர்வேள்_திதியன்">அழுந்தூர்வேள் திதியன்</ref></item>
<item><ref target="https://ta.wikipedia.org/wiki/எவ்வி">வேளேவ்வி</ref></item>
<item><ref target="https://ta.wikipedia.org/wiki/வீரைவேண்மான்_வெளியன்_தித்தன்">வீரைவேண்மான் வெளியன் தித்தன்</ref></item>
<item><ref target="https://ta.wikipedia.org/wiki/நன்னன்#செங்கண்மாத்து_வேள்நன்னன்_சேய்நன்னன்">நன்னன்சேய் நன்னன்</ref></item>
<item><ref target="https://ta.wikipedia.org/wiki/பொருநன்">பொருநன்</ref></item></list>
சேரநாட்டு வேளிர்கள்
<list type="ordered"><item><ref target="https://ta.wikipedia.org/wiki/முருகன்_(அரசன்)">நெடுவேளாவி</ref></item>
<item>வேளாவிக் கோமான் <ref target="https://ta.wikipedia.org/wiki/பதுமன்">பதுமன்</ref></item>
<item><ref target="https://ta.wikipedia.org/wiki/வையாவிக்_கோப்பெரும்_பேகன்">வையாவிக் கோப்பெரும் பேகன்</ref></item>
<item><ref target="https://ta.wikipedia.org/wiki/நன்னன்#நன்னன்_வேண்மான்">நன்னன் வேண்மான்</ref></item>
<item>வெளியன் வேண்மான் <ref target="https://ta.wikipedia.org/wiki/ஆய்_எயினன்">ஆய் எயினன்</ref></item>
<item><ref target="https://ta.wikipedia.org/wiki/வெளிமான்">வெளிமான்</ref></item>
<item><ref target="https://ta.wikipedia.org/wiki/எருமையூரன்">எருமையூரன்</ref></item></list>
வேளிர் வாழ்ந்த இடங்கள்
<list type="unordered"><item><ref target="https://ta.wikipedia.org/wiki/முத்தூறு">முத்தூறு</ref> என்னும் ஊரில் <hi rend="bold">தொன்முது வேளிர்</hi> வாழ்ந்துவந்தனர். இந்த ஊர் மக்களுக்கு நெல் ஒரு குப்பையாம். இதனைப் பாண்டியன் நெடுஞ்செழியன் தனதாக்கிக்கொண்டானாம்.<ref target="https://ta.wikipedia.org/wiki/முதற்_பக்கம்#cite_note-3">[3]</ref><ref target="https://ta.wikipedia.org/wiki/முதற்_பக்கம்#cite_note-4">[4]</ref></item>
<item><ref target="https://ta.wikipedia.org/wiki/வீரை_முன்றுறை">வீரை முன்றுறை</ref> என்னும் ஊரில் வாழ்ந்த மக்களுக்கு உப்புதான் குப்பையாம். '<hi rend="bold">அடுபோர் வேளிர்'</hi> இங்கு வாழ்ந்துவந்தனர்.<ref target="https://ta.wikipedia.org/wiki/முதற்_பக்கம்#cite_note-5">[5]</ref></item>
<item><ref target="https://ta.wikipedia.org/wiki/குன்றூர்">குன்றூர்</ref> என்னும் ஊரில் '<hi rend="bold">தொன்றுமுதிர் வேளிர்'</hi> வாழ்ந்தனர். அவர்கள் விருந்தோம்பலில் சிறந்து விளங்கினர்.<ref target="https://ta.wikipedia.org/wiki/முதற்_பக்கம்#cite_note-6">[6]</ref></item>
<item><ref target="https://ta.wikipedia.org/wiki/குன்றூர்">குன்றூரின்</ref> கிழக்குப்பக்கம் கடல் இருந்தது. அந்த ஊரில் <hi rend="bold">தொன்றுமுதிர் வேளிர்</hi> வாழ்ந்தனர். <ref target="https://ta.wikipedia.org/wiki/முதற்_பக்கம்#cite_note-7">[7]</ref></item></list>
வேளிர் போர்கள்
<list type="unordered"><item><ref target="https://ta.wikipedia.org/wiki/தலையாலங்கானத்துச்_செருவென்ற_பாண்டியன்_நெடுஞ்செழியன்">தலையாலங்கானத்துச் செருவென்ற பாண்டியன் நெடுஞ்செழியன்</ref> என்பவன் இருபெரு வேந்தரொடு வேளிர் சாயப் போரிட்டான்.<ref target="https://ta.wikipedia.org/wiki/முதற்_பக்கம்#cite_note-8">[8]</ref></item>
<item><ref target="https://ta.wikipedia.org/wiki/பல்யானைச்_செல்கெழு_குட்டுவன்">பல்யானைச் செல்கெழு குட்டுவனின்</ref> செல்வாக்கைக் கண்டு முரசு முழங்கும் வேந்தரும், வேளிரும் கடலிலும், காட்டிலும் அரண் அமைத்துக்கொண்டு நடுங்கினார்களாம்.<ref target="https://ta.wikipedia.org/wiki/முதற்_பக்கம்#cite_note-9">[9]</ref></item>
<item>வேந்தரும், வேளிரும் ஒன்றாகக் கூடிப் பேசிக்கொண்டு மோகூர் என்னுமிடத்தில் <ref target="https://ta.wikipedia.org/wiki/கடல்பிறக்கு_ஓட்டிய_செங்குட்டுவன்">கடல்பிறக்கு ஓட்டிய செங்குட்டுவனைத்</ref> தாக்கினர். அவர்கள் நிலைகலங்கி அதிரும்படி செங்குட்டுவன் தாக்கி வென்றான்.<ref target="https://ta.wikipedia.org/wiki/முதற்_பக்கம்#cite_note-10">[10]</ref></item>
<item>வேந்தரும், வேளிரும் பிறரும் <ref target="https://ta.wikipedia.org/wiki/பெருஞ்சேரல்_இரும்பொறை">பெருஞ்சேரல் இரும்பொறையை</ref> வழிமொழிந்து நடந்துகொள்ள வேண்டுமாம். இல்லாவிட்டால் ஆலையில் கரும்பு போல அவர்களை நசுக்கிவிடுவானாம்.<ref target="https://ta.wikipedia.org/wiki/முதற்_பக்கம்#cite_note-11">[11]</ref></item>
<item><ref target="https://ta.wikipedia.org/wiki/இளஞ்சேரல்_இரும்பொறை">இளஞ்சேரல் இரும்பொறை</ref> வேந்தரும் வேளிரும் பின்வந்து பணியக் கொற்றம் எய்தி அரசோச்சினானாம்.<ref target="https://ta.wikipedia.org/wiki/முதற்_பக்கம்#cite_note-12">[12]</ref></item>
<item><ref target="https://ta.wikipedia.org/wiki/திதியன்">திதியன்</ref> என்னும் அரசன் தன் நாளவையில் இருந்தபோது வேளிரொடு போரிடுவதற்காகத் தன் வாளை உருவினானாம். அவனது வாளுக்கு இரை கிடைக்கவில்லையாம். அதனால் அந்த வேலில் கறை படியவில்லையாம்.<ref target="https://ta.wikipedia.org/wiki/முதற்_பக்கம்#cite_note-13">[13]</ref></item></list>
இதனையும் பார்க்க
<list type="unordered"><item><ref target="https://ta.wikipedia.org/wiki/வேளிர்_(ஈழம்)">வேளிர் (ஈழம்)</ref></item></list>
ஒப்புநோக்குக
<list type="unordered"><item><ref target="https://ta.wikipedia.org/wiki/வேள்">வேள்</ref></item></list>
</text></body></html>