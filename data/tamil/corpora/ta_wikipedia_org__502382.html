<html><body><text id="wikipedia_ta_wikipedia_org__502382.html" ns="0" revid="3062836" sourceurl="https://ta.wikipedia.org/wiki/%E0%AE%87%E0%AE%B0%E0%AE%9A%E0%AE%BF%E0%AE%AF%E0%AE%BE_%E0%AE%9A%E0%AF%87%E0%AE%95%E0%AF%8D" title="இரசியா சேக்" type="wikipedia">இரசியா சேக்
<p><hi rend="bold">இரசியா சேக்</hi> <hi rend="italic">(Razia Sheikh)</hi>  ஓர் <ref target="https://ta.wikipedia.org/wiki/இந்தியா">இந்திய</ref> முன்னாள் <ref target="https://ta.wikipedia.org/wiki/தடகளம்">தடகள  வீரராவார்</ref>. இவர் <ref target="https://ta.wikipedia.org/wiki/ஈட்டி_எறிதல்_(விளையாட்டு)">ஈட்டி எறிதல்</ref> போட்டியில் போட்டியிட்ட வீராங்கணையாவார். 1987 ஆம் ஆண்டு நடைபெற்ற <ref target="https://ta.wikipedia.org/wiki/தெற்காசிய_விளையாட்டுப்_போட்டிகள்">தெற்காசிய விளையாட்டுப் போட்டிகளில்</ref> ஈட்டி எறிதலில் 50 மீட்டர் தூரத்தைத் தாண்டிய முதல் இந்தியப் பெண்மணி என்ற பெருமை ரசியாவுக்கு உண்டு. <ref target="https://ta.wikipedia.org/wiki/முதற்_பக்கம்#cite_note-2">[2]</ref> 1982 ஆம் ஆண்டு <ref target="https://ta.wikipedia.org/wiki/தில்லி">தில்லியிலும்</ref> மற்றும் 1986 ஆம் ஆண்டு <ref target="https://ta.wikipedia.org/wiki/சியோல்">சியோலிலும்</ref> நடைபெற்ற <ref target="https://ta.wikipedia.org/wiki/ஆசிய_விளையாட்டுப்_போட்டிகள்">ஆசிய விளையாட்டுப் போட்டிகளில்</ref>   இரண்டு முறை ரசியா  இந்தியாவின் சார்பாகப் பங்கேற்று விளையாடினார். <ref target="https://ta.wikipedia.org/wiki/முதற்_பக்கம்#cite_note-dob-1">[1]</ref></p>
தொழில்
<p>1986 ஆம் ஆண்டு தில்லியில் நடந்த பிளேமேக்கர்சு தடகள சந்திப்பில் 47.70 மீட்டர் தொலைவுக்கு ஈட்டி  எறிந்த எலிசபெத் டேவன்போர்ட்டின் 21 வயது  சாதனையை இரசியா சேக் முறியடித்து  சாதனை படைத்தார். <ref target="https://ta.wikipedia.org/wiki/முதற்_பக்கம்#cite_note-3">[3]</ref> 
1987 ஆம் ஆண்டு கொல்கத்தாவில் நடந்த தெற்காசிய விளையாட்டுப் போட்டிகளில் இரசியா சேக்  50.38 மீட்டர் தொலைவுக்கு ஈட்டி எறிந்து ஒரு புதிய  தேசிய சாதனையை நிகழ்த்தினார். இந்த போட்டியில் இரசியா தங்கம் வென்றார். <ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
</text></body></html>