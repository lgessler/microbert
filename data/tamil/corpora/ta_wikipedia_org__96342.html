<html><body><text id="wikipedia_ta_wikipedia_org__96342.html" ns="0" revid="3421313" sourceurl="https://ta.wikipedia.org/wiki/%E0%AE%9C%E0%AE%BF._%E0%AE%B0%E0%AF%86%E0%AE%99%E0%AF%8D%E0%AE%95%E0%AE%9A%E0%AE%BE%E0%AE%AE%E0%AE%BF_%E0%AE%AE%E0%AF%82%E0%AE%AA%E0%AF%8D%E0%AE%AA%E0%AE%A9%E0%AE%BE%E0%AE%B0%E0%AF%8D" title="ஜி. ரெங்கசாமி மூப்பனார்" type="wikipedia">ஜி. ரெங்கசாமி மூப்பனார்<figure><caption> ஜி.ரெங்கசாமி மூப்பனார்</caption></figure>
<p><hi rend="bold">ஜி. ரெங்கசாமி மூப்பனார்</hi> (இறப்பு:19 ஆகத்து 2019)<ref target="https://ta.wikipedia.org/wiki/முதற்_பக்கம்#cite_note-1">[1]</ref> ஒரு தமிழக <ref target="https://ta.wikipedia.org/wiki/அரசியல்வாதி">அரசியல்வாதி</ref> ஆவார்.</p>
வாழ்க்கைக் குறிப்பு
<p>இவர் <ref target="https://ta.wikipedia.org/wiki/தஞ்சை_மாவட்டம்">தஞ்சை மாவட்டத்தில்</ref> உள்ள <ref target="https://ta.wikipedia.org/wiki/பாபநாசம்">பாபநாசம்</ref> வட்டத்தில் உள்ள <ref target="https://ta.wikipedia.org/wiki/கபிஸ்தலம்">கபிஸ்தலத்தில்</ref> ரெங்கசாமி மூப்பனார் மற்றும் செல்லத்தம்மாள் ஆகியோருக்கு மூன்றாவது மகனாகப் பிறந்தார். இவர் ஆன்மீகத்திலும், சமூகசேவையிலும், அரசியலிலும் ஈடுபட்டு வந்தார். இவருடன் பிறந்தவர்கள் 6 பேர் ஆகும். இவரது சகோதரர்கள், <ref target="https://ta.wikipedia.org/wiki/ஜி._கருப்பையா_மூப்பனார்">ஜி. கருப்பையா மூப்பனார்</ref>, சம்பத் மூப்பனார், ஜி. சந்துரு மூப்பனார் மற்றும் சகோதரிகள் ராமானுஜத்தம்மாள், சாந்தா அம்மாள் மற்றும் சுலோச்சனா அம்மாள் ஆகியோர் ஆவர். இவருக்கு சரோஜாஅம்மாள் என்னும் மனைவியும், ஆண்டாள் என்னும் ஒரு மகளும் உள்ளனர். தன்மகளை <ref target="https://ta.wikipedia.org/wiki/பாபநாசம்_(சட்டமன்றத்_தொகுதி)">பாபநாசம்</ref> முன்னாள் <ref target="https://ta.wikipedia.org/wiki/சட்ட_மன்ற_உறுப்பினர்">சட்ட மன்ற உறுப்பினர்</ref>, <ref target="https://ta.wikipedia.org/wiki/ஆர்._சவுந்தராஜ_மூப்பனார்">ஆர். சவுந்தராஜ மூப்பனார்</ref> மகன் எஸ். சுரேஷ் மூப்பனாருக்கு மணம் முடித்தார். தன் அண்ணன் <ref target="https://ta.wikipedia.org/wiki/ஜி._கே._மூப்பனார்">ஜி. கருப்பையா மூப்பனாருடன்</ref> இணைந்து ஆன்மீகம், கலைத்துறை, அரசியல் ஆகியவற்றில் ஈடுபட்டார்.</p>
அரசியல்
<p><ref target="https://ta.wikipedia.org/wiki/இந்திய_தேசிய_காங்கிரசு">இந்திய தேசிய காங்கிரசில்</ref> மாநிலசெயற்குழு உறுப்பினராக உள்ளார்.</p>
சமூக சேவை
<p>ரெங்கசாமி மூப்பனாரின் முன்னோர்கள் 1770 ஆம் ஆண்டு தொடங்கி இன்று முதல் ஸ்ரீ வெங்கடாசலபதி டிரஸ்ட் மூலம் தினசரி நூற்றுக்கும் மேற்பட்டோருக்கு  குறிப்பாக ஆன்மீகப் பயணம் மேற்கொள்ளும் தேசாந்திரிக்களுக்கும் மிகவும் வறுமையில் உள்ளவர்களுக்கும் <ref target="https://ta.wikipedia.org/wiki/அன்ன_தானம்">அன்ன தானம்</ref> செய்து வருகிறார்கள். தற்போது இந்த அறக்கட்டளையை இவரும் நிர்வகித்து வந்தார்.</p>
கலைத்துறைப் பங்களிப்புகள்
<list type="unordered"><item><ref target="https://ta.wikipedia.org/wiki/திருவையாறு">திருவையாறு</ref> ஸ்ரீ தியாக பிரம்ம மகோத்சவ சபையின் தலைவராக இருந்தார்.<ref target="https://ta.wikipedia.org/wiki/முதற்_பக்கம்#cite_note-2">[2]</ref></item>
<item><ref target="https://ta.wikipedia.org/wiki/பாரதியார்">பாரதியார்</ref> பேரவையின் தலைவராக இருந்து பாரதியை பற்றி <ref target="https://ta.wikipedia.org/wiki/பட்டிமன்றம்">பட்டிமன்றம்</ref>, பாரதியார் பாடல் கச்சேரிகளையும் தொடந்து நடத்தி வந்தார்.</item>
<item><ref target="https://ta.wikipedia.org/wiki/கும்பகோணம்">கும்பகோணம்</ref> ஆதி <ref target="https://ta.wikipedia.org/wiki/கும்பேசுவரர்_கோயில்">கும்பேசுவரர் கோயில்</ref> ஆண்டுதோறும் பிற மாநிலங்கள், நாடுகளைச் சேந்தவர்களும், இளம் கலைஞர்களையும் கலந்து கொண்டு நான்கு நாட்கள் நடக்கும் <hi rend="italic">நாட்டியாஞ்சலி</hi>க்கு நடன சபா தலைவராக இருந்தார்.</item></list>
</text></body></html>