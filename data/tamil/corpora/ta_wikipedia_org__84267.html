<html><body><text id="wikipedia_ta_wikipedia_org__84267.html" ns="0" revid="3434905" sourceurl="https://ta.wikipedia.org/wiki/%E0%AE%A4%E0%AE%AE%E0%AE%BF%E0%AE%B4%E0%AF%8D%E0%AE%A8%E0%AE%BE%E0%AE%9F%E0%AF%81_%E0%AE%9A%E0%AE%9F%E0%AF%8D%E0%AE%9F%E0%AE%AE%E0%AE%A9%E0%AF%8D%E0%AE%B1%E0%AE%A4%E0%AF%8D_%E0%AE%A4%E0%AF%87%E0%AE%B0%E0%AF%8D%E0%AE%A4%E0%AE%B2%E0%AF%8D,_1991" title="தமிழ்நாடு சட்டமன்றத் தேர்தல், 1991" type="wikipedia">தமிழ்நாடு சட்டமன்றத் தேர்தல், 1991
<p><ref target="https://ta.wikipedia.org/wiki/தமிழ்நாடு">தமிழ்நாட்டின்</ref> பத்தாவது <hi rend="bold">சட்டமன்றத் தேர்தல் 1991</hi> ஆம் ஆண்டு சூன் மாதம் நடை பெற்றது. <ref target="https://ta.wikipedia.org/wiki/அனைத்திந்திய_அண்ணா_திராவிட_முன்னேற்றக்_கழகம்">அனைத்திந்திய அண்ணா திராவிட முன்னேற்றக் கழகம்</ref> வெற்றி பெற்று, <ref target="https://ta.wikipedia.org/wiki/ஜெ._ஜெயலலிதா">ஜெ. ஜெயலலிதா</ref> முதல் முறையாக தமிழகத்தின் <ref target="https://ta.wikipedia.org/wiki/தமிழ்நாட்டு_முதலமைச்சர்களின்_பட்டியல்">முதல்வரானார்</ref>.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
தொகுதிகள்
<p>1991 ஆம் ஆண்டு தமிழ் நாட்டில் மொத்தம் 234 <ref target="https://ta.wikipedia.org/wiki/தமிழ்நாடு_சட்டமன்றம்">சட்டமன்ற உறுப்பினர்கள்</ref> இருந்தனர். அவர்கள் 189  பொதுத் தொகுதிகளில் இருந்தும் 45 தனித் தொகுதிகளில் இருந்தும் (தாழ்த்தப்பட்டவருக்கும், பழங்குடியினருக்கும் ஒதுக்கப்பட்டவை) தேர்ந்தெடுக்கப்பட்டனர்.<ref target="https://ta.wikipedia.org/wiki/முதற்_பக்கம்#cite_note-Gov-2">[2]</ref></p>
அரசியல் நிலவரம்
<list type="unordered"><item><ref target="https://ta.wikipedia.org/wiki/1987">1987</ref> ஆம் ஆண்டு முதல்வர் <ref target="https://ta.wikipedia.org/wiki/எம்._ஜி._ஆர்">எம். ஜி. ஆர்</ref> இறந்த பிறகு அவரது <ref target="https://ta.wikipedia.org/wiki/அதிமுக">அதிமுக</ref> கட்சி இரண்டாக பிளவுபட்டு அவரது மனைவி <ref target="https://ta.wikipedia.org/wiki/ஜானகி_ராமச்சந்திரன்">ஜானகி அணி</ref>, <ref target="https://ta.wikipedia.org/wiki/ஜெயலலிதா">ஜெயலலிதா அணி</ref> தனியாக செயல்பட்டு வந்ததையடுத்து.</item>
<item>1989 ஆம் ஆண்டு நடந்த சட்டமன்ற/நாடாளுமன்றத் தேர்தலில் <ref target="https://ta.wikipedia.org/wiki/ஜானகி_ராமச்சந்திரன்">ஜானகி அணி</ref> பெரும் தோல்வி அடைந்ததால். <ref target="https://ta.wikipedia.org/wiki/ஜெயலலிதா">ஜெயலலிதா அணியுடன்</ref> இணைந்தது.</item>
<item>பின்பு <ref target="https://ta.wikipedia.org/wiki/ஜானகி_ராமச்சந்திரன்">ஜானகி ராமச்சந்திரன்</ref> அரசியலிருந்து ஓய்வு பெற்று கொண்டதால். <ref target="https://ta.wikipedia.org/wiki/ஜெயலலிதா">ஜெயலலிதா</ref> தலைமையில் பறிக்கப்பட்ட <ref target="https://ta.wikipedia.org/wiki/அதிமுக">அதிமுகவின்</ref> அதிகார பூர்வமான தேர்தல் சின்னம் <hi rend="bold">இரட்டை இலை</hi> சின்னத்தை முடக்கபட்டதை. மீண்டும் பிரதமர் <ref target="https://ta.wikipedia.org/wiki/ராஜீவ்_காந்தி">ராஜீவ் காந்தியின்</ref> பெரும் உதவியால் மீட்கப்பட்டு <ref target="https://ta.wikipedia.org/wiki/ஜெயலலிதா">ஜெயலலிதா</ref> <ref target="https://ta.wikipedia.org/wiki/அதிமுக">அதிமுகவின்</ref> அதிகார பூர்வமான தலைவரானார்.</item>
<item>பின் நடைபெற்ற <ref target="https://ta.wikipedia.org/wiki/தமிழ்நாட்டில்_இந்திய_நாடாளுமன்றத்_தேர்தல்,_1989">1989 நாடாளுமன்றத் தேர்தலில்</ref> <ref target="https://ta.wikipedia.org/wiki/அதிமுக">அதிமுக</ref>-<ref target="https://ta.wikipedia.org/wiki/காங்கிரஸ்_கட்சி">காங்கிரஸ்</ref> கூட்டணி தமிழகத்தில் பெருவாரியான இடங்களை வென்றது. என்றாலும் மத்தியில் <ref target="https://ta.wikipedia.org/wiki/காங்கிரஸ்_கட்சி">காங்கிரஸ் கட்சியில்</ref> <ref target="https://ta.wikipedia.org/wiki/ராஜீவ்_காந்தி">ராஜீவ் காந்தி</ref> தோல்வி அடைந்தார்.</item>
<item>முந்தைய <ref target="https://ta.wikipedia.org/wiki/திமுக">திமுக</ref> ஆட்சியில் 13 வருடங்கள் கழித்து வெற்றி பெற்ற <ref target="https://ta.wikipedia.org/wiki/மு._கருணாநிதி">மு. கருணாநிதி</ref> அவர்கள் முதலமைச்சர் ஆன காலத்தில் மக்களுக்கு பல நல்ல திட்டங்களையும், சமூக நீதி சார்ந்த பெண்களுக்கு சொத்துரிமை வழங்கியது. மக்களிடையே பெரும் வரவேற்பைப் பெற்றது</item>
<item><ref target="https://ta.wikipedia.org/wiki/இலங்கை">இலங்கைக்கு</ref> ஈழதமிழற்களுக்கு இடையூறாக இருந்த இந்திய ராணுவத்தை திரும்ப பெறப்பட்டது.</item>
<item>மத்தியில் கூட்டணியில் இருந்து பிரதமர் <ref target="https://ta.wikipedia.org/wiki/வி._பி._சிங்">வி. பி. சிங்</ref> அவர்களால் <ref target="https://ta.wikipedia.org/wiki/தமிழ்நாடு">தமிழ்நாடு</ref>–<ref target="https://ta.wikipedia.org/wiki/கர்நாடகம்">கர்நாடகம்</ref> இடையேயான <ref target="https://ta.wikipedia.org/wiki/காவேரி">காவேரி</ref> நீர் பிரச்சனைக்கு <hi rend="bold">காவேரி நடுவர் மன்றம்</hi> <ref target="https://ta.wikipedia.org/wiki/வி._பி._சிங்">வி. பி. சிங்</ref>–<ref target="https://ta.wikipedia.org/wiki/மு._கருணாநிதி">மு. கருணாநிதி</ref> அவர்களது கூட்டு முயற்சியால் எடுக்கப்பட்ட சிறப்பான திட்டங்கள் செயல்படுத்தப்பட்டது.</item>
<item>மறைந்த முன்னாள் முதலமைச்சர் <ref target="https://ta.wikipedia.org/wiki/எம்._ஜி._ஆர்">எம். ஜி. ஆர்</ref> அவர்களுக்கு மேரினா கடற்கரையில் முழுமையான பராமரிப்பற்றிருந்த அவரது சமாதிக்கு எதிர்கட்சி தலைவர் என்றும் பாராமல் முதல்வர் <ref target="https://ta.wikipedia.org/wiki/மு._கருணாநிதி">மு. கருணாநிதி</ref> அவர்களால் பெரும் சீரமைப்பு செய்யப்பட்டு அழகான பளிங்கி கற்களால் வெளிநாட்டு தொழில்நுட்ப பொறியாளர்களை வைத்து அழகு செய்தார்.</item>
<item>பின்பு அவரது சமாதிக்கு முன்பகுதியில் <ref target="https://ta.wikipedia.org/wiki/எம்._ஜி._ஆர்">எம்ஜிஆருக்கு</ref> ஒரு சிலை வைத்தார்.</item>
<item>அவரது நினைவாக <ref target="https://ta.wikipedia.org/wiki/எம்._ஜி._ஆர்">எம்ஜிஆரின்</ref> தாயார் பெயரில் <hi rend="bold">சத்யா போக்குவரத்து பேருந்து கழகம்</hi> என்ற பெயரில் அரசு பேருந்துகள் <ref target="https://ta.wikipedia.org/wiki/மு._கருணாநிதி">மு. கருணாநிதி</ref> அவர்களால் இயக்கபட்டது.</item>
<item>கடந்த <ref target="https://ta.wikipedia.org/wiki/திமுக">திமுக</ref> ஆட்சி காலத்தில் முதல்வர் <ref target="https://ta.wikipedia.org/wiki/மு._கருணாநிதி">மு. கருணாநிதி</ref> அவர்கள் கொண்டு வந்த <hi rend="bold">பெண்களுக்கு சொத்துரிமை</hi> இட ஒதுக்கீடு முறையை சிறப்பாக கையாண்டு இருந்தார்.</item>
<item>மத்தியில் <ref target="https://ta.wikipedia.org/wiki/மண்டல்_கமிஷன்">மண்டல் கமிஷன்</ref> பரிந்துரையை அடிப்படையாக வைத்து தமிழ்நாட்டில் <ref target="https://ta.wikipedia.org/wiki/மு._கருணாநிதி">மு. கருணாநிதி</ref> அவர்கள் பிற்படுத்தப்பட்ட வகுப்பினரான <hi rend="bold">பரிமலை கள்ளர்</hi>, <hi rend="bold">வன்னியர்</hi> உட்பிரிவினர் ஆகியோருக்கு இட ஒதுக்கீட்டில் முன்னுரிமை வழங்கினார்.</item>
<item>அதே போல் அப்போது <ref target="https://ta.wikipedia.org/wiki/இலங்கை">இலங்கை</ref> போர்கால இடையூறுகளை காரணம் காட்டி தமிழகம் வந்த ஈழத்தமிழ்ற்களை <hi rend="bold">சிங்கள வெள்ளாளர்</hi> என்ற இனப்பெயருடன் அவர்களுக்கு வாழ்வாதாரம் கொடுக்கபட்டு இட ஒதுக்கீட்டிலும் முன்னுரிமை வழங்கினார்.</item>
<item>விவசாயிகளுக்கு மோட்டார் ஒரு மின்விளக்கு பொருத்தப்பட்டு மின்சாரம் இலவசமாக வழங்கப்பட்டது.</item>
<item>பின்பு <ref target="https://ta.wikipedia.org/wiki/இந்தியப்_பொதுத்_தேர்தல்,_1989">1989 நாடாளமன்ற தேர்தலில்</ref> மத்தியில் வெற்றி பெற்ற <ref target="https://ta.wikipedia.org/wiki/ஜனதா_தளம்">ஜனதா தளத்தின்</ref> <ref target="https://ta.wikipedia.org/wiki/வி._பி._சிங்">வி. பி. சிங்</ref> தலைமையிலான <ref target="https://ta.wikipedia.org/wiki/தேசிய_முன்னணி_(இந்தியா)">தேசிய முன்னணி</ref> ஆட்சி நடந்து வந்தபோது <ref target="https://ta.wikipedia.org/wiki/வி._பி._சிங்">வி. பி. சிங்</ref> அவர்கள் கொண்டுவந்த <hi rend="bold"><ref target="https://ta.wikipedia.org/wiki/மண்டல்_கமிஷன்">மண்டல் கமிஷன்</ref></hi> பரிந்துரையின் போது அதன் கூட்டணியிலிருந்து ஆதரவு கொடுத்த <ref target="https://ta.wikipedia.org/wiki/பாரதிய_ஜனதா_கட்சி">பாரதிய ஜனதா கட்சியின்</ref> அன்றைய தலைவரான <ref target="https://ta.wikipedia.org/wiki/லால்_கிருஷ்ண_அத்வானி">அத்வானியிடம்</ref> பரிந்துரை செய்யாமலும் அவர் அப்போது‌‌ வடநாட்டில் நடத்திய ராமா் யாத்திரையை எதிர்த்ததாலும். <ref target="https://ta.wikipedia.org/wiki/ஜனதா_தளம்">ஜனதா தளம்</ref> கட்சிக்கு அளித்து வந்த ஆதரவை விலக்கி கொண்டதால். 12 மாதங்களில் <ref target="https://ta.wikipedia.org/wiki/வி._பி._சிங்">வி. பி. சிங்</ref> அரசு கவிழ்ந்தது.</item>
<item>பின்பு நாடாளமன்றத்தில் நம்பிக்கை வாக்கெடுப்பில் <ref target="https://ta.wikipedia.org/wiki/சந்திரசேகர்">சந்திரசேகர்</ref> வெற்றி பெற்று <ref target="https://ta.wikipedia.org/wiki/காங்கிரஸ்_கட்சி">காங்கிரஸ்</ref> மற்றும் <ref target="https://ta.wikipedia.org/wiki/பாரதிய_ஜனதா_கட்சி">பாரதிய ஜனதா கட்சியின்</ref> பேராதரவுடன் <hi rend="bold">சமாஜ்வாடி ஜனதா கட்சி</hi> சார்பாக <ref target="https://ta.wikipedia.org/wiki/சந்திரசேகர்">சந்திரசேகர்</ref> இடைக்கால பிரதமரானார். ஆனால் சிறிது காலத்திலேயே <ref target="https://ta.wikipedia.org/wiki/காங்கிரஸ்_கட்சி">காங்கிரசில்</ref> <ref target="https://ta.wikipedia.org/wiki/ராஜீவ்_காந்தி">ராஜீவ் காந்தியும்</ref> அக்கட்சிக்கு அளித்த வந்த ஆதரவை விலக்கிக் கொண்டதால். மத்தியிலும் ஆட்சி கலைக்கபட்டு 1991 ஆம் ஆண்டு நாடாளமன்றத் தேர்தலை சந்தித்தது.</item>
<item>மேலும் <ref target="https://ta.wikipedia.org/wiki/சந்திரசேகர்">சந்திரசேகரின்</ref> ஆட்சியின் போது தமிழகத்தில் சட்டம் ஒழுங்கு குறைந்துவிட்டது என்று காரணம் காட்டி எதிர்கட்சியான <ref target="https://ta.wikipedia.org/wiki/அதிமுக">அதிமுகவும்</ref> மற்றும் அதனுடன் கூட்டணியில் இருந்த <ref target="https://ta.wikipedia.org/wiki/காங்கிரஸ்_கட்சி">காங்கிரஸ் கட்சியும்</ref> அன்றைய தமிழகத்தின் ஆளும் கட்சியான <ref target="https://ta.wikipedia.org/wiki/திமுக">திமுக</ref> அரசைக் கலைக்க வேண்டுமென மத்திய அரசை வற்புறுத்தினர்.</item>
<item>அதனால் சூன் 1990 இல் <ref target="https://ta.wikipedia.org/wiki/சென்னை">சென்னையில்</ref> <ref target="https://ta.wikipedia.org/wiki/ஈழமக்கள்_புரட்சிகர_விடுதலை_முன்னணி">ஈ. பி. ஆர். எல். ஃப்</ref> தலைவர் <ref target="https://ta.wikipedia.org/wiki/கந்தசாமி_பத்மநாபா">பத்மநாபா</ref> <ref target="https://ta.wikipedia.org/wiki/விடுதலைப்_புலிகள்">எல். டி. டி. ஈ</ref> அமைப்பினரால் சுட்டுக் கொல்லப்பட்ட சம்பவத்தை மேற்கோள் காட்டி அன்றைய மத்திய சட்டத்துறை அமைச்சர் <ref target="https://ta.wikipedia.org/wiki/சுப்பிரமணியன்_சுவாமி">சுப்ரமணியசாமி</ref> தமிழகத்துக்கு <ref target="https://ta.wikipedia.org/wiki/குடியரசுத்_தலைவர்_ஆட்சி">குடியரசுத் தலைவர் ஆட்சியைப்</ref> பரிந்துரைத்தார்.</item>
<item>இதனால் ஜனவரி 1991ல் <ref target="https://ta.wikipedia.org/wiki/திமுக">திமுக</ref> ஆட்சி கலைக்கப்பட்டு தமிழ்நாட்டிற்கு <ref target="https://ta.wikipedia.org/wiki/குடியரசுத்_தலைவர்_ஆட்சி">குடியரசு தலைவர் ஆட்சி</ref> பிரகடனபடுத்தபட்டு சூன் 1991ல் தேர்தல் அறிவிக்கப்பட்டது.</item>
<item>இந்திய சுதந்திரத்திற்கு பிறகு இந்தியாவில் எந்த மாநிலத்திலும் இல்லாமல் தமிழக <ref target="https://ta.wikipedia.org/wiki/ஆளுநர்">ஆளுநர்</ref> ஒப்புதல் இல்லாமல். ஆட்சி கலைப்பு சட்டம் 356ல் <hi rend="bold">அதர்வைஸ்</hi> முதல் முறையாக பயன்படுத்தி <ref target="https://ta.wikipedia.org/wiki/குடியரசுத்_தலைவர்_ஆட்சி">குடியரசு தலைவரே</ref> நேரடியாக ஆட்சியை கலைத்தார். <ref target="https://ta.wikipedia.org/wiki/முதற்_பக்கம்#cite_note-Manivannan-3">[3]</ref><ref target="https://ta.wikipedia.org/wiki/முதற்_பக்கம்#cite_note-businessline-4">[4]</ref><ref target="https://ta.wikipedia.org/wiki/முதற்_பக்கம்#cite_note-atimes-5">[5]</ref><ref target="https://ta.wikipedia.org/wiki/முதற்_பக்கம்#cite_note-6">[6]</ref><ref target="https://ta.wikipedia.org/wiki/முதற்_பக்கம்#cite_note-frontline2-7">[7]</ref><ref target="https://ta.wikipedia.org/wiki/முதற்_பக்கம்#cite_note-Suresh-8">[8]</ref><ref target="https://ta.wikipedia.org/wiki/முதற்_பக்கம்#cite_note-jain-9">[9]</ref></item></list>
<ref target="https://ta.wikipedia.org/wiki/ராஜீவ்_காந்தி_படுகொலை">ராஜீவ் காந்தி படுகொலை</ref>
<list type="unordered"><item>மே 21 1991 இல் தமிழகத்தில் நாடாளமன்ற/சட்டமன்ற தேர்தல் பிரச்சாரம் செய்ய வந்த <ref target="https://ta.wikipedia.org/wiki/இந்திரா_காங்கிரசு">இந்திரா காங்கிரசு</ref> தலைவரும் அப்போதைய முன்னாள் பிரதமருமான <ref target="https://ta.wikipedia.org/wiki/ராஜீவ்_காந்தி">ராஜீவ் காந்தி</ref>, <ref target="https://ta.wikipedia.org/wiki/விடுதலைப்_புலிகள்">விடுதலைப் புலிகளின்</ref> தற்கொலைப் படையால் <ref target="https://ta.wikipedia.org/wiki/ஸ்ரீபெரும்புதூர்">ஶ்ரீபெரும்புதூரில்</ref> படுகொலை செய்யப்பட்டார். இதனால் <ref target="https://ta.wikipedia.org/wiki/இந்திய_தேசிய_காங்கிரசு">இந்திய தேசிய காங்கிரசு</ref>-<ref target="https://ta.wikipedia.org/wiki/அதிமுக">அதிமுக</ref> கூட்டணிக்கு மக்களிடையே பெரும் அனுதாப அலையின் ஆதரவு கிட்டியது. இதனால் <ref target="https://ta.wikipedia.org/wiki/அதிமுக">அதிமுகவில்</ref> <ref target="https://ta.wikipedia.org/wiki/எம்._ஜி._ஆர்">எம். ஜி. ஆர்க்கு</ref> பிறகு அதிகார பூர்வமான தலைவராக <ref target="https://ta.wikipedia.org/wiki/ஜெயலலிதா">ஜெயலலிதா</ref> முதல் முறையாக வெற்றி பெற்று முதலமைச்சராகப் பதவியேற்றார்.</item>
<item>மேலும் <ref target="https://ta.wikipedia.org/wiki/ராஜீவ்_காந்தி">ராஜீவ் காந்தி</ref> படுகொலைக்கு காரணம் 1987ல் நடந்த <ref target="https://ta.wikipedia.org/wiki/ராஜீவ்_காந்தி">ராஜீவ் காந்தி</ref>-<ref target="https://ta.wikipedia.org/wiki/ஜூனியஸ்_ரிச்சட்_ஜயவர்தனா">ஜெயவர்த்தனா</ref> ஆகிய இருநாட்டு பிரதமர்களுக்கு இடையே நடந்த <ref target="https://ta.wikipedia.org/wiki/இந்திய-இலங்கை_ஒப்பந்தம்,_1987">இலங்கை தமிழர் ஒப்பந்தம்</ref> மற்றும் அதன் பிறகு <ref target="https://ta.wikipedia.org/wiki/இந்திய_இராணுவம்">இந்திய இராணுவத்தை</ref> கொண்டு ஈழதமிழர்கள் மீது மனித உரிமை மீறல்கள் நடத்தியது. மேலும் <ref target="https://ta.wikipedia.org/wiki/வே._பிரபாகரன்">பிரபாகரனின்</ref> பெரும் கொரிக்கையான <ref target="https://ta.wikipedia.org/wiki/தமிழீழம்">தமிழீழம்</ref> தனிநாடு கொள்கைக்கு எதிராக <ref target="https://ta.wikipedia.org/wiki/ராஜீவ்_காந்தி">ராஜீவ் காந்தி</ref> செயல்பட்டதால். <ref target="https://ta.wikipedia.org/wiki/வே._பிரபாகரன்">பிரபாகரன்</ref> தனது <ref target="https://ta.wikipedia.org/wiki/விடுதலைப்_புலிகள்">விடுதலைப் புலிகள்</ref> அமைப்பில் சிலருக்கு தற்கொலை படையாக 1990ன் பிற்பகுதியில் பயிற்சி அளித்து வந்ததாகவும் அவர்களை வைத்து ஏவி <ref target="https://ta.wikipedia.org/wiki/ராஜீவ்_காந்தி">ராஜீவ் காந்தியை</ref> கொன்றார் என்றும் கூறப்படுகிறது.</item>
<item>ஆனால் ஒரு பக்கம் <ref target="https://ta.wikipedia.org/wiki/இலங்கை">இலங்கை</ref> தனிநாடு பிரிவினையை ஏற்காத <ref target="https://ta.wikipedia.org/wiki/இலங்கை_அரசாங்கம்">சிங்கள அரசாங்கமும்</ref>, <ref target="https://ta.wikipedia.org/wiki/ராஜீவ்_காந்தி">ராஜீவ் காந்தி</ref> மீண்டும் இந்திய பிரதமர் ஆகினால் <ref target="https://ta.wikipedia.org/wiki/இலங்கை">இலங்கையில்</ref> ஈழத்தமிழர்களுக்கு தனிநாடு பிரிவினை ஏற்படும் என்ற பகை உணர்வால் தற்கொலை படையை சிங்கள அரசாங்கமே ஏவி கொன்றது என கூறப்படுகிறது.</item>
<item>மேலும் <ref target="https://ta.wikipedia.org/wiki/திமுக">திமுக</ref> <ref target="https://ta.wikipedia.org/wiki/விடுதலைப்_புலிகள்">விடுதலைப் புலிகளுக்கும்</ref> அதன் தலைவர் <ref target="https://ta.wikipedia.org/wiki/வே._பிரபாகரன்">பிரபாகரனுக்கும்</ref> புகழிடம் கொடுத்த நெருக்கமான கட்சியாக இருந்துவந்தது. அக்கட்சியின் தலைவர் <ref target="https://ta.wikipedia.org/wiki/மு._கருணாநிதி">கருணாநிதி</ref> அவர்களின் ஆட்சியை 1991 ஆம் ஆண்டு <ref target="https://ta.wikipedia.org/wiki/ஈழத்_தமிழர்">ஈழ தமிழர்களுக்கும்</ref>, <ref target="https://ta.wikipedia.org/wiki/விடுதலைப்_புலிகள்">விடுதலைப் புலிகளுக்கும்</ref> மறைமுகமாக ஆதரவு அளிப்பதை காரணம் காட்டி அவரது <ref target="https://ta.wikipedia.org/wiki/திமுக">திமுக</ref> ஆட்சியை எதிர்கட்சியில் <ref target="https://ta.wikipedia.org/wiki/அதிமுக">அதிமுக</ref> தலைவி <ref target="https://ta.wikipedia.org/wiki/ஜெயலலிதா">ஜெயலலிதா</ref> அவர்கள் தனது கூட்டணியில் உள்ள மத்திய <ref target="https://ta.wikipedia.org/wiki/காங்கிரஸ்_கட்சி">காங்கிரஸ்</ref> தலைவர் <ref target="https://ta.wikipedia.org/wiki/ராஜீவ்_காந்தி">ராஜீவ் காந்தியின்</ref> உதவியால் அன்றைய பிரதமர் <ref target="https://ta.wikipedia.org/wiki/சந்திரசேகர்">சந்திரசேகருக்கு</ref> பலமான அழுத்தம் கொடுக்கபட்டு தமிழகத்தில் <ref target="https://ta.wikipedia.org/wiki/திமுக">திமுக</ref> ஆட்சி கலைக்கப்பட்டது.</item>
<item>இதனால் தனது ஆட்சியை கலைக்கப்பட காரணமாக இருந்த <ref target="https://ta.wikipedia.org/wiki/ராஜீவ்_காந்தி">ராஜீவ் காந்தியின்</ref> மேல் உள்ள கடும் கோபத்தால் அவரை கொள்வதற்கு <ref target="https://ta.wikipedia.org/wiki/மு._கருணாநிதி">கருணாநிதி</ref> அவர்களும் <ref target="https://ta.wikipedia.org/wiki/ராஜீவ்_காந்தி">ராஜீவ் காந்தியின்</ref> நிகழ்ச்சி நிரல்களை மத்திய அரசாங்கத்தின் ரகசியங்களை உளவு செய்து <ref target="https://ta.wikipedia.org/wiki/தமிழீழ_விடுதலைப்_புலிகள்">விடுதலைப் புலிகளின்</ref> தற்கொலை படைக்கு உதவினார் என்று காரணம் காட்டப்பட்டது. இதனால் <ref target="https://ta.wikipedia.org/wiki/மு._கருணாநிதி">கருணாநிதியின்</ref> மீது தவறான காரணங்கள் பரவலாக மக்களிடையே காணபட்டதால் <ref target="https://ta.wikipedia.org/wiki/திமுக">திமுக</ref> மீது வாக்காளர்கள் கடும் அதிருப்தி அடைந்தனர்.</item></list>
கட்சிகளின் நிலவரம்
<list type="unordered"><item><ref target="https://ta.wikipedia.org/wiki/அதிமுக">அதிமுக</ref> ஜே-ஜா அணிகள் ஒன்றிணைந்த போது அதில் சேராமல் இருந்த <ref target="https://ta.wikipedia.org/wiki/சு._திருநாவுக்கரசர்">சு. திருநாவுக்கரசர்</ref>, <ref target="https://ta.wikipedia.org/wiki/சாத்தூர்_ராமச்சந்திரன்">கே. கே. எஸ். எஸ். ஆர். ராமச்சந்திரன்</ref>, கருப்புசாமி பாண்டியன், உகம்சந்த் முதலிய அதிமுக தலைவர்கள் திமுகவிலிருந்து பிரிந்த நடிகர் <ref target="https://ta.wikipedia.org/wiki/டி._ராஜேந்தர்">டி. ராஜேந்தர்</ref> தொடங்கிய <ref target="https://ta.wikipedia.org/wiki/தாயக_மறுமலர்ச்சி_கழகம்">தாயக மறுமலர்ச்சி கழகத்துடன்</ref> கூட்டணி அமைத்து தேர்தலில் போட்டியிட்டனர். 1980 களில், <ref target="https://ta.wikipedia.org/wiki/வன்னியர்">வன்னிய</ref> ஜாதியனரை மிகவும் பிற்படுத்தப்பட்டோர் பட்டியலில் சேர்க்க <ref target="https://ta.wikipedia.org/wiki/1987_ம்_ஆண்டு_வன்னியர்_போராட்டம்">1987 ம் ஆண்டு வன்னியர் போராட்டம்</ref> நடத்திய வன்னியர் ஜாதி சங்கம், <ref target="https://ta.wikipedia.org/wiki/இராமதாஸ்">டாக்டர் ராமதாசின்</ref> தலைமையிலான <ref target="https://ta.wikipedia.org/wiki/பாட்டாளி_மக்கள்_கட்சி">பாட்டாளி மக்கள் கட்சி</ref> என்ற புதிய அரசியல் கட்சியாக மாறி தேர்தலில் தனித்து போட்டியிட்டது.</item></list>
கூட்டணிகள்
<list type="unordered"><item>இத்தேர்தலில் <ref target="https://ta.wikipedia.org/wiki/அதிமுக">அதிமுக</ref>-<ref target="https://ta.wikipedia.org/wiki/காங்கிரஸ்_கட்சி">காங்கிரஸ்</ref>, இந்திய காங்கிரசு (சோஷ்யாலிஸ்ட்) கட்சி ஒரு அணியாகவும்</item>
<item><ref target="https://ta.wikipedia.org/wiki/திமுக">திமுக</ref>-<ref target="https://ta.wikipedia.org/wiki/ஜனதா_தளம்">ஜனதா தளம்</ref> தலைமையிலான <ref target="https://ta.wikipedia.org/wiki/தேசிய_முன்னணி_(இந்தியா)">தேசிய முன்னணியில்</ref> <ref target="https://ta.wikipedia.org/wiki/திமுக">திமுக</ref>-<ref target="https://ta.wikipedia.org/wiki/ஜனதா_தளம்">ஜனதா தளம்</ref>, <ref target="https://ta.wikipedia.org/wiki/இந்திய_கம்யூனிஸ்ட்_கட்சி">இந்திய கம்யூனிஸ்ட் கட்சி</ref>, <ref target="https://ta.wikipedia.org/wiki/இந்திய_மார்க்சிஸ்ட்_கம்யூனிஸ்ட்_கட்சி">இந்திய மார்க்சிஸ்ட் கம்யூனிஸ்ட் கட்சி</ref>, <ref target="https://ta.wikipedia.org/wiki/டி._ராஜேந்தர்">டி. ராஜேந்திரனின்</ref> <ref target="https://ta.wikipedia.org/wiki/தாயக_மறுமலர்ச்சிக்_கழகம்">தாயக மறுமலர்ச்சிக் கழகம்</ref> எதிர் அணியில் போட்டியிட்டன.</item>
<item><ref target="https://ta.wikipedia.org/wiki/பாட்டாளி_மக்கள்_கட்சி">பாட்டாளி மக்கள் கட்சி</ref> தனித்துப் போட்டியிட்டது. <ref target="https://ta.wikipedia.org/wiki/விருதுநகர்_(சட்டமன்றத்_தொகுதி)">விருதுநகர்</ref> தொகுதியில் போட்டியிட்ட இந்தியன் காங்கிரசு (சோஷ்யலிஸ்ட்) கட்சி வேட்பாளர் சஞ்சய் ராமசாமி அதிமுக கூட்டணியில் இடம்பெற்றிருந்தார்.<ref target="https://ta.wikipedia.org/wiki/முதற்_பக்கம்#cite_note-results-10">[10]</ref><ref target="https://ta.wikipedia.org/wiki/முதற்_பக்கம்#cite_note-express1-11">[11]</ref></item></list>
தேர்தல் முடிவுகள்
<p>தேர்தல் தேதி – 24 சூன் 1991; மொத்தம் 63.92% வாக்குகள் பதிவாகின.<ref target="https://ta.wikipedia.org/wiki/முதற்_பக்கம்#cite_note-results-10">[10]</ref></p>

ஆட்சி அமைப்பு
<p>அதிமுக தனிப்பெரும்பான்மை பெற்று ஜெயலலிதா முதல் முறையாக தமிழகத்தின் முதல்வரானார்.</p>
மேலும் பார்க்க
<list type="unordered"><item><ref target="https://ta.wikipedia.org/wiki/தமிழ்நாட்டில்_இந்திய_நாடாளுமன்றத்_தேர்தல்,_1991">தமிழ்நாட்டில் இந்திய நாடாளுமன்றத் தேர்தல், 1991</ref></item>
<item><ref target="https://ta.wikipedia.org/wiki/இந்தியப்_பொதுத்_தேர்தல்,_1991">இந்தியப் பொதுத் தேர்தல், 1991</ref></item></list>


வெளி இணைப்பு
<p><ref target="http://eci.nic.in/eci_main/StatisticalReports/SE_1991/StatisticalReport-Tamil%20Nadu91.pdf">1991 சட்டமன்ற தேர்தல் முடிவுகள்</ref> <ref target="https://web.archive.org/web/20101007161404/http://eci.nic.in/eci_main/StatisticalReports/SE_1991/StatisticalReport-Tamil%20Nadu91.pdf">பரணிடப்பட்டது</ref> 2010-10-07 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></p>
</text></body></html>