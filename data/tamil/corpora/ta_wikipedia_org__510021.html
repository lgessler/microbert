<html><body><text id="wikipedia_ta_wikipedia_org__510021.html" ns="0" revid="3315493" sourceurl="https://ta.wikipedia.org/wiki/%E0%AE%A8%E0%AE%B0%E0%AF%87%E0%AE%A8%E0%AF%8D%E0%AE%A4%E0%AE%BF%E0%AE%B0_%E0%AE%AE%E0%AF%8B%E0%AE%9F%E0%AE%BF_%E0%AE%B5%E0%AE%BF%E0%AE%B3%E0%AF%88%E0%AE%AF%E0%AE%BE%E0%AE%9F%E0%AF%8D%E0%AE%9F%E0%AE%B0%E0%AE%99%E0%AF%8D%E0%AE%95%E0%AE%AE%E0%AF%8D" title="நரேந்திர மோடி விளையாட்டரங்கம்" type="wikipedia">நரேந்திர மோடி விளையாட்டரங்கம்
<p><hi rend="bold">நரேந்திர மோடி விளையாட்டரங்கம்</hi> (<hi rend="bold">Narendra Modi Stadium</hi>), இதனைப் பொதுவாக <hi rend="bold"><ref target="https://ta.wikipedia.org/wiki/மொதெரா">மொதெரா</ref> விளையாட்டரங்கம்</hi> என்பர்.  ஏனெனில் <ref target="https://ta.wikipedia.org/wiki/அகமதாபாத்">அகமதாபாத்</ref> நகரத்தில் ஏற்கனவே <hi rend="bold">சர்தார் வல்லபாய் படேல் விளையாட்டரங்கம்</hi> உள்ளது. நரேந்திர மோடி விளையாட்டரங்கம், இந்தியாவின் <ref target="https://ta.wikipedia.org/wiki/குஜராத்">குஜராத்</ref> மாநிலத்தின் <ref target="https://ta.wikipedia.org/wiki/அகமதாபாத்">அகமதாபாத்</ref> <ref target="https://ta.wikipedia.org/wiki/மாநகராட்சி">மாநகராட்சியின்</ref> <ref target="https://ta.wikipedia.org/wiki/மொதெரா,_அகமதாபாத்">மொதெரா</ref> பகுதியில்  உள்ளது. ஆஸ்திரேலியா புல்லைக் கொண்டு, முட்டை வடிவத்தில் 63 <ref target="https://ta.wikipedia.org/wiki/ஏக்கர்">ஏக்கர்</ref> பரப்பளவில் அமைக்கப்பட்ட இந்த விளையாட்டரங்கத்தை, 1,10,000 பார்வையாளர்கள் அமர்ந்து காணக்கூடிய வகையில் 2020-இல் கட்டி முடிக்கப்பட்டது.<ref target="https://ta.wikipedia.org/wiki/முதற்_பக்கம்#cite_note-7">[7]</ref> இந்த விளையாட்டரங்கத்தின் உரிமையாளர்கள் <hi rend="bold">குஜராத் துடுப்பாட்டச் சங்கம்</hi> ஆகும். 24 பிப்ரவரி 2021 அன்று இப்புதிய விளையாட்டரங்கத்திற்கு, <hi rend="italic">நரேந்திர மோடி விளையாட்டரங்கம்</hi>  எனும் பெயரிட்டு, <ref target="https://ta.wikipedia.org/wiki/இந்தியக்_குடியரசுத்_தலைவர்">இந்தியக் குடியரசுத் தலைவர்</ref> <ref target="https://ta.wikipedia.org/wiki/ராம்_நாத்_கோவிந்த்">ராம் நாத் கோவிந்த்</ref> 24 பிப்ரவரி 2021 அன்று அதிகாரப்பூர்வமாக திறந்து வைத்தார். இது ஒரு இலட்சட்திற்கும் மேல் பார்வையாளர்கள் அமரும் வகையில் கட்டப்பட்ட உலகின் பெரிய விளையாட்டரங்கம் ஆகும். <ref target="https://ta.wikipedia.org/wiki/முதற்_பக்கம்#cite_note-8">[8]</ref><ref target="https://ta.wikipedia.org/wiki/முதற்_பக்கம்#cite_note-9">[9]</ref><ref target="https://ta.wikipedia.org/wiki/முதற்_பக்கம்#cite_note-10">[10]</ref> <ref target="https://ta.wikipedia.org/wiki/முதற்_பக்கம்#cite_note-11">[11]</ref></p>
வரலாறு
<p>முதன் முதலில் இந்த விளையாட்டரங்கம் 1983-இல் கட்டப்பட்டு, 2006-இல் சீரமைக்கப்பட்டது.<ref target="https://ta.wikipedia.org/wiki/முதற்_பக்கம்#cite_note-12">[12]</ref>2015-இல் இந்த விளையாட்டரகை முழுவதும் இடித்து பன்னாட்டுத் தரத்தில் பெரிதாக கட்டுவதற்கு முடிவு செய்யப்பட்டது.  பிப்ரவரி 2020-இல் 63 <ref target="https://ta.wikipedia.org/wiki/ஏக்கர்">ஏக்கர்</ref> பரப்பளவில், 1,10,000 பேர் அமரும் வகையில் <ref target="https://ta.wikipedia.org/wiki/ரூபாய்">ரூபாய்</ref> 800 <ref target="https://ta.wikipedia.org/wiki/கோடி">கோடி</ref>  செலவில் கட்டி முடிக்கப்பட்ட புதிய விளையாட்டரங்கத்திற்கு <hi rend="italic">நரேந்திர மோடி விளையாட்டரங்கம்</hi>  எனப்பெயரிடப்பட்டு, 24 பிப்ரவரி 2021 அன்று இந்தியக் குடியரசுத் தலைவர். ராம் நாத் கோவிந்தால் திறந்து வைக்கப்பட்டது.<ref target="https://ta.wikipedia.org/wiki/முதற்_பக்கம்#cite_note-13">[13]</ref><ref target="https://ta.wikipedia.org/wiki/முதற்_பக்கம்#cite_note-14">[14]</ref><ref target="https://ta.wikipedia.org/wiki/முதற்_பக்கம்#cite_note-15">[15]</ref></p>
முக்கிய நிகழ்வுகள்
உலக கிரிக்கெட் போட்டிகள்
<p>பழைய விளையாட்டரங்கத்தில் ஒரு நாள்  உலக துடுப்பாட்டப் போட்டிகள் நடைபெற்றுள்ளது. அவைகள் வருமாறு; </p>
<list type="unordered"><item><ref target="https://ta.wikipedia.org/wiki/1987_துடுப்பாட்ட_உலகக்கிண்ணம்">1987 உலக துடுப்பாட்டப் போட்டி</ref></item>
<item><ref target="https://ta.wikipedia.org/wiki/1996_துடுப்பாட்ட_உலகக்கிண்ணம்">1996 உலக துடுப்பாட்டப் போட்டி</ref></item>
<item><ref target="https://ta.wikipedia.org/wiki/2011_துடுப்பாட்ட_உலகக்கோப்பை">2011 உலக துடுப்பாட்டப் போட்டி</ref></item></list>
புதிய விளையாட்டரங்கத்தில் இந்தியா - இங்கிலாந்து துடுப்பாட்டப் போட்டிகள், 2021
<p>இந்தியா மற்றும் இங்கிலாந்து நாடுகளின் துடுப்பாட்ட வீரர்கள் கலந்து கொள்ளும் <ref target="https://ta.wikipedia.org/wiki/தேர்வுத்_துடுப்பாட்டம்">தேர்வுத் துடுப்பாட்டம்</ref> மற்றும் <ref target="https://ta.wikipedia.org/wiki/இருபது20">இருபது20</ref> போட்டிகள், இப்புதிய விளையாட்டரங்கத்தில் 24 பிப்ரவரி 2021 முதல் 28 மார்ச் 2021 முடிய நடைபெறுகிறது.<ref target="https://ta.wikipedia.org/wiki/முதற்_பக்கம்#cite_note-16">[16]</ref></p>
நமஸ்தே டிரம்ப்
<p><ref target="https://ta.wikipedia.org/wiki/ஐக்கிய_அமெரிக்கா">ஐக்கிய அமெரிக்காவின்</ref> அதிபர் <ref target="https://ta.wikipedia.org/wiki/டோனால்ட்_டிரம்ப்">டோனால்ட் டிரம்ப்</ref> இந்தியாவிற்கு வருகை தந்த போது, நடைபெற்ற வரவேற்பு நிகழ்ச்சி இந்த புதிய விளையாட்டரங்கத்தில் 24 பிப்ரவரி 2020 அன்று நடைபெற்றது.<ref target="https://ta.wikipedia.org/wiki/முதற்_பக்கம்#cite_note-17">[17]</ref><ref target="https://ta.wikipedia.org/wiki/முதற்_பக்கம்#cite_note-18">[18]</ref></p>
படக்காட்சிகள்
<list type="unordered">
<item>அமெரிக்க அதிபர் <ref target="https://ta.wikipedia.org/wiki/டோனால்ட்_டிரம்ப்">டோனால்ட் டிரம்ப்</ref> 24 பிப்ரவரி 2020 அன்று இந்திய வருகையின் போது, சர்தார் படேல் விளையாட்டரங்கத்தில் <ref target="https://ta.wikipedia.org/wiki/நரேந்திர_மோடி">நரேந்திர மோடியுடன்</ref></item>
<item>பழைய விளையாட்டரங்கம்</item>
<item>அதானி அமர்வுப் பகுதி, பழைய விளையாட்டரங்கம்</item>
<item>விளையாட்டரங்கத்தின் நுழைவாயில் இரும்பு எருது சிற்பம் </item>
</list>

2010-இல் விளையாட்டரங்கத்தின் முந்தைய அமைப்பு)



வெளி இணைப்புகள்

<list type="unordered"><item><ref target="https://ta.wikipedia.org/wiki/இஎஸ்பிஎன்_கிரிக்இன்ஃபோ">கிரிக்கின்ஃபோவில்</ref> இருந்து <ref target="http://www.cricinfo.com/ci/content/ground/57851">விளையாட்டுவீரர் விபரக்குறிப்பு: முதற் பக்கம்</ref></item>
<item><ref target="https://www.bbc.com/tamil/sport-56132999">குஜராத் மொதெரா ஸ்டேடியம் - படைக்கப்பட்ட சாதனைகள்</ref></item>
<item><ref target="https://www.maalaimalar.com/news/sports/2021/02/21132622/2374891/Tamil-news-INDvENG-Comment-by-India-players-on-the.vpf">சுற்றிப்பார்க்கவே ஒரு மணிநேரம் ஆனது - மொதேரா மைதானம் குறித்து இந்தியா அணி வீரர்களின் கருத்து</ref></item></list>
</text></body></html>