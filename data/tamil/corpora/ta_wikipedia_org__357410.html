<html><body><text id="wikipedia_ta_wikipedia_org__357410.html" ns="0" revid="3397129" sourceurl="https://ta.wikipedia.org/wiki/%E0%AE%85%E0%AE%B1%E0%AF%81%E0%AE%B5%E0%AE%95%E0%AF%88%E0%AE%AA%E0%AF%8D_%E0%AE%AA%E0%AF%86%E0%AE%AF%E0%AE%B0%E0%AF%8D%E0%AE%9A%E0%AF%8D%E0%AE%9A%E0%AF%8A%E0%AE%B1%E0%AF%8D%E0%AE%95%E0%AE%B3%E0%AF%8D" title="அறுவகைப் பெயர்ச்சொற்கள்" type="wikipedia">அறுவகைப் பெயர்ச்சொற்கள்<p>ஒரு பொருளின் பெயரைக் குறிப்பது <ref target="https://ta.wikipedia.org/wiki/பெயர்ச்சொல்">பெயர்ச்சொல்</ref>. பெயர்ச்சொல் ஆறு வகைப்படும்.<ref target="https://ta.wikipedia.org/wiki/முதற்_பக்கம்#cite_note-1">[1]</ref><ref target="https://ta.wikipedia.org/wiki/முதற்_பக்கம்#cite_note-2">[2]</ref><ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
<p>அறுவகைப் பெயர்ச்சொற்கள்:</p>
<list type="ordered"><item>பொருட்பெயர்</item>
<item>இடப்பெயர்</item>
<item>காலப்பெயர்</item>
<item>சினைப்பெயர்</item>
<item>குணப்பெயர் (பண்புப்பெயர்)</item>
<item>தொழிற்பெயர்</item></list>
பொருட்பெயர்
<p>பொருளைக்குறிக்கும் பெயர் <hi rend="italic">பொருட்பெயர்</hi>. இது  உயிருள்ள பொருள்கள், உயிரற்ற பொருள்கள் என இருவகைப்படும்.</p>
<p>எடுத்துக்காட்டு: </p>
<list type="unordered"><item>உயிருள்ள பொருட்களைக் குறிக்கும் பெயர்கள்:</item></list>
குமரன், தென்னை, செம்பருத்தி, வெள்ளாடு...முதலியன.
<list type="unordered"><item>உயிரற்ற பொருட்களைக் குறிக்கும் பெயர்கள்:</item></list>
நாற்காலி, அடுப்பு, தட்டு, மண், நீர், காற்று...முதலியன.
இடப்பெயர்
<p>ஓரிடத்தைக் குறிப்பது <hi rend="italic">இடப்பெயர்</hi>.</p>
<p>எடுத்துக்காட்டு: </p>
வீடு, தெரு, பள்ளி, கோவில், காடு, மலை...முதலியன.
காலப்பெயர்
<p>காலத்தைக் குறிக்கும் பெயர் <hi rend="italic">காலப்பெயர்</hi>.</p>
<p>எடுத்துக்காட்டு:</p>
நொடி, மணி, கிழமை, வாரம், ஆண்டு...முதலியன.
சினைப்பெயர்
<p>முழுமையான ஒன்றின் பகுதிகளைக் குறிக்கும் பெயர் <hi rend="italic">சினைப்பெயர்</hi>.
சினை என்றால் உறுப்பு என்று பொருள்.</p>
<p>எடுத்துக்காட்டு:</p>
கண், விரல், இலை, கனி, விதை, கொம்பு...முதலியன.
குணப்பெயர்
<p>நிறம், அளவு, சுவை, வடிவம் ஆகியவற்றின் அடிப்படையில் வழங்கப்படும் பெயர் <hi rend="italic">குணப்பெயர்</hi>. இது பண்புகளைக் குறிப்பதால் <hi rend="bold">பண்புப்பெயர்</hi> எனவும் வழங்கப்படும்.</p>
<p>எடுத்துக்காட்டு: </p>
கருமை, வெண்மை,  இனிப்பு, உவர்ப்பு, அன்பு, வட்டம், சதுரம், ...முதலியன.
தொழிற்பெயர்
<p>செய்யும் தொழிலைக் குறிக்கும் பெயர் <hi rend="italic">தொழிற்பெயர்</hi>.</p>
<p>எடுத்துக்காட்டு: </p>
எழுதுதல், ஆடல், படித்தல், கற்பித்தல்...முதலியன




</text></body></html>