<html><body><text id="wikipedia_ta_wikipedia_org__548354.html" ns="0" revid="3445932" sourceurl="https://ta.wikipedia.org/wiki/%E0%AE%A4%E0%AE%BF%E0%AE%A4%E0%AF%8D%E0%AE%A4%E0%AE%BF%E0%AE%B5%E0%AE%BE%E0%AE%99%E0%AF%8D%E0%AE%9A%E0%AE%BE_%E0%AE%8F%E0%AE%B0%E0%AE%BF" title="தித்திவாங்சா ஏரி" type="wikipedia">தித்திவாங்சா ஏரி
<p><hi rend="bold">தித்திவாங்சா ஏரி</hi> அல்லது <hi rend="bold">தித்திவாங்சா ஏரிப் பூங்கா</hi> (<ref target="https://ta.wikipedia.org/wiki/ஆங்கிலம்">ஆங்கிலம்</ref>: <hi rend="italic">Titiwangsa Lake Park</hi>; <ref target="https://ta.wikipedia.org/wiki/மலாய்_மொழி">மலாய்</ref>: <hi rend="italic">Taman Tasik Titiwangsa</hi>); என்பது <ref target="https://ta.wikipedia.org/wiki/மலேசியா">மலேசியா</ref>, <ref target="https://ta.wikipedia.org/wiki/கோலாலம்பூர்">கோலாலம்பூர்</ref>, <ref target="https://ta.wikipedia.org/wiki/தித்திவாங்சா">தித்திவாங்சா</ref> பகுதியில் உள்ள ஓர் ஏரிப் பூங்கா. </p>
<p>கோலாலம்பூர் மாநகரின் வடகிழக்குப் புறநகரில் <ref target="https://ta.wikipedia.org/wiki/ஜாலான்_குவாந்தான்">ஜாலான் குவாந்தான்</ref> சாலையில் அமைந்துள்ள பல முக்கியப் பகுதிகளில் <ref target="https://ta.wikipedia.org/wiki/தித்திவாங்சா">தித்திவாங்சாவும்</ref> ஒன்றாகும். இங்குதான் தித்திவாங்சா ஏரிப் பூங்காவும் உள்ளது. </p>
<p>1970-ஆம் ஆண்டுகளுக்கு முன்னர் கோலாலம்பூரில் இருந்து <ref target="https://ta.wikipedia.org/wiki/பகாங்">பகாங்</ref> மாநிலத்தின் தலைநகர் <ref target="https://ta.wikipedia.org/wiki/குவாந்தான்">குவாந்தான்</ref> நகருக்கு இந்தச் சாலையில் தான் செல்வார்கள். அதனால்தான் இந்தச் சாலைக்கு ஜாலான் பகாங் அல்லது ஜாலான் குவாந்தான் என்று பெயர்.</p>
வரலாறு
<p><ref target="https://ta.wikipedia.org/wiki/தித்திவாங்சா">தித்திவாங்சா</ref> பகுதியில் ஒரு பெரிய மத்திய ஏரி உள்ளது. அதுதான் இந்த தித்திவாங்சா ஏரி. பிரித்தானிய ஆட்சியின் கீழ் இங்கு ஈயச் சுரங்க நடவடிக்கைகள் மிகையாக நடைபெற்றன. பின்னர் அந்த ஈயக் குட்டைகள் எல்லாம் சுத்தம் செய்யப்பட்டு ஒரு பெரிய பூங்காவாக மாற்றப்பட்டது.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
<p>தித்திவாங்சா ஏரிப் பூங்கா 46.13 ஹெக்டேர் அல்லது 114 ஏக்கர் பரப்பளவைக் கொண்டது.<ref target="https://ta.wikipedia.org/wiki/முதற்_பக்கம்#cite_note-2">[2]</ref>  இது கோலாலம்பூர் நகர மையத்தில் இருந்து 3 கி.மீ. தொலைவில் அமைந்துள்ளது. மலேசியாவின் முன்னாள் பிரதமர் <ref target="https://ta.wikipedia.org/wiki/உசேன்_ஓன்">துன் உசைன் ஓன்</ref> அவர்களால் 1980 பிப்ரவரி 1-ஆம் தேதி அதிகாரப்பூர்வமாக திறக்கப்பட்டது.</p>
பொது
<p>தித்திவாங்சா ஏரிப் பூங்காவில் சீர் ஓடல் வழிகள் (Jogging Tracks); மிதிவண்டி வழிகள் (Cycling Tracks), படகோட்ட வசதிகள் (Kayaking), குதிரை சவாரி வசதிகள், மின்னலைக் கட்டுப்பாட்டு கார் பந்தய தடங்கள் (Radio Control Car Racing Tracks) போன்ற வசதிகள் உள்ளன.<ref target="https://ta.wikipedia.org/wiki/முதற்_பக்கம்#cite_note-attractionsinmalaysia.com-3">[3]</ref></p>





மேலும் காண்க
<p><hi rend="bold"><ref target="https://ta.wikipedia.org/wiki/மலேசிய_ஏரிகளின்_பட்டியல்">மலேசிய ஏரிகளின் பட்டியல்</ref></hi></p>
</text></body></html>