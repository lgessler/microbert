<html><body><text id="wikipedia_ta_wikipedia_org__468128.html" ns="0" revid="3107241" sourceurl="https://ta.wikipedia.org/wiki/%E0%AE%87%E0%AE%9A%E0%AF%81%E0%AE%B2%E0%AE%BE%E0%AE%A4%E0%AF%8D%E0%AE%A4%E0%AF%81%E0%AE%95%E0%AF%8D%E0%AE%95%E0%AF%81_%E0%AE%AE%E0%AF%81%E0%AE%A8%E0%AF%8D%E0%AE%A4%E0%AE%BF%E0%AE%AF_%E0%AE%85%E0%AE%B0%E0%AF%87%E0%AE%AA%E0%AE%BF%E0%AE%AF%E0%AE%BE%E0%AE%B5%E0%AE%BF%E0%AE%B2%E0%AF%8D_%E0%AE%9A%E0%AE%AE%E0%AE%AF%E0%AE%AE%E0%AF%8D" title="இசுலாத்துக்கு முந்திய அரேபியாவில் சமயம்" type="wikipedia">இசுலாத்துக்கு முந்திய அரேபியாவில் சமயம்<figure><caption>வெண்பளிங்கினாலான தெய்வச் சிலை, <ref target="https://ta.wikipedia.org/wiki/யெமன்">யெமன்</ref>, தற்போது <ref target="https://ta.wikipedia.org/wiki/உரோம்">உரோம்</ref> நகரத்திலுள்ள <ref target="https://ta.wikipedia.org/wiki/கீழைத்தேயத்_தேசியக்_கலை_அருங்காட்சியகம்">கீழைத்தேயத் தேசியக் கலை அருங்காட்சியகத்தில்</ref> உள்ளது.</caption></figure>
<figure><caption><ref target="https://ta.wikipedia.org/wiki/அல்-லாத்">அல்-லாத்</ref> தெய்வத்தின் இருபுறங்களில் <ref target="https://ta.wikipedia.org/wiki/மனாத்">மனாத்</ref>, <ref target="https://ta.wikipedia.org/wiki/அல்-உஸ்ஸா">அல்-உஸ்ஸா</ref>  ஆகிய பெண் தெய்வங்கள்</caption></figure>
<figure><caption>அரேபியர்கள் <ref target="https://ta.wikipedia.org/wiki/குலக்குறிச்_சின்னம்">குலக்குறிச் சின்னமாக</ref> வழிபட்ட <ref target="https://ta.wikipedia.org/wiki/கஃபா">கஃபாவின்</ref> உடைந்த <ref target="https://ta.wikipedia.org/wiki/கறுப்புக்_கல்">கறுப்புக் கற்களின்</ref> வரைபடம்</caption></figure>
<p><hi rend="bold">இசுலாத்துக்கு முந்திய அரபு நாட்டில் சமயம்</hi> (<hi rend="italic">Religion in pre-Islamic Arabia</hi>), <ref target="https://ta.wikipedia.org/wiki/அரேபியா">அரேபியாவில்</ref> <ref target="https://ta.wikipedia.org/wiki/இசுலாம்">இசுலாம்</ref> சமயம் தோன்றுவதற்கு முன்னர் <ref target="https://ta.wikipedia.org/wiki/அராபியத்_தீபகற்பம்">அரேபியத் தீபகற்பத்தின்</ref> <ref target="https://ta.wikipedia.org/wiki/அரேபியர்">அரேபியர்கள்</ref>, <ref target="https://ta.wikipedia.org/wiki/யூதம்">யூதம்</ref>, <ref target="https://ta.wikipedia.org/wiki/கிறித்தவம்">கிறித்தவம்</ref>, <ref target="https://ta.wikipedia.org/wiki/சரதுசம்">சரதுசம்</ref>, <ref target="https://ta.wikipedia.org/wiki/மானி_சமயம்">மானி</ref> போன்ற சமயங்களையும், பழங்குடி சமயங்களின் உருவச் சிலைகளையும் வணங்கினர். </p>
<p>அரபு நாட்டின் <ref target="https://ta.wikipedia.org/wiki/பல_கடவுட்_கொள்கை">பல கடவுள் வணக்க முறையில்</ref>  தேவதைகள் மற்றும் புனித ஆவிகளை வணங்கினர்.  அரேபியர்கள் வாழ்ந்த <ref target="https://ta.wikipedia.org/wiki/ஹெஜாஸ்">ஹெஜாஸ்</ref> பகுதியில், குறிப்பாக <ref target="https://ta.wikipedia.org/wiki/மக்கா">மக்காவில்</ref> உள்ள <ref target="https://ta.wikipedia.org/wiki/கஃபா">கஃபாவில்</ref> வைத்து வழிபட்ட பெண் தேவதைகளில் முக்கியமானவை <ref target="https://ta.wikipedia.org/wiki/அல்-லாத்">அல்-லாத்</ref>, <ref target="https://ta.wikipedia.org/wiki/அல்-உஸ்ஸா">அல்-உஸ்ஸா</ref>, <ref target="https://ta.wikipedia.org/wiki/மனாத்">மனாத்</ref> என்பனவாகும்.</p>
<p>அரேபியர்கள் மக்காவின் <ref target="https://ta.wikipedia.org/wiki/கஃபா">கஃபா</ref> வழிபாட்டுத் தலத்தின் சுவரில்  ஏறத்தாழ 360 தேவதைகளின் சிலைகளை நிறுவி வழிபட்டனர். ஏற்கனவே பல்லாண்டுகளுக்கு முன்னரே அரபு நாட்டில் <ref target="https://ta.wikipedia.org/wiki/யூத_சமயம்">யூத சமயம்</ref> அறிமுகம் ஆகி இருந்தது. உரோமர்களால் வலுக்கட்டாயமாகக் கிறித்தவ மதத்துக்கு மாற்றம் செய்யப்படுவதற்கு அஞ்சிய <ref target="https://ta.wikipedia.org/wiki/யூதர்">யூதர்கள்</ref> பலர் அரபுத் தீபகற்பத்தில் தஞ்சமடைந்திருந்தனர்.</p>
<p>அரபு நாட்டில் <ref target="https://ta.wikipedia.org/wiki/பண்டைய_கிரேக்கம்">கிரேக்க</ref>, <ref target="https://ta.wikipedia.org/wiki/உரோமைப்_பேரரசு">உரோமைப் பேரரசு</ref>, <ref target="https://ta.wikipedia.org/wiki/அக்சும்_பேரரசு">அக்சும் பேரரசு</ref> என்பவற்றின் தாக்கத்தால், அரபு நாட்டில் <ref target="https://ta.wikipedia.org/wiki/கிறித்தவம்">கிறித்தவமும்</ref>, <ref target="https://ta.wikipedia.org/wiki/சாசானியப்_பேரரசு">சாசானியப் பேரரசின்</ref> தாக்கத்தால் <ref target="https://ta.wikipedia.org/wiki/சரதுசம்">சரதுசமும்</ref> அரபுத் தீபகற்பத்தில் பின்பற்றப்பட்டது. உரோமர்களின் தாக்கத்தால் அரபுத் தீபகற்பத்தின் வடகிழக்கிலும் <ref target="https://ta.wikipedia.org/wiki/பாரசீக_வளைகுடா">பாரசீக வளைகுடா</ref> பகுதிகளிலும் <ref target="https://ta.wikipedia.org/wiki/கிறித்தவம்">கிறித்தவம்</ref> பரவியது. பொ.கா. மூன்றாம் நூற்றாண்டில் பாரசீகத்தில் வாழ்ந்த  <ref target="https://ta.wikipedia.org/wiki/மானி_(இறைவாக்கினர்)">மானி</ref> என்ற இறைவாக்கினர் அறிமுகப்படுத்திய <ref target="https://ta.wikipedia.org/wiki/மானி_சமயம்">மானி சமயம்</ref> மக்காவிலும் பயிலப்பட்டது.</p>
பின்னணியும் ஆதாரங்களும்
<p>அரபு நாட்டில் <ref target="https://ta.wikipedia.org/wiki/யூதம்">யூதமும்</ref> <ref target="https://ta.wikipedia.org/wiki/கிறித்தவம்">கிறித்தவமும்</ref> சிறிய அளவில் பின்பற்றப்பட்டாலும், பொ.கா. நான்காம் நூற்றாண்டு வரை அரபு மக்கள் <ref target="https://ta.wikipedia.org/wiki/பல_கடவுட்_கொள்கை">பல கடவுள் வணக்க முறை</ref>  கொண்டிருந்தனர்.<ref target="https://ta.wikipedia.org/wiki/முதற்_பக்கம்#cite_note-FOOTNOTEHoyland2002139-1">[1]</ref><ref target="https://ta.wikipedia.org/wiki/முதற்_பக்கம்#cite_note-FOOTNOTEBerkey200342-2">[2]</ref><ref target="https://ta.wikipedia.org/wiki/முதற்_பக்கம்#cite_note-FOOTNOTENicolle201219-3">[3]</ref></p>
<p>அரேபியர்கள் வாழ்ந்த <ref target="https://ta.wikipedia.org/wiki/ஹெஜாஸ்">ஹெஜாஸ்</ref> பகுதியில், குறிப்பாக <ref target="https://ta.wikipedia.org/wiki/மக்கா">மக்காவில்</ref> உள்ள <ref target="https://ta.wikipedia.org/wiki/கஃபா">கஃபாவில்</ref> வைத்து வழிபட்ட பெண் தேவதைகளில் முக்கியமானவைகள் <ref target="https://ta.wikipedia.org/wiki/அல்-லாத்">அல்-லாத்</ref>, <ref target="https://ta.wikipedia.org/wiki/அல்-உஸ்ஸா">அல்-உஸ்ஸா</ref>, <ref target="https://ta.wikipedia.org/wiki/மனாத்">மனாத்</ref> என்பனவாகும். கிரேக்க வரலாற்று அறிஞரான <ref target="https://ta.wikipedia.org/wiki/இசுட்ராபோ">ஸ்டிராபோவின்</ref> கூற்றுப்படி அரேபியர்கள் பண்டைய கிரேக்க கடவுள்களான  <ref target="https://ta.wikipedia.org/wiki/சியுசு">சியுசு</ref>, ஒரெகன், பெண் கடவுளான உரானியா என்போரை வழிபட்டனர்.<ref target="https://ta.wikipedia.org/wiki/முதற்_பக்கம்#cite_note-FOOTNOTETeixidor201570-4">[4]</ref> <ref target="https://ta.wikipedia.org/wiki/பழைய_ஏற்பாடு">பழைய ஏற்பாடு</ref> நூலில் உள்ள சிலைகள் புத்தகத்தின் படி, <ref target="https://ta.wikipedia.org/wiki/மக்கா">மக்காவில்</ref> தங்கியிருந்த  <ref target="https://ta.wikipedia.org/wiki/ஆபிரகாம்">இப்ராகிமின்</ref> வழித்தோன்றல்கள், <ref target="https://ta.wikipedia.org/wiki/கஃபா">கஃபாவின்</ref> <ref target="https://ta.wikipedia.org/wiki/கறுப்புக்_கல்">புனிதக் கற்களை</ref> தம்முடன் எடுத்துக் கொண்டு அரேபிய நாட்டின் பல பகுதிகளில் குடியேறி, அங்கு புனிதக் கற்களை <ref target="https://ta.wikipedia.org/wiki/கஃபா">கஃபா</ref> போன்று வடிவமைத்து  வழிபட்டனர். <ref target="https://ta.wikipedia.org/wiki/முதற்_பக்கம்#cite_note-FOOTNOTETeixidor201573-74-5">[5]</ref> இதுவே பின்னர் அரபு நாட்டில் உருவச் சிலை வழிபாட்டின் வளர்ச்சிக்கு காரணமாக இருந்தது.<ref target="https://ta.wikipedia.org/wiki/முதற்_பக்கம்#cite_note-FOOTNOTETeixidor201573-74-5">[5]</ref><ref target="https://ta.wikipedia.org/wiki/முதற்_பக்கம்#cite_note-FOOTNOTETeixidor201573-74-5">[5]</ref></p>
வழிபாட்டு முறை
தேவதைகள்
<figure><caption>பென் தெய்வம் <ref target="https://ta.wikipedia.org/wiki/அல்-உஸ்ஸா">அல்-உஸ்ஸாசாவின்</ref> சிற்பம்</caption></figure>
<figure><caption><ref target="https://ta.wikipedia.org/wiki/அரமேயம்">அரமேய</ref> எழுத்தில் எழுதப்பட்டு சால்ம் தெய்வத்திற்கு அர்ப்பணிக்கப்பட்ட <ref target="https://ta.wikipedia.org/wiki/களிமண்_பலகை">களிமண் பலகை</ref>, தய்மா</caption></figure>
<p>இசுலாமிற்கு முந்தைய அரபு நாடோடி பழங்குடிகள் பல சமயங்களை பின்பற்றி, பல வழிபாட்டு முறைகளின் படி பல தேவதைகளையும், கடவுள்களையும் வழிபட்டனர். நாடோடிகளாக இருந்த அரபுப் பழங்குடிகள் <ref target="https://ta.wikipedia.org/wiki/மக்கா">மக்கா</ref> மற்றும் <ref target="https://ta.wikipedia.org/wiki/மதீனா">மதீனா</ref> போன்ற நகர இராச்சியங்களை அமைத்துக் கொண்டு நிலையான ஓரிடத்தில் வாழ்ந்த காலத்தில் சமய நம்பிக்கைகள் மற்றும் சடங்குகள், பழக்க வழக்கங்களில், பிற நாடோடி அரேபியர்களிடமிருந்து வளர்ச்சியடைந்திருந்தது.<ref target="https://ta.wikipedia.org/wiki/முதற்_பக்கம்#cite_note-FOOTNOTEAslan20086-6">[6]</ref> நடோடி அரேபியர்கள் <ref target="https://ta.wikipedia.org/wiki/அடையாளப்பொருள்_நம்பிக்கை">அடையாளப்பொருள் நம்பிக்கை</ref>, <ref target="https://ta.wikipedia.org/wiki/குலக்குறிச்_சின்னம்">குலக்குறிச் சின்னம்</ref> மற்றும் <ref target="https://ta.wikipedia.org/wiki/நீத்தார்_வழிபாடு">நீத்தார் வழிபாடுகளைக்</ref> கொண்டிருந்தனர்.<ref target="https://ta.wikipedia.org/wiki/முதற்_பக்கம்#cite_note-FOOTNOTEAslan20086-6">[6]</ref></p>
<p>நிரந்தரமான ஒரே இடத்தில் குடியிருந்த அரேபியர்கள் <ref target="https://ta.wikipedia.org/wiki/பல_கடவுட்_கொள்கை">பல கடவுள் வணக்க முறை</ref>  கொண்டிருந்தனர்.<ref target="https://ta.wikipedia.org/wiki/முதற்_பக்கம்#cite_note-FOOTNOTEAslan20086-6">[6]</ref> <ref target="https://ta.wikipedia.org/wiki/ஹெஜாஸ்">ஹெஜாஸ்</ref> பகுதியின் மக்கா, மற்றும் <ref target="https://ta.wikipedia.org/wiki/மதீனா">மதீனா</ref> நகர அரேபியர்கள் <ref target="https://ta.wikipedia.org/wiki/கஃபா">கஃபா</ref>, பாலைவனச் சோலைகள் மற்றும் நகரங்களில்  தங்களது கடவுள்களுக்கு நிரந்தர கட்டிட அமைப்புகள் நிறுவி வழிபட்டனர். அரபு நாட்டின் நாடோடி மக்கள் தங்கள்  வழிபடு கடவுளை தங்களுடனேயே கொண்டு சென்றனர்.<ref target="https://ta.wikipedia.org/wiki/முதற்_பக்கம்#cite_note-FOOTNOTEPeters1994b105-7">[7]</ref></p>
ஆவிகள் வழிபாடு
<p>தெற்கு அரபு நாட்டின் அரேபியர்கள் <ref target="https://ta.wikipedia.org/wiki/நீத்தார்_வழிபாடு">நீத்தாரை</ref>, தங்கள் குலத்தை காக்கும் ஆவி வடிவத்தில் வழிபட்டனர்.<ref target="https://ta.wikipedia.org/wiki/முதற்_பக்கம்#cite_note-FOOTNOTEHoyland2002144-8">[8]</ref> வடக்கு அரபு நாட்டின் <ref target="https://ta.wikipedia.org/wiki/பல்மைரா">பல்மைரா</ref> நகரத்து கல்வெட்டுக் குறிப்பிகளின் படி, அரேபியர்கள் ஜின் (jinn) என்ற ஜினவே எனும் ஆவியை வழிபட்டனர். எதிர்காலத்தை கணிப்பவர்கள், மெய்யியல் அறிஞர்கள் மற்றும் கவிஞர்களை ஜின் என்ற ஆவியுடன் தொடர்புடையவர்கள் என பண்டைய அரேபியர்கள் நம்பினர்.<ref target="https://ta.wikipedia.org/wiki/முதற்_பக்கம்#cite_note-FOOTNOTEEl-Zein200934-9">[9]</ref>  மேலும் பல்வேறு நோய்களுக்கும், மனநோய்களுக்கும் ஜின் என்ற ஆவியே காரணம் என நம்பி அரேபியர்கள் பயந்தனர்.<ref target="https://ta.wikipedia.org/wiki/முதற்_பக்கம்#cite_note-FOOTNOTEEl-Zein2009122-10">[10]</ref></p>
தேவதைகளின் பங்கு
<p><ref target="https://ta.wikipedia.org/wiki/இசுலாம்">இசுலாம்</ref> தோன்றுவதற்கு முன்னர் பல கடவுள் வணக்க முறை கொண்டிருந்த அரேபியர்கள், முகமது நபியின் உபதேசங்களால்  படைப்புக் கடவுளாக அல்லா எனும் ஒரே இறைவனை வணங்கினர்.<ref target="https://ta.wikipedia.org/wiki/முதற்_பக்கம்#cite_note-FOOTNOTECampo200934-11">[11]</ref> <ref target="https://ta.wikipedia.org/wiki/அல்லா">அல்லா</ref> எனும் சொல்லிற்கு <ref target="https://ta.wikipedia.org/wiki/அரபு_மொழி">அரபு மொழியில்</ref> இறைவன் என்பதாகும். <ref target="https://ta.wikipedia.org/wiki/முதற்_பக்கம்#cite_note-FOOTNOTEPeters1994b107-12">[12]</ref> இசுலாமிற்கு முந்தைய சமயச் சாத்திரங்களில் <ref target="https://ta.wikipedia.org/wiki/மக்கா">மக்காவாசிகளும்</ref> மற்றும் அதன் அன்மைப் பகுதியில் உள்ளோரும் அல்லாவின் மகள்களாக <ref target="https://ta.wikipedia.org/wiki/அல்-லாத்">அல்-லாத்</ref>, <ref target="https://ta.wikipedia.org/wiki/அல்-உஸ்ஸா">அல்-உஸ்ஸா</ref> மற்றும் <ref target="https://ta.wikipedia.org/wiki/மனாத்">மனாத்</ref> பெண் தேவதைகளுக்கு  சிலை எழுப்பி வழிபட்ட செய்திகள் உள்ளது.<ref target="https://ta.wikipedia.org/wiki/முதற்_பக்கம்#cite_note-FOOTNOTEBerkey200342-2">[2]</ref><ref target="https://ta.wikipedia.org/wiki/முதற்_பக்கம்#cite_note-FOOTNOTERobinson201375-13">[13]</ref><ref target="https://ta.wikipedia.org/wiki/முதற்_பக்கம்#cite_note-FOOTNOTEPeters1994b110-14">[14]</ref><ref target="https://ta.wikipedia.org/wiki/முதற்_பக்கம்#cite_note-FOOTNOTEPeterson200746-15">[15]</ref></p>
<p><hi rend="italic">அல்லாஹ்</hi> என்ற சொல் பிரதேச மாறுபாடுகள் கொண்டுள்ளது. <ref target="https://ta.wikipedia.org/wiki/பாகால்">பேகன்</ref> மற்றும் கிறித்துவம் மற்றும் இசுலாமிற்கு முந்தைய கல்வெட்டுகளில் பேகன் எனும் சொல் காணப்படுகிறது.<ref target="https://ta.wikipedia.org/wiki/முதற்_பக்கம்#cite_note-:3-16">[16]</ref><ref target="https://ta.wikipedia.org/wiki/முதற்_பக்கம்#cite_note-FOOTNOTEHitti1970100-101-17">[17]</ref> இசுலாமிற்கு முந்தைய, முகமது நபிக்கு முன்னோரும், கவிஞருமான ஜுபைர் பின் அபி சல்மாவின் செய்யுட்களில் அல்லா எனும் சொல் குறிப்பிட்டுள்ளது.<ref target="https://ta.wikipedia.org/wiki/முதற்_பக்கம்#cite_note-FOOTNOTEPhipps199921-18">[18]</ref> முகமது நபியின் தந்தை பெயரான அப்துல்லா இபின் அப்துல் முத்தலிப்பு எனும் பெயருக்கு கடவுளின் பணியாள் எனப்பொருளாகும்.<ref target="https://ta.wikipedia.org/wiki/முதற்_பக்கம்#cite_note-:8-19">[19]</ref></p>
<p>அல்லா எனும் பெயர் இசுலாமிற்கு முந்தைய கடவுளான அய்லியா, இலா மற்றும் <ref target="https://ta.wikipedia.org/wiki/ஜெஹோவா">ஜெஹோவா</ref> போன்ற பெயரிலிருந்து தோன்றிருக்கலாம் என சார்லஸ் ரஸ்சல் கௌல்ட்டர் மற்றும் பேட்டீரிசியா டர்னர் ஆகியோர் கருதுகின்றனர்.
மேலும் சந்திரக் கடவுளான அல்மக்கா, வாத் மற்றும் வாரா போன்ற கடவுள்கள் பெயர்களிலிருந்து அல்லா எனும் பெயர் தோன்றியிருக்கலாம் எனவும் கருதுகின்றனர்.<ref target="https://ta.wikipedia.org/wiki/முதற்_பக்கம்#cite_note-FOOTNOTECoulterTurner201337-20">[20]</ref></p>
<p><ref target="https://ta.wikipedia.org/wiki/இலாஹ்">இலாஹ்</ref> மற்றும் <ref target="https://ta.wikipedia.org/wiki/பாபிலோன்">பாபிலோனிய</ref> மற்றும் <ref target="https://ta.wikipedia.org/wiki/கானான்">கானான்</ref> தேசக் கடவுளான எல்லிற்கும் அல்லாஹ்விற்கும் தொடர்பு சரியாக அறியப்படவில்லை என ஆல்பிரட் குல்லாயும் கூறுகிறார். யூத மற்றும் கிறித்துவ ஆதாரங்களின்படி, பல தெய்வ வழிபாடு கொண்ட அரேபியர்கள் அல்லாவை தங்கள் தலைமைக் கடவுள் என்று நன்கு அறிந்தவர்களாக இருந்தனர் என வெல்ஹௌசன் குறிப்பிடுகிறார்.<ref target="https://ta.wikipedia.org/wiki/முதற்_பக்கம்#cite_note-FOOTNOTEGuillaume19637-21">[21]</ref> கிபி 4-ஆம் நூற்றாண்டின் தெற்கு அரபு நாட்டின் கல்வெட்டுக் குறிப்புகள் ரஹ்மான் எனும் கடவுளை சொர்க்கத்தின் தலைவர் எனக்குறிப்பிடுகிறது.<ref target="https://ta.wikipedia.org/wiki/முதற்_பக்கம்#cite_note-FOOTNOTEHughes201325-22">[22]</ref></p>
<ref target="https://ta.wikipedia.org/wiki/அல்-லாத்">அல்-லாத்</ref>, <ref target="https://ta.wikipedia.org/wiki/மனாத்">மனாத்</ref> மற்றும் <ref target="https://ta.wikipedia.org/wiki/அல்-உஸ்ஸா">அல்-உஸ்ஸா</ref>
<figure><caption><ref target="https://ta.wikipedia.org/wiki/அல்-லாத்">அல்-லாத்</ref>, <ref target="https://ta.wikipedia.org/wiki/மனாத்">மனாத்</ref> மற்றும் <ref target="https://ta.wikipedia.org/wiki/அல்-உஸ்ஸா">அல்-உஸ்ஸாவின்</ref> சிற்பம், பல்மைரா, கிபி 2-3-ஆம் நூற்றாண்டு</caption></figure>
<p><ref target="https://ta.wikipedia.org/wiki/அல்-லாத்">அல்-லாத்</ref>, <ref target="https://ta.wikipedia.org/wiki/மனாத்">மனாத்</ref> மற்றும் <ref target="https://ta.wikipedia.org/wiki/அல்-உஸ்ஸா">அல்-உஸ்ஸா</ref> ஆகிய பெண் தெய்வங்களை அரபு நாட்டின் மக்கா மற்றும் மதீனா நகரங்கள் கொண்ட <ref target="https://ta.wikipedia.org/wiki/ஹெஜாஸ்">ஹெஜாஸ்</ref> பகுதிகளில் அதிகமாகக் கொண்டாடினர்.<ref target="https://ta.wikipedia.org/wiki/முதற்_பக்கம்#cite_note-FOOTNOTERobinson201375-13">[13]</ref><ref target="https://ta.wikipedia.org/wiki/முதற்_பக்கம்#cite_note-FOOTNOTETaylor2001130,_131,_162-23">[23]</ref><ref target="https://ta.wikipedia.org/wiki/முதற்_பக்கம்#cite_note-FOOTNOTEHealey2001110,_153-24">[24]</ref><ref target="https://ta.wikipedia.org/wiki/முதற்_பக்கம்#cite_note-FOOTNOTEHoyland200263-25">[25]</ref><ref target="https://ta.wikipedia.org/wiki/முதற்_பக்கம்#cite_note-FOOTNOTEFrankMontgomery200789-26">[26]</ref></p>
குலக்குறிச் சின்ன வழிபாடு
<p><ref target="https://ta.wikipedia.org/wiki/மக்கா">மக்கா</ref> நகரில் நடுவில் அமைந்துள்ள <ref target="https://ta.wikipedia.org/wiki/கஃபா">கஃபா</ref> எனும் கட்டடத்தின் கிழக்கு மூலையின் சுவரில் அமைக்கப்பட்டுள்ள <ref target="https://ta.wikipedia.org/wiki/கறுப்புக்_கல்">கறுப்புக் கல்லை</ref> இறைவனால் பூமியில் இறக்கப்பட்டது எனக்கருதி அரேபியர்கள் உள்ளிட்ட <ref target="https://ta.wikipedia.org/wiki/ஆபிரகாமிய_சமயங்கள்">ஆபிரகாமிய சமய மக்கள்</ref> தங்கள் <ref target="https://ta.wikipedia.org/wiki/குலக்குறிச்_சின்னம்">குலக்குறிச் சின்னமாக</ref> வழிபட்டனர்.<ref target="https://ta.wikipedia.org/wiki/முதற்_பக்கம்#cite_note-27">[27]</ref></p>
சமயச் சடங்குகள்
<figure><caption>கல்லில் செதுக்கிய கடவுளின் சிற்பம், பெட்ரோ, <ref target="https://ta.wikipedia.org/wiki/ஜோர்தான்">ஜோர்தான்</ref></caption></figure>
சிலை வழிபாட்டுப் பழக்கம்
<p>அரேபியர்கள் கருங்கல்லில் செய்யப்பட்ட தெய்வங்களின் உருவச் சிலைகளைச் சுற்றி வலம் வந்து வழிபாட்டனர்.<ref target="https://ta.wikipedia.org/wiki/முதற்_பக்கம்#cite_note-FOOTNOTEHoyland2002183-28">[28]</ref> <ref target="https://ta.wikipedia.org/wiki/முதற்_பக்கம்#cite_note-FOOTNOTEHoyland2002185-29">[29]</ref> பொதுவாக தெற்கு அரேபியால் கடவுள் சிலையின் முகம் மட்டும் தெரியும் அளவிற்கு வடிக்கப்பட்டிருக்கும்.<ref target="https://ta.wikipedia.org/wiki/முதற்_பக்கம்#cite_note-FOOTNOTEHoyland2002183-28">[28]</ref></p>
<p>சிலைகளின் நூலில் இரண்டு வகையான சிலைகள் விவரிக்கப்பட்டுள்ளது. அவைகள்  மரம், தங்கம் மற்றும் வெள்ளியால் மனித வடிவத்தில் செய்யப்பட்டவைகளுக்கு சிலைகள் என்றும், கல்லால் செய்யப்பட்டவைகளை படிமங்கள் என வகைப்படுத்தப்பட்டுள்ளது.<ref target="https://ta.wikipedia.org/wiki/முதற்_பக்கம்#cite_note-FOOTNOTEal-Kalbi201512-13-30">[30]</ref></p><p>

தெற்கு அரபு நாட்டில், இறைவியின் பிரதிநிதியாக, கழுகு அல்லது எருது போன்ற விலங்குகள் வடிவத்தில் சிலை செய்து வழிபடும் வழக்கம் பொதுவாக இருந்ததுள்ளது.<ref target="https://ta.wikipedia.org/wiki/முதற்_பக்கம்#cite_note-:13-31">[31]</ref></p><figure><caption>Floor-plan of the peristyle hall of the Awwam temple in Ma'rib.</caption></figure>
புனித இடங்கள்
<p>அரேபியர்கள் புனித இடங்களை ஹிமா, ஹரம் அல்லது மகரம் என்று குறிப்பிடுவதுடன், வழிபாட்டுத் தலங்களில் வன்முறை தடைசெய்யப்பட்டிருந்தது.<ref target="https://ta.wikipedia.org/wiki/முதற்_பக்கம்#cite_note-FOOTNOTEHoyland2002157-32">[32]</ref> அரபு நாட்டில் பெரும்பாலான வழிபாட்டுத் தலங்கள் திறந்த வெளியில், நீர் ஊற்றுகள் அல்லது சோலைகளுடன் கூடியிருந்தது. <ref target="https://ta.wikipedia.org/wiki/முதற்_பக்கம்#cite_note-FOOTNOTEHoyland2002157-32">[32]</ref> நகரங்களில் வழிபாட்டுத் தலத்தைச் சுற்றி சுவர் எழுப்பியும், அலங்காரத்துடன் விளங்கியது.<ref target="https://ta.wikipedia.org/wiki/முதற்_பக்கம்#cite_note-FOOTNOTEHoyland2002158-33">[33]</ref></p>
பூசாரிகளும் மற்றும்  காவலர்களும்
<p>அரபு நாட்டின் புனித தலங்களில், குறிப்பாக <ref target="https://ta.wikipedia.org/wiki/ஹெஜாஸ்">ஹெஜாஸ்</ref> பிரதேசத்தில், <ref target="https://ta.wikipedia.org/wiki/குறைசி_மக்கள்">குறைசி மக்கள்</ref> காவல் புரிபவர்களாகவும் மற்றும் பூசாரிகளாகவும் இருப்பர்.<ref target="https://ta.wikipedia.org/wiki/முதற்_பக்கம்#cite_note-FOOTNOTEHoyland2002159-34">[34]</ref> இவர்கள் வழிபாட்டுத் தலத்தைச் சுற்றியுள்ள பகுதிகளுக்கு உரிமையாளர்களாக இருப்பதுடன், வழிபட வருபவர்களிடமிருந்து காணிக்கைகளைப் பெறுவர்.<ref target="https://ta.wikipedia.org/wiki/முதற்_பக்கம்#cite_note-FOOTNOTEHoyland2002159-34">[34]</ref> பெரிய வழிபாட்டுத் தலங்களில் தலைமைப் பூசாரிகள் வழிபாடு நடத்துவர்.<ref target="https://ta.wikipedia.org/wiki/முதற்_பக்கம்#cite_note-FOOTNOTEHoyland2002159-34">[34]</ref></p>
புனித யாத்திரைகள்
<p>அரபு நாட்டில் புனிதத் தலங்களுக்கு ஆண்டுக்கு ஒரு முறை யாத்திரை செல்வது மக்கள் சமயக் கடமையாகக் கொண்டிருந்தனர்.<ref target="https://ta.wikipedia.org/wiki/முதற்_பக்கம்#cite_note-FOOTNOTEHoyland2002161-35">[35]</ref> தெற்கு அரேபியர்கள்  அல்-மக்கா எனும் தலத்திற்கு சூலை மாதம் புனித யாத்திரை மேற்கொண்டனர்.<ref target="https://ta.wikipedia.org/wiki/முதற்_பக்கம்#cite_note-:10-36">[36]</ref><ref target="https://ta.wikipedia.org/wiki/முதற்_பக்கம்#cite_note-:10-36">[36]</ref></p>
மக்கா யாத்திரை
<p>இசுலாமுக்கு முந்தைய அரேபியர்கள் புனித மாதங்களில் <ref target="https://ta.wikipedia.org/wiki/அரபா_குன்று">அரபா குன்றுக்கு</ref> அருகே அமைந்த <ref target="https://ta.wikipedia.org/wiki/மக்கா">மக்காவிற்கு</ref> புனித யாத்திரை மேற்கொண்டு, மக்காவில் உள்ள <ref target="https://ta.wikipedia.org/wiki/கஃபா">கஃபாவை</ref> வழிபட்டு வலம் வந்தனர்.<ref target="https://ta.wikipedia.org/wiki/முதற்_பக்கம்#cite_note-FOOTNOTEal-Azmeh2017198-37">[37]</ref></p>
சமயச் சடங்குகள் மற்றும் பலி காணிக்கை
<figure><caption>பலி விலங்குகளின் சித்திரங்கள்</caption></figure>
<p>இசுலாமிற்கு முந்தைய அரேபியர்கள் தங்கள் குடும்பம் மற்றும் சமயச் சடங்குகளில் ஒட்டகம் போன்ற விலங்குகள், வேளாண் பயிர்கள், சமைத்த உணவு,  விலையுயர்ந்த பொருட்கள் இறைவனுக்கு காணிக்கையாக படைத்தனர்.<ref target="https://ta.wikipedia.org/wiki/முதற்_பக்கம்#cite_note-FOOTNOTEHoyland2002163-38">[38]</ref>
கால்நடைகளை மேய்க்கும் நாடோடி அரேபியர்கள் புனித இடங்களில் ஒட்டகம், ஆடு போன்ற விலங்குகளையும் மற்றும் பறவைகளையும் கடவுளுக்கு பலியிட்டு காணிக்கை செலுத்தினர்.<ref target="https://ta.wikipedia.org/wiki/முதற்_பக்கம்#cite_note-FOOTNOTEHoyland2002165-39">[39]</ref> சமயச் சடங்குகள் மற்றும் பலியிடங்களில் பெண்கள் அனுமதிக்கப்படவில்லை.<ref target="https://ta.wikipedia.org/wiki/முதற்_பக்கம்#cite_note-FOOTNOTEHoyland2002166-40">[40]</ref> பலியிட்ட விலங்கின் இரத்தத்தை பலி பீடங்களில் பூசுவதன் மூலம், தங்களுக்கும், தேவதைக்கும் இடையே நல்ல தொடர்பு ஏற்படுவதாக கருதினர்.<ref target="https://ta.wikipedia.org/wiki/முதற்_பக்கம்#cite_note-FOOTNOTEHoyland2002166-40">[40]</ref> சில நேரங்களில் போர்க் கைதிகளை கடவுளுக்கு பலியிடும் முறை இசுலாமுக்கு முந்தைய அரபு நாட்டில் வழக்கத்தில் இருந்தது.<ref target="https://ta.wikipedia.org/wiki/முதற்_பக்கம்#cite_note-FOOTNOTEHoyland2002165-39">[39]</ref></p>
பிற பழக்கங்கள்
<p>மாதவிடாய் கண்ட பெண்களை சிலை வழிபாட்டுத் தலங்களுக்கு அனுமதிப்பதில்லை.<ref target="https://ta.wikipedia.org/wiki/முதற்_பக்கம்#cite_note-:13-31">[31]</ref>  தெற்கு அரபு நாட்டின் வழிபாட்டுத் தலங்களில் உடலுறவுக் கொள்வது தடைசெய்ப்பட்டு இருந்தது.<ref target="https://ta.wikipedia.org/wiki/முதற்_பக்கம்#cite_note-:13-31">[31]</ref></p>
அரபுக் குடிகள் மீதான தாக்கங்கள்
<p>வடக்கு அரபுப் பழங்குடிகளின் ஆக்கிரமிப்புகளால், தெற்கு அரபு சமயத்தில், வடக்கு அரபு மக்களின் சமயக் கடவுள்களின் தாக்கம் அதிகரித்தது.<ref target="https://ta.wikipedia.org/wiki/முதற்_பக்கம்#cite_note-:12-41">[41]</ref> வடக்கு அரபு நாட்டின் <ref target="https://ta.wikipedia.org/wiki/அல்-லாத்">அல்-லாத்</ref>, <ref target="https://ta.wikipedia.org/wiki/அல்-உஸ்ஸா">அல்-உஸ்ஸா</ref>  மற்றும் <ref target="https://ta.wikipedia.org/wiki/மனாத்">மனாத்</ref>  போன்ற பெண் தெய்வங்களை, தெற்கு அரபு நாட்டில் லாத், உஸ்சயான் மற்றும் மனவ்த் என அழைத்தனர்.<ref target="https://ta.wikipedia.org/wiki/முதற்_பக்கம்#cite_note-:12-41">[41]</ref></p>
யூத மத மாற்றங்கள்
<p>கிபி 380-இல் <ref target="https://ta.wikipedia.org/wiki/யூதம்">யூத சமயத்திற்கு</ref> ஆதரவாக ஹிம்யாரைட்டு மன்னர்கள் பல தெய்வ வழிபாட்டை அரபு நாட்டில் தடை செய்தனர்.<ref target="https://ta.wikipedia.org/wiki/முதற்_பக்கம்#cite_note-:14-42">[42]</ref> இருப்பினும் மறைமுகமான இடங்களில் பல தெய்வ வணக்க முறை நடைபெற்றது.<ref target="https://ta.wikipedia.org/wiki/முதற்_பக்கம்#cite_note-:14-42">[42]</ref></p>
<ref target="https://ta.wikipedia.org/wiki/ஹெஜாஸ்">ஹெஜாஸ்</ref> பிரதேசம்
<p>அரபு நாட்டின் வடமேற்கில் அமைந்த <ref target="https://ta.wikipedia.org/wiki/ஹெஜாஸ்">ஹெஜாஸ்</ref> பிரதேசத்தில் <ref target="https://ta.wikipedia.org/wiki/அல்-லாத்">அல்-லாத்</ref>, <ref target="https://ta.wikipedia.org/wiki/அல்-உஸ்ஸா">அல்-உஸ்ஸா</ref> மற்றும் <ref target="https://ta.wikipedia.org/wiki/மனாத்">மனாத்</ref>  எனும் மூன்று  பெண் தெய்வங்களின் வழிபாடு சிறப்புடன் விளங்கியது. இவைகள் குறைசி எனும் அரபுப் பழங்குடிகளின் வழிபாட்டுத் தெய்வமாக விளங்கியது. <ref target="https://ta.wikipedia.org/wiki/முதற்_பக்கம்#cite_note-FOOTNOTEal-Kalbi201516-43">[43]</ref><ref target="https://ta.wikipedia.org/wiki/முதற்_பக்கம்#cite_note-FOOTNOTEHealeyPorter2003107-44">[44]</ref> முக்கியமான <ref target="https://ta.wikipedia.org/wiki/மனாத்">மனாத்</ref>  தெய்வத்தின் சிலை மக்காவிற்கும் மதீனாவிற்கும் இடையே அமைந்திருந்தது. மனாத் தெய்வத்தை வழிபட்டு, பின்னர் தங்கள் தலை முடியை மொட்டை அடித்து முடி காணிக்கை செலுத்தும் வழக்கம் அரேபியர்களிடம் இருந்தது.<ref target="https://ta.wikipedia.org/wiki/முதற்_பக்கம்#cite_note-FOOTNOTEal-Kalbi201512-13-30">[30]</ref></p>
இசுலாமிற்கு பிந்தைய அரேபியா
<p>இசுலாமின் எழுச்சிக்குப் பின்னர் அரபு நாட்டில் பல தெய்வச் சிலைகள் வழிபாடு மறைந்து, உருவமற்ற ஓர் இறை வழிபாடு தற்போது வரை நிலவுகிறது.</p>
இதனையும் காண்க
<list type="unordered"><item><ref target="https://ta.wikipedia.org/wiki/பண்டைய_எகிப்தின்_சமயம்">பண்டைய எகிப்தின் சமயம்</ref></item>
<item><ref target="https://ta.wikipedia.org/wiki/சுமேரியர்களின்_மதம்">சுமேரியர்களின் மதம்</ref></item></list>
வெளி இணைப்புகள்
<list type="unordered"><item><ref target="https://religion.wikia.org/wiki/Arabian_mythology#:~:text=Arabian%20mythology%20comprises%20the%20ancient,Islamic%20beliefs%20of%20the%20Arabs.&amp;text=Stories%20of%20genies%2C%20ghouls%2C%20magic,passed%20down%20through%20the%20generations.">Arabian mythology</ref></item></list>


மேற்கோள்கள்

<list type="unordered"><item>Armstrong, Karen (2000), <hi rend="italic">Islam: A Short History</hi>, Modern Library, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-0-8129-6618-3">978-0-8129-6618-3</ref></item>
<item>Aslan, Reza (2008), <hi rend="italic">No God But God: The Origins, Evolution and Future of Islam</hi>, Random House, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-1-4070-0928-5">978-1-4070-0928-5</ref></item>
<item>al-Azmeh, Aziz (2017), <hi rend="italic">The Emergence of Islam in Late Antiquity: Allah and His People</hi>, Cambridge University Press, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-1-316-64155-2">978-1-316-64155-2</ref></item>
<item>Ball, Warwick (2002), <hi rend="italic">Rome in the East: The Transformation of an Empire</hi>, Routledge, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-1-134-82387-1">978-1-134-82387-1</ref></item>
<item>Berkey, Jonathan Porter (2003), <hi rend="italic">The Formation of Islam: Religion and Society in the Near East, 600-1800</hi>, Cambridge University Press, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-0-521-58813-3">978-0-521-58813-3</ref></item>
<item>Bernabé, Alberto; Jáuregui, Miguel Herrero de; Cristóbal, Ana Isabel Jiménez San; Hernández, Raquel Martín, eds. (2013), <hi rend="italic">Redefining Dionysos</hi>, Walter de Gruyter, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-3-11-030132-8">978-3-11-030132-8</ref></item>
<item>Cameron, Averil (2002), <hi rend="italic">The Mediterranean World in Late Antiquity</hi>, Routledge, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-1-134-98081-9">978-1-134-98081-9</ref></item>
<item>Carmody, Denise Lardner; Carmody, John Tully (2015), <hi rend="italic">In the Path of the Masters: Understanding the Spirituality of Buddha, Confucius, Jesus, and Muhammad: Understanding the Spirituality of Buddha, Confucius, Jesus, and Muhammad</hi>, Routledge, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-1-317-46820-2">978-1-317-46820-2</ref></item>
<item>Chancey, Mark A. (2002), <hi rend="italic">The Myth of a Gentile Galilee</hi>, Cambridge University Press, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-1-139-43465-2">978-1-139-43465-2</ref></item>
<item>Corduan, Winfried (2013), <hi rend="italic">Neighboring Faiths: A Christian Introduction to World Religions</hi>, InterVarsity Press, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-0-8308-7197-1">978-0-8308-7197-1</ref></item>
<item>Coulter, Charles Russell; Turner, Patricia (2013), <hi rend="italic">Encyclopedia of Ancient Deities</hi>, Routledge, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-1-135-96390-3">978-1-135-96390-3</ref></item>
<item>Cramer, Marc (1979), <hi rend="italic">The Devil Within</hi>, University of Michigan, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-0-491-02366-5">978-0-491-02366-5</ref></item>
<item>Crawford, Harriet E. W. (1998), <hi rend="italic">Dilmun and Its Gulf Neighbours</hi>, Cambridge University Press, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-0-521-58679-5">978-0-521-58679-5</ref></item>
<item>Crone, Patricia (2005), <hi rend="italic">Medieval Islamic Political Thought</hi>, Edinburgh University Press, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-0-7486-2194-1">978-0-7486-2194-1</ref></item>
<item>El-Zein, Amira (2009), <hi rend="italic">Islam, Arabs, and Intelligent World of the Jinn</hi>, Syracuse University Press, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-0-8156-3200-9">978-0-8156-3200-9</ref></item>
<item>Doniger, Wendy (1999), <hi rend="italic">Merriam-Webster's Encyclopedia of World Religions</hi>, Merriam-Webster, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-0-87779-044-0">978-0-87779-044-0</ref></item>
<item>Drijvers,H. J. W(1976).van Baaren, Theodoor Pieter;Leertouwer, Lammert;Leemhuis, Fredet al..eds.<hi rend="italic">The Religion of Palmyra</hi>.Brill.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/978-0-585-36013-3">978-0-585-36013-3</ref>.</item>
<item>Drijvers, H. J. W. (1980), <hi rend="italic">Cults and Beliefs at Edessa</hi>, Brill Archive, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-90-04-06050-0">978-90-04-06050-0</ref></item>
<item>Eliade, Mircea (2013), <hi rend="italic">History of Religious Ideas, Volume 3: From Muhammad to the Age of Reforms</hi>, University of Chicago Press, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-0-226-14772-7">978-0-226-14772-7</ref></item>
<item>Esposito, John (1999), <hi rend="italic">The Oxford History of Islam</hi>, Oxford University Press, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-0-19-510799-9">978-0-19-510799-9</ref></item>
<item>Fisher, Greg (2015), <hi rend="italic">Arabs and Empires before Islam</hi>, OUP Oxford, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-0-19-105699-4">978-0-19-105699-4</ref></item>
<item>Frank, Richard M.; Montgomery, James Edward (2007), <hi rend="italic">Arabic Theology, Arabic Philosophy: From the Many to the One</hi>, Peeters Publishers, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-90-429-1778-1">978-90-429-1778-1</ref></item>
<item>Gelder, G. J. H. van (2005), <hi rend="italic">Close Relationships: Incest and Inbreeding in Classical Arabic Literature</hi>, I. B. Tauris, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-1-85043-855-7">978-1-85043-855-7</ref></item>
<item>Gilbert, Martin (2010), <hi rend="italic">In Ishmael's House: A History of Jews in Muslim Lands</hi>, McClelland &amp; Stewart, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-1-55199-342-3">978-1-55199-342-3</ref></item>
<item>Gilman, Ian; Klimkeit, Hans-Joachim (2013), <hi rend="italic">Christians in Asia before 1500</hi>, Routledge, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-1-136-10978-2">978-1-136-10978-2</ref></item>
<item>Goddard, Hugh (2000), <hi rend="italic">A History of Christian-Muslim Relations</hi>, Rowman &amp; Littlefield, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-1-56663-340-6">978-1-56663-340-6</ref></item>
<item>Guillaume, Alfred (1963), <hi rend="italic">Islam</hi>, Cassell</item>
<item>Hawting, G. R. (1999), <hi rend="italic">The Idea of Idolatry and the Emergence of Islam: From Polemic to History</hi>, Cambridge University Press, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-1-139-42635-0">978-1-139-42635-0</ref></item>
<item>Healey, John F. (2001), <hi rend="italic">The Religion of the Nabataeans: A Conspectus</hi>, Brill, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-90-04-10754-0">978-90-04-10754-0</ref></item>
<item>Healey, John F.; Porter, Venetia (2003), <hi rend="italic">Studies on Arabia in Honour of G. Felix</hi>, Oxford University Press, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-0-19-851064-2">978-0-19-851064-2</ref></item>
<item>Holes, Clive (2001), <hi rend="italic">Dialect, Culture, and Society in Eastern Arabia: Glossary</hi>, Brill, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-90-04-10763-2">978-90-04-10763-2</ref></item>
<item>Houtsma, Martijn Theodoor, ed. (1993), <hi rend="italic">E.J. Brill's First Encyclopaedia of Islam, 1913–1936, Volume 5</hi>, Brill, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-90-04-09791-9">978-90-04-09791-9</ref></item>
<item>Hoyland, Robert G. (2002), <hi rend="italic">Arabia and the Arabs: From the Bronze Age to the Coming of Islam</hi>, Routledge, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-1-134-64634-0">978-1-134-64634-0</ref></item>
<item>Hughes, Aaron W. (2013), <hi rend="italic">Muslim Identities: An Introduction to Islam</hi>, Columbia University Press, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-0-231-53192-4">978-0-231-53192-4</ref></item>
<item>Humphreys, R. Stephen (1991), <hi rend="italic">Islamic History: A Framework for Inquiry</hi>, Princeton University Press, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-1-85043-360-6">978-1-85043-360-6</ref></item>
<item>Johnson, Scott Fitzgerald (2012), <hi rend="italic">The Oxford Handbook of Late Antiquity</hi>, OUP USA, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-0-19-533693-1">978-0-19-533693-1</ref></item>
<item>Kaizer, Ted (2008), <hi rend="italic">The Variety of Local Religious Life in the Near East: In the Hellenistic and Roman Periods</hi>, Brill, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-90-04-16735-3">978-90-04-16735-3</ref></item>
<item>al-Kalbi, Ibn (2015), <hi rend="italic">Book of Idols</hi>, Faris, Nabih Amin ஆல் மொழிபெயர்க்கப்பட்டது, Princeton University Press, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-1-4008-7679-2">978-1-4008-7679-2</ref></item>
<item>Korotaev, A. V. (1996), <hi rend="italic">Pre-Islamic Yemen: Socio-political Organization of the Sabaean Cultural Area in the 2nd and 3rd Centuries AD</hi>, Otto Harrassowitz Verlag, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-3-447-03679-5">978-3-447-03679-5</ref></item>
<item>Kozah, Mario; Abu-Husayn, Abdulrahim (2014), <hi rend="italic">The Syriac Writers of Qatar in the Seventh Century</hi>, Gorgias Press, LLC, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-1-4632-0355-9">978-1-4632-0355-9</ref></item>
<item>Lambton, Ann K. S.; Lewis, Bernard (1977), <hi rend="italic">The Cambridge History of Islam: Volume 1A</hi>, Cambridge University Press, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-0-521-29135-4">978-0-521-29135-4</ref></item>
<item>Lindsay, James E. (2005), <hi rend="italic">Daily Life in the Medieval Islamic World</hi>, Greenwood Publishing Group, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-0-313-32270-9">978-0-313-32270-9</ref></item>
<item>Lurker, Manfred (2015), <hi rend="italic">A Dictionary of Gods and Goddesses, Devils and Demons</hi>, Routledge, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-1-136-10628-6">978-1-136-10628-6</ref></item>
<item>Lecker, Michael (1998), <hi rend="italic">Jews and Arabs in Pre- and Early Islamic Arabia</hi>, Ashgate, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-0-86078-784-6">978-0-86078-784-6</ref></item>
<item>Leeming, David (2004), <hi rend="italic">Jealous Gods and Chosen People: The Mythology of the Middle East</hi>, Oxford University Press, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-0-19-534899-6">978-0-19-534899-6</ref></item>
<item>McAuliffe, Jane Dammen (2005), <hi rend="italic">Encyclopaedia of the Qurʼān, Volume 5</hi>, Brill, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-90-04-12356-4">978-90-04-12356-4</ref></item>
<item>McLaughlin, John L. (2012), <hi rend="italic">The Ancient Near East</hi>, Abingdon Press, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-1-4267-6550-6">978-1-4267-6550-6</ref></item>
<item>Mouton, Michel; Schmid, Stephan G. (2014), <hi rend="italic">Men on the Rocks: The Formation of Nabataean Petra</hi>, Logos Verlag Berlin GmbH, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-3-8325-3313-7">978-3-8325-3313-7</ref></item>
<item>Neusner, Jacob (2006), <hi rend="italic">Jeremiah in Talmud and Midrash: A Source Book</hi>, University Press of America, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-0-7618-3487-8">978-0-7618-3487-8</ref></item>
<item>Nicolle, David (2012), <hi rend="italic">The Great Islamic Conquests AD 632-750</hi>, Osprey Publishing, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-1-78096-998-5">978-1-78096-998-5</ref></item>
<item>Peters, Francis E. (1994a), <hi rend="italic">Mecca: A Literary History of the Muslim Holy Land</hi>, Princeton University Press, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-0-691-03267-2">978-0-691-03267-2</ref></item>
<item>Peters, Francis E. (1994b), <hi rend="italic">Muhammad and the Origins of Islam</hi>, SUNY Press, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-0-7914-1875-8">978-0-7914-1875-8</ref></item>
<item>Peters, Francis E. (2003), <hi rend="italic">Islam, a Guide for Jews and Christians</hi>, Princeton University Press, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-0-691-11553-5">978-0-691-11553-5</ref></item>
<item>Peterson, Daniel C. (2007), <hi rend="italic">Muhammad, Prophet of God</hi>, Wm. B. Eerdmans Publishing, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-0-8028-0754-0">978-0-8028-0754-0</ref></item>
<item>Phipps, William E. (1999), <hi rend="italic">Muhammad and Jesus: A Comparison of the Prophets and Their Teachings</hi>, A&amp;C Black, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-0-8264-1207-2">978-0-8264-1207-2</ref></item>
<item>Robinson, Neal (2013), <hi rend="italic">Islam: A Concise Introduction</hi>, Routledge, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-1-136-81773-1">978-1-136-81773-1</ref></item>
<item>Rodinson, Maxime (2002), <hi rend="italic">Muhammad: Prophet of Islam</hi>, Tauris Parke Paperbacks, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-1-86064-827-4">978-1-86064-827-4</ref></item>
<item>al-Sa'ud, 'Abd Allah Sa'ud (2011), <hi rend="italic">Central Arabia During the Early Hellenistic Period</hi>, King Fahd National Library, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-9-960-00097-8">978-9-960-00097-8</ref></item>
<item>Sartre, Maurice (2005), <hi rend="italic">The Middle East Under Rome</hi>, Harvard University Press, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-0-674-01683-5">978-0-674-01683-5</ref></item>
<item>Shahid, Irfan (1995), <hi rend="italic">Byzantium and the Arabs in the Sixth Century</hi>, Dumbarton Oaks, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-0-88402-284-8">978-0-88402-284-8</ref></item>
<item>Sirry, Mun'im (2014), <hi rend="italic">Scriptural Polemics: The Qur'an and Other Religions</hi>, Oxford University Press, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-0-19-935937-0">978-0-19-935937-0</ref></item>
<item>Smart, J. R. (1996), <hi rend="italic">Tradition and Modernity in Arabic Language and Literature</hi>, Psychology Press, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-0-7007-0411-8">978-0-7007-0411-8</ref></item>
<item>Stefon, Matt (2009), <hi rend="italic">Islamic Beliefs and Practices</hi>, The Rosen Publishing Group, Inc., <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-1-61530-017-4">978-1-61530-017-4</ref></item>
<item>Sykes, Egerton (2014), <hi rend="italic">Who's Who in Non-Classical Mythology</hi>, Routledge, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-1-136-41437-4">978-1-136-41437-4</ref></item>
<item>Tabari, Al (1990), <hi rend="italic">The Last Years of the Prophet</hi>, Husayn, Isma'il Qurban ஆல் மொழிபெயர்க்கப்பட்டது, State University of New York Press, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-0-88706-691-7">978-0-88706-691-7</ref></item>
<item>Taylor, Jane (2001), <hi rend="italic">Petra and the Lost Kingdom of the Nabataeans</hi>, I. B. Tauris, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-1-86064-508-2">978-1-86064-508-2</ref></item>
<item>Teixidor, Javier (1979), <hi rend="italic">The Pantheon of Palmyra</hi>, Brill Archive, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-90-04-05987-0">978-90-04-05987-0</ref></item>
<item>Teixidor, Javier (2015), <hi rend="italic">The Pagan God: Popular Religion in the Greco-Roman Near East</hi>, Princeton University Press, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-1-4008-7139-1">978-1-4008-7139-1</ref></item>
<item>Watt, W. Montgomery (1956), <ref target="https://archive.org/details/muhammadatmedina029655mbp"><hi rend="italic">Muhammad At Medina</hi></ref>, Oxford At The Clarendon Press, p.318</item>
<item>Wheatley, Paul (2001), <hi rend="italic">The Places Where Men Pray Together: Cities in Islamic Lands, Seventh Through the Tenth Centuries</hi>, University of Chicago Press, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-0-226-89428-7">978-0-226-89428-7</ref></item>
<item>Zeitlin, Irving M. (2007), <hi rend="italic">The Historical Muhammad</hi>, Polity, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-0-7456-3999-4">978-0-7456-3999-4</ref></item></list>
</text></body></html>