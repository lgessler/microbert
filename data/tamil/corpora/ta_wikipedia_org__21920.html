<html><body><text id="wikipedia_ta_wikipedia_org__21920.html" ns="0" revid="3008413" sourceurl="https://ta.wikipedia.org/wiki/%E0%AE%95%E0%AF%81%E0%AE%B3%E0%AE%95%E0%AF%8D%E0%AE%95%E0%AF%8B%E0%AE%9F%E0%AF%8D%E0%AE%9F%E0%AE%A9%E0%AF%8D" title="குளக்கோட்டன்" type="wikipedia">குளக்கோட்டன்
<p><hi rend="bold">சோழகங்க தேவன்</hi> என்ற இயற்பெயரைக் கொண்டிருந்த <hi rend="bold">குளக்கோட்டன்</hi> <ref target="https://ta.wikipedia.org/wiki/இலங்கை">இலங்கையின்</ref> கிழக்குப்பகுதியை ஆட்சி செய்து வந்த மன்னனாவான். <ref target="https://ta.wikipedia.org/wiki/திருக்கோணேச்சரம்">திருக்கோணேச்சரம்</ref> ஆலயத்துக்குத் திருப்பணி செய்தவன் என்று குறிப்பிடப்படுகிறான். இவனைப் பற்றிய குறிப்பு <ref target="https://ta.wikipedia.org/wiki/கோணேசர்_கல்வெட்டு">கோணேசர் கல்வெட்டிலும்</ref> வருகிறது.</p>
<p>தட்சணகைலாய புராணம் குளக்கோட்டன் பணிகளை பற்றி கூறுகிறது.இவன் விமானம், எழில் மிகு மண்டபம், கோபுரம் ஆகியன பொருந்திய மகத்தான மண்டபத்தையும். மழை நீரை தேக்கும் பாவநாசம் என்னும் அணையினையும் குளக்கோட்டன் என்ற சோழ கங்க தேவன் அமைத்தான் என்று கூறுகிறது.</p>
<p>கோணேசர் கல்வெட்டில் குளக்கோட்டன் இந்து ஆலயக்கிரியைக்கு வயல்களை வழங்கியதுடன் அவ்வயல்களுக்கு நீர் கிடைக்க கந்தளாய் குளம், அல்லை குளம், வெண்டரசன் குளம், என்பவற்றையும் வெட்டிக் கொடுத்தான்  என கூறுகிறது.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
<p>இவனது மனைவி பெயர் ஆடக சவுந்தரி ஆகும். அவளது கட்டளையில் இருந்த பூதங்களை கொண்டே மன்னவன் <ref target="https://ta.wikipedia.org/wiki/கந்தளாய்">கந்தளாய்</ref> குளம் கட்டினான் என்பது சரித்திரம்.</p>
உசாத்துணை
<list type="unordered"><item>க. தங்கேஸ்வரி (ப - 8,9) ஈழ மன்னன் குளக்கோட்டனின் சிறப்புமிக்க சமய,சமுதாயப் பணிகள்,(2003).</item>
<item>வே .அகிலேசபிள்ளை ,திருக்கோணாசல வைபவம்</item></list>
</text></body></html>