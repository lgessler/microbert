<html><body><text id="wikipedia_ta_wikipedia_org__525933.html" ns="0" revid="3277265" sourceurl="https://ta.wikipedia.org/wiki/%E0%AE%B5%E0%AF%86%E0%AE%99%E0%AF%8D%E0%AE%95%E0%AE%BE%E0%AE%AF_%E0%AE%B5%E0%AE%9F%E0%AE%95%E0%AE%AE%E0%AF%8D" title="வெங்காய வடகம்" type="wikipedia">வெங்காய வடகம்வேப்பம் பூ போன்றவற்றை சேர்த்து செய்யப்படும் வடகம் பற்றிய இன்னொரு கட்டுரைக்கு <ref target="https://ta.wikipedia.org/wiki/வடகம்">வடகம்</ref> பக்கத்தினைக் காணவும்.
<figure><caption>காய வைப்பதற்கு முன்னதாக எண்ணையில் தொட்டு வடகம் உருட்டப்படுகிறது.</caption></figure>
<p><hi rend="bold">வெங்காய வடகம்</hi> அல்லது <hi rend="bold">தாளிப்பு வடகம்</hi> (சுருக்கமாக <hi rend="bold">வடகம்</hi> என்றும் அழைப்பதுண்டு) (<hi rend="italic">Vengaya Thalippu Vadagam</hi>) என்பது தமிழகத்தில் குழம்பு போன்றவற்றை தாலிக்கும் போது சுவைக்கும் மணத்துக்கும் சேர்க்கப்படும் ஒரு பொருளாகும். இது பொதுவாக <ref target="https://ta.wikipedia.org/wiki/உளுத்தம்_பருப்பு">உளுத்தம் பருப்பு</ref>, <ref target="https://ta.wikipedia.org/wiki/துவரம்_பருப்பு">துவரம் பருப்பு</ref>, <ref target="https://ta.wikipedia.org/wiki/மிளகாய்ப்_பொடி">வரமிளகாய் தூள்</ref>, <ref target="https://ta.wikipedia.org/wiki/தனியா">தனியா தூள்</ref>, <ref target="https://ta.wikipedia.org/wiki/பெருங்காயம்">பெருங்காயத் தூள்</ref>, <ref target="https://ta.wikipedia.org/wiki/கறிவேப்பிலை">கறிவேப்பிலை</ref>,  <ref target="https://ta.wikipedia.org/wiki/வெந்தயம்">வெந்தயம்</ref>, <ref target="https://ta.wikipedia.org/wiki/சீரகம்">சீரகம்</ref>, <ref target="https://ta.wikipedia.org/wiki/கடுகு">கடுகு</ref>, <ref target="https://ta.wikipedia.org/wiki/மிளகு">மிளகு</ref>, அரிந்த <ref target="https://ta.wikipedia.org/wiki/வெங்காயம்">சிறிய வெங்காயம்</ref> போன்றவற்றை <ref target="https://ta.wikipedia.org/wiki/எண்ணை">எண்ணை</ref> கலந்து  இரண்டு நாட்கள் ஒரு பாத்திரத்தில் இட்டு ஊரவைப்பர். சிலர் <ref target="https://ta.wikipedia.org/wiki/எள்">எள்</ref> போடுவதுண்டு. சிலர் இதில் வெட்டிய <ref target="https://ta.wikipedia.org/wiki/பூண்டு_(வெள்ளைப்பூண்டு)">பூண்டையும்</ref> சேர்ப்பதுண்டு. இதில் உள்ள பொருட்களில் ஊருக்கேற்றபடி சில மாற்றங்கள் இருக்கும். இந்த கலவையை நான்கைந்து நாட்கள் வெளியில் உலரவைத்து வெங்காயத்தில் ஈரத்தை வற்ற வைப்பர். பிறகு அதில் எண்ணை விட்டு சிறு பந்துகளாக உருட்டி, அவற்றை மீண்டும் வெயிலில் காயவைப்பர்.  இதில் சேர்க்க <ref target="https://ta.wikipedia.org/wiki/நல்லெண்ணெய்">நல்லெண்ணெய்</ref>, <ref target="https://ta.wikipedia.org/wiki/கடலையெண்ணெய்">கடலையெண்ணெய்</ref>, <ref target="https://ta.wikipedia.org/wiki/விளக்கெண்ணெய்">விளக்கெண்ணெய்</ref> போன்றவற்றை தங்கள் வசதிக்கேற்ப்ப பயன்படுத்துவர். கடைசியில் <ref target="https://ta.wikipedia.org/wiki/பானை">பானை</ref> போன்றவற்றில் போட்டு இருப்பு வைத்துக் கொள்வர். இது ஒரு ஆண்டுவரையிலும் கெடாமல் இருக்கும்.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
பவரலர் பண்பாட்டில்
<p>தமிழ்நாட்டு புலனாய்வுத் துறை தலைவராக இருந்த <ref target="https://ta.wikipedia.org/wiki/பக்கிரிசாமி_சந்திரசேகரன்">பி. சந்திரசேகரன்</ref> தன் பலனாய்வு அனுபவங்களைக் கொண்டு எழுதிய புத்தகமான <hi rend="italic">கிரிமினல்கள் ஜாக்கிரதை</hi> என்ற நூலில் பணம் திருட்டுப்போன ஒரு வழக்கில் திருடியவனை கண்டுபிடிக்க வீட்டிலிருந்த வடகம் எவ்வாறு உதவியது என்பதை விளக்கியுள்ளார்.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
</text></body></html>