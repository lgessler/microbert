<html><body><text id="wikipedia_ta_wikipedia_org__78787.html" ns="0" revid="1909269" sourceurl="https://ta.wikipedia.org/wiki/%E0%AE%8E%E0%AE%B2%E0%AF%81%E0%AE%AE%E0%AF%8D%E0%AE%AA%E0%AF%81%E0%AE%A4%E0%AF%8D%E0%AE%A4%E0%AE%9A%E0%AF%88" title="எலும்புத்தசை" type="wikipedia">எலும்புத்தசை
<p><hi rend="bold">எலும்புத் தசை</hi> அல்லது <hi rend="bold">வன்கூட்டுத்தசை</hi> (Skeletal muscle) <ref target="https://ta.wikipedia.org/wiki/புறநரம்புத்_தொகுதி">புறநரம்புத் தொகுதியின்</ref> ஒரு பிரிவான உடல்சார் நரம்பு மண்டலத்தினால் (somatic nervous system), அதாவது இச்சைவழி இயங்கும் நரம்புத் தொகுதியால் இயக்கப்படுகின்றன. இவை உடலிலுள்ள மூன்று விதமான தசைகளில் ஒரு வகையாகும் (ஏனையவை <ref target="https://ta.wikipedia.org/wiki/இதயத்தசை">இதயத்தசை</ref>, <ref target="https://ta.wikipedia.org/wiki/மழமழப்பான_தசை">மழமழப்பான தசை</ref>). இவற்றின் பெயருக்கு ஏற்ப இவை எலும்புகளுடன் கொலாஜன் (Collagen) கற்றைகளால் ஆன <ref target="https://ta.wikipedia.org/wiki/தசைநாண்">தசைநாண்</ref> (tendon) களினால் இணைக்கப்படுகின்றன. ஒரு வரித்தசையில் பல தசை நார்கள் கற்றைகளாக அமைந்துள்ளன. தசைநார்களின் குறுக்கு விட்ட அளவு 10 முதல் 100 மைக்ரான்கள் வரை வேறுபடுகிறது. தசை நார்களின் நீளம் 1 மி.மீ. முதல் 20 மி.மீ. வரை காணப்படுகிறது. ஒவ்வொரு தசை நாரைச் சுற்றியும் சவ்வுப்படலம் காணப்படுகிறது. இதற்கு <ref target="https://ta.wikipedia.org/wiki/சார்கோலெம்மா">சார்கோலெம்மா</ref> என்று பெயர். ஒவ்வொரு தசை நாரிலும், 4 முதல் 20 வரை மெல்லிய இழைகள் காணப்படுகின்றன. இவற்றிற்கு மையோஃபைபிரில்கள் என்று பெயர். இவ்விழைகள் ஒன்றுக்கொன்று இணையாக அமைந்துள்ளன. இந்த மையோஃபை பிரில்களின் விட்ட அளவு 1 முதல் 3 மைக்ரான் வரை வேறுபடுகிறது. இந்த இழைகளுக்கிடையே சார்கோபிளாசம் உள்ளது. இந்த மையோஃபைபிரிலின் ஒரு தனி துண்டிற்கு <ref target="https://ta.wikipedia.org/wiki/சார்கோமியர்">சார்கோமியர்</ref> என்று பெயர்.</p>
வெளி இணைப்பு:
<p><ref target="http://en.wikipedia.org/wiki/Skeletal_muscle">http://en.wikipedia.org/wiki/Skeletal_muscle</ref></p>
</text></body></html>