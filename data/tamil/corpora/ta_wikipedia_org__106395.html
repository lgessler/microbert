<html><body><text id="wikipedia_ta_wikipedia_org__106395.html" ns="0" revid="2759644" sourceurl="https://ta.wikipedia.org/wiki/%E0%AE%88%E0%AE%B0%E0%AF%8B%E0%AE%9F%E0%AF%81_%E0%AE%AE%E0%AE%BE%E0%AE%B5%E0%AE%9F%E0%AF%8D%E0%AE%9F_%E0%AE%9A%E0%AF%81%E0%AE%B1%E0%AF%8D%E0%AE%B1%E0%AF%81%E0%AE%B2%E0%AE%BE_%E0%AE%A4%E0%AE%B2%E0%AE%99%E0%AF%8D%E0%AE%95%E0%AE%B3%E0%AF%8D" title="ஈரோடு மாவட்ட சுற்றுலா தலங்கள்" type="wikipedia">ஈரோடு மாவட்ட சுற்றுலா தலங்கள்<p><hi rend="bold"><ref target="https://ta.wikipedia.org/wiki/ஈரோடு">ஈரோடு</ref> மாவட்ட சுற்றுலா தலங்கள்</hi> குறித்த தகவல்கள் இக்கட்டுரையில் இடம்பெற்றுள்ளன.</p>
<p>1. பவானி கூடுதுறை 
காவிரி, பவானி, கண்ணுக்குத் தெரியாத அமுத நதி மூன்றும் கூடும் இடம்.  தென்னகத்தின் "திரிவேணி சங்கமம்". சம்மந்தர்  பாடல் பெற்ற கோவில்.</p>
<p>2. பவானி கலெக்டர் மாளிகை
1799 - 1804 ஆண்டுகளில் ஆட்சியர் மேக்ளியாட், வில்லியம் கேரோ தங்கிய பழைய மாளிகை. இது  இன்றும் நல்ல நிலையில் உள்ளது. 
ஆட்சியர் வில்லியம் கேரோ பவானிக் கோயிலுக்கு 11.1.1804 -இல் கொடுத்த தந்தம் போர்த்த கட்டில் பவானி சிவாலயம் அம்மன் பள்ளியறையில் உள்ளது </p>
<p>3. காளிங்கராயன் அணை
1282 - இல் காளிங்கராயன் பவானி காவிரியோடு கலக்கும் இடத்தில் கட்டிய அணை. அணைத்தோப்பு, பவானி அருகில் உள்ளது.</p>
<p>4. பவானிசாகர் அணை 
உலகின் மிகப்பெரிய மண் அணை. 1954 -இல் கட்டிமுடிக்கப்பட்டது. சத்தியமங்கலத்திற்கு மேற்கே 25 -ஆவது கிலோமீட்டரில்  உள்ளது. </p>
<p>5. கொடிவேரி அணை 
உம்மத்தூர்த்  தலைவன் நஞ்சராயன் கட்டிய அணை. அணையில் இருந்து இரு புறமும் கால்வாய்கள் ( அரக்கன்கோட்டை, தடப்பள்ளி ) உள்ளன </p>
<p>6. வெள்ளோடு 
பெரியகுளத்தில் பறவைகள் சரணாலயம், ஆதிநாதர் சமணக்கோயில் உள்ளது. காளிங்கராயன் சிலை இங்கு அமைக்கப்பட்டுள்ளது </p>
<p>7. ஆப்பக்கூடல்
சக்தி நகரில் சக்தி சக்கரை ஆலை; பெரிய ஏரி  உள்ளது.</p>
<p>8. ஆழத்துக்கோம்பை
இங்கு பண்ணாரியம்மன் சக்கரை ஆலை உள்ளது.</p>
<p>9. தவளகிரி 
சத்தியமங்கலம் அருகில் உள்ள முருகன் கோவில். விஜயநகரக் காலத் திருப்பணி செய்யப்பட்ட கோவில். <ref target="https://ta.wikipedia.org/wiki/சிலப்பதிகாரம்">சிலப்பதிகாரம்</ref> கூறும் வெண்குன்று.</p>
<p>10. பழமங்கலம்
பாடல் பொறிக்கப்பட்ட தென்னகத்தின் ஒரே நடுகல் இங்கே உள்ளது.</p>
<p>11. பழையகோட்டை 
அரண்மனை; புகழ்பெற்ற காங்கேயம் காளைகள் உள்ள கால்நடைப் பண்ணை உள்ளது.</p>
<p>12. பெரியார் அண்ணா நினைவகம் 
ஈரோடு நகரில் பெரியார் சாலையில் தந்தை பெரியார் பிறந்த வீட்டில் அரிய புகைப்படங்கள் காட்சிப்படுத்தப்பட்டுள்ளன </p>
<p>13. தீரன் சின்னமலை நினைவு மண்டபம் 
ஓடா நிலையில் உள்ளது. அரசு அமைத்த நினைவுச்சின்னம். சின்னமலை கோட்டை இருந்த இடம்.</p>
<p>14. மேலப்பாளையம் 
<ref target="https://ta.wikipedia.org/wiki/தீரன்_சின்னமலை">தீரன் சின்னமலை</ref> பிறந்த ஊர். பெரியவினாயகர் கோவில் உள்ளது .சின்னமலை சமுதாயக்கூடம் உள்ளது. </p>
<p>15. ஈரோடு 
வ.உ.சி. பூங்கா; கலைமகள் பள்ளி அருங்காட்சியாகம், அரசு அருங்காட்சியகம்; காரைவாய்க்கால் அருகே பெரும்பள்ளம் காளிங்கராயன் பாலம் ( 13 -ஆம் நூற்றாண்டு) மகிமாலீஸ்வரர் கோவில் 10 -ஆம் நூற்றாண்டு சுதைத் திருப்பணி.</p>
<p>16. பிரப் நினைவாலயம்
ஈரோட்டில் சி.எஸ்.ஐ. தேவாலயம் கட்டிடக் கலை நயம் மிக்கது.</p>
<p>17. ஷேக் அலாவுதீன் தர்க்கா 
ஈரோடு காவிரிக்கரையில் உள்ளது. 18 -ஆம் நூற்றாண்டு மைசூர் மன்னர் கல்வெட்டு உள்ளது.</p>
<p>18. திம்பம் 
இனிய மலைக்காட்சி காணத்தக்கது.</p>
<p>19. இராமலிங்கம் சேனடோரியம் 
பெருந்துறையில மேற்கே 300 -  மீட்டர் உயரம் உள்ள தூய காற்றோட்டம் உள்ள இடத்தில்;    ' இராமலிங்கம் காசநோய் மருத்துவமனை' உள்ளது. 1933 - ஆம் ஆண்டு கவர்னர் ஜெனரல் வெலிங்கடன் பிரபு காசநோய் ஒழிப்பு அவசியம் பற்றி மிகவும் வலியுறுத்தினார். தனி மருத்துவ மனைகள் தொடங்குமாறு கூறினார். கோவை மாவட்ட ஆட்சியர் ஏ.சி.வுட் ஹவுஸ் அதற்குரிய நடவடிக்கைகளை எடுக்க துவங்கினார் 1935 - ம் ஆண்டு கோயமுத்தூர் மாவட்ட காசநோய் மருத்துவக் குழு என்ற குழுவை மாவட்ட ஆட்சியர் அமைத்தார். அப்போது கொண்டாடப்பட்ட ஐந்தாம் ஜார்ஜ் மன்னர் முடிசூடிய வெள்ளி விழா நிதி ₹ 60 ஆயிரம் இருந்தது. குழுவில் இருந்த பலர் நிதி உதவியுடன், சில பகுதிகளையும் கட்டித்தருவதாக வாக்களித்தனர். சென்னை மாநில அரசு, இந்தியத்தேயிலைக் குழு, அஞ்சல் துறை, டாட்டா எண்ணெய்த் தொழிற்சாலை தேயிலை - காப்பித்தோட்ட அதிபர்கள், நகராட்சிகள் ஆகியவும் நிதியுதவி செய்தனர். மருத்துவமனைக்குரிய ஆணைகளை அரசு 13/8/1936; 22/11/1937 - ல் பிறப்பித்தது. மருத்துவமனை உருவானது.</p>
<p>20. கொடுமணல்
ஒரத்துப்பாளையம் அணை; தொல்பொருள் அகழாய்வு செய்யப்பட்ட இடம் </p>
<p>21. அரச்சலூர் 
சமணமுனிவர்கள் வாழ்ந்த குகை. இசைக்கல்வெட்டு உள்ளது. 1800 - ஆண்டுகட்கு முற்பட்டது</p>
<p>22. கோபி 
புகழ்பெற்ற சீதா கல்யாணமண்டபம் ஒரே சமயத்தில் 5 - திருமணங்கள் நடைபெறலாம் ( இலவசம் )</p>
<p>23. தாளவாடி 
<ref target="https://ta.wikipedia.org/wiki/திப்பு_சுல்தான்">திப்பு சுல்தான்</ref> கட்டிய பள்ளிவாசல் உள்ளது</p>
</text></body></html>