<html><body><text id="wikipedia_ta_wikipedia_org__287049.html" ns="0" revid="1987277" sourceurl="https://ta.wikipedia.org/wiki/%E0%AE%B5%E0%AE%BE%E0%AE%B0%E0%AE%AE%E0%AF%8D" title="வாரம்" type="wikipedia">வாரம்<p><hi rend="bold">வாரம்</hi> என்பது பின்வரும் ஒன்றாக இருக்கலாம்:</p>
<list type="unordered"><item><ref target="https://ta.wikipedia.org/wiki/கிழமை">கிழமை</ref>, 7 நாள் கொண்ட தொகுதி.<ref target="https://ta.wikipedia.org/wiki/முதற்_பக்கம்#cite_note-1">[1]</ref></item>
<item><ref target="https://ta.wikipedia.org/wiki/வாரம்_(மலர்)">ஆவாரம்பூ</ref> ஆனிரைகள் விரும்பி உண்ணாமல் மேலோட்டமாக ஒதுக்கும் பூ</item>
<item><ref target="https://ta.wikipedia.org/wiki/ஆடுதின்னாப்பாலை">ஆடுதின்னாப்பாலை</ref> என்னும் ஒரு <ref target="https://ta.wikipedia.org/wiki/மூலிகைகள்_பட்டியல்">மூலிகைத்</ref> தாவரம்.</item></list>
சங்ககால நூல்களில் வாரம்
<list type="unordered"><item>பகுப்பில் ஒரு தொகுப்பு</item></list>
<p>வாரம் என்னும் சொல் ஒரு தொகுப்புப் பகுதியை உணர்த்தும். இதனைத் <ref target="https://ta.wikipedia.org/wiki/தொல்காப்பியம்">தொல்காப்பியம்</ref> ‘உறழ்ச்சி வாரம்’ எனக் குறிப்பிடுகிறது. இரண்டு தமிழ்ச்சொற்கள் ஒன்று சேரும் புணர்ச்சியில் அந்தச் சொற்கள் திரிந்தும் திரியாமலும் வரும் புணர்ச்சிப் பாங்கை ‘உறழ்ச்சி’ என்பர்.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
<list type="unordered"><item>கலிப்பா உறுப்பு</item></list>
<p>வாரம் என்பது கலிப்பாவில் தொகுத்துக் கூறும் முடிவுரைப் பாவுருப்பு. வண்ணகக் கலிப்பாவில் தரவு, தாழிசை, எண், வாரம் என்னும் உறுப்புகள் இருக்கும்.<ref target="https://ta.wikipedia.org/wiki/முதற்_பக்கம்#cite_note-3">[3]</ref><ref target="https://ta.wikipedia.org/wiki/முதற்_பக்கம்#cite_note-4">[4]</ref><ref target="https://ta.wikipedia.org/wiki/முதற்_பக்கம்#cite_note-5">[5]</ref><ref target="https://ta.wikipedia.org/wiki/முதற்_பக்கம்#cite_note-6">[6]</ref> இந்த வாரத்தைப் <ref target="https://ta.wikipedia.org/wiki/யாப்பருங்கலம்">யாப்பருங்கலம்</ref> முதலான நூல்கள் சுரிதகம் எனக் குறிப்பிடுகின்றன.</p>
<list type="unordered"><item>ஒருதலைப் பேச்சு</item></list>
<p>வாரம் என்பது ஒருதலைப் பேச்சு. அவையில் நண்பரோடு சேர்ந்து அவர் பக்கமாக, ஒருதலையாகப் பேசக்கூடாது.<ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
<list type="unordered"><item>கைமுத்திரை</item></list>
<p>வாரம் என்பது நாட்டியம் ஆடுபவல் காட்டும் கைமுத்திரைகளில் ஒன்று.<ref target="https://ta.wikipedia.org/wiki/முதற்_பக்கம்#cite_note-8">[8]</ref></p>
<list type="unordered"><item>பின்பாட்டு</item></list>
<p>வாரம் என்பது பின்பாட்டு. தோரிய மடந்தை வாரம் பாடல்<ref target="https://ta.wikipedia.org/wiki/முதற்_பக்கம்#cite_note-9">[9]</ref>
வாரம் என்னும் சொல் இக்காலத்தில் பங்குபோட்டுக்கொள்ளுதலை உணர்த்தும். உழவர்கள் நிலத்தில் விளையும் கண்டுமுதலை நில-உடைமையாளர்க்குப் பாதி, உழுது பயிரிடுவோருக்குப் பாதி எனப் பங்கு போட்டுக்கொள்ளுதலை வாரம் என்பர்.</p>
</text></body></html>