<html><body><text id="wikipedia_ta_wikipedia_org__488887.html" ns="0" revid="2984012" sourceurl="https://ta.wikipedia.org/wiki/%E0%AE%85%E0%AE%AA%E0%AF%8D%E0%AE%A4%E0%AF%81%E0%AE%B2%E0%AF%8D_%E0%AE%B0%E0%AE%95%E0%AF%81%E0%AE%AE%E0%AE%BE%E0%AE%A9%E0%AF%8D_%E0%AE%87%E0%AE%AA%E0%AF%8D%E0%AE%A9%E0%AF%81_%E0%AE%85%E0%AE%B5%E0%AF%8D%E0%AE%AA%E0%AF%81" title="அப்துல் ரகுமான் இப்னு அவ்பு" type="wikipedia">அப்துல் ரகுமான் இப்னு அவ்பு
<p><hi rend="bold">அப்துல் ரகுமான் இப்னு அவ்பு</hi> (<hi rend="italic">Abd al-Rahman ibn 'Awf</hi>, <hi rend="bold">அப்து அல்-ரஹ்மான் இப்னு 'அவ்ஃப்</hi>, கிபி 581 - 654)<ref target="https://ta.wikipedia.org/wiki/முதற்_பக்கம்#cite_note-Saad3-1">[1]</ref> :94,103 <ref target="https://ta.wikipedia.org/wiki/முதற்_பக்கம்#cite_note-2">[2]</ref> இறைத்தூதர் <ref target="https://ta.wikipedia.org/wiki/முகம்மது_நபி">முகம்மது நபியின்</ref> தோழர்களில் ஒருவராகவும் சொர்க்கத்தில் நுழைய வாக்குறுதியளிக்கப்பட்ட பத்து நபித்தோழர்களில் ஒருவராக அறியப்படுகிறார்.</p>
பின்னணி
<p>இவரது பெற்றோர் இருவரும் மக்காவில் உள்ள <ref target="https://ta.wikipedia.org/wiki/குறைசி_மக்கள்">குறைசி</ref> பழங்குடி குலத்தைச் சேர்ந்தவர்கள். இவரது தந்தை 'அவ்ஃப் இப்னு' அப்த் -அவ்ஃப் மற்றும் அவரது தாயார் அல்-ஷிஃபா பின்த் 'ஆவ்ஃப் ஆவார்.<ref target="https://ta.wikipedia.org/wiki/முதற்_பக்கம்#cite_note-Saad3-1">[1]</ref> :94</p>
<p>இயற்பெயர் அப்து அம்ர் என்பதாகும். இஸ்லாத்தை ஏற்ற பின்னர் முஹம்மது நபி தான் அவரை 'அப்துல் ரஹ்மான்' ("மிக்க கருணையாளரின் வேலைக்காரன்") என்று பெயர் மாற்றினார். <ref target="https://ta.wikipedia.org/wiki/முதற்_பக்கம்#cite_note-Saad3-1">[1]</ref> :94 அவரது அசல் பெயர் அப்துல் காபா என்றும் கூறப்படுகிறது.  :94–95</p>
இஸ்லாத்திற்கு திரும்புதல்
<p>முஹம்மது நபி(ஸல்) அவர்களின் தோழரான <ref target="https://ta.wikipedia.org/wiki/அபூபக்கர்">அபுபக்கர்</ref>  அவர்கள் <ref target="https://ta.wikipedia.org/wiki/இசுலாம்">இஸ்லாம்</ref> பற்றி 'அப்துல் ரஹ்மானுடன் பேசினார், பின்னர் இறைத்தூதரை சந்திக்க அழைத்தார், பின்னர் அல்லாஹ்வின் மீதும் தூதரின் மீதும் நம்பிக்கை கொண்டு இஸ்லாம் மதத்தில் இணைந்தார் இஸ்லாத்தை ஏற்றுக்கொண்ட முதல் எட்டு பேரில் அப்துல் ரஹ்மான் அவர்களும் ஒருவர். <ref target="https://ta.wikipedia.org/wiki/முதற்_பக்கம்#cite_note-Ishaq-3">[3]</ref> :115–116 <ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
ஆட்சியாளரை தேர்ந்தெடுத்ததில் பங்கு
<p>ஆகஸ்ட் 634 இல், முதல் இஸ்லாமிய ஆட்சியாளரான <ref target="https://ta.wikipedia.org/wiki/அபூபக்கர்">அபுபக்கர்</ref> அவர்கள் இறக்கும் தருவாயில் அடுத்த ஆட்சியளர் பற்றி 'அப்துல்-ரஹ்மான் மற்றும் <ref target="https://ta.wikipedia.org/wiki/உதுமான்">உத்மானை</ref> ஆகியோரிடம் <ref target="https://ta.wikipedia.org/wiki/உமறு_இப்னு_அல்-கத்தாப்">உமர் இப்னு கத்தாப்</ref> அவர்களை வாரிசாக நியமித்ததாக அவர்களுக்குத் தெரிவித்தார்.     

644 ஆம் ஆண்டில், இரண்டாம் ஆட்சியாளரான உமர் இறக்கும் தருவாயில் ஆறு உறுப்பினர்களைக் கொண்ட ஒரு குழுவை (ஷூரா கவுன்சில்) தங்களில் ஒருவரை அடுத்த ஆட்சியாளராக  தேர்வு செய்ய பரிந்துரைத்தார் . இந்த குழுவில் சாத் இப்னு அபி வகாஸ், அப்துல்-ரஹ்மான் இப்னு அவ்ஃப், ஜுபைர் இப்னுல் அவாம், தல்ஹா இப்னு உபைத் அல்லாஹ், <ref target="https://ta.wikipedia.org/wiki/அலீ">அலி இப்னு அபி தலிப்</ref> மற்றும் உத்மான் இப்னு அஃபான் ஆகியோர் இருந்தனர். இதில் உத்மானை மூன்றாவது கலீபாவாக 'அப்துல்-ரஹ்மான் இப்னு' அவ்ஃப் தேர்ந்தெடுத்தார். <ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
தாராள மனப்பான்மை
<p>'அப்துல் ரஹ்மான் அக்கால கட்டத்தில் செல்வந்தராகவும்  தனிப்பட்ட தாராள மனப்பான்மை கொண்டவராகவும் இருந்தார். ஒருமுறை  <ref target="https://ta.wikipedia.org/wiki/ஆயிஷா_பின்த்_அபூபக்கர்_(ரலி)">ஆயிஷா</ref> குறிப்பிட்டார், "அல்லாஹ்வின் தூதர் சொல்வதை நான் கேட்டுள்ளேன்: 'அப்துல் ரஹ்மான் இப்னு அவ்ஃப் சொர்க்கத்தில் ஊர்ந்து செல்வதை நான் கண்டிருக்கிறேன்." இது 'அப்துல்-ரஹ்மானிடம் மீண்டும் மீண்டும் கூறப்பட்டது: அவர் பதிலளித்தார்: "என்னால் முடிந்தால், நான் நிச்சயமாக சொர்க்கத்தில் நிற்க விரும்புகிறேன். <hi rend="italic">யா அம்மா</hi>, இந்த முழு ஒட்டக கூண்டில்கள் அதில் உள்ள அனைத்து பொருட்களையும் கொண்டு, நான் தர்மமாக தருவேன் என்று சத்தியம் செய்கிறேன்.பின்னர் அவ்வாரே செய்தார். <ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
இறப்பு
<p>அப்துல் ரஹ்மான் இப்னு அவ்ஃப்  <ref target="https://ta.wikipedia.org/wiki/லெவண்ட்">லேவண்ட்</ref>ல் 75  வயதில் (653-654 கிபி) அன்று இறப்பெய்தினார் <ref target="https://ta.wikipedia.org/wiki/முதற்_பக்கம்#cite_note-Saad3-1">[1]</ref> :103 இன்றைய <ref target="https://ta.wikipedia.org/wiki/ஜோர்தான்">ஜோர்டானின்</ref> <ref target="https://ta.wikipedia.org/wiki/அம்மான்">அம்மான் நகரின்</ref>வடகிழக்கில் ஒரு மலையில் அவர் உடல் அடக்கம் செய்யப்பட்டது. <ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
</text></body></html>