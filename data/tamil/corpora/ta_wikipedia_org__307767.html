<html><body><text id="wikipedia_ta_wikipedia_org__307767.html" ns="0" revid="3229517" sourceurl="https://ta.wikipedia.org/wiki/%E0%AE%B5%E0%AF%88%E0%AE%9A%E0%AE%BE%E0%AE%95%E0%AF%8D%E0%AE%95%E0%AE%BF" title="வைசாக்கி" type="wikipedia">வைசாக்கி
<p><hi rend="bold">வைசாக்கி</hi> (<hi rend="italic">Vaisakhi</hi>, <ref target="https://ta.wikipedia.org/wiki/பஞ்சாபி_மொழி">பஞ்சாபி</ref>:ਵਿਸਾਖੀ), அல்லது <hi rend="bold">பைசாக்கி</hi> ( <hi rend="italic">Baisakhi</hi>) <ref target="https://ta.wikipedia.org/wiki/பஞ்சாப்_பகுதி">பஞ்சாப் பகுதியில்</ref> கொண்டாடப்படும் அறுவடைத் திருவிழாவாகும். தவிரவும் <ref target="https://ta.wikipedia.org/wiki/சூரிய_நாட்காட்டி">சூரிய நாட்காட்டியைப்</ref> பின்பற்றும் <ref target="https://ta.wikipedia.org/wiki/பஞ்சாபி_நாட்காட்டி">பஞ்சாபி நாட்காட்டியின்</ref> முதல் மாதமான <ref target="https://ta.wikipedia.org/wiki/வைசாக்_(மாதம்)">வைசாக்கியின்</ref> முதல் நாள் (புத்தாண்டு) ஆகும்.  1699இல் <ref target="https://ta.wikipedia.org/wiki/கால்சா">கால்சா</ref> நிறுவிய நாளாகவும், <hi rend="italic">கல்சா சிர்ஜன் திவஸ்</hi>,  <hi rend="italic">மேச சங்கிராந்தி</hi> விழாவாகவும் கொண்டாடப்படுகின்றது.  இது வழமையாக ஏப்ரல் மாதம் 13 அல்லது 14ஆம் திகதிகளில் கொண்டாடப்படுகின்றது.</p>
கொண்டாட்டங்கள்
<p>வைசாக்கி <ref target="https://ta.wikipedia.org/wiki/பஞ்சாப்_பகுதி">பஞ்சாப் பகுதியில்</ref> கொண்டாடப்பட்டு வந்த தொன்மையான அறுவடைத் திருவிழாவாகும். இது சூரிய புத்தாண்டின் துவக்கத்தையும் புதிய அறுவடைப் பருவத்தின் துவக்கத்தையும் குறிக்கின்றது.  <ref target="https://ta.wikipedia.org/wiki/சீக்கியர்">சீக்கியர்களுக்கு</ref> <ref target="https://ta.wikipedia.org/wiki/சமயம்">சமயத்</ref> திருவிழாவாகவும் உள்ளது.<ref target="https://ta.wikipedia.org/wiki/முதற்_பக்கம்#cite_note-BBC_Sikh-1">[1]</ref> இது <ref target="https://ta.wikipedia.org/wiki/கிரெகொரியின்_நாட்காட்டி">கிரெகொரியின் நாட்காட்டியில்</ref> ஏப்ரல் 13 அன்று கொண்டாடப்படுகின்றது.  <ref target="https://ta.wikipedia.org/wiki/சீக்கியம்">சீக்கியத்தில்</ref> 1699இல் <ref target="https://ta.wikipedia.org/wiki/அனந்த்பூர்_சாஹிப்">அனந்த்பூர் சாஹிப்பில்</ref> <ref target="https://ta.wikipedia.org/wiki/கால்சா">கால்சா</ref> வழியை சீக்கிய 10ஆம் குரு <ref target="https://ta.wikipedia.org/wiki/குரு_கோவிந்த்_சிங்">குரு கோவிந்த் சிங்</ref> உருவாக்கிய நாளைக் கொண்டாடுகின்றது.<ref target="https://ta.wikipedia.org/wiki/முதற்_பக்கம்#cite_note-Baisakhi_Resource-2">[2]</ref></p>
<p>இந்த நாளை  <ref target="https://ta.wikipedia.org/wiki/இந்து">இந்து</ref> சூரிய நாள்காட்டியின் புத்தாண்டு நாளாக  <ref target="https://ta.wikipedia.org/wiki/நேபாளம்">நேபாளத்திலும்</ref> <ref target="https://ta.wikipedia.org/wiki/இந்தியா">இந்தியாவின்</ref> <ref target="https://ta.wikipedia.org/wiki/அசாம்">அசாம் பள்ளத்தாக்கு</ref>, <ref target="https://ta.wikipedia.org/wiki/கேரளம்">கேரளம்</ref>, <ref target="https://ta.wikipedia.org/wiki/ஒடிசா">ஒடிசா</ref>, <ref target="https://ta.wikipedia.org/wiki/மேற்கு_வங்காளம்">மேற்கு வங்காளம்</ref> மற்றும் பிற பகுதிகளில் கொண்டாடப்படுகின்றது.  <ref target="https://ta.wikipedia.org/wiki/இமாச்சலப்_பிரதேசம்">இமாச்சலப் பிரதேசத்தில்</ref>, இந்துக் கடவுளான <ref target="https://ta.wikipedia.org/wiki/ஜுவாலாமுகி">ஜுவாலாமுகி</ref> அம்மனுக்கு வைசாக்கி அன்று வழிபடப்படுகின்றார். <ref target="https://ta.wikipedia.org/wiki/பீகார்">பீகாரில்</ref> <ref target="https://ta.wikipedia.org/wiki/சூரிய_தேவன்">சூரிய தேவன்</ref> வழிபடப்படுகின்றார்.<ref target="https://ta.wikipedia.org/wiki/முதற்_பக்கம்#cite_note-BBC_Hindu-3">[3]</ref></p>
தொடர்புடையக் கொண்டாட்டங்கள்
<p>இந்த விழா</p>
<list type="unordered"><item><ref target="https://ta.wikipedia.org/wiki/அசாம்">அசாமில்</ref> <hi rend="italic">ரொங்கலி பிகு</hi> என்றும்,</item>
<item><ref target="https://ta.wikipedia.org/wiki/வங்காளம்">வங்காளம்</ref>, <ref target="https://ta.wikipedia.org/wiki/திரிபுரா">திரிபுராவில்</ref> <hi rend="italic">நப பர்ஷா</hi> அல்லது <hi rend="italic">பொகெலா பொய்சாக்கி</hi> என்றும்</item>
<item><ref target="https://ta.wikipedia.org/wiki/தமிழ்நாடு">தமிழ்நாட்டில்</ref> <hi rend="italic"><ref target="https://ta.wikipedia.org/wiki/தமிழ்ப்_புத்தாண்டு">தமிழ்ப் புத்தாண்டு</ref></hi> என்றும்</item>
<item><ref target="https://ta.wikipedia.org/wiki/கேரளம்">கேரளாவில்</ref> <hi rend="italic"><ref target="https://ta.wikipedia.org/wiki/விஷூ">விஷூ</ref></hi>  என்றும்</item>
<item><hi rend="italic"><ref target="https://ta.wikipedia.org/wiki/உத்தராகண்டம்">உத்தராகண்டத்தின்</ref> குமோன் பகுதியில் </hi>பிக்கு<hi rend="italic"> அல்லது </hi>பிக்கோத்தி<hi rend="italic"> என்றும்  </hi></item>
<item><ref target="https://ta.wikipedia.org/wiki/ஒடிசா">ஒடிசாவில்</ref> <hi rend="italic">மகா விஷுபா சங்கராந்தி</hi> என்றும்</item>
<item><ref target="https://ta.wikipedia.org/wiki/இலங்கை">இலங்கை</ref> <hi rend="italic"><ref target="https://ta.wikipedia.org/wiki/சிங்களப்_புத்தாண்டு">சிங்களப் புத்தாண்டு</ref></hi> என்றும் கொண்டாடப்படுகின்றது.</item></list>
ஒளிப்படத் தொகுப்பு
<list type="unordered">
<item>ஐக்கிய இராச்சியத்தின் வொல்வராம்டனில் பஞ்ச் பியாரே - வைசாக்கி 2007 </item>
<item>2009 <ref target="https://ta.wikipedia.org/wiki/வான்கூவர்">வான்கூவர்</ref> சீக்கிய வைசாக்கி விழா</item>
<item>கனடாவின் சுர்ரேயில் வைசாக்கி விழா.</item>
<item>2008ஆம் ஆண்டு <ref target="https://ta.wikipedia.org/wiki/இலண்டன்">இலண்டன்</ref> வைசாக்கி விழாவின்போது <ref target="https://ta.wikipedia.org/wiki/டிரபல்கர்_ஸ்குயர்">டிரபல்கர் சதுக்கத்தில்</ref>  கட்டணமில்லா உணவு, <ref target="https://ta.wikipedia.org/wiki/சமோசா">சமோசா</ref>, சோளே பத்தூரா வழங்குதல்</item>
<item> வைசாக்கி 2007 <ref target="https://ta.wikipedia.org/wiki/வான்கூவர்">வான்கூவர்</ref>, கனடாவில் சீக்கிய பொறியுந்து சங்கம்</item>
<item> <ref target="https://ta.wikipedia.org/wiki/டிரபல்கர்_ஸ்குயர்">டிரபல்கர் ஸ்குயர்</ref>, இலண்டன்</item>
<item> <ref target="https://ta.wikipedia.org/wiki/டிரபல்கர்_ஸ்குயர்">டிரபல்கர் ஸ்குயர்</ref>, இலண்டன்</item>
<item> <ref target="https://ta.wikipedia.org/wiki/டிரபல்கர்_ஸ்குயர்">டிரபல்கர் ஸ்குயர்</ref>, இலண்டன்</item>
<item><ref target="https://ta.wikipedia.org/wiki/வான்கூவர்">வான்கூவர்</ref> கனடாவில் ஏப்ரல் 11, 2009இல் வைசாக்கி கொண்டாட்டங்களில் ஜிலேபி வழங்கப்படல்</item>
<item>2011இல் இங்கிலாந்தின் கென்ட்டில் கொண்டாடப்பட்ட வைசாக்கியில் டோல், <ref target="https://ta.wikipedia.org/wiki/பங்கரா">பங்கரா</ref> கலைஞர்கள்</item>
</list>
</text></body></html>