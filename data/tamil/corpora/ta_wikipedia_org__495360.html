<html><body><text id="wikipedia_ta_wikipedia_org__495360.html" ns="0" revid="3024694" sourceurl="https://ta.wikipedia.org/wiki/%E0%AE%86%E0%AE%B2%E0%AF%8D%E0%AE%AA%E0%AE%B0%E0%AF%8D%E0%AE%9F%E0%AF%8D_%E0%AE%B0%E0%AE%9A%E0%AE%B2%E0%AF%8D_%E0%AE%A8%E0%AE%BF%E0%AE%95%E0%AF%8D%E0%AE%95%E0%AF%8B%E0%AE%B2%E0%AF%8D%E0%AE%B8%E0%AF%8D" title="ஆல்பர்ட் ரசல் நிக்கோல்ஸ்" type="wikipedia">ஆல்பர்ட் ரசல் நிக்கோல்ஸ்<p><hi rend="bold">ஆல்பர்ட் ரசல் நிக்கோல்சு</hi> (<hi rend="italic">Albert Russell Nichols</hi>, 1859-1933) ஒரு <ref target="https://ta.wikipedia.org/wiki/இங்கிலாந்து">ஆங்கிலேய</ref> <ref target="https://ta.wikipedia.org/wiki/அருங்காட்சியகம்">அருங்காட்சியகக்</ref> கண்காணிப்பாளரும் <ref target="https://ta.wikipedia.org/wiki/விலங்கியல்">விலங்கியல்</ref> நிபுணரும் ஆவார். இவர் அதிகமாக <ref target="https://ta.wikipedia.org/wiki/அயர்லாந்து">அயர்லாந்தில்</ref> பணிபுரிந்துள்ளார்.</p>
<p>நிக்கோல்சு <ref target="https://ta.wikipedia.org/wiki/கேம்பிரிட்ஜ்">கேம்பிரிட்ஜ்</ref> கிளேர் கல்லூரியில் பயின்று <ref target="https://ta.wikipedia.org/wiki/கணிதம்">கணிதத்தில்</ref> பி. ஏ. பட்டம் பெற்றார். 1882 ஆம் ஆண்டு <ref target="https://ta.wikipedia.org/wiki/பல்கலைக்கழகம்">பல்கலைக்கழக</ref> அளவில் கணிதத்தில் 16-வது சிறப்பிடத்தினைப் பிடித்தார்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> நிக்கோல்சு 1883இல் <ref target="https://ta.wikipedia.org/wiki/இங்கிலாந்து">இங்கிலாந்திலிருந்து</ref> <ref target="https://ta.wikipedia.org/wiki/டப்லின்">டப்லினுக்கு</ref> சென்று, அங்குள்ள அறிவியல் கலை அருங்காட்சியகத்தில் (இப்போது <ref target="https://ta.wikipedia.org/wiki/அயர்லாந்து">அயர்லாந்தின்</ref> தேசிய அருங்காட்சியகம்) உதவியாளராகச் சேர்ந்தார். இவர் தனது நாற்பத்தியொரு ஆண்டு சேவையினை <ref target="https://ta.wikipedia.org/wiki/விலங்கியல்">விலங்கியலில்</ref> முதுகெலும்பற்ற விலங்குகளை வகைப்படுத்துவதில் செலவிட்டார். இவர் இயற்கை வரலாற்றுப் பிரிவின் காப்பாளரானார். நிக்கோல்சு, ராயல் ஐரிஷ் கழகத்தின் அனுசரணையுடன் ஹடனுடன் 1886 ஆம் ஆண்டு லார்ட் பாண்டன் அகழ்வாராய்ச்சியில் பங்கேற்றார், மேலும் லம்பே, கிளேர் தீவு, மலாஹைட் ஆகிய இடங்களில் நடைபெற்ற உயிரியல் ஆய்வுகளில் பங்கேற்றார்.</p>
<p>நிக்கோல்சு, ராயல் ஐரிஷ் கழகத்தால் வழங்கப்பட்ட <ref target="https://ta.wikipedia.org/wiki/முட்தோலிகள்">முட்தோலிகள்</ref>, கடல் வாழ் <ref target="https://ta.wikipedia.org/wiki/மெல்லுடலிகள்">மெல்லுடலிகள்</ref> மற்றும் அயர்லாந்தின் <ref target="https://ta.wikipedia.org/wiki/பறவைகள்">பறவைகளின்</ref> பட்டியல்களைத் தொகுக்கவும் திருத்தவும் செய்தார்.</p>
</text></body></html>