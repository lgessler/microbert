<html><body><text id="wikipedia_ta_wikipedia_org__178161.html" ns="0" revid="3302148" sourceurl="https://ta.wikipedia.org/wiki/%E0%AE%A8%E0%AF%87%E0%AE%A4%E0%AE%BE%E0%AE%9C%E0%AE%BF_%E0%AE%9A%E0%AF%81%E0%AE%AA%E0%AE%BE%E0%AE%9A%E0%AF%81_%E0%AE%9A%E0%AE%A8%E0%AF%8D%E0%AE%A4%E0%AE%BF%E0%AE%B0%E0%AE%AA%E0%AF%8B%E0%AE%9A%E0%AF%81_%E0%AE%AA%E0%AE%A9%E0%AF%8D%E0%AE%A9%E0%AE%BE%E0%AE%9F%E0%AF%8D%E0%AE%9F%E0%AF%81_%E0%AE%B5%E0%AE%BE%E0%AE%A9%E0%AF%82%E0%AE%B0%E0%AF%8D%E0%AE%A4%E0%AE%BF_%E0%AE%A8%E0%AE%BF%E0%AE%B2%E0%AF%88%E0%AE%AF%E0%AE%AE%E0%AF%8D" title="நேதாஜி சுபாசு சந்திரபோசு பன்னாட்டு வானூர்தி நிலையம்" type="wikipedia">நேதாஜி சுபாசு சந்திரபோசு பன்னாட்டு வானூர்தி நிலையம்
<p><hi rend="bold">நேதாஜி சுபாசு சந்திர போசு பன்னாட்டு வானூர்தி நிலையம்</hi> (<ref target="https://ta.wikipedia.org/wiki/வங்காள_மொழி">வங்காள மொழி</ref>: নেতাজি সুভাষচন্দ্র বসু আন্তর্জাতিক বিমানবন্দর; <hi rend="italic">Netaji Subhas Chandra Bose International Airport</hi>, (<ref target="https://ta.wikipedia.org/wiki/ஐஏடிஏ_குறியீடு">ஐஏடிஏ</ref>: <hi rend="bold">CCU</hi>,<ref target="https://ta.wikipedia.org/wiki/பன்னாட்டு_குடிசார்_வான்பயண_அமைப்பு_வானூர்தி_நிலையக்_குறியீடு">ஐசிஏஓ</ref>: <hi rend="bold">VECC</hi>)) <ref target="https://ta.wikipedia.org/wiki/இந்தியா">இந்தியாவின்</ref> <ref target="https://ta.wikipedia.org/wiki/மேற்கு_வங்காளம்">மேற்கு வங்காளத்தில்</ref> <ref target="https://ta.wikipedia.org/wiki/கொல்கத்தா">கொல்கத்தா</ref> பெருநகரப் பகுதியில் அமைந்துள்ள ஓர் பன்னாட்டு <ref target="https://ta.wikipedia.org/wiki/வானூர்தி_நிலையம்">வானூர்தி நிலையம்</ref> ஆகும். இது கொல்கத்தாவின் மையப்பகுதியிலிருந்து ஏறத்தாழ 17km (11mi) தொலைவில் அமைந்துள்ளது. புகழ்பெற்ற <ref target="https://ta.wikipedia.org/wiki/இந்திய_விடுதலை_இயக்கம்">இந்திய விடுதலை வீரர்</ref> <ref target="https://ta.wikipedia.org/wiki/சுபாஷ்_சந்திர_போஸ்">நேதாஜி சுபாசு சந்திர போசின்</ref> நினைவாகப் பெயர் மாற்றம் பெறுமுன்னர் இது <hi rend="bold">டம் டம் வானூர்தி நிலையம்</hi> என அறியப்படலாயிற்று. 1670 ஏக்கர் பரப்பளவில் கட்டப்பட்டுள்ள இந்த நிலையம் கிழக்கு இந்தியாவில் மிகப் பெரியதாகும்.  மேற்கு வங்காளத்தில் செயற்பாட்டில் உள்ள இரு பன்னாட்டு வானூர்தி நிலையங்களில் இது ஒன்றாக உள்ளது; மற்றது <ref target="https://ta.wikipedia.org/wiki/பாக்டோக்ரா_வானூர்தி_நிலையம்">பாக்டோக்ரா</ref> ஆகும். இந்திய வானூர்தி நிலையங்களில் பயணிகள் போக்குவரத்து மிகுந்தவற்றில் <ref target="https://ta.wikipedia.org/wiki/இந்தியாவில்_பயணிகள்_போக்குவரத்து_மிகுந்த_வானூர்தி_நிலையங்கள்"> ஐந்தாவதாக</ref> உள்ளது.  வடகிழக்கு இந்திய மாநிலங்களுக்குச் செல்வதற்கு இதுவே நுழைவாயிலாக உள்ளது.     <ref target="https://ta.wikipedia.org/wiki/வங்காளதேசம்">வங்காளதேசம்</ref>, <ref target="https://ta.wikipedia.org/wiki/தென்கிழக்காசியா">தென்கிழக்காசியாவில்</ref> உள்ள வானூர்தி நிலையங்களுக்குச் செல்லவும் மையமாக உள்ளது. புதுப்பிக்கப்பட்ட கொல்கத்தா வானூர்தி நிலையம் மார்ச்சு 2013இல் 233,000 சமீ (2,510,000 ச அடி) வணிக கட்டமைப்புக் கொண்ட புதிய முனையத்தை  திறந்துள்ளது.  </p>


வெளி இணைப்புகள்
<list type="unordered"><item><ref target="http://www.airportsindia.org.in/kolkata/index.jsp">நேதாஜி சுபாசு போசு பன்னாட்டு வானூர்தி நிலையம்</ref> <ref target="https://web.archive.org/web/20081207051539/http://www.airportsindia.org.in/kolkata/index.jsp">பரணிடப்பட்டது</ref> 2008-12-07 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref> <ref target="https://ta.wikipedia.org/wiki/இந்திய_வானூர்தி_நிலைய_ஆணையம்">இந்திய வானூர்தி நிலைய ஆணையம்</ref> வலைத்தளத்தில</item></list>
</text></body></html>