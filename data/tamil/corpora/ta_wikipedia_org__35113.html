<html><body><text id="wikipedia_ta_wikipedia_org__35113.html" ns="0" revid="2169171" sourceurl="https://ta.wikipedia.org/wiki/%E0%AE%A4%E0%AE%BE%E0%AE%9C%E0%AE%BF%E0%AE%95%E0%AF%8D_%E0%AE%AE%E0%AF%8A%E0%AE%B4%E0%AE%BF" title="தாஜிக் மொழி" type="wikipedia">தாஜிக் மொழி

<p><hi rend="bold">தாஜிக் மொழி</hi>, <ref target="https://ta.wikipedia.org/wiki/மத்திய_ஆசியா">மத்திய ஆசியாவில்</ref> பேசப்படும் ஒரு மொழியாகும். இது <ref target="https://ta.wikipedia.org/wiki/பாரசீக_மொழி">பாரசீக மொழி</ref>
யின் ஒரு வேறுபாடு ஆகும். இது, <ref target="https://ta.wikipedia.org/wiki/இந்திய-ஐரோப்பிய_மொழிகள்">இந்திய-ஐரோப்பிய மொழிக்</ref> குடும்பத்தின் <ref target="https://ta.wikipedia.org/wiki/இந்திய-ஈரானிய_மொழிகள்">இந்திய-ஈரானியப்</ref> பிரிவிலுள்ள, ஈரானிய மொழிகளுள் ஒன்று. இதனைப் பேசுவோரில் பெரும்பான்மையினர் <ref target="https://ta.wikipedia.org/wiki/தாஜிகிஸ்தான்">தாஜிகிஸ்தானிலும்</ref>, <ref target="https://ta.wikipedia.org/wiki/உஸ்பெகிஸ்தான்">உஸ்பெகிஸ்தானிலும்</ref> உள்ளனர். தாஜிக் மொழியே தாஜிகிஸ்தானின் உத்தியோக மொழியாகும்.</p>
<p><ref target="https://ta.wikipedia.org/wiki/ஈரான்">ஈரான்</ref>, <ref target="https://ta.wikipedia.org/wiki/ஆப்கானிஸ்தான்">ஆப்கானிஸ்தான்</ref> ஆகிய நாடுகளில் பேசப்பட்ட <ref target="https://ta.wikipedia.org/wiki/பாரசீக_மொழி">பாரசீக மொழியில்</ref> இருந்து தாஜிக் மொழி பிரிவடைந்தது. நாட்டு எல்லைகள், தரப்படுத்தல் நடவடிக்கைகள், அயலிலுள்ள ரஷ்ய மற்றும் <ref target="https://ta.wikipedia.org/wiki/துருக்கிய_மொழி">துருக்கிய மொழிகளின்</ref> தாக்கம் என்பவையே இம் மாற்றத்துக்கான காரணங்கள் ஆகும்.</p>
</text></body></html>