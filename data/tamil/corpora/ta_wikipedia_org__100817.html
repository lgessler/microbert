<html><body><text id="wikipedia_ta_wikipedia_org__100817.html" ns="0" revid="3231130" sourceurl="https://ta.wikipedia.org/wiki/%E0%AE%85%E0%AE%A3%E0%AF%81%E0%AE%95%E0%AF%8D%E0%AE%95%E0%AE%B0%E0%AF%81_%E0%AE%89%E0%AE%B0%E0%AF%81%E0%AE%95%E0%AE%B2%E0%AF%8D" title="அணுக்கரு உருகல்" type="wikipedia">அணுக்கரு உருகல்<figure><caption><ref target="https://ta.wikipedia.org/wiki/மூன்று_மைல்_தீவு_அணுமின்_நிலையம்">மூன்று மைல் தீவு அணுமின் நிலையம்</ref> ஒவ்வொன்றும் தன்னுடைய <ref target="https://ta.wikipedia.org/wiki/கதிர்வீச்சுப்_பாதுகாப்புக்_கட்டிடம்">கதிர்வீச்சுப் பாதுகாப்புக் கட்டிடத்தில்</ref> அமைந்து தங்களுடைய <ref target="https://ta.wikipedia.org/wiki/குளிரூட்டு_ஓங்குகலன்">குளிரூட்டு ஓங்குகலனுடன்</ref> இணைந்திருந்த இரு <ref target="https://ta.wikipedia.org/wiki/அழுத்த_நீர்_உலை">அழுத்த நீர் உலைகளைக்</ref> கொண்டிருந்தது. பகுதி உருகலைக் கண்ட இரண்டாம் உலை பின்னணியில் உள்ளது.</caption></figure>
<p><hi rend="bold">அணுக்கரு உருகல்</hi> அல்லது <hi rend="bold">அணுக்கருப் பிளவு</hi> (<hi rend="italic">nuclear meltdown</hi>) எனப் பொதுவாக வழங்கப்படும் சொல் மிகுந்த வெப்பத்தினால் <ref target="https://ta.wikipedia.org/wiki/அணுக்கரு_உலை_கருவம்">கருவம்</ref> சேதப்படும்படியான கடும் <ref target="https://ta.wikipedia.org/wiki/அணுக்கரு_உலை">அணுக்கரு உலை</ref> விபத்துக்களைக் குறிப்பிடுகிறது. இந்தச்சொல் அலுவல்முறையில் <ref target="https://ta.wikipedia.org/wiki/பன்னாட்டு_அணுசக்தி_முகமையகம்">பன்னாட்டு அணுசக்தி முகமையகத்தால்</ref> வரையறுக்கப்படவில்லை<ref target="https://ta.wikipedia.org/wiki/முதற்_பக்கம்#cite_note-IAEASafetyTerminology-1">[1]</ref>. இருப்பினும் பல்லூடகங்களிலும் இது பரவலாக பயன்படுத்தப்பட்டு வருகிறது. "கரு உருகல் விபத்து" மற்றும் "பகுதி கருவம் உருகல்" என்பன ஒத்த சொற்களாயினும் அணு உலை விபத்துகளின் தீவிரம் இரண்டிலும் முற்றிலும் மாறானது.</p>
<p>உலையின் கருவத்தினைக் குளிர்விக்கும் அமைப்புகளில் தடங்கல் வரக்கூடிய விபத்துக்கள் அணுக்கரு உருகலுக்கு காரணமாக அமைகின்றன. காட்டாக குளிர்வி திரவத்தை கொணரும் அமைப்புகளில் ஏற்படும் விபத்துகள் கருவம் மிகுந்த வெப்பத்தினால் உருகுகின்ற வாய்ப்பிற்கு வித்திடுகின்றன. நீண்ட <ref target="https://ta.wikipedia.org/wiki/அரைவாழ்வுக்_காலம்">அரைவாழ்வுக் காலமும்</ref> கொல்கின்ற அபாயமும் கொண்ட செறிவான <ref target="https://ta.wikipedia.org/wiki/கதிரியக்கம்">கதிரியக்கப் பொருள்களை</ref> சுற்றுச்சூழலில் வெளியிடும் வாய்ப்பு உள்ளதால் அணுக்கரு உருகல் மிகக் கடுமையான விபத்தாகக் கருதப்படுகிறது.</p>


வெளியிணைப்புகள்
<list type="unordered"><item><ref target="http://alsos.wlu.edu/qsearch.aspx?browse=issues/Nuclear+Accidents+-+Civilian">Annotated bibliography on civilian nuclear accidents from the Alsos Digital Library for Nuclear Issues</ref> <ref target="https://web.archive.org/web/20101007074735/http://alsos.wlu.edu/qsearch.aspx?browse=issues%2FNuclear+Accidents+-+Civilian">பரணிடப்பட்டது</ref> 2010-10-07 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.nucleartourist.com/events/part-melt.htm">Partial Fuel Meltdown Events</ref></item></list>
</text></body></html>