<html><body><text id="wikipedia_ta_wikipedia_org__434737.html" ns="0" revid="3214387" sourceurl="https://ta.wikipedia.org/wiki/%E0%AE%9F%E0%AE%AE%E0%AE%BE%E0%AE%B2%E0%AF%8D_%E0%AE%9F%E0%AF%81%E0%AE%AE%E0%AF%80%E0%AE%B2%E0%AF%8D" title="டமால் டுமீல்" type="wikipedia">டமால் டுமீல்

<p><hi rend="bold">டமால் டுமீல்</hi> (Damaal Dumeel) 2014இல் வெளிவந்த தமிழ் திரைப்படம். இதை இயக்கியவர் சிறீ. இப் படம் சி. ஜெ. ஜெயக்குமாரால் தயாரிக்கப்பட்டது.<ref target="https://ta.wikipedia.org/wiki/முதற்_பக்கம்#cite_note-Ramesh-1">[1]</ref> இதில் <ref target="https://ta.wikipedia.org/wiki/வைபவ்_(நடிகர்)">வைபவ்</ref> மற்றும் <ref target="https://ta.wikipedia.org/wiki/ரம்யா_நம்பீசன்">ரம்யா நம்பீசன்</ref> முக்கிய கதாபாத்திரத்திலும், <ref target="https://ta.wikipedia.org/wiki/சாயாஜி_சிண்டே">சாயாஜி சிண்டே</ref> மற்றும் <ref target="https://ta.wikipedia.org/wiki/கோட்டா_சீனிவாச_ராவ்">கோட்டா சீனிவாச ராவ்</ref> துணை கதாபாத்திரத்திலும் நடித்துள்ளனர். இத் திரைப்படம் ஏப்ரல் 18, 2014இல் வெளியிடப்பட்டு மக்களிடையே நேர்மறையான வரவேற்பை பெற்றது.<ref target="https://ta.wikipedia.org/wiki/முதற்_பக்கம்#cite_note-2">[2]</ref> இப் படம் "தனா தன்" என்கிற பெயரில் தெலுங்கு மொழியில் டப்பிங் செய்யப்பட்டு 2016இல் வெளிவந்தது.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
கதை
<p>மணிகண்டன் (<ref target="https://ta.wikipedia.org/wiki/வைபவ்_(நடிகர்)">வைபவ்</ref>) தகவல் தொழில்நுட்பத் துறையில் பணி புரியும் ஒரு இளைஞன். பணம் அவனது வாழ்க்கையில் மிக முக்கியமானதொன்றாக  இருக்கிறது. தனது சகோதரியின் திருமணம் மற்றும் தன் தாயை மகிழ்ச்சியுடன் வைத்துக்கொள்வதே அவனது கனவாக இருக்கின்றது. அவனுக்கு மீரா (<ref target="https://ta.wikipedia.org/wiki/ரம்யா_நம்பீசன்">ரம்யா நம்பீசன்</ref>), என்கிற காதலி இருக்கிறாள். இவர்களுடன் தனது வாழ்க்கை மிகவும் சிறப்பாக இருக்கும் என எண்ணுகிறான். திடீரென்று, மணிகண்டனுக்கு வேலை பறிபோனதால் அவனது வாழ்க்கை தலைகீழாக மாறியது. ஒரு நாள், தவறுதலாக ரூபாய் 5 கோடி அடங்கிய பணப்பெட்டி மணிகண்டன் வீட்டிற்கு வந்தது. இது இளவரசு (<ref target="https://ta.wikipedia.org/wiki/கோட்டா_சீனிவாச_ராவ்">கோட்டா சீனிவாச ராவ்</ref>) மற்றும் காமாட்சி சுந்தரத்திற்கும் (<ref target="https://ta.wikipedia.org/wiki/சாயாஜி_சிண்டே">சாயாஜி சிண்டே</ref>) 
இடையே நடந்த பங்குப்பிரிவில் கிடைத்த பணத்தின் ஒரு பகுதியாகும். மணிகண்டன் பணத்தை எடுத்துக்கொண்டு வெளிநாட்டிற்கு தப்பிச்சென்று புது வாழ்க்கையை தொடர எண்ணினான். ஆனால் புலியின் வாலை பிடித்த மாதிரி தான் வசமாக கயவர்களிடம் அகப்பட்டுக் கொண்டதை அறிந்தான். பிறகு நடக்கும் சம்பவங்கள் கதையின் முடிவாகிறது.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
நடிப்பு
<list type="unordered"><item><ref target="https://ta.wikipedia.org/wiki/வைபவ்_(நடிகர்)">வைபவ்</ref> - மணிகண்டன்</item>
<item><ref target="https://ta.wikipedia.org/wiki/ரம்யா_நம்பீசன்">ரம்யா நம்பீசன்</ref> - மீரா</item>
<item><ref target="https://ta.wikipedia.org/wiki/சாயாஜி_சிண்டே">சாயாஜி சிண்டே</ref> - காமாட்சி சுந்தரம்</item>
<item><ref target="https://ta.wikipedia.org/wiki/கோட்டா_சீனிவாச_ராவ்">கோட்டா சீனிவாச ராவ்</ref> - இளவரசு</item>
<item>வெங்கட் சுந்தர் - கிருஷ்ணா</item>
<item><ref target="https://ta.wikipedia.org/wiki/மனோபாலா">மனோபாலா</ref></item>
<item><ref target="https://ta.wikipedia.org/wiki/சார்லி">சார்லி</ref></item></list>
வெளியீடு
<p>இத் திரைப்படம் ஏப்ரல் 18, 2014இல் வெளியிடப்பட்டது.  சிபி தனது விமர்சனத்தில் "டமால் டுமீல்" சிறந்த பொழுதுபோக்கு திரைப்படம் என்றும் அறிமுக இயக்குநர் சிறீ விறுவிறுப்பான காட்சிகளை திறம்பட செய்திருக்கலாம் என்றும் எழுதியுள்ளார்.<ref target="https://ta.wikipedia.org/wiki/முதற்_பக்கம்#cite_note-5">[5]</ref> M Suganth of <hi rend="italic"><ref target="https://ta.wikipedia.org/wiki/தி_டைம்ஸ்_ஆஃப்_இந்தியா">தி டைம்ஸ் ஆஃப் இந்தியா</ref></hi>வின் நிருபரான எம். சுகந்த் இப்ப்டத்திற்கு 5க்கு 3 மதிப்பெண்கள் வழங்கியதோடு அறிமுக இயக்குநரின் நல்ல முயற்சி என்று குறிப்பிட்டுள்ளார்.<ref target="https://ta.wikipedia.org/wiki/முதற்_பக்கம்#cite_note-6">[6]</ref> மேலும் "இந்தோ - ஆசியன் நியூஸ் சர்வீஸ்" இப் படத்திற்கு 5க்கு 3 என்கிற தகுதியும் பொழுதுபோக்கு நிறைந்த மசாலா திரைப்படம் என்று கூறியுள்ளது.<ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
இசை
<p>இப் படத்திற்கு இசை அமைத்தவர் <ref target="https://ta.wikipedia.org/wiki/தமன்_(இசையமைப்பாளர்)">தமன் (இசையமைப்பாளர்)</ref>.</p>



வெளி இணைப்புகள்
<list type="unordered"><item><ref target="https://ta.wikipedia.org/wiki/ஐ.எம்.டி.பி_இணையத்தளம்">இணையதள திரைப்பட தரவுத்தளத்தில்</ref><ref target="http://www.imdb.com/title/tt3557946/"><hi rend="italic">முதற் பக்கம்</hi> </ref></item></list>
</text></body></html>