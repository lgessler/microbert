<html><body><text id="wikipedia_ta_wikipedia_org__547402.html" ns="0" revid="3423145" sourceurl="https://ta.wikipedia.org/wiki/%E0%AE%95%E0%AF%8B%E0%AE%9A%E0%AE%AE%E0%AF%8D%E0%AE%AA%E0%AE%B0%E0%AE%BF" title="கோசம்பரி" type="wikipedia">கோசம்பரி
<p><hi rend="bold">கோசம்பரி </hi> என்னும் உணவு வகை <ref target="https://ta.wikipedia.org/wiki/தமிழ்நாடு">தமிழ்நாடு</ref>, <ref target="https://ta.wikipedia.org/wiki/கேரளம்">கேரளம்</ref> மற்றும் <ref target="https://ta.wikipedia.org/wiki/கர்நாடகா">கர்நாடகாவில்</ref> சில சமூகங்களில் உண்ணப்படும் <ref target="https://ta.wikipedia.org/wiki/சாலட்">பச்சைக் காய்கறி மற்றும் பழக்கூட்டு</ref> வகை ஆகும். இது ஊறவைத்த  <ref target="https://ta.wikipedia.org/wiki/இருபுற_வெடிக்கனி">பருப்பு</ref> வகைகளைக் (அதாவது உடைத்த <ref target="https://ta.wikipedia.org/wiki/இருபுற_வெடிக்கனி">பருப்பு வகைகள்</ref>) கலந்த பின்னர்  <ref target="https://ta.wikipedia.org/wiki/கடுகு">கடுகு</ref>  பயன்படுத்தி தாளிக்கப்படுகிறது. <ref target="https://ta.wikipedia.org/wiki/முதற்_பக்கம்#cite_note-1">[1]</ref> பொதுவாகப் பயன்படுத்தப்படும் பருப்பு வகைகள் உடைத்த <ref target="https://ta.wikipedia.org/wiki/கொண்டைக்_கடலை">கொண்டைக்கடலை</ref>  (கன்னடத்தில் கடலே பேலே) மற்றும் உடைத்த  <ref target="https://ta.wikipedia.org/wiki/பாசிப்_பயறு">பாசிப் பயறு</ref> ( <ref target="https://ta.wikipedia.org/wiki/கன்னடம்">கன்னடத்தில்</ref> ஹெசரு பேலே). இந்த கூட்டு (Salad) சில நேரங்களில் சிற்றுண்டிகளாக உண்ணப்படுவதுண்டு. முழு உணவின் ஒரு பகுதியாக உண்ணுவதே .பெரும்பாலானோர் வழக்கம். தமிழ்நாட்டில் <ref target="https://ta.wikipedia.org/wiki/திருமணம்">திருமணம்</ref> மற்றும் இராம நவமி போன்ற பண்டிகைகளில் மற்ற உணவு வகையுடன் உண்ணப்படுகிறது.</p>
வகைகள்
<list type="unordered"><item>வெள்ளரிக்காய் கோசம்பரி</item>
<item>முட்டைகோசு கோசம்பரி</item></list>
தேவையான பொருட்கள்
<p>பொதுவாக கோசம்பரி <ref target="https://ta.wikipedia.org/wiki/பாசிப்_பயறு">பாசிப்பயறு</ref>, <ref target="https://ta.wikipedia.org/wiki/தென்னை">தேங்காய் துருவல்</ref>, <ref target="https://ta.wikipedia.org/wiki/கொத்தமல்லி">கொத்தமல்லி</ref>, மிளகாய் சேர்த்து தயாரிக்கப்படுகிறது . விருப்பப்பட்டால் துருவிய கேரட் அல்லது பொடியாக நறுக்கிய வெள்ளரிக்காய் கலந்து கொள்ளலாம். தாளிக்க தேவைப்படுவன: எண்ணெய், கடுகு, கறிவேப்பிலை, பெருங்காயம் ஆகியனவாகும். </p>
சமையல்
<p>பாசிப் பயிரை இரண்டு மணி நேரம் ஊற வைக்கவும். தேங்காய் துருவல் மற்றும் கேரட். பொடியாக நறுக்கிய வெள்ளரிக்காயையும் பயன்படுத்தலாம். கொத்தமல்லி, மிளகாய் ஆகியவற்றை பொடிப்பொடியாக நறுக்கவும். <ref target="https://ta.wikipedia.org/wiki/மாம்பழம்">மாம்பழக்</ref> காலத்தில் பழுக்காத மாங்காயைத் துருவி சேர்த்துக் கொள்ளலாம். தோதாபுரி வகை மாங்காய் கோசம்பரி செய்வதற்கு ஏற்றது.&lt;/br&gt; தாளிக்க: ஒரு சிறிய கடாயில் எண்ணெயை சூடாக்கி, கடுகு, பெருங்காயம் (விரும்பினால்) மற்றும் <ref target="https://ta.wikipedia.org/wiki/கறிவேம்பு">கறிவேப்பிலை</ref> சேர்க்கவும். மசாலாவை ஆற விடவும். சுவைக்கு தேவையான அனைத்து பொருட்களையும் உப்பு சேர்த்து கலக்கவும். <ref target="https://ta.wikipedia.org/wiki/முதற்_பக்கம்#cite_note-2">[2]</ref>
பருப்பிற்கு பதிலாக முட்டைக்கோசை பயன்படுத்தலாம். வெள்ளரிக்காய்க்கு பதிலாக குடைமிளகாய் போன்ற காய்களையும் பயன்படுத்தலாம்.</p>
பாரம்பரியம்
<p>கோசம்பரி பண்டிகைகள், வீட்டில் நடைபெறும் பூசை, மற்றும் சிறப்பு சடங்குகளில் கலந்துகொள்வோருக்கு விநியோகிக்கப்படுகிறது. இது விநாயகர் சதுர்த்தி மற்றும் இராம நவமி ஆகிய பண்டிகைகளின்  போது கட்டாயம் விநியோகிக்கப்படுகிறது. வரமகாலட்மி மற்றும் கௌரி பண்டிகையின் போது பெண்கள், ஒருவரையொருவர் அழைத்து,  <ref target="https://ta.wikipedia.org/wiki/மஞ்சள்_(மூலிகை)">மஞ்சள்</ref>  குங்குமம் மற்றும் கோசம்பரி ஆகியவற்றை பிரசாதமாகக் கொடுத்து  கொண்டாடுவார்கள்.</p>
பரிமாறும் முறைகள்
<list type="unordered"><item>தமிழகத்தில் வாழை இலையின் வலது மேற்புறத்தில் வடை மற்றும் காய்கறிகளுக்கு மத்தியில் பரிமாறப்படுகிறது.</item></list>
காட்சியகம்
<list type="unordered">
<item>தென்னிந்திய கிராமம் ஒன்றில் திருவிழாவின் போது கோசம்பரி விநியோகம்.</item>
<item>ஒரு சிறுவன் தென்னிந்திய கிராமத்தில் பூசையில் படைக்கப்பட்ட கோசம்பரியை வீடு வீடாக விநியோகம் செய்கிறான்.</item>
<item>ஒரு தென்னிந்திய கிராமத்தில் ஒரு திருவிழாவின் போது இரண்டு பெண்கள் தங்களுக்குள் கோசம்பரி பரிமாறிக்கொண்டிருக்கிறார்கள்</item>
<item>கடவுளுக்குப் படைக்கப்பட்ட கோசம்பரி</item>
<item>மஞ்சள், குங்குமம், வெற்றிலை, மற்றும் வாழைப்பழங்களுடன் கோசம்ப்ரி</item>
<item><ref target="https://ta.wikipedia.org/wiki/மஞ்சள்_(மூலிகை)">மஞ்சள்</ref>, <ref target="https://ta.wikipedia.org/wiki/குங்குமம்">குங்குமம் </ref>, <ref target="https://ta.wikipedia.org/wiki/வெற்றிலை">வெற்றிலை</ref>, <ref target="https://ta.wikipedia.org/wiki/பாக்கு">பாக்கு </ref>, <ref target="https://ta.wikipedia.org/wiki/வாழைப்பழம்">வாழைப்பழம்</ref> கோசம்பரி ஆகியவற்றைப் பரிசாக அளித்து தங்கள் தெய்வீகத்தை கொண்டாடும் பெண்கள் .</item>
</list>
சுட்டிகள்
<list type="unordered"><item><ref target="http://www.mendosa.com/recipe34.htm">கோசம்பரி சமையல் குறிப்பு</ref></item></list>
</text></body></html>