<html><body><text id="wikipedia_ta_wikipedia_org__299858.html" ns="0" revid="3369300" sourceurl="https://ta.wikipedia.org/wiki/%E0%AE%95%E0%AF%81%E0%AE%B5%E0%AE%BE%E0%AE%B2%E0%AE%BF%E0%AE%AF%E0%AE%B0%E0%AF%8D_%E0%AE%AE%E0%AE%BE%E0%AE%B5%E0%AE%9F%E0%AF%8D%E0%AE%9F%E0%AE%AE%E0%AF%8D" title="குவாலியர் மாவட்டம்" type="wikipedia">குவாலியர் மாவட்டம்
<p><hi rend="bold">குவாலியர் மாவட்டம்</hi> (Gwalior district)  (<ref target="https://ta.wikipedia.org/wiki/இந்தி">இந்தி</ref>: ग्वालियर जिला) மத்திய <ref target="https://ta.wikipedia.org/wiki/இந்தியா">இந்தியாவின்</ref> <ref target="https://ta.wikipedia.org/wiki/மத்தியப்_பிரதேசம்">மத்தியப் பிரதேச</ref> <ref target="https://ta.wikipedia.org/wiki/இந்தியாவின்_மாநிலங்களும்_ஆட்சிப்பகுதிகளும்">மாநிலத்தின்</ref> ஐம்பத்து ஒன்று  <ref target="https://ta.wikipedia.org/wiki/மாவட்டம்_(இந்தியா)">மாவட்டங்களில்</ref> ஒன்றாகும். இம்மாவட்டத்தின் நிர்வாகத் தலைமையிட நகரம் <ref target="https://ta.wikipedia.org/wiki/குவாலியர்">குவாலியர்</ref> ஆகும். இம் மாவட்டம் குவாலியர் கோட்டத்தில் அமைந்துள்ளது.</p>
மாவட்ட எல்லைகள்
<p>குவாலியர் மாவட்டத்தின் வடக்கில் <ref target="https://ta.wikipedia.org/wiki/முரைனா_மாவட்டம்">முரைனா மாவட்டம்</ref>, வடகிழக்கில் <ref target="https://ta.wikipedia.org/wiki/பிண்டு_மாவட்டம்">பிண்டு மாவட்டம்</ref>, கிழக்கில் <ref target="https://ta.wikipedia.org/wiki/ததியா_மாவட்டம்">ததியா மாவட்டம்</ref>, தெற்கில் <ref target="https://ta.wikipedia.org/wiki/சிவபுரி_மாவட்டம்">சிவபுரி மாவட்டம்</ref> மற்றும் மேற்கில் <ref target="https://ta.wikipedia.org/wiki/சியோப்பூர்_மாவட்டம்">சியோப்பூர் மாவட்டம்</ref> எல்லைகளாக கொண்டுள்ளது.</p>
நகரங்கள்
<p>இம்மாவட்ட்ட்தில் <ref target="https://ta.wikipedia.org/wiki/குவாலியர்">குவாலியர்</ref> பெருநகர <ref target="https://ta.wikipedia.org/wiki/மாநகராட்சி">மாநகராட்சியும்</ref>, அந்தாரி, பித்தர்வார், பிலௌவா, தோப்ரா, மொரார், லஸ்கர், பிச்சோர் மற்றும் தெக்கன்பூர் போன்ற நகரங்களை கொண்டுள்ளது.</p>
மாவட்ட நிர்வாகம்
<p>குவாலியர் மாவட்டம் குவாலியர், பித்தர்வார் மற்றும் தாப்ரா என மூன்று <ref target="https://ta.wikipedia.org/wiki/வருவாய்_வட்டம்">வருவாய் வட்டங்களாக</ref> பிரிக்கப்பட்டுள்ளது.</p>
அரசியல்
<p>குவாலியர் மாவட்டத்தில்  குவாலியர் கிராமப்புறம், குவாலியர்,  குவாலியர் கிழக்கு,  குவாலியர் தெற்கு, பித்தர்வார்  மற்றும் தாப்ரா என ஆறு மத்தியப் பிரதேச சட்டமன்ற தொகுதிகளையும்; சிவபுரி மாவட்டத்தின் சில சட்டமன்ற தொகுதிகளுடன் குவாலியர் நாடாளுமன்ற மக்களவைத் தொகுதி உள்ளது.</p>
மக்கள் தொகையியல்
<p><ref target="https://ta.wikipedia.org/wiki/இந்திய_மக்கள்_தொகை_கணக்கெடுப்பு,_2011">2011 ஆம் ஆண்டு இந்திய மக்கள் தொகை கணக்கெடுப்பின்</ref> படி குவாலியர் மாவட்டத்தின் மொத்த மக்கள் தொகை 2,032,036 ஆக உள்ளது. கிராமப்புறங்களில் 37.31% மக்களும்; நகரப்புறங்களில் 62.69% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி  விகிதம் 24.50%  ஆக உயர்ந்துள்ளது. மக்கள் தொகையில் 1,090,327  ஆண்களும்  மற்றும் 941,709 பெண்களும் உள்ளனர். <ref target="https://ta.wikipedia.org/wiki/பாலின_விகிதம்">பாலின விகிதம்</ref> ஆயிரம் ஆண்களுக்கு   864 பெண்கள்  வீதம் உள்ளனர். 4,560 சதுர கிலோ மீட்டர் பரப்பளவு கொண்ட இம்மாவட்டத்தின் <ref target="https://ta.wikipedia.org/wiki/மக்கள்_தொகை_அடர்த்தி">மக்கள் தொகை அடர்த்தி</ref> ஒரு சதுர கிலோ மீட்டர் பரப்பளவில் 446  மக்கள் வாழ்கின்றனர். இம்மாவட்டத்தின் சராசரி  <ref target="https://ta.wikipedia.org/wiki/படிப்பறிவு">படிப்பறிவு</ref> 76.65% ஆகவும், ஆண்களின் படிப்பறிவு 84.70%  ஆகவும், பெண்களின் படிப்பறிவு 67.38% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை  261,418 ஆக உள்ளது. 
<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
சமயம்
<p>இம்மாவட்டத்தில் <ref target="https://ta.wikipedia.org/wiki/இந்து_சமயம்">இந்து சமயத்தவரின்</ref> மக்கள் தொகை 1,835,299  (90.32%) ஆகவும்,  <ref target="https://ta.wikipedia.org/wiki/இசுலாம்">இசுலாமிய சமய</ref>  மக்கள் தொகை  141,735  (6.98%)  ஆகவும்,  <ref target="https://ta.wikipedia.org/wiki/கிறித்தவம்">கிறித்தவ</ref> சமயத்தினரின் மக்கள் தொகை  4,119  (0.20%) ஆகவும், , <ref target="https://ta.wikipedia.org/wiki/சீக்கியம்">சீக்கிய சமய</ref> மக்கள் தொகை 24,790  (1.22%)  ஆகவும்,   <ref target="https://ta.wikipedia.org/wiki/சமணம்">சமண சமய</ref> மக்கள் தொகை  18,058  (0.89%) ஆகவும், <ref target="https://ta.wikipedia.org/wiki/பௌத்தம்">பௌத்த சமய</ref> மக்கள் தொகை  4,361  (0.21%) ஆகவும், பிற சமய மக்களின் தொகை 217  (0.01%) ஆகவும், மற்றும் <ref target="https://ta.wikipedia.org/wiki/சமயம்">சமயம்</ref> குறிப்பிடாதவர்கள் மக்கள் தொகை  3,457  (0.17%)  ஆகவும் உள்ளது.</p>
மொழிகள்
<p>மத்தியப் பிரதேச மாநிலத்தின் ஆட்சி மொழியான <ref target="https://ta.wikipedia.org/wiki/இந்தி_மொழி">இந்தி மொழியுடன்</ref>,  <ref target="https://ta.wikipedia.org/wiki/உருது_மொழி">உருது</ref>  மற்றும் வட்டார மொழிகளும் இம்மாவட்டத்தில் பேசப்படுகிறது.</p>
போக்குவரத்து
தொடருந்து
<p>குவாலியர் <ref target="https://ta.wikipedia.org/wiki/தொடருந்து">தொடருந்து</ref> நிலையம், இந்தியாவின் அனைத்து நகரங்களையும் <ref target="https://ta.wikipedia.org/wiki/இருப்புப்பாதை">இருப்புப்பாதை</ref> மூலம் இணைக்கிறது.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
விமானம்
<p>குவாலியர் விமான நிலையம் நாட்டின் முக்கிய நகரங்களை வானூர்திகள் மூலம் இணக்கிறது.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
சாலைகள்
<p>ஆக்ரா - மும்பையை இணக்கும் <ref target="https://ta.wikipedia.org/wiki/தேசிய_நெடுஞ்சாலை_3_(இந்தியா)">தேசிய நெடுஞ்சாலை 3</ref> குவாலியர் வழியாக செல்கிறது. மேலும் குவாலியர் - ஒரிசாவை இணைக்கும் தேசிய நெடுஞ்சாலை எண் 75 மத்தியப் பிரதேச மாநிலத்தின் பல  மாவட்டங்களை கடந்து செல்கிறது.</p>
இதனையும் காண்க
<list type="unordered"><item><ref target="https://ta.wikipedia.org/wiki/மத்தியப்_பிரதேச_மாவட்டப்_பட்டியல்">மத்தியப் பிரதேச மாவட்டப் பட்டியல்</ref></item></list>


வெளி இணைப்புகள்
<list type="unordered"><item><ref target="http://gwalior.nic.in">குவாலியர் மாவட்ட இணையதளம்</ref></item>
<item> List of places in Gwalior</item></list>
</text></body></html>