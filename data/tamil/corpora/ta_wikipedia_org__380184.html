<html><body><text id="wikipedia_ta_wikipedia_org__380184.html" ns="0" revid="3365939" sourceurl="https://ta.wikipedia.org/wiki/%E0%AE%95%E0%AE%BE%E0%AE%A9%E0%AF%8D%E0%AE%95%E0%AF%87%E0%AE%B0%E0%AE%BF_%E0%AE%95%E0%AF%81%E0%AE%95%E0%AF%88%E0%AE%95%E0%AE%B3%E0%AF%8D" title="கான்கேரி குகைகள்" type="wikipedia">கான்கேரி குகைகள்<figure><caption> குகை எண் 3ல் முழுமைப் பெறாத <ref target="https://ta.wikipedia.org/wiki/பௌத்தம்">பௌத்த</ref> <ref target="https://ta.wikipedia.org/wiki/சைத்தியம்">சைத்தியம்</ref> &amp; <ref target="https://ta.wikipedia.org/wiki/தூபி">தூபி</ref></caption></figure>
<figure><caption> <ref target="https://ta.wikipedia.org/wiki/புடைப்புச்_சிற்பம்">புடைப்புச் சிற்பங்கள்</ref></caption></figure>
<p><hi rend="bold">கான்கேரி குகைகள்</hi> (Kanheri Caves)  (<ref target="https://ta.wikipedia.org/wiki/சமக்கிருதம்_மொழி">சமக்கிருதம்</ref>:कान्हेरीगुहाः <hi rend="italic">Kānherī-guhāḥ</hi>) <ref target="https://ta.wikipedia.org/wiki/பௌத்தம்">பௌத்தக்</ref> குடைவரை குகைகளின் தொகுப்பாகும். இக்குகைகள் <ref target="https://ta.wikipedia.org/wiki/மகாராட்டிரா">மகாராட்டிரா</ref> மாநிலத் தலைநகரான <ref target="https://ta.wikipedia.org/wiki/மும்பை">மும்பை</ref> நகர்புறத்தின், மேற்கே உள்ள <ref target="https://ta.wikipedia.org/wiki/போரிவலி">போரிவலி</ref> பகுதியின் <hi rend="bold">சஞ்சய் காந்தி தேசியப் பூங்கா</hi>வின் மலைப்பாங்கானப் பகுதியில் அமைந்துள்ளது.</p>
<p>இக்குகைகள், கிமு முதல் நூற்றாண்டு முதல் கிபி 10ஆம் நூற்றாண்டு முடிய உள்ள காலத்திய பௌத்த சிற்பங்கள், <ref target="https://ta.wikipedia.org/wiki/புடைப்புச்_சிற்பம்">புடைப்புச் சிற்பங்கள்</ref>, ஓவியங்கள் மற்றும் கல்வெட்டுக்கள் கொண்டது.  கான்கேரி எனும் <ref target="https://ta.wikipedia.org/wiki/சமசுகிருதம்">சமசுகிருத மொழிச்</ref> சொல்லிற்கு கறுப்பு (கிருஷ்ணர்) மலை எனப் பொருளாகும்.<ref target="https://ta.wikipedia.org/wiki/முதற்_பக்கம்#cite_note-ancient-1">[1]</ref><ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
விளக்கம்

<p>கான்கேரி குகைகளின் வளாகம் 109 குகைகளின் தொகுப்பாகும். இவைகள் சுண்ணாம்புக் கல் மலைக் குகைகள் ஆகும்.<ref target="https://ta.wikipedia.org/wiki/முதற்_பக்கம்#cite_note-3">[3]</ref> சிறு மலைகளில் உள்ள குகைகளுக்குச் செல்வதற்கு பாறைப் படிக்கட்டுகள் உள்ளது.</p>
<p>இக்குகைகளில் கிபி மூன்றாம் நூற்றாண்டில் <ref target="https://ta.wikipedia.org/wiki/கௌதம_புத்தர்">கௌதம புத்தர்</ref> மற்றும் <ref target="https://ta.wikipedia.org/wiki/போதிசத்துவர்">போதிசத்துவர்களின்</ref> சிற்பங்கள் வடிக்கப்பட்டுள்ளது. கிபி மூன்றாம் கொங்கண் கடற்கரையில் கான்கேரி குகைகள் பௌத்த <ref target="https://ta.wikipedia.org/wiki/பிக்குகள்">பிக்குகள்</ref> நிரந்தரமாக தங்கி பௌத்த தத்துவங்களை கற்பதற்கும், தியானம் செய்வதற்கும் ஏற்ற <ref target="https://ta.wikipedia.org/wiki/புத்த_விகாரம்">விகாரங்களாகவும்</ref>,  <ref target="https://ta.wikipedia.org/wiki/சைத்தியம்">சைத்தியங்களாகவும்</ref> இருந்தது.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
<figure><caption>கான்கேரி குகைகளின் வரைபடம் (1881)</caption></figure>
<p>போதிசத்துவர் <ref target="https://ta.wikipedia.org/wiki/அவலோகிதர்">அவலோகிதரின்</ref> சிற்பங்கள் இக்குகைகளில்  இடம் பெற்றுள்ளது. மேலும் இக்குகைகள் வணிக மையமாகவும் செயல்பட்டுள்ளது.  கல்யாண், நாசிக், உஜ்ஜைன், பைத்தான் ஆகிய நகரங்களுக்கு இடையே செல்லும் வணிகர்கள் இக்குகைகளை ஓய்வு அறைகளாக பயன்படுத்திக் கொண்டனர். <ref target="https://ta.wikipedia.org/wiki/மௌரியப்_பேரரசு">மௌரியப் பேரரசு</ref> மற்றும் <ref target="https://ta.wikipedia.org/wiki/குசான்_பேரரசு">குசான் பேரரசு</ref> காலத்தில் கான்கேரி குகைகள் பௌத்த சமயப் பல்கலைக்கழகமாகத் திகழ்ந்தது.<ref target="https://ta.wikipedia.org/wiki/முதற்_பக்கம்#cite_note-ancient-1">[1]</ref></p>
<p>980-1054ல் வாழ்ந்த பௌத்த <ref target="https://ta.wikipedia.org/wiki/பிக்குகள்">பிக்கு</ref> <ref target="https://ta.wikipedia.org/wiki/அதிசர்">அதிசர்</ref> (Atisha) என்பவர் கான்கேரி குகைகளில், பௌத்த குரு இராகுலகுப்தர் கீழ் தியானம் பழகியவர்.<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
கல்வெட்டுகள் &amp; குறிப்புகள்
<p>கான்கேரி குகைகளில் <ref target="https://ta.wikipedia.org/wiki/பிராமி">பிராமி</ref> மற்றும் <ref target="https://ta.wikipedia.org/wiki/தேவநாகரி">தேவநாகரி</ref>  எழுத்துகளுடன் கூடிய  51 கல்வெட்டுகளும், சுவர் எழுத்துக்களும் மற்றும் 3 பகலவி எழுத்துக்களுடன் கூடிய குறிப்புகளும் கல்வெட்டுகளும் உள்ளது<ref target="https://ta.wikipedia.org/wiki/முதற்_பக்கம்#cite_note-6">[6]</ref> எழுத்துக்கள் 90வது குகையில் காணப்படுகின்றன..<ref target="https://ta.wikipedia.org/wiki/முதற்_பக்கம்#cite_note-ancient-1">[1]</ref><ref target="https://ta.wikipedia.org/wiki/முதற்_பக்கம்#cite_note-7">[7]</ref>
ஒரு கல்வெட்டில், <ref target="https://ta.wikipedia.org/wiki/சாதவாகனர்">சாதவாகன</ref> ஆட்சியாளர் வசிஷ்டிபுத்திர சதகர்மிக்கும், <ref target="https://ta.wikipedia.org/wiki/மேற்கு_சத்ரபதிகள்">மேற்கு சத்ரபதி</ref> மன்னர் <ref target="https://ta.wikipedia.org/wiki/முதலாம்_ருத்திரதாமன்">ருத்திரதாமனின்</ref> மகளுக்கும் நடைபெற்ற திருமணத்தை குறித்துள்ளது.<ref target="https://ta.wikipedia.org/wiki/முதற்_பக்கம்#cite_note-8">[8]</ref></p>
<p>மேலும் ஒரு கல்வெட்டுக் குறிப்பில் கிபி 494-495ல் <hi rend="italic">திரைகுடக</hi>  வம்சத்தைப் பற்றிக் குறித்துள்ளது.<ref target="https://ta.wikipedia.org/wiki/முதற்_பக்கம்#cite_note-9">[9]</ref></p>
குகைச் சிற்பங்கள் &amp; ஓவியங்கள்
<figure><caption>குகை எண் 34ன் கூரையில் முடிவு பெறாத புத்தரின் ஓவியங்கள்.</caption></figure>
<p>குகை எண் 34ன் கூரையில் முடிவு பெறாத புத்தரின் ஓவியங்கள் காணப்படுகிறது.</p>
<list type="unordered">
<item>மலையடிவாரத்திலிருந்து கான்கேர் குகைகளின் காட்சி</item>
<item>கான்கேரி குகையின் பாறைப் படிகள்</item>
<item>குகைகளின் முதன்மை நுழைவு வாயில் </item>
<item>குகை எண் 1 </item>
<item>குகை எண் 3</item>
<item>நீளமான கல் தரைப் படுக்கைகள் </item>
<item><ref target="https://ta.wikipedia.org/wiki/சைத்தியம்">சைத்தியம்</ref> </item>
<item><ref target="https://ta.wikipedia.org/wiki/புத்த_விகாரம்">விகாரை</ref> </item>
<item> மேற்கு இந்தியாவில் பௌத்த சமய மையமாக கான்கேரி குகைகள் </item>
<item><ref target="https://ta.wikipedia.org/wiki/புடைப்புச்_சிற்பம்">புடைப்புச் சிற்பம்</ref> </item>
<item>புத்தரின் புடைப்புச் சிற்பம் </item>
</list>
இதனையும் காண்க

<list type="unordered"><item><ref target="https://ta.wikipedia.org/wiki/புத்த_குகைகள்">புத்த குகைகள்</ref></item>
<item><ref target="https://ta.wikipedia.org/wiki/பௌத்த_யாத்திரை_தலங்கள்">பௌத்த யாத்திரை தலங்கள்</ref></item>
<item><ref target="https://ta.wikipedia.org/wiki/பௌத்த_தொல்லியற்களங்கள்">பௌத்த தொல்லியற்களங்கள்</ref></item>
<item><ref target="https://ta.wikipedia.org/wiki/எல்லோரா">எல்லோரா</ref> குகைகள்</item>
<item><ref target="https://ta.wikipedia.org/wiki/அஜந்தா_குகைகள்">அஜந்தா குகைகள்</ref></item>
<item><ref target="https://ta.wikipedia.org/wiki/எலிபண்டா_குகைகள்">எலிபண்டா குகைகள்</ref></item>
<item><ref target="https://ta.wikipedia.org/wiki/லெண்யாத்திரி">லெண்யாத்திரி</ref></item>
<item><ref target="https://ta.wikipedia.org/wiki/தௌலி">தௌலி</ref></item>
<item><ref target="https://ta.wikipedia.org/wiki/லலித்கிரி">லலித்கிரி</ref> குகைகள்</item>
<item><ref target="https://ta.wikipedia.org/wiki/உதயகிரி,_கந்தகிரி_குகைகள்">உதயகிரி, கந்தகிரி குகைகள்</ref></item>
<item><ref target="https://ta.wikipedia.org/wiki/பாண்டவர்_குகைகள்">திரிரஷ்மி லேனி</ref></item>
<item><ref target="https://ta.wikipedia.org/wiki/அவுரங்காபாத்_குகைகள்">அவுரங்காபாத் குகைகள்</ref></item>
<item><ref target="https://ta.wikipedia.org/wiki/உண்டவல்லி">உண்டவல்லி</ref></item>
<item><ref target="https://ta.wikipedia.org/wiki/போஜ்ஜன்ன_கொண்டா">போஜ்ஜன்ன கொண்டா</ref></item>
<item><ref target="https://ta.wikipedia.org/wiki/காம்பாலித_குகைகள்">காம்பாலித குகைகள்</ref></item></list>



வெளி இணைப்புகள்
<list type="unordered"><item><ref target="https://www.youtube.com/watch?v=pV0TH7MFi_A">Kanheri Caves Mumbai | Archaeological Site - காணொலி</ref></item>
<item><ref target="https://www.youtube.com/watch?v=lELou4aaEts">Kanheri Caves Decoded Part 1  - காணொலி</ref></item>
<item><ref target="https://www.youtube.com/watch?v=vz7J9xKc5AY">Kanheri Caves Decoded Part 2 - காணொலி</ref></item>
<item><ref target="http://www.conflatingvisions.com/2015/08/kanheri-caves-a-walk-through-the-historical-timeline-of-buddhism/">Walking through the Historical Timeline of Buddhism</ref> <ref target="https://web.archive.org/web/20170816235516/http://www.conflatingvisions.com/2015/08/kanheri-caves-a-walk-through-the-historical-timeline-of-buddhism/">பரணிடப்பட்டது</ref> 2017-08-16 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.bhramanti.com/kanheri.html">Kanheri Caves</ref> <ref target="https://web.archive.org/web/20090615084707/http://www.bhramanti.com/kanheri.html">பரணிடப்பட்டது</ref> 2009-06-15 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.veoh.com/videos/v7071978efhj2aF6">Kanheri Caves Decoded is an online documentary video</ref></item>
<item><ref target="http://hikeden.com/customerexplore/details/220">A detailed Review of Kanheri Caves and Sanjay Gandhi National Park: Read this before you go.</ref> <ref target="https://web.archive.org/web/20170110234211/http://hikeden.com/customerexplore/details/220">பரணிடப்பட்டது</ref> 2017-01-10 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item></list>
மேலும் படிக்க

<list type="unordered"><item>Nagaraju, S. (1981). <hi rend="italic">Buddhist Architecture of Western India</hi>, Delhi: Agam Kala Prakashan.</item></list>
</text></body></html>