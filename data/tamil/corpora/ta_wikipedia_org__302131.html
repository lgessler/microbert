<html><body><text id="wikipedia_ta_wikipedia_org__302131.html" ns="0" revid="3385480" sourceurl="https://ta.wikipedia.org/wiki/%E0%AE%9A%E0%AF%81%E0%AE%A9%E0%AF%8D%E0%AE%9A%E0%AF%81%E0%AE%A9%E0%AF%82_%E0%AE%AE%E0%AE%BE%E0%AE%B5%E0%AE%9F%E0%AF%8D%E0%AE%9F%E0%AE%AE%E0%AF%8D" title="சுன்சுனூ மாவட்டம்" type="wikipedia">சுன்சுனூ மாவட்டம்
<figure><caption><ref target="https://ta.wikipedia.org/wiki/இராஜஸ்தான்">இராஜஸ்தான்</ref> மாநிலத்தில் சுன்சுனூ மாவட்டம்; எண் 26</caption></figure>
<p><hi rend="bold">சுன்சுனூ மாவட்டம்</hi> (Jhunjhunu district) (<ref target="https://ta.wikipedia.org/wiki/இந்தி">இந்தி</ref>:झुन्झुनू जिला)  மேற்கு <ref target="https://ta.wikipedia.org/wiki/இந்தியா">இந்தியாவில்</ref> அமைந்துள்ள <ref target="https://ta.wikipedia.org/wiki/இராஜஸ்தான்">இராஜஸ்தான்</ref> மாநிலத்தின் 33 மாவட்டங்களில் ஒன்றாகும். இம்மாவட்டத் தலைமையிட நகரம் <hi rend="bold">சுன்சுனூ</hi> ஆகும்.
இராஜஸ்தான் மாநிலத்தின்  பகுதியில் அமைந்த இம்மாவட்டம் ஜெய்பூர் கோட்டத்தில் உள்ளது. 
இந்திய அளவில் இம்மாவட்டம் இந்திய இராணுவத்திற்கு அதிக வீரர்களை அனுப்பிய பெருமை உடையது. 
இம்மாவட்டத்தின் பிலானி நகரத்தில் உள்ள <ref target="https://ta.wikipedia.org/wiki/பிர்லா_தொழில்நுட்பம்_மற்றும்_அறிவியல்_கழகம்">பிர்லா தொழில்நுட்பம் மற்றும் அறிவியல் கழகம்</ref>,  உலக அள்வில் பெயர் அறிவியல் மற்றும் தொழில்நுட்ப நிறுவனமாகும்.</p>
மாவட்ட அமைவிடம்
<p>செகாவாதி பிரதேசத்தில் அமைந்த சுன்சுனூ மாவட்டத்தின் கிழக்கிலும்; வடகிழக்கிலும் <ref target="https://ta.wikipedia.org/wiki/அரியானா">அரியானா</ref> மாநிலமும்; தெற்கு, தென்கிழக்கு மற்றும் தென்மேற்கில் <ref target="https://ta.wikipedia.org/wiki/சீகர்_மாவட்டம்">சீகர் மாவட்டம்</ref>, வடக்கிலும், வடமேற்கிலும் <ref target="https://ta.wikipedia.org/wiki/சூரூ_மாவட்டம்">சூரூ மாவட்டம்</ref> எல்லைகளாக அமைந்துள்ளது.</p>
மாவட்ட நிர்வாகம்
<p>சுன்சுனூ மாவட்டம் சுன்சுனூ, சிராவா, புஹானா, கேத்திரி, நவால்காட், உதய்பூர்வாதி, மேல்சிசர், சூரஜ்காட் என <ref target="https://ta.wikipedia.org/wiki/வருவாய்_வட்டம்"> வருவாய் வட்டங்களைக்</ref> கொண்டது. இம்மாவட்டம் சுன்சுனூ, மண்டவா, நவால்காட், கேத்திரி, பிலானி,
உதய்பூர்வாதி, சூரஜ்காட் என ஏழு சட்டமன்றத் தொகுதிகளையும்; சுன்சுனூ மக்களவைத் தொகுதியும் கொண்டுள்ளது.</p>
மக்கள் தொகையியல்
<p><ref target="https://ta.wikipedia.org/wiki/இந்திய_மக்கள்_தொகை_கணக்கெடுப்பு,_2011">2011 ஆம் ஆண்டு இந்திய மக்கள் தொகை கணக்கெடுப்பின்</ref> படி இம்மாவட்டத்தின் மொத்த மக்கள் தொகை 2,137,045 ஆக உள்ளது. கிராமப்புறங்களில் 77.11% மக்களும்;  நகரப்புறங்களில் 22.89% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி   விகிதம் 11.67% ஆக உயர்ந்துள்ளது. மக்கள் தொகையில் 1,095,896 ஆண்களும்; 1,041,149 பெண்களும் உள்ளனர். ஆயிரம் ஆண்களுக்கு 950 பெண்கள் என்ற விகிதத்தில் <ref target="https://ta.wikipedia.org/wiki/பாலின_விகிதம்">பாலின விகிதம்</ref> உள்ளது. 5,928 சதுர கிலோ மீட்டர் பரப்பளவு கொண்ட இம்மாவட்டத்தின் <ref target="https://ta.wikipedia.org/wiki/மக்கள்_தொகை_அடர்த்தி">மக்கள் தொகை அடர்த்தி</ref> ஒரு சதுர கிலோ மீட்டர் பரப்பளவில் 361 மக்கள் வீதம் வாழ்கின்றனர். இம்மாவட்டத்தின் சராசரி  <ref target="https://ta.wikipedia.org/wiki/படிப்பறிவு">படிப்பறிவு</ref>  74.13% ஆகவும், ஆண்களின் படிப்பறிவு 86.90% ஆகவும், பெண்களின் படிப்பறிவு 60.95% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 288,470 ஆக உள்ளது. 
<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
சமயம்
<p>இம்மாவட்டத்தில் <ref target="https://ta.wikipedia.org/wiki/இந்து_சமயம்">இந்து சமயத்தவரின்</ref> மக்கள் தொகை 1,905,682 (89.17%)  ஆகவும்;     <ref target="https://ta.wikipedia.org/wiki/இசுலாம்"> இசுலாமிய சமய</ref>  மக்கள் தொகை 228,178  (10.68%)  ஆகவும்;   <ref target="https://ta.wikipedia.org/wiki/சமணம்">சமண சமய</ref>,  <ref target="https://ta.wikipedia.org/wiki/சீக்கியம்">சீக்கிய சமய</ref>, <ref target="https://ta.wikipedia.org/wiki/கிறித்தவம்">கிறித்தவ</ref>,  <ref target="https://ta.wikipedia.org/wiki/பௌத்தம்">பௌத்த சமய</ref> மக்கள் தொகை மிகக் குறைவாகவும் உள்ளது.</p>
மொழிகள்
<p><ref target="https://ta.wikipedia.org/wiki/இராஜஸ்தான்">இராஜஸ்தான்</ref> மாநிலத்தின் ஆட்சி மொழியான <ref target="https://ta.wikipedia.org/wiki/இந்தி_மொழி">இந்தி மொழியுடன்</ref>,  <ref target="https://ta.wikipedia.org/wiki/பஞ்சாபி_மொழி">பஞ்சாபி</ref>, <ref target="https://ta.wikipedia.org/wiki/உருது_மொழி">உருது</ref>  மற்றும் <ref target="https://ta.wikipedia.org/wiki/இராச்சசுத்தானி">இராச்சசுத்தானி</ref>, <ref target="https://ta.wikipedia.org/wiki/மார்வாரி_மொழி">மார்வாரி</ref> போன்ற வட்டார மொழிகளும் இம்மாவட்டத்தில் பேசப்படுகிறது.</p>
தொழில்கள்
<p>சுன்சுனூ மாவட்டத்தின் கேத்ரி வட்டத்தில்  இந்தியாவின் பெரிய  செம்பு சுரங்கங்கள் உள்ளது. </p>
கல்வி நிறுவனங்கள்
<list type="unordered"><item><ref target="https://ta.wikipedia.org/wiki/பிர்லா_தொழில்நுட்பம்_மற்றும்_அறிவியல்_கழகம்">பிர்லா தொழில்நுட்பம் மற்றும் அறிவியல் கழகம்</ref></item></list>
படக்காட்சியகம்
<list type="unordered">
<item>சுன்சுனூ நகரத்தில் ஜுஜ்கர் சிங் நெக்ராவின் சிலை</item>
<item><ref target="https://ta.wikipedia.org/wiki/பிர்லா_தொழில்நுட்பம்_மற்றும்_அறிவியல்_கழகம்">பிர்லா தொழில்நுட்பம் மற்றும் அறிவியல் கழகம்</ref></item>
</list>


வெளி இணைப்புகள்
<list type="unordered"><item><ref target="http://www.jhunjhunu.rajasthan.gov.in">மாவட்ட இணையதளம்</ref></item>
<item><ref target="http://www.jhunjhunu.info">Jhunjhunu information</ref> <ref target="https://web.archive.org/web/20190817045836/http://www.jhunjhunu.info/">பரணிடப்பட்டது</ref> 2019-08-17 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item></list>
</text></body></html>