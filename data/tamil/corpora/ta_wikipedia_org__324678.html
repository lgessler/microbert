<html><body><text id="wikipedia_ta_wikipedia_org__324678.html" ns="0" revid="3367071" sourceurl="https://ta.wikipedia.org/wiki/%E0%AE%9A%E0%AE%BE%E0%AE%A8%E0%AF%8D%E0%AE%A4%E0%AE%95%E0%AF%81%E0%AE%AE%E0%AE%BE%E0%AE%B0%E0%AF%8D" title="சாந்தகுமார்" type="wikipedia">சாந்தகுமார்
<p><hi rend="bold">சாந்தகுமார்</hi> (Shanta Kumar) (பிறப்பு: 12 செப்டம்பர் 1934) <ref target="https://ta.wikipedia.org/wiki/இந்தியா">இந்திய</ref> மாநிலமான <ref target="https://ta.wikipedia.org/wiki/இமாச்சலப்_பிரதேசம்">இமாச்சலப் பிரதேசத்தின்</ref> முன்னாள் <ref target="https://ta.wikipedia.org/wiki/முதலமைச்சர்_(இந்தியா)">முதலமைச்சரும்</ref>, <ref target="https://ta.wikipedia.org/wiki/இந்திய_அரசு">இந்திய ஒன்றிய அரசின்</ref> அமைச்சராகவும் இருந்தவர். சாந்தகுமார் <ref target="https://ta.wikipedia.org/wiki/பாரதிய_ஜனதா_கட்சி">பாரதிய ஜனதா கட்சியின்</ref> இமாச்சலப் பிரதேச மாநிலத் தலைவர்களில் ஒருவரும் ஆவார். 1989, 1998 மற்றும் 1999-ஆம் ஆண்டுகளில் இமாச்சலப் பிரதேசத்தின் காங்கிரா மக்களவைத் தொகுதியிலிருந்து இந்திய நாடாளுமன்ற <ref target="https://ta.wikipedia.org/wiki/மக்களவை_(இந்தியா)">மக்களவைக்கு</ref> மூன்று முறை தேர்ந்தேடுக்கப்பட்டவர்.</p>
பிறப்பு
<p>ஜெகன்நாத் சர்மா – கௌசல்யா தேவி இணையருக்கு 12 செப்டம்பர் 1934-இல் <ref target="https://ta.wikipedia.org/wiki/பிரித்தானிய_இந்தியா">பிரித்தானிய இந்தியாவின்</ref> <ref target="https://ta.wikipedia.org/wiki/காங்ரா_மாவட்டம்">காங்ரா மாவட்டத்தில்</ref>,  கர்ஜாமுலா எனும் ஊரில் பிறந்தவர் சாந்தகுமார்.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
அரசியல்
<p>1963-இல்  அரசியல் பணி துவக்கிய சாந்தகுமார் முதலில்  கர்ஜமூலா கிராமப் பஞ்சாயத்தின் தலைவராகப் பதவி ஏற்றார். பின்னர் பவர்னா <ref target="https://ta.wikipedia.org/wiki/ஊராட்சி_ஒன்றியம்">பஞ்சாயத்து ஒன்றியத்தின்</ref> தலைவராகவும், காங்கிரா மாவட்ட பஞ்சாயத்து குழுவின் தலைவராகவும் (1965 - 1970) பதவி வகித்தார்.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
<p>சாந்தகுமார் 1972 முதல் 1985 முடிய இமாச்சலப் பிரதேச சட்டமன்ற உறுப்பினராகத் தொடர்ந்து பதவி வகித்தவர்.
பின்னர் மீண்டும்1992 – 1992 முடிய இமாச்சலப் பிரதேச சட்டமன்ற உறுப்பினராக பதவி வகித்தவர்.
<ref target="https://ta.wikipedia.org/wiki/பாரதிய_ஜனதா_கட்சி">பாரதிய ஜனதா கட்சியின்</ref> சார்பாக சாந்தகுமார் இமாச்சலப் பிரதேசத்தின் <ref target="https://ta.wikipedia.org/wiki/முதலமைச்சர்_(இந்தியா)">முதலமைச்சராக</ref> 1977 முதல் 1980 முடியவும், பின்னர் 1990 முதல் 1992 முடிய இரண்டு முறை பதவி வகித்தவர்.<ref target="https://ta.wikipedia.org/wiki/முதற்_பக்கம்#cite_note-3">[3]</ref> 1980 முதல் 1985 முடிய இமாச்சலப் பிரதேச சட்டமன்ற எதிர்கட்சித் தலைவராக பணியாற்றியவர்.<ref target="https://ta.wikipedia.org/wiki/முதற்_பக்கம்#cite_note-loksabhabio-4">[4]</ref></p>
<p>சாந்தகுமார் காங்கிரா மக்களவைத் தொகுதியிலிருந்து 1989, 1998 மற்றும் 1999 ஆகிய ஆண்டுகளில் நடந்த மக்களவைத் தேர்தல்களில் போட்டியிட்டு இந்திய நாடாளுமன்ற <ref target="https://ta.wikipedia.org/wiki/மக்களவை_(இந்தியா)">மக்களவை</ref> உறுப்பினராகவும்,  <ref target="https://ta.wikipedia.org/wiki/அடல்_பிகாரி_வாஜ்பாய்">அடல் பிகாரி வாஜ்பாய்</ref> அமைச்சரவையில் 1999 முதல் 2004 முடிய ஊரக வளர்ச்சித் துறையில் மூத்த அமைச்சராகவும் பணியாற்றியவர்.<ref target="https://ta.wikipedia.org/wiki/முதற்_பக்கம்#cite_note-loksabhabio-4">[4]</ref></p>
<p>சாந்தகுமார் 2008-இல் இமாச்சலப் பிரதேசத்திலிருந்து, இந்திய நாடாளுமன்ற <ref target="https://ta.wikipedia.org/wiki/மாநிலங்களவை_(இந்தியா)">மாநிலங்களவைக்குத்</ref> தேர்ந்தேடுக்கப்பட்டார்.<ref target="https://ta.wikipedia.org/wiki/முதற்_பக்கம்#cite_note-5">[5]</ref> 2014-இல் 16வது மக்களவை உறுப்பினராக காங்ரா மக்களவைத் தொகுதியிலிருந்து மீண்டும் தேர்ந்தெடுக்கப்பட்டார்.<ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
</text></body></html>