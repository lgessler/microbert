<html><body><text id="wikipedia_ta_wikipedia_org__330238.html" ns="0" revid="2922512" sourceurl="https://ta.wikipedia.org/wiki/%E0%AE%85%E0%AE%A4%E0%AF%8B%E0%AE%A4%E0%AE%BF" title="அதோதி" type="wikipedia">அதோதி
<p><hi rend="bold">ஹதோதி</hi> (Hadoti (हाड़ौती),  பகுதி, முன்னர் பூந்தி இராச்சியம் என அழக்கப்பட்டது. ஹதோதி பிரதேசம் தற்கால மேற்கு <ref target="https://ta.wikipedia.org/wiki/இந்தியா">இந்தியாவின்</ref> <ref target="https://ta.wikipedia.org/wiki/இராஜஸ்தான்">இராஜஸ்தான்</ref> மாநிலத்தின் கிழக்குப் பகுதியில் உள்ள <ref target="https://ta.wikipedia.org/wiki/பூந்தி_மாவட்டம்"> பூந்தி</ref>,  <ref target="https://ta.wikipedia.org/wiki/கோட்டா_மாவட்டம்">கோட்டா</ref>, <ref target="https://ta.wikipedia.org/wiki/ஜாலாவார்_மாவட்டம்">ஜாலாவோர்</ref>, <ref target="https://ta.wikipedia.org/wiki/பாரான்_மாவட்டம்">பாரான்  மாவட்டங்களை</ref> உள்ளடக்கியது. </p>
<p>ஹதோதி பிரதேசத்தின் மேற்கில் <ref target="https://ta.wikipedia.org/wiki/மேவார்">மேவாரும்</ref>, வடமேற்கில் <ref target="https://ta.wikipedia.org/wiki/அஜ்மீர்_மாவட்டம்"> அஜ்மீரும்</ref>, தெற்கில் <ref target="https://ta.wikipedia.org/wiki/மால்வா,_மத்தியப்_பிரதேசம்">மால்வாவும்</ref>, கிழக்கில் <ref target="https://ta.wikipedia.org/wiki/மத்தியப்_பிரதேசம்">மத்தியப் பிரதேச</ref> மாநிலத்தின் <ref target="https://ta.wikipedia.org/wiki/கிர்டு">கிர்டு</ref> பிரதேசமும் எல்லைகளாக அமைந்துள்ளது.</p>
புவியியல்
<p>இராஜஸ்தான் மாநிலத்தின் தென்கிழக்கு பகுதியில் அமைந்துள்ள ஹதோதி பிரதேசத்தின், கிழக்கில் <ref target="https://ta.wikipedia.org/wiki/மால்வா,_மத்தியப்_பிரதேசம்">மால்வா பீடபூமியும்</ref>, மேற்கில் <ref target="https://ta.wikipedia.org/wiki/ஆரவல்லி_மலைத்தொடர்">ஆரவல்லி மலைத்தொடரும்</ref>, தென்மேற்கில் <ref target="https://ta.wikipedia.org/wiki/மேவார்">மேவார் பீடபூமியும்</ref> பிரதேசமும் சூழ்ந்துள்ளது.  </p>
<p>ஹதோதி பகுதியில் பாயும் முக்கிய ஆறு <ref target="https://ta.wikipedia.org/wiki/சம்பல்_ஆறு">சம்பல் ஆறும்</ref> மற்றும் அதன் துணை ஆறுகளான <ref target="https://ta.wikipedia.org/wiki/காளி_சிந்து_ஆறு">காளி சிந்து ஆறு</ref> மற்றும் பார்வதி ஆறு, சக்கன் ஆறுகள் ஆகும். ஹதோதி பிரதேச வண்டல் மண்ணால் விளைநிலங்கள் வளம் கொழிக்கிறது.</p>
மொழிகள்
<list type="unordered"><item>ஹதோதி மொழி</item>
<item><ref target="https://ta.wikipedia.org/wiki/இந்தி">இந்தி</ref></item>
<item><ref target="https://ta.wikipedia.org/wiki/ஆங்கிலம்">ஆங்கிலம்</ref></item></list>
வரலாறு
<figure><caption>இந்தியாவில் ஹதோதி பிரதேசம்</caption></figure>
<p>பிரதிகார மீணா வம்சத்தின் துணை கிளையான மீணா வம்ச மன்னர் பூந்த மீணா என்பவர் முதலில் ஹதோதி பிரதேசத்தில் தமது பெயரில் <ref target="https://ta.wikipedia.org/wiki/பூந்தி_மாவட்டம்">பூந்தி</ref> நகரத்தை நிறுவினர்.
1342-இல் ஜெய்தா மீணா எனும் மன்னரிடமிருந்து ராவ் தேவ் ஹட்டா எனும் மன்னர் பூந்தி நகரத்தைக் கைப்பற்றி, அப்பிரதேசம் முழுமைக்கும் ஹதோதி எனப் பெயரிட்டார். </p>
ஹதோதியின் மன்னராட்சிகள்
<p><ref target="https://ta.wikipedia.org/wiki/இந்தியப்_பிரிவினை">இந்திய விடுதலைக்கு</ref> பின்னர் 1949 முடிய ஹதோதி பிரதேசத்தில் <ref target="https://ta.wikipedia.org/wiki/பிரித்தானியாவின்_இந்தியப்_பேரரசு">பிரித்தானிய இந்திய</ref> அரசுக்கு <ref target="https://ta.wikipedia.org/wiki/திறை">கப்பம்</ref> செலுத்தி ஆண்ட மூன்று <ref target="https://ta.wikipedia.org/wiki/மன்னர்_அரசு_(பிரித்தானிய_இந்தியா)">சுதேச சமஸ்தானங்களின்</ref> விவரம்: </p>
<list type="unordered"><item>பூந்தி அரசு (Bundi State) 1342 – 1949</item>
<item>ஜாலவர் அரசு (Jhalawar state) 1838 –1949</item>
<item>கோட்டா அரசு (Kotah State) 17-ஆம் நூற்றாண்டு – 1949</item></list>
<p>இந்திய விடுதலைக்குப் பின்னர் ஹதோதி பிரதேசத்தில் இருந்த இம்மூன்று மன்னராட்சிப் பகுதிகளும் 1949-இல் <ref target="https://ta.wikipedia.org/wiki/இந்தியா">இந்தியாவுடன்</ref> இணைந்தன.</p>
சுற்றுலாத் தலங்கள்
<p>ஹதோதி பிரதேசத்தில் <ref target="https://ta.wikipedia.org/wiki/காக்ரோன்_கோட்டை">காக்ரோன் கோட்டை</ref> போன்ற பல  கோட்டைகளும், அரண்மனைகளும், பறவைகள் மற்றும் விலங்குகள் காப்பகங்களும் உள்ளது. <ref target="https://ta.wikipedia.org/wiki/முதற்_பக்கம்#cite_note-1">[1]</ref></p>


வெளி இணைப்புகள்
<list type="unordered"><item><ref target="https://rajasthantourismbuzz.wordpress.com/tag/hadoti-region/">Unexplored Monsoon Destinations in Rajasthan</ref></item>
<item><ref target="http://www.outlookindia.com/outlooktraveller/destinations/have-you-been-to-hadoti-in-rajasthan/">HAVE YOU BEEN TO HADOTI IN RAJASTHAN?</ref></item></list>
</text></body></html>