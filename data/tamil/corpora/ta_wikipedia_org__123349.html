<html><body><text id="wikipedia_ta_wikipedia_org__123349.html" ns="0" revid="3305261" sourceurl="https://ta.wikipedia.org/wiki/%E0%AE%8E%E0%AE%AE%E0%AF%8D._%E0%AE%8F._%E0%AE%8E%E0%AE%AE%E0%AF%8D._%E0%AE%B0%E0%AE%BE%E0%AE%AE%E0%AE%9A%E0%AE%BE%E0%AE%AE%E0%AE%BF" title="எம். ஏ. எம். ராமசாமி" type="wikipedia">எம். ஏ. எம். ராமசாமி
<p><hi rend="bold">எம். ஏ. எம். ராமசாமி</hi> (<hi rend="italic">M. A. M. Ramaswamy</hi>), (<ref target="https://ta.wikipedia.org/wiki/செப்டம்பர்_30">செப்டம்பர் 30</ref>, <ref target="https://ta.wikipedia.org/wiki/1931">1931</ref> – <ref target="https://ta.wikipedia.org/wiki/டிசம்பர்_2">டிசம்பர் 2</ref>, <ref target="https://ta.wikipedia.org/wiki/2015">2015</ref>), செட்டிநாடு குழும நிறுவனங்களின் கூட்டுத்தாபகரும், தலைவரும் ஆவார். <ref target="https://ta.wikipedia.org/wiki/கர்நாடகம்">கர்நாடக</ref> மாநிலத்தின் <ref target="https://ta.wikipedia.org/wiki/மாநிலங்களவை">மாநிலங்களவை</ref> உறுப்பினராக <ref target="https://ta.wikipedia.org/wiki/ஜனதா_தளம்_(சமயசார்பற்ற)">ஜனதா தளம் (எஸ்)</ref>  கட்சி சார்பாக தேர்ந்தெடுக்கப்பட்ட அரசியல்வாதியுமாவார்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> புகழ்பெற்ற <ref target="https://ta.wikipedia.org/wiki/அண்ணாமலைப்_பல்கலைக்கழகம்">அண்ணாமலைப் பல்கலைகழகத்தின்</ref> இணைவேந்தராகவும் பணியாற்றினார்.<ref target="https://ta.wikipedia.org/wiki/முதற்_பக்கம்#cite_note-2">[2]</ref> சிறந்த தொழிலதிபராகவும்<ref target="https://ta.wikipedia.org/wiki/முதற்_பக்கம்#cite_note-3">[3]</ref> 500 குதிரை பந்தயங்களை வென்றவராகவும்<ref target="https://ta.wikipedia.org/wiki/முதற்_பக்கம்#cite_note-4">[4]</ref> விளங்கியவர்.</p>
வாழ்க்கையும்,கல்வியும்
<p>இவர் பிறந்தது சென்னையில் (செட்டிநாடு இல்லம்). தந்தை ராஜா சர் அண்ணாமலை செட்டியார். தாயார் ராணி லேடி மெய்யம்மை ஆச்சி. படிப்பு சர்ச் பார்க் ஆங்கிலப்பள்ளி, சாந்தோம் உயர் நிலைப்பள்ளி, பி.எஸ். உயர்நிலைப் பள்ளி, சென்னை விவேகானந்தா கல்லூரியில் பி.ஏ. பட்டம்.<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
பணிகள்
<p>விளையாட்டுத் துறையில் ஈடுபாடு கொண்ட ராமசாமி தனது பெரும்பகுதி நேரத்தை குதிரைப் பந்தயங்களில் செலவிடுகிறார். இவர் இந்திய வளைத்தடி கூட்டமைப்பின் தலைவராக இருந்தபோதே இந்திய அணி தனது ஒரே உலகக்கோப்பை வாகையர் பட்டத்தை வென்றது.</p>
அறக்கட்டளை
<p>எம்.ஏ.எம்.ராம சாமி செட்டியார்  தனது 1000 கோடி ரூபாய் மதிப்புள்ள சொத்துக்களை,  <hi rend="bold">எம்.ஏ.எம்.ராமசாமி செட்டியார் செட்டிநாடு அறக்கட்டளை</hi>யை நிறுவியதுடன், அதன் தலைவராக <hi rend="italic">ஸ்பிக் சேர்மன்</hi>  ஏ. சி. முத்தையா செட்டியாரையும் நியமித்துள்ளார்.<ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
மறைவு
<p>2 திசம்பர் 2015 அன்று உடல்நலக் குறைவினால் மருத்துவமனையில் தனது 84வது அகவையில் காலமானார்.<ref target="https://ta.wikipedia.org/wiki/முதற்_பக்கம்#cite_note-7">[7]</ref></p>


வெளியிணைப்புகள்
<list type="unordered"><item><ref target="http://www.maalaimalar.com/2014/08/26163904/business-merchant-mam-ramasamy.html">தொழிலதிபர் எம்.ஏ.எம். ராமசாமி கைது: சி.பி.ஐ நடவடிக்கை</ref></item>
<item><ref target="http://164.100.24.167:8080/members/website/Mainweb.asp?mpcode=1973">Profile on Rajya Sabha website</ref></item></list>
</text></body></html>