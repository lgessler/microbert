<html><body><text id="wikipedia_ta_wikipedia_org__182419.html" ns="0" revid="2952222" sourceurl="https://ta.wikipedia.org/wiki/%E0%AE%87%E0%AE%A8%E0%AF%8D%E0%AE%A4%E0%AE%BF%E0%AE%AF%E0%AE%AA%E0%AF%8D_%E0%AE%AA%E0%AF%81%E0%AE%B3%E0%AF%8D%E0%AE%B3%E0%AE%BF%E0%AE%AF%E0%AE%BF%E0%AE%AF%E0%AE%B2%E0%AF%8D_%E0%AE%95%E0%AE%B4%E0%AE%95%E0%AE%AE%E0%AF%8D" title="இந்தியப் புள்ளியியல் கழகம்" type="wikipedia">இந்தியப் புள்ளியியல் கழகம்<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_university">வார்ப்புரு:Infobox university</ref> with unknown parameter "Dean" (this message is shown only in preview).
<figure><caption>map of the Delhi campus</caption></figure>
<p><hi rend="bold">இந்தியப் புள்ளியியல் கழகம்</hi> (Indian Statistical Institute (<hi rend="bold">ISI</hi>)) 1959 ஆம் ஆண்டு <ref target="https://ta.wikipedia.org/wiki/இந்திய_நாடாளுமன்றம்">இந்திய நாடாளும் மன்றத்தால்</ref> நாட்டின் முதன்மைச் சிறப்பான கல்விக் கழகங்களுள் ஒன்றாக அறிவித்தது<ref target="https://ta.wikipedia.org/wiki/முதற்_பக்கம்#cite_note-unsd-1">[1]</ref>. <ref target="https://ta.wikipedia.org/wiki/கொல்கத்தா">கொல்கத்தாவில்</ref> உள்ள பிரசிடென்சி கல்லூரியில் முன்னர் புள்ளியியல் செய்களச்சாலை ஒன்றை <ref target="https://ta.wikipedia.org/wiki/பிரசந்தா_சந்திரா_மகாலனோபிசு">பிரசந்தா சந்திரா மகாலனோபிசு</ref> நிறுவி இருந்தார், அதின் வளர்ச்சியாகவே இந்தப் புள்ளியியல் கழகம் தோன்றியது. இது 1931 ஆம் ஆண்டிலேயே பொது பல்கலைக்கழகமாக நிறுவப்பட்டது. இதன் புகழால், இதை அடிப்படை மாதிரியாகக் கொண்டு <ref target="https://ta.wikipedia.org/wiki/ஐக்கிய_அமெரிக்கா">அமெரிக்காவின்</ref> <ref target="https://ta.wikipedia.org/wiki/வட_காரோலினா">வட காரோலினாவில்</ref> 'ரிசர்ச்சு டிரையாங்கிள்' (Research Triangle, ஆய்வு முக்கோணம்) என்னும் ஆய்வுகநகரத்தில் அமெரிக்காவின் முதல் அமெரிக்கப் புள்ளியியல் கழகம் செர்ட்ரூடு மேரி காஃக்சு (Gertrude Mary Cox) என்பவரால் நிறுவப்பட்டது <ref target="https://ta.wikipedia.org/wiki/முதற்_பக்கம்#cite_note-cox-2">[2]</ref></p>
<p>இந்தியப் புள்ளியியல் கழகத்தை (இ.பு.க) நிறுவிய மகாலனோபிசு, <ref target="https://ta.wikipedia.org/wiki/இரவீந்திரநாத்_தாகூர்">இரபீந்தரநாத்து தாகூர்</ref>, <ref target="https://ta.wikipedia.org/wiki/பிரச்சேந்திரனாத்து_சீல்">பிரச்சேந்திரனாத்து சீல்</ref> ஆகியோரது வழிகாட்டுதலாலும் அறிவுரையாலும் உந்தப்பட்டார். அவருடைய தலைமையில் புள்ளியியல் கருத்துகளை <ref target="https://ta.wikipedia.org/wiki/அறிவியல்">அறிவியல்</ref> துறைக்கும், மாந்த வாழ்வியல் அறிவுத்துறைகளுக்கும் பயன்படுத்தி வளர்த்தெடுத்தனர். இதன் பயனாய் புள்ளியியல் துறையும் வளர்ந்தது. இக் கல்விக் கழகம் புள்ளியியல் சார்ந்த ஆய்விலும் அதன் பயன்பாட்டுத்துறை ஆய்விலும் முன்னணி நிறுவனமாக நன்கு அறியப்பட்டதாக இருந்தது.</p>
<p>இ.பு.க ("ISI") வின் தலைமையகம் கொல்கத்தாவின் புறநகர்ப் பகுதியாகிய பாரநகர் என்னும் இடத்தில் அமைந்துள்ளது. கல்வி சார்ந்த துறைகள் நான்கு துணை நடுவங்களாக விரிவடைந்து உள்ளன. <ref target="https://ta.wikipedia.org/wiki/தில்லி">தில்லி</ref>, <ref target="https://ta.wikipedia.org/wiki/பெங்களூரு">பெங்களூரு</ref>, <ref target="https://ta.wikipedia.org/wiki/சென்னை">சென்னை</ref>, <ref target="https://ta.wikipedia.org/wiki/தேசுப்பூர்">தேசுப்பூர்</ref> ஆகிய இடங்களிலும், <ref target="https://ta.wikipedia.org/wiki/கிரிடிக்">கிரிடிக்</ref> என்னும் இடத்தில் கிளை ஒன்றுமாக உள்ளது</p>
</text></body></html>