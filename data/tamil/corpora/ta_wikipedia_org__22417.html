<html><body><text id="wikipedia_ta_wikipedia_org__22417.html" ns="0" revid="2740693" sourceurl="https://ta.wikipedia.org/wiki/%E0%AE%A4%E0%AE%BE%E0%AE%B5%E0%AE%B0_%E0%AE%89%E0%AE%A3%E0%AF%8D%E0%AE%A3%E0%AE%BF" title="தாவர உண்ணி" type="wikipedia">தாவர உண்ணி
<figure><caption><ref target="https://ta.wikipedia.org/wiki/மான்">மான்</ref> போன்ற <ref target="https://ta.wikipedia.org/wiki/விலங்கு">விலங்குகள்</ref> தாவர உண்ணி (இலையுண்ணி)களாகும். இவை இலை, தழை போன்று <ref target="https://ta.wikipedia.org/wiki/தாவரம்">தாவர</ref> (நிலைத்திணை) வகை உணவுகளையே உண்டு உயிர்வாழ்கின்றன.</caption></figure>
<p><hi rend="bold">தாவர உண்ணி</hi> அல்லது <hi rend="bold">இலையுண்ணி</hi> (Herbivore) என்பது <ref target="https://ta.wikipedia.org/wiki/மரம்">மரம்</ref>, செடி, <ref target="https://ta.wikipedia.org/wiki/கொடி_(தாவரம்)">கொடி</ref>, <ref target="https://ta.wikipedia.org/wiki/புல்">புல்</ref> <ref target="https://ta.wikipedia.org/wiki/பூண்டு">பூண்டு</ref> முதலியவற்றை உண்டு உயிர்வாழும் <ref target="https://ta.wikipedia.org/wiki/விலங்கு">விலங்கு</ref> வகையைக் குறிக்கும். அதாவது இவ் விலங்குகள் ஊன் (<ref target="https://ta.wikipedia.org/wiki/இறைச்சி">இறைச்சி</ref>, புலால்) உண்ணுவதில்லை. <ref target="https://ta.wikipedia.org/wiki/ஆடு">ஆடு</ref>, <ref target="https://ta.wikipedia.org/wiki/மாடு">மாடு</ref>, <ref target="https://ta.wikipedia.org/wiki/எருமை">எருமை</ref>, <ref target="https://ta.wikipedia.org/wiki/மான்">மான்</ref>, <ref target="https://ta.wikipedia.org/wiki/யானை">யானை</ref>, <ref target="https://ta.wikipedia.org/wiki/குதிரை">குதிரை</ref> முதலிய விலங்குகள் தாவர அல்லது இலை உண்ணிகளாகும். இவை பொதுவாக முதலான நுகரிகளாக (primary consumers) இருக்கும்.</p>
<p>விலங்குகள் தமது உணவை உட்கொள்ளும் முறையைக் கொண்டு மூன்று பிரிவாக வகைப்படுத்தப்படும். அவையாவன தாவர உண்ணி, <ref target="https://ta.wikipedia.org/wiki/ஊனுண்ணி">ஊனுண்ணி</ref>, <ref target="https://ta.wikipedia.org/wiki/அனைத்துண்ணி">அனைத்துண்ணி</ref> ஆகும். தாவர உண்ணிகளுக்கு நேர் மாறாக <ref target="https://ta.wikipedia.org/wiki/சிங்கம்">சிங்கம்</ref> (அரிமா), <ref target="https://ta.wikipedia.org/wiki/புலி">புலி</ref> முதலிய விலங்குகள் இறைச்சி உண்ணும் ஊன் உண்ணி வகையைச் சார்ந்த விலங்குகளாகும்.</p>
<p>பொதுவாக விலங்குகள் தாவரங்களை உண்ணும்போதே அவை தாவர உண்ணி என்ற பெயரைப் பெறுகின்றன. உயிருள்ள தாவரங்களில் தமக்குத் தேவையான ஆற்றலைப் பெறும் <ref target="https://ta.wikipedia.org/wiki/பாக்டீரியா">பாக்டீரியா</ref>, <ref target="https://ta.wikipedia.org/wiki/அதிநுண்ணுயிரி">அதிநுண்ணுயிரி</ref> போன்ற ஏனைய <ref target="https://ta.wikipedia.org/wiki/உயிரினம்">உயிரினங்கள்</ref> தாவர <ref target="https://ta.wikipedia.org/wiki/நோய்க்காரணி">நோய்க்காரணிகள்</ref> எனப்படும். இறந்த தாவரங்களில் தமக்கான ஆற்றலைப் பெறும் <ref target="https://ta.wikipedia.org/wiki/பூஞ்சை">பூஞ்சைகள்</ref> சாறுண்ணிகள் (Saprophytes) எனப்படும். ஒரு தாவரமானது, தனது உணவை வேறு தாவரத்தில் இருந்து பெறுமாயின் அது <ref target="https://ta.wikipedia.org/wiki/ஒட்டுண்ணி_வாழ்வு">ஒட்டுண்ணித்</ref> தாவரம் எனப்படும்.</p>
இவற்றையும் பார்க்க
<list type="unordered"><item><ref target="https://ta.wikipedia.org/wiki/ஊனுண்ணி">ஊனுண்ணிகள்</ref></item>
<item><ref target="https://ta.wikipedia.org/wiki/அனைத்துண்ணி">அனைத்துண்ணிகள்</ref></item>
<item><ref target="https://ta.wikipedia.org/wiki/பூச்சியுண்ணி">பூச்சியுண்ணிகள்</ref></item>
<item><ref target="https://ta.wikipedia.org/wiki/மீன்_உண்ணிகள்">மீன் உண்ணிகள்</ref></item></list>
</text></body></html>