<html><body><text id="wikipedia_ta_wikipedia_org__85090.html" ns="0" revid="3236632" sourceurl="https://ta.wikipedia.org/wiki/%E0%AE%8E%E0%AE%B8%E0%AF%8D%E0%AE%A4%E0%AF%8B%E0%AE%A9%E0%AE%BF%E0%AE%AF_%E0%AE%95%E0%AF%81%E0%AE%B0%E0%AF%82%E0%AE%A9%E0%AF%8D" title="எஸ்தோனிய குரூன்" type="wikipedia">எஸ்தோனிய குரூன்
<p><hi rend="bold">குரூன்</hi> (<ref target="https://ta.wikipedia.org/wiki/நாணயக்_குறியீடு">சின்னம்</ref>: <hi rend="bold">kr</hi> or <hi rend="bold">,-</hi>; <ref target="https://ta.wikipedia.org/wiki/ஐ.எசு.ஓ_4217">குறியீடு</ref>: <hi rend="bold">EEK</hi>), <ref target="https://ta.wikipedia.org/wiki/எஸ்டோனியா">எஸ்டோனியா</ref> நாட்டின் முன்னாள் <ref target="https://ta.wikipedia.org/wiki/நாணயம்">நாணயம்</ref>. குரோன் என்னும் சொல் <ref target="https://ta.wikipedia.org/wiki/லத்தீன்">லத்தீன்</ref> மொழியின் “குரோனா” என்னும் சொல்லில் இருந்து தொன்றியது. இதற்கு கிரீடம்/முடி என்று பொருள். <ref target="https://ta.wikipedia.org/wiki/டானிய_குரோன்">டானிய குரோன்</ref>, <ref target="https://ta.wikipedia.org/wiki/சுவீடிய_குரோனா">சுவீடிய குரோனா</ref>, <ref target="https://ta.wikipedia.org/wiki/நார்வே_குரோன்">நார்வே குரோன்</ref> போன்ற <ref target="https://ta.wikipedia.org/wiki/ஸ்கான்டினாவியா">ஸ்கான்டினாவிய நாடுகளின்</ref> நாணயங்களின் பெயர்களும் இச்சொல்லிலிருந்தே தோன்றின. ஒரு குரூனில் நூறு சென்டிகள் உள்ளன. குரூன் என்ற சொல்லின் பன்மை வடிவம் “குரூனி”. எஸ்தோனிய குரூன் முதன் முதலில் <ref target="https://ta.wikipedia.org/wiki/1928">1928ல்</ref> அறிமுகப்படுத்தப்பட்டது. <ref target="https://ta.wikipedia.org/wiki/1940">1940ல்</ref> <ref target="https://ta.wikipedia.org/wiki/இரண்டாம்_உலகப்_போர்">இரண்டாம் உலகப் போரின்</ref> போது எஸ்டோனியா <ref target="https://ta.wikipedia.org/wiki/சோவியத்_யூனியன்">சோவியத் யூனியனால்</ref> ஆக்கிரமிக்கப்பட்டவுடன் குரூன் நாணய முறை கைவிடப்பட்டு <ref target="https://ta.wikipedia.org/wiki/ரஷ்ய_ரூபிள்">சோவியத் ரூபிள்</ref> நாணயம் புழக்கத்தில் இருந்தது. <ref target="https://ta.wikipedia.org/wiki/1992">1992ல்</ref> எஸ்டோனியா விடுதலை அடைந்தவுடன் குரூன் மீண்டும் அறிமுகப்படுத்தப்பட்டது. எஸ்டோனியா <ref target="https://ta.wikipedia.org/wiki/ஐரோப்பிய_ஒன்றியம்">ஐரோப்பிய ஒன்றியத்தில்</ref> இணைந்து விட்டதால் ஜனவரி 1, <ref target="https://ta.wikipedia.org/wiki/2011">2011</ref> முதல் குரூன் கைவிடப்பட்டது. அதற்கு பதில் ஐரோப்பிய ஒன்றியத்தின் பொது நாணயமான <ref target="https://ta.wikipedia.org/wiki/யூரோ">யூரோ</ref> எஸ்டோனியாவின் நாணயமாகிவிட்டது.<ref target="https://ta.wikipedia.org/wiki/முதற்_பக்கம்#cite_note-2">[2]</ref><ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
</text></body></html>