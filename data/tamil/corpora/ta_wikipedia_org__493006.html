<html><body><text id="wikipedia_ta_wikipedia_org__493006.html" ns="0" revid="3369629" sourceurl="https://ta.wikipedia.org/wiki/%E0%AE%A4%E0%AF%81%E0%AE%B2%E0%AE%BF%E0%AE%AA%E0%AF%8D_%E0%AE%9A%E0%AE%BF%E0%AE%A4%E0%AF%8D%E0%AE%A4%E0%AE%BF%E0%AE%95%E0%AF%8D" title="துலிப் சித்திக்" type="wikipedia">துலிப் சித்திக்
<p><hi rend="bold">துலிப் ரிசுவானா சித்திக்</hi> <hi rend="italic">(Tulip Rizwana Siddiq )</hi> (பிறப்பு 16 செப்டம்பர் 1982) இவர் ஓர் பிரிட்டிசு <ref target="https://ta.wikipedia.org/wiki/தொழிற்_கட்சி_(ஐக்கிய_இராச்சியம்)">தொழிலாளர் கட்சி</ref> அரசியல்வாதி ஆவார். இவர் <ref target="https://ta.wikipedia.org/wiki/ஐக்கிய_இராச்சியப்_பொதுத்_தேர்தல்,_2015">2015</ref> முதல் ஆம்ப்ஸ்டெட் மற்றும் கில்பர்னுக்கான நாடாளுமன்ற உறுப்பினராக பணியாற்றியுள்ளார். இவர் முன்பு 2010 முதல் 2014 வரை ரீஜண்ட்ஸ் பூங்காவிற்கான கேம்டன் லண்டன் பெருநகர உறுப்பினராக இருந்தார்.</p>
ஆரம்ப கால வாழ்க்கை
<p>இவர் பொருளாதாரப் பேராசிரியர் சபீக் சித்திக், <ref target="https://ta.wikipedia.org/wiki/முதற்_பக்கம்#cite_note-theindependentbd-1">[1]</ref> <ref target="https://ta.wikipedia.org/wiki/முதற்_பக்கம்#cite_note-bdnews241-2">[2]</ref> <ref target="https://ta.wikipedia.org/wiki/முதற்_பக்கம்#cite_note-dhakacourier-3">[3]</ref> <ref target="https://ta.wikipedia.org/wiki/முதற்_பக்கம்#cite_note-standard1-4">[4]</ref>   மற்றும் <ref target="https://ta.wikipedia.org/wiki/சேக்_ரகானா">சேக் ரகானா</ref>, ஆகியோரின் மகள் ஆவார். சபிக் சித்திக் முனைவர் பட்டத்திற்கு படித்துக்கொண்டிருந்தபோது அவர்கள் சந்தித்தனர் <ref target="https://ta.wikipedia.org/wiki/முதற்_பக்கம்#cite_note-standard4-5">[5]</ref> 1980 இல் கில்பர்னில் திருமணம் செய்து கொண்டனர். இவருக்கு, ரத்வான் பாபி முஜிப் என்ற ஒரு மூத்த சகோதரர், <ref target="https://ta.wikipedia.org/wiki/முதற்_பக்கம்#cite_note-bdnews244-6">[6]</ref> <ref target="https://ta.wikipedia.org/wiki/முதற்_பக்கம்#cite_note-independent1-7">[7]</ref> <ref target="https://ta.wikipedia.org/wiki/முதற்_பக்கம்#cite_note-bdnews249-8">[8]</ref>  ரூபி என்ற ஒரு தங்கை உள்ளனர். <ref target="https://ta.wikipedia.org/wiki/முதற்_பக்கம்#cite_note-bdnews245-9">[9]</ref> இவர் இலண்டனின் செயின்ட் ஹெலியரில் உள்ள செயின்ட் ஹெலியர் மருத்துவமனையில் <ref target="https://ta.wikipedia.org/wiki/முதற்_பக்கம்#cite_note-huffingtonpost-10">[10]</ref> பிறந்தார். இவருக்கு 15 வயதாக இருந்தபோது, குடும்பம் ஆம்ப்ஸ்டெட்டுக்கு குடிபெயர்ந்தது. இவர் ஒரு முஸ்லீமாக வளர்க்கப்பட்டார். மேலும் இவரது "குடும்பம் பல கலாச்சார பிரிட்டனை ஏற்றுக்கொண்டது" என்று கூறியுள்ளார். <ref target="https://ta.wikipedia.org/wiki/முதற்_பக்கம்#cite_note-independent4-11">[11]</ref> ஒரு குழந்தையாக, இவர் <ref target="https://ta.wikipedia.org/wiki/நெல்சன்_மண்டேலா">நெல்சன் மண்டேலா</ref>, <ref target="https://ta.wikipedia.org/wiki/பில்_கிளின்டன்">பில் கிளிண்டன்</ref> மற்றும் <ref target="https://ta.wikipedia.org/wiki/அன்னை_தெரேசா">அன்னை தெரசா</ref> ஆகியோரைச் சந்தித்துள்ளார். <ref target="https://ta.wikipedia.org/wiki/முதற்_பக்கம்#cite_note-12">[12]</ref> இவரது குடும்பத்தினர் <ref target="https://ta.wikipedia.org/wiki/வெள்ளை_மாளிகை">வெள்ளை மாளிகைக்கு</ref> அழைக்கப்பட்டனர் . <ref target="https://ta.wikipedia.org/wiki/முதற்_பக்கம்#cite_note-13">[13]</ref></p>
<p><ref target="https://ta.wikipedia.org/wiki/இலண்டன்_பல்கலைக்கழகக்_கல்லூரி">இலண்டன் பல்கலைக்கழகக் கல்லூரியில்</ref> ஆங்கில இலக்கியத்தில் இளங்கலை பட்டமும் பின்னர் லண்டன் கிங்ஸ் கல்லூரியில் முதுகலை பட்டமும் முடிப்பதற்கு முன்பு ஆம்ப்ஸ்டெட்டில் உள்ள ராயல் பள்ளியில் பயின்றார். செப்டம்பர் 2011 இல், இவர் அரசியல், கொள்கை மற்றும் அரசாங்கத்தில் இரண்டாவது முதுகலைப் பட்டம் முடித்தார். <ref target="https://ta.wikipedia.org/wiki/முதற்_பக்கம்#cite_note-14">[14]</ref> <ref target="https://ta.wikipedia.org/wiki/முதற்_பக்கம்#cite_note-15">[15]</ref> <ref target="https://ta.wikipedia.org/wiki/முதற்_பக்கம்#cite_note-bbwhoswho10-16">[16]</ref> <ref target="https://ta.wikipedia.org/wiki/முதற்_பக்கம்#cite_note-tulipsiddiq-17">[17]</ref></p>
<p>இவரது தாய்வழி தாத்தா <ref target="https://ta.wikipedia.org/wiki/சேக்_முஜிபுர்_ரகுமான்">சேக் முஜிபுர் ரகுமான்</ref>, <ref target="https://ta.wikipedia.org/wiki/வங்காளதேசக்_குடியரசுத்_தலைவர்">வங்காளதேசத்தில்</ref> முதல் <ref target="https://ta.wikipedia.org/wiki/வங்காளதேசக்_குடியரசுத்_தலைவர்">குடியரசுத்தலைவர்</ref> ஆவார். இவரது தாயின் மூத்த சகோதரி வங்கதேச பிரதமர் <ref target="https://ta.wikipedia.org/wiki/சேக்_அசீனா">சேக் அசீனா</ref> ஆவார் .   1975 ஆம் ஆண்டில், வங்காளாதேச இராணுவ வீரர்கள் வங்காளதேசத்தில் உள்ள இவரது தாயார் வீட்டிற்குள் நுழைந்து இவரது <ref target="https://ta.wikipedia.org/wiki/சேக்_முஜிபுர்_ரகுமானின்_படுகொலை">தாத்தா சேக் முஜிபுர் ரகுமானை</ref> அவரது மூன்று மகன்கள்,  குடும்பத்தின் 16 உறுப்பினர்களுடன்  இராணுவ ஆட்சிக் கவிழ்ப்பில் படுகொலை செய்தனர் . இவரது தாயின் மூத்த சகோதரியும், இவரது தாயும் ஜெர்மனிக்கு சென்றிருந்ததால் உயிர் தப்பினர்.  </p>
நாடாளுமன்ற வாழ்க்கை
<p><ref target="https://ta.wikipedia.org/wiki/ஐக்கிய_இராச்சியப்_பொதுத்_தேர்தல்,_2015">2015 பொதுத் தேர்தலில்</ref>, சித்திக் 23,977 வாக்குகளுடன் ஆம்ப்ஸ்டெட் மற்றும் கில்பர்ன் தொகுதியை வென்றார். 67.3% வாக்குகளைப் பெற்றார். <ref target="https://ta.wikipedia.org/wiki/முதற்_பக்கம்#cite_note-bdnews246-18">[18]</ref> <ref target="https://ta.wikipedia.org/wiki/முதற்_பக்கம்#cite_note-hamhigh4-19">[19]</ref> <ref target="https://ta.wikipedia.org/wiki/முதற்_பக்கம்#cite_note-kilburntimes2-20">[20]</ref> சூன் 2015 இல், சித்திக் ஆண்டிசெமிட்டிசத்திற்கு எதிரான அனைத்து கட்சி நாடாளுமன்றக் குழுவின் துணைத் தலைவராக நியமிக்கப்பட்டார். <ref target="https://ta.wikipedia.org/wiki/முதற்_பக்கம்#cite_note-hamhigh5-21">[21]</ref> <ref target="https://ta.wikipedia.org/wiki/முதற்_பக்கம்#cite_note-thejc2-22">[22]</ref> இவர் பெண்கள் மற்றும் சமத்துவ தேர்வுக் குழுவின் உறுப்பினராகவும் உள்ளார். <ref target="https://ta.wikipedia.org/wiki/முதற்_பக்கம்#cite_note-parliament-23">[23]</ref> அதே மாதத்தில், தொழிலாளர் தலைமைத் தேர்தலில் ஜெர்மி கோர்பினை வேட்பாளராக நியமித்த 36 தொழிற்கட்சி பாராளுமன்ற உறுப்பினர்களில் ஒருவராக இருந்தார்,  பின்னர் இவர் ஆண்டி பர்ன்ஹாமை ஆதரித்தார். <ref target="https://ta.wikipedia.org/wiki/முதற்_பக்கம்#cite_note-standard5-24">[24]</ref></p>
தனிப்பட்ட வாழ்க்கை
<p>இவர் ஒரு <ref target="https://ta.wikipedia.org/wiki/முஸ்லிம்">முஸ்லீமாக</ref> இருந்தாலும் <ref target="https://ta.wikipedia.org/wiki/முதற்_பக்கம்#cite_note-aljazeera-25">[25]</ref> வர் "மதத்தை விட கலாச்சாரம் முக்கியமானது" என்று கூறினார். <ref target="https://ta.wikipedia.org/wiki/முதற்_பக்கம்#cite_note-hamhigh3-26">[26]</ref> 2013 ஆம் ஆண்டில், <ref target="https://ta.wikipedia.org/wiki/முதற்_பக்கம்#cite_note-thedailystar1-27">[27]</ref> இவர் கிறிஸ்டியன் வில்லியம் செயின்ட் ஜான் பெர்சி என்பவரை மணந்தார். ஜான் (பிறப்பு 1984), <ref target="https://ta.wikipedia.org/wiki/முதற்_பக்கம்#cite_note-telegraphindia-28">[28]</ref> கேம்பிரிச்சில் படித்தவர். <ref target="https://ta.wikipedia.org/wiki/முதற்_பக்கம்#cite_note-bangladeshchronicle2-29">[29]</ref> நிறுவன இயக்குனராகவும், <ref target="https://ta.wikipedia.org/wiki/முதற்_பக்கம்#cite_note-tribuneindia-30">[30]</ref> பிரிட்டிசு அரசு சேவை பின்னணி கொண்ட மூலோபாய ஆலோசகர் ஆவார். </p>
<p>இவர்களுக்கு ஒரு மகள் இருக்கிறார். <ref target="https://ta.wikipedia.org/wiki/முதற்_பக்கம்#cite_note-hamhigh8-31">[31]</ref> <ref target="https://ta.wikipedia.org/wiki/முதற்_பக்கம்#cite_note-camdennewjournal10-32">[32]</ref> <ref target="https://ta.wikipedia.org/wiki/முதற்_பக்கம்#cite_note-bdnews2410-33">[33]</ref> <ref target="https://ta.wikipedia.org/wiki/முதற்_பக்கம்#cite_note-prothom-alo2-34">[34]</ref> <ref target="https://ta.wikipedia.org/wiki/முதற்_பக்கம்#cite_note-thedailystar3-35">[35]</ref> இவர் சனவரி 2019 இல் ஒரு மகனைப் பெற்றெடுத்தார். <ref target="https://ta.wikipedia.org/wiki/முதற்_பக்கம்#cite_note-DelayedBirth-36">[36]</ref></p>


வெளி இணைப்புகள்

<list type="unordered"><item><ref target="http://www.tulipsiddiq.com/">அதிகாரப்பூர்வ இணையதளம்</ref></item>
<item><ref target="https://www.parliament.uk/biographies/commons/tulip-siddiq/4518">Profile</ref> at <ref target="https://ta.wikipedia.org/wiki/ஐக்கிய_இராச்சியத்தின்_நாடாளுமன்றம்">ஐக்கிய இராச்சியத்தின் நாடாளுமன்றம்</ref></item><item><ref target="https://hansard.parliament.uk/search/MemberContributions?memberId=4518">Contributions in Parliament</ref> at <hi rend="italic">Hansard</hi></item><item><ref target="https://www.publicwhip.org.uk/mp.php?mpn=Tulip_Siddiq">Voting record</ref> at Public Whip</item><item><ref target="https://www.theyworkforyou.com/mp/tulip_siddiq">Record in Parliament</ref> at TheyWorkForYou</item>
<item><ref target="http://www.huffingtonpost.co.uk/tulip-siddiq/">Tulip Siddiq</ref> on <hi rend="italic"><ref target="https://ta.wikipedia.org/wiki/Huffington_Post">Huffington Post</ref></hi></item>
<item><ref target="http://democracy.camden.gov.uk/mgUserInfo.aspx?UID=217">Tulip Siddiq</ref> <ref target="https://web.archive.org/web/20181008174624/http://democracy.camden.gov.uk/mgUserInfo.aspx?UID=217">பரணிடப்பட்டது</ref> 2018-10-08 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref> on Camden Council</item></list>
</text></body></html>