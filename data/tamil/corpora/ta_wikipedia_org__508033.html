<html><body><text id="wikipedia_ta_wikipedia_org__508033.html" ns="0" revid="3417538" sourceurl="https://ta.wikipedia.org/wiki/%E0%AE%AA%E0%AE%BE%E0%AE%AA%E0%AF%8D%E0%AE%AA%E0%AE%AE%E0%AF%8D%E0%AE%AE%E0%AE%BE%E0%AE%B3%E0%AF%8D" title="பாப்பம்மாள்" type="wikipedia">பாப்பம்மாள்
<p><hi rend="bold">பாப்பம்மாள்</hi> (<hi rend="italic">Pappammal</hi>) ( <hi rend="bold">பிறப்பு</hi> 1914) என்பவர் இந்தியாவின் <ref target="https://ta.wikipedia.org/wiki/தமிழ்நாடு">தமிழ்நாட்டைச்</ref> சேர்ந்த ஒரு இயற்கை விவசாயி ஆவார்.<ref target="https://ta.wikipedia.org/wiki/முதற்_பக்கம்#cite_note-HinduSep122018-1">[1]</ref> தனது 105 வயதில், வயலில் இன்னும் சுறுசுறுப்பாக இயங்கும் மிக வயதான விவசாயி என்று வாதிடுகிறார்.<ref target="https://ta.wikipedia.org/wiki/முதற்_பக்கம்#cite_note-2">[2]</ref> வேளாண் துறையில் முன்னோடியாகக் கருதப்படும் இவர், <ref target="https://ta.wikipedia.org/wiki/தமிழ்நாடு_வேளாண்மைப்_பல்கலைக்கழகம்">தமிழ்நாடு வேளாண் பல்கலைக்கழக</ref> கல்வித் துறையுடன் இணைந்துள்ளார். இவர் தனது 105 வயதிலும், 2.5 ஏக்கர் நிலத்தில் ஒவ்வொரு நாளும் வேலை செய்கிறார்.<ref target="https://ta.wikipedia.org/wiki/முதற்_பக்கம்#cite_note-3">[3]</ref> இயற்கை வேளாண்மையில் ஆற்றிய பங்களிப்புக்காக இந்தியாவின் குடிமக்களுக்கு வழங்கப்படும் விருதுகளில்  நான்காவது மிக உயர்ந்த விருதான <ref target="https://ta.wikipedia.org/wiki/பத்மஶ்ரீ">பத்மஶ்ரீ</ref> விருதினை 2021ஆம் ஆண்டில் இவருக்கு வழங்கி இந்திய அரசு கெளரவித்துள்ளது. <ref target="https://ta.wikipedia.org/wiki/முதற்_பக்கம்#cite_note-4">[4]</ref><ref target="https://ta.wikipedia.org/wiki/முதற்_பக்கம்#cite_note-5">[5]</ref><ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
தனிப்பட்ட வாழ்க்கை
<p>எம். பாப்பம்மாள் அல்லது ரங்கம்மாள் 1914 ஆம் ஆண்டில் தேவலபுரம் கிராமத்தில் வேலம்மாள் மற்றும் மருதாச்சல முதலியார் ஆகியோருக்குப் பிறந்தார். இளம் வயதிலேயே இவர் பெற்றோரை இழந்தார். இவரும் இவருடைய இரண்டு சகோதரிகளும் <ref target="https://ta.wikipedia.org/wiki/கோயம்புத்தூர்">கோயம்புத்தூரில்</ref> உள்ள தேக்கம்பட்டியில் தங்கள் தந்தைவழிப் பாட்டியால் வளர்க்கப்பட்டனர். தனது பாட்டி நடத்தி வந்த கடையை வாரிசு என்ற முறையில் உரிமையாக்கிக் கொண்டு ஒரு உணவகத்தைத் திறந்தார்.<ref target="https://ta.wikipedia.org/wiki/முதற்_பக்கம்#cite_note-7">[7]</ref> இந்தத் தொழிலிலிருருந்து இவர் பெற்ற இலாபத்திலிருந்து, கிராமத்தில் 10 ஏக்கர் நிலத்தை வாங்கினார். இவர் தன் சகோதரியின் குழந்தைகளையும் வளர்த்தார்.<ref target="https://ta.wikipedia.org/wiki/முதற்_பக்கம்#cite_note-HinduSep122018-1">[1]</ref></p>
<p>இவர் காலை 5:30 மணிக்கு தனது நாளைத் தொடங்கி, காலை 6 மணிக்கு தனது பண்ணைக்குச் செல்கிறார். அங்கு இவர் மதியம் வரை வேலை செய்கிறார். இவருடைய குடும்ப உறுப்பினர்கள் இவருடைய உணவுப் பழக்கம் மற்றும் சுறுசுறுப்பான வாழ்க்கை முறை தான் இவரை ஆரோக்கியமாக வைத்திருப்பதாகக் கூறுகின்றனர். இவரது குடும்பத்தினரின் கூற்றுப்படி, இவருக்குப் பிடித்த உணவு ஆட்டிறைச்சி <ref target="https://ta.wikipedia.org/wiki/பிரியாணி">பிரியாணி</ref> ஆகும். இவர் தனது உணவில் நிறைய காய்கறிகளையும் கீரைகளையும் சாப்பிடுகிறார். இவர் உணவை இலையில் சூடாக சாப்பிடுகிறார். எந்த தட்டுகளையும் பயன்படுத்த மாட்டார். இவர் தேநீர் அல்லது காபி சாப்பிடுவதில்லை, சூடான நீரைக் குடிக்கிறார்.<ref target="https://ta.wikipedia.org/wiki/முதற்_பக்கம்#cite_note-8">[8]</ref></p>
அரசியல் வாழ்க்கை
<p>1959ஆம் ஆண்டில்,இவர் தேக்கம்பட்டி ஊராட்சியின் தேர்ந்தெடுக்கப்பட்ட வார்டு உறுப்பினராக இருந்தார். <ref target="https://ta.wikipedia.org/wiki/காரமடை">கராமடை</ref> பஞ்சாயத்து ஒன்றியத்தில் கவுன்சிலராகவும் தேர்ந்தெடுக்கப்பட்டார்.<ref target="https://ta.wikipedia.org/wiki/முதற்_பக்கம்#cite_note-HinduSep122018-1">[1]</ref><ref target="https://ta.wikipedia.org/wiki/முதற்_பக்கம்#cite_note-9">[9]</ref> இவர் <ref target="https://ta.wikipedia.org/wiki/திராவிட_முன்னேற்றக்_கழகம்">திராவிட முன்னேற்றக் கழகம்</ref> (திமுக) உறுப்பினராகவும், <ref target="https://ta.wikipedia.org/wiki/மு._கருணாநிதி">மு. கருணாநிதியின்</ref> தீவிர ரசிகராகவும் உள்ளார்.<ref target="https://ta.wikipedia.org/wiki/முதற்_பக்கம்#cite_note-HinduSep122018-1">[1]</ref></p>
</text></body></html>