<html><body><text id="wikipedia_ta_wikipedia_org__89932.html" ns="0" revid="2717965" sourceurl="https://ta.wikipedia.org/wiki/%E0%AE%95%E0%AE%BE%E0%AE%AA%E0%AF%8D%E0%AE%AA%E0%AE%BF%E0%AE%AF%E0%AE%9E%E0%AF%8D_%E0%AE%9A%E0%AF%87%E0%AE%A8%E0%AF%8D%E0%AE%A4%E0%AE%A9%E0%AE%BE%E0%AE%B0%E0%AF%8D" title="காப்பியஞ் சேந்தனார்" type="wikipedia">காப்பியஞ் சேந்தனார்<p><hi rend="bold">காப்பியஞ் சேந்தனார்</hi> சங்ககாலப் புலவர்களில் ஒருவர். அவரது பாடல் ஒன்றே ஒன்று நற்றிணை 246 எண் கொண்ட பாடலாக அமைந்துள்ளது.</p>
<p>தனிப் பெருங் <ref target="https://ta.wikipedia.org/wiki/காப்பியம்">காப்பியம்</ref> இயற்றியவர் இப்புலவர் என்பதை இவரது பெயருக்குத் தரப்பட்டுள்ள அடைமொழியால் உணரலாம். </p>
நற்றிணை 246 பாடல் தரும் செய்தி
<list type="unordered"><item>பாலைத்திணை</item></list>
<p>நல்ல <ref target="https://ta.wikipedia.org/wiki/சகுனம்">புள்</ref> (விலங்கின ஒலிகள்) கேட்கிறது. நல்ல <ref target="https://ta.wikipedia.org/wiki/சகுனம்">நிமித்தம்</ref> தெரிகிறது. அவர் திரும்புவதாகச் சொல்லிச் சென்ற மழைக்காலமும் வந்துவிட்டது. அவர் பொய் சொல்லமாட்டார். வந்துவிடுவார். கவலை வேண்டாம் என்றெல்லாம் சொல்லித் தோழி தலைவியைத் தேற்றுகிறாள்.</p>
</text></body></html>