<html><body><text id="wikipedia_ta_wikipedia_org__87381.html" ns="0" revid="3265734" sourceurl="https://ta.wikipedia.org/wiki/%E0%AE%95%E0%AF%8B%E0%AE%B0%E0%AF%8B_(%E0%AE%AE%E0%AF%8A%E0%AE%B4%E0%AE%BF)" title="கோரோ (மொழி)" type="wikipedia">கோரோ (மொழி)
<p><hi rend="bold">கோரோ</hi> (<hi rend="italic">Koro</hi>) எனப்படுவது <ref target="https://ta.wikipedia.org/wiki/இந்தியா">இந்தியாவின்</ref> <ref target="https://ta.wikipedia.org/wiki/அருணாச்சலப்_பிரதேசம்">அருணாச்சலப் பிரதேசத்தின்</ref> மேற்கு எல்லையில், <ref target="https://ta.wikipedia.org/wiki/கிழக்கு_காமெங்கு_மாவட்டம்">கிழக்கு காமெங்கு மாவட்டத்தில்</ref> கிட்டத்தட்ட 800 முதல் 1200 பே வரையில் பேசப்படும் ஒரு <ref target="https://ta.wikipedia.org/wiki/திபெத்திய-பர்மா_மொழிகள்">திபெத்திய-பர்மிய</ref> மொழிக்குடும்பத்தைச் சேர்ந்த மொழியாகும். இம்மொழி பேசுவோரில் சிலர் 20 வயதிற்கும் குறைந்தோர் ஆவர். இவர்கள் <ref target="https://ta.wikipedia.org/wiki/குரூசோ_மக்கள்">குரூசோ</ref> மொழி பேசும் மக்களுடன் இணைந்து வாழ்கிறார்கள். ஆனாலும், கோரோ மொழிச் சொற்கள் வேறெந்த மொழிச் சொற்களுடனும் தொடபுகள் காணப்படவில்லை. எண்கள், உடல் பாகங்கள், மற்றும் அடிப்படைச் சொற்கள் அனைத்து வேறுபட்டே காணப்படுகின்றன<ref target="https://ta.wikipedia.org/wiki/முதற்_பக்கம்#cite_note-NG-1">[1]</ref><ref target="https://ta.wikipedia.org/wiki/முதற்_பக்கம்#cite_note-symp-2">[2]</ref>. கிழக்கே பேசப்படும் <ref target="https://ta.wikipedia.org/wiki/தானி_மொழிகள்">தானி</ref> மொழிகளுக்கு ஓரளவு கிட்டவாக இம்மொழி இருந்தாலும், இம்மொழி திபெத்திய-பர்மிய மொழிக்குடும்பத்தில் இருந்து பிரிந்த ஒரு தனி மொழி எனக் கருதப்படுகிறது<ref target="https://ta.wikipedia.org/wiki/முதற்_பக்கம்#cite_note-3">[3]</ref>.</p>
கண்டுபிடிப்பு

<p>2008 ஆம் ஆண்டில் டேவிட் ஹரிசன், கிரெகரி அண்டர்சன், கணேஷ் முர்மு ஆகிய மொழியலாளர்களைக் கொண்ட குழு குரூசோ மொழிகளைப் பற்றி ஆராய்வதற்காகச் சென்ற வேளை இப்புதிய மொழியைக் கண்டுபிடித்தார்கள்<ref target="https://ta.wikipedia.org/wiki/முதற்_பக்கம்#cite_note-NG-1">[1]</ref>. இம்மொழி குரூசோ மொழிகளில் ஒன்றான அகா என அவர்களுக்கு அப்போது கூறப்பட்டிருந்தாலும், அம்மொழி வேறு எந்த மொழிகளுடனும் ஒப்பிட முடியாதளவு தனியான மொழியாக உள்ளது கண்டுபிடிக்கப்பட்டது.</p>


வெளி இணைப்புகள்
<list type="unordered"><item><ref target="http://www.sciencedaily.com/releases/2010/10/101005133339.htm">New Scientist: New Language Identified in Remote Corner of India</ref></item>
<item><ref target="http://www.nationalgeographic.com/mission/enduringvoices/">Enduring Voices Project</ref> <ref target="https://web.archive.org/web/20100708132439/http://www.nationalgeographic.com/mission/enduringvoices/">பரணிடப்பட்டது</ref> 2010-07-08 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.livingtongues.org/">Living Tongues Institute For Endangered Languages</ref></item></list>
</text></body></html>