<html><body><text id="wikipedia_ta_wikipedia_org__407374.html" ns="0" revid="2538853" sourceurl="https://ta.wikipedia.org/wiki/%E0%AE%9F%E0%AE%BF._%E0%AE%87%E0%AE%B0%E0%AE%BE%E0%AE%95%E0%AE%B5%E0%AE%AF%E0%AF%8D%E0%AE%AF%E0%AE%BE" title="டி. இராகவய்யா" type="wikipedia">டி. இராகவய்யா

<p><hi rend="bold">திவான் பகதூர் தொட்டல்லா இராகவய்யா</hi> (<hi rend="bold">Thodla Raghavaiah</hi> ) <ref target="https://ta.wikipedia.org/wiki/திருவிதாங்கூர்">திருவிதாங்கூர்</ref> சமஸ்தான மன்னர் <ref target="https://ta.wikipedia.org/wiki/மூலம்_திருநாள்">மூலம் திருநாள்</ref> அமைச்சரவையில் <ref target="https://ta.wikipedia.org/wiki/திவான்_(பிரதம_அமைச்சர்)">தலைமை அமைச்சராக</ref> 1920 முதல் 1925 முடிய பணியாற்றியவர். இவர் ஒடுக்கப்பட்ட சமூகத்தினரை கோயில் வளாகப்பகுதிகளில் நடமாட அனுமதி மறுத்த காரணத்தினால் <ref target="https://ta.wikipedia.org/wiki/வைக்கம்_போராட்டம்">வைக்கம் போராட்டம்</ref> நடைபெற்றது.</p>
இளமை
<p><ref target="https://ta.wikipedia.org/wiki/பிரித்தானிய_இந்தியா">பிரித்தானிய இந்தியாவின்</ref> <ref target="https://ta.wikipedia.org/wiki/சென்னை_மாகாணம்">சென்னை மாகணத்தின்</ref> தெலுங்கு பேசும் பகுதியில் பிறந்த இராகவய்யா, <ref target="https://ta.wikipedia.org/wiki/சென்னை">சென்னையில்</ref> கல்வி கற்று பின் <ref target="https://ta.wikipedia.org/wiki/இந்தியக்_குடிமைப்_பணி">இந்தியக் குடிமைப் பணி</ref> தேர்வில் வென்று,  1893ல் துணை ஆட்சியராக பணி அமர்ந்தார். </p>
<p><ref target="https://ta.wikipedia.org/wiki/திருவிதாங்கூர்">திருவிதாங்கூர்</ref> சமஸ்தானத்தின் திவானாக 1920 முதல் 1925 முடிய பணியாற்றியவர்.  அதற்கு முன்னர் <ref target="https://ta.wikipedia.org/wiki/புதுக்கோட்டை_சமஸ்தானம்">புதுக்கோட்டை சமஸ்தானத்தின்</ref> திவானக  பணியாற்றியவர். </p>
</text></body></html>