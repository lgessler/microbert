<html><body><text id="wikipedia_ta_wikipedia_org__494676.html" ns="0" revid="3267193" sourceurl="https://ta.wikipedia.org/wiki/%E0%AE%9C%E0%AF%86%E0%AE%AF%E0%AE%A4%E0%AF%80%E0%AE%B0%E0%AF%8D%E0%AE%A4%E0%AF%8D%E0%AE%A4%E0%AE%B0%E0%AF%8D" title="ஜெயதீர்த்தர்" type="wikipedia">ஜெயதீர்த்தர்
<p><hi rend="bold">ஜெயதீர்த்தர்</hi> <hi rend="italic">(Jayatirtha)</hi> <hi rend="bold">(</hi>அண். 1345 அண். 1388) <ref target="https://ta.wikipedia.org/wiki/முதற்_பக்கம்#cite_note-FOOTNOTEChang1991xviii-2">[2]</ref> <ref target="https://ta.wikipedia.org/wiki/முதற்_பக்கம்#cite_note-FOOTNOTESharma1986xviii-3">[3]</ref> <ref target="https://ta.wikipedia.org/wiki/முதற்_பக்கம்#cite_note-FOOTNOTELeaman2006177-4">[4]</ref> ), இவர் ஓர் <ref target="https://ta.wikipedia.org/wiki/இந்து">இந்து மதத்</ref> தத்துவவாதியாவார். இவர் வாதத்திறமை வாய்ந்தவர். <ref target="https://ta.wikipedia.org/wiki/மத்துவர்">மத்துவப்</ref> பீடத்தின் ஆறாவது தலைவராக இருந்தார்(1365 - 1388). மத்வாச்சாரியாரின் படைப்புகளை இவர் தெளிவுபடுத்தியதன் காரணமாக, <ref target="https://ta.wikipedia.org/wiki/துவைதம்">துவைத</ref> சிந்தனைப் பள்ளியின் வரலாற்றில் மிக முக்கியமானவராக இவர் கருதப்படுகிறார். துவைதத் தத்துவ அம்சங்களை கட்டமைப்பதன் மூலமும், இவர் தனது படைப்புகள் மூலமாகவும், தற்கால சிந்தனைப் பள்ளிகளுடன் சமமான நிலைக்கு அதை உயர்த்திய பெருமைக்குரியவராவார். <ref target="https://ta.wikipedia.org/wiki/முதற்_பக்கம்#cite_note-FOOTNOTEDasgupta1991viii-5">[5]</ref> மத்துவருடனும், <ref target="https://ta.wikipedia.org/wiki/வியாசதீர்த்தர்">வியாசதீர்த்தருடன்</ref> சேர்ந்து, இவர் மூன்று பெரிய ஆன்மீகத் துறவிகளில் ஒருவராக மதிக்கப்படுகிறார்.    </p>
<p>ஒரு பிரபுத்துவ <ref target="https://ta.wikipedia.org/wiki/மராத்திய_மொழி">மராத்தி</ref> பேசும் <ref target="https://ta.wikipedia.org/wiki/முதற்_பக்கம்#cite_note-FOOTNOTESharma2000537-6">[6]</ref> <ref target="https://ta.wikipedia.org/wiki/தேசஸ்த்_பிராமணர்">தேசஸ்த் பிராமணக்</ref> குடும்பத்தில் பிறந்தார். <ref target="https://ta.wikipedia.org/wiki/முதற்_பக்கம்#cite_note-FOOTNOTESharma2000247-7">[7]</ref> பின்னர் இவர் மத்துவத் துறவியான <ref target="https://ta.wikipedia.org/wiki/அக்சோபிய_தீர்த்தர்">அக்சோபிய தீர்த்தருடனான</ref> ஒரு சந்திப்புக்குப் பிறகு துவைதத் தத்துவதை ஏற்றுக்கொண்டார் (1365 <ref target="https://ta.wikipedia.org/wiki/முதற்_பக்கம்#cite_note-FOOTNOTESharma2000208-8">[8]</ref> ). இவர் 22 படைப்புகளை இயற்றினார். அதில் <ref target="https://ta.wikipedia.org/wiki/மத்துவர்">மத்த்வரின்</ref> படைப்புகள் பற்றிய வர்ணனைகள் மற்றும் சமகால பள்ளிகளின் கொள்கைகளை விமர்சிக்கும் பல சுயாதீன கட்டுரைகள், குறிப்பாக <ref target="https://ta.wikipedia.org/wiki/அத்வைதம்">அத்வைதம்</ref>, ஒரே நேரத்தில் துவைத சிந்தனையை விரிவாகக் கூறுகின்றன. இவரது இயங்கியல் திறன் மற்றும் தர்க்கரீதியான புத்திசாலித்தனம் இவருக்கு <hi rend="bold">திகாச்சார்யர்</hi> அல்லது வர்ணனையாளர் சிறப்பைப் பெற்றுத் தந்தது. <ref target="https://ta.wikipedia.org/wiki/முதற்_பக்கம்#cite_note-FOOTNOTESharma2000236-9">[9]</ref></p>
படைப்புகள்
<p>இவர் படைத்த 22 படைப்புகள் உள்ளன. அவற்றில் 18 படைப்புகள் மத்வாச்சாரியரின் படைப்புகள் பற்றிய வர்ணனைகள் ஆகும். <ref target="https://ta.wikipedia.org/wiki/முதற்_பக்கம்#cite_note-FOOTNOTESharma2000249-10">[10]</ref> மத்துவரின் அனு வியாக்யானத்தின் வர்ணனையான "நியாய சுத்தம்" என்பது, இவரது மகத்தான பணியாக கருதப்படுகிறது. 24,000 வசனங்கள் வரை இருக்கும், இது இந்து மதத்தின் மரபுவழி பள்ளிகளான <ref target="https://ta.wikipedia.org/wiki/மீமாஞ்சம்">மீமாஞ்சம்</ref> மற்றும் <ref target="https://ta.wikipedia.org/wiki/நியாயம்_(இந்து_தத்துவம்)">நியாயம்</ref> போன்ற <ref target="https://ta.wikipedia.org/wiki/பௌத்தம்">பௌத்தம்</ref> மற்றும் <ref target="https://ta.wikipedia.org/wiki/சைனம்">சமண</ref> மதம் போன்ற பலதரப்பட்ட பள்ளிகள் வரை, துவைதத்திற்கு ஆதரவாக வாதிடும் பல்வேறு தத்துவஞானிகளையும் அவர்களின் தத்துவங்களையும் விவாதித்து விமர்சிக்கிறது. <ref target="https://ta.wikipedia.org/wiki/முதற்_பக்கம்#cite_note-FOOTNOTESharma2000330-11">[11]</ref> வர்ணனைகளைத் தவிர, <ref target="https://ta.wikipedia.org/wiki/பிரமாணம்">பிரமாண</ref> வழக்கங்களின் நான்கு அசல் கட்டுரைகளை இவர் எழுதியுள்ளார். <ref target="https://ta.wikipedia.org/wiki/முதற்_பக்கம்#cite_note-FOOTNOTESharma2000337-12">[12]</ref></p>
மரபு
<p>துவைத இலக்கிய வரலாற்றில் இவர் ஒரு சிறப்பான இடத்தைப் பிடித்துள்ளார். இவரது எழுத்தின் தெளிவும் அளவிடப்பட்ட பாணியும், இவரது தீவிரமான இயங்கியல் திறனும் இவரது படைப்புகளை காலப்போக்கில் சுற்றிக் கொள்ள அனுமதித்துள்ளது. இது பிற்கால தத்துவஞானிகளான <ref target="https://ta.wikipedia.org/wiki/வியாசதீர்த்தர்">வியாசதீர்த்தர்</ref>, <ref target="https://ta.wikipedia.org/wiki/இரகோத்தம_தீர்த்தர்">இரகோத்தம தீர்த்தர்</ref>, <ref target="https://ta.wikipedia.org/wiki/இராகவேந்திர_சுவாமிகள்">இராகவேந்திர தீர்த்தர்</ref> மற்றும் <ref target="https://ta.wikipedia.org/wiki/வாதிராஜ_தீர்த்தர்">வாதிராஜ தீர்த்தர்</ref> ஆகியோரின் வர்ணனைகளால் வலுப்படுத்தியது. சமசுகிருத வல்லுந்ரான தாசுகுப்தா என்பவரின் கூற்றுப்படி, "ஜெயதீர்த்தரும் வியாசதீர்த்தரும் இந்திய சிந்தனையில் மிக உயர்ந்த இயங்கியல் திறனை முன்வைக்கின்றனர்". <ref target="https://ta.wikipedia.org/wiki/முதற்_பக்கம்#cite_note-FOOTNOTEDasgupta1991viii-5">[5]</ref> இவரது தலைசிறந்த படைப்பான <hi rend="italic">நியாய சுத்தம்</hi> அல்லது <hi rend="italic">நெக்டர் ஆஃப் லாஜிக்</hi>, அந்த காலத்தில் நடைமுறையில் இருந்த ஒரு கலைக்களஞ்சிய தத்துவங்களை மறுப்பதைக் குறிக்கிறது. சமசுகிருத வரலாற்றாசிரியர் பெரேரா "இவரது நினைவுச்சின்ன <hi rend="italic">நெக்டர் ஆஃப் லாஜிக்</hi>, இந்திய இறையியல் சாதனைகளின் உச்சங்களில் ஒன்றாகும்" எனக் குறிப்பிடுகிறார். <ref target="https://ta.wikipedia.org/wiki/முதற்_பக்கம்#cite_note-FOOTNOTEPereira1976123-13">[13]</ref></p>
பிருந்தாவனம்
<p>இவரது கல்லறையின் இருப்பிடம் குறித்து அறிவார்ந்த கருத்து பிரிக்கப்பட்டுள்ளது. பாரம்பரிய சான்றுகள் <ref target="https://ta.wikipedia.org/wiki/மல்கெடா">மல்கெடாவை</ref> இவரது பிருந்தாவனமாகக் கருதுகிறது. அதே நேரத்தில் வரலாற்று ஆதாரங்களும், வாதிராஜ தீர்த்தரின் தீர்த்தப்பிரபந்தமும் நவ பிருந்தாவனத்தை உண்மையான இருப்பிடமாக சுட்டிக்காட்டுகின்றன என்று சிலர் கூறுகின்றனர். </p>


நூலியல்
<list type="unordered"><item>Sharma,B. N. Krishnamurti(2000).<hi rend="italic">A History of the Dvaita School of Vedānta and Its Literature, Vol 1. 3rd Edition</hi>.Motilal Banarsidass (2008 Reprint).<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/978-8120815759">978-8120815759</ref>.</item>
<item>Sheridan,Daniel P(1995).<ref target="https://archive.org/details/greatthinkersofe00mcgr"><hi rend="italic">Great Thinkers of the Eastern World</hi></ref>.Harper Collins.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/978-0062700858">978-0062700858</ref>.<ref target="https://archive.org/details/greatthinkersofe00mcgr">https://archive.org/details/greatthinkersofe00mcgr</ref>.</item>
<item>Dasgupta,Surendranath(1991).<hi rend="italic">A History of Indian Philosophy, Vol 4</hi>.Motilal Banarsidass.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/978-8120804159">978-8120804159</ref>.</item>
<item>Dalal,Roshen(2010).<hi rend="italic">Hinduism: An Alphabetical Guide</hi>.Penguin Books India.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/978-0143414216">978-0143414216</ref>.</item>
<item>Sharma,B.N.K(2001).<hi rend="italic">Nyayasudha of Sri Jayatirtha (3 vols)</hi>.Vishwa Madhva Parishad.</item>
<item>Pereira,Jose(1976).<hi rend="italic">Hindu theology: A reader</hi>.Image Books.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/978-0385095525">978-0385095525</ref>.</item>
<item>Chang,Chen-chi(1991).<ref target="https://books.google.co.in/books?id=aktdBheKI-IC"><hi rend="italic">A Treasury of Mahāyāna Sūtras: Selections from the Mahāratnakūṭa Sūtra</hi></ref>.Motilal Banarsidass.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/978-8120809369">978-8120809369</ref>.<ref target="https://books.google.co.in/books?id=aktdBheKI-IC">https://books.google.co.in/books?id=aktdBheKI-IC</ref>.</item>
<item>Sharma,B. N. Krishnamurti(1986).<hi rend="italic">Philosophy of Śrī Madhvācārya</hi>.Motilal Banarsidass (2014 Reprint).<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/978-8120800687">978-8120800687</ref>.</item>
<item>Leaman,Oliver(2006).<ref target="https://books.google.co.in/books?id=qunYrHJTf9sC"><hi rend="italic">Encyclopedia of Asian Philosophy</hi></ref>.Routledge.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/978-1134691159">978-1134691159</ref>.<ref target="https://books.google.co.in/books?id=qunYrHJTf9sC">https://books.google.co.in/books?id=qunYrHJTf9sC</ref>.</item></list>
வெளி இணைப்புகள்
<list type="unordered"><item><ref target="http://www.dvaita.org/scholars/jayatirtha/">Jayatirtha on Dvaita.org</ref> <ref target="https://web.archive.org/web/20200721035325/http://www.dvaita.org/scholars/jayatirtha/">பரணிடப்பட்டது</ref> 2020-07-21 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://madhvahistory.com/index.php/component/attachments/download/9">Research Book on Jayatirtha Mula Brundavana</ref> <ref target="https://web.archive.org/web/20180922182253/http://madhvahistory.com/index.php/component/attachments/download/9">பரணிடப்பட்டது</ref> 2018-09-22 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.newworldencyclopedia.org/entry/Jayatirtha">Biographical Sketch of Jayatirtha </ref></item></list>
</text></body></html>