<html><body><text id="wikipedia_ta_wikipedia_org__77321.html" ns="0" revid="3369371" sourceurl="https://ta.wikipedia.org/wiki/%E0%AE%A4%E0%AE%BF%E0%AE%AF%E0%AF%86%E0%AE%B0%E0%AE%BF_%E0%AE%B9%E0%AF%86%E0%AE%A9%E0%AF%8D%E0%AE%B1%E0%AE%BF" title="தியெரி ஹென்றி" type="wikipedia">தியெரி ஹென்றி

<p><hi rend="bold">தியெரி டேனியல் ஹென்றி</hi> (<hi rend="italic">Thierry Daniel Henry</hi>) (பிரெஞ்சு உச்சரிப்பு:​<ref target="https://ta.wikipedia.org/wiki/உதவி:IPA/French">[tjɛʁi ɑ̃ʁi]</ref>; பிறப்பு: <ref target="https://ta.wikipedia.org/wiki/ஆகத்து_17">ஆகத்து 17</ref>, <ref target="https://ta.wikipedia.org/wiki/1977">1977</ref>) ஸ்பானிஷ் லா லீகா கிளப் <ref target="https://ta.wikipedia.org/wiki/பார்சிலோனா">பார்சிலோனா</ref> மற்றும் பிரென்ச்சு தேசிய அணிக்காக விளையாடும் ஒரு பிரென்ச்சு கால்பந்தாட்ட வீரராவார். ஹென்றி லெஸ் வுலிஸ், எஸானில் பிறந்தார் - இது ஒரு கடுமையான பாரீசின் புறநகர்ப் பகுதி - இங்கே உள்ளூர் அணி வரிசைகளில் இளைஞராக விளையாடிய அவர் கோல் அடிப்பவராக பெரும் நம்பிக்கையை வழங்கினார். 1990 ஆம் ஆண்டில் ஏஎஸ் மொனாக்காவால் அடையாளம் காணப்பட்ட இவர் உடனடியாக ஒப்பந்தம் செய்யப்பட்டதோடு 1994 ஆம் ஆண்டில் முதல் தொழில்முறை வீரராக அறிமுகமானார். அவருடைய சிறந்த செயல்திறன் 1998 ஆம் ஆண்டில் சர்வதேசப் போட்டிகளுக்கு இட்டுச்சென்றது, இதன் பின்னர் அவர் தொடர் ஏ சாம்பியன்களான ஜுவண்டிஸிற்கு ஒப்பந்தமானார். 1999 ஆம் ஆண்டில் 10.5 மில்லியன் பவுண்டுகளுக்கு ஆர்ஸனாலில் சேரும் முன்னர் விங் பகுதியிலான அவருடைய விளையாட்டு ஏமாற்றமளிப்பதாக இருந்தது.</p>
<p>ஆர்சனாலில்தான் ஹென்றி உலகத் தரமுள்ள கால்பந்தாட்ட வீரர் என்ற பெயரைப் பெற்றார். பிரீமியர் லீகின் தொடக்கத்தில் அவர் போராடினாலும் ஆர்ஸனாலில் இருந்த காலகட்டம் முழுவதிலும் அதனுடைய அதிக கோல் அடிக்கும் வீரராக உருவானார். நீண்டநாள் வழிகாட்டியும் பயிற்சியாளருமான ஆர்சேன் வென்கரின் கீழ் ஹென்றி ஒரு ஆக்கப்பூர்வமான ஸ்ட்ரைக்கராகவும் எல்லாப் போட்டிகளிலும் அவர் அடித்த 226 கோல்களுடன் ஆர்ஸனாலின் முன்னணி கோல் அடிப்பவராகவும் ஆனார். இந்த பிரென்ச்சுக்காரர் கன்னர்ஸ் உடன் இரண்டு லீக் பட்டங்கள் மற்றும் எஃப்ஏ கோப்பையை வென்றிருக்கிறார்; அவர் இரண்டுமுறை ஃபிஃபா அந்த ஆண்டின் உலக விளையாட்டு வீரர் என்ற பெயருக்கு பரிந்துரைக்கப்பட்டிருக்கிறார், பிஎஃப்ஏ அந்த ஆண்டின் விளையாட்டு வீரர்களுடைய வீரர் பெயருக்கு இரண்டுமுறை பரிந்துரைக்கப்பட்டிருக்கிறார், மற்றும் ஆண்டின் கால்பந்து எழுத்தர்கள் கூட்டமைப்பு கால்பந்தாட்ட வீரர் பெயருக்கு மூன்றுமுறை பரிந்துரைக்கப்பட்டிருக்கிறார். ஹென்றி தன்னுடைய இறுதி இரண்டு பருவங்களை கிளப் அணித்தலைவராக ஆர்சனாலில் செலவிட்டிருக்கிறார். இந்த அணியை 2006 ஆம் ஆண்டு யுஇஎஃப்ஏ சாம்பியன்ஸ் லீக் இறுதிக்கு அழைத்துச் சென்றிருக்கிறார். 2007 ஆம் ஆண்டு ஜுனில், ஆர்சனாலில் எட்டு வருடங்கள் இருந்த பின்னர், அவர் 24 மில்லியன் பவுண்டுகளுக்கு பார்சிலோனாவுக்கு மாறினார். அவருடைய முதல் கௌரவங்கள் அவர்கள் லீக், கோப்பை மற்றும் சாம்பியன்ஸ் லீக் ஆகிய மூன்றையும் வென்றபோது 2009 ஆம் ஆண்டில் கேடலான் கிளப்பிடமிருந்து வந்தது. பின்னாளில் ஸ்பானிஷ் சூப்பர்கோப்பை, யுஇஎஃப்ஏ சூப்பர்கோப்பை மற்றும் கிளப் உலகக் கோப்பை ஆகியவற்றையும் வென்றதன் மூலம் நிகரற்ற ஆறுவெற்றிகளைப் பெறக்கூடியவரானார். ஹென்றி யுஇஎஃப்ஏ ஆண்டின் சிறந்த அணிக்காக ஐந்து முறை குறிப்பிடப்பட்டிருக்கிறார்.</p><p>

ஹென்றி பிரென்ச்சு தேசிய அணியுடனும் இதேபோன்ற வெற்றிகளைப் பெற்றிருக்கிறார். இந்த அணி 1998 உலகக் கோப்பை, யூரோ 2000 மற்றும் 2003 ஃபிஃபா கூட்டமைப்புகள் கோப்பை ஆகியவற்றை வென்றிருக்கிறது. 2007 ஆம் ஆண்டு அக்டோபரில், பிரான்சின் அதிக கோல் அடித்தவர் என்ற மிஷெல் பிளாட்டினின் சாதனையை விஞ்சினார். தன்னுடைய சொந்த அனுபவத்தின் காரணமாக மைதானத்திற்கு வெளியில் கால்பந்தாட்டத்தில் நிலவும் நிறவெறிக்கு எதிராக பேசுபவராவார். அவர் ஆங்கில மாடலான நிகோல் மேரியை 2003 ஆண் ஆண்டில் திருமணம் செய்துகொண்டார். அவர்களுக்கு ஒரு மகள் இருக்கிறார், ஆனால் அவர்கள் 2007 ஆம் ஆண்டில் விவாகரத்து செய்துகொண்டனர். ஹென்றி வர்த்தகரீதியில் சந்தையிடப்படும் கால்பந்தாட்ட வீரர்களுள் ஒருவருமாவார்; அவர் 2006 ஆம் ஆண்டில் உலகின் ஒன்பதாமவராக தரவரிசைப்படுத்தப்பட்டிருக்கிறார். </p>
ஆரம்ப காலங்கள்
<p>ஹென்றி அண்டில்லியன் பாரம்பரியத்தைச் சேர்ந்தவர்:<ref target="https://ta.wikipedia.org/wiki/முதற்_பக்கம்#cite_note-jock-2">[2]</ref> அவருடைய தந்தை அண்ட்வான் கோடலூப்பைச் (லா டிஸைரேட் தீவு) சேர்ந்தவர், அவருடைய தாயர் மார்ஸே மாண்ட்டினிக்கைச் சேர்ந்தவர். அவர் பாரிசின் மாவட்டமான லெஸ் வுலிஸிஸ் பிறந்து வளர்ந்தார், மோசமான புறநகர்ப்பகுதியாக இருந்தாலும் அது சிறந்த கால்பந்தாட்ட வசதிவாய்ப்புக்களை ஏற்படுத்தித் தந்தது.<ref target="https://ta.wikipedia.org/wiki/முதற்_பக்கம்#cite_note-tea-3">[3]</ref><ref target="https://ta.wikipedia.org/wiki/முதற்_பக்கம்#cite_note-4">[4]</ref> ஏழு வயது இருக்கும்போது ஹென்றி சிறந்த திறமையை வெளிப்படுத்தினார் என்பதோடு கிளாத் ஷெஷேல் அவரை சிஓ லெஸ் வுலிஸ் என்ற உள்ளூர் கிளப்பில் பணியமர்த்திக்கொண்டார். அவருடைய தந்தை அவரை பயிற்சியில் சேரச்சொல்லி கட்டாயப்படுத்தினார், இருப்பினும் இந்த இளைஞர் குறிப்பாக கால்பந்தாட்டத்தால் கவரப்படவில்லை.<ref target="https://ta.wikipedia.org/wiki/முதற்_பக்கம்#cite_note-goal-5">[5]</ref> அவர் 1989 ஆம் ஆண்டு அமெரிக்க பலைசோவில் இணைந்தார். ஆனால் ஒரு வருடத்திற்குப் பின்னர் அவருடைய தந்தை அந்த கிளப்பில் சண்டையிட்டு வெளியேறினார். இதனால் ஹென்றி இரண்டு வருடங்களுக்கு இஎஸ் வைரி-சாட்டினோக்கு இடம்பெயர்ந்தார்.<ref target="https://ta.wikipedia.org/wiki/முதற்_பக்கம்#cite_note-jock-2">[2]</ref> ஹென்றியின் எதிர்கால வழிகாட்டியான அமெரிக்க பலைசோவின் பயிற்சியாளர் ஜேன்-மேரி பான்ஸா அங்கேயும் அவரைப் பின்தொடர்ந்தார்.<ref target="https://ta.wikipedia.org/wiki/முதற்_பக்கம்#cite_note-tea-3">[3]</ref></p>
கிளப் வாழ்க்கை
மொனாகோ (1992–1999) மற்றும் ஜுவண்டிஸ் (1999)
<p>1990 ஆம் ஆண்டில் <ref target="https://ta.wikipedia.org/wiki/மொனாக்கோ">மொனாக்கோ</ref> ஆய்வாளரான அர்னால்ட் கேடலானோ ஹென்றியை ஒரு போட்டியில் கவனித்தார். ஹென்றி ஆறு கோல்கள் அடித்ததில் அவருடைய அணி 6-0 என்ற வித்தியாசத்தில் வெற்றிபெற்றது. கேடலானோ அவரை சோதனைப் போட்டியில்கூட ஆடாமல் மொனாக்கோவில் சேரும்படி கேட்டுக்கொண்டார். அவர் சிறப்பு கிளேர்ஃபோண்டெனில் பள்ளியில் பயிற்சியை நிறைவுசெய்யும்படி ஹென்றியைக் கேட்டுக்கொண்டார். ஹென்றியின் மோசமான பள்ளிப் பதிவுகள் காரணமாக அவரை சேர்த்துக்கொள்வதில் இயக்குநருக்கு தயக்கமிருந்தபோதிலும் அவர் அந்தப் பயிற்சியை நிறைவுசெய்ய ஹென்றிக்கு அனுமதித்தார், அத்துடன் ஹென்றி இளம் விளையாட்டு வீரராக ஆர்ஸேன் வென்கரின் மொனாக்கோவில் சேர்ந்தார்.<ref target="https://ta.wikipedia.org/wiki/முதற்_பக்கம்#cite_note-goal-5">[5]</ref> அடுத்தடுத்து ஹென்றி மொனாக்கோவுடன் தொழில்முறை வடிவங்களில் ஒப்பந்தம் செய்தார் என்பதோடு 1994 ஆம் ஆண்டில் தொழில்முறையாளராக அறிமுகமானார். வென்கர் ஹென்றியை இடது விங்கிற்கு அமர்த்தினார், ஏனென்றால் அவருடைய வேகம், பந்தை அவர் கட்டுப்படுத்தும் விதம் மற்றும் அவருடைய திறமை ஆகியவை சென்டர்-பேக்ஸைக் காட்டிலும் ஃபுல்-பேக்ஸ்களுக்கு எதிராக செயல்திறன் மிக்கதாக இருந்தது. மொனாக்கோவுடனான அவருடைய முதல் பருவத்தில் ஹென்றி 18 ஆட்டங்களில் மூன்று கோல்கள் அடித்தார்.<ref target="https://ta.wikipedia.org/wiki/முதற்_பக்கம்#cite_note-jock-2">[2]</ref></p>
<p>ஹென்றிக்கு சரியான விளையாட்டு நிலையை வென்கர் தேடிக்கொண்டிருந்தார் என்பதுடன், அவரை ஸ்ட்ரைக்கராக நியமிக்கலாமா என்று நினைத்தார். ஆனால் அவரால் உறுதியாகச் சொல்லமுடியவில்லை.<ref target="https://ta.wikipedia.org/wiki/முதற்_பக்கம்#cite_note-jock-2">[2]</ref> அவருடைய மேலாளரின் அறிவுறுத்தலின் கீழ் ஹென்றி 1996 ஆம் ஆண்டின் சிறந்த பிரென்ச்சு கால்பந்தாட்ட வீரராக குறிப்பிடப்பட்டார் என்பதோடு 1996-97 பருவத்தில் அவருடைய சீரான செயல்பாடு அந்த கிளப்பிற்கு லிகே 1 பட்டத்தைப் பெற்றுத்தர உதவியிது.<ref target="https://ta.wikipedia.org/wiki/முதற்_பக்கம்#cite_note-goal-5">[5]</ref><ref target="https://ta.wikipedia.org/wiki/முதற்_பக்கம்#cite_note-data-6">[6]</ref> 1997-98 ஆண்டுப் பருவத்தின்போது யுஇஎஃப்ஏ சாம்பியன்ஸ் லீக் அரையிறுதிக்கு கிளப்பை அழைத்துச்செல்வதில் அவர் முக்கியக் கருவியாக இருந்தார். அந்தப் போட்டியில் ஏழு கோல்களை அடித்து ஒரு பிரென்ச்சு சாதனையை செய்தார்.<ref target="https://ta.wikipedia.org/wiki/முதற்_பக்கம்#cite_note-jock-2">[2]</ref><ref target="https://ta.wikipedia.org/wiki/முதற்_பக்கம்#cite_note-monacosemifinal-7">[7]</ref> அவருடைய மூன்றாவது பருவத்தில் அவர் தேசிய அணிக்கான முதல் தொப்பியைப் பெற்றார் என்பதோடு 1998 ஆம் ஆண்டு உலகக் கோப்பையில் வெற்றிபெற்ற அணியின் ஒரு பகுதியாகவும் இருந்தார்.<ref target="https://ta.wikipedia.org/wiki/முதற்_பக்கம்#cite_note-jock-2">[2]</ref> அவர் மொனாக்கோவுடன் இருந்த காலகட்டத்தில் தொடர்ந்து பாராட்டும்படி விளையாடினார் என்பதோடு பிரென்ச்சு கிளப்புடனான ஐந்து பருவங்களில் இந்த இளம் விங்கர் 105 ஆட்டங்களில் 20 லீக் கோல்களை அடித்தார்.<ref target="https://ta.wikipedia.org/wiki/முதற்_பக்கம்#cite_note-data-6">[6]</ref></p>
<p>ஹென்றி 1999 ஆம் ஆண்டு ஜனவரியில் தன்னுடைய நண்பரும் அணித்தோழருமான டேவிட் டிரிஸ்கட்டிற்கு ஒரு வருடம் முன்னதாக மொனாக்கோவை விட்டு விலகினார். 10.5 மில்லியன் பவுண்டுகளுக்கு இத்தாலியன் தொடர் ஏ கிளப் ஜுவண்டஸிற்கு சென்றார்.<ref target="https://ta.wikipedia.org/wiki/முதற்_பக்கம்#cite_note-goal-5">[5]</ref> அவர் விங்கில் விளையாடினார்,<ref target="https://ta.wikipedia.org/wiki/முதற்_பக்கம்#cite_note-henryadapt-8">[8]</ref> ஆனால் தொடர் ஏ முறைக்கு எதிராக அவரால் சிறப்பாக செயல்பட முடியவில்லை என்பதோடு 16 ஆட்டங்களில் அவர் மூன்று கோல்களை மட்டுமே அடித்தார்.<ref target="https://ta.wikipedia.org/wiki/முதற்_பக்கம்#cite_note-9">[9]</ref></p>
ஆர்சனல் (1999–2007)
<figure><caption>2005 ஆம் ஆண்டில் சக பிரென்ச்சுத் தோழரான பேட்ரிக் வியேரா பிரிந்து சென்றதையடுத்து ஹென்றி அணித்தலைவரானார்</caption></figure>
<p>இத்தாலியில் நிரந்தரமாக இருக்க இயலாத ஹென்றி 1999 ஆம் ஆண்டு ஆகஸ்ட்டில் ஜுவண்டஸிலிருந்து ஆர்ஸனாலுக்கு 10 மில்லியன் பவுண்டுகளுக்கு மாறினார். அவருடைய முன்னாள் மேலாளரான ஆர்சேன் வென்கர் அவரை மீண்டும் இணைந்துகொண்டார்.<ref target="https://ta.wikipedia.org/wiki/முதற்_பக்கம்#cite_note-socpro-10">[10]</ref> ஆர்ஸனாலில்தான் ஹென்றி உலகத் தரம்வாய்ந்த கால்பந்தாட்ட வீரர் என்ற பெயரைப் பெற்றார்,<ref target="https://ta.wikipedia.org/wiki/முதற்_பக்கம்#cite_note-fp-11">[11]</ref> இருப்பினும் அவருடைய இடமாற்றம் முரணிலையை ஏற்படுத்தாமல் இல்லை. இந்த இடமாற்றத் தொகைக்கு அவர் தகுதியானவர்தான் என்று வென்கர் ஏற்றுக்கொண்டார்.<ref target="https://ta.wikipedia.org/wiki/முதற்_பக்கம்#cite_note-jock-2">[2]</ref> சக பிரென்ட் ஃபார்வேடரான நிகோலஸ் அனெல்காவின் இடத்திற்குக் கொண்டுவரப்பட்ட ஹென்றி, வென்கரால் உடனடியாக ஒரு ஸ்ட்ரைக்கராக உருவாக்கப்பட்டார். இந்த நடவடிக்கை அடுத்து வந்த ஆண்டுகளில் வளமான ஊக்கத்தொகைகளைக் கொண்டுவந்தது. இருப்பினும், அவர் தன்னுடைய முதல் எட்டு ஆட்டங்களில் விரைவான மற்றும் உடல்ரீதியான ஆங்கில ஆட்டத்தை பின்பற்றுவதில் அவருக்கிருந்த திறன் குறித்து சந்தேகங்கள் எழுப்பப்பட்டன.<ref target="https://ta.wikipedia.org/wiki/முதற்_பக்கம்#cite_note-tea-3">[3]</ref> இங்கிலாந்தில் சில கடினமான மாதங்களுக்குப் பின்னர் ஹென்றி "ஸ்ட்ரைக்கிங் கலை குறித்த எல்லாமும் தனக்கு மீண்டும் கற்றுத்தரப்பட வேண்டும்" என்றுகூட நினைத்தார்.<ref target="https://ta.wikipedia.org/wiki/முதற்_பக்கம்#cite_note-tea-3">[3]</ref> இந்த சந்தேகங்கள் யாவும் ஆர்சனாலில் 26 கோல் எண்ணிக்கைகளுடன் தனது முதல் பருவத்தை அவர் நிறைவுசெய்தபோது அடங்கிப்போயின.<ref target="https://ta.wikipedia.org/wiki/முதற்_பக்கம்#cite_note-12">[12]</ref> ஆர்சனால் மான்செஸ்டர் யுனைட்டடிற்கு அடுத்தபடியாக இரண்டாவதாக வந்தது, அத்துடன் துருக்கிய கேலட்டாசரேவுக்கு எதிரான யுஇஎஃப்ஏ கோப்பை இறுதியில் தோல்வியடைந்தது.<ref target="https://ta.wikipedia.org/wiki/முதற்_பக்கம்#cite_note-jock-2">[2]</ref></p>
<p>தேசிய அணியில் யூரோ 2000 வெற்றிகரமான பிரச்சாரத்தோடு ஹென்றி 2000-01 பிரச்சாரத்திலும் தடம் பதிக்கத் தயாரானார். தன்னுடைய முதல் பருவத்தைக் காட்டிலும் சில கோல்களை அடித்தது மற்றும் உதவிகள் செய்தது ஆகியவை இருந்தபோதிலும் ஆர்சனால் உடனான ஹென்றியின் இரண்டாவது பருவம் அந்த கிளப்பில் அவரை அதிக கோல் அடிப்பவராக்கி அவருக்கு ஒரு திருப்புமுனை என்பதை நிரூபித்தது.<ref target="https://ta.wikipedia.org/wiki/முதற்_பக்கம்#cite_note-socpro-10">[10]</ref> லீகின் சிறந்த தாக்குதல்களோடு ஆர்சனால் விரைவாகவே தங்களுடைய நீண்டகால போட்டியாளரான மான்செஸ்டர் யுனைட்டடை தோற்கடித்து லீக் பட்டத்தை வென்றது. இருப்பினும் ஹென்றி தான் இருந்த கிளப்பிற்கு கௌரவங்களைப் பெற்றுத்தர வேண்டும் என்பதற்காக மன அமைதியின்றி இருந்தார் என்பதோடு ஆர்சனாலை ஒரு ஆற்றல் மிக்க கிளப்பாக உருவாக்க வேண்டும் என்ற தன்னுடைய விருப்பத்தை தொடர்ந்து வெளிப்படுத்தியபடியே இருந்தார்.<ref target="https://ta.wikipedia.org/wiki/முதற்_பக்கம்#cite_note-jock-2">[2]</ref></p>
<p>இறுதியில் 2001-02 பருவத்தில் இந்த வெற்றி வந்துசேர்ந்தது. ஆர்சனால் இந்த லீக் பட்டத்தைப் பெற லிவர்பூலைக் காட்டிலும் ஏழு புள்ளிகள் அதிகமாகப் பெற்றது என்பதுடன் எஃப்ஏ கோப்பை இறுதியாட்டத்தில் செல்சியாவை 2-0 என்ற வித்தியாசத்தில் வென்றது.<ref target="https://ta.wikipedia.org/wiki/முதற்_பக்கம்#cite_note-jock-2">[2]</ref> ஹென்றி இந்த லீகில் அதிமாக கோல் அடித்தவர் என்பதோடு எல்லாப் போட்டிகளிலும் சேர்த்து ஆர்சனாலை டபுளிற்கு இட்டுச்செல்கையில் அவர் 32 கோல்களை அடித்திருந்தார். இந்த கிளப்பில் முதல் வெள்ளிப்பதக்கத்தை வென்றார்.<ref target="https://ta.wikipedia.org/wiki/முதற்_பக்கம்#cite_note-goal-5">[5]</ref><ref target="https://ta.wikipedia.org/wiki/முதற்_பக்கம்#cite_note-socpro-10">[10]</ref> ஹென்றி 2002 ஆம் ஆண்டு உலகக் கோப்பையில் பிரான்சிற்காக தன்னுடைய கிளப் திறனை வெளிப்படுத்துவார் என்று பெரும் எதிர்பார்ப்பு இருந்தது. ஆனால் இந்த நடப்பு சாம்பியன்கள் குழு அளவிலேயே அதிர்ச்சிகரமான வெளியேற்றத்தால் பாதிக்கப்பட்டனர்.<ref target="https://ta.wikipedia.org/wiki/முதற்_பக்கம்#cite_note-jock-2">[2]</ref></p>
<p>2002–03 ஹென்றிக்கு மற்றொரு ஆக்கப்பூர்வமான பருவமாக அமைந்தது, இதில் அவர் எல்லாப் போட்டிகளிலும் 32 கோல்களை அடித்தும் 23 கோல்களுக்கு உதவியும் ஸ்ட்ரைக்கராக குறிப்பிடத்தகுந்த மறுபிரவேசத்தை செய்தார்.<ref target="https://ta.wikipedia.org/wiki/முதற்_பக்கம்#cite_note-socpro-10">[10]</ref> இவ்வாறு செய்வதிலேயே அவர் ஆர்சனாலை மற்றொரு எஃப்ஏ கோப்பை வெற்றிக்கு இட்டுச்சென்றார். இருப்பினும் ஆர்சனால் தங்களுடைய பிரீமியர் லீக் மகுடத்தைத் தக்கவைக்கத் தவறிவிட்டது.<ref target="https://ta.wikipedia.org/wiki/முதற்_பக்கம்#cite_note-13">[13]</ref> இந்தப் பருவம் முழுவதிலும், அவர் மான்செஸ்டர் யுனைட்டின் ரூட் வான் நிஸ்டெலூரியுடன் லீகின் கோல் பட்டத்திற்காக போராட வேண்டியிருந்தது. ஆனால் பின்னவர் ஒரு கோல் வி்த்தியாசத்தில் இந்த பட்டத்தை வென்றார்.<ref target="https://ta.wikipedia.org/wiki/முதற்_பக்கம்#cite_note-jock-2">[2]</ref> இருந்தபோதிலும், ஹென்றி பிஎஃப்ஏ ஆண்டின் சிறந்த விளையாட்டு வீரர் மற்றும் கால்பந்து எழுத்தாளர்கள் கூட்டமைப்பு ஆண்டின் சிறந்த விளையாட்டு வீரர் ஆகியவற்றிற்கு பரிந்துரைக்கப்பட்டார்.<ref target="https://ta.wikipedia.org/wiki/முதற்_பக்கம்#cite_note-giveme-14">[14]</ref><ref target="https://ta.wikipedia.org/wiki/முதற்_பக்கம்#cite_note-kk-15">[15]</ref> உலக சிறந்த கால்பந்தாட்ட வீரர்களில் ஒருவர் என்ற அவருடைய அதிகரித்துவரும் தகுதி அவர் 2003 ஆம் ஆண்டு ஃபிஃபா ஆண்டின் உலக சிறந்த விளையாட்டு வீரர் விருதில் இரண்டாவதாக வந்தபோது உறுதிப்பட்டது.<ref target="https://ta.wikipedia.org/wiki/முதற்_பக்கம்#cite_note-fp-11">[11]</ref></p>
<figure><caption>2006 ஆம் ஆண்டில் சார்ல்டன் அதலடிக்கிற்கு எதிரான போட்டியில் ஹென்றி</caption></figure>
<p>2003-04 ஆம் ஆண்டு பருவத்தில் நுழைந்த ஆர்சனால் பிரீமியர் லீக் மகுடத்தை திரும்பப் பெற தீர்மானி்த்தது. ஆர்சனாலின் வெற்றிகரமான பிரச்சாரத்தில் ஹென்றி மீண்டும் அவர்களுடைய கருவியானார்; டென்னிஸ் பெர்காம்ப், பாட்ரிக் வியேரா மற்றும் ராபர்ட் பைர்ஸ் போன்றவர்களுடன் இணைந்து ஹென்றி <hi rend="italic">தி கன்னர்ஸ்</hi> ஒரு நூற்றாண்டிற்கும் மேலாக முழு உள்ளூர் லீக் பிரச்சாரத்திலும் தோற்கடிக்கப்படாமல் இருக்கும் முதல் அணியாக இருக்க வேண்டும் என்பதையும், இந்த நிகழ்முறையில் பட்டத்தைப் பெற வேண்டும் என்பதையும் உறுதிப்படுத்தினார்.<ref target="https://ta.wikipedia.org/wiki/முதற்_பக்கம்#cite_note-16">[16]</ref> மேலும் அவர் இரண்டாவது வருடமாக அந்த ஆண்டின் சிறந்த விளையாட்டு வீரர் என்று பரிந்துரைக்கப்பட்டதற்கும் மேலாக,<ref target="https://ta.wikipedia.org/wiki/முதற்_பக்கம்#cite_note-giveme-14">[14]</ref><ref target="https://ta.wikipedia.org/wiki/முதற்_பக்கம்#cite_note-kk-15">[15]</ref> ஹென்றி மீண்டும் ஒரு முறை 2004 ஆண்டின் உலகின் சிறந்த வீரருக்கான பட்டியலில் இரண்டாவதாக இடத்தைப் பெற்றார்.<ref target="https://ta.wikipedia.org/wiki/முதற்_பக்கம்#cite_note-fp-11">[11]</ref> எல்லாப் போட்டிகளிலும் 39 கோல்களை அடித்ததோடு இந்த பிரென்ச்சுக்காரர் இந்த லீகை கோல்கள் அடித்தபடியே இட்டுச்சென்றதோடு ஐரோப்பிய தங்க காலணியையும் வென்றார்.<ref target="https://ta.wikipedia.org/wiki/முதற்_பக்கம்#cite_note-goal-5">[5]</ref><ref target="https://ta.wikipedia.org/wiki/முதற்_பக்கம்#cite_note-gill-17">[17]</ref> இருப்பினும், இது 2002 வரை மட்டுமே நீடித்தது, ஹென்றியால் யூரோ 2004 இன் போது தேசிய அணியை கௌரவங்களுக்கு இட்டுச்செல்ல முடியவில்லை.<ref target="https://ta.wikipedia.org/wiki/முதற்_பக்கம்#cite_note-jock-2">[2]</ref></p>
<p>இப்படி வெற்றியைத் தொட்ட சமயத்தில் ஆர்சனால் 2004-05 பருவத்தில் செல்சியாவிடம்  தோல்வியடைந்தபோது லீக்கில் பின்னுக்குத் தள்ளப்பட்டது. இருப்பினும் இந்த கிளப் எஃப்ஏ கோப்பையை வெல்லவில்லை (இறுதியாட்டத்தை ஹென்றி காயத்தால் தவறவிட்டார்).<ref target="https://ta.wikipedia.org/wiki/முதற்_பக்கம்#cite_note-data-6">[6]</ref> கோல்களை அடித்தபடியே லீகை வழிநடத்திச் சென்றதில் ஐரோப்பாவின் மிக அச்சந்தரக்கூடிய ஸ்ட்ரைக்கர் என்ற கௌரவத்தை ஹென்றி தக்கவைத்துக்கொண்டார்.<ref target="https://ta.wikipedia.org/wiki/முதற்_பக்கம்#cite_note-goal-5">[5]</ref> எல்லாப் போட்டிகளிலும் 31 கோல்கள் அடித்ததை<ref target="https://ta.wikipedia.org/wiki/முதற்_பக்கம்#cite_note-18">[18]</ref> அடுத்து அவர் ஐரோப்பிய தங்கக் காலணியை (டியாகோ ஃபோர்லான் உடன்) பகிர்ந்துகொண்டவர்களில் ஒருவரானார் என்பதோடு தற்போது இந்த விருதை அடுத்தடுத்து வென்ற ஒரே ஆட்டக்காரராகவும் அவர் இருக்கிறார், (அலே மெக்காய்ஸ்ட் இரண்டு தங்கக் காலணிகளை வென்றிருக்கிறார் என்றாலும் இரண்டுமே அதிகாரப்பூர்வமற்றவையாக கருதப்படுகின்றன).<ref target="https://ta.wikipedia.org/wiki/முதற்_பக்கம்#cite_note-gill-17">[17]</ref> சக அணித்தோழரான வியேரா 2005 ஆம் ஆண்டின் மத்தியப் பகுதியில் எதிர்பாராதவிதமாக பிரிந்துசென்றது ஹென்றி கிளப்பின் அணித்தலைவராவதற்கு உதவியது. இந்தப் பாத்திரம் இயல்பாகவே அவருக்கு பொருத்தமானது அல்ல என்று பலரும் கருதினர்; அணித்தலைவர் பதவி பெரும்பாலும் டிஃபண்டர்கள் அல்லது மிட்ஃபீல்டர்களுக்கே வழங்கப்படுவது, அவர்களால்தான் களத்தில் இருந்தபடி ஆட்டத்தை சரியான முறையில் கவனிக்க முடியும்.<ref target="https://ta.wikipedia.org/wiki/முதற்_பக்கம்#cite_note-goal-5">[5]</ref> பிரதானமான கோல் அடிப்பவராக இருப்பதோடு மேலும் வலுவடைய வேண்டிய மிக இளம் அணியை வழிநடத்திச் செல்லும் பொறுப்பையும் அவர் ஏற்றுக்கொண்டிருந்தார்.<ref target="https://ta.wikipedia.org/wiki/முதற்_பக்கம்#cite_note-young-19">[19]</ref></p>
<figure><caption>டென்னிஸ் பெர்க்காம்பின் ஓய்வுக்குப் பின்னர் ஹென்றி தொடர்ந்து ஆர்சனால் தாக்குதலில் ராபின் வான் பெர்ஸி உடனே கூட்டு சேர்ந்திருந்தார்</caption></figure>
<p>2005-06 பருவம் ஹென்றிக்கு குறிப்பிடத்தகுந்த தனிப்பட்ட சாதனைகளுள் ஒன்று என்பதை நிரூபித்தது. 2005 ஆம் ஆண்டு அக்டோபரில், ஹென்றி இந்த கிளப்பின் அதிக கோல் அடித்தவர் ஆனார்;<ref target="https://ta.wikipedia.org/wiki/முதற்_பக்கம்#cite_note-recordbreaker-20">[20]</ref> சாம்பியன்ஷிப் லீகில் ஸ்பார்ட்டா பெருவிற்கு எதிராக அவர் அடித்த இரண்டு கோல்கள் இயான் ரைட்டின் 185 கோல்கள் என்ற சாதனையை முறியடித்தது.<ref target="https://ta.wikipedia.org/wiki/முதற்_பக்கம்#cite_note-21">[21]</ref> 2006 ஆம் ஆண்டு பிப்ரவரி 1 ஆம் தேதி அவர் வெஸ்ட் ஹேமிற்கு எதிராக அடித்த கோல் அவருடைய லீக் கோல் கூடுதலை 151 ஆக்கியது என்பதுடன் ஆர்சனாலின் கிளிஃப் பேஸ்டினுடைய லீக் கோல்கள் சாதனையை முறியடித்தது.<ref target="https://ta.wikipedia.org/wiki/முதற்_பக்கம்#cite_note-22">[22]</ref> ஹென்றி தனது நூறாவது கோலை ஹைபரியில் நடந்த போட்டியில் அடித்தார். இந்த வெற்றி கிளப்பின் வரலாற்றில் தனித்துவமானது என்பதுடன் பிரீமியர் லீகில் ஒரு பிரத்யேகமான சாதனையாகும்.<ref target="https://ta.wikipedia.org/wiki/முதற்_பக்கம்#cite_note-23">[23]</ref> அவர் அந்தப் பருவத்தின் லீகில் அதிக கோல் அடித்தவர் என்ற பெயரோடு நிறைவுசெய்தார்<ref target="https://ta.wikipedia.org/wiki/முதற்_பக்கம்#cite_note-goal-5">[5]</ref> என்பதோடு தனது விளையாட்டு வாழ்க்கையில் மூன்றாவது முறையாக அவர் கால்பந்து எழுத்தாளர்கள் கூட்டமைப்பு ஆண்டின் சிறந்த கால்பந்தாட்ட வீரர் விருதுக்கு ஓட்டளிக்கப்பட்டார்.<ref target="https://ta.wikipedia.org/wiki/முதற்_பக்கம்#cite_note-data-6">[6]</ref></p>
<p>இருந்தபோதிலும், ஆர்சனால் மீண்டும் லீகின் பட்டத்தை வெல்வதில் தோல்வியுற்றது. ஆனால் 2006 யுஇஎஃப்ஏ சாம்பியன் லீக் இறுதிப்போட்டியை எட்டியபோது டிராபியை வெல்ல முடியும் என்ற நம்பிக்கை ஏற்பட்டது. தி கன்னர்ஸ் முடிவில் 2-1 என்ற வித்தியாசத்தில் பார்சினோலாவிடம் தோல்வியுற்றனர். இரண்டு அடுத்தடுத்த பருவங்களில் பிரிமீயர் லீகை வெல்வதில் ஆர்சனாலுக்கு இருந்த திறனின்மை ஆர்சனால் அணியின் அனுபவமின்மையோடு சேர்த்துப் பார்க்கப்பட்டதானது என்பதுடன், ஹென்றி வேறொரு கிளப்பிற்கு மாறிச்செல்வார் என்ற ஊகங்களுக்கு காரணமானது. இருப்பினும், அவர் இந்த கிளப்பின் மீதிருந்த காதலை வெளிப்படுத்தியதோடு நான்கு வருட ஒப்பந்தம் ஒன்றையும் ஏற்றுக்கொண்டார்,<ref target="https://ta.wikipedia.org/wiki/முதற்_பக்கம்#cite_note-kk-15">[15]</ref> அத்துடன் தன் வாழ்நாள் முழுவதும் ஆர்சனாலிலேயே இருக்க விரும்புவதாகவும் கூறினார்.<ref target="https://ta.wikipedia.org/wiki/முதற்_பக்கம்#cite_note-24">[24]</ref> ஆர்சனாலின் துணைத்தலைவரான டேவிட் டீன் பின்னாளில் புதிய ஒப்பந்தத்தில் கையெழுத்திடும் முன்பாக ஹென்றிக்கு ஸ்பானிஷ் கிளப்பிலிருந்து பெற்ற 50 மில்லியன் பவுண்டுகளுக்கான இரண்டு பேரங்களால் கிளப் வலுவிழந்துவிட்டதாக தெரிவித்தார்.<ref target="https://ta.wikipedia.org/wiki/முதற்_பக்கம்#cite_note-zz-25">[25]</ref> இந்த இடமாற்றம் உறுதிப்பட்டதும் இது ஜீனடின் ஜிதேனுக்கு அளிக்கப்பட்ட 47 மில்லியன் பவுண்டுகள் என்ற உலக சாதனையை விஞ்சியது.<ref target="https://ta.wikipedia.org/wiki/முதற்_பக்கம்#cite_note-zz-25">[25]</ref></p>
<p>ஹென்றியின் 2006–07 பருவம் காயங்களால் தடைபட்டது.<ref target="https://ta.wikipedia.org/wiki/முதற்_பக்கம்#cite_note-inj-26">[26]</ref> அவர் ஆர்சனாலுக்காக 17 உள்நாட்டு ஆட்டங்களில் 10 கோல்கள் அடித்திருந்தபோதிலும், ஹென்றியின் பருவம் பிப்ரவரியில் சுருங்கியது. பின்தொடை தசைநார், கால் மற்றும் முதுகுப் பிரச்சினைகளால் ஆட்டங்களைத் தவறவிட்ட அவர் சாம்பியன்ஸ் லீக்<ref target="https://ta.wikipedia.org/wiki/முதற்_பக்கம்#cite_note-HenryHid-27">[27]</ref> ஆட்டத்தில் பிஎஸ்விக்கு மாற்றாளாக வந்தபோது போதுமான உடல்தகுதியுடன் இருப்பதாக கருதப்பட்டது. ஆனால் உள்ளே வந்த பின்னர் அவர் நொண்டவேண்டிய நிலை ஏற்பட்டது. மறுநாள் செய்யப்பட்ட ஸ்கேன்கள் அவருக்கு புதிதாக ஏற்பட்டிருக்கும் இடுப்புப் பகுதி காயம் மற்றும் வயிற்றுக் காயங்கள் ஆற குறைந்தது மூன்று மாதங்களாவது ஆகும் என்று தெரிவிக்கப்பட்டது, இதனால் அவர் 2006-07 பருவத்தை தவறவிட்டார்.<ref target="https://ta.wikipedia.org/wiki/முதற்_பக்கம்#cite_note-HenryOut-28">[28]</ref> வென்கர் ஹென்றியின் காயங்களை நீண்ட 2005-06 பிரச்சாரத்தில் கொண்டுவந்தார் என்பதோடு ஹென்றி தி கன்னர்ஸ் உடன் இருக்கவும் 2007–08 பருவத்திற்கு தயார்படுத்தவும் ஆர்வமாக இருக்கிறார் என்று தொடர்ந்து கூறிக்கொண்டிருந்தார்.<ref target="https://ta.wikipedia.org/wiki/முதற்_பக்கம்#cite_note-inj-26">[26]</ref></p>
பார்சிலோனா (2007–தற்போதுவரை)
<figure><caption>ஹென்றி தனது அறிமுகத்தில் கேம்ப் நூ ஆதரவாளர்களை வரவேற்கிறார்.</caption></figure>
<p>2007 ஆம் ஆண்டு ஜுன் 25 ஆம் தேதி நிகழ்வுகளின் எதிர்பாராத திருப்பத்தில் ஹென்றி 24 மில்லியன் யூரோக்களுக்கு பார்சிலோனாவிற்கு இடம் மாறினார். ஒரு பருவத்திற்கு 6.8 (4.6 மில்லியன் பவுண்டுகள்) மில்லின் யூரோக்கள் என்று தெரிய வர நான்கு வருட ஒப்பந்தத்தில் அவர் கையெழுத்திட்டார்.<ref target="https://ta.wikipedia.org/wiki/முதற்_பக்கம்#cite_note-29">[29]</ref> இந்த ஒப்பந்தம் 125 மில்லியன் யூரோக்கள் (84.9 மில்லியன் பவுண்டுகள்) என்ற வெளியீட்டுப் பிரிவையும் உள்ளிட்டிருந்தது தெரியவந்தது.<ref target="https://ta.wikipedia.org/wiki/முதற்_பக்கம்#cite_note-30">[30]</ref> ஹென்றி டீனின் பிரிவைச் சந்தித்தார் என்பதுடன், தான்  வெளியேறுவதன் காரணமாக வென்கரின் எதிர்காலம் தொடர்ந்து நிச்சமற்றமதாக இருப்பதையும் கண்டார்.<ref target="https://ta.wikipedia.org/wiki/முதற்_பக்கம்#cite_note-31">[31]</ref><ref target="https://ta.wikipedia.org/wiki/முதற்_பக்கம்#cite_note-32">[32]</ref> "நான் ஆர்சனாலை விட்டு விலகினால் அது பார்சிலோனாவுக்காக விளையாடுவதற்காகத்தான் இருக்கும் என்று நான் எப்போதுமே கூறிவந்திருக்கிறேன்" என்பதையும் நினைவு கூர்ந்தார்.<ref target="https://ta.wikipedia.org/wiki/முதற்_பக்கம்#cite_note-33">[33]</ref> தங்கள் அணித்தலைவர் பிரிந்துசென்றுவி்ட்டபோதிலும், ஆர்சனால் 2007-08 பிரச்சாத்தை தாக்கமேற்படுத்தும்படி தொடங்கியது என்பதோடு இந்த அணியில் தான் இருப்பது உதவியைக் காட்டிலும் ஒரு தடையாகவே இருக்கும் என்பதையும் ஒப்புக்கொண்டார். மேலும் அவர் தெரிவித்ததாவது: "என்னுடைய முதுநிலையின் காரணமாக நான் அணித்தலைவராக இருப்பது மற்றும் பந்தைப் பார்த்து நான் கத்துவது ஆகியவற்றால் நான் நல்ல நிலையில் இல்லாதபோதும்கூட அவர்கள் பந்தை என்னிடம் விட்டுவிடுகின்றனர். இதனால் இந்த அர்த்தத்தில் நான் தொடர்ந்து இருந்த அணிக்கு இது நல்ல விஷயம்தான்."<ref target="https://ta.wikipedia.org/wiki/முதற்_பக்கம்#cite_note-plat-34">[34]</ref> ஹென்றி ஆர்சனாலை விட்டு விலகியபோது 174 கோல்கள் அடித்திருந்ததுடன், ஐரோப்பாவில் 42 கோல்கள் அடித்திருந்தார்;<ref target="https://ta.wikipedia.org/wiki/முதற்_பக்கம்#cite_note-goal-5">[5]</ref> 2008 ஆம் ஆண்டு ஜுலையில் Arsenal.com இன் சிறந்த 50 விளையாட்டு வீரர்கள் ஓட்டெடுப்பில் ஆர்சனால் ரசிகர்கள் அவருக்கு ஆர்சனாலின் சிறந்த கால்பந்தாட்ட வீரர் என்று ஓட்டளித்திருந்தனர்.<ref target="https://ta.wikipedia.org/wiki/முதற்_பக்கம்#cite_note-ArsenalGreatest-35">[35]</ref></p>
<figure><caption>ஹென்றி ரியோ ஃபெர்டினாண்டை 2009 சாம்பியன்ஸ் லீக் இறுதியின்போது மான்செஸ்டர் யுனைட்டடில் இருந்து எடுத்துக்கொண்டார்.</caption></figure>
<p>பார்சிலோனாவில் ஹென்றிக்கு 14 ஆம் எண் உடை தரப்பட்டது. இதைத்தான் அவர் ஆர்சனாலில் இருந்தபோது அணிந்திருந்தார். அவர் தன்னுடைய புதிய கிளப்பிற்கான முதல் கோலை லியானை வெற்றிகொண்ட சாம்பியன் லீக் குழு நிலையில் 3-0 என்ற வித்தியாசத்தில் வெற்றிபெற்ற 2007 ஆம் ஆண்டு செப்டம்பர் 19 அன்று அடித்தார்.<ref target="https://ta.wikipedia.org/wiki/முதற்_பக்கம்#cite_note-36">[36]</ref> அவர் பத்து வருடங்களுக்குப் பிறது லெவாண்டேக்கு எதிராக நடைபெற்ற லீக் போட்டியில் பார்காவிற்காக தனது முதல் சாதனை ஹாட்-டிரிக்கை எடுத்தார்.<ref target="https://ta.wikipedia.org/wiki/முதற்_பக்கம்#cite_note-37">[37]</ref> ஆனால் ஹென்றி பெரும்பாலும் அந்த பருவம் முழுவதிலும் விங்கிலேயே நியமிக்கப்பட்டார், அத்துடன் அவரால் ஆர்சனாலில் அவர் அடைந்த கோல் அடிக்கும் சாதனையை மீண்டும் நிகழ்த்த முடியவில்லை. அவர் தொடக்க ஆண்டில் பிரீமியர் லீகிற்கு திரும்பிவிடுவார் என்ற பரவலான ஊகங்கள் இருந்ததற்கு மத்தியில் பாரிசிலோனாவிற்கு வந்து ஏமாற்றத்தை வெளிப்படுத்தினார். <ref target="https://ta.wikipedia.org/wiki/பிபிசி">பிபிசி</ref> கால்பந்தாட்ட நிகழ்ச்சியில் கார்த் குரூஸ்கிற்கு அவர் அளித்த நேர்காணலில் "வீடு திரும்பல்" மற்றும் "ஆங்கிலப் பத்திரிக்கை" ஆகியவற்றை தவறவிடுவதாகக் குறிப்பிட்டார்.<ref target="https://ta.wikipedia.org/wiki/முதற்_பக்கம்#cite_note-38">[38]</ref> இருப்பினும் ஹென்றி தன்னுடைய அறிமுகப் பருவத்தை ஒன்பது லீக் உதவிகளோடு 19 கோல்கள் அடித்து கிளப்பின் அதிக கோல் அடித்தவர் என்ற பெருமையைப் பெற்றார் என்பதோடு, லியோனல் மெஸ்ஸிக்கு அடுத்தபடியாக வந்தார்.</p>
<p>ஹென்றி 2008–09 பருவத்தில் இந்த எண்ணிக்கையை விஞ்ச நினைத்தார். கோபா டெல் ரே இறுதியாட்டத்தில் அத்லெடிக் பில்போவை பார்சிலோனா தோற்கடித்த 2009 ஆம் ஆண்டு மே 13 இல் தன்னுடைய பார்சிலோனா வாழ்க்கையின் முதல் டிராபியில் வெற்றிபெறச் செய்தார். பார்சிலோனா இந்த லீகை வென்றது என்பதுடன் சாம்பியன்ஸ் லீகையும் விரைவிலேயே வென்றது. அந்தப் பருவத்தில் <ref target="https://ta.wikipedia.org/wiki/லியோனல்_மெஸ்ஸி">லியோனல் மெஸ்ஸி</ref> மற்றும் சாமுவேல் இடோ ஆகியோரையும் சேர்த்து 100 கோல்களை பெற்று இது இந்த ஃபிரென்ச்சுக்காரரின் மூன்று தொடர் வெற்றிகளை நிறைவுசெய்தது. இந்த மூவரும் ஸ்பானிஷ் லீக் வரலாற்றிலும் மிகுந்த ஆக்கத்திறனுள்ளவர்களாக இருந்தனர். இவர் 72 கோல்களை அடித்து 1960–61 ஆம் ஆண்டு பருவத்தில் ரியல் மேட்ரிட்டின் ஃபெரண்க் புஸ்காஸ், ஆல்ஃபிரடோ டி ஸ்டெபனோ மற்றும் லூயிஸ் டெல் சால் ஆகியோரின் 66 கோல்கள் என்ற சாதனையை முறியடித்தனர். 2009 ஆம் ஆண்டின் பிற்பகுதியில் மேலே குறிப்பிட்ட மூன்று போட்டிகள் உட்பட ஸ்பானிஷ் சூப்பர்கோப்பை, யுஇஎஃப்ஏ சூப்பர்கோப்பை மற்றும் ஃபிஃபா கிளப் உலகக் கோப்பை ஆகிய போட்டிகளிலும் பார்சிலோனா வெற்றிபெற உதவி செய்தார்.<ref target="https://ta.wikipedia.org/wiki/முதற்_பக்கம்#cite_note-39">[39]</ref></p>
சர்வதேச விளையாட்டு வாழ்க்கை
<p>ஹென்றிக்கு பிரென்ச்சு தேசிய அணியுடன் வெற்றிகரமான விளையாட்டு வாழ்க்கை அமைந்தது. அவருடைய சர்வதேச விளையாட்டு வாழ்க்கை 1997 ஆம் ஆண்டு ஜுனில் இருந்து தொடங்குகிறது. மொனாக்கோவிற்காக அவர் சிறந்த தகுதிநிலையில் இருந்தபோது 20 வயதுக்குட்பட்டோருக்கான பிரென்ச்சு தேசிய அணிக்கு விளையாட அழைக்கப்பட்டார். அங்கே அவர் தனது எதிர்கால சக அணித்தோழர்களான வில்லியம் கல்லாஸ் மற்றும் டேவிட் டிரீஸகாட் ஆகியோருடன் 1997 ஃபிஃபா உலக இளைஞர் சாம்பியன்ஷிப்பில் விளையாடினார்.<ref target="https://ta.wikipedia.org/wiki/முதற்_பக்கம்#cite_note-goal-5">[5]</ref> நான்கு மாதத்திற்குள்ளாக, பிரான்சின் தலைமைப் பயிற்சியாளரான எய்ம் ஜாக்கட் என்பவர் ஹென்றியை முதுநிலை அணியில் சேர அழைத்தார். 20 வயதான அவர் முதுநிலை சர்வதேச அறிமுகத்தை 1997 ஆம் ஆண்டு அக்டோபர் 11 ஆம் தேதி தென்னாப்பிரிக்காவிற்கு எதிரான 2-1 என்று வெற்றிபெற்ற ஆட்டத்தோடு தொடங்கினார்.<ref target="https://ta.wikipedia.org/wiki/முதற்_பக்கம்#cite_note-40">[40]</ref> ஜாக்கெட் ஹென்றியால் மிகவும் கவரப்பட்டார் என்பதோடு அவரை 1998 ஆம் ஆண்டு உலகக் கோப்பைக்கு அழைத்துச் சென்றார். சர்வதேச அளவில் ஹென்றி நன்கறியப்பட்டவராக இல்லாதபோதிலும் அவர் அந்தப் போட்டித்தொடரை மூன்று கோல்களுடன் பிரான்சின் அதிக கோல் அடிப்பவராக நிறைவுசெய்தார்.<ref target="https://ta.wikipedia.org/wiki/முதற்_பக்கம்#cite_note-uni-41">[41]</ref> அவர் பிரேசிலை 3-0 என்ற வித்தியாசத்தில் பிரான்ஸ் தோற்கடித்த இறுதியாட்டத்தில் மாற்று வீரராக விளையாட திட்டமிடப்பட்டார். ஆனால் மார்செல் டெசெய்லியின் வெளியேற்றம் அதற்கு மாற்றாக பாதுகாப்பு ஆட்டத்திற்கு கட்டாயப்படுத்தியது. 1998 ஆம் ஆண்டில் பிரான்சின் மிக உயரிய கௌரவமான லீஜன் டோனரின் <hi rend="italic">செவாலியே</hi> (வீரர்) விருதை அவருக்கு வழங்கப்பட்டது.<ref target="https://ta.wikipedia.org/wiki/முதற்_பக்கம்#cite_note-42">[42]</ref></p>
<p>ஹென்றி பிரான்சின் யூரோ 2000 சாம்பியன்ஷிப் அணியின் உறுப்பினராக இருந்தார். இந்தப் போட்டியில் போர்ச்சுக்கலுக்கு எதிராக அரையிறுதியில் அடித்த கோல் உட்பட அவர் மீண்டும் மூன்று கோல்களை அடித்தார் என்பதோடு நாட்டின் அதிக கோல் அடிப்பவராக விளங்கினார்.<ref target="https://ta.wikipedia.org/wiki/முதற்_பக்கம்#cite_note-43">[43]</ref> பிரான்ஸ் பின்னர் ஜீணடின் ஜிதேனால் பெனால்டி கிக்காக மாற்றப்பட்டதைத் தொடர்ந்து கூடுதல் நேரத்தில் பிரான்ஸ் இந்தப் போட்டியை வென்றது. இறுதியாட்டத்தில் பிரான்ஸ் இத்தாலியை கூடுதல் நேரத்தில் வென்றது. இது ஹென்றிக்கு இரண்டாவது முக்கிய சர்வதேசப் பதக்கத்தைப் பெற்றுத்தந்தது.<ref target="https://ta.wikipedia.org/wiki/முதற்_பக்கம்#cite_note-44">[44]</ref> இந்தப் போட்டியின்போது, ஹென்றி இத்தாலிக்கு எதிரான இறுதி ஆட்டம் உட்பட மூன்று ஆட்டங்களில் ஆட்ட நாயகன் விருதுக்கு வாக்களிக்கப்பட்டார்.<ref target="https://ta.wikipedia.org/wiki/முதற்_பக்கம்#cite_note-45">[45]</ref></p>
<p>2002 ஃபிஃபா உலகக் கோப்பையில் குழு அளவிலான மூன்று ஆட்டங்களிலும் பிரான்ஸ் கோல் அடிக்காததைத் தொடர்ந்து நடப்பு சாம்பியன்கள் வெளியேறியதால் அது ஹென்றி மற்றும் பிரான்ஸ் ஆகிய இருவருக்குமே அதிர்ச்சிகரமான தொடக்கநிலை வெளியேற்றமாக அமைந்தது.<ref target="https://ta.wikipedia.org/wiki/முதற்_பக்கம்#cite_note-goal-5">[5]</ref> பிரான்ஸ் தன்னுடைய முதல் ஆட்டத்தை குழு நிலையில் இழந்தது என்பதுடன் அடுத்த உருகுவேக்கு எதிரான அடுத்த போட்டியில் அபாயகரமான சாய்வுநிலையை ஆடியதால் ஹென்றிக்கு சிவப்பு அட்டை காட்டப்பட்டது.<ref target="https://ta.wikipedia.org/wiki/முதற்_பக்கம்#cite_note-jock-2">[2]</ref> இந்தப் போட்டியில், ஃபிரான்ஸ் 0-0 என்ற சமநிலை ஆட்டத்தை ஆடியது. ஆனால் இடைநீக்கத்தின் காரணமாக ஹென்றி இறுதியாட்டத்தைத் தவறவிட்டார்; பிரான்ஸ் டென்மார்க்கிடம் 2-0 என்ற அளவில் தோல்வியுற்றது.<ref target="https://ta.wikipedia.org/wiki/முதற்_பக்கம்#cite_note-jock-2">[2]</ref></p>
<p>ஹென்றி 2003 கன்ஃபெடரேஷன் கோப்பையில் தன்னுடைய நாட்டிற்காக மீண்டும் ஆட வந்தார். அணியின் வலுவான ஆட்டக்காரர்களான ஜிதேன் மற்றும் பாட்ரிக் வியேரா இல்லாதபோதிலும் பிரான்ஸ் வெற்றிபெற்ற இந்தப் போட்டியின் பெரும்பகுதி ஹென்றியின் பிரமாதமான ஆட்டத்தினாலேயே என்பதுடன் இதற்காக அவர் பிரான்சில் ஐந்து ஆட்டங்களில் மூன்றில் ஃபிஃபாவின் உத்தி ஆய்வுக் குழுவால் ஆட்ட நாயகனாக பரிந்துரைக்கப்பட்டார்.<ref target="https://ta.wikipedia.org/wiki/முதற்_பக்கம்#cite_note-goal-5">[5]</ref> இறுதி ஆட்டத்தில், கேமரூனுக்கு எதிரான 1-0 என்ற வெற்றிக்குப் பின்னர் போட்டியை நடத்தும் தனது நாட்டிற்காக அவர் கோலை அடித்து பட்டத்தைப் பெறுவதற்கு வழி செய்தார்.<ref target="https://ta.wikipedia.org/wiki/முதற்_பக்கம்#cite_note-goal-5">[5]</ref> ஹென்றி இந்தப் போட்டியின் பிரமாதமான விளையாட்டு வீரர் என்பதற்காக அடிடாஸின் தங்கப் பந்து மற்றும் நான்கு கோல்களுடன் இந்தப் போட்டியின் அதிக கோல் அடித்தவர் என்பதற்காக அடிடாஸின் தங்கக் காலணி ஆகிய இரண்டையுமே பெற்றார்.<ref target="https://ta.wikipedia.org/wiki/முதற்_பக்கம்#cite_note-goal-5">[5]</ref></p>
<p>யூரோ 2004 இல் ஹென்றி பிரான்சின் எல்லா ஆட்டங்களிலும் விளையாடினார் என்பதோடு இரண்டு கோல்கள் அடித்தார்.<ref target="https://ta.wikipedia.org/wiki/முதற்_பக்கம்#cite_note-data-6">[6]</ref> குழு நிலைகளில் பிரான்ஸ் இங்கிலாந்தை வென்றது. ஆனால் காலிறுதி ஆட்டங்களில் போட்டியில் வெற்றபெற்ற கிரீஸிடம் 1-0 என்ற நிலையில் தோல்வியடைந்தது.<ref target="https://ta.wikipedia.org/wiki/முதற்_பக்கம்#cite_note-46">[46]</ref> 2006 ஃபிஃபா உலகக் கோப்பையின்போது அணியின் தானியக்க தொடக்க ஆட்டக்காரர்களுள் ஒருவராக மீண்டும் இடம்பெற்றிருந்தார். அவர் தனி ஸ்ட்ரைக்கராக விளையாடினார். ஆனால் இந்தப் போட்டியில் அசிரத்தையான தொடக்கம் அமைந்தபோதிலும் உலகக் கோப்பையின் முன்னணி வீரர்களுள் ஒருவரானார். அவர் நடப்பு சாம்பியனான பிரேசிலுக்கு எதிராக ஜிதேனின் ஃப்ரீ கிக்கை கோலாக மாற்றிய வெற்றி கோல் உட்பட மூன்று கோல்களை அடித்தார்.<ref target="https://ta.wikipedia.org/wiki/முதற்_பக்கம்#cite_note-goal-5">[5]</ref> இருப்பினும், பிரான்ஸ் அடுத்ததாக இறுதியாட்டத்தில் இத்தாலியிடம் பெனால்டிகளில் (5–3) தோல்வியடைந்தது. ஹென்றி பெனால்டி ஷுட்அவுட்டில் பங்கேற்கவில்லை, அவருடைய கால்கள் சுளுக்கிக்கொண்டதை அடுத்து கூடுதல் நேரத்தில் அவருக்கு மாற்று வீரர் களமிறக்கப்பட்டார்.<ref target="https://ta.wikipedia.org/wiki/முதற்_பக்கம்#cite_note-47">[47]</ref> இந்தப் போட்டியின் சிறந்த வீரர்கள் என்பதற்கான தங்கப் பந்து விருதுக்கு பரிந்துரைக்கப்பட்ட பத்து பேர்களில் ஹென்றியும் ஒருவராக இருந்தார். இந்த விருது முடிவில் அவருடைய அணித்தோழரான ஜிதேனுக்கு வழங்கப்பட்டது,<ref target="https://ta.wikipedia.org/wiki/முதற்_பக்கம்#cite_note-48">[48]</ref> 2006 ஃபிஃப்ரோ உலக XI அணியில் தொடக்கநிலை ஸ்ட்ரைக்கராக பரிந்துரைக்கப்பட்டார்.<ref target="https://ta.wikipedia.org/wiki/முதற்_பக்கம்#cite_note-49">[49]</ref></p>
<p>2007 ஆம் ஆண்டு அக்டோபர் 13 ஆம் தேதி, ஃபாரோ தீவுகளுக்கு எதிரான ஆட்டத்தில் ஹென்றி தனது 41வது கோலை அடித்தார். நாட்டின் அதிக கோல் அடித்தவர் என்ற பெயரில் அவர் மிஷேல் பிளாட்டினி உடன் இணைந்தார்.<ref target="https://ta.wikipedia.org/wiki/முதற்_பக்கம்#cite_note-plat-34">[34]</ref> நான்கு நாட்களுக்குப் பின்னர் ஸ்டேட் டி லா பேஜோரில் அவர் லித்துவேனியாவிற்கு எதிராக பிற்பகுதியில் இரண்டு கோல்கள் அடித்ததன் மூலம் பிரான்சின் அதிக கோல் அடித்தவர் என்ற புதிய சாதனையைப் படைத்தார்.<ref target="https://ta.wikipedia.org/wiki/முதற்_பக்கம்#cite_note-50">[50]</ref> 2008 ஆம் ஆண்டு ஜுனில், கொலம்பியாவிற்கு எதிரான போட்டியில் தேசிய அணிக்காக நூறாவது முறையாக விளையாடினார் என்பதோடு இந்த மைல்கல்லை எட்டிய ஆறாவது பிரென்ச்சு ஆட்டக்காரர் ஆனார்.<ref target="https://ta.wikipedia.org/wiki/முதற்_பக்கம்#cite_note-51">[51]</ref></p>
<p>பிரான்சின் குறுகிய கால யூரோ 2008 பிரச்சாரத்தின் தொடக்க ஆட்டத்தை ஹென்றி தவறவிட்டார், இந்தப் போட்டியில் அவர்கள் இத்தாலி, <ref target="https://ta.wikipedia.org/wiki/நெதர்லாந்து">நெதர்லாந்து</ref> மற்றும் ரோமானியா ஆகியவற்றோடு குழுவாக அமைக்கப்பட்ட போட்டியில் வெளியேற்றப்பட்டனர்.<ref target="https://ta.wikipedia.org/wiki/முதற்_பக்கம்#cite_note-52">[52]</ref> அவர் நெதர்லாந்திடம் 4-1 என்ற வித்தியாசத்தில் பிரான்ஸ் தோல்வியுற்ற போட்டியில் அவர் ஒரே ஒரு கோல் மட்டுமே அடித்திருந்தார்.<ref target="https://ta.wikipedia.org/wiki/முதற்_பக்கம்#cite_note-53">[53]</ref></p>
<p>பிரென்ச்சு அணி 2010 உலகக் கோப்பையின் தகுதிப் போட்டிகளுக்காக போராடி வருகிறது என்பதுடன் தங்களுடைய குழுவில் செர்பியாவிற்கு அடுத்த நிலையில் இருக்கின்றனர். அயர்லாந்திற்கு எதிரான பிளேஆஃப்களின்போது ஹென்றி 2009 ஆம் ஆண்டு நவம்பர் 18 ஆம் தேதி ஸ்டேட் டி பிரான்சில் நடைபெற்ற போட்டியில் ஹென்றி இரண்டாவது கால் பிரச்சினையில் சிக்கினார். மொத்த புள்ளிகள் 1-1 என்று இருந்த நிலையில் ஆட்டத்தில் கூடுதல் நேரத்தில் வெற்றி கோலை அடித்த வில்லியம் கல்லாஸிற்கு கிராஸை அனுப்புவதற்கு முன்பாக பந்தைக் கட்டுப்படுத்த தன்னுடைய கையை இரண்டு முறைப் பயன்படுத்தினார்.<ref target="https://ta.wikipedia.org/wiki/முதற்_பக்கம்#cite_note-54">[54]</ref> இது இந்த பிரென்ச்சுக்காரருக்கு எதிரான விமர்சனத்தைப் பற்றவைத்தது. அதேநேரத்தில் தேசிய அணியின் பயிற்சியாளரான ரேமண்ட் டோமனக் மற்றும் ஆர்சனாலின் மேலாளர் ஆர்சேன் வென்கர் ஆகியோர் அவரைப் பாதுகாத்தனர்.<ref target="https://ta.wikipedia.org/wiki/முதற்_பக்கம்#cite_note-55">[55]</ref><ref target="https://ta.wikipedia.org/wiki/முதற்_பக்கம்#cite_note-56">[56]</ref> அயர்லாந்து கால்பந்து கூட்டமைப்பு ஃபிஃபாவில் முறைப்படியான குற்றச்சாட்டை பதிவுசெய்தது என்பதுடன் ஃபிஃபா மறுத்த ஆட்டத்தை மீண்டும் நடத்தக் கோரியது.<ref target="https://ta.wikipedia.org/wiki/முதற்_பக்கம்#cite_note-57">[57]</ref> இந்த நிகழ்ச்சிக்கு ஏற்பட்ட எதிர்வினைகளுக்குப் பின்னர் தான் சர்வதேச கால்பந்தாட்டத்லிருந்து ஓய்வுபெற பரீசீலித்து வருவதாக ஹென்றி கூறியிருந்தார்,<ref target="https://ta.wikipedia.org/wiki/முதற்_பக்கம்#cite_note-58">[58]</ref> ஆனால் தான் "ஏமாற்றுக்காரர்" இல்லை என்றும் கூறிவந்தார்; ஃபிஃபா இந்த ஆட்டத்தை மீண்டும் நடத்த மறுத்த சில மணி நேரங்களில் "இந்தப் போட்டியை மீண்டும் நடத்துவதே சிறந்த தீர்வு" என்று அவர் குறிப்பிட்டார்.<ref target="https://ta.wikipedia.org/wiki/முதற்_பக்கம்#cite_note-59">[59]</ref> ஃபிஃபா தலைவரான செப் பிளாட்டர் இந்த நிகழ்வை "படுமோசமான ஆட்டம்" என்று குறி்பபிட்டதோடு எதிர்காலத்தில் இதுபோன்ற நிகழ்ச்சிகள் நடக்காமல் தவிர்ப்பது குறித்து விசாரணை நடத்தும்படியும் அறிவி்த்தார். அத்துடன் அவர் இந்த நிகழ்சசி ஒழுங்குமுறை ஆணையத்தால் விசாரணை செய்யப்படும் என்றும் கூறினார்.<ref target="https://ta.wikipedia.org/wiki/முதற்_பக்கம்#cite_note-60">[60]</ref> இந்த நிகழ்ச்சிக்குப் பின்னர் தன்னுடைய குடும்பம் அச்சுறுத்தப்படுவதாகவும் பிளாட்டண்ட் கூறினார்.<ref target="https://ta.wikipedia.org/wiki/முதற்_பக்கம்#cite_note-61">[61]</ref> ஜனவரி 2010 ஆம் ஆண்டு, ஹென்றியை அங்கீகரிக்க சட்டப்பூர்வ அடிப்படை இல்லை என்று ஃபிஃபா அறிவித்தது.<ref target="https://ta.wikipedia.org/wiki/முதற்_பக்கம்#cite_note-62">[62]</ref></p>
விளையாடும் பாணி
<figure><caption>ஆர்சனாலுக்கு ஃப்ரீ கிக் எடுப்பதில் ஹென்றியே முதல் தேர்வு</caption></figure>
<p>தனது இளம் வயதில் ஹென்றி முன்வரிசையில் ஸ்ட்ரைக்கராக விளையாடிவர் என்றாலும்<ref target="https://ta.wikipedia.org/wiki/முதற்_பக்கம்#cite_note-tea-3">[3]</ref> மொனாக்கோ மற்றும் ஜுவண்டிஸில் இருந்த காலகட்டங்களில் அவர் விங் பகுதியிலேயே விளையாடினார். 1999 ஆம் ஆண்டு ஹென்றி ஆர்சனாலில் சேர்ந்தபோது வென்கர் இதை உடனடியாக மாற்றினார். ஹென்றியை அவர் இளம் பருவத்தில் ஆடிய நிலைக்கு மாற்றினார், அவருக்கு ஜோடியாக தொடர்ந்து டச்சு நாட்டின் டென்னிஸ் பெர்கேம்பையே சேர்த்தார்.<ref target="https://ta.wikipedia.org/wiki/முதற்_பக்கம்#cite_note-henryadapt-8">[8]</ref> 2004-05 பருவத்தில் வென்கர் ஆர்சனாலின் கட்டமைப்பை 4-5-1 என்று மாற்றினார்.<ref target="https://ta.wikipedia.org/wiki/முதற்_பக்கம்#cite_note-fourfiveone-63">[63]</ref> இந்த மாற்றம் மீண்டும் ஆர்சனாலுக்கு ஏற்ப பொருந்திப்போகும்படி ஹென்றியை கட்டாயப்படுத்தியதோடு அவர் பெரும்பாலான ஆட்டங்களில் தனி ஸ்ட்ரைக்கராகவே விளையாடினார்.<ref target="https://ta.wikipedia.org/wiki/முதற்_பக்கம்#cite_note-henryadapt-8">[8]</ref> இப்போதும், ஹென்றி ஆர்சனாலின் முக்கியமான தாக்குதல் அச்சுறுத்தலாகவே கருதப்படுகிறார். பலமுறை மாய்மாலமான பிரமாத கோல்களை அடித்திருக்கிறார். வென்கர் தன்னுடைய சக பிரென்ச்சுத் தோழரிடம்: "தியெரி ஹென்றி மைதானத்தில் நடுவில் பந்தை எடுப்பார், இந்த உலகில் யாரும் செய்ய முடியாத வகையில் கோல் அடிப்பார்".<ref target="https://ta.wikipedia.org/wiki/முதற்_பக்கம்#cite_note-64">[64]</ref></p>
<p>முன் வரிசையில் ஹென்றியின் கவரும்படியான ஆட்டத்திற்கு முக்கியக் காரணங்களுள் ஒன்று சத்தமின்றி ஒன்றுக்கு ஒன்று என கோல் அடிக்கும் அவருடைய திறமையே.<ref target="https://ta.wikipedia.org/wiki/முதற்_பக்கம்#cite_note-finishing-65">[65]</ref> இது ஒரு தனித்துவமான வேகத்துடன் இணைந்து வழக்கமாக கோல் அடிக்க போதுமான அளவிற்கு பாதுகாப்பு வீரர்களுக்கு பின்னால் இருக்க முடியும் என்பதைக் குறிக்கிறது.<ref target="https://ta.wikipedia.org/wiki/முதற்_பக்கம்#cite_note-tea-3">[3]</ref><ref target="https://ta.wikipedia.org/wiki/முதற்_பக்கம்#cite_note-66">[66]</ref> முன் வரிசையில் இருக்கும்போது, ஹென்றி அவ்வப்போது இடது விங் நிலைக்கு அகன்ற நிலையில் செல்வார் என்பது தெரிந்ததே,<ref target="https://ta.wikipedia.org/wiki/முதற்_பக்கம்#cite_note-guidetocoaching-67">[67]</ref><ref target="https://ta.wikipedia.org/wiki/முதற்_பக்கம்#cite_note-wing-68">[68]</ref> இதில்தான் ஏதோ ஒன்று அவர் உதவிகள் செய்வதற்கு வலுவாக பங்களிக்கச் செய்கிறது. இந்த ஸ்ட்ரைக்கர் 2002–03 மற்றும் 2004–05 ஆகியவற்றிற்கு இடையே மொத்தமாக 50 உதவிகள் செய்திருக்கிறார் என்பதோடு சுயநலமற்ற கற்பனைத்திறனுள்ள வகையில் பங்களித்திருக்கிறார்.<ref target="https://ta.wikipedia.org/wiki/முதற்_பக்கம்#cite_note-recordbreaker-20">[20]</ref> பாதுகாப்பு அணியை ஏமாற்ற ஹென்றி ஆஃப்சைட் சென்று பின்னர் பந்தை ஆஃப்சைட் டிராப்பில் அடிக்க ஆன்சைடிற்கு திரும்பி வருவார்,<ref target="https://ta.wikipedia.org/wiki/முதற்_பக்கம்#cite_note-GoalHenry-69">[69]</ref> இருப்பினும் அவர் ஆர்சனாலுக்கு தனித்துவமான ஏரியல் அச்சுறுத்தலை வழங்கியதில்லை.<ref target="https://ta.wikipedia.org/wiki/முதற்_பக்கம்#cite_note-GoalHenry-69">[69]</ref> விங்கர் மற்றும் ஸ்ட்ரைக்கர் ஆகிய இரு நிலைகளிலும் விளையாடும் திறன்பெற்ற இந்த பிரென்ச்சுக்காரர் ஒரு பழமையான "அவுட்-அண்ட்-அவுட் ஸ்ட்ரைக்கர்" அல்ல, ஆனால் அவர் ஐரோப்பாவின் மிகுந்த ஆக்கத்திறனுள்ள ஸ்ட்ரைக்கராகவே உருவானார்.<ref target="https://ta.wikipedia.org/wiki/முதற்_பக்கம்#cite_note-jock-2">[2]</ref> செட் பீஸ்களில், ஆர்சனாலுக்கு பெனால்டி மற்றும் ஃப்ரீ கிக் அடிக்க ஹென்றிதான் முதல் தேர்வு, இந்த நிலையில் இருந்து அவர் தொடர்ந்து கோல் அடித்திருக்கிறார்.<ref target="https://ta.wikipedia.org/wiki/முதற்_பக்கம்#cite_note-splife-70">[70]</ref></p>
விருதுகளும் கௌரவங்களும்
<p>ஹென்றி தனது கால்பந்தாட்ட வாழ்க்கையில் பல பரிசுகளையும் விருதுகளையும் பெற்றிருக்கிறார். அவர் ஃபிஃபா ஆண்டின் சிறந்த விளையாட்டு வீரர் விருதிற்கு <ref target="https://ta.wikipedia.org/wiki/2003">2003</ref> மற்றும் <ref target="https://ta.wikipedia.org/wiki/2004">2004</ref> ஆம் ஆண்டுகளில் இரண்டாவதாக வந்திருக்கிறார்;<ref target="https://ta.wikipedia.org/wiki/முதற்_பக்கம்#cite_note-fp-11">[11]</ref> அந்தப் பருவங்களில் அவர் அடுத்தடுத்து பிஎஃப்ஏ ஆண்டின் விளையாட்டு வீரர்களின் பட்டங்களைப் பெற்றிருக்கிறார்.<ref target="https://ta.wikipedia.org/wiki/முதற்_பக்கம்#cite_note-giveme-14">[14]</ref> கால்பந்து எழுத்தாளர்கள் கூட்டமைப்பின் ஆண்டின் சிறந்த விளையாட்டு வீரர் விருதை மூன்றுமுறை (2003, 2004 மற்றும் 2006 ஆம் ஆண்டுகளில்) வென்ற ஒரே வீரர் ஹென்றியே ஆவார்,<ref target="https://ta.wikipedia.org/wiki/முதற்_பக்கம்#cite_note-kk-15">[15]</ref> நான்கு முறை ஆண்டின் சிறந்த பிரென்ச்சு வீரர் விருதையும் வென்று சாதனை செய்திருக்கிறார். ஹென்றி பிரீமியர் லீக் அந்தப் பத்தாண்டின் சிறந்த வெளிநாட்டு அணி என்பதற்காக 2003 ஆம் ஆண்டில் நடந்த 10 பருவங்கள் ஓட்டெடுப்பில் வாக்குகளைப் பெற்றிருக்கிறார்,<ref target="https://ta.wikipedia.org/wiki/முதற்_பக்கம்#cite_note-71">[71]</ref> 2004 ஆம் ஆண்டில் அவர் கால்பந்து வீரர் பீலேயால் வாழும் கால்பந்தாட்ட வீரர்களில் 125 சிறந்தவர்கள் பட்டியலில் ஒருவராக குறிப்பிடப்பட்டிருக்கிறார்.<ref target="https://ta.wikipedia.org/wiki/முதற்_பக்கம்#cite_note-72">[72]</ref></p>
<p>கோல் அடிக்கும் விருதுகள் வகையில் 2004 மற்றும் 2005 ஆம் ஆண்டுகளில் யூரோப்பிய தங்கக் காலணி வென்றவராவார் (2005 ஆம் ஆண்டு இதை வில்லாரியலின் டியாகோ ஃபோர்லான் உடன் பகிர்ந்துகொண்டார்) என்பதோடு அந்த விருதை தக்கவைத்துக்கொண்ட முதல் வீரரும் இவரே ஆவார்.<ref target="https://ta.wikipedia.org/wiki/முதற்_பக்கம்#cite_note-gill-17">[17]</ref> ஹென்றி நான்கு பருவங்களில் (2002, 2004, 2005 மற்றும் 2006 ஆம் ஆண்டுகளில்) நடந்த பிரீமியர் லீகில் அதிக கோல் அடித்தவரும் ஆவார்.<ref target="https://ta.wikipedia.org/wiki/முதற்_பக்கம்#cite_note-goal-5">[5]</ref> 2006 ஆம் ஆண்டில், ஐந்து அடுத்தடுத்த பருவங்களில் (2002 முதல் 2006 வரை) 20 கோல்களுக்கு மேல் அடித்த முதலாவது வீரரும் ஆவார்.<ref target="https://ta.wikipedia.org/wiki/முதற்_பக்கம்#cite_note-73">[73]</ref> சிறந்த ஆங்கில பிரீமியர் லீக் கோல் அடித்தவர்களின் பட்டியலில் ஹென்றி தற்போது ஆலன் ஷீரர் மற்றும் ஆண்டி கோல் ஆகியோருக்கு அடுத்தபடியாக மூன்றாவது இடத்தில் இருக்கிறார். அவருடைய சாதனைகளால் பிரான்சின் சிறந்த கோல் அடிப்பவரான இவர் இன்று பல பயிற்சியாளர்கள், கால்ந்தாட்ட வீரர்கள் மற்றும் நிபுணர்களால் உலகின் சிறந்த கால்பந்தாட்ட வீரர்களுள் ஒருவராக குறிப்பிடப்படுகிறார்.<ref target="https://ta.wikipedia.org/wiki/முதற்_பக்கம்#cite_note-socpro-10">[10]</ref><ref target="https://ta.wikipedia.org/wiki/முதற்_பக்கம்#cite_note-74">[74]</ref><ref target="https://ta.wikipedia.org/wiki/முதற்_பக்கம்#cite_note-75">[75]</ref><ref target="https://ta.wikipedia.org/wiki/முதற்_பக்கம்#cite_note-76">[76]</ref> 2007 ஆம் ஆண்டு நவம்பரில் "சிறந்த கால்பந்தாட்ட வீரர்" என்பதற்கான கால்பந்து புள்ளிவிவர நிபுணர்களின் கூட்டமைப்பில் அவர் 33வது இடத்தில் தரவரிசைப்படுத்தப்பட்டிருக்கிறார்.<ref target="https://ta.wikipedia.org/wiki/முதற்_பக்கம்#cite_note-77">[77]</ref> 2008 ஆம் ஆண்டில் தங்களுடைய முன்னாள் ஆட்டக்காரரை கௌரவித்த ஆர்சனால் ரசிகர்கள் ஹென்றியை மிகச்சிறந்த ஆர்சனால் வீரராக அறிவி்த்தனர்.<ref target="https://ta.wikipedia.org/wiki/முதற்_பக்கம்#cite_note-ArsenalGreatest-35">[35]</ref> 2008 ஆம் ஆண்டில் எடுக்கப்பட்ட மற்றொரு கணக்கெடுப்பான பார்க்லேயின் 2008 உலகளாவிய ரசிகர்கள் அறிக்கையில் 32,000 பேர்களிடம் எடுக்கப்பட்ட கணக்கெடுப்பில் சிறந்த பிரீமியர் லீக் விளையாட்டு வீரராக ஹென்றி அறிவிக்கப்பட்டார்.<ref target="https://ta.wikipedia.org/wiki/முதற்_பக்கம்#cite_note-78">[78]</ref></p>
மொனாக்கோ
<list type="unordered"><item>லிகே 1: 1996–97 ஆம் ஆண்டு</item>
<item>ஃபிரென்ச்சு சூப்பர்கோப்பை: 1997 ஆம் ஆண்டு</item></list>
ஆர்சனால்
<list type="unordered"><item>எஃப்ஏபிரீமியர் லீக்: 2001–02, 2003–04 ஆம் ஆண்டுகளில்</item>
<item>எஃப்ஏ கோப்பை: 2001–02, 2002–03, 2004–05 ஆம் ஆண்டுகளில்</item>
<item>எஃப்ஏ சமூகக் கேடயம்: <ref target="https://ta.wikipedia.org/wiki/2002">2002</ref>, <ref target="https://ta.wikipedia.org/wiki/2004">2004</ref> ஆம் ஆண்டுகளில்</item></list>
பார்சிலோனா
<list type="unordered"><item>லா லிகா: 2008–09 ஆம் ஆண்டு</item>
<item>கோபா டெல் ரே: 2008–09 ஆம் ஆண்டு</item>
<item>யுஇஎஃப்ஏ சாம்பியன்ஸ் லீக்: 2008–09 ஆம் ஆண்டு</item>
<item>சூப்பர்கோபா டி எஸ்பானா: <ref target="https://ta.wikipedia.org/wiki/2009">2009</ref> ஆம் ஆண்டு</item>
<item>யுஇஎஃப்ஏ சூப்பர் கோப்பை: <ref target="https://ta.wikipedia.org/wiki/2009">2009</ref> ஆம் ஆண்டு</item>
<item>ஃபிஃபா கிளப் உலகக் கோப்பை: <ref target="https://ta.wikipedia.org/wiki/2009">2009</ref> ஆம் ஆண்டு</item></list>
சர்வதேசம்
<list type="unordered"><item>ஃபிஃபா உலகக் கோப்பை: <ref target="https://ta.wikipedia.org/wiki/1998">1998</ref> ஆம் ஆண்டு</item>
<item>யுஇஎஃப்ஏ ஐரோப்பிய கால்பந்து சாம்பியன்ஷிப்: <ref target="https://ta.wikipedia.org/wiki/2000">2000</ref> ஆம் ஆண்டு</item>
<item>ஃபிஃபா கன்ஃபெடரேஷன்ஸ் கோப்பை: <ref target="https://ta.wikipedia.org/wiki/2003">2003</ref> ஆம் ஆண்டு</item></list>
தனிச்சிறப்பு
<list type="unordered"><item>போட்டித்தொடரின் யுஇஎஃப்ஏ கால்பந்தாட்ட சாம்பியன்ஷிப் அணி: 2000 ஆம் ஆண்டு</item>
<item>கான்ஃபெடரேஷன் கோப்பை அதிக கோல் அடித்த கால்பந்தாட்ட வீரர்: 2003 ஆம் ஆண்டு</item>
<item>கான்ஃபெடரேஷன்ஸ் கோப்பை தங்கப் பந்து: 2003 ஆம் ஆண்டு</item>
<item>ஃபிஃபா உலகக் கோப்பை அனைத்து நட்சத்திர அணி: 2006 ஆம் ஆண்டு</item>
<item>லிகே 1 ஆண்டின் சிறந்த இளம் வீரர்: 1996–97 ஆம் ஆண்டு</item>
<item>பிஎஃப்ஏ ஆண்டின் விளையாட்டு வீரர்களின் வீரர்: 2002–03, 2003–04 ஆம் ஆண்டுகளில்</item>
<item>ஐரோப்பிய தங்கக் காலணி: 2004, 2005 ஆம் ஆண்டுகளில்</item>
<item>பிரீமியர் லீக் அதிக கோல் அடித்தவர்: 2001–02, 2003–04, 2004–05, 2005–06 ஆம் ஆண்டுகளில்.</item>
<item>ஓன்சே டி'ஆர்: 2003, 2006 ஆம் ஆண்டுகளில்</item>
<item>பிஎஃப்ஏ ஆண்டின் சிறந்த அணி: 2001, 2002, 2003, 2004, 2005, 2006 ஆம் ஆண்டுகளில்</item>
<item>எஃப்டபிள்யுஏ ஆண்டின் சிறந்த கால்பந்தாட்ட வீரர்: 2002–03, 2003–04, 2005–06 ஆம் ஆண்டுகளில்</item>
<item>உலக XI ஸ்ட்ரைக்கர்: 2006 ஆம் ஆண்டு</item>
<item>யுஇஎஃப்ஏ ஆண்டின் சிறந்த அணி: 2001, 2002, 2003, 2004, 2006 ஆம் ஆண்டுகளில்</item>
<item>ஆண்டின் சிறந்த கால்பந்தாட்ட வீரர்: 2000, 2003, 2004, 2005, 2006 ஆம் ஆண்டுகளில்</item>
<item>ஆங்கிலக் கல்பந்தாட்ட புகழ்க் கூடம்: 2008 ஆம் ஆண்டு</item>
<item>இந்தப் பருவத்தின் சிறந்த கோல் (இங்கிலாந்து): 2003 ஆம் ஆண்டு</item>
<item>பார்க்லேஸ் அந்த மாதத்தின் சிறந்த விளையாட்டு வீரர்: ஏப்ரல் 2000 ஆம் ஆண்டு, செப்டம்பர் 2002 ஆம் ஆண்டு, ஜனவரி 2004 ஆம் ஆண்டு, ஏப்ரல் 2004 ஆம் ஆண்டு</item>
<item>ஃபிஃபா 100</item>
<item>டைம் 100: 2007</item>
<item>அந்தப் பத்தாண்டின் சிறந்த வெளிநாட்டு அணி: பிரீமியர் லீக் 10 பருவங்கள் விருது (1992–93 முதல் 2001–02 ஆம் ஆண்டு வரை)</item></list>
செயற்கட்டளைகள்
<list type="unordered"><item>லீஜன் டோனர்: 1998 ஆம் ஆண்டு</item></list>
விளையாட்டு வாழ்க்கைப் புள்ளிவிவரங்கள்
கிளப்
<hi rend="italic">(2010 ஆம் ஆண்டு மார்ச் 14 வரை சரியானது)</hi> <ref target="https://ta.wikipedia.org/wiki/முதற்_பக்கம்#cite_note-goal-5">[5]</ref><ref target="https://ta.wikipedia.org/wiki/முதற்_பக்கம்#cite_note-data-6">[6]</ref><ref target="https://ta.wikipedia.org/wiki/முதற்_பக்கம்#cite_note-79">[79]</ref><ref target="https://ta.wikipedia.org/wiki/முதற்_பக்கம்#cite_note-80">[80]</ref>
</text></body></html>