<html><body><text id="wikipedia_ta_wikipedia_org__380746.html" ns="0" revid="2714998" sourceurl="https://ta.wikipedia.org/wiki/%E0%AE%9C%E0%AF%80%E0%AE%A9%E0%AF%8D_%E0%AE%86%E0%AE%9F%E0%AE%AE%E0%AF%8D%E0%AE%9A%E0%AE%A9%E0%AF%8D" title="ஜீன் ஆடம்சன்" type="wikipedia">ஜீன் ஆடம்சன்
<p><hi rend="bold">ஜீன் ஆடம்சன்</hi> எம்.பீ.ஈ (<hi rend="italic">Jean Adamson</hi>  MBE-Order of the British Empire), (பிறப்பு: பிப்ரவரி 29, 1928) இவர் குழந்தைகளின் புத்தக எழுத்தாளர் மற்றும் படம் வரைபவர் ஆவார். அவரது நன்கு அறியப்பட்ட புத்தகங்கள் டாப்ஸி மற்றும் டிம் ஆகும். முதலாவது புத்தகம் 1960 இல் வெளியிடப்பட்டு, 2003 ஆம் ஆண்டில் மறுவெளியீடு செய்யப்பட்டது.<ref target="https://ta.wikipedia.org/wiki/முதற்_பக்கம்#cite_note-honorands-1">[1]</ref><ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
வாழ்க்கை மற்றும் தொழில்
<p>ஜீன் ஆடம்சன் தென்கிழக்கு லண்டனில் பெக்காமில் பிறந்தார். இலண்டன் பல்கலைக் கழகத்தில் கோல்ட்ஸ்மித்ஸ் கல்லூரியில் புத்தகங்களுக்கு ஓவியம் வரைதலைப் படிக்கும் முன், இலக்கணப் பள்ளியில் பயின்றார். பட்டம் பெற்ற பிறகு, அவர் பல்கலைக்கழகத்தில் படம் வரைதல் மற்றும் வடிவமைப்பு பற்றிக் கற்பித்தார்<ref target="https://ta.wikipedia.org/wiki/முதற்_பக்கம்#cite_note-honorands-1">[1]</ref>. ஆடம்ஸன் பல்கலைக்கழகத்தில் படிக்கும்போது தனது எதிர்கால கணவரும் மற்றும் சக எழுத்தாளருமான கரெத் ஆடம்சனை சந்தித்தார். அவர்கள் 1957 இல் திருமணம் செய்து, நியூக்கேசல் நகருக்கு குடிபெயர்ந்தார்கள், அங்கே அவர்கள் இருவரும் குழந்தைகளுக்கான புத்தகங்களை எழுத ஆரம்பித்தார்கள்.<ref target="https://ta.wikipedia.org/wiki/முதற்_பக்கம்#cite_note-goldsmiths-3">[3]</ref><ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
<p>ஆடம்சன் 1968 ஆம் ஆண்டில் இருந்து, இங்கிலாந்தின் கேம்பிரிட்ஜ்ஷயரில் உள்ள ஸ்ட்ரெத்தாமில் வாழ்ந்து வந்தார். திருமணமாகி 25 ஆண்டுகளுக்குப் பிறகு, 1982ல்  கரெத் மூளையில் ஏற்பட்ட கட்டியின் காரணமாக இறந்தார்.<ref target="https://ta.wikipedia.org/wiki/முதற்_பக்கம்#cite_note-goldsmiths-3">[3]</ref> செப்டம்பர் 2009 ஆம் ஆண்டு ஸ்ட்ரெத்தாமில் நடைபயிற்சி மேற்கொண்டபோது ஆடம்சன் கொள்ளையரால் தாக்கப்பட்டார். அந்நிகழ்வில் அவரது கை முறிந்தது.<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
விருதுகள்
<p>ஆடம்ஸன் 1999 ல் குழந்தைகளுக்கான இலக்கியத்திற்கு ஆற்றிய சேவைக்காக பிரிட்டிஷ் சாம்ராஜ்யத்தின் மிகச் சிறந்த ஒழுங்கின உறுப்பினர் ஆனார். பின்னர் 2016 ஆம் ஆண்டில் தனது கோல்ட்ஸ்மித்ஸ் கல்லூரியின் கெளரவ உறுப்பினர் ஆக்கப்பட்டார்.<ref target="https://ta.wikipedia.org/wiki/முதற்_பக்கம்#cite_note-honorands-1">[1]</ref></p>
</text></body></html>