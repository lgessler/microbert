<html><body><text id="wikipedia_ta_wikipedia_org__141320.html" ns="0" revid="1828991" sourceurl="https://ta.wikipedia.org/wiki/%E0%AE%A4%E0%AE%BF_%E0%AE%95%E0%AF%81%E0%AE%9F%E0%AF%8D,_%E0%AE%A4%E0%AE%BF_%E0%AE%AA%E0%AF%87%E0%AE%9F%E0%AF%8D_%E0%AE%85%E0%AE%A3%E0%AF%8D%E0%AE%9F%E0%AF%8D_%E0%AE%A4%E0%AE%BF_%E0%AE%85%E0%AE%95%E0%AF%8D%E0%AE%B3%E0%AE%BF" title="தி குட், தி பேட் அண்ட் தி அக்ளி" type="wikipedia">தி குட், தி பேட் அண்ட் தி அக்ளி
<p><hi rend="bold">தி குட், தி பேட் அண்ட் தி அக்ளி</hi> (<hi rend="italic">The Good, the Bad and the Ugly</hi>, <ref target="https://ta.wikipedia.org/wiki/இத்தாலியம்">இத்தாலியம்</ref>: <hi rend="italic">Il buono, il brutto, il cattivo</hi>) 1966 இல் வெளியான ஒரு ஸ்பாகெட்டி மேற்கத்தியப் பாணி இத்தாலிய மொழித் திரைப்படம். <ref target="https://ta.wikipedia.org/wiki/செர்ஜியோ_லியோனி">செர்ஜியோ லியோனி</ref> இயக்கிய இப்படத்தில் <ref target="https://ta.wikipedia.org/wiki/கிளின்ட்_ஈஸ்ட்வுட்">கிளின்ட் ஈஸ்ட்வுட்</ref>, <ref target="https://ta.wikipedia.org/wiki/லீ_வான்_கிளீஃப்">லீ வான் கிளீஃப்</ref>, <ref target="https://ta.wikipedia.org/wiki/ஈலாய்_வாலாக்">ஈலாய் வாலாக்</ref> ஆகியோர் நடித்திருந்தனர். இது <ref target="https://ta.wikipedia.org/wiki/டாலர்கள்_முப்படம்">டாலர்கள் முப்படத்தொகுதியில்</ref> வெளியான இறுதித் திரைப்படமாகும். ஆங்கிலத்தில் மொழிமாற்றம் செய்யப்பட்டு உலகெங்கும் திரையிடப்பட்ட இது திரைப்படத் துறையில் பெரும் தாக்கத்தை ஏற்படுத்தியது.</p>
<p>இத்திரைப்படம் <ref target="https://ta.wikipedia.org/wiki/அமெரிக்க_உள்நாட்டுப்_போர்">அமெரிக்க உள்நாட்டுப் போரின்</ref> போது <ref target="https://ta.wikipedia.org/wiki/அமெரிக்க_மாநிலங்களின்_கூட்டமைப்பு">கூட்டமைப்பு மாநிலங்களின்</ref> தங்கப் புதையலைத் தேடிச் செல்லும் மூன்று துப்பாக்கி வீரர்களின் கதையைச் சொல்கிறது. நல்லவன் (தி குட்) - “பெயரில்லா மனிதன்” (<ref target="https://ta.wikipedia.org/wiki/கிளின்ட்_ஈஸ்ட்வுட்">கிளின்ட் ஈஸ்ட்வுட்</ref>), கெட்டவன் (தி பேட்) -ஏஞ்சல் ஐஸ் (லீ வான் கிளீஃப்), அழகற்றவன் (தி அக்ளி) - டூக்கோ (ஈலாய் வாலாக்) ஆகிய மூன்று துப்பாக்கி வீரரகளும் தங்கப்புதையலை அடையப் போட்டியிடுகிறார்கள். அமெரிக்க உள்நாட்டுப் போரின் பின்னணியில் கதை நடக்கிறது.</p>
<p>1966 இல் இத்தாலியிலும், 1967 இல் அமெரிக்காவிலும் வெளியான இத்திரைப்படம் வர்த்தக ரீதியாக பெருவெற்றி பெற்றது. திரைப்பட விமர்சகர்கள் அனைவரும் இதனை வரவேற்கவில்லை. இதன் வன்முறைக் காட்சிகள் குறைகூறப்பட்டன. தொடக்க கால விமர்சனங்கள் முழுமையான வரவேற்பைக் கொண்டிருக்கவில்லையெனினும் காலப்போக்கில் இதனை மக்கள் ஒரு செவ்வியல் படைப்பாக கருதத் தொடங்கினர். <ref target="https://ta.wikipedia.org/wiki/ஐ.எம்.டி.பி_இணையத்தளம்">ஐ.எம்.டி.பி இணையத்தளத்தின்</ref> வாசகர் வாக்குகளால் முடிவு செய்யப்படும் ”250 தலைசிறந்த திரைப்படங்கள்” பட்டியலில் ஐந்தாவது இடத்தில் உள்ளது.</p>


மேற்கோள்கள்
<list type="unordered"><item>Eliot,Marc(2009).<hi rend="italic">American Rebel: The Life of Clint Eastwood</hi>.<ref target="https://ta.wikipedia.org/wiki/Harmony_Books">Harmony Books</ref>.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/978-0-307-33688-0">978-0-307-33688-0</ref>.</item>
<item>Hughes,Howard(2009).<hi rend="italic">Aim for the Heart</hi>.London:<ref target="https://ta.wikipedia.org/wiki/I.B._Tauris">I.B. Tauris</ref>.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/9781845119027">9781845119027</ref>.</item>
<item>McGilligan,Patrick(1999).<hi rend="italic">Clint: The Life and Legend</hi>.<ref target="https://ta.wikipedia.org/wiki/Harper_Collins">Harper Collins</ref>.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/0-00-638354-8">0-00-638354-8</ref>.</item>
<item>Munn,Michael(1992).<hi rend="italic">Clint Eastwood: Hollywood's Loner</hi>.London:Robson Books.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/086051790x">086051790x</ref>.</item></list>
</text></body></html>