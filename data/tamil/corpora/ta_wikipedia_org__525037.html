<html><body><text id="wikipedia_ta_wikipedia_org__525037.html" ns="0" revid="3372634" sourceurl="https://ta.wikipedia.org/wiki/%E0%AE%B5%E0%AF%88%E0%AE%AA%E0%AE%B5%E0%AF%8D_%E0%AE%95%E0%AE%B5%E0%AF%81%E0%AE%B2%E0%AF%8D" title="வைபவ் கவுல்" type="wikipedia">வைபவ் கவுல்
<p><hi rend="bold">வைபவ் கவுல்</hi> (<hi rend="italic">Vaibhav Kaul</hi>)  <ref target="https://ta.wikipedia.org/wiki/இந்தியா">இந்தியாவைச்</ref> சேர்ந்த ஒரு புவியியலாளராவார். இமயமலைப் புவியியலாளர், சுற்றுச்சூழல் அறிஞர், புகைப்படக் கலைஞர் மற்றும் ஓவியர் என இவருக்கு பன்முகங்கள் உண்டு.   <ref target="https://ta.wikipedia.org/wiki/முதற்_பக்கம்#cite_note-Kaul2014-1">[1]</ref> <ref target="https://ta.wikipedia.org/wiki/முதற்_பக்கம்#cite_note-2">[2]</ref> <ref target="https://ta.wikipedia.org/wiki/ஆக்சுபோர்டு_பல்கலைக்கழகம்">வைபவ் ஆக்சுபோர்டு</ref> <ref target="https://ta.wikipedia.org/wiki/செஃப்பீல்ட்_பல்கலைக்கழகம்">பல்கலைக்கழகம், செஃபீல்டு</ref> <ref target="https://ta.wikipedia.org/wiki/தில்லி_பல்கலைக்கழகம்">பல்கலைக்கழகம் மற்றும் தில்லி  பல்கலைக்கழகங்களில்</ref>  சுற்றுச்சூழல் மாற்றம் நிறுவனத்தின் முன்னாள் மாணவர் ஆவார். இராயல் புவியியல் சங்கம் மற்றும் இராயல் ஆசியாடிக் சங்கம்  போன்றவற்றில் உறுப்பினர் தகுதியைப் பெற்றிருந்தார். </p>
<p>வளிமண்டல அறிவியல், புவி உருவியல் பற்றிய ஆய்வுகளுடன் மனிதப் புவியியல் மற்றும் <ref target="https://ta.wikipedia.org/wiki/பண்பாட்டு_மானிடவியல்">கலாச்சார மானுடவியல்</ref> ஆகியவற்றை ஒருங்கிணைக்க  கவுல் புதிய அணுகுமுறைகளைப்  பயன்படுத்தினார். இந்தியாவின் பனிமூடிய உயர் மலை பகுதிகளான <ref target="https://ta.wikipedia.org/wiki/லாஹௌல்_மற்றும்_ஸ்பிதி_மாவட்டம்">லாகால்</ref>, <ref target="https://ta.wikipedia.org/wiki/கார்வால்_கோட்டம்">கர்வால்</ref>, <ref target="https://ta.wikipedia.org/wiki/குமாவுன்_கோட்டம்">குமாவோன்</ref> மற்றும் <ref target="https://ta.wikipedia.org/wiki/சிக்கிம்">சிக்கிம்</ref> உள்ளிட்ட பகுதிகளில் சமூக சுற்றுச்சூழல் மாற்றத்தையும்   பேரழிவு இடர்களையும் ஆய்வு செய்துள்ளார். <ref target="https://ta.wikipedia.org/wiki/முதற்_பக்கம்#cite_note-Kaul2019-3">[3]</ref> <ref target="https://ta.wikipedia.org/wiki/முதற்_பக்கம்#cite_note-Yale-4">[4]</ref> <ref target="https://ta.wikipedia.org/wiki/முதற்_பக்கம்#cite_note-5">[5]</ref> <ref target="https://ta.wikipedia.org/wiki/முதற்_பக்கம்#cite_note-6">[6]</ref> இவரது இயற்கை நிலக்காட்சி, காட்சி புவியியல் மற்றும் காட்சி இனவியல் படைப்புகள் ஆசியா, ஆப்பிரிக்கா, ஐரோப்பா மற்றும் அமெரிக்காவில் காட்சிப்படுத்தப்பட்டு வெளியிடப்பட்டுள்ளன.  <ref target="https://ta.wikipedia.org/wiki/முதற்_பக்கம்#cite_note-7">[7]</ref> <ref target="https://ta.wikipedia.org/wiki/முதற்_பக்கம்#cite_note-8">[8]</ref></p>
<p><ref target="https://ta.wikipedia.org/wiki/இமயமலை">இமயமலையில்</ref> மாற்றம், ஆபத்து, நம்பிக்கை மற்றும் நெகிழ்ச்சி பற்றிய தனது ஆராய்ச்சியின் அடிப்படையில் 2016 ஆம் ஆண்டு ஆவணப்படமான மலையை எதிர்கொள்ளல்  (<hi rend="italic">ஃபேசிங் தி மவுண்டனை</hi> ) படத்தை உருவாக்க இவர் திரைப்பட இயக்குனர் இராசு ஆரிசனுடன் இணைந்து ஆலோசித்தார்.<ref target="https://ta.wikipedia.org/wiki/முதற்_பக்கம்#cite_note-Facing_the_Mountain_7-9">[9]</ref>  2017 ஆம் ஆண்டு ஒரு விழிப்புணர்வு  (<hi rend="italic">அன்  அவேக்கனிங் ) மற்றும் 2018 ஆம் ஆண்டு  காலத்தின்  சிறைச்சாலையில் பனிப்பந்துகளுடன் விளையாடுவது</hi>  ( பிளேயிங் வித் சுனோபால்சு இன் தி பிரிசன் ஆப் டைம்) என்ற இரண்டு கலைப்படங்களில் தோன்றினார் இந்த  இரண்டு கவித்துவமான ஆங்கிலோ-இமாலயப் படங்களிலும்  ஒளிப்பதிவாளர் இயான் சேடனுடன் இணைந்து வைபவ் பணியாற்றினார்.<ref target="https://ta.wikipedia.org/wiki/முதற்_பக்கம்#cite_note-An_Awakening_1-10">[10]</ref> <ref target="https://ta.wikipedia.org/wiki/முதற்_பக்கம்#cite_note-An_Awakening_2-11">[11]</ref> <ref target="https://ta.wikipedia.org/wiki/முதற்_பக்கம்#cite_note-An_Awakening_3-12">[12]</ref> <ref target="https://ta.wikipedia.org/wiki/முதற்_பக்கம்#cite_note-An_Awakening_4-13">[13]</ref> <ref target="https://ta.wikipedia.org/wiki/முதற்_பக்கம்#cite_note-PWSPT1-14">[14]</ref> <ref target="https://ta.wikipedia.org/wiki/முதற்_பக்கம்#cite_note-PWSPT2-15">[15]</ref> <ref target="https://ta.wikipedia.org/wiki/இமயமலை">இமயமலையில்</ref> நிகழும் சமூக, பொருளாதார, பண்பாட்டு மாற்றங்களை எடுத்துக்காட்டும் வகையில்  கவுல் மேற்கொண்ட புவியியல் ஆராய்ச்சியை அடிப்படையாகக் கொண்டு 2018 ஆம் ஆண்டின் விருது பெற்ற <hi rend="italic">மவுண்டன், பிரீசுட்டு, சன்</hi> ஆகிய படங்களிலும் கவுல் மற்றும் செடோன் இணைந்து பணியாற்றினர். <ref target="https://ta.wikipedia.org/wiki/முதற்_பக்கம்#cite_note-Mountain_Priest_Son_1-16">[16]</ref> <ref target="https://ta.wikipedia.org/wiki/முதற்_பக்கம்#cite_note-Mountain_Priest_Son_6-17">[17]</ref> <ref target="https://ta.wikipedia.org/wiki/முதற்_பக்கம்#cite_note-Mountain_Priest_Son_7-18">[18]</ref> <ref target="https://ta.wikipedia.org/wiki/முதற்_பக்கம்#cite_note-Mountain_Priest_Son_2-19">[19]</ref> <ref target="https://ta.wikipedia.org/wiki/முதற்_பக்கம்#cite_note-Mountain_Priest_Son_3-20">[20]</ref> <ref target="https://ta.wikipedia.org/wiki/முதற்_பக்கம்#cite_note-Mountain_Priest_Son_4-21">[21]</ref> <ref target="https://ta.wikipedia.org/wiki/முதற்_பக்கம்#cite_note-Mountain_Priest_Son_5-22">[22]</ref></p>
</text></body></html>