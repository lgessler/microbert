<html><body><text id="wikipedia_ta_wikipedia_org__535978.html" ns="0" revid="3327126" sourceurl="https://ta.wikipedia.org/wiki/%E0%AE%A4%E0%AE%BF%E0%AE%B0%E0%AF%81%E0%AE%AA%E0%AE%BE%E0%AE%AF%E0%AF%8D_%E0%AE%A8%E0%AE%BE%E0%AE%B0%E0%AE%A9%E0%AF%8D%E0%AE%AA%E0%AE%BE%E0%AE%AF%E0%AF%8D_%E0%AE%AA%E0%AE%9F%E0%AF%8D%E0%AE%9F%E0%AF%87%E0%AE%B2%E0%AF%8D" title="திருபாய் நாரன்பாய் பட்டேல்" type="wikipedia">திருபாய் நாரன்பாய் பட்டேல்
<p><hi rend="bold">திருபாய் நாரன்பாய் பட்டேல்</hi> (<hi rend="italic">Dhirubhai Naranbhai Patel</hi>)(பிறப்பு 13 மார்ச் 1960) என்பவர் இந்திய நீதிபதி ஆவார். இவர் தற்போது <ref target="https://ta.wikipedia.org/wiki/தில்லி_உயர்_நீதிமன்றம்">தில்லி உயர்நீதிமன்ற</ref> <ref target="https://ta.wikipedia.org/wiki/தலைமை_நீதிபதி">தலைமை நீதிபதியாக</ref> உள்ளார். இவர் <ref target="https://ta.wikipedia.org/wiki/ஜார்க்கண்ட்_உயர்_நீதிமன்றம்">ஜார்க்கண்ட் உயர் நீதிமன்றம்</ref> முன்னாள் பொறுப்பு <ref target="https://ta.wikipedia.org/wiki/தலைமை_நீதிபதி">தலைமை நீதிபதியாக</ref> பணியாற்றி உள்ளார். பின்னர் <ref target="https://ta.wikipedia.org/wiki/ஜார்க்கண்ட்_உயர்_நீதிமன்றம்">ஜார்க்கண்ட் உயர் நீதிமன்றம்</ref> மற்றும் <ref target="https://ta.wikipedia.org/wiki/குஜராத்_உயர்_நீதிமன்றம்">குஜராத் உயர் நீதிமன்றம்</ref> நீதிபதியாகவும் பணியாற்றியுள்ளார்.<ref target="https://ta.wikipedia.org/wiki/முதற்_பக்கம்#cite_note-1">[1]</ref><ref target="https://ta.wikipedia.org/wiki/முதற்_பக்கம்#cite_note-2">[2]</ref><ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
கல்வி
<p>பட்டேல் 13 மார்ச் 1960-ல் பிறந்தார். இவர் அகமதாபாதில் உள்ள எம், ஜி. அறிவியல் கல்லூரியில் 1979ஆம் ஆண்டு, இளநிலை அறிவியல் பட்டமும், 1981ஆ, ஆண்டு முது அறிவியல் பட்டம் கரிம வேதியியலில் பெற்றார். பின்னர் எல். எல். பி. மற்றும் எல். எல். எம். சட்டக் கல்வியினை அகமதாபாத்தில் உள்ள எல். ஏ. ஷா சட்டக் கல்லூரியில் பயின்றார். சட்டக் கல்வியின்போது இவர் விருதுகள் பல பெற்றார்.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
நீதிபதி பணி
<p>இவர் 27 ஜூலை 1984-ல் வழக்கறிஞராகப் பதிவு செய்துகொண்டார். <ref target="https://ta.wikipedia.org/wiki/அகமதாபாது">அகமதாபாத்தில்</ref> உள்ள <ref target="https://ta.wikipedia.org/wiki/குஜராத்_உயர்_நீதிமன்றம்">குஜராத் உயர்நீதிமன்றத்தில்</ref> வழக்கறிஞராகப் பயிற்சி பெற்றார். பின்னர் மார்ச் 7, 2004 அன்று <ref target="https://ta.wikipedia.org/wiki/குஜராத்_உயர்_நீதிமன்றம்">குஜராத் உயர் நீதிமன்றத்தின்</ref> கூடுதல் நீதிபதியாகவும், 2006 ஜனவரி 25-ல் நிரந்தர நீதிபதியாகவும் நியமிக்கப்பட்டார். பிப்ரவரி 3, 2009 அன்று <ref target="https://ta.wikipedia.org/wiki/ஜார்க்கண்ட்_உயர்_நீதிமன்றம்">ஜார்க்கண்ட் உயர் நீதிமன்ற</ref> நீதிபதியாக பணியிட இடமாறுதல் பெற்றார். இவர் 24 மே 2019 அன்று <ref target="https://ta.wikipedia.org/wiki/ஜார்க்கண்ட்_உயர்_நீதிமன்றம்">ஜார்கண்ட் உயர் நீதிமன்றத்தின்</ref> தற்காலிக <ref target="https://ta.wikipedia.org/wiki/தலைமை_நீதிபதி">தலைமை நீதிபதியாக</ref> நியமிக்கப்பட்டார். இவர் ஜூன் 7, 2019 அன்று <ref target="https://ta.wikipedia.org/wiki/தில்லி_உயர்_நீதிமன்றம்">தில்லி உயர்நீதிமன்றத்தின்</ref> தலைமை நீதிபதியாகப் பதவி உயர்வு பெற்றார்.<ref target="https://ta.wikipedia.org/wiki/முதற்_பக்கம்#cite_note-5">[5]</ref><ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
</text></body></html>