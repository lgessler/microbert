<html><body><text id="wikipedia_ta_wikipedia_org__532013.html" ns="0" revid="3316205" sourceurl="https://ta.wikipedia.org/wiki/%E0%AE%87%E0%AE%B2%E0%AF%86%E0%AE%B5%E0%AE%BF_%E0%AE%B0%E0%AF%8B%E0%AE%9A%E0%AF%81%E0%AE%AE%E0%AE%A9%E0%AF%8D" title="இலெவி ரோசுமன்" type="wikipedia">இலெவி ரோசுமன்
<p><hi rend="bold">இலெவி ரோசுமன்</hi> (ஆங்கில மொழி: Levy Rozman, பிறப்பு டிசம்பர் 5, 1995) ஒரு <ref target="https://ta.wikipedia.org/wiki/சதுரங்கம்">சதுரங்க</ref>  சர்வதேச மாஸ்டர்<ref target="https://ta.wikipedia.org/wiki/முதற்_பக்கம்#cite_note-1">[1]</ref>  மற்றும் வர்ணனையாளர் ஆவார். இவர் இணையத்தில்  கோதம்செஸ் என்று அழைக்கப்படுகிறார். இவர்  <ref target="https://ta.wikipedia.org/wiki/டுவிட்ச்">டுவிட்ச்</ref> மற்றும் <ref target="https://ta.wikipedia.org/wiki/யூடியூப்">யூடியூப்</ref> இணைய  தளங்களில் சதுரங்க காணொளிகளை  உருவாக்குகிறார்.</p>
ஆரம்ப கால வாழ்க்கை
<p>ரோசுமன் டிசம்பர் 5, 1995 அன்று <ref target="https://ta.wikipedia.org/wiki/புரூக்ளின்">நியூயார்க்கின் புரூக்ளினில்</ref> <ref target="https://ta.wikipedia.org/wiki/நியூ_யோர்க்_மாநிலம்">பிறந்தார். மேலும் நியூயார்க்</ref> மற்றும் <ref target="https://ta.wikipedia.org/wiki/நியூ_செர்சி">நியூ ஜெர்சி</ref> ஆகிய இரண்டு நகரங்களிலும்  வளர்ந்தார். <ref target="https://ta.wikipedia.org/wiki/முதற்_பக்கம்#cite_note-2">[2]</ref> <ref target="https://ta.wikipedia.org/wiki/முதற்_பக்கம்#cite_note-3">[3]</ref> இவர்  6 வயதில் ஒரு பாடநெறி நடவடிக்கையாக சதுரங்கம்  விளையாடத் தொடங்கினார். 7 வயதில் தனது முதல் சதுரங்க போட்டியில் கலந்துகொண்டார் . <ref target="https://ta.wikipedia.org/wiki/முதற்_பக்கம்#cite_note-4">[4]</ref><ref target="https://ta.wikipedia.org/wiki/முதற்_பக்கம்#cite_note-salon-5">[5]</ref> ரோசுமன் 2011 ஆம் ஆண்டில் <ref target="https://ta.wikipedia.org/wiki/அமெரிக்க_செஸ்_கூட்டமைப்பு">அமெரிக்க சதுரங்க  கூட்டமைப்பு</ref> வழங்கும் தேசிய மாஸ்டர் பட்டத்தை பெற்றார். 2016 இல் பிடே மாஸ்டர் மற்றும் 2018 இல் சர்வதேச மாஸ்டர் ஆகிய பட்டங்களை பெற்றார். <ref target="https://ta.wikipedia.org/wiki/முதற்_பக்கம்#cite_note-uscf-6">[6]</ref> <ref target="https://ta.wikipedia.org/wiki/முதற்_பக்கம்#cite_note-fide-7">[7]</ref> ரோசுமன் 2014 இல் ஒரு சதுரங்க  பயிற்சியாளராகத் பணியாற்றத்  தொடங்கினார். <ref target="https://ta.wikipedia.org/wiki/முதற்_பக்கம்#cite_note-8">[8]</ref></p>
இணைய வாழ்க்கை
<p>ரோசுமன் ஒரு டுவிச் ஓடையாளர் மற்றும் யூடியூபர் ஆவார் . இவரது யூடுப் ஓடையான கோதம்செஸ் , 1.23 மில்லியன் சந்தாதாரர்களுடன்(நவம்பர் 8, 2021 நிலவரப்படி) யூடியூபில் மிக அதிக சந்தாதாரர்கள்  கொண்ட சதுரங்க ஓடையாகும். <ref target="https://ta.wikipedia.org/wiki/முதற்_பக்கம்#cite_note-yahoo-9">[9]</ref> ரோஸ்மேன்  <ref target="https://ta.wikipedia.org/wiki/Chess.com">செஸ்.காம்</ref>  உடன் இனைந்து பணியாற்றி இருக்கிறார்.  2017 முதல் அவர்களின் சுடூரீமிங் கூட்டாண்மையின்  ஒரு பகுதியாக இருந்தார். <ref target="https://ta.wikipedia.org/wiki/முதற்_பக்கம்#cite_note-10">[10]</ref> ரோசுமன் அவர்களுக்கு  ஒரு  <ref target="https://ta.wikipedia.org/wiki/விளையாட்டு_வர்ணனையாளர்">வர்ணனையாளரராக</ref>  செயல்பட்டார்.  போக்சாம்ப்ஸ் மற்றும் 2020 சதுரங்க வேட்பாளர்கள் போட்டி போன்ற போட்டிகளை பகுப்பாய்வுசெய்துள்ளார். <ref target="https://ta.wikipedia.org/wiki/முதற்_பக்கம்#cite_note-chesscomBio-11">[11]</ref></p>
நன்கொடை
<p>2021 அக்டோபர் 14 அன்று, ரோசுமன் இலெவி ரோசுமன் ஸ்காலர்ஷிப் நிதியை அறிவித்தார். இதன் மூலம் இவர் ஆரம்ப, நடுத்தர மற்றும் உயர்நிலைப் பள்ளி சதுரங்கத் திட்டங்களுக்கு $ 100,000 நன்கொடையாக வழங்கினார். இந்த நிதி செஸ்.காம் இன் துணை நிறுவனமான 'செஸ்கிட்' ஆல் நிர்வகிக்கப்படுகிறது. மேலும், இதன் மூலம்  பயிற்சி, போட்டி கட்டணம் மற்றும் பயண செலவுகளுக்கு பள்ளிகளுக்கு $ 5,000 முதல் $ 15,000 வரை வழங்கப்படுகிறது . <ref target="https://ta.wikipedia.org/wiki/முதற்_பக்கம்#cite_note-12">[12]</ref></p>
</text></body></html>