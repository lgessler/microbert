<html><body><text id="wikipedia_ta_wikipedia_org__510635.html" ns="0" revid="3144302" sourceurl="https://ta.wikipedia.org/wiki/%E0%AE%AE%E0%AF%87%E0%AE%95%E0%AF%8D%E0%AE%B0%E0%AF%8B%E0%AE%AA%E0%AE%BF%E0%AE%B0%E0%AE%BE%E0%AE%95%E0%AF%8D%E0%AE%95%E0%AE%BF%E0%AE%AF%E0%AE%AE%E0%AF%8D_%E0%AE%A8%E0%AF%8A%E0%AE%AA%E0%AE%BF%E0%AE%B2%E0%AE%BF" title="மேக்ரோபிராக்கியம் நொபிலி" type="wikipedia">மேக்ரோபிராக்கியம் நொபிலி
<p><hi rend="italic"><hi rend="bold">மேக்ரோபிராக்கியம் நொபிலி</hi></hi> (<hi rend="italic">Macrobrachium nobilii</hi>) என்பது ஒரு வகை நன்னீர் இறால் ஆகும். 1910ஆம் ஆண்டில் ஹெண்டர்சன் மற்றும் மத்தாய் முதன் முதலாக <hi rend="italic">மே. நோபிலி</hi> குறித்து விவரித்தனர்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> இது <ref target="https://ta.wikipedia.org/wiki/பத்துக்காலிகள்">பத்துக்காலிகள்</ref> வரிசையில் பேலிமோனிடே குடும்பத்தினைச் சார்ந்தது. </p>
பரவல்
<p>இந்த கரிடியன் இறால் <ref target="https://ta.wikipedia.org/wiki/இந்தியா">இந்தியாவில் தென் கிழக்குப் பகுதிகளிலும்</ref>, <ref target="https://ta.wikipedia.org/wiki/நியூ_கலிடோனியா">நியூ கலிடோனியா</ref>, கேவாடக்சு மற்றும் துவாமோட்டுத் தீவுகளில் காணப்படுகிறது. இந்தியாவில், இது <ref target="https://ta.wikipedia.org/wiki/தமிழ்நாடு">தமிழ்நாட்டின்</ref> <ref target="https://ta.wikipedia.org/wiki/செங்கல்பட்டு_மாவட்டம்">செங்கல்பட்டு மாவட்டத்தின்</ref> <ref target="https://ta.wikipedia.org/wiki/ஏரி">நன்னீர் ஏரிகளில்</ref> காணப்படுவது பதிவாகியுள்ளது. கல் இராட்டு என அழைக்கப்படும் <hi rend="italic">மே. நோபிலி</hi> <ref target="https://ta.wikipedia.org/wiki/மேட்டூர்_அணை">மேட்டூர் அணைக்கும்</ref> <ref target="https://ta.wikipedia.org/wiki/காவிரிப்பூம்பட்டினம்">காவிரிபூம்பட்டினத்திற்கும்</ref> இடையில் <ref target="https://ta.wikipedia.org/wiki/காவிரி_ஆறு">காவிரி</ref> ஆற்றில் காணப்படுவது பதிவாகியுள்ளது.</p>
முக்கிய பண்புகள்
<p>இந்த நன்னீர் இறால் உள்நாட்டில் கல் இறால் என்று அழைக்கப்படுகிறது. ஏனெனில் இதன் வாழ்விடத்தின் அடிப்பகுதியில் காணப்படும் கற்கள்/கூழாங்கற்கள் அடியில் பகல் நேரங்களில் மறைந்து காணப்படும். <hi rend="italic">எம். நோபிலியின்</hi> இரண்டாவது மார்பு பகுதி இணையுறுப்பான கீலா எனப்படுவது மிகப்பெரியதாகக் காணப்படும். இதில் கார்பசானது மீரசினைவிட பெரியதாகக் காணப்படும். மேலும் பெரிய கீலாவில்  விளிம்புகளின் அருகாமையில் பற்களைக் கொண்டுள்ளது. ராஸ்ட்ரமில் முதல் நான்கு அல்லது ஐந்து பற்கள் கண்விழிப்பின் சுற்றுப்பாதைக்குப் பின்னால் அமைந்துள்ளது.</p>
உயிரியல்
<p><hi rend="italic">எம். நோபிலி</hi> என்பது 18-22 நாட்களுக்கு ஒரு முறை தோலுரிப்பன. இந்த தோலுரிபுக் காலம் இரு பகுதிகளாக உள்ளது.<ref target="https://ta.wikipedia.org/wiki/முதற்_பக்கம்#cite_note-2">[2]</ref> ஆண் இறால் பெண் இறாலினை விட உருவில் பெரியவை. ஆண் <hi rend="italic">எம். நோபிலியின்</hi> உடல் எடை சுமார் 12676 மி. கிராம் வரையும்  பெண் இறாலின் உடல் எடை 7178 மி. கிராம் வரை வளர்ந்துள்ளது கண்டறியப்பட்டுள்ளது.<ref target="https://ta.wikipedia.org/wiki/முதற்_பக்கம்#cite_note-3">[3]</ref> சராசரியாகப் பெண் 14 நாட்களுக்கு ஒரு முறை சுமார் 2200 முட்டைகளை ஒரு தொகுப்பாக இட்டு அடைகாக்கும். கருவளர்ச்சி முடிந்ததும் 6 நாட்களுக்குள் முட்டைகளை ஒழுங்கற்ற தொகுதிகளாகப் பொரிக்கின்றன. பொரித்த குஞ்சுகள் நீரோட்டத்தில் உப்புத்தன்மை நிறைந்த கழிமுகப்பகுதிகளுக்கு செல்கின்றன. அங்கு அவை வளர்ச்சியை நிறைவு செய்கின்றன. இளம் உயிரி வளர்ச்சி முடிந்ததும், நன்னீர் பகுதிகளுக்கு ஆற்றோட்டத்தில் எதிர் நீச்சலிட்டு இடம்பெயர்கின்றன.</p>
</text></body></html>