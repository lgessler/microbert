<html><body><text id="wikipedia_ta_wikipedia_org__321328.html" ns="0" revid="3360355" sourceurl="https://ta.wikipedia.org/wiki/%E0%AE%AA%E0%AE%BE%E0%AE%B2%E0%AF%8D%E0%AE%9F%E0%AF%8D%E0%AE%9F%E0%AE%BF%E0%AE%AA%E0%AF%8D%E0%AE%AA%E0%AF%86%E0%AE%B0%E0%AF%81%E0%AE%AE%E0%AE%AE%E0%AF%8D" title="பால்ட்டிப்பெருமம்" type="wikipedia">பால்ட்டிப்பெருமம்
<p><hi rend="bold">பால்ட்டிப்பெருமம்</hi> (Baltimax) என்பது, சுமை ஏற்றிய நிலையில் பால்ட்டிக் கடலுக்குள் நுழையவும் அங்கிருந்து வெளியேறவும் கூடிய மிகப்பெரிய அளவுடைய கப்பலைக் குறிக்கும் கப்பற் கட்டும்கலைச் சொல் ஆகும். இப்பகுதியில் பெரும் பட்டை (Great Belt) வழியூடாகவே பெரிய கப்பல்கள் செல்ல முடியும். இக்கப்பல்களின் ஆகக்க்கூடிய <ref target="https://ta.wikipedia.org/wiki/மிதப்புயரம்">மிதப்புயரம்</ref> 15.4 மீட்டர்களும், <ref target="https://ta.wikipedia.org/wiki/வளி_மிதப்புயரம்">வளி மிதப்புயரம்</ref> 65 மீட்டர்களும் ஆகும். நீளம் 240 மீட்டர்கள் வரையும், அகலம் 42 மீட்டர்கள் வரையும் இருக்கலாம். இவ்வளவுகளின் படி கப்பல் ஏறத்தாழ 100,000 மெட்ரிக் தொன் எடை கொண்டதாக இருக்கும்.</p>
<p>இருந்தாலும், சில பெரிய வகைக் கப்பல்களும் பால்டிக் கடலில் பயணம் செய்கின்றன. குறிப்பாக பி-பெரும கச்சா எண்ணெய் தாங்கிகள் 205,000 தொன்கள் நிலைத்த எடையும், 325 மீ, 68 மீ நீள, அகலங்களையும் கொண்டவை.<ref target="https://ta.wikipedia.org/wiki/முதற்_பக்கம்#cite_note-1">[1]</ref> <ref target="https://ta.wikipedia.org/wiki/மயேர்ஸ்க்_மும்மடி_இ_வகை">மயேர்ஸ்க் மும்மடி இ வகைக்</ref> (Maersk Triple E class) கொள்கலன் கப்பல்கள் 400 மீட்டர்கள் நீளமும், 165,000 மெட்ரிக் தொன்கள் நிலைத்த எடையும் கொண்டவை.</p>
<p><ref target="https://ta.wikipedia.org/wiki/இயேர்சொன்_நீரிணை">இயேர்சொன்</ref> (Øresund) நீரிணையில், 8 மீ மிதப்புயரம் கொண்ட கப்பல்களே செல்ல முடியும், பெரிய கப்பல்களுக்கு மாற்று எதுவும் கிடையாது. குறுக்கு வழியான <ref target="https://ta.wikipedia.org/wiki/கியெல்_கால்வாய்">கியெல் கால்வாய்</ref> (வடக்கு-பால்டிக் கடல் கால்வாய்) பகுதியில் 9.5 மீ மிதப்புயரக் கப்பல்கள் செல்லலாம்.</p>
<p>மேலும் பல துறைமுகங்கள் கப்பல் அளவுகளைக் கட்டுப்படுத்துகின்றன. இரும்புத்தாதுத் துறைமுகங்களான லுவேலோ (11 மீ,<ref target="https://ta.wikipedia.org/wiki/முதற்_பக்கம்#cite_note-2">[2]</ref>  13 மீ<ref target="https://ta.wikipedia.org/wiki/முதற்_பக்கம்#cite_note-3">[3]</ref> வரை ஆழப்படுத்தப்பட உள்ளது), கெமி (10 மீ),<ref target="https://ta.wikipedia.org/wiki/முதற்_பக்கம்#cite_note-4">[4]</ref> பெரிய எண்ணெய்த் துறைமுகம் கிளைப்பேடா (12.5 மீ)<ref target="https://ta.wikipedia.org/wiki/முதற்_பக்கம்#cite_note-5">[5]</ref> போன்றவை பால்ட்டிப்பெருமத்திலும் குறைவான மிதப்புயரம் கொண்டவை. மிகப்பெரிய எண்ணெய்த் துறைமுகம் பிரிமோர்ஸ்க்கு பால்ட்டிப்பெருமத்துக்குச் சமமான 15 மீ மிதப்புயரம் கொண்டது.<ref target="https://ta.wikipedia.org/wiki/முதற்_பக்கம்#cite_note-6">[6]</ref>  வடக்குத் துறைமுகம் கிடான்ஸ்க்கு 300,000 தொன் 15மீ மிதப்புயரக் கப்பல்களை ஏற்கக்கூடியது.</p>
</text></body></html>