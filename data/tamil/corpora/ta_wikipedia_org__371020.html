<html><body><text id="wikipedia_ta_wikipedia_org__371020.html" ns="0" revid="2722796" sourceurl="https://ta.wikipedia.org/wiki/%E0%AE%89%E0%AE%A4%E0%AE%AF%E0%AE%AE%E0%AF%8D_(_%E0%AE%95%E0%AE%BE%E0%AE%AA%E0%AF%8D%E0%AE%AA%E0%AE%BF%E0%AE%AF%E0%AE%AE%E0%AF%8D)" title="உதயம் ( காப்பியம்)" type="wikipedia">உதயம் ( காப்பியம்)<p><hi rend="bold">உதயம்</hi> என்பது காப்பிய நூலாகும். இந்நூலை இயற்றியவர் கலைவாணன் என்பவர் ஆவார். 20 ஆம் நூற்றாண்டில் தோன்றிய காப்பியங்களுள் இதுவும் ஒன்றாகும்.</p>
நூலமைப்பு
<p>இந்நூல் 29 காதைகளைக் கொண்டது.நூலில் உள்ள பாடல்களின் எண்ணிக்கை 923 ஆகும். விருத்தம் எனும் பாவகையால் ஆன காப்பியம் இது.</p>
பெயர்க்காரணம்
<p>காந்தியின் உடல் எரிக்கப்பட்ட போது அதிலிருந்து புறப்பட்ட நெருப்பின் எழுச்சியே உதயம் எனப்படுவதாக ஆசிரியர் காப்பியத்தை அமைத்துள்ளார்.</p>
காப்பியக் கதை
<p>பூமித்தாயின் கொலுமண்டபத்தில் உலக மங்கையர்கள் ஒவ்வொருவராக வருகின்றனர். இங்கிலாந்தின் எனும் பகட்டுப்பெண், அமெரிக்கப்பெண் உள்ளிட்ட பலரும் தமது அரியணையில் அமர்ந்தார்கள்.பாரததேவியை அமரவிடாமல் தள்ளுகிறாள் இங்கிலாந்தின். பாரத அன்னை வீறுபெறுகிறாள்.அவளிடம் தோற்று இங்கிலாந்தின் வெளியேறுகிறாள். இதுவே உதயத்தின் கதைக்கரு.</p>
சிறப்புகள்
<p>இக்காப்பியம் தேச விடுதலைக்காகப் பாடப்பட்டதாகும். இயேசுவின் மலைப்பொழிவுகளே காந்தியின் அறக்கொள்கைகளாக உருவெடுத்தன என்கிறார் திரு.வி.க.<ref target="https://ta.wikipedia.org/wiki/முதற்_பக்கம்#cite_note-1">[1]</ref> இயேசுவின் மலைப்பொழிவின் மீது காந்தி கொண்டிருந்த பற்றினை உணர்ந்த கலைவாணன் தேவகுமாரன் கதை என்ற நூலை எழுதியுள்ளார்.</p>
உசாத்துணை
<p>1) கலைவாணன்,"உதயம்" நியூ செஞ்சுரி புக் ஹவுஸ்.
2) பாக்யமேரி ," வகைமை நோக்கில் தமிழ் இலக்கிய வரலாறு " பக்கம்-382,383.</p>
</text></body></html>