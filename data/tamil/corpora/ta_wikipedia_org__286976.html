<html><body><text id="wikipedia_ta_wikipedia_org__286976.html" ns="0" revid="3348246" sourceurl="https://ta.wikipedia.org/wiki/%E0%AE%9A%E0%AF%86%E0%AE%AF%E0%AE%BF%E0%AE%A3%E0%AF%8D%E0%AE%9F%E0%AF%8D_%E0%AE%AE%E0%AE%BE%E0%AE%B0%E0%AF%8D%E0%AE%9F%E0%AE%BF%E0%AE%A9%E0%AF%8D_%E0%AE%A4%E0%AF%8A%E0%AE%95%E0%AF%81%E0%AE%AA%E0%AF%8D%E0%AE%AA%E0%AF%81" title="செயிண்ட் மார்டின் தொகுப்பு" type="wikipedia">செயிண்ட் மார்டின் தொகுப்புஇந்தக் கட்டுரை பிரான்சியத் தொகுப்பு பற்றியது.தீவு குறித்தறிய, <ref target="https://ta.wikipedia.org/wiki/செயிண்ட்_மார்ட்டின்">செயிண்ட் மார்ட்டின்</ref> என்பதைப் பாருங்கள்.டச்சு நாடு குறித்தறிய, <ref target="https://ta.wikipedia.org/wiki/சின்டு_மார்தின்">சின்டு மார்தின்</ref> என்பதைப் பாருங்கள்.

<figure><caption>அலுவல்முறையான செயிண்ட் மார்டின் தொகுப்பின் கொடி பிரான்சின் கொடியாகும். இருப்பினும் தீவின் சின்னத்தை உள்ளடக்கிய அலுவல்முறையற்ற கொடி கீழே காட்டப்பட்டுள்ளது.</caption></figure>
<figure><caption>அலுவல்முறையற்ற கொடி<ref target="https://ta.wikipedia.org/wiki/முதற்_பக்கம்#cite_note-3">[3]</ref></caption></figure>
<p><hi rend="bold">செயிண்ட் மார்டின்</hi> (<hi rend="italic">Saint Martin</hi>, <ref target="https://ta.wikipedia.org/wiki/பிரெஞ்சு_மொழி">பிரெஞ்சு மொழி</ref>: <hi lang="fr" rend="italic">Saint-Martin</hi>), அலுவல்முறையாக <hi rend="bold">செயிண்ட் மார்டின் தொகுப்பு</hi> (பிரான்சியம்: <hi rend="italic">Collectivité de Saint-Martin</hi>)  <ref target="https://ta.wikipedia.org/wiki/கரிபியன்">மேற்கிந்தியத் தீவுகளில்</ref> அமைந்துள்ள பிரான்சின் கடல்கடந்த தொகுப்புகளில் ஒன்றாகும். <ref target="https://ta.wikipedia.org/wiki/செயிண்ட்_மார்ட்டின்">செயிண்ட் மார்ட்டின்</ref> தீவின் 60% கொண்ட வடக்குப் பகுதியையும் அடுத்துள்ள குறுந்தீவுகளையும் உள்ளடக்கிய இது சூலை 15, 2007இல் நிறுவப்பட்டது.<ref target="https://ta.wikipedia.org/wiki/முதற்_பக்கம்#cite_note-4">[note 1]</ref>இத்தீவின் 40% அடங்கிய தென்பகுதி, <ref target="https://ta.wikipedia.org/wiki/சின்டு_மார்தின்">சின்டு மார்தின்</ref>, <ref target="https://ta.wikipedia.org/wiki/நெதர்லாந்து_இராச்சியம்">நெதர்லாந்து இராச்சியத்தின்</ref> நான்கு அங்கநாடுகளில் ஒன்றாகும். </p>
<p>53.2 சதுர கிலோமீட்டர்கள் (20.5sqmi) பரப்பளவுள்ள இதன் தலைநகரம் <ref target="https://ta.wikipedia.org/wiki/மரிகாட்,_செயின்ட்_மார்ட்டின்">மரிகாட்டின்</ref> மக்கள்தொகை 36,286 (சன. 2011 கணக்கெடுப்பின்படி) ஆகும்.<ref target="https://ta.wikipedia.org/wiki/முதற்_பக்கம்#cite_note-population-2">[2]</ref></p>
<p><ref target="https://ta.wikipedia.org/wiki/அங்கியுலா">அங்கியுலா</ref> தீவிலிருந்து இதனை அங்கியுல்லா கால்வாய் பிரிக்கின்றது.</p>
மக்கள்தொகையியல்
<p>தீவின் பிரான்சியப் பகுதியின் நிலப் பரப்பளவு 53.2 சதுர கிலோமீட்டர்கள் (20.5sqmi) ஆகும். தீவின் பிரான்சிய, டச்சு இரு பகுதிகளிலும் ஆங்கிலத்தை அடிப்படையாகக் கொண்ட உள்ளூர் வழக்குமொழி  முறைசாரா இடங்களில் பயன்படுத்தப்படுகின்றது.<ref target="https://ta.wikipedia.org/wiki/முதற்_பக்கம்#cite_note-5">[4]</ref> சனவரி 2011இல் எடுக்கப்பட்ட பிரான்சு நாட்டு மக்கள்தொகை கணக்கெடுப்பின்போது இத்தீவில் பிரான்சியப் பகுதியின் மக்கள்தொகை 36,286 ஆகும்.<ref target="https://ta.wikipedia.org/wiki/முதற்_பக்கம்#cite_note-population-2">[2]</ref> இது 1982இல் இருந்த 8,072 தொகையைவிட கூடியுள்ளது. 2011இல் <ref target="https://ta.wikipedia.org/wiki/மக்கள்தொகை_அடர்த்தி">மக்கள்தொகை அடர்த்தி</ref> 682 inhabitants per square kilometre (1,770/sqmi) ஆக உள்ளது.</p>

நிலப்படங்கள்
<figure><caption><ref target="https://ta.wikipedia.org/wiki/லீவர்டு_தீவுகள்">லீவர்டு தீவுகளில்</ref> <ref target="https://ta.wikipedia.org/wiki/குவாதலூப்பே">குவாதலூப்பே</ref> மண்டல/திணைக்களத்தின் முந்தைய அங்கங்களைக் காட்டும் நிலப்படம்; பெப்,2007க்கு முந்தைய செயிண்ட் மார்டினும் காட்டப்பட்டுள்ளது.</caption></figure>
<figure><caption>பிரான்சிய வடக்கு செயிண்ட் மார்டினின் விரிவான நிலப்படம்; ஆட்புல கடல்பரப்பும் காட்டப்பட்டுள்ளது.</caption></figure>
<figure><caption>வடக்கிலுள்ள பிரான்சிய செயிண்ட் மார்டினும் தெற்கிலுள்ள டச்சு சின்டு மார்டெனும்</caption></figure>
</text></body></html>