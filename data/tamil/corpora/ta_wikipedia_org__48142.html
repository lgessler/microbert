<html><body><text id="wikipedia_ta_wikipedia_org__48142.html" ns="0" revid="3441766" sourceurl="https://ta.wikipedia.org/wiki/%E0%AE%9C%E0%AF%86%E0%AE%9A%E0%AE%BF_%E0%AE%93%E0%AE%B5%E0%AF%86%E0%AE%A9%E0%AF%8D%E0%AE%B8%E0%AF%8D" title="ஜெசி ஓவென்ஸ்" type="wikipedia">ஜெசி ஓவென்ஸ்

<p><hi rend="bold">ஜேம்ஸ் கிளீவ்லன்ட் "ஜெசி" ஓவென்ஸ்</hi> (James Cleveland "Jesse" Owens, <ref target="https://ta.wikipedia.org/wiki/செப்டம்பர்_12">செப்டம்பர் 12</ref>, <ref target="https://ta.wikipedia.org/wiki/1913">1913</ref>-<ref target="https://ta.wikipedia.org/wiki/மார்ச்_31">மார்ச் 31</ref>, <ref target="https://ta.wikipedia.org/wiki/1980">1980</ref>) ஓர் <ref target="https://ta.wikipedia.org/wiki/ஐக்கிய_அமெரிக்கா">அமெரிக்க</ref> <ref target="https://ta.wikipedia.org/wiki/தட_கள_விளையாட்டுக்கள்">தடகள</ref> ஆட்டக்காரர் ஆவார். 1936 பெர்லின் ஒலிம்பிக்கில், ஹிட்லர் உயர்த்திப் பிடித்த 'ஆர்ய மேன்மை’ சித்தாந்தத்தை உடைத்தெறிந்ததில் ஜெஸ்ஸி ஓவன்ஸ் பங்கு முக்கியமானது. அந்த ஒலிம்பிக்கில் 100 மீ, 200 மீ, 4*100 தொடர் ஓட்டம், நீளம் தாண்டுதலில் தங்கம் வென்று, ஹிட்லரை திகைக்க வைத்தார். ஒரே ஒலிம்பிக் போட்டியில் நான்கு தங்கப்பதக்கங்களை வென்ற முதல் அமெரிக்கர் என்ற பெருமையும் அவருக்கு கிட்டியது. </p>
தொழில் முறை வாழ்க்கை
ஓஹியோ மாநிலப் பல்கலைக்கழகம்
<p><ref target="https://ta.wikipedia.org/wiki/அலபாமா">அலபாமாவில்</ref> <ref target="https://ta.wikipedia.org/wiki/வறுமை">வறுமை</ref> நிலையில் வளந்த ஜெசி ஓவென்ஸ் சிறுவராக இருக்கும்பொழுது ஓட ஆரம்பித்தார். <ref target="https://ta.wikipedia.org/wiki/1933">1933இல்</ref> தேசிய உயர்பள்ளிப் போட்டிகளில் உலகச் சாதனையுக்கு சமமாக நேரத்தில் 100 <ref target="https://ta.wikipedia.org/wiki/யார்ட்">யார்ட்</ref> விரையோட்டத்தை ஓடியுள்ளார். ஒஹியோ மாநிலப் பல்கலைக்கழகத்தை சேர்ந்து 1935இலும் 1936லும் மொத்தத்தில் எட்டு தனி <ref target="https://ta.wikipedia.org/wiki/என்.சி.ஏ.ஏ.">என்.சி.ஏ.ஏ.</ref> (கல்லூரிப் போட்டி) பட்டங்களை வென்றுள்ளார்.</p>
1936 பெர்லின் ஒலிம்பிக் விளையாட்டுப் போட்டிகள்
<p><ref target="https://ta.wikipedia.org/wiki/பெர்லின்">பெர்லின்</ref>, <ref target="https://ta.wikipedia.org/wiki/ஜெர்மனி">ஜெர்மனியில்</ref> நடந்த <ref target="https://ta.wikipedia.org/wiki/1936_ஒலிம்பிக்_விளையாட்டுப்_போட்டிகள்">1936 ஒலிம்பிக் விளையாட்டுப் போட்டிகளில்</ref> 100 <ref target="https://ta.wikipedia.org/wiki/மீ">மீ</ref> <ref target="https://ta.wikipedia.org/wiki/விரையோட்டம்">விரையோட்டம்</ref>, 200 மீ விரையோட்டம், <ref target="https://ta.wikipedia.org/wiki/நீளம்_பாய்தல்">நீளம் பாய்தல்</ref>, மற்றும் <ref target="https://ta.wikipedia.org/wiki/தொடர்_ஓட்டம்">தொடர் ஓட்டம்</ref> ஆகிய தடகள போட்டிகளில் தங்கப் பதக்கத்தை வென்று அனைத்துலகில் புகழுக்கு வந்தார். இந்த காலத்தில் ஜெர்மனியின் தலைவர் <ref target="https://ta.wikipedia.org/wiki/இட்லர்">இட்லரால்</ref> பிரபலப்படுத்திய வெள்ளை இன மேன்மை நம்பிக்கையை ஜெசி ஓவென்ஸ் வெற்றியால் ஓர் அளவு மறுத்துவிட்டது. ஆனாலும், அமெரிக்காவில் கருப்பின மக்களும் வெள்ளை இன மக்களும் ஒரே விடுதியில் தங்கமுடியாத, ஒரே உணவகத்தில் சாப்பிடமுடியாத காலத்தில் ஜெசி ஓவென்ஸ் ஜெர்மனியில் வெள்ளை இன மக்கள் உடன் தங்கி சாப்பிட்டார்.</p>

ஒலிம்பிக் விளையாட்டுப் போட்டிகள் பின்<p>
நிற வெறி காரணமாக , அவர் வாழ்ந்த காலத்தில் அரசின் உதவியோ , தனியார் உதவியோ பெரிய அளவில் கிடைக்கவில்லை .கால்பந்து போட்டிகளுக்கு நடுவே ஆடுகளத்தில் குதிரை, மோட்டார் சைக்கிள், நாய்களுடன் போட்டிப்போட்டு ஓடினார். அதில் கிடைத்த சொற்ப காசுதான் குடும்பத்தை காப்பாற்றியது. ஒலிம்பிக் சாம்பியனாக இருந்துகொண்டு குதிரைகளோடு போட்டி போடுவதை பலரும் அவமானம் என்றனர்.அதற்கு அவர் </p><p>"தங்கப்பதக்கங்களை உண்ண முடியாது. நேர்மையான வழியில் சாப்பிட இதுதான் எனக்கு சிறந்த வழியாகும்" </p>
<p> என பதிலடி கொடுத்தார்.<ref target="https://ta.wikipedia.org/wiki/முதற்_பக்கம்#cite_note-espn1-2">[2]</ref></p>
<p>"ஹிட்லரை விட என்னை பெரிதும் அவமதித்தது அமெரிக்க ஜனாதிபதி ப்ராங்ளின் ரூஸ்வெல்ட்தான். அத்தனை தங்கப் பதக்கம் வென்றும், அதிபர் எங்களை வரவேற்று பாராட்டு தெரிவிக்கவில்லை. இதுதான் மன வருத்தத்தை அளித்தது’’</p>

சிறப்புகள்
<p>இன்று பெர்லின் நகரில் ஜெசி ஓவென்ஸ் பெயர்வைக்கப்பட்டு ஒரு தெரு உள்ளது. <ref target="https://ta.wikipedia.org/wiki/1976">1976இல்</ref> <ref target="https://ta.wikipedia.org/wiki/குடியரசுத்_தலைவரின்_சுதந்திர_விருது">குடியரசுத் தலைவரின் சுதந்திர விருது</ref> பெற்றார். <ref target="https://ta.wikipedia.org/wiki/1970">1970இல்</ref> அலபாமா விளையாட்டுப் புகழவையில் தேர்ந்தெடுக்கப்பட்டார்.</p>


வெளி இணைப்புகள்

<list type="unordered"><item><ref target="http://www.jesseowens.com/">அதிகாரப்பூர்வ இணையதளம்</ref></item>
<item><ref target="https://www.youtube.com/watch?v=PRkeahelZHM">Footage of Jesse Owens winning 100m Olympic gold in 1936</ref></item>
<item><ref target="http://www.pbs.org/wgbh/americanexperience/films/owens/player/">Jesse Owens</ref> - An <ref target="https://ta.wikipedia.org/wiki/American_Experience">American Experience</ref> Documentary</item>
<item><ref target="http://www.imdb.com/name/nm0654389/bio">IMDb Biography for Jesse Owens</ref></item>
<item><ref target="http://www.nytimes.com/learning/general/onthisday/bday/0912.html">Obituary, New York Times, April 1, 1980</ref></item>
<item><hi rend="italic">கல்லறையைத் தேடு</hi> வில் <ref target="http://www.findagrave.com/cgi-bin/fg.cgi?page=gr&amp;GRid=2188">முதற் பக்கம்</ref></item>
<item><ref target="http://www.jesseowensmuseum.org/">Jesse Owens Museum</ref></item>
<item><ref target="http://www.jesseowens.info/">Jesse Owens Information</ref></item>
<item><ref target="https://ta.wikipedia.org/wiki/ஐ.எம்.டி.பி_இணையத்தளம்">இணையதள திரைப்பட தரவுத்தளத்தில்</ref><ref target="http://www.imdb.com/title/tt0889135/"><hi rend="italic">Jesse</hi> </ref></item>
<item><ref target="http://www.milkshakefilms.com/jesse/">Official "Jesse Owens Movie" Website</ref> <ref target="https://web.archive.org/web/20061129110943/http://www.milkshakefilms.com/jesse/">பரணிடப்பட்டது</ref> 2006-11-29 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://espn.go.com/sportscentury/features/00016393.html">Owens's accomplishments and encounter with Adolf Hitler (ESPN)</ref></item>
<item><ref target="http://tesla.liketelevision.com/liketelevision/tuner.php?channel=222&amp;format=tv&amp;theme=history">Jesse Owens video newsreel</ref></item>
<item><ref target="http://tesla.liketelevision.com/liketelevision/tuner.php?channel=255&amp;format=movie&amp;theme=guide">Jesse Owens video in Riefenstahl's Olympia (1936)</ref></item>
<item><ref target="http://www.usolympicteam.com/26_18919.htm">Jesse Owens's U.S. Olympic Team bio</ref> <ref target="https://web.archive.org/web/20060705211206/http://www.usolympicteam.com/26_18919.htm">பரணிடப்பட்டது</ref> 2006-07-05 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.chotank.com/jesseowens.html">Path of the Olympic Torch to Owens's birthplace in North Alabama</ref></item>
<item><ref target="http://www.encyclopediaofalabama.org/face/Article.jsp?id=h-1259">Jesse Owens article, Encyclopedia of Alabama</ref></item></list>
</text></body></html>