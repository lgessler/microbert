<html><body><text id="wikipedia_ta_wikipedia_org__539448.html" ns="0" revid="3373436" sourceurl="https://ta.wikipedia.org/wiki/%E0%AE%95%E0%AE%B2%E0%AE%BE%E0%AE%AE%E0%AE%A3%E0%AF%8D%E0%AE%9F%E0%AE%B2%E0%AE%AE%E0%AF%8D_%E0%AE%95%E0%AF%81%E0%AE%9F%E0%AF%8D%E0%AE%9F%E0%AE%A9%E0%AF%8D_%E0%AE%86%E0%AE%9A%E0%AE%A9%E0%AF%8D" title="கலாமண்டலம் குட்டன் ஆசன்" type="wikipedia">கலாமண்டலம் குட்டன் ஆசன்
<p><hi rend="bold">கலாமண்டலம் குட்டன் ஆசன்</hi> (<hi rend="italic">Kalamandalam Kuttan Asan</hi>) <ref target="https://ta.wikipedia.org/wiki/இந்தியா">இந்தியாவின்</ref> <ref target="https://ta.wikipedia.org/wiki/கேரளம்">கேரளாவைச்</ref> <ref target="https://ta.wikipedia.org/wiki/கதகளி">சேர்ந்த ஒரு கதகளி</ref> கலைஞர் ஆவார். கலாமண்டலம் குட்டனாசன் என்றும் இவர் அழைக்கப்படுகிறார். 1938 ஆம் ஆண்டு இவர் பிறந்தார். தக்சன் வேடத்தில் நடித்து  பிரபலமானதால் தக்சன் குட்டன் என்றும்  அழைக்கப்பட்டார். <ref target="https://ta.wikipedia.org/wiki/சங்கீத_நாடக_அகாதமி_விருது">சங்கீத நாடக அகாடமி விருது</ref> 2008 மற்றும் கேரள மாநில கதகளி விருது 2019 உட்பட பல குறிப்பிடத்தக்க விருதுகளைப் பெற்றுள்ளார்.</p>
வாழ்க்கைக் குறிப்பு
<p>குட்டன் ஆசான்  கேரளாவின் பாலக்காடு மாவட்டத்தில் உள்ள செர்ப்புலசேரி நகராட்சியின் அடக்கப்புத்தூரில் குட்டப்ப பணிக்கர் மற்றும் அம்முகுட்டியம்மா தம்பதியருக்கு 1938 ஆம் ஆண்டு பிறந்தார்<ref target="https://ta.wikipedia.org/wiki/முதற்_பக்கம்#cite_note-Keralakaumudi-1">[1]</ref> 1951 ஆம் ஆண்டு கலாமண்டலம் ராமன்குட்டி ஆசான் மற்றும் கலாமண்டலம் பத்மநாபன் நாயர் ஆகியோரின் கீழ் <ref target="https://ta.wikipedia.org/wiki/கலாமண்டலம்">கேரள கலாமண்டலத்தில்</ref> பட்டயப் படிப்பு  முடித்த இவர் 1951 ஆம் ஆண்டு வெள்ளிநேழி காந்தளூர் கோயிலில் அறிமுகமானார். <ref target="https://ta.wikipedia.org/wiki/முதற்_பக்கம்#cite_note-Keralakaumudi-1">[1]</ref> <ref target="https://ta.wikipedia.org/wiki/முதற்_பக்கம்#cite_note-Hindu-2">[2]</ref> 1964 ஆம் ஆண்டு இரிங்கலக்குடா உன்னிவாரியார் நினைவுக் கலாநிலையத்தில் கதகளி ஆசிரியராகச் சேர்ந்து, 1990 ஆம் ஆண்டு கலாநிலையத்தின் உப அதிபராகப் பதவியேற்று 1995 ஆம் ஆண்டு அதிபரானார் <ref target="https://ta.wikipedia.org/wiki/முதற்_பக்கம்#cite_note-Keralakaumudi-1">[1]</ref></p>
<p>தக்சன் வேட்டத்தில் இவருடைய பங்கு மிகப் பிரபலமாக இருந்ததால்  இவர் தக்சன் குட்டன் என்று அறியப்பட்டார்.  <ref target="https://ta.wikipedia.org/wiki/முதற்_பக்கம்#cite_note-Hindu-2">[2]</ref> கதகளியில் குட்டன் ஆசான் கட்டலான், பிராமணன், பலபத்ரன், உருத்ரபீமன் போன்ற வேடங்களிலும்  <hi rend="italic">பச்சா</hi> மற்றும் <hi rend="italic">கதி</hi> வேடங்களிலும் சிறந்து விளங்கினார்.<ref target="https://ta.wikipedia.org/wiki/முதற்_பக்கம்#cite_note-Mathrubhumi-3">[3]</ref> நாற்பது ஆண்டுகளாக <hi rend="bold">கூடல்மாணிக்கம் கோயில் திருவிழாவில்</hi> இவர் சிறீராம பட்டாபிகம்  <hi rend="italic"><ref target="https://ta.wikipedia.org/wiki/விபீடணன்">நிகழ்வில் விபீசணன்</ref> வேடத்தில் நடித்தார்.</hi> <ref target="https://ta.wikipedia.org/wiki/முதற்_பக்கம்#cite_note-Mathrubhumi-3">[3]</ref></p>
தனிப்பட்ட வாழ்க்கை மற்றும் இறப்பு
<p>குட்டன் ஆசானுக்கும் அவரது மனைவி இலீலாவதிக்கும் உசா மதுமோகனன், சதி ராதாகிருட்டிணன் மற்றும் கீதா மது என்ற மூன்று குழந்தைகள் இருந்தனர். <ref target="https://ta.wikipedia.org/wiki/முதற்_பக்கம்#cite_note-Keralakaumudi-1">[1]</ref> இவர் 84. வயதில், 13 ஜனவரி 2022 அன்று பெரிந்தல்மன்னாவில் இறந்தார் <ref target="https://ta.wikipedia.org/wiki/முதற்_பக்கம்#cite_note-Hindu-2">[2]</ref></p>
விருதுகளும் கௌரவங்களும்
<list type="unordered"><item><ref target="https://ta.wikipedia.org/wiki/சங்கீத_நாடக_அகாதமி_விருது">சங்கீத நாடக அகாடமி விருது</ref>, <ref target="https://ta.wikipedia.org/wiki/முதற்_பக்கம்#cite_note-Deshabhimani-4">[4]</ref></item>
<item>கேரள மாநில கதகளி விருது 2019 <ref target="https://ta.wikipedia.org/wiki/முதற்_பக்கம்#cite_note-Deshabhimani-4">[4]</ref></item>
<item><ref target="https://ta.wikipedia.org/wiki/கலாமண்டலம்">கேரளா கலாமண்டலம்</ref> கீர்த்தி பத்திரம் <ref target="https://ta.wikipedia.org/wiki/முதற்_பக்கம்#cite_note-Keralakaumudi-1">[1]</ref></item>
<item>காலதர்பண விருது <ref target="https://ta.wikipedia.org/wiki/முதற்_பக்கம்#cite_note-Keralakaumudi-1">[1]</ref></item>
<item>அம்ருதாண்டமாய் மத் புரசுகார் <ref target="https://ta.wikipedia.org/wiki/முதற்_பக்கம்#cite_note-Deshabhimani-4">[4]</ref></item>
<item>கேரளா கலாமண்டலம் விருது, 2007 <ref target="https://ta.wikipedia.org/wiki/முதற்_பக்கம்#cite_note-:0-5">[5]</ref></item>
<item>கலாமண்டலம் கிருட்டிணன் நாயர் விருது, 2010 <ref target="https://ta.wikipedia.org/wiki/முதற்_பக்கம்#cite_note-:0-5">[5]</ref></item>
<item>கலாமண்டலம் பட்டிகம்தொடி ராமுண்ணிமேனன் விருது, 2011 <ref target="https://ta.wikipedia.org/wiki/முதற்_பக்கம்#cite_note-:0-5">[5]</ref></item>
<item>உன்னைவாரியர் விருது, 2011 <ref target="https://ta.wikipedia.org/wiki/முதற்_பக்கம்#cite_note-:0-5">[5]</ref></item>
<item>விசாகப்பட்டினம் நடராச நடன இசை அகாடமி நாட்டியசிறீ விருது, 2002 <ref target="https://ta.wikipedia.org/wiki/முதற்_பக்கம்#cite_note-:0-5">[5]</ref></item>
<item>திருச்சூர் கதகளி கழக விருது, 2000 <ref target="https://ta.wikipedia.org/wiki/முதற்_பக்கம்#cite_note-:0-5">[5]</ref></item>
<item>வெள்ளிநேழி பஞ்சாயத்து கிராமகலா விருது, 2015 <ref target="https://ta.wikipedia.org/wiki/முதற்_பக்கம்#cite_note-:0-5">[5]</ref></item>
<item>கேரளா கலாமண்டலம் உறுப்பினர், 2019 <ref target="https://ta.wikipedia.org/wiki/முதற்_பக்கம்#cite_note-:0-5">[5]</ref></item></list>
</text></body></html>