<html><body><text id="wikipedia_ta_wikipedia_org__220869.html" ns="0" revid="3270976" sourceurl="https://ta.wikipedia.org/wiki/%E0%AE%89%E0%AE%A4%E0%AF%8D%E0%AE%A4%E0%AE%B0%E0%AE%AA%E0%AF%8D_%E0%AE%AA%E0%AE%BF%E0%AE%B0%E0%AE%A4%E0%AF%87%E0%AE%9A_%E0%AE%95%E0%AF%81%E0%AE%B4%E0%AF%81_%E0%AE%B5%E0%AE%A9%E0%AF%8D%E0%AE%AA%E0%AF%81%E0%AE%A3%E0%AE%B0%E0%AF%8D%E0%AE%B5%E0%AF%81,_2014" title="உத்தரப் பிரதேச குழு வன்புணர்வு, 2014" type="wikipedia">உத்தரப் பிரதேச குழு வன்புணர்வு, 2014
<p><hi rend="bold">2014 உத்தரப் பிரதேச குழு வன்புணர்வு</hi> <ref target="https://ta.wikipedia.org/wiki/உத்தரப்_பிரதேசம்">உத்தரப் பிரதேச</ref> மாநிலத்தின் <ref target="https://ta.wikipedia.org/wiki/பதாவுன்_மாவட்டம்">பதாவுன் மாவட்டத்தில்</ref> மே 27, 2014 அன்று இரு பதின்ம அகவைச் சிறுமிகள் <ref target="https://ta.wikipedia.org/wiki/குழு_பாலியல்_வல்லுறவு">குழுவால் வன்புணரப்பட்டு</ref> பின்னர் கொல்லப்பட்ட நிகழ்வைக் குறிக்கிறது. வீடுகளில் கழிவறை இல்லாத அந்தச் சிற்றூரில்  மாலைநேரத்தில்  சிற்றூரில் அதற்கென ஒதுக்கப்பட்டிருந்த வெளியிடத்திற்கு சென்ற  இருவரும் பின்னர் திரும்பவில்லை. உள்ளூர் காவல்நிலையத்திற்கு புகாரளித்தும் அவர்கள் எவ்வித நடவடிக்கையும் எடுக்கவில்லை. <ref target="https://ta.wikipedia.org/wiki/முதற்_பக்கம்#cite_note-Guardian-2">[2]</ref>இரவு முழுவதும் சிறுமியரைத் தேடிய சிற்றூர்வாசிகள் அடுத்த நாள் காலையில் இருவரும் மரமொன்றிலிருந்து தொங்குவதைக் கண்டனர். 
<ref target="https://ta.wikipedia.org/wiki/முதற்_பக்கம்#cite_note-teenhanged-3">[3]</ref><ref target="https://ta.wikipedia.org/wiki/முதற்_பக்கம்#cite_note-outrage-4">[4]</ref></p>
நிகழ்வு
<p>14 மற்றும் 15 அகவை கொண்ட இரு <ref target="https://ta.wikipedia.org/wiki/தலித்">தலித்</ref><ref target="https://ta.wikipedia.org/wiki/முதற்_பக்கம்#cite_note-Bhadoria-5">[5]</ref> சிறுமிகளும் ஒன்றுவிட்ட சகோதரிகள் ஆவர். தங்கள் வீட்டிலிருந்து மே 27 அன்று மாலை கழிவறை இல்லாத காரணத்தால் வெளியே சென்ற இருவரும் காணாமல் போயினர். அவர்கள் கடத்திச் செல்லப்பட்டு  பின்னர் குழுவாக வன்புணரப்பட்டு மரத்தில் தூக்கிலிடப்பட்டதாக கூறப்படுகிறது.<ref target="https://ta.wikipedia.org/wiki/முதற்_பக்கம்#cite_note-Guardian-2">[2]</ref></p>
<p>தங்கள் மகள்களைக் காணவில்லை என்று இருவரின் பெற்றோரும் காவல்நிலையத்தில் புகாரளித்தும் நிலைய அதிகாரி <ref target="https://ta.wikipedia.org/wiki/முதல்_தகவல்_அறிக்கை">முதல் தகவல் அறிக்கையை</ref> பதியவில்லை.  காவலர்கள் எந்த நடவடிக்கையும் எடுக்காதநிலையில்  உள்ளூர்வாசிகள் பலமணி நேரம் இருச் சிறுமியரையும் தேடினர்; மிகுந்த தேடலுக்குப் பிறகு இருவரும் மரமொன்றிலிருந்து தொங்குவதைக் கண்டனர்.<ref target="https://ta.wikipedia.org/wiki/முதற்_பக்கம்#cite_note-teenhanged-3">[3]</ref><ref target="https://ta.wikipedia.org/wiki/முதற்_பக்கம்#cite_note-Police-6">[6]</ref><ref target="https://ta.wikipedia.org/wiki/முதற்_பக்கம்#cite_note-7">[7]</ref><ref target="https://ta.wikipedia.org/wiki/முதற்_பக்கம்#cite_note-8">[8]</ref><ref target="https://ta.wikipedia.org/wiki/முதற்_பக்கம்#cite_note-9">[9]</ref>  குற்றமிழைத்தவர்களும் காவல் அதிகாரிகளும் உயர்சாதி <ref target="https://ta.wikipedia.org/wiki/யாதவர்">யாதவர்களானதால்</ref> தங்கள் புகாரை புறக்கணித்ததாக பலியானவர்களின் குடும்பங்கள் குற்றம் சாட்டினர்.<ref target="https://ta.wikipedia.org/wiki/முதற்_பக்கம்#cite_note-Bhadoria-5">[5]</ref></p>
புலனாய்வும் கைதும்
<p>மே 29 அன்று சிறுமியர் இருவரும் வன்புணரப்பட்டிருக்கின்றனர் என்பதும் பின்னர் தூக்கில் இடப்பட்டதால் மரணம் நேர்ந்தது என்றும் <ref target="https://ta.wikipedia.org/wiki/பிணக்கூறு_ஆய்வு">பிணக்கூறு ஆய்வு</ref> மூலம் உறுதிபடுத்தப்பட்டிருப்பதாக காவல்துறை கண்காணிப்பாளர் மான்சிங் சௌகான் கூறினார். அவர்களை வன்புணர்ந்தவர்களை அடையாளம் காண  <ref target="https://ta.wikipedia.org/wiki/டி._என்._ஏ.">டி. என். ஏ.</ref> துகள்கள் எடுக்கப்பட்டிருப்பதாகவும் கூறினார்.<ref target="https://ta.wikipedia.org/wiki/முதற்_பக்கம்#cite_note-Guardian-2">[2]</ref></p>
<p>சூன் 1 அன்று மூன்று பேர் கைது செய்யப்பட்டனர் என்றும் அவர்கள் தாங்களிழைத்தக் குற்றத்தை ஒப்புக்கொண்டனர் என்றும் கூறிய காவல்துறை மேலும் இருவரைத் தேடி வருவதாகக் கூறியது.<ref target="https://ta.wikipedia.org/wiki/முதற்_பக்கம்#cite_note-confess-10">[10]</ref></p>


வெளியிணைப்புகள்
<list type="unordered"><item><ref target="http://www.thehindu.com/news/national/us-un-wade-into-rape-row/article6082900.ece?homepage=true">U.S., U.N. wade into rape row</ref></item>
<item><ref target="http://www.thehindu.com/news/national/sp-leaders-slam-media/article6082911.ece?ref=relatedNews">SP leaders slam media</ref></item>
<item><ref target="http://www.thehindu.com/news/national/other-states/sp-leaders-give-strange-arguments-for-rape-cases-in-up/article6082296.ece?ref=relatedNews">SP leaders give strange arguments for rape cases in UP</ref></item>
<item><ref target="http://www.thehindu.com/news/national/other-states/opposition-seeking-to-tarnish-governments-image-akhilesh/article6079485.ece?ref=relatedNews">Opposition seeking to tarnish government’s image: Akhilesh</ref></item>
<item><ref target="http://www.thehindu.com/news/national/build-toilets-to-tackle-rape-sulabh-founder-to-modi/article6078958.ece?ref=relatedNews">Build toilets to tackle rape: Sulabh founder to Modi</ref></item>
<item><ref target="http://www.thehindu.com/news/national/other-states/akhilesh-accuses-media-centre-of-being-partial-to-up/article6078536.ece?ref=relatedNews">Akhilesh accuses media, Centre of being partial to UP</ref></item>
<item><ref target="http://www.thehindu.com/news/national/badaun-gangrape-case-hc-seeks-copies-of-postmortem-reports/article6078180.ece?ref=relatedNews">Badaun gangrape case: HC seeks copies of post-mortem reports</ref></item>
<item><ref target="http://www.thehindu.com/news/national/un-condemns-badaun-rape/article6075898.ece?ref=relatedNews">UN condemns Badaun rape</ref></item></list>
</text></body></html>