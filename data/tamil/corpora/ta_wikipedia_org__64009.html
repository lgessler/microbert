<html><body><text id="wikipedia_ta_wikipedia_org__64009.html" ns="0" revid="3363775" sourceurl="https://ta.wikipedia.org/wiki/%E0%AE%87%E0%AE%A8%E0%AF%8D%E0%AE%A4%E0%AE%BF%E0%AE%AF_%E0%AE%A4%E0%AF%8A%E0%AE%B4%E0%AE%BF%E0%AE%B2%E0%AF%8D%E0%AE%A8%E0%AF%81%E0%AE%9F%E0%AF%8D%E0%AE%AA%E0%AE%95%E0%AF%8D_%E0%AE%95%E0%AE%B4%E0%AE%95%E0%AE%AE%E0%AF%8D_%E0%AE%AA%E0%AE%9F%E0%AF%8D%E0%AE%A9%E0%AE%BE" title="இந்திய தொழில்நுட்பக் கழகம் பட்னா" type="wikipedia">இந்திய தொழில்நுட்பக் கழகம் பட்னா<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_university">வார்ப்புரு:Infobox university</ref> with unknown parameter "free1" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_university">வார்ப்புரு:Infobox university</ref> with unknown parameter "free1_label" (this message is shown only in preview).
<p><hi rend="bold">இந்திய தொழில்நுட்பக் கழகம் பட்னா</hi> (இ.தொ.க. பட்னா, <hi rend="italic">IIT Patna</hi> அல்லது <hi rend="italic">IITP</hi> ) <ref target="https://ta.wikipedia.org/wiki/இந்தியா">இந்தியாவின்</ref> <ref target="https://ta.wikipedia.org/wiki/பீகார்">பீகார்</ref> <ref target="https://ta.wikipedia.org/wiki/இந்தியாவின்_மாநிலங்களும்_ஆட்சிப்பகுதிகளும்">மாநில</ref> தலைநகர் <ref target="https://ta.wikipedia.org/wiki/பட்னா">பட்னாவில்</ref> அமைக்கப்பட்டுள்ள சிறப்பு பொறியியல் மற்றும் தொழில்நுட்ப கல்லூரியாகும். இந்திய மனிதவள அமைச்சினால் 2008ஆம் ஆண்டு புதிதாக அமைக்கப்பட்ட ஆறு <ref target="https://ta.wikipedia.org/wiki/புதிய_இ.தொ.கழகங்கள்">இ.தொ.கழகங்களில்</ref> ஒன்றாகும்<ref target="https://ta.wikipedia.org/wiki/முதற்_பக்கம்#cite_note-1">[1]</ref>. 2008-2009 கல்வியாண்டு முதல்  பட்னாவின் <hi rend="italic">பாடலிபுத்திரா</hi> காலனியில் அமைந்துள்ள <hi rend="italic">நவீன் அரசு பல்தொழில்நுட்பப் பயிலக</hi> வளாகத்தில் <ref target="https://ta.wikipedia.org/wiki/இந்திய_தொழில்நுட்பக்_கழகம்_குவகாத்தி">இ.தொக.குவகாத்தி</ref> வழிகாட்டுதலில் இயங்கத் துவங்கியுள்ளது.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
வளாகம்
<p>இ.தொ.க பட்னா <ref target="https://ta.wikipedia.org/wiki/ஜூலை_25">ஜூலை 25</ref>,<ref target="https://ta.wikipedia.org/wiki/2008">2008</ref> அன்று பதிவு செய்யப்பட்டு <ref target="https://ta.wikipedia.org/wiki/ஆகஸ்ட்_6">ஆகஸ்ட் 6</ref>, <ref target="https://ta.wikipedia.org/wiki/2008">2008</ref><ref target="https://ta.wikipedia.org/wiki/முதற்_பக்கம்#cite_note-3">[3]</ref> முதல் இ.தொ.க குவகாத்தி வழிகாட்டுதலில் இயங்குகிறது<ref target="https://ta.wikipedia.org/wiki/முதற்_பக்கம்#cite_note-4">[4]</ref>.   </p>
<p>பட்னாவின் புறநகரில் 600 ஏக்கர் நிலப்பரப்பில் நிரந்தர அமைவிடம் கண்டறியப்பட்டுள்ளது.45000 ச.அடி கட்டிடப் பரப்பு கட்டுமானத்தில் உள்ளது. ஜூலை 2010 முதல் புதிய இடத்திலிருந்து இ.தொ.க இயங்கும் என எதிர்பார்க்கப்படுகிறது. ஆடவருக்கும் மகளிருக்கும் இரு விடுதிகளும் தயார்நிலையில் இருக்கும் என  எதிர்பார்க்கப்படுகிறது.</p>

கல்வி திட்டங்கள்
<p>தனது முதலாண்டில்,2008-2009, மூன்று பட்டப்படிப்பு திட்டங்களை வழங்குகிறது:</p>
<list type="unordered"><item><ref target="https://ta.wikipedia.org/wiki/கணினி_அறிவியல்_மற்றும்_பொறியியல்">கணினி அறிவியல் மற்றும் பொறியியல்</ref></item>
<item><ref target="https://ta.wikipedia.org/wiki/மின்_பொறியியல்">மின் பொறியியல்</ref></item>
<item><ref target="https://ta.wikipedia.org/wiki/எந்திரப்_பொறியியல்">எந்திரப் பொறியியல்</ref></item></list>
<p>
<ref target="https://ta.wikipedia.org/wiki/இந்திய_தொழில்நுட்ப_கழக_ஒருங்கிணைந்த_நுழைவுத்_தேர்வு">இ.தொ.க நுழைவுத்தேர்வு</ref> ஒவ்வொரு ஆண்டும் அனைத்து இ.தொ.கவிற்கும் பொதுவாக ஒருங்கிணைந்து நடத்தப்படுகிறது. மிகவும் கடினமானதும் போட்டி மிகுந்ததுமான இத்தேர்வின் அடிப்படையில் பொறியியல் பட்டப்படிப்பு திட்டங்களுக்கு மாணவர்கள் தேர்ந்தெடுக்கப்படுகிறார்கள்.</p>
<p>வரும் ஆண்டுகளில் மேலும் கூடுதல் கல்வித்திட்டங்களும் ஆய்வு திட்டங்களும் மற்ற இ.தொ.கழகங்களைப் போன்றே வகுக்கப்படும்.</p>

மேலும் பார்க்க
<list type="unordered"><item><ref target="https://ta.wikipedia.org/wiki/இந்திய_தொழில்நுட்பக்_கழகங்கள்">இந்திய தொழில்நுட்பக் கழகங்கள்</ref></item>
<item><ref target="https://ta.wikipedia.org/wiki/இந்திய_தொழில்நுட்பக்_கழகம்_குவகாத்தி">இந்திய தொழில்நுட்பக் கழகம் குவகாத்தி</ref></item>
<item><ref target="https://ta.wikipedia.org/wiki/பட்னா">பட்னா</ref></item>
<item><ref target="https://ta.wikipedia.org/wiki/புதிய_இ.தொ.கழகங்கள்">புதிய இ.தொ.கழகங்கள்</ref></item></list>




வெளியிணைப்புகள்
<list type="unordered"><item><ref target="http://www.iitp.ac.in/">இ.தொ.க பட்னா இணையதளம்</ref></item></list>
</text></body></html>