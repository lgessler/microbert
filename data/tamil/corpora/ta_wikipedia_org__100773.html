<html><body><text id="wikipedia_ta_wikipedia_org__100773.html" ns="0" revid="2830310" sourceurl="https://ta.wikipedia.org/wiki/%E0%AE%AE%E0%AF%82%E0%AE%A9%E0%AF%8D%E0%AE%B1%E0%AE%BE%E0%AE%B5%E0%AE%A4%E0%AF%81_%E0%AE%86%E0%AE%99%E0%AF%8D%E0%AE%95%E0%AE%BF%E0%AE%B2%E0%AF%87%E0%AE%AF_%E0%AE%AE%E0%AF%88%E0%AE%9A%E0%AF%82%E0%AE%B0%E0%AF%8D_%E0%AE%AA%E0%AF%8B%E0%AE%B0%E0%AF%8D" title="மூன்றாவது ஆங்கிலேய மைசூர் போர்" type="wikipedia">மூன்றாவது ஆங்கிலேய மைசூர் போர்
<p><hi rend="bold">மூன்றாவது ஆங்கில மைசூர் போர்</hi> (<hi rend="italic">Third Anglo-Mysore War</hi>) 1789–92 காலகட்டத்தில் தென் இந்தியாவில் நிகழ்ந்த ஒரு போர். <ref target="https://ta.wikipedia.org/wiki/திப்பு_சுல்தான்">திப்பு சுல்தான்</ref> தலைமையிலான <ref target="https://ta.wikipedia.org/wiki/மைசூர்_அரசு">மைசூர் பேரரசு</ref> மற்றும் <ref target="https://ta.wikipedia.org/wiki/பிரித்தானிய_கிழக்கிந்திய_நிறுவனம்">பிரிட்டிஷ் கிழக்கு இந்தியா நிறுவனத்தின்</ref> தலைமையிலான கூட்டணி இடையே நடைபெற்றது. மைசூருக்கு எதிரான கூட்டணியில் <ref target="https://ta.wikipedia.org/wiki/மராட்டியப்_பேரரசு">மராட்டியப் பேரரசும்</ref> ஐதராபாத் நிஜாமும் இடம் பெற்றிருந்தனர். இப்போரில் மைசூர் அரசு தோல்வியடைந்தது. சீரங்கப்பட்டினம் அமைதி ஒப்பந்தத்தின்படி தனது ஆட்சியின் கீழிருந்த பகுதிகளில் கிட்டத்தட்ட பாதியினை தனது எதிரிகளிடம் திப்பு சுல்தான் ஒப்படைக்க நேர்ந்தது. மேலும் அதற்கு பணயமாக திப்பு சுல்தான் தனது இரு மகன்களை ஆங்கில அரசுக்கு வழங்க வேண்டியிருந்தது. பத்து வயதான அப்துல் காலிக் சுல்தான், எட்டு வயதான மொய்சுதீன் சுல்தான் ஆகிய இருவரும் பிணையாகக் கொடுக்கப்பட்டனர்.<ref target="https://ta.wikipedia.org/wiki/முதற்_பக்கம்#cite_note-எனது_இந்தியா_-_எஸ்._ராமகிருஷ்ணன்-1">[1]</ref></p>
<figure><caption>காரன்வாலிசு பிரபு திப்பு சுல்த்தானின் இரு மகன்களை பிணையாகப் பெறுதல்.</caption></figure>
<figure><caption><hi rend="italic"> காரன்வாலிசு பிரபு திப்பு சுல்த்தானின் இரு மகன்களை பிணையாகப் பெறுதல் - இராபர்ட்டு ஓம் வரைந்த ஓவியம். ஆண்டு. 1793</hi></caption></figure>
இதனையும் காண்க
<list type="unordered"><item><ref target="https://ta.wikipedia.org/wiki/ஆங்கிலேய-மைசூர்ப்_போர்கள்">ஆங்கிலேய-மைசூர்ப் போர்கள்</ref></item></list>
</text></body></html>