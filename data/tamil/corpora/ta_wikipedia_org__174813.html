<html><body><text id="wikipedia_ta_wikipedia_org__174813.html" ns="0" revid="1398291" sourceurl="https://ta.wikipedia.org/wiki/%E0%AE%B5%E0%AF%88._%E0%AE%AE%E0%AF%81._%E0%AE%95%E0%AF%8B%E0%AE%AA%E0%AE%BE%E0%AE%B2_%E0%AE%95%E0%AE%BF%E0%AE%B0%E0%AF%81%E0%AE%B7%E0%AF%8D%E0%AE%A3%E0%AE%AE%E0%AE%BE%E0%AE%9A%E0%AF%8D%E0%AE%9A%E0%AE%BE%E0%AE%B0%E0%AE%BF%E0%AE%AF%E0%AE%BE%E0%AE%B0%E0%AF%8D" title="வை. மு. கோபால கிருஷ்ணமாச்சாரியார்" type="wikipedia">வை. மு. கோபால கிருஷ்ணமாச்சாரியார்<p><hi rend="bold">வை. மு. கோபால கிருஷ்ணமாச்சாரியார்</hi>  என்பவர் <ref target="https://ta.wikipedia.org/wiki/20_ஆம்_நூற்றாண்டு">20 ஆம் நூற்றாண்டு</ref> உரையாசிரியர்களில் இவர் அதிகமான
நூல்களுக்கு உரை இயற்றியவர் ஆவார்.  <ref target="https://ta.wikipedia.org/wiki/கல்லூரி">கல்லூரிகளிலும்</ref> <ref target="https://ta.wikipedia.org/wiki/உயர்நிலைப்பள்ளி_(தமிழ்நாடு)">உயர் நிலைப்பள்ளிகளிலும்</ref>
பயிலும் மாணவர்களுக்குப் பல உரைகளை எழுதிவெளியிட்டார். இவரது உரையில் மிகுதியான <ref target="https://ta.wikipedia.org/wiki/வடமொழி">வட சொற்கள்</ref> உள்ளன. இவர் விளக்கங்களை அதிகமாக எழுதும் வழக்கம் உடையவர் ஆவார்.</p>
படைப்பு
<p><ref target="https://ta.wikipedia.org/wiki/கம்பராமாயணம்">கம்பராமாயணம்</ref> (முழுவதும்), <ref target="https://ta.wikipedia.org/wiki/வில்லிபாரதம்">வில்லிபாரதம்</ref> (முழுவதும்), <ref target="https://ta.wikipedia.org/wiki/பத்துப்பாட்டு">பத்துப் பாட்டு</ref> (தனித்தனிப் பாடல்களுக்கு உரை), <ref target="https://ta.wikipedia.org/wiki/சிலப்பதிகாரம்">சிலப்பதிகாரம்</ref> (அடைக்கலக் காதை, கடலாடுகாதை), <ref target="https://ta.wikipedia.org/wiki/திருக்குறள்">திருக்குறள்</ref> <ref target="https://ta.wikipedia.org/wiki/பரிமேலழகர்">பரிமேலழகர்</ref> விளக்கவுரை (சிறந்த ஆராய்ச்சி
முன்னுரையுடன்), <ref target="https://ta.wikipedia.org/wiki/நாலடியார்">நாலடியார்</ref>, <ref target="https://ta.wikipedia.org/wiki/நன்னூல்">நன்னூல்</ref> (காண்டிகையுரை), <ref target="https://ta.wikipedia.org/wiki/சடகோபர்_அந்தாதி">சடகோபர் அந்தாதி</ref>, <ref target="https://ta.wikipedia.org/wiki/திருப்பாவை">திருப்பாவை</ref>, <ref target="https://ta.wikipedia.org/wiki/சரசுவதி_அந்தாதி">சரசுவதியந்தாதி</ref>, திருவேங்கடக்கலம்பகம், அழகர் <ref target="https://ta.wikipedia.org/wiki/கலம்பகம்">கலம்பகம்</ref>, <ref target="https://ta.wikipedia.org/wiki/மதுரைக்_கலம்பகம்">மதுரைக் கலம்பகம்</ref>, <ref target="https://ta.wikipedia.org/wiki/முதுமொழிக்காஞ்சி">முதுமொழிக்காஞ்சி</ref>, அஷ்டப் பிரபந்தம், <ref target="https://ta.wikipedia.org/wiki/நாலாயிர_திவ்வியப்_பிரபந்தம்">நாலாயிர திவ்வியப் பிரபந்தம்</ref> முதலிய நூல்களுக்கு உரை எழுதியுள்ளார்.</p>
திறன்
<p>இவரது உரைத்திறனை அறிய <ref target="https://ta.wikipedia.org/wiki/வில்லிபாரதம்">வில்லிபாரத</ref> உரையின் ஒரு பகுதியைக் காண்போம். விராட பருவத்தில் நிரை மீட்சிச் சருக்கம் 56 -இல்,</p>
<p>   முந்த ஆன்தொறு மீட்டலும் முற்கவர் பொதுவர்
   வெந்த நெய்யென அரவம் அடங்கினர்; மிகவும்
   வெந்த நெய்யினில் பால்துளி உகுத்தென ஆர்த்தார்
   வந்த மச்சர்கோ மகனோடும் வந்த கோபாலர்</p><p>என்ற பாடல் அருச்சுனன் நிரை மீட்டபோது, இடையர்கள் <ref target="https://ta.wikipedia.org/wiki/மனம்">மனம்</ref> மகிழ்ந்ததைக் குறிப்பிடுகின்றது. இப்<ref target="https://ta.wikipedia.org/wiki/பாடல்">பாடலுக்குக்</ref> கோபால கிருஷ்ணமாசாரியார் பொழிப்புரையும், அருஞ்சொற் பொருளையும் பின்வருமாறு கூறி, விளக்கம் எழுதுகின்றார்.</p>
<list type="unordered"><item><hi rend="bold">சொற்பொருள் கூறல்</hi>: முந்த - முன்னே; ஆன்தொறு-<ref target="https://ta.wikipedia.org/wiki/பசு">பசுக்கூட்டத்தை</ref>; முன் கவர் பொதுவர் - முன்பு பசுக்களைக் கவர்ந்துபோன இடையர்.</item>
<item><hi rend="bold">விளக்கம்</hi>:“வெந்த நெய்-காய்ச்சுகையில் வெண்ணெயின் நீர்ப் பசையற்ற நெய்;கொதிப்புத் தணியாத நெய்.</item>
<item><hi rend="bold">தொழில் பற்றி வந்த உவமையணி</hi>: 
<list type="unordered"><item><ref target="https://ta.wikipedia.org/wiki/பால்">பால்</ref> துளி உகுத்தல், நீர்ப்பசையற்றதையும் அருமையையும்உணர்தற்கு என்க.</item>
<item>வெந்த நெய்யென அரவம் அடங்கினர் எனவும், அந்த <ref target="https://ta.wikipedia.org/wiki/நெய்">நெய்யினில்</ref> பால் துளி உகுத்தது என ஆர்த்தார் எனவும்</item>
<item>கூறியன - இடத்துக்கும் சாதிக்கும் ஏற்ற உவமைகள். இங்ஙனம் கூறுவது மகா கவிகளது இயல்பு.”</item></list></item></list>
</text></body></html>