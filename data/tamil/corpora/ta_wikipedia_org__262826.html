<html><body><text id="wikipedia_ta_wikipedia_org__262826.html" ns="0" revid="2919133" sourceurl="https://ta.wikipedia.org/wiki/%E0%AE%95%E0%AF%81%E0%AE%B3%E0%AF%8B%E0%AE%B0%E0%AE%BF%E0%AE%A9%E0%AF%8D_%E0%AE%85%E0%AE%9A%E0%AF%88%E0%AE%9F%E0%AF%81" title="குளோரின் அசைடு" type="wikipedia">குளோரின் அசைடு
<p><hi rend="bold">குளோரின் அசைடு</hi> <hi rend="italic">(Chlorine azide)</hi> என்பது ClN3 என்ற <ref target="https://ta.wikipedia.org/wiki/மூலக்கூற்று_வாய்ப்பாடு">மூலக்கூற்று வாய்ப்பாடு</ref> கொண்ட ஒரு <ref target="https://ta.wikipedia.org/wiki/கனிம_வேதியியல்">கனிம வேதியியல்</ref> <ref target="https://ta.wikipedia.org/wiki/சேர்மம்">சேர்மமாகும்</ref>. 1908 ஆம் ஆண்டில் <ref target="https://ta.wikipedia.org/wiki/பிரைடெரிக்_ராசுசிக்">பிரைடெரிக் ராசுசிக்</ref> என்ற <ref target="https://ta.wikipedia.org/wiki/செருமன்">செருமன்</ref> நாட்டைச் சேர்ந்த <ref target="https://ta.wikipedia.org/wiki/வேதியியலாளர்">வேதியியலாளர்</ref> இதனைக் கண்டறிந்தார்.<ref target="https://ta.wikipedia.org/wiki/முதற்_பக்கம்#cite_note-1">[1]</ref>  நிலைப்புத் தன்மையற்ற சேர்மம் என்பதற்கு பெயர்போன சேர்மம் அடர்த்தியான குளோரின் அசைடு ஆகும். எந்த <ref target="https://ta.wikipedia.org/wiki/வெப்பநிலை">வெப்பநிலையிலும்</ref> தன்னிச்சையாக வெடிக்கும் தன்மை இதற்கு உண்டு.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
தயாரிப்பு
<p><ref target="https://ta.wikipedia.org/wiki/வெள்ளி_அசைடு">வெள்ளி அசைடின்</ref> மீது <ref target="https://ta.wikipedia.org/wiki/குளோரின்">குளோரின்</ref> வாயுவைச் செலுத்துவதால் அல்லது <ref target="https://ta.wikipedia.org/wiki/சோடியம்_ஐப்போகுளோரைட்டு">சோடியம் ஐப்போகுளோரைட்டு</ref> மற்றும் <ref target="https://ta.wikipedia.org/wiki/சோடியம்_அசைடு">சோடியம் அசைடு</ref> கலந்த <ref target="https://ta.wikipedia.org/wiki/கரைசல்">கரைசலில்</ref> <ref target="https://ta.wikipedia.org/wiki/அசிட்டிக்_அமிலம்">அசிட்டிக் அமிலத்தைச்</ref> சேர்த்து குளோரின் அசைடு தயாரிக்கப்படுகிறது<ref target="https://ta.wikipedia.org/wiki/முதற்_பக்கம்#cite_note-3">[3]</ref>.</p>
<p><ref target="https://ta.wikipedia.org/wiki/அமோனியா">அமோனியாவுடன்</ref> சேர்க்கப்படும் பொழுது ஒன்று அல்லது பல வாய்ப்புள்ள மூன்று அசைனமீன்களில், NH2N3, NH(N3)2, மற்றும் N(N3)3 ஒன்றாக உருவாகலாம என்று கருதப்படுகிறது. </p>
வெடிக்கும் தன்மை
<p>குளோரின் அசைடு அதிக உணர்திறன் மிக்கச் சேர்மம் ஆகும். எனவே இது எளிமையாக வெடிக்கும் தன்மை கொண்டுள்ளது. சிலசமயங்களில் ஏற்ற தூண்டுதல் ஏதுமின்றியும் வெடிக்க நேரிடலாம். எனவே இதை வணிகரீதியாக உபயோகப்படுத்துவதில் சிக்கல் ஏற்படுவதால் முதலில் கரைசலாக நீர்த்துப் போகச் செய்த பின்னரே பயன்படுத்த இயலும். 1,3- <ref target="https://ta.wikipedia.org/wiki/பியூட்டா_டையீன்">பியூட்டா டையீன்</ref>, <ref target="https://ta.wikipedia.org/wiki/ஈத்தேன்">ஈத்தேன்</ref>, <ref target="https://ta.wikipedia.org/wiki/எத்திலீன்">எத்தீன்</ref>,  <ref target="https://ta.wikipedia.org/wiki/மீத்தேன்">மீத்தேன்</ref>, <ref target="https://ta.wikipedia.org/wiki/புரொப்பேன்">புரொப்பேன்</ref>, <ref target="https://ta.wikipedia.org/wiki/பாசுபரசு">பாசுபரசு</ref>, <ref target="https://ta.wikipedia.org/wiki/வெள்ளி_அசைடு">வெள்ளி அசைடு</ref>, <ref target="https://ta.wikipedia.org/wiki/சோடியம்">சோடியம்</ref> முதலியனவற்றுடன் வினைபுரியும் போது குளோரின் அசைடு வெடிக்கும் இயல்புடனேயே வினைப்படுகிறது. <ref target="https://ta.wikipedia.org/wiki/அமிலம்">அமிலங்களுடன்</ref> வினைபுரிய நேர்ந்தால் குளோரின் அசைடு சிதைவடைந்து நச்சு மற்றும் அரிக்கும் தன்மையுள்ள வாயுவான <ref target="https://ta.wikipedia.org/wiki/ஐதரசன்_குளோரைடு">ஐதரசன் குளோரைடு</ref> <ref target="https://ta.wikipedia.org/wiki/வாயு">வாயுவை</ref> வெளியிடுகிறது.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
இடப்பெயர்ச்சி முறைப்படுத்தல்
<p>குளோரின் அசைடை <ref target="https://ta.wikipedia.org/wiki/கப்பல்">கப்பல்</ref> போக்குவரத்து மூலம் கொண்டு செல்வதை <ref target="https://ta.wikipedia.org/wiki/ஐக்கிய_அமெரிக்கா">அமெரிக்க</ref> போக்குவரத்துத் துறை கட்டுப்படுத்துகிறது.</p>
</text></body></html>