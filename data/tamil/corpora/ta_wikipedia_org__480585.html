<html><body><text id="wikipedia_ta_wikipedia_org__480585.html" ns="0" revid="3407144" sourceurl="https://ta.wikipedia.org/wiki/%E0%AE%AE%E0%AE%AF%E0%AE%BF%E0%AE%B2%E0%AE%BE%E0%AE%9F%E0%AF%81%E0%AE%A4%E0%AF%81%E0%AE%B1%E0%AF%88_%E0%AE%AE%E0%AE%BE%E0%AE%B5%E0%AE%9F%E0%AF%8D%E0%AE%9F%E0%AE%AE%E0%AF%8D" title="மயிலாடுதுறை மாவட்டம்" type="wikipedia">மயிலாடுதுறை மாவட்டம்
<p><hi rend="bold">மயிலாடுதுறை மாவட்டம்</hi> <hi rend="italic">(Mayiladuthurai district)</hi> என்பது <ref target="https://ta.wikipedia.org/wiki/தமிழ்நாடு">தமிழ்நாட்டின்</ref> 38 மாவட்டங்களில் ஒன்றாகும். <ref target="https://ta.wikipedia.org/wiki/நாகப்பட்டினம்_மாவட்டம்">நாகப்பட்டினம் மாவட்டத்தின்</ref> <ref target="https://ta.wikipedia.org/wiki/மயிலாடுதுறை_வருவாய்_கோட்டம்">மயிலாடுதுறை வருவாய் கோட்டத்தில்</ref> இருந்த 4 <ref target="https://ta.wikipedia.org/wiki/வருவாய்_வட்டம்">வருவாய் வட்டங்களைக்</ref> கொண்டு தமிழ்நாட்டின் 38ஆவது மாவட்டமாக மயிலாடுதுறை உருவாக்கப்படும் என்று 24 மார்ச் 2020 அன்று தமிழக முதல்வர் <ref target="https://ta.wikipedia.org/wiki/எடப்பாடி_க._பழனிசாமி">எடப்பாடி க. பழனிசாமி</ref> சட்டமன்றத்தில் அறிவித்தார்.<ref target="https://ta.wikipedia.org/wiki/முதற்_பக்கம்#cite_note-1">[1]</ref><ref target="https://ta.wikipedia.org/wiki/முதற்_பக்கம்#cite_note-2">[2]</ref><ref target="https://ta.wikipedia.org/wiki/முதற்_பக்கம்#cite_note-3">[3]</ref><ref target="https://ta.wikipedia.org/wiki/முதற்_பக்கம்#cite_note-4">[4]</ref><ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
<p>இதன் மாவட்ட நிர்வாகத் தலைமையிடமாக <ref target="https://ta.wikipedia.org/wiki/மயிலாடுதுறை">மயிலாடுதுறை</ref> உள்ளது. புதிய  மயிலாடுதுறை மாவட்டம் அமைப்பதற்கான அரசாணையை <ref target="https://ta.wikipedia.org/wiki/தமிழ்நாடு_அரசு">தமிழ்நாடு அரசு</ref>  ஏப்ரல் 7, 2020 அன்று வெளியிட்டது.<ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
<p>இம்மாவட்டத்தின் எல்லைகளை வரையறை செய்ய 12 சூலை 2020 அன்று சிறப்பு அதிகாரியாக ஆர். லலிதா, <ref target="https://ta.wikipedia.org/wiki/இந்திய_ஆட்சிப்_பணி">இஆப</ref> மற்றும் மாவட்ட காவல்துறை கண்காணிப்பாளராக என். ஸ்ரீநாதா <ref target="https://ta.wikipedia.org/wiki/இந்தியக்_காவல்_பணி">இ.கா.ப.</ref> நியமிக்கப்பட்டுள்ளனர்.<ref target="https://ta.wikipedia.org/wiki/முதற்_பக்கம்#cite_note-7">[7]</ref><ref target="https://ta.wikipedia.org/wiki/முதற்_பக்கம்#cite_note-8">[8]</ref></p>
<p>நாகப்பட்டினம் மாவட்டத்தைப் பிரித்து மயிலாடுதுறையைத் தலைமையிடமாகக் கொண்டு புதிதாகத் தோற்றுவிக்கப்பட்ட மயிலாடுதுறை மாவட்டத்தை, தமிழக முதல்வர் <ref target="https://ta.wikipedia.org/wiki/எடப்பாடி_க._பழனிசாமி">எடப்பாடி க. பழனிசாமி</ref> காணொலிக் காட்சி மூலமாக 28 டிசம்பர் 2020 அன்று சென்னையிலிருந்து தொடங்கி வைத்தார். இப்புதிய மாவட்டமானது, மயிலாடுதுறை மற்றும் சீர்காழி என இரண்டு <ref target="https://ta.wikipedia.org/wiki/வருவாய்_கோட்டம்">வருவாய் கோட்டங்கள்</ref>, மயிலாடுதுறை, சீர்காழி, குத்தாலம் மற்றும் தரங்கம்பாடி என நான்கு <ref target="https://ta.wikipedia.org/wiki/வருவாய்_வட்டம்">வருவாய் வட்டங்கள்</ref>, 15 <ref target="https://ta.wikipedia.org/wiki/குறுவட்டம்">குறு வட்டங்கள்</ref> மற்றும் 287 <ref target="https://ta.wikipedia.org/wiki/வருவாய்_கிராமம்">வருவாய் கிராமங்களைக்</ref> கொண்டிருக்கும்.<ref target="https://ta.wikipedia.org/wiki/முதற்_பக்கம்#cite_note-9">[9]</ref><ref target="https://ta.wikipedia.org/wiki/முதற்_பக்கம்#cite_note-10">[10]</ref></p>
மாவட்ட எல்லைகள்
<list type="unordered"><item>கிழக்கே <ref target="https://ta.wikipedia.org/wiki/காவிரிப்பூம்பட்டினம்">பூம்புகார்</ref> மற்றும் <ref target="https://ta.wikipedia.org/wiki/வங்காள_விரிகுடா">வங்காள விரிகுடா</ref> கடல், வடக்கே <ref target="https://ta.wikipedia.org/wiki/கடலூர்_மாவட்டம்">கடலூர்</ref>, மேற்கே <ref target="https://ta.wikipedia.org/wiki/தஞ்சாவூர்_மாவட்டம்">தஞ்சாவூர்</ref>, தெற்கே <ref target="https://ta.wikipedia.org/wiki/திருவாரூர்_மாவட்டம்">திருவாரூர்</ref>, தென்கிழக்கே <ref target="https://ta.wikipedia.org/wiki/காரைக்கால்">காரைக்கால்</ref>, வடமேற்கே <ref target="https://ta.wikipedia.org/wiki/அரியலூர்_மாவட்டம்">அரியலூர்</ref> ஒருங்கிணைந்த மயிலாடுதுறையின் மாவட்ட எல்லைகளாக பெற்றுள்ளது.</item></list>
மாவட்ட நிர்வாகம்
வருவாய் கோட்டங்கள்
<list type="unordered"><item>மயிலாடுதுறை வருவாய் கோட்டம்</item>
<item>சீர்காழி வருவாய் கோட்டம்</item></list>
வருவாய் வட்டங்கள்
<list type="ordered"><item><ref target="https://ta.wikipedia.org/wiki/மயிலாடுதுறை_வட்டம்">மயிலாடுதுறை வட்டம்</ref></item>
<item><ref target="https://ta.wikipedia.org/wiki/சீர்காழி_வட்டம்">சீர்காழி வட்டம்</ref></item>
<item><ref target="https://ta.wikipedia.org/wiki/குத்தாலம்_வட்டம்">குத்தாலம் வட்டம்</ref></item>
<item><ref target="https://ta.wikipedia.org/wiki/தரங்கம்பாடி_வட்டம்">தரங்கம்பாடி வட்டம்</ref></item></list>
உள்ளாட்சி &amp; ஊரக வளர்ச்சி அமைப்புகள்
நகராட்சிகள்
<list type="ordered"><item><ref target="https://ta.wikipedia.org/wiki/மயிலாடுதுறை">மயிலாடுதுறை</ref></item>
<item><ref target="https://ta.wikipedia.org/wiki/சீர்காழி">சீர்காழி</ref></item></list>
பேரூராட்சிகள்
<list type="ordered"><item><ref target="https://ta.wikipedia.org/wiki/குத்தாலம்">குத்தாலம்</ref></item>
<item><ref target="https://ta.wikipedia.org/wiki/தரங்கம்பாடி">தரங்கம்பாடி</ref></item>
<item><ref target="https://ta.wikipedia.org/wiki/மணல்மேடு">மணல்மேடு</ref></item>
<item><ref target="https://ta.wikipedia.org/wiki/வைத்தீசுவரன்கோவில்">வைத்தீசுவரன்கோவில்</ref></item></list>
ஊராட்சி ஒன்றியங்கள்
<list type="ordered"><item><ref target="https://ta.wikipedia.org/wiki/மயிலாடுதுறை_ஊராட்சி_ஒன்றியம்">மயிலாடுதுறை ஊராட்சி ஒன்றியம்</ref></item>
<item><ref target="https://ta.wikipedia.org/wiki/சீர்காழி_ஊராட்சி_ஒன்றியம்">சீர்காழி ஊராட்சி ஒன்றியம்</ref></item>
<item><ref target="https://ta.wikipedia.org/wiki/குத்தாலம்_ஊராட்சி_ஒன்றியம்">குத்தாலம் ஊராட்சி ஒன்றியம்</ref></item>
<item><ref target="https://ta.wikipedia.org/wiki/செம்பனார்கோயில்_ஊராட்சி_ஒன்றியம்">செம்பனார்கோயில் ஊராட்சி ஒன்றியம்</ref></item>
<item><ref target="https://ta.wikipedia.org/wiki/கொள்ளிடம்_ஊராட்சி_ஒன்றியம்">கொள்ளிடம் ஊராட்சி ஒன்றியம்</ref></item></list>
அரசியல்
<p>மயிலாடுதுறை மாவட்டம் ஒரு நாடாளுமன்றத் தொகுதியும், மூன்று சட்டமன்றத் தொகுதிகளும் கொண்டது.</p>

வழிபாடு &amp; சுற்றுலா இடங்கள்
<list type="unordered"><item><ref target="https://ta.wikipedia.org/wiki/சீர்காழி_வைத்தீசுவரன்_கோயில்">வைத்தீசுவரன் கோயில்</ref></item>
<item><ref target="https://ta.wikipedia.org/wiki/சீர்காழி_சட்டைநாதசுவாமி_கோயில்">சீர்காழி சட்டைநாதசுவாமி கோயில்</ref></item>
<item><ref target="https://ta.wikipedia.org/wiki/திருக்கடையூர்_அமிர்தகடேசுவரர்_கோயில்">திருக்கடையூர் அமிர்தகடேசுவரர் கோயில்</ref></item>
<item><ref target="https://ta.wikipedia.org/wiki/திருமணஞ்சேரி_உத்வாகநாதர்_கோயில்">திருமணஞ்சேரி உத்வாகநாதர் கோயில்</ref></item>
<item><ref target="https://ta.wikipedia.org/wiki/மயிலாடுதுறை_மயூரநாதசுவாமி_கோயில்">மயிலாடுதுறை மயூரநாதசுவாமி கோயில்</ref></item>
<item><ref target="https://ta.wikipedia.org/wiki/திருவெண்காடு_சுவேதாரண்யேசுவரர்_கோயில்">சுவேதாரண்யேசுவரர் கோயில்</ref></item>
<item><ref target="https://ta.wikipedia.org/wiki/தரங்கம்பாடி_மாசிலாமணிநாதர்_கோயில்">தரங்கம்பாடி மாசிலாமணிநாதர் கோயில்</ref></item>
<item><ref target="https://ta.wikipedia.org/wiki/திருநாங்கூர்_பதினொரு_திருப்பதிகள்">திருநாங்கூர் பதினொரு திருப்பதிகள்</ref></item>
<item><ref target="https://ta.wikipedia.org/wiki/திருஇந்தளூர்_பரிமள_ரங்கநாதர்_கோயில்">திருஇந்தளூர் பரிமள ரங்கநாதர் கோயில்</ref></item>
<item><ref target="https://ta.wikipedia.org/wiki/கீழப்பெரும்பள்ளம்_நாகநாதர்_கோயில்">கீழப்பெரும்பள்ளம் நாகநாதர் கோயில்</ref></item>
<item><ref target="https://ta.wikipedia.org/wiki/கொள்ளிடம்_ஆறு">கொள்ளிடம் ஆறு</ref> மற்றும் பாலம்</item>
<item><ref target="https://ta.wikipedia.org/wiki/காவிரிப்பூம்பட்டினம்">பூம்புகார்</ref></item></list>
தொழில் நிலவரம்
<p>குறிப்பிட்டு சொல்லும்படியான தொழிலகங்கள் இவ்வூரில் இல்லையென்றாலும், மக்களின் முதன்மை தொழிலாக <ref target="https://ta.wikipedia.org/wiki/விவசாயம்">விவசாயம்</ref> மற்றும் மீன்பிடி தொழில் இருந்து வருகிறது. நகரின் முக்கிய சுற்றுபுற ஊர்களான குத்தாலம், மங்கைநல்லூர், வைத்தீஸ்வரன்கோயில், செம்பனார்கோயில் உள்ளிட்ட சிறுநகர மக்களும் அப்பகுதிகளைச் சுற்றியுள்ள கிராமப்புற மக்களும் வேளாண்மையையே முதல் தொழிலாக மேற்கொள்ளுகின்றனர். காவிரியில் நீர்வரத்து இல்லாத போதும் நிலத்தடிநீர் பாசனம் கைகொடுப்பதால் டெல்டா வட்டாரத்தில் உள்ள ஊர்களில் இன்றும் முப்போகம் விளையும் பகுதியாக இது திகழ்கிறது.ஆண்டு தோறும் சீர்காழி நலம் பாரம்பரிய விவசாய அறக்கட்டளை நடத்தும் மாவட்ட அளவிலான பாரம்பரிய நெல் திருவிழா மிகவும் பிரசித்தி பெற்றது</p>
பிரபலங்கள்
<list type="unordered"><item><ref target="https://ta.wikipedia.org/wiki/நீலகண்ட_பிரம்மச்சாரி">நீலகன்ட பிரம்மச்சாரி</ref> விடுதலை போராட்ட வீரர்.வீர வாஞ்சிநாதனுக்கு பயிற்சியளித்தவர்.</item>
<item><ref target="https://ta.wikipedia.org/wiki/வேதநாயகம்_பிள்ளை">வேதநாயகம் பிள்ளை</ref> (<ref target="https://ta.wikipedia.org/wiki/மயிலாடுதுறை">மயிலாடுதுறை</ref> முன்சீப்பாக பணிபுரிந்தவர்).</item>
<item><ref target="https://ta.wikipedia.org/wiki/குன்றக்குடி_அடிகள்">குன்றக்குடி அடிகள்</ref></item>
<item>தமிழ் திரையுலகின் புகழ் பெற்ற <ref target="https://ta.wikipedia.org/wiki/எம்._கே._தியாகராஜ_பாகவதர்">எம். கே. தியாகராஜ பாகவதர்</ref></item>
<item>இந்திய நூலக அறிவியலின் தந்தை <ref target="https://ta.wikipedia.org/wiki/சீர்காழி_இரா._அரங்கநாதன்">சீர்காழி இரா. அரங்கநாதன்</ref></item>
<item>திரை இயக்குநர்  <ref target="https://ta.wikipedia.org/wiki/டி._ராஜேந்தர்">டி. ராஜேந்தர்</ref></item>
<item>திரை இயக்குநர் <ref target="https://ta.wikipedia.org/wiki/கே._எஸ்._கோபாலகிருஷ்ணன்">கே. எஸ். கோபாலகிருஷ்ணன்</ref></item>
<item>திரை இயக்குநர் <ref target="https://ta.wikipedia.org/wiki/மல்லியம்_ராஜகோபால்">மல்லியம் ராஜகோபால்</ref></item>
<item>திரை ஒளிப்பதிவாளர் <ref target="https://ta.wikipedia.org/wiki/ஆர்._டி._ராஜசேகர்">ஆர். டி. ராஜசேகர்</ref></item>
<item>நடிகை பிரியா ஆனந்த்</item>
<item>இந்திய சதுரங்க விளையாட்டு வீரர் கிராண்ட் மாஸ்டர் <ref target="https://ta.wikipedia.org/wiki/விசுவநாதன்_ஆனந்த்">விசுவநாதன் ஆனந்த்</ref>.</item>
<item>எழுத்தாளர் ஜெ. ராம்</item>
<item>தமிழ்நாடு அமைச்சர் திரு.<hi rend="bold">கோ.சி.மணி</hi>  (குத்தாலம் தாலுக்கா, மேக்கிரிமங்கலம் கிராமம்)</item>
<item>திரைப்பட இசை அமைப்பாளர் திரு. <hi rend="bold">சௌந்தர்யன்</hi> (குத்தாலம் தாலுக்கா, மேக்கிரிமங்கலம் கிராமம்)</item></list>
படக்காட்சிகள்
<list type="unordered">
<item><ref target="https://ta.wikipedia.org/wiki/திருக்கடையூர்_அமிர்தகடேசுவரர்_கோயில்">திருக்கடையூர் அமிர்தகடேசுவரர் கோயில்</ref>, <ref target="https://ta.wikipedia.org/wiki/திருக்கடையூர்">திருக்கடையூர்</ref></item>
<item><ref target="https://ta.wikipedia.org/wiki/வைத்தீஸ்வரன்_கோயில்_வைத்தியநாதர்_கோயில்">வைத்தியநாதர் கோயில்</ref>, <ref target="https://ta.wikipedia.org/wiki/வைத்தீசுவரன்கோவில்">வைத்தீசுவரன்கோவில்</ref></item>
<item><ref target="https://ta.wikipedia.org/wiki/திருமணஞ்சேரி_உத்வாகநாதர்_கோயில்">திருமணஞ்சேரி உத்வாகநாதர் கோயில்</ref>, <ref target="https://ta.wikipedia.org/wiki/திருமணஞ்சேரி_ஊராட்சி">திருமணஞ்சேரி</ref> </item>
<item><ref target="https://ta.wikipedia.org/wiki/திருவெண்காடு_சுவேதாரண்யேசுவரர்_கோயில்">திருவெண்காடு சுவேதாரண்யேசுவரர் கோயில்</ref>, <ref target="https://ta.wikipedia.org/wiki/திருவெண்காடு">திருவெண்காடு</ref> </item>
<item>நாகநாதசுவாமி கோயில், <ref target="https://ta.wikipedia.org/wiki/கீழபெரும்பள்ளம்_ஊராட்சி">கீழபெரும்பள்ளம்</ref></item>
<item><ref target="https://ta.wikipedia.org/wiki/டேனியக்_கோட்டை">டேனிஷ் கோட்டை</ref>, <ref target="https://ta.wikipedia.org/wiki/தரங்கம்பாடி">தரங்கம்பாடி</ref> </item>
<item><ref target="https://ta.wikipedia.org/wiki/பூம்புகார்">பூம்புகார்</ref> கடற்கரை</item>
</list>
</text></body></html>