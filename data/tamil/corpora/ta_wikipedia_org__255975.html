<html><body><text id="wikipedia_ta_wikipedia_org__255975.html" ns="0" revid="1888935" sourceurl="https://ta.wikipedia.org/wiki/%E0%AE%AA%E0%AF%86%E0%AE%A9%E0%AF%8D%E0%AE%9A%E0%AF%8B%E0%AE%AF%E0%AE%BF%E0%AE%B2%E0%AF%8D" title="பென்சோயில்" type="wikipedia">பென்சோயில்<figure><caption> பென்சோயில் <ref target="https://ta.wikipedia.org/wiki/வேதி_வினைக்குழு">வேதி வினைக்குழு</ref>.</caption></figure>
<p>கரிம வேதியியலில் பென்சோயில் (benzoyl) என்பது C6H5CO-.<ref target="https://ta.wikipedia.org/wiki/முதற்_பக்கம்#cite_note-1">[1]</ref><ref target="https://ta.wikipedia.org/wiki/முதற்_பக்கம்#cite_note-2">[2]</ref> என்ற <ref target="https://ta.wikipedia.org/wiki/மூலக்கூற்று_வாய்ப்பாடு">மூலக்கூற்று வாய்ப்பாடுடன்</ref> கூடிய ஒரு வேதிவினைக்குழுவாகும். <ref target="https://ta.wikipedia.org/wiki/பென்சோயில்">பென்சோயில்</ref> என்ற வேதிவினைக்குழுவும் <ref target="https://ta.wikipedia.org/wiki/பென்சைல்">பென்சைல்</ref> என்ற வேதிவினைக்குழுவும் வெவ்வேறானவைகள் ஆகும். பென்சைல் குழுவின் மூலக்கூறு வாய்ப்பாடு C6H5CH2 ஆகும். </p>
பென்சோயில் குழுவின் மூலங்கள்
<p><ref target="https://ta.wikipedia.org/wiki/பென்சோயில்_குளோரைடு">பென்சோயில் குளோரைடுதான்</ref> பென்சோயில் <ref target="https://ta.wikipedia.org/wiki/வேதிவினைக்குழு">வேதிவினைக்குழுவிற்கான</ref> பிரதானமான ஆதாரமாகும். இச்சேர்மத்தின் உதவியால்தான் <ref target="https://ta.wikipedia.org/wiki/பென்சோயில்_கீட்டோன்">பென்சோயில் கீட்டோன்கள்</ref>, <ref target="https://ta.wikipedia.org/wiki/பென்சோயில்_அமைடு">பென்சோயில் அமைடுகள்</ref> அல்லது பென்சைமைடுகள், <ref target="https://ta.wikipedia.org/wiki/பென்சோயேட்டு_எசுத்தர்">பென்சோயேட்டு எசுத்தர்கள்</ref> முதலியன தயாரிக்கப்படுகின்றன. இயற்கையாகத் தோன்றும் பல பென்சோயில் சேர்மங்களுக்கு தையோவெசுத்தர் பென்சோயில் இணைநொதிகள் ஆதாரங்களாக உள்ளன. கதிர்வீச்சுக்குள்ளாகும் பென்சில்(கரிமச்சேர்மம்) சேர்மங்கள் பென்சோயில் தனியுறுப்புகளைத் தருகின்றன. அவை PhCO என்ற வாய்ப்பாட்டால் குறிப்பிடப்படுகின்றன. </p>
பென்சோயில் சேர்மங்கள்
<p>பல <ref target="https://ta.wikipedia.org/wiki/கீட்டோன்">கீட்டோன்களில்</ref> பென்சோயில் குழுக்கள் காணப்படுகின்றன. அவற்றினுடைய பொது வாய்ப்பாடு C6H5CO-R, என குறிப்பிடப்படுகிறது. இதற்கு முக்கியமான உதாரணமாக <ref target="https://ta.wikipedia.org/wiki/பென்சோபீனோன்">பென்சோபீனோன்</ref> சேர்மத்தைக் கூறலாம். </p>
<p>கரிம வேதியியலில் <ref target="https://ta.wikipedia.org/wiki/பென்சோயில்_எசுத்தர்">பென்சோயில் எசுத்தர்களும்</ref> <ref target="https://ta.wikipedia.org/wiki/பென்சோயில்_அமைடு">பென்சோயில் அமைடுகளும்</ref> பரவலாகவே காணப்படுகின்றன. <ref target="https://ta.wikipedia.org/wiki/கரிமத்தொகுப்பு_வினை">கரிமத்தொகுப்பு வினைகளில்</ref> பென்சோயில் எசுத்தர்கள் <ref target="https://ta.wikipedia.org/wiki/பாதுகாப்புக்_குழு">பாதுகாப்புக் குழுக்களாகச்</ref> செயல்படுகின்றன<ref target="https://ta.wikipedia.org/wiki/முதற்_பக்கம்#cite_note-3">[3]</ref> நீர்த்த காரக்கரைசலை <ref target="https://ta.wikipedia.org/wiki/நீராற்பகுப்பு">நீராற்பகுப்பு</ref> செய்வதன் மூலம் இவை எளிதாக நீக்கப்படுகின்றன. பென்சோயில்-β-D- குளுக்கோசைடு என்ற இயற்கை பென்சோயில் சேர்மம் பெரணி வகைச் செடிகளில் காணப்படுவதாக அறியப்படுகிறது.</p>
</text></body></html>