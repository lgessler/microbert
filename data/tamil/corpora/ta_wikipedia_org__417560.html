<html><body><text id="wikipedia_ta_wikipedia_org__417560.html" ns="0" revid="3295928" sourceurl="https://ta.wikipedia.org/wiki/%E0%AE%AA%E0%AE%9C%E0%AF%8D%E0%AE%B0%E0%AE%99%E0%AF%8D_%E0%AE%AA%E0%AF%81%E0%AE%A9%E0%AE%BF%E0%AE%AF%E0%AE%BE" title="பஜ்ரங் புனியா" type="wikipedia">பஜ்ரங் புனியா
<p><hi rend="bold">பஜ்ரங் புனியா</hi> என்பவர் <ref target="https://ta.wikipedia.org/wiki/இந்தியா">இந்திய</ref> நாட்டின் ஒரு <ref target="https://ta.wikipedia.org/wiki/மற்போர்">மற்போர்</ref> வீரர். இவர் பிறந்த தேதி பிப்ரவரி 26, 1994</p>
வாழ்க்கை
<p><ref target="https://ta.wikipedia.org/wiki/இந்தியா">இந்தியாவில்</ref>, <ref target="https://ta.wikipedia.org/wiki/ஹரியானா">ஹரியானா</ref> மாநிலத்தில் <ref target="https://ta.wikipedia.org/wiki/ஜாஜ்ஜர்_மாவட்டம்">ஜாஜ்ஜார் மாவட்டத்தில்</ref> உள்ள கெளடான் கிராமத்தில் புனியா பிறந்தார்.<ref target="https://ta.wikipedia.org/wiki/முதற்_பக்கம்#cite_note-Saini,_2014-2">[2]</ref><ref target="https://ta.wikipedia.org/wiki/முதற்_பக்கம்#cite_note-tri1-3">[3]</ref> இவர் தனது ஏழு வயதில் <ref target="https://ta.wikipedia.org/wiki/மற்போர்">மற்போர்</ref> கற்கத் தொடங்கினார் மற்றும் அவரது தந்தை விளையாட்டை கற்க இவரை ஊக்கப்படுத்தினார்.<ref target="https://ta.wikipedia.org/wiki/முதற்_பக்கம்#cite_note-4">[4]</ref> இந்திய விளையாட்டு ஆணையத்தின் பிராந்திய மையத்தில் சேர்ந்து கற்பதற்காக இவரது குடும்பம் சோனாபாட்டிற்கு 2015 ஆம் ஆண்டு குடிபெயர்ந்தனர். தற்போது இவர் இந்திய இரயில்வேயில் இரயில் பயணச்சீட்டு பரிசோதகர் (TTE) பதவியில்  பணியாற்றுகிறார். அவரது குடும்பத்தினர் புனியாவை ஹரியானா காவல்துறையின் துணை கண்காணிப்பாளர் பணியில் சேர விரும்பம் தெரிவித்துள்ளன்ர்.<ref target="https://ta.wikipedia.org/wiki/முதற்_பக்கம்#cite_note-tri1-3">[3]</ref></p>
2013 ஆசிய மற்போர் போட்டி
<p>இந்தியாவின் புதுதில்லியில் நடைபெற்ற 60 கி எடைப்பிரிவிற்கான மற்போர் அரையிறுதிச் சுற்றில் புனியா 3-1 என்ற புள்ளிகளில் தென் கொரிய வீரர் ஹவாங் ரயாங் ஹாக்கிடம் தோற்று வெண்கலப் பதக்கம் பெற்றார்.</p>
<ref target="https://ta.wikipedia.org/wiki/2014_பொதுநலவாய_விளையாட்டுக்கள்">2014 பொதுநலவாய விளையாட்டுக்கள்</ref>
<p><ref target="https://ta.wikipedia.org/wiki/கிளாஸ்கோ">கிளாஸ்கோவ்</ref>, <ref target="https://ta.wikipedia.org/wiki/இசுக்கொட்லாந்து">ஸ்காட்லாந்தில்</ref> நடைபெற்ற பொதுநலவாயப் போட்டியில், 61 கி எடைபிரிவில் <ref target="https://ta.wikipedia.org/wiki/மற்போர்">மற்போர்</ref> போட்டியில் புனியா வெள்ளிப் பதக்கம் வென்றார்.</p>
<ref target="https://ta.wikipedia.org/wiki/2018_பொதுநலவாய_விளையாட்டுக்கள்">2018 பொதுநலவாய விளையாட்டுக்கள்</ref>
<p><ref target="https://ta.wikipedia.org/wiki/ஆத்திரேலியா">ஆஸ்திரேலியாவில்</ref> உள்ள <ref target="https://ta.wikipedia.org/wiki/கோல்ட்_கோஸ்ட்,_குயின்ஸ்லாந்து">கோல்ட்கோஸ்ட்</ref> நகரத்தில் நடைபெற்ற 65 கி எடைப்பிரிவிற்கான மற்போர் இறுதிப் போட்டியில் புனியா தங்கம் வென்றார்.</p>
<ref target="https://ta.wikipedia.org/wiki/2018_ஆசிய_விளையாட்டுப்_போட்டிகள்">2018 ஆசிய விளையாட்டுக்கள்</ref>
<p>ஆகத்து 19 ஆம் தேதி அன்று இந்தோனேசியாவில் நடைபெற்ற 65 கி எடைப்பிரிவிற்கான மற்போர் இறுதிப் போட்டியில் புனியா, சப்பான் வீரரை வென்று தங்கம் வென்றார்.<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
உலக மல்யுத்தப் போட்டி
<p>2018 அக்டோபரில் <ref target="https://ta.wikipedia.org/wiki/அங்கேரி">அங்கேரியில்</ref> நடந்த மல்யுத்தப் போட்டியில் வெள்ளிப்பதக்கம் வென்றார். இந்தப் போட்டியில் அரை இறுதியில் <ref target="https://ta.wikipedia.org/wiki/கியூபா">கியூபாவின்</ref> வால்டெல் டோபியரை வீழ்த்தி இறுதிப்போட்டிக்குள் நுழைந்தார். இறுதிப்போட்டியில் சப்பானிய வீரர் டகுடோ ஒடோகுரோவை எதிர்கொண்ட இவர் தோல்வியடைந்தார். முன்னதாக இவர் 2013 ஆம் ஆண்டில புடாபெஸ்டில் நடந்த உலக மல்யுத்தப்போட்டியில் வெண்கலப் பதக்கம் வென்றுள்ளார்.<ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
2021 டோக்கியோ ஒலிம்பிக் போட்டி
<p><ref target="https://ta.wikipedia.org/wiki/2020_கோடைக்கால_ஒலிம்பிக்_விளையாட்டுப்_போட்டிகள்">2020 டோக்கியோ ஒலிம்பிக் போட்டியில்</ref> 7 ஆகஸ்டு 2021 அன்று ஆண்கள் 65 <ref target="https://ta.wikipedia.org/wiki/கிலோ_கிராம்">கிலோ</ref> எடைப் பிரிவில் வெண்கலப் பதக்கம் வென்றார்.<ref target="https://ta.wikipedia.org/wiki/முதற்_பக்கம்#cite_note-7">[7]</ref><ref target="https://ta.wikipedia.org/wiki/முதற்_பக்கம்#cite_note-8">[8]</ref></p>
</text></body></html>