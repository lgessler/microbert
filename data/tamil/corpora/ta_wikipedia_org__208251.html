<html><body><text id="wikipedia_ta_wikipedia_org__208251.html" ns="0" revid="3056182" sourceurl="https://ta.wikipedia.org/wiki/%E0%AE%87%E0%AE%A8%E0%AF%8D%E0%AE%A4%E0%AE%BF%E0%AE%AF%E0%AE%A9%E0%AF%8D_%E0%AE%8F%E0%AE%B0%E0%AF%8D%E0%AE%B2%E0%AF%88%E0%AE%A9%E0%AF%8D%E0%AE%B8%E0%AF%8D_%E0%AE%B5%E0%AE%BF%E0%AE%AE%E0%AE%BE%E0%AE%A9%E0%AE%AE%E0%AF%8D_814" title="இந்தியன் ஏர்லைன்ஸ் விமானம் 814" type="wikipedia">இந்தியன் ஏர்லைன்ஸ் விமானம் 814

<p><hi rend="bold">இந்தியன் ஏர்லைன்ஸ் விமானம் 814</hi> (Indian Airlines Flight 814) பொதுவாக ஐ.சி 814  (IC 814) என்று அழைக்கப்படும். இது <ref target="https://ta.wikipedia.org/wiki/நேபாளம்">நேபாளுக்கும்</ref> <ref target="https://ta.wikipedia.org/wiki/இந்தியா">இந்தியாவிற்கும்</ref> இடையே செல்லும் <hi rend="italic">இந்தியன் ஏர்லைன்ஸ்</hi> விமானம் ஆகும். இந்த விமானம் 1999 ஆம் ஆண்டு டிசம்பர் மாதம் 24 ஆம் தியதி வெள்ளிக் கிழமை 178 பயணிகள் மற்றும் 15 விமான ஊழியர்களுடன் கடத்தப்பட்டது. இதை பாகிஸ்தானில் இயங்கும் <ref target="https://ta.wikipedia.org/wiki/ஹர்கத்-உல்-முஜாகிதீன்">ஹர்கத்-உல்-முஜாகிதீன்</ref> தீவிரவாதக் குழு கடத்தியிருந்தது. இந்தக் கடத்தல் 7 நாட்கள் நீடித்தது. பின்னர் இந்தியச் சிறையில் இருந்த <ref target="https://ta.wikipedia.org/wiki/முஷ்டாக்_அஹமது_சர்கார்">முஷ்டாக் அஹமது சர்கார்</ref>, <ref target="https://ta.wikipedia.org/wiki/அஹமது_ஒமர்_சையது_ஷேக்">அஹமது ஒமர் சையது ஷேக்</ref> மற்றும் <ref target="https://ta.wikipedia.org/wiki/மௌலானா_மசூத்_அசார்">மௌலானா மசூத் அசார்</ref> ஆகியத் தீவிரவாதிகளை விடுவித்தனர். கடத்தப்பட்ட விமானம் <ref target="https://ta.wikipedia.org/wiki/ஆப்கானிஸ்தான்">ஆப்கானிஸ்தானின்</ref> <ref target="https://ta.wikipedia.org/wiki/கந்தஹார்">கந்தஹார்</ref> விமான நிலையத்தில் கடத்தல்காரர்கள் தரையிறக்கி வைத்திருந்தனர். இவ்விமானம் கடத்தப்பட்ட பின்னர் இந்தியாவின் <ref target="https://ta.wikipedia.org/wiki/அம்ரித்சர்">அமிர்தசரஸ்</ref> விமான நிலையம், <ref target="https://ta.wikipedia.org/wiki/பாக்கித்தான்">பாகிஸ்தானின்</ref> <ref target="https://ta.wikipedia.org/wiki/லாகூர்">லாகூர்</ref> விமான நிலையம், <ref target="https://ta.wikipedia.org/wiki/ஐக்கிய_அரபு_அமீரகம்">ஐக்கிய அரபு அமீரகம்</ref> நாட்டின் <ref target="https://ta.wikipedia.org/wiki/துபை">துபாய்</ref> ஆகிய விமான நிலையங்களில் தரையிறக்கப்பட்டது. இக்கடத்தலில் 17 பயணிகள் காயமடைந்தனர். <hi rend="italic">ரூபின் காட்யால்</hi> என்பவர் மரணமடைந்தார்.</p>
</text></body></html>