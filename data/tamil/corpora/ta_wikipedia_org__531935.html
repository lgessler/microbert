<html><body><text id="wikipedia_ta_wikipedia_org__531935.html" ns="0" revid="3434799" sourceurl="https://ta.wikipedia.org/wiki/%E0%AE%AA._%E0%AE%B5%E0%AF%86._%E0%AE%A8%E0%AE%A8%E0%AF%8D%E0%AE%A4%E0%AE%BF%E0%AE%A4%E0%AE%BE" title="ப. வெ. நந்திதா" type="wikipedia">ப. வெ. நந்திதா
<p><hi rend="bold">பள்ளத்தூர் வெங்கடாசலம் நந்திதா</hi>  (பிறப்பு ஏப்ரல் 10, 1996) ஒரு இந்திய சதுரங்க வீரர் ஆவார். அவர் <ref target="https://ta.wikipedia.org/wiki/பன்னாட்டு_சதுரங்கக்_கூட்டமைப்பு">பிடேயின்</ref> <ref target="https://ta.wikipedia.org/wiki/பெண்_கிராண்ட்மாஸ்டர்">பெண் கிராண்ட்மாஸ்டர்</ref>  பட்டத்தைப்  பெற்றுள்ளார். அவர் இந்தியாவின் 17 வது பெண் கிராண்ட்மாஸ்டர் ஆவார். இந்திய பெண் சதுரங்க வீராங்கனைகள் தரவரிசையில்  7 வது இடத்தில் உள்ளார்.</p>
இளமை மற்றும் கல்வி
<p>நந்திதா 10 ஏப்ரல் 1996 இல் தமிழ்நாட்டில் உள்ள  <ref target="https://ta.wikipedia.org/wiki/சங்ககிரி">சங்ககிரியில்</ref>  பிறந்தார். அவர் <ref target="https://ta.wikipedia.org/wiki/சென்னை">சென்னை</ref> <ref target="https://ta.wikipedia.org/wiki/அண்ணா_பல்கலைக்கழகம்">அண்ணா பல்கலைக்கழகம்</ref>, <ref target="https://ta.wikipedia.org/wiki/கிண்டி_பொறியியல்_கல்லூரி">கிண்டி பொறியியல் கல்லூரியில்</ref> பொறியியலில் மின்னணுவியல் மற்றும் தகவல் தொடர்பு துறையில்  இளங்கலை பட்டம் பெற்றுள்ளார்.(2014-17).<ref target="https://ta.wikipedia.org/wiki/முதற்_பக்கம்#cite_note-1">[1]</ref> விளையாட்டு ஒதுக்கீட்டுப்  பிரிவில்  முதலிடம் பெற்று தனது பொறியியல் இடத்தைப் பெற்றார்.</p>
சதுரங்க வாழ்க்கை
<p>2016 ஆம் ஆண்டில் <ref target="https://ta.wikipedia.org/wiki/ஒடிசா">ஒடிசாவின்</ref> <ref target="https://ta.wikipedia.org/wiki/புவனேசுவரம்">புவனேஸ்வரில்</ref> நடைபெற்ற U-20 உலக ஜூனியர் செஸ் சாம்பியன்ஷிப்பில் நந்திதா வெள்ளிப் பதக்கம் வென்றார்.<ref target="https://ta.wikipedia.org/wiki/முதற்_பக்கம்#cite_note-2">[2]</ref> 2010 இல் கிரீஸின் ஹல்கிடிகியில் நடைபெற்ற U-14 <ref target="https://ta.wikipedia.org/wiki/உலக_இளைஞர்_செஸ்_சாம்பியன்ஷிப்">உலக இளைஞர் சதுரங்கப் போட்டியில்</ref> வெண்கலப் பதக்கம் வென்றார்.<ref target="https://ta.wikipedia.org/wiki/முதற்_பக்கம்#cite_note-3">[3]</ref> அக்டோபர் 2020 இல், அவர்  இந்தியன் பெண்கள் சதுரங்க  அணியில்  <ref target="https://ta.wikipedia.org/wiki/வைசாலி_இரமேசுபாபு">வைசாலி Rameshbabu</ref>, <ref target="https://ta.wikipedia.org/wiki/பத்மினி_ரவுட்">பத்மினி</ref>, <ref target="https://ta.wikipedia.org/wiki/பக்தி_குல்கர்ணி">பக்தி குல்கர்னி</ref>, <ref target="https://ta.wikipedia.org/wiki/மேரி_ஆன்_கோமசு">மேரி ஆன் கோமசு</ref> ஆகியோருடன் இடம் பெற்றார். இந்த அணி <ref target="https://ta.wikipedia.org/wiki/பன்னாட்டு_சதுரங்கக்_கூட்டமைப்பு">பிடே</ref>   நடத்திய ஆசிய நாடுகள் (பகுதிகள்) இணைய சதுரங்க  சாம்பியன்ஷிப் 2020ஐ வென்றது.  இந்த போட்டியில்  31 ஆசிய நாடுகள் கலந்து கொண்டன.<ref target="https://ta.wikipedia.org/wiki/முதற்_பக்கம்#cite_note-auto1-4">[4]</ref></p>
<p>ஜூன் 2021 நிலவரப்படி,அவருடைய  <ref target="https://ta.wikipedia.org/wiki/எலோ_தரவுகோள்_முறை">எலோ மதிப்பீடு</ref> 2365 ஆகும். இது அவரது  தற்போதைய உச்ச மதிப்பீடாகும்.<ref target="https://ta.wikipedia.org/wiki/முதற்_பக்கம்#cite_note-5">[5]</ref> மேலும்  இந்திய பெண் சதுரங்க வீரர்களின் தரவரிசையில்  7 வது இடத்தில் உள்ளார்.</p>

படங்கள்
<list type="unordered">
<item>2020இல் பிவி நந்திதா தனது மதிப்புமிக்க சதுரங்க  கோப்பைகளுடன் தனது இல்லத்தில் இருக்கும் படம்  </item>
</list>
வெளி இணைப்புகள்
<list type="unordered"><item><ref target="https://ratings.fide.com/card.phtml?event=5050847">முதற் பக்கம்</ref> rating card at <ref target="https://ta.wikipedia.org/wiki/பன்னாட்டு_சதுரங்கக்_கூட்டமைப்பு">பன்னாட்டு சதுரங்கக் கூட்டமைப்பு</ref></item></list>
</text></body></html>