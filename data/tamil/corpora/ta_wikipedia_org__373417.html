<html><body><text id="wikipedia_ta_wikipedia_org__373417.html" ns="0" revid="3056257" sourceurl="https://ta.wikipedia.org/wiki/%E0%AE%A8%E0%AE%BE%E0%AE%95%E0%AE%AA%E0%AF%8D%E0%AE%AA%E0%AE%9F%E0%AF%8D%E0%AE%9F%E0%AE%BF%E0%AE%A9%E0%AE%AE%E0%AF%8D_%E0%AE%9A%E0%AE%A8%E0%AF%8D%E0%AE%A4%E0%AE%BF%E0%AE%AA%E0%AF%8D%E0%AE%AA%E0%AF%81_%E0%AE%A4%E0%AF%8A%E0%AE%9F%E0%AE%B0%E0%AF%81%E0%AE%A8%E0%AF%8D%E0%AE%A4%E0%AF%81_%E0%AE%A8%E0%AE%BF%E0%AE%B2%E0%AF%88%E0%AE%AF%E0%AE%AE%E0%AF%8D" title="நாகப்பட்டினம் சந்திப்பு தொடருந்து நிலையம்" type="wikipedia">நாகப்பட்டினம் சந்திப்பு தொடருந்து நிலையம்

<p><hi rend="bold">நாகப்பட்டினம் சந்திப்பு தொடருந்து நிலையம்</hi> (<hi rend="italic">Nagapattinam Junction railway station</hi>, நிலையக் குறியீடு:<hi rend="italic">NGT</hi>) <ref target="https://ta.wikipedia.org/wiki/இந்தியா">இந்தியாவின்</ref>, <ref target="https://ta.wikipedia.org/wiki/தமிழ்நாடு">தமிழ்நாட்டில்</ref>, <ref target="https://ta.wikipedia.org/wiki/நாகப்பட்டினம்">நாகப்பட்டினம்</ref> நகரிலுள்ள ஒரு தொடருந்து நிலையமாகும்.</p>
அதிகார எல்லை
<p>இந்நிலையம் <ref target="https://ta.wikipedia.org/wiki/தென்னக_ரயில்வே">தெற்கு இரயில்வே</ref> மண்டலத்தின், <ref target="https://ta.wikipedia.org/wiki/திருச்சிராப்பள்ளி_ரயில்வே_கோட்டம்">திருச்சிராப்பள்ளி ரயில்வே கோட்டத்தின்</ref> கீழ் இயங்குகிறது.<ref target="https://ta.wikipedia.org/wiki/முதற்_பக்கம்#cite_note-map-2">[2]</ref></p>
அமைவிடம்
<p>நாகப்பட்டினம் சந்திப்பு தொடருந்து நிலையமானது, டாட்டா நகரின், எருத்துக்கார வீதியில் அமைந்துள்ளது. இதற்கு  அருகிலேயே நாகப்பட்டினம் பேருந்து நிலையமும் அமைந்துள்ளது. தொடருந்து நிலையத்திலிருந்து 110 கி.மீ. தொலைவில் அமைந்துள்ள <ref target="https://ta.wikipedia.org/wiki/திருச்சிராப்பள்ளி">திருச்சிராப்பள்ளி</ref> விமான நிலையம் அருகிலுள்ள விமான நிலையமாகும்.</p>
வழித்தடங்கள்
<p><ref target="https://ta.wikipedia.org/wiki/திருச்சிராப்பள்ளி">திருச்சிராப்பள்ளி</ref> சந்திப்பு , <ref target="https://ta.wikipedia.org/wiki/தஞ்சாவூர்">தஞ்சாவூர்</ref> சந்திப்பு, <ref target="https://ta.wikipedia.org/wiki/திருவாரூர்">திருவாரூர்</ref> சந்திப்பு, <ref target="https://ta.wikipedia.org/wiki/ராமேஸ்வரம்">இராமேசுவரம்</ref> மற்றும் பல  இடங்களுடன் <ref target="https://ta.wikipedia.org/wiki/சென்னை">சென்னையை</ref> இணைக்கும் முக்கிய பாதையாக இந்நிலையம் உள்ளது. </p>
<p>மேலும், வடக்கே <ref target="https://ta.wikipedia.org/wiki/நாகூர்">நாகூர்</ref> வழியாகக் <ref target="https://ta.wikipedia.org/wiki/காரைக்கால்">காரைக்காலுக்குச்</ref> செல்லும் ஒரு கூடுதல் இணைப்புப் பாதையையும் இந்நிலையம் கொண்டுள்ளது.</p>
<list type="unordered"><item><ref target="https://ta.wikipedia.org/wiki/திருவாரூர்">திருவாரூர்</ref> சந்திப்பிற்கு செல்லும் ஒற்றை அகலப்பாதை.</item>
<item><ref target="https://ta.wikipedia.org/wiki/காரைக்கால்_ரயில்_நிலையம்">காரைக்கால் தொடருந்து நிலையத்திற்குச்</ref> செல்லும் ஒற்றை அகலப்பாதை.</item>
<item><ref target="https://ta.wikipedia.org/wiki/வேளாங்கண்ணி">வேளாங்கண்ணி</ref> சந்திப்பிற்கு செல்லும் ஒற்றை அகலப்பாதை.</item></list>


வெளி இணைப்புகள்
<list type="unordered"><item><ref target="https://indiarailinfo.com/arrivals/nagappattinam-junction-ngt/6724">நாகப்பட்டினம் சந்திப்பு</ref></item></list>
</text></body></html>