<html><body><text id="wikipedia_ta_wikipedia_org__108719.html" ns="0" revid="1361196" sourceurl="https://ta.wikipedia.org/wiki/%E0%AE%B0%E0%AF%8B%E0%AE%AE_%E0%AE%AE%E0%AE%BE%E0%AE%B1%E0%AF%8D%E0%AE%B1%E0%AF%81%E0%AE%95%E0%AF%8D_%E0%AE%95%E0%AF%8B%E0%AE%9F%E0%AF%81" title="ரோம மாற்றுக் கோடு" type="wikipedia">ரோம மாற்றுக் கோடு
<figure><caption>ரோம் நகருக்குத் தெற்கே ஜெர்மானிய அரண்கோடுகள்</caption></figure>
<p><hi rend="bold">ரோம மாற்றுக் கோடு</hi> (<hi rend="italic">Roman switch line</hi>) என்பது <ref target="https://ta.wikipedia.org/wiki/இரண்டாம்_உலகப்_போர்">இரண்டாம் உலகப் போரின்</ref> போது <ref target="https://ta.wikipedia.org/wiki/இத்தாலி">இத்தாலியில்</ref> <ref target="https://ta.wikipedia.org/wiki/நாசி_ஜெர்மனி">ஜெர்மானியர்களால்</ref> உருவாகப்பட்ட ஒரு பாதுகாவல் அரண்கோடு.</p>
<p>செப்டம்பர் 1943ல் <ref target="https://ta.wikipedia.org/wiki/நேச_நாடுகள்">நேச நாடுகள்</ref>  இத்தாலி மீது <ref target="https://ta.wikipedia.org/wiki/நேச_நாடுகளின்_இத்தாலியப்_படையெடுப்பு">படையெடுத்தன</ref>. தெற்கு இத்தாலியில் தரையிறங்கியிருந்த நேச நாட்டுப் படைகள், அம்மாத இறுதிக்குள் தெற்கு இத்தாலி முழுவதையும் கைப்பற்றின. ஜெர்மானியப் படைகள் வடக்கு நோக்கிப் பின்வாங்கின. நேச நாட்டுப் படை முன்னேற்றத்தைத் தடுத்து நிறுத்துவதற்காக <ref target="https://ta.wikipedia.org/wiki/ரோம்">ரோம்</ref> நகருக்குத் தெற்கே பல அரண் கோடுகளை ஜெர்மானியர்கள் உருவாக்கியிருந்தனர். இத்தாலியின் புவியியல் அமைப்பு இதற்கு சாதகமாக இருந்தது. இப்படி அமைக்கப்பட்ட அரண் கோடுகளில் ரோம் நகருக்கு மிக அருகே அமைந்திருந்தது <ref target="https://ta.wikipedia.org/wiki/சீசர்_கோடு">சீசர் கோடு</ref>. இது இத்தாலியின் மேற்கு கடற்கரையில் ஓஸ்டியா நகரில் தொடங்கி ரோம் நகருக்கு தெற்கே ஆல்பன் குன்றுகள் வழியாக கிழக்கில் <ref target="https://ta.wikipedia.org/wiki/ஏட்ரியாட்டிக்_கடல்">ஏட்ரியாட்டிக் கடற்கரையில்</ref> பெஸ்காரா நகர் வரை நீண்டது. இதன் மேற்கு புறத்தில், ரோம் நகருக்கு வடக்கே <ref target="https://ta.wikipedia.org/wiki/ரோம_மாற்றுக்_கோடு">ரோம மாற்றுக் கோடு</ref> என்றொரு துணை அரண்நிலையும் அமைக்கப்பட்டிருந்தது. இது இத்தாலியின் கிழக்கில் <ref target="https://ta.wikipedia.org/wiki/திர்ரேனியக்_கடல்">திரேன்னியக் கடற்கரையில்</ref> தொடங்கி ரோம் நகருக்குப் பின்னாக நீண்டு இத்தாலியின் நடுப்பகுதியில் சீசர் கோட்டுடன் இணைந்தது. ஜூன் 1944ல் இக்கோட்டினை நேச நாட்டுப் படைகள் ஊடுருவின. இங்கிருந்த ஜெர்மானியப் படைகள் பின்வாங்கி <ref target="https://ta.wikipedia.org/wiki/டிராசிமீன்_கோடு">டிராசிமீன் கோட்டுக்குச்</ref> சென்று விட்டன.</p>
</text></body></html>