<html><body><text id="wikipedia_ta_wikipedia_org__75774.html" ns="0" revid="3357334" sourceurl="https://ta.wikipedia.org/wiki/%E0%AE%9A%E0%AF%81%E0%AE%B0%E0%AF%81%E0%AE%A4%E0%AE%BF_%E0%AE%B9%E0%AE%BE%E0%AE%9A%E0%AE%A9%E0%AF%8D" title="சுருதி ஹாசன்" type="wikipedia">சுருதி ஹாசன்
<p><hi rend="bold">சுருதிஹாசன்</hi> (<hi rend="italic">Shruti Haasan</hi>, பிறப்பு: <ref target="https://ta.wikipedia.org/wiki/சனவரி_28">சனவரி 28</ref>, <ref target="https://ta.wikipedia.org/wiki/1986">1986</ref>) பாடகர், இசையமைப்பாளர் மற்றும் திரைப்பட நடிகை என பல்வேறு துறைகளில் தன்னை வெளிப்படுத்தி வருகிறார். பிரபல தமிழ் நடிகர் கமல்ஹாசன் மற்றும் நடிகை சரிகா ஆகியோரின் மகள் ஆவார்.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
இளமைப்பருவம்
<p>சுருதிஹாசன் 1986, சனவரி 28 இல் <ref target="https://ta.wikipedia.org/wiki/சென்னை">சென்னை</ref> நகரில் பிறந்தார்.<ref target="https://ta.wikipedia.org/wiki/முதற்_பக்கம்#cite_note-2">[2]</ref> சென்னையில் உள்ள லேடி ஆண்டாள் பள்ளியில் பள்ளிப்படிப்பையும், <ref target="https://ta.wikipedia.org/wiki/மும்பை">மும்பைகல்லூரியில்</ref> <ref target="https://ta.wikipedia.org/wiki/உளவியல்">உளவியலும்</ref> முடித்தார்.<ref target="https://ta.wikipedia.org/wiki/முதற்_பக்கம்#cite_note-3">[3]</ref> பின்பு <ref target="https://ta.wikipedia.org/wiki/ஐக்கிய_அமெரிக்கா">அமெரிக்கா</ref> <ref target="https://ta.wikipedia.org/wiki/கலிபோர்னியா">கலிபோர்னியாவில்</ref> உள்ள இசைக்கல்லூரியில் <ref target="https://ta.wikipedia.org/wiki/இசை">இசை</ref> கற்றார்.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
கலைத்துறை
பாடகர்
<p>சுருதிஹாசன் 6-ம் வயதில் தனது முதல் பாடலை பாடினார். <ref target="https://ta.wikipedia.org/wiki/தேவர்_மகன்">தேவர் மகன்</ref> என்ற தனது தந்தையின் படத்தில் இவர் இந்த பாடலை பாடினார். இதன் பிறகு <ref target="https://ta.wikipedia.org/wiki/சாச்சி_420">சாச்சி 420</ref> என்ற இந்தி படத்திலும்<ref target="https://ta.wikipedia.org/wiki/முதற்_பக்கம்#cite_note-5">[5]</ref>, <ref target="https://ta.wikipedia.org/wiki/ஹே_ராம்">ஹே ராம்</ref> (<ref target="https://ta.wikipedia.org/wiki/தமிழ்">தமிழ்</ref> மற்றும் <ref target="https://ta.wikipedia.org/wiki/இந்தி">இந்தி</ref>), <ref target="https://ta.wikipedia.org/wiki/என்_மன_வானில்">என் மன வானில்</ref>, <ref target="https://ta.wikipedia.org/wiki/வாரணம்_ஆயிரம்_(திரைப்படம்)">வாரணம் ஆயிரம்</ref>, லக் (இந்தி) மற்றும் <ref target="https://ta.wikipedia.org/wiki/உன்னைப்போல்_ஒருவன்_(2009_திரைப்படம்)">உன்னைப்போல் ஒருவன்</ref> ஆகிய படங்களிலும் இவர் பாடல்களை பாடியுள்ளார்.</p>
<figure></figure>
நடிப்பு
<p>இவர் 2000-ம் ஆண்டில் வெளியான <ref target="https://ta.wikipedia.org/wiki/ஹே_ராம்">ஹே ராம்</ref> திரைப்படத்தில் ஒரு சிறிய கதாப்பாத்திரத்தில் நடித்தார். இதன் பிறகு சோகன் சா இயக்கத்தில் உருவான லக் என்ற இந்தி திரைப்படத்தில் நடித்தார். பெரும் எதிர்பார்ப்புக்கிடையே வெளிவந்த இந்த திரைப்படம், வணிக ரீதியில் தோல்வியை சந்தித்தது.<ref target="https://ta.wikipedia.org/wiki/முதற்_பக்கம்#cite_note-6">[6]</ref> 2011இல் சூர்யாவுடன் இணைந்து <ref target="https://ta.wikipedia.org/wiki/ஏழாம்_அறிவு_(திரைப்படம்)">ஏழாம் அறிவு</ref> என்ற திரைபடத்தில் நடித்தார்.</p>
இசையமைப்பு
<p>2009-ம் ஆண்டு வெளிவந்த <ref target="https://ta.wikipedia.org/wiki/உன்னைப்போல்_ஒருவன்_(2009_திரைப்படம்)">உன்னைப்போல் ஒருவன்</ref> திரைப்படத்திற்கு சுருதிஹாசன் இசை அமைத்தார். இதுவே இவர் இசை அமைத்த முதல் திரைப்படம் ஆகும். மேலும் இந்த திரைப்படத்திற்கு இவரும் ஒரு துணை தயாரிப்பாளராகவும் பணியாற்றினார்.<ref target="https://ta.wikipedia.org/wiki/முதற்_பக்கம்#cite_note-7">[7]</ref></p>






வெளி இணைப்புகள்
<list type="unordered"><item><ref target="http://www.facebook.com/ShrutiHaasan">ஃபேசுபுக்கில் சுருதி</ref></item>
<item><ref target="https://ta.wikipedia.org/wiki/இணையத்_திரைப்பட_தரவுத்தளம்">இணையத் திரைப்பட தரவுத்தளத்தில்</ref><ref target="http://www.imdb.com/name/nm1599046/">முதற் பக்கம்</ref></item>
<item><ref target="https://ta.wikipedia.org/wiki/டுவிட்டர்">டுவிட்டரில்</ref><ref target="https://twitter.com/ShrutiHaasan">முதற் பக்கம்</ref></item></list>
</text></body></html>