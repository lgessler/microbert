<html><body><text id="wikipedia_ta_wikipedia_org__543899.html" ns="0" revid="3400876" sourceurl="https://ta.wikipedia.org/wiki/%E0%AE%B9%E0%AE%B0%E0%AF%8D%E0%AE%B7%E0%AE%A8%E0%AE%BE%E0%AE%A4%E0%AF%8D_%E0%AE%95%E0%AF%8B%E0%AE%AF%E0%AE%BF%E0%AE%B2%E0%AF%8D" title="ஹர்ஷநாத் கோயில்" type="wikipedia">ஹர்ஷநாத் கோயில்
<p><hi rend="bold">ஹர்ஷநாத் கோயில்</hi> ( <hi rend="italic">Harshnath Temple</hi> ) என்பது <ref target="https://ta.wikipedia.org/wiki/இந்தியா">இந்திய</ref> மாநிலமான <ref target="https://ta.wikipedia.org/wiki/ராஜஸ்தான்">இராஜஸ்தானின்</ref> <ref target="https://ta.wikipedia.org/wiki/சீகர்_மாவட்டம்">சிகர்</ref> மாவட்டத்தில் அமைந்துள்ள ஒரு பழமையான <ref target="https://ta.wikipedia.org/wiki/இந்து">இந்துக்</ref> கோயிலாகும். இது மாவட்டத் தலைமையகமான <ref target="https://ta.wikipedia.org/wiki/சிகர்">சிகரில்</ref> இருந்து 14 கி.மீ தொலைவில் அமைந்துள்ளது.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
வரலாறு
<p><ref target="https://ta.wikipedia.org/wiki/சிவன்">சிவனுக்கு</ref> அர்ப்பணிக்கப்பட்ட இக்கோயிலில் காணப்பட்ட பொ.ச.973 தேதியிட்ட கல்வெட்டின் படி, <ref target="https://ta.wikipedia.org/wiki/சாகம்பரியின்_சௌகான்கள்">சாகம்பரி</ref> மன்னர் <ref target="https://ta.wikipedia.org/wiki/இரண்டாம்_விக்ரகராஜா">இரண்டாம் விக்ரகராஜாவின்</ref> ஆட்சியின் போது, துறவியான பவரக்தன் என்பவரால் கட்டப்பட்டது. இப்போது இது இடிபாடுகளில் கிடக்கும் பல்வேறு கோயில்களால் சூழப்பட்டுள்ளது.<ref target="https://ta.wikipedia.org/wiki/முதற்_பக்கம்#cite_note-ASI-2">[2]</ref></p>
<p>அசல் கோயில் பின்னர் 1679 இல் முகலாய பேரரசர் <ref target="https://ta.wikipedia.org/wiki/ஔரங்கசீப்">ஔரங்கசீப்பால்</ref> அழிக்கப்பட்டது. 1718-ஆம் ஆண்டில் ராவ் சிவசிங் பழைய கோவிலின் இடிபாடுகளைப் பயன்படுத்தி பழைய கோவிலை ஒட்டி புதிய கோவிலைக் கட்டினார்.</p>
<p>இராஜஸ்தானின் <ref target="https://ta.wikipedia.org/wiki/சோத்பூர்">ஜோத்பூர்</ref> மாவட்டத்தில் உள்ள பிலாராவின் ஹர்ஷ் கிராமத்தில் ( ஹர்ஷ் தேவல் கோயில்) போன்றவற்றிலும் இதே மாதிரியான கோயில் அமைந்துள்ளது. பிலாராவில் உள்ள ஹர்ஷ் தேவல் கோயிலும் 10ஆம் நூற்றாண்டில் கட்டப்பட்டது.</p>
கட்டிடக்கலை
<p>கோயிலும் அதைச் சுற்றியுள்ள சிவாலயங்களும் தற்போது சிதிலமடைந்துள்ளன. பிரதான கோயில் கிழக்கு நோக்கி உள்ளது. அதன் தூண்கள் நுணுக்கமாக செதுக்கப்பட்டுள்ளன. உட்புற மேற்குச் சுவரில் <ref target="https://ta.wikipedia.org/wiki/பார்வதி">பார்வதி</ref> [ 'விகட' என்று பெயரிடப்பட்ட] அவரது பெண் உதவியாளர்களுடன் பஞ்சங்கநிதபத்தில் நிற்கும் உருவம் செதுக்கப்பட்டுள்ளது.<ref target="https://ta.wikipedia.org/wiki/முதற்_பக்கம்#cite_note-ASI-2">[2]</ref></p>
<list type="unordered">
<item>கோயிலின் வெளிப்புறக் காட்சி</item>
<item>சூரியன் மறியும் போது கோயிலின் காட்சி</item>
<item>அழிக்கப்பட்ட பகுதி</item>
<item>சிற்பங்கள்</item>
<item>உடைந்த துண்டுகள்</item>
<item>சிற்பங்கள்</item>
<item>சிற்பங்கள்</item>
<item>சிற்பங்கள்</item>
<item>சிற்பங்கள்</item>
<item>சிற்பங்கள்</item>
<item>நந்தி சிற்பம்</item>
<item>தூண்</item>
<item>தூண்</item>
<item>தூண்</item>
<item>தகவல் பலகை</item>
<item>தகவல் பலகை</item>
<item>கோயிலின் மேற்புறக் காட்சி </item>
<item>கோயிலின் மேற்புறக் காட்சி </item>
</list>
<list type="unordered">
<item>ஏக-தந்தி வீணை, புல்லாங்குழல் மற்றும் மேளம் வாசிக்கும் இசைக்கலைஞர்களின் சிற்பம்</item>
<item>இசைக்கலைஞர்கள், ஒரு உதவியாளர் உட்கார்ந்திருக்கும் உருவம், ஒருவேளை ஒரு பிரபுவாக இருக்கலாம்</item>
<item>இசைக்கலைஞர்கள் மற்றும் ஒரு இணையைக் காட்டும் சிற்பம்</item>
</list>
மேலும் பார்க்கவும்
<list type="unordered"><item>சகமானர்கள் காலத்தில் கட்டப்பட்ட <ref target="https://ta.wikipedia.org/wiki/ஹர்சத்_மாதா_கோயில்">ஹர்சத் மாதா கோயில்</ref></item></list>


வெளி இணைப்புகள்
<list type="unordered"><item> <ref target="http://commons.wikimedia.org/">பொதுவகத்தில்</ref> <ref target="https://commons.wikimedia.org/wiki/Category:முதற்%20பக்கம்">முதற் பக்கம்</ref> தொடர்பாக ஊடகக் கோப்புகள் உள்ளன. 


</item></list></text></body></html>