<html><body><text id="wikipedia_ta_wikipedia_org__467896.html" ns="0" revid="3384656" sourceurl="https://ta.wikipedia.org/wiki/%E0%AE%A4%E0%AE%BE%E0%AE%AE%E0%AE%BF%E0%AE%B0(II)_%E0%AE%A8%E0%AF%88%E0%AE%9F%E0%AF%8D%E0%AE%B0%E0%AF%87%E0%AE%9F%E0%AF%8D%E0%AE%9F%E0%AF%81" title="தாமிர(II) நைட்ரேட்டு" type="wikipedia">தாமிர(II) நைட்ரேட்டு
<p><hi rend="bold">தாமிர(II) நைட்ரேட்டு</hi> (Copper(II) nitrate), <ref target="https://ta.wikipedia.org/wiki/செப்பு">Cu</ref>(<ref target="https://ta.wikipedia.org/wiki/நைத்திரேட்டு">NO3</ref>)2 என்ற வாய்ப்பாட்டை உடைய ஒரு <ref target="https://ta.wikipedia.org/wiki/கனிமச்_சேர்மம்">கனிமச் சேர்மம்</ref> ஆகும். இது நீல நிறப் <ref target="https://ta.wikipedia.org/wiki/படிகம்">படிகம்</ref> ஆகும். நீரற்ற காப்பர் நைட்ரேட்டானது அடர் ஊதா-பச்சை நிறத்தை உடையது மற்றும் வெற்றிடத்தில், 150-200°செல்சியசு வெப்பநிலையில் <ref target="https://ta.wikipedia.org/wiki/பதங்கமாதல்">பதங்கமாகிறது</ref> .<ref target="https://ta.wikipedia.org/wiki/முதற்_பக்கம்#cite_note-3">[3]</ref>  தாமிர நைட்ரேட்டு ஐந்து வெவ்வேறான ஆண்டுகளாக காணப்படுகிறது மிகவும் பொதுவானவை மூஐதரேட்டு மற்றும் எக்சாஐதரேட்டு ஆகியவையாகும். இந்த சேர்மங்கள் ஆய்வகப்பயன்பாட்டை விட வணிகரீதியாக  அதிக பயன்பாட்டைக் கொண்டுள்ளது.</p>
தாமிர நைட்ரேட்டின் தொகுப்பு முறை  தயாரிப்பு மற்றும் வினைகள்
<figure><caption>தாமிர(II) நைட்ரேட்டின் நீர் கரைசல்</caption></figure>
<p>நீரேற்றப்பட்ட  தாமிர நைட்ரேட்டு  நீரற்ற  சேர்மதை நீரேற்றம் செய்வதன் மூலமாகவோ அல்லது உலோக தாமிரத்தை  <ref target="https://ta.wikipedia.org/wiki/வெள்ளி_நைட்ரேட்டு">வெள்ளி நைட்ரேட்டு</ref> <ref target="https://ta.wikipedia.org/wiki/நீர்க்கரைசல்">நீர்க்கரைசலுடன்</ref> அடர் <ref target="https://ta.wikipedia.org/wiki/நைட்ரிக்_காடி">நைட்ரிக் காடி</ref>  முன்னிலையில் வினை படுத்துவதன் மூலம் பெறலாம்:<ref target="https://ta.wikipedia.org/wiki/முதற்_பக்கம்#cite_note-Ullmann-4">[4]</ref></p>
Cu  +  4 HNO3   →    Cu(NO3)2  +  2 H2O  +  2 NO2
<p>நீரற்ற Cu(NO3)2  ஆனது  தாமிரம் உலோகத்தை டைநைட்ரசன் டெட்ராக்சைடுடன் (N2O4) சேர்த்து சூடுபடுத்தும்போது பெறப்படுகிறது:</p>
Cu  +  2 N2O4   →   Cu(NO3)2  +  2 NO
<p>நீரேற்றம் செய்யப்பட்ட தாமிர நைட்ரேட்டை  வெப்ப படுத்துவதன் மூலம் நீர் நீக்கம்  செய்ய மேற்கொள்ளப்பட்ட முயற்சியானது Cu(NO3)2  க்கு  பதிலாக ஆக்சைடுகளையே தந்தது.  80° செல்சியசு  வெப்பநிலையில்,  ஐதரேட்டுகள் காரத்துவம்  கொண்ட தாமிர நைட்ரேட்டுகள் (Cu2(NO3)(OH)3) ஆக மாறின. 180°செல்சியசு வெப்பநிலையில்,CuO ஆக மாறுகின்றன.<ref target="https://ta.wikipedia.org/wiki/முதற்_பக்கம்#cite_note-Ullmann-4">[4]</ref> இந்த வினைபடு தன்மையைப் பயன்படுத்தி  தாமிர நைட்ரேட்டானது சிதைவடையும் வரை வெப்பப்படுத்தப்பட்டு வெளிவரும் புகையானது நேரடியாக நீருக்குள் செலுத்தப்பட்டு <ref target="https://ta.wikipedia.org/wiki/நைட்ரிக்_காடி">நைட்ரிக் காடி</ref>  தயாரிக்கப்படுகிறது.  இந்த முறையானது, <ref target="https://ta.wikipedia.org/wiki/ஒஸ்டுவால்டு_செயன்முறை">ஒஸ்டுவால்டு செயன்முறையில்</ref>  உள்ள  கடைசி படிநிலையை ஒத்தது.  சமன்பாடு  பின்வருமாறு:</p>
2 Cu(NO3)2   →   2 CuO  +  4 NO2  +  O2
3NO2 + H2O → 2HNO3 + NO
<p>இயற்கையான கார தாமிரா நைட்ரேட்டுகள் அரியவகை  கனிமங்களான கெர்கார்டைட்டு மற்றும் ரெளயாயைட்டுகளை உள்ளடக்கியவை ஆகும்.  இந்த இரண்டு கனிமங்களும் Cu2(NO3)(OH)3 இன்  பல் உருவ வடிவங்களாகும்.<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
அமைப்பு
நீரற்ற தாமிர(II) நைட்ரேட்டு
<p>நீரற்ற  தாமிர(II)  நைட்ரேட்டானது இரண்டு வரையளவற்ற பல்உருவங்களில் படிகமாக்கப்படுகின்றது.<ref target="https://ta.wikipedia.org/wiki/முதற்_பக்கம்#cite_note-6">[6]</ref><ref target="https://ta.wikipedia.org/wiki/முதற்_பக்கம்#cite_note-Troyanov-7">[7]</ref>  α-மற்றும்  β-Cu(NO3)2 முழுவதுமாக முப்பரிமாண அணைவு பலபடி வலைப்பின்னல்களைக் கொண்டுள்ளன. ஆல்பா வடிவமானது ஒரே ஒரு Cu  சூழலை, [4+1]  அணைவு அமைப்பையும் கொண்டுள்ளது,  ஆனால் பீட்டா வடிவமானது இரண்டு தாமிர மையங்களையும் ஒரு [4+1] தள சதுர அணைவு அமைப்பையும் கொண்டுள்ளது. நைட்ரோமீத்தேன் வரையளவு "[4+ 1] அணைவு" அமைப்பிற்கும் சாதகமாக உள்ளது. இந்த அமைப்பில் நான்கு குறுகிய Cu-O  பிணைப்புகள் ( தோராயமாக 200 பிகோ மீட்டர் நீளம்) மற்றும் ஒரு  ஒரு நீளமான பிணைப்பு (240  பிகோமீட்டர் நீளம்) இடம் பெற்றுள்ளன.<ref target="https://ta.wikipedia.org/wiki/முதற்_பக்கம்#cite_note-8">[8]</ref>  இவை அணைவு  ஆகும். இவற்றில் தாமிர(II) மையங்களும், நைட்ரேட்டு தொகுதிகளும் முடிவற்ற சங்கிலியாக இடம் பெற்றுள்ளன. வாயு நிலையில், தாமிர(II) நைட்ரேட்டானது இரண்டு இருமுனைய இணைப்பு நைட்ரேட்டு ஈந்தணைவிகளைக் கொண்டுள்ளது.<ref target="https://ta.wikipedia.org/wiki/முதற்_பக்கம்#cite_note-9">[9]</ref></p>
நீரேற்றம் செய்யப்பட்ட தாமிர(II) நைட்ரேட்டு
<p>ஐந்து ஐதரேட்டுகள் அறியப்படுகின்றன: ஒற்றை ஐதரேட்டு (Cu(NO3)2·H2O),<ref target="https://ta.wikipedia.org/wiki/முதற்_பக்கம்#cite_note-Troyanov-7">[7]</ref> செஸ்கியூஐதரேட்டு(Cu(NO3)2·1.5H2O), எமிபென்டாஐதரேட்டு (Cu(NO3)2·2.5H2O),<ref target="https://ta.wikipedia.org/wiki/முதற்_பக்கம்#cite_note-10">[10]</ref> மூஐதரேட்டு(Cu(NO3)2·3H2O),<ref target="https://ta.wikipedia.org/wiki/முதற்_பக்கம்#cite_note-11">[11]</ref> மற்றும் ஒரு எக்சாஐதரேட்டு([Cu(H2O)6](NO3)2).<ref target="https://ta.wikipedia.org/wiki/முதற்_பக்கம்#cite_note-12">[12]</ref> எக்சா ஐதரேட்டு  ஒரு ஆச்சரியமூட்டும் அமைப்பைக் கொண்டுள்ளது.   இந்த ஜென்மத்தில் Cu-O பிணைப்பு நீளங்கள்  அனைத்தும் சமமாக உள்ளன.  இது  எண்முகி வடிவ Cu(II)  அணைவுச் சேர்மங்களின்  குணாதிசயமான வழக்கமான ஜான் டெல்லர் விளைவின் காரணமான  அமைப்பு சீர்குலைவைனை உணர்த்துவதாக இல்லை.  இந்த   இந்த விளைவற்ற தன்மை வலிமையான <ref target="https://ta.wikipedia.org/wiki/ஐதரசன்_பிணைப்பு">ஐதரசன் பிணைப்பு</ref> காரணமாக Cu-O பிணைப்புகளின்  மீட்சி தன்மையை வரையறைக்குள்  கொணர்வதால் ஏற்படுவதாகும்.</p>


புற இணைப்புகள்
<list type="unordered"><item><ref target="http://www.npi.gov.au/substances/copper/index.html">National Pollutant Inventory – Copper and compounds fact sheet</ref></item>
<item><ref target="https://web.archive.org/web/20170905225218/https://www.cdc.gov/niosh/ipcsneng/neng0240.html">ICSC Copper and compounds fact sheet</ref></item></list>
<list type="unordered"><item><ref target="https://ta.wikipedia.org/wiki/வார்ப்புரு:நைத்திரேட்டுகள்">பா</ref></item><item><ref target="https://ta.wikipedia.org/wiki/வார்ப்புரு_பேச்சு:நைத்திரேட்டுகள்">உ</ref></item><item><ref target="//ta.wikipedia.org/w/index.php?title=%E0%AE%B5%E0%AE%BE%E0%AE%B0%E0%AF%8D%E0%AE%AA%E0%AF%8D%E0%AE%AA%E0%AF%81%E0%AE%B0%E0%AF%81:%E0%AE%A8%E0%AF%88%E0%AE%A4%E0%AF%8D%E0%AE%A4%E0%AE%BF%E0%AE%B0%E0%AF%87%E0%AE%9F%E0%AF%8D%E0%AE%9F%E0%AF%81%E0%AE%95%E0%AE%B3%E0%AF%8D&amp;action=edit">தொ</ref></item></list><ref target="https://ta.wikipedia.org/wiki/நைத்திரேட்டு">நைத்திரேட்டு</ref> அயனியின் உப்புகளும், பிணைப்பு கிளைப் பொருள்களும்


</text></body></html>