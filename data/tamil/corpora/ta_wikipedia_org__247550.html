<html><body><text id="wikipedia_ta_wikipedia_org__247550.html" ns="0" revid="2976574" sourceurl="https://ta.wikipedia.org/wiki/%E0%AE%B2%E0%AE%BF%E0%AE%AF%E0%AE%BE%E0%AE%95%E0%AE%A4%E0%AF%8D-%E0%AE%A8%E0%AF%87%E0%AE%B0%E0%AF%81_%E0%AE%92%E0%AE%AA%E0%AF%8D%E0%AE%AA%E0%AE%A8%E0%AF%8D%E0%AE%A4%E0%AE%AE%E0%AF%8D" title="லியாகத்-நேரு ஒப்பந்தம்" type="wikipedia">லியாகத்-நேரு ஒப்பந்தம்
<p><hi rend="bold">லியாகத்-நேரு ஒப்பந்தம்</hi> அல்லது <hi rend="bold">தில்லி ஒப்பந்தம் 1950</hi> (<hi rend="bold">Liaquat–Nehru Pact</hi> or <hi rend="bold">Delhi Pact</hi>) என்பது 1950 ஏப்ரல் 8 ஆம் நாள் <ref target="https://ta.wikipedia.org/wiki/இந்தியப்_பிரதமர்">இந்தியப் பிரதமர்</ref> <ref target="https://ta.wikipedia.org/wiki/ஜவகர்லால்_நேரு">ஜவகர்லால் நேரு</ref>, மற்றும் <ref target="https://ta.wikipedia.org/wiki/பாக்கித்தான்_பிரதமர்">பாக்கித்தான் பிரதமர்</ref> <ref target="https://ta.wikipedia.org/wiki/லியாகத்_அலி_கான்">லியாகத் அலி கான்</ref> ஆகியோருக்கிடையில் சிறுபான்மையினரின் பாதுகாப்பு மற்றும் உரிமைகள் தொடர்பாக ஏற்றுக் கொள்ளப்பட்ட <ref target="https://ta.wikipedia.org/wiki/ஒப்பந்தம்">இருதரப்பு</ref> உடன்பாடு ஆகும்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> <ref target="https://ta.wikipedia.org/wiki/இந்தியப்_பிரிவினை">இந்தியப் பிரிவினையை</ref> அடுத்து, மேலும் பிரிவினைகளையும், கலவரங்களையும் தடுக்கும் பொருட்டு, தொடர்ந்து ஆறு நாட்கள் நடைபெற்ற உச்சக் கட்டப் பேச்சுவார்த்தைகளை அடுத்து இந்த உடன்பாடு எட்டப்பட்டது. இவ்வுடன்பாடு <ref target="https://ta.wikipedia.org/wiki/புது_தில்லி">புது தில்லியில்</ref> கையெழுத்திடப்பட்டது. அகதிகள் எவ்வித இடைஞ்சல்களும் இன்றித் தமது உடைமைகளை விற்க அனுமதிக்கப்படல், கடத்தப்பட்டோர் விடுவிக்கப்படல், சூறையாடப்பட்ட பொருட்களை மீள ஒப்படைத்தல், கட்டாய மதமாற்றம் அங்கீகரிக்கப்படாமை, சிறுபான்மையினரின் உரிமைகள் பாதுகாப்பு ஆகிய முக்கிய உடன்பாடுகள் இரு தரப்புக்கும் இடையில் எட்டப்பட்டன.</p>
<p>இரு நாடுகளிலும் சிறுபான்மை ஆணைக்குழுக்கள் நிறுவப்பட்டன. <ref target="https://ta.wikipedia.org/wiki/கிழக்கு_பாக்கிஸ்தான்">கிழக்குப் பாக்கித்தானில்</ref> இருந்து (இன்றைய <ref target="https://ta.wikipedia.org/wiki/வங்காளதேசம்">வங்காளதேசம்</ref>) இந்தியாவின் <ref target="https://ta.wikipedia.org/wiki/மேற்கு_வங்காளம்">மேற்கு வங்கத்திற்கு</ref> ஒரு மில்லியனுக்கும் அதிகமான அகதிகள் இடம்பெயர்ந்தனர்.</p>


வெளி இணைப்புகள்
<list type="unordered"><item><ref target="http://www.storyofpakistan.com/articletext.asp?artid=A096">லியாகத்-நேரு ஒப்பந்தம்</ref></item></list>
</text></body></html>