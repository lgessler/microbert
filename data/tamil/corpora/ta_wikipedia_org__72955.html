<html><body><text id="wikipedia_ta_wikipedia_org__72955.html" ns="0" revid="3254703" sourceurl="https://ta.wikipedia.org/wiki/%E0%AE%AA%E0%AF%82%E0%AE%99%E0%AF%8D%E0%AE%95%E0%AF%8B%E0%AE%A4%E0%AF%88_%E0%AE%86%E0%AE%B2%E0%AE%9F%E0%AE%BF_%E0%AE%85%E0%AE%B0%E0%AF%81%E0%AE%A3%E0%AE%BE" title="பூங்கோதை ஆலடி அருணா" type="wikipedia">பூங்கோதை ஆலடி அருணா
<p><hi rend="bold">பூங்கோதை ஆலடி அருணா</hi> ஓர் இந்திய <ref target="https://ta.wikipedia.org/wiki/அரசியல்வாதி">அரசியல்வாதியும்</ref>, தமிழ்நாட்டின் முன்னாள் <ref target="https://ta.wikipedia.org/wiki/சட்ட_மன்ற_உறுப்பினர்">சட்டமன்ற உறுப்பினரும்</ref> ஆவார். இவர் <ref target="https://ta.wikipedia.org/wiki/தமிழக_அமைச்சரவை">முன்னாள் தமிழக தகவல் தொழில்நுட்பத் துறை அமைச்சர்</ref> ஆவார். இவர் <ref target="https://ta.wikipedia.org/wiki/திருநெல்வேலி_மாவட்டம்">திருநெல்வேலி மாவட்டம்</ref>, <ref target="https://ta.wikipedia.org/wiki/ஆலங்குளம்_(சட்டமன்றத்_தொகுதி)">ஆலங்குளம்</ref> தொகுதியில் இருந்து, <ref target="https://ta.wikipedia.org/wiki/2006">2006</ref> இல் நடந்த தேர்தலில் <ref target="https://ta.wikipedia.org/wiki/திமுக">திமுக</ref> சார்பாக தேர்ந்தெடுக்கப்பட்டார். இவர் <ref target="https://ta.wikipedia.org/wiki/திமுக">திமுகவின்</ref> கலை இலக்கியப் பகுத்தறிவுப் பேரவைச் செயலாளராக பணியாற்றி வருகிறார். பூங்கோதை, ஒரு தொழில்முறை பெண்கள் சிறப்பு  பட்டம் பெற்ற மருத்துவர். இவர் தந்தை <ref target="https://ta.wikipedia.org/wiki/ஆலடி_அருணா">ஆலடி அருணா</ref> முன்னாள் தமிழக அமைச்சராவார். இவர் 2016 ஆம் ஆண்டு நடந்த சட்டமன்றத் தேர்தலில், <ref target="https://ta.wikipedia.org/wiki/ஆலங்குளம்_(சட்டமன்றத்_தொகுதி)">ஆலங்குளம்</ref> தொகுதியில் இருந்து, <ref target="https://ta.wikipedia.org/wiki/திமுக">திமுக</ref> சார்பில் போட்டியிட்டு, தமிழக சட்டமன்றத்திற்குத் தேர்ந்தெடுக்கப்பட்டார்.</p>
குடும்பம்
<p><ref target="https://ta.wikipedia.org/wiki/தென்காசி_மாவட்டம்">தென்காசி மாவட்டம்</ref>, <ref target="https://ta.wikipedia.org/wiki/ஆலங்குளம்">ஆலங்குளம்</ref> அருகே உள்ள <ref target="https://ta.wikipedia.org/wiki/ஆலடிப்பட்டி">ஆலடிப்பட்டி</ref> கிராமத்தில் அக்டோபர் 28, 1964 இல் பிறந்தார். இவர் மருத்துவ படிப்புக்கு பிறகு <ref target="https://ta.wikipedia.org/wiki/லண்டன்">லண்டனில்</ref> 10 ஆண்டுகள் பணியாற்றினார். பின்னர் அப்பல்லோ மருத்துவமனையில் மருத்துவராக பணிபுரிந்தார். இவரது கணவர் மருத்துவர் பாலாஜி நரம்பியல் மருத்துவ நிபுணர். அவர் அப்பல்லோ மருத்துவமனையில் பணியாற்றுகிறார். இவர்களுக்கு சமந்தா மற்றும் காவ்யா என இரு மகள்கள் உள்ளனர்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> டாக்டர் பூங்கோதைக்கு மதிவாணன், தமிழ்வாணன், அமுதவாணன், அன்புவாணன், எழில்வாணன் ஆகிய 5 சகோதரர்கள் உள்ளனர்.</p>


வெளி இணைப்புகள்
<list type="unordered"><item><ref target="http://www.assembly.tn.gov.in/disp_ind.asp?prof_id=267">அரசின் வலைத்தளத்தில் அமைச்சர் பூங்கோதையின் பக்கம்</ref> <ref target="https://web.archive.org/web/20100306161155/http://www.assembly.tn.gov.in/disp_ind.asp?prof_id=267">பரணிடப்பட்டது</ref> 2010-03-06 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item></list>
</text></body></html>