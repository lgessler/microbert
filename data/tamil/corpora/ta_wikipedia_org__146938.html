<html><body><text id="wikipedia_ta_wikipedia_org__146938.html" ns="0" revid="3375281" sourceurl="https://ta.wikipedia.org/wiki/%E0%AE%95%E0%AE%BF%E0%AE%B0%E0%AE%A4%E0%AF%8D%E0%AE%A4%E0%AE%BF%E0%AE%95%E0%AF%8D%E0%AE%95%E0%AE%BE_%E0%AE%A4%E0%AF%80%E0%AE%B0%E0%AF%8D" title="கிரத்திக்கா தீர்" type="wikipedia">கிரத்திக்கா தீர்
<p><hi rend="bold">கிரத்திக்கா தீர்</hi> அல்லது <hi rend="bold">கிரத்திக்கா செங்கர்</hi> (<hi rend="italic">Kratika Dheer</hi> or <hi rend="italic">Kratika Sengar</hi>, <ref target="https://ta.wikipedia.org/wiki/சூலை_3">சூலை 3</ref>, <ref target="https://ta.wikipedia.org/wiki/1986">1986</ref>) <ref target="https://ta.wikipedia.org/wiki/இந்தியா">இந்தியத்</ref> தொலைக்காட்சி நடிகை ஆவார். இவர் கசௌத்தி சிந்தகி கே என்ற இந்தியத் <ref target="https://ta.wikipedia.org/wiki/தொலைக்காட்சித்_தொடர்">தொலைக்காட்சித் தொடரில்</ref> பிரேர்னாவாக (இரண்டு) என்ற கதாபத்திரத்தில் நடித்ததால் பிரபலமானார்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> இவர் கியுங்கி சாசு பி கபி பகூ தி என்ற தொலைக்காட்சித் தொடரில் சாஞ்சி எனும் கதாபாத்திரமாகச் சிறப்புத் தோற்றத்திலும் நடித்துள்ளார்.<ref target="https://ta.wikipedia.org/wiki/முதற்_பக்கம்#cite_note-2">[2]</ref> 9எக்சில் ஒளிபரப்பப்பட்ட கியா தில் மே ஏ என்ற <ref target="https://ta.wikipedia.org/wiki/தொலைக்காட்சித்_தொடர்">தொலைக்காட்சித் தொடரிலும்</ref> நைனா எனும் கதாபாத்திரமாக நடித்துள்ளார்.<ref target="https://ta.wikipedia.org/wiki/முதற்_பக்கம்#cite_note-3">[3]</ref> இலக்சு கோன் சீத்தெக பாலிவுடு கா திக்கெட்டு எனும் நிகழ்ச்சியிலும் பங்குபற்றியுள்ளார்.<ref target="https://ta.wikipedia.org/wiki/முதற்_பக்கம்#cite_note-4">[4]</ref> இவர் <ref target="https://ta.wikipedia.org/wiki/ஜான்சி_ராணி..._ஒரு_வீரப்பெண்ணின்_கதை">ஜான்சி ராணி... ஒரு வீரப்பெண்ணின் கதை</ref> எனும் தொடரில் <ref target="https://ta.wikipedia.org/wiki/ராணி_லட்சுமிபாய்">இராணி இலட்சுமிபாயாக</ref> முதன்மைப் பாத்திரமேற்று, <ref target="https://ta.wikipedia.org/wiki/ராணி_லட்சுமிபாய்">இராணி லட்சுமிபாயின்</ref> வாழ்க்கை வரலாற்றை நடித்துக் காட்டினார்.<ref target="https://ta.wikipedia.org/wiki/முதற்_பக்கம்#cite_note-5">[5]</ref> இப்போது, <ref target="https://ta.wikipedia.org/wiki/மறுமணம்_(தொலைக்காட்சித்_தொடர்)">மறுமணம்</ref> என்ற ஜீ தமிழ்த் தொலைக்காட்சித் தொடரில் ஆர்த்தி எனும் முதன்மைப் பாத்திரத்தில் நடித்து வருகிறார்.<ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
ஆரம்ப வாழ்க்கை
<p>கிரத்திக்கா செங்கர் <ref target="https://ta.wikipedia.org/wiki/சூலை_3">சூலை 3</ref>, <ref target="https://ta.wikipedia.org/wiki/1985">1985இல்</ref> கான்பூரில் பிறந்து <ref target="https://ta.wikipedia.org/wiki/தில்லி">தில்லியில்</ref> பட்டம் பெற்றுக் கொண்டார். நடிகையாக வருவதற்கு முன்பு கிரத்திக்கா விளம்பர நிறுவனமொன்றிலும் அங்கமாத் தொலைக்காட்சியிலும் வேலை செய்தார்.<ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
தொழில்
தொலைக்காட்சி
<p>கசௌத்தி சிந்தகி கேயில் பிரேர்னாவாக (இரண்டு) நடித்ததிலிருந்து கிரத்திக்கா குறுகிய காலத்திலேயே பிரபலமானார்.<ref target="https://ta.wikipedia.org/wiki/முதற்_பக்கம்#cite_note-8">[8]</ref></p>
<p><ref target="https://ta.wikipedia.org/wiki/ஜான்சி_ராணி..._ஒரு_வீரப்பெண்ணின்_கதை">ஜான்சி ராணி... ஒரு வீரப்பெண்ணின் கதையில்</ref> இவர் முதன்மைப் பாத்திரமான <ref target="https://ta.wikipedia.org/wiki/ராணி_லட்சுமிபாய்">இராணி இலட்சுமிபாயாக</ref> நடித்தார்.<ref target="https://ta.wikipedia.org/wiki/முதற்_பக்கம்#cite_note-9">[9]</ref> இப்பாத்திரம், தொலைக்காட்சித் தொடர்த் துறையில் கிரத்திக்காவுக்குப் பெயர் தேடித் தந்தது. தற்போது <ref target="https://ta.wikipedia.org/wiki/மறுமணம்_(தொலைக்காட்சித்_தொடர்)">மறுமணம்</ref> என்ற தொடரில் ஆர்த்தியாக நடித்து வருகிறார்.<ref target="https://ta.wikipedia.org/wiki/முதற்_பக்கம்#cite_note-10">[10]</ref> தொடரின் பெயர் குறிப்பிடுவது போல இத்தொடர் மறுமணம் செய்யும் ஒரு கைம்பெண்ணைப் பற்றியது.<ref target="https://ta.wikipedia.org/wiki/முதற்_பக்கம்#cite_note-11">[11]</ref> இத்தொடரில் குர்மீத்து சௌத்ரியும் நடித்து வருகின்றார்.<ref target="https://ta.wikipedia.org/wiki/முதற்_பக்கம்#cite_note-12">[12]</ref> <ref target="https://ta.wikipedia.org/wiki/பெப்ரவரி_20">பெப்ரவரி 20</ref>, <ref target="https://ta.wikipedia.org/wiki/2012">2012இலிருந்து</ref> இத்தொடர் ஜீ தமிழில் ஒளிபரப்பப்பட்டு வருகின்றது.<ref target="https://ta.wikipedia.org/wiki/முதற்_பக்கம்#cite_note-13">[13]</ref></p>
குறும்படம்
<p>அபிசேக்கு சந்திராவினால் இயக்கப்பட்ட இரீடு மை சைலன்சு எனும் குறும்படத்திலும் கிரத்திக்கா நடித்துள்ளார்.<ref target="https://ta.wikipedia.org/wiki/முதற்_பக்கம்#cite_note-14">[14]</ref></p>





விருதுகள்
<list type="unordered"><item>ஜீ இரிசுத்தே விருது-விருப்பமான மகள் (2010)<ref target="https://ta.wikipedia.org/wiki/முதற்_பக்கம்#cite_note-15">[15]</ref></item>
<item>பிகு தெலிவிசன் விருது-வீரப் பெண் கதைமாந்தர் (2011)<ref target="https://ta.wikipedia.org/wiki/முதற்_பக்கம்#cite_note-16">[16]</ref></item>
<item>த குளோபல் இந்திய விலிம் அண்டு தெலிவிசன் ஆனர்சு-சிறந்த புத்தம்புதிய பெண் முகம் (2011)</item></list>
இதையும் பார்க்க
<list type="unordered"><item><ref target="https://ta.wikipedia.org/wiki/ஜான்சி_ராணி..._ஒரு_வீரப்பெண்ணின்_கதை">ஜான்சி ராணி... ஒரு வீரப்பெண்ணின் கதை</ref></item></list>
</text></body></html>