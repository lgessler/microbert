<html><body><text id="wikipedia_ta_wikipedia_org__483540.html" ns="0" revid="3333950" sourceurl="https://ta.wikipedia.org/wiki/%E0%AE%8A%E0%AE%95%E0%AE%BE%E0%AE%A9%E0%AF%8D_%E0%AE%A4%E0%AF%80%E0%AE%A8%E0%AF%81%E0%AE%A3%E0%AF%8D%E0%AE%AE%E0%AE%BF%E0%AE%AF%E0%AE%BF%E0%AE%AF%E0%AE%B2%E0%AF%8D_%E0%AE%86%E0%AE%AF%E0%AF%8D%E0%AE%B5%E0%AF%81_%E0%AE%A8%E0%AE%BF%E0%AE%B1%E0%AF%81%E0%AE%B5%E0%AE%A9%E0%AE%AE%E0%AF%8D" title="ஊகான் தீநுண்மியியல் ஆய்வு நிறுவனம்" type="wikipedia">ஊகான் தீநுண்மியியல் ஆய்வு நிறுவனம்
<p><hi rend="bold">ஊகான் தீநுண்மியியல் ஆய்வு நிறுவனம்</hi>, <hi rend="bold">சீன அறிவியல் கல்வியகம்</hi> (The Wuhan Institute of Virology, Chinese Academy of Sciences) (<hi rend="bold">WIV</hi>:<ref target="https://ta.wikipedia.org/wiki/சீன_மொழி">சீன மொழி</ref>: 中国科学院武汉病毒研究所; <ref target="https://ta.wikipedia.org/wiki/பின்யின்">பின்யின்</ref>: Zhōngguó Kēxuéyuàn Wǔhàn Bìngdú Yánjiūsuǒ) என்பது <ref target="https://ta.wikipedia.org/wiki/தீநுண்மி"> தீநுண்மிகள்</ref> குறித்த ஒரு ஆராய்ச்சி கல்வி நிறுவனமாகும். இந்நிறுவனம் <hi rend="italic">சீன அறிவியல் கல்வியகத்தால்</hi> (the Chinese Academy of Sciences) (<hi rend="bold">CAS</hi>) நிர்வாகிக்கப்படுகிறது. </p>
<p>இது <ref target="https://ta.wikipedia.org/wiki/சீனா">சீனாவில்</ref> <ref target="https://ta.wikipedia.org/wiki/ஊபேய்">ஊபேய்</ref> மாகாணத்தில், ஜியாங்சியா மாவட்ட தலைநகரான <ref target="https://ta.wikipedia.org/wiki/ஊகான்">ஊகானில்</ref> அமைந்துள்ளது. இது 2015 ஆம் ஆண்டில் சீனாவின் முதல் <hi rend="italic">பயோசேஃப்ட்டி லெவல் -4</hi> (BSL-4) ஆய்வகத்தைத் திறந்தது.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
<p><hi rend="italic">ஊகான் தீநுண்மியியல் ஆய்வு நிறுவனத்தால்</hi> திட்டமிட்டு செயற்கையாக உருவாக்கப்பட்ட வைரசுகளால் 2019-20  <hi rend="italic">கொரோனா வைரசு தொற்றுநோய்</hi>  உருவானதாக 2020 ஜனவரியில் ஒரு  யூகம் பரவலானது.<ref target="https://ta.wikipedia.org/wiki/முதற்_பக்கம்#cite_note-3">[3]</ref> <ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
<p>வெளவால் மீதான கொரானா வைரசுகள் குறித்த <hi rend="italic">ஊகான் தீநுண்மியியல் ஆய்வு நிறுவன</hi>ஆராய்ச்சிகளை குறித்து, சிலர் பாதுகாப்பு பற்றிய வருத்தங்களையும், தொடர்புடைய ஆதாரங்களையும் அமெரிக்காவிலிருந்து ஆவணப்படுத்தினர்.</p>
<p><hi rend="italic">ஊகான் தீநுண்மியியல் ஆய்வு நிறுவனத்தில்</hi> வெளவால்கள் மீது விஞ்ஞானிகள் ஆய்வுகள் மேற்கொள்ளும் போது <hi rend="italic">கொரானா வைரசுகள்</hi> தற்செயலாக தோன்றிருக்கலாம் என்று அமெரிக்க உளவுத்துறை அதிகாரிகள் ஏப்ரல் 2020 இல் நிரூபிக்கப்படாத அறிக்கைகள் மூலம் விசாரணைகளை தொடங்கினர்.<ref target="https://ta.wikipedia.org/wiki/முதற்_பக்கம்#cite_note-5">[5]</ref><ref target="https://ta.wikipedia.org/wiki/முதற்_பக்கம்#cite_note-6">[6]</ref><ref target="https://ta.wikipedia.org/wiki/முதற்_பக்கம்#cite_note-7">[7]</ref><ref target="https://ta.wikipedia.org/wiki/முதற்_பக்கம்#cite_note-8">[8]</ref></p>
வரலாறு
<p>இந்த நிறுவனம் 1956 ஆம் ஆண்டில் <hi rend="italic">சீன அறிவியல் கல்வியகத்தின்</hi>  (CAS) கீழ் <hi rend="italic">ஊகான் நுண்ணுயிரியல் ஆய்வகமாக</hi> நிறுவப்பட்டது. 1961-ல்<hi rend="italic">தென் சீனா நுண்ணுயிரியல் ஆய்வு நிறுவனம்</hi> என்ற பெயரில் இருந்த இந்நிறுவனம், 1962 இல்<hi rend="italic">ஊகான் நுண்ணுயிரியல் நிறுவனம்</hi> என மறுபெயரிடப்பட்டது. </p>
<p>1970 ஆம் ஆண்டில், <hi rend="italic">ஊபேய் அறிவியல் மற்றும் தொழில்நுட்ப ஆணையம்</hi> நிர்வாகத்தை எடுத்துக் கொண்டபோது இது <hi rend="italic">ஊபேய் மாகாண நுண்ணுயிரியல் நிறுவனமாக</hi> மாறியது.ஜூன் 1978 இல், இது <hi rend="italic">சீன அறிவியல் கல்வியகம்</hi> (CAS) என திரும்பி,
<hi rend="italic">ஊகான் தீநுண்மியியல் ஆய்வு நிறுவனம்</hi> என மறுபெயரிடப்பட்டது.<ref target="https://ta.wikipedia.org/wiki/முதற்_பக்கம்#cite_note-9">[9]</ref><ref target="https://ta.wikipedia.org/wiki/முதற்_பக்கம்#cite_note-10">[10]</ref><ref target="https://ta.wikipedia.org/wiki/முதற்_பக்கம்#cite_note-11">[11]</ref></p>
<p>2015 ல் லியோனைச் சேர்ந்த பிரெஞ்சு அரசு சி.ஐ.ஆர்.ஐ ஆய்வகத்துடன் இணைந்து 300 மில்லியன் யுவான் (44 மில்லியன்) செலவில் <hi rend="italic">தேசிய உயிர் பாதுகாப்பு ஆய்வகத்தின்</hi> பணி நிறைவடைந்தது. இது சீனாவின் முக்கிய பகுதியில் கட்டப்பட்ட முதல் <hi rend="italic">பயோசேஃப்ட்டி லெவல் -4</hi> (BSL–4) ஆய்வகமாகும். <ref target="https://ta.wikipedia.org/wiki/முதற்_பக்கம்#cite_note-nature-12">[12]</ref><ref target="https://ta.wikipedia.org/wiki/முதற்_பக்கம்#cite_note-13">[13]</ref>ஆய்வக விரிவாக்கத்திற்காக அமெரிக்க அரசாங்கத்தால் ஓரளவு நிதியளிக்கப்பட்டது.
<ref target="https://ta.wikipedia.org/wiki/முதற்_பக்கம்#cite_note-14">[14]</ref>2003ல் கருத்தில் கொண்டவாறு விரிவாக்கம் முடிவதற்கு குறிப்பிட்ட காலமெடுத்தது. </p>
<p>இந்த ஆய்வகம் அமெரிக்காவில் டெக்சாஸ் மாநிலத்தின் தலைநகரமான ஆஸ்டின்-ல் அமைந்துள்ள <hi rend="italic">டெக்சாஸ் பல்கலைக்கழகத்தில்</hi> உள்ள <hi rend="italic">கால்வெஸ்டன் தேசிய ஆய்வகத்திடம் வலுவான உறவுகளைக் கொண்டுள்ளது.<ref target="https://ta.wikipedia.org/wiki/முதற்_பக்கம்#cite_note-WPO-15">[15]</ref></hi></p>
கொரோனா வைரசு ஆராய்ச்சி
<p>2005 -ல் <hi rend="italic">ஊகான் தீநுண்மியியல் ஆய்வு நிறுவனத்தை</hi> சார்ந்த ஆராய்சியாளர்களை உள்ளடக்கிய ஒரு குழு <ref target="https://ta.wikipedia.org/wiki/சீனா">சீனாவின்</ref> குதிரைவாலி வெளவால்கள் தான்  சார்ஸ் போன்ற கொரோனா வைரசுகளின்  இயற்கை களஞ்சியங்கள்  என்று கண்டுபிடித்து ஆய்வறிக்கையை வெளியிட்டது.<ref target="https://ta.wikipedia.org/wiki/முதற்_பக்கம்#cite_note-16">[16]</ref></p>
<p>பல ஆண்டுகளாக இந்த ஆய்வைத் தொடர்ந்த  ஆய்வு நிறுவனத்திலுள்ள
ஆராய்ச்சியாளர்கள், சீனா முழுவதும் பல இடங்களில் உள்ள ஆயிரக்கணக்கான வெளவால்களில் தனிமைப்படுத்திய 300க்கும் மேலான வெளவால் வைரசுத்தொடர்களின் மாதிரிகளை ஆராய்ந்தார்கள்.
<ref target="https://ta.wikipedia.org/wiki/முதற்_பக்கம்#cite_note-nature2017-17">[17]</ref></p>
<p>2015 -ல் <ref target="https://ta.wikipedia.org/wiki/எலா_உயிரணுக்கள்">எலா உயிரணுக்களை</ref> (HeLa) பாதிக்கக்கூடிய கொரோனா வைரசை உருவாக்க முடியுமா என்பது குறித்த வெற்றிகரமான ஆய்வறிக்கையை அந்த ஆய்வு நிறுவனம்  வெளியிட்டது.</p>
</text></body></html>