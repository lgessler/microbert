<html><body><text id="wikipedia_ta_wikipedia_org__59503.html" ns="0" revid="2742657" sourceurl="https://ta.wikipedia.org/wiki/%E0%AE%95%E0%AF%81%E0%AE%B0%E0%AF%81%E0%AE%A4%E0%AE%BF_%E0%AE%AE%E0%AF%81%E0%AE%9F%E0%AE%BF%E0%AE%9A%E0%AF%8D%E0%AE%9A%E0%AF%81" title="குருதி முடிச்சு" type="wikipedia">குருதி முடிச்சு
<p><hi rend="bold">குருதி முடிச்சு</hi> அல்லது <hi rend="bold">உருளைக்கலன் முடிச்சு</hi> என்பது <ref target="https://ta.wikipedia.org/wiki/நைலோன்">நைலோனால்</ref> ஆன ஒரிழைக் <ref target="https://ta.wikipedia.org/wiki/கயிறு">கயிற்றுத்</ref> துண்டுகளை இணைப்பதில் சிறப்பாகப் பயன்படத்தக்க ஒரு <ref target="https://ta.wikipedia.org/wiki/முடிச்சு">முடிச்சு</ref> ஆகும். இத் தேவைக்காகப் பயன்படுத்தப்படும் பிற முடிச்சுக்கள் கயிற்றின் வலிமையைக் குறிப்பிடத்தக்க அளவு குறைப்பதைப் போலன்றி, இம் முடிச்சு கயிற்றின் பெரும்பகுதி வலிமையைத் தக்க வைத்துக்கொள்ள உதவுகிறது. இது வீச்சுக் கயிற்று மீன்பிடித்தலில் பரவலாகப் பயன்பட்டு வருகிறது.</p>
<p>குருதி முடிச்சை முடியும்போது, தொடுக்கவேண்டிய இரண்டு கயிறுகளையும் 6-8 <ref target="https://ta.wikipedia.org/wiki/சதம_மீட்டர்">சதம மீட்டருக்கு</ref> ஒன்றின் மீதொன்றாகப் பொருந்தியிருக்கும்படி எதிரெதிர்த் திசையில் வைக்கப்படும். ஒரு கயிற்றின் குட்டை முனை மறு கயிற்றைச் சுற்றி 4-6 சுற்றுக்கள் சுற்றப்படும். எஞ்சிய பகுதியின் முனையைத் திருப்பிக் கொண்டுவந்து சுற்றுத் தொடங்கிய இடத்துக்கு முன் இரு கயிறுகளுக்கும் இடையே செருகப்படும். இதைபோலவே மற்றக் கயிற்றின் குட்டை முனையையும் முதல் கயிற்றில் 4-6 தடவைகள் சுற்றி எஞ்சிய முனையைப் பின்னால் கொண்டுவந்து முன்னர் செருகிய முனைக்குப் பக்கத்திலேயே எதிர்த்திசையில் செருகப்படும். கயிறுகள் ஈரமாக்கப்பட்டு இரண்டு கயிறுகளினதும் நீளமான முனைகளைப் பிடித்து இழுப்பதன் மூலம் இறுக்கப்படும்.</p>


இவற்றையும் பார்க்கவும்
<list type="unordered"><item><ref target="https://ta.wikipedia.org/wiki/முடிச்சு">முடிச்சு</ref></item>
<item><ref target="https://ta.wikipedia.org/wiki/முடிச்சுக்களின்_பட்டியல்">முடிச்சுக்களின் பட்டியல்</ref></item></list>
வெளியிணைப்புக்கள்
<list type="unordered"><item><ref target="http://www.animatedknots.com/bloodknot/">குருதி முடிச்சின் அசைவூட்டிய படம்</ref></item></list>
</text></body></html>