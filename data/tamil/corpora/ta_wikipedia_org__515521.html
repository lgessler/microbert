<html><body><text id="wikipedia_ta_wikipedia_org__515521.html" ns="0" revid="3211858" sourceurl="https://ta.wikipedia.org/wiki/%E0%AE%9F%E0%AE%BF._%E0%AE%9C%E0%AE%BF._%E0%AE%A4%E0%AE%BF%E0%AE%AF%E0%AE%BE%E0%AE%95%E0%AE%B0%E0%AE%BE%E0%AE%9C%E0%AE%A9%E0%AF%8D" title="டி. ஜி. தியாகராஜன்" type="wikipedia">டி. ஜி. தியாகராஜன்
<p><hi rend="bold">டி. ஜி. தியாகராஜன்</hi> (<hi rend="italic">T. G. Thyagarajan</hi>) என்பவர் ஒரு இந்திய திரைப்பட தயாரிப்பாளர் ஆவார்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> இவர் விமர்சன ரீதியாக பாராட்டப்பட்ட திரைப்படமான <hi rend="italic"><ref target="https://ta.wikipedia.org/wiki/மூன்றாம்_பிறை_(திரைப்படம்)">மூன்றாம் பிறை</ref></hi> மூலம் திரைப்பட தயாரிப்பாளராக அறிமுகமானார். <ref target="https://ta.wikipedia.org/wiki/சத்ய_ஜோதி_படங்கள்">சத்ய ஜோதி பிலிம்ஸ்</ref> என்ற தயாரிப்பு மற்றும் விநியோக நிறுவனத்தை நிறுவியவர். இவர் தனது தயாரிப்பு நிறுவனத்தின் வழியாக 30 க்கும் மேற்பட்ட திரைப்படங்களையும் சில தொலைக்காட்சி தொடர்களையும் தயாரித்துள்ளார். இவரது தந்தை <ref target="https://ta.wikipedia.org/wiki/வீனஸ்_கோவிந்தராஜன்">வீனஸ் கோவிந்தராஜனும்</ref> ஒரு புகழ்பெற்ற திரைப்பட தயாரிப்பாளராவார்.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
தொழில்
<p>தியாகராஜன் சத்ய ஜோதி பிலிம்ஸ் நிறுவனத்தை நிறுவுவதற்கு முன்பு  1970களில் தனது மாமனார் <ref target="https://ta.wikipedia.org/wiki/இராம._வீரப்பன்">ஆர். எம். வீரப்பனுக்கு</ref> சொந்தமான சத்திய மூவிசுடன் சேர்ந்து திரைப்படங்களை தயாரித்தார்.<ref target="https://ta.wikipedia.org/wiki/முதற்_பக்கம்#cite_note-3">[3]</ref> இவரது முதல் சுயாதீன தயாரிப்பு படமான  <ref target="https://ta.wikipedia.org/wiki/கமல்ஹாசன்">கமல்ஹாசன்</ref> நடித்த <hi rend="italic"><ref target="https://ta.wikipedia.org/wiki/மூன்றாம்_பிறை_(திரைப்படம்)">மூன்றாம் பிறை</ref></hi> (1982) வணிகரீதியான வெற்றியையும், விமர்சன ரீதியாக பாராட்டப்பட்டையும் பெற்றது.  இப்படம் சிறந்த படத்திற்கான தமிழக அரசின் விருதையும் பெற்றது. இவரது அடுத்த தயாரிப்பான  <hi rend="italic"><ref target="https://ta.wikipedia.org/wiki/பகல்_நிலவு">பகல் நிலவு</ref></hi> (1985) <ref target="https://ta.wikipedia.org/wiki/மணிரத்னம்">மணிரத்னத்தின்</ref> இயங்கத்தில் எடுக்கபட்டது. இதுவும் வணிகரீதியாக வெற்றிப் படமாகும்.</p>
<p>தியாகராஜன் வெற்றிப் படமான <hi rend="italic"><ref target="https://ta.wikipedia.org/wiki/பார்த்திபன்_கனவு_(2003_திரைப்படம்)">பார்த்திபன் கனவு</ref></hi> (2003) படத்தை தயாரித்தார். இது  சிறந்த படத்திற்கான தமிழக அரசு விருதைப் பெற்றது. இவரது அடுத்த மூன்று படங்களான <hi rend="italic"><ref target="https://ta.wikipedia.org/wiki/எம்_மகன்">எம் மகன்</ref></hi> (2006), <hi rend="italic"><ref target="https://ta.wikipedia.org/wiki/ஜெயம்_கொண்டான்_(திரைப்படம்)">ஜெயம் கொண்டான்</ref></hi> (2009), <hi rend="italic"><ref target="https://ta.wikipedia.org/wiki/பாணா_காத்தாடி_(திரைப்படம்)">பாணா காத்தாடி</ref></hi> (2010) ஆகியவை குறைந்த செலவில் எடுக்கபட்ட படங்களாக இருந்தபோதிலும் விமர்சன ரீதியாக பாராட்டப்பட்டன. இதன் பிறகு  மூன்று நட்சத்திரங்களான  <ref target="https://ta.wikipedia.org/wiki/தனுஷ்_(நடிகர்)">தனுஷ்</ref>, <ref target="https://ta.wikipedia.org/wiki/விக்ரம்_பிரபு">விக்ரம் பிரபு</ref>, <ref target="https://ta.wikipedia.org/wiki/அஜித்_குமார்">அஜித் குமார்</ref> ஆகியோரைக் கொண்டு 2016-2017 இடையில் முறையே <hi rend="italic"><ref target="https://ta.wikipedia.org/wiki/தொடரி_(திரைப்படம்)">தொடரி</ref></hi> (2016), <hi rend="italic"><ref target="https://ta.wikipedia.org/wiki/சத்ரியன்_(2017_திரைப்படம்)">சத்திரியன்</ref></hi> (2017), <hi rend="italic"><ref target="https://ta.wikipedia.org/wiki/விவேகம்_(திரைப்படம்)">விவேகம்</ref></hi> போன்ற படங்களை தயாரித்தார். 2019 ஆம் ஆண்டில், இவரது தயாரிப்பு நிறுவனம் தயாரித்த <hi rend="italic"><ref target="https://ta.wikipedia.org/wiki/விசுவாசம்_(திரைப்படம்)">விஸ்வாசம்</ref></hi> சுமார் 200 கோடி வசூல் ஈட்டி வணிக ரீதியாக  வெற்றி பெற்றது, இது இவரது தொழில் வாழ்க்கையின் மிகப்பெரிய வெற்றியாகும்.   பிறகு மீண்டும் <ref target="https://ta.wikipedia.org/wiki/தனுஷ்_(நடிகர்)">தனுசைக்</ref> கொண்டு  <hi rend="italic"><ref target="https://ta.wikipedia.org/wiki/பட்டாஸ்">பட்டாஸ்</ref></hi> (2020) படத்தை தயாரித்தார். இதில் தமிழ் தற்காப்பு கலையான <ref target="https://ta.wikipedia.org/wiki/அடிமுறை">அடிமுறையை</ref> சித்தரித்துள்ளது.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
திரைப்படவியல்
<list type="unordered"><item><hi rend="italic"><ref target="https://ta.wikipedia.org/wiki/மூன்றாம்_பிறை_(திரைப்படம்)">மூன்றாம் பிறை</ref></hi> (1982)</item>
<item><hi rend="italic"><ref target="https://ta.wikipedia.org/wiki/பகல்_நிலவு">பகல் நிலவு</ref></hi> (1985)</item>
<item><hi rend="italic"><ref target="https://ta.wikipedia.org/wiki/மனிதனின்_மறுபக்கம்">மனிதனின் மறுபக்கம்</ref></hi> (1986)</item>
<item><hi rend="italic"><ref target="https://ta.wikipedia.org/wiki/ஜீவா_(1988_திரைப்படம்)">ஜீவா</ref></hi> (1988)</item>
<item><hi rend="italic"><ref target="https://ta.wikipedia.org/wiki/கிழக்கு_வாசல்_(திரைப்படம்)">கிழக்கு வாசல்</ref></hi> (1990)</item>
<item><hi rend="italic"><ref target="https://ta.wikipedia.org/wiki/இதயம்_(திரைப்படம்)">இதயம்</ref></hi> (1991)</item>
<item><hi rend="italic"><ref target="https://ta.wikipedia.org/wiki/என்றும்_அன்புடன்">என்றும் அன்புடன்</ref></hi> (1992)</item>
<item><hi rend="italic"><ref target="https://ta.wikipedia.org/wiki/வேடன்_(திரைப்படம்)">வேடன்</ref></hi> (1993)</item>
<item><hi rend="italic"><ref target="https://ta.wikipedia.org/wiki/ஆனஸ்ட்_ராஜ்">ஆனஸ்ட் ராஜ்</ref></hi> (1994)</item>
<item><hi rend="italic"><ref target="https://ta.wikipedia.org/wiki/ஹரிச்சந்திரா_(1998_திரைப்படம்)">ஹரிச்சந்திரா</ref></hi> (1998)</item>
<item><hi rend="italic"><ref target="https://ta.wikipedia.org/wiki/பார்த்திபன்_கனவு_(2003_திரைப்படம்)">பார்த்திபன் கனவு</ref></hi> (2003)</item>
<item><hi rend="italic"><ref target="https://ta.wikipedia.org/wiki/எம்_மகன்">எம் மகன்</ref></hi> (2006)</item>
<item><hi rend="italic"><ref target="https://ta.wikipedia.org/wiki/ஜெயம்_கொண்டான்_(திரைப்படம்)">ஜெயம்கொண்டன்</ref></hi> (2008)</item>
<item><hi rend="italic"><ref target="https://ta.wikipedia.org/wiki/பாணா_காத்தாடி_(திரைப்படம்)">பாணா காத்தாடி</ref></hi> (2010)</item>
<item><hi rend="italic"><ref target="https://ta.wikipedia.org/wiki/தொடரி_(திரைப்படம்)">தொடரி</ref></hi> (2016)</item>
<item><hi rend="italic"><ref target="https://ta.wikipedia.org/wiki/சத்ரியன்_(2017_திரைப்படம்)">சத்ரியன்</ref></hi> (2017)</item>
<item><hi rend="italic"><ref target="https://ta.wikipedia.org/wiki/விவேகம்_(திரைப்படம்)">விவேகம்</ref></hi> (2017)</item>
<item><hi rend="italic"><ref target="https://ta.wikipedia.org/wiki/விசுவாசம்_(திரைப்படம்)">விஸ்வாசம்</ref></hi> (2019)</item>
<item><hi rend="italic"><ref target="https://ta.wikipedia.org/wiki/பட்டாஸ்">பட்டாஸ்</ref></hi> (2020)</item></list>
தொலைக்காட்சி
<list type="unordered"><item><hi rend="italic">ஜெயிப்பது நிஜம்</hi> (1999)</item>
<item><hi rend="italic">கோபுரம்</hi> (2002)</item>
<item><hi rend="italic">வரம்</hi> (2003)</item>
<item><hi rend="italic">ஆனந்தம்</hi> (2003-2009)</item>
<item><hi rend="italic">கல்யாணம்</hi> (2009)</item>
<item><hi rend="italic">இதயம்</hi> (2009–2012)</item>
<item><hi rend="italic">ஆண்பாவம்</hi> (2012)</item>
<item><hi rend="italic"><ref target="https://ta.wikipedia.org/wiki/புகுந்த_வீடு_(தொலைக்காட்சித்_தொடர்)">புகுந்த வீடு</ref></hi> (2012–2014)</item>
<item><hi rend="italic">மாயா</hi> (2012–2013)</item>
<item><hi rend="italic"><ref target="https://ta.wikipedia.org/wiki/அன்னக்கொடியும்_ஐந்து_பெண்களும்">அன்னக்கொடியும் ஐந்து பெண்களும்</ref></hi> (2015)</item>
<item><hi rend="italic"><ref target="https://ta.wikipedia.org/wiki/சுமங்கலி_(தொலைக்காட்சித்_தொடர்)">சுமங்கலி</ref></hi> (2017–2019)</item>
<item><ref target="https://ta.wikipedia.org/wiki/திருமகள்_(தொலைக்காட்சித்_தொடர்)">திருமகள்</ref> (2020)</item></list>

வெளி இணைப்புகள்
<list type="unordered"><item><ref target="https://ta.wikipedia.org/wiki/ஐ.எம்.டி.பி_இணையத்தளம்">ஐ.எம்.டி.பி இணையத்தளத்தில்</ref><ref target="http://www.imdb.com/name/nm3846980/">முதற் பக்கம்</ref></item></list>
</text></body></html>