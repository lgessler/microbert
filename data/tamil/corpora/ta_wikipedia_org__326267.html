<html><body><text id="wikipedia_ta_wikipedia_org__326267.html" ns="0" revid="3371201" sourceurl="https://ta.wikipedia.org/wiki/%E0%AE%AE%E0%AF%81%E0%AE%AF%E0%AE%B2%E0%AF%8D-%E0%AE%B5%E0%AE%BE%E0%AE%A4%E0%AF%8D%E0%AE%A4%E0%AF%81_%E0%AE%A4%E0%AF%8B%E0%AE%B1%E0%AF%8D%E0%AE%B1%E0%AE%AE%E0%AE%AF%E0%AE%95%E0%AF%8D%E0%AE%95%E0%AE%AE%E0%AF%8D" title="முயல்-வாத்து தோற்றமயக்கம்" type="wikipedia">முயல்-வாத்து தோற்றமயக்கம்<figure><caption>23 அக்டோபர் 1892 தேதியிட்ட "பிளீகென்டெ பிளாட்டர்" (<hi rend="italic"><hi lang="de" rend="italic">Fliegende Blätter</hi></hi>) என்னும் சஞ்சிகையில் வெளியான "முயலும் வாத்தும்" ("<hi lang="de" rend="italic">Kaninchen und Ente</hi>") படம்.</caption></figure>
<p><hi rend="bold">முயல்-வாத்து தோற்றமயக்கம்</hi> என்பது, ஒரு <ref target="https://ta.wikipedia.org/wiki/முயல்">முயலின்</ref> தலையையோ அல்லது ஒரு <ref target="https://ta.wikipedia.org/wiki/வாத்து">வாத்தின்</ref> தலையையோ காணத்தக்க வகையில் அமைந்த ஒர் இரட்டைப் பொருள் காட்டும் படம் ஆகும்.<ref target="https://ta.wikipedia.org/wiki/முதற்_பக்கம்#cite_note-MathWorld-1">[1]</ref> இதுவரை அறியப்பட்டவற்றுள் மிகப் பழைய படம் 23 அக்டோபர் 1892 தேதியிட்ட "பிளீகென்டெ பிளட்டர்" (Fliegende Blätter) என்னும் செருமானிய <ref target="https://ta.wikipedia.org/wiki/நகைச்சுவை">நகைச்சுவைச்</ref> சஞ்சிகை ஒன்றின் வெளியானது. அப்படத்தின் கீழே "கூடிய அளவு ஒன்றுபோல் காணப்படும் விலங்குகள் எவை?" என்ற கேள்வியும், "முயலும் வாத்தும்" என்ற விடையும் இருந்ததன.<ref target="https://ta.wikipedia.org/wiki/முதற்_பக்கம்#cite_note-2">[2]</ref> <ref target="https://ta.wikipedia.org/wiki/லுட்விக்_விட்கென்சுட்டைன்">லுட்விக் விட்கென்சுட்டைன்</ref> என்பவர் தான் எழுதிய <hi rend="italic">மெய்யியல் ஆய்வுகள்</hi> (Philosophical Investigations) என்னும் நூலில், இரண்டு வெவ்வேறு விதமான பார்த்தலை (அதைப் பார்த்தல்/ அதுவாகப் பார்த்தல்) விளக்குவதற்குப் பயன்படுத்தியதன் மூலம் இப்படத்தைப் புகழ் பெறச் செய்தார்.</p>
</text></body></html>