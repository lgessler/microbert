<html><body><text id="wikipedia_ta_wikipedia_org__145565.html" ns="0" revid="3237816" sourceurl="https://ta.wikipedia.org/wiki/%E0%AE%95%E0%AE%9F%E0%AF%81%E0%AE%99%E0%AF%8D%E0%AE%95%E0%AE%B0%E0%AE%BF" title="கடுங்கரி" type="wikipedia">கடுங்கரி

<p><hi rend="bold">கடுங்கரி </hi> (<hi rend="italic">graphite</hi>, <ref target="https://ta.wikipedia.org/wiki/உதவி:IPA/English">/<hi rend="bold">[invalid input: 'icon']</hi>ˈɡræfaɪt/</ref> அல்லது <hi rend="bold">காரீயம்</hi> அல்லது <hi rend="bold">பென்சிற்கரி</hi> என அறியப்படும் <ref target="https://ta.wikipedia.org/wiki/கனிமம்">கனிமம்</ref> <ref target="https://ta.wikipedia.org/wiki/கரிமம்">கரிமத்தின்</ref> ஓர் <ref target="https://ta.wikipedia.org/wiki/தனிமப்_புறவேற்றுரு">தனிமப் புறவேற்றுரு</ref> ஆகும். கரிமத்தின் மற்றுமொரு தனிமப் புறவேற்றுருவான <ref target="https://ta.wikipedia.org/wiki/வைரம்">வைரம்</ref> போலன்றி கடுங்கரி ஓர் <ref target="https://ta.wikipedia.org/wiki/மின்_வன்கடத்தி">மின் வன்கடத்தியும்</ref> ஓர் <ref target="https://ta.wikipedia.org/wiki/குறை_மாழை">குறை உலோகமும்</ref> ஆகும். இந்தப் பண்புகளால் இது <ref target="https://ta.wikipedia.org/wiki/மின்பொறி_விளக்கு">மின்பொறி விளக்கு</ref> <ref target="https://ta.wikipedia.org/wiki/மின்வாயி">மின்வாயிகள்</ref> போன்றவற்றிற்குப் பயன்படுகிறது. கடுங்கரி <ref target="https://ta.wikipedia.org/wiki/திட்ட_வெப்ப_அழுத்தம்">திட்ட வெப்ப அழுத்தத்தில்</ref> கரிமத்தின் மிகவும் நிலையான  வடிவமாகும். எனவே வெப்பவேதியியலில் கரிமத்தின் சேர்மங்களின் உருவாக்கத்திற்கான வெப்பத்தை வரையறுக்க கடுங்கரி <ref target="https://ta.wikipedia.org/wiki/சீர்தர_நிலை">சீர்தர நிலையாக</ref> கொள்ளப்படுகிறது. கடுங்கரியை <ref target="https://ta.wikipedia.org/wiki/அன்த்ராசைட்">அன்த்ராசைட்டுக்கும்</ref> மேலான, மிக உயர்நிலை <ref target="https://ta.wikipedia.org/wiki/நிலக்கரி">நிலக்கரியாகக்</ref> கருதலாம்; இருப்பினும்  தீமூட்ட கடினமாதலால் பொதுவாக எரிபொருளாக பயன்படுத்துவதில்லை.</p>
<p>கடுங்கரி இயற்கையில் மூன்று முதன்மையான விதங்களில் கிடைக்கிறது: </p>
<list type="ordered"><item>படிக நுண்தகட்டு கடுங்கரி (அல்லது தகட்டுப்படிவ கடுங்கரி) தனியாக, தட்டை, உடைபடாதபோது அறுகோண முனைகளுடன் தட்டு-போன்ற துகள்கள், உடைபட்டிருந்தால் முனைகள் தாறுமாறாக அல்லது கோணலாக;</item>
<item>படிகமற்ற கடுங்கரி நுண்துகள்களாக, நிலக்கரியின் <ref target="https://ta.wikipedia.org/wiki/வளருருமாற்றம்">வளருருமாற்றமாக</ref>,</item>
<item>திரள் கடுங்கரி (அல்லது விரிசல்நார் கடுங்கரி) பிளவுகளில் நாராக, பாறைகளூடே திரளான நார் உள்வளர்ச்சி போல</item></list>
<p><hi rend="italic">மிக ஒழுங்கான செயற்கை கடுங்கரி</hi> (HOPG) என்பது கடுங்கரியின் இரு தகடுகளுக்கிடையே 1°க்கும் குறைவான கோணம் கொண்டவை ஆகும். இத்தகைய மிக உயர்தர செயற்கை வடிவம் அறிவியல் ஆராய்ச்சிகளில் பயன்படுத்தப்படுகிறது.<ref target="https://ta.wikipedia.org/wiki/முதற்_பக்கம்#cite_note-IUPAC-4">[4]</ref></p>
அமைப்பு
<p>கடுங்கரி சமதள கட்டமைப்பு கொண்டதாகும். ஒவ்வொரு தளத்திலும் கார்பன் அணுக்கள் தேன்கூடு வடிவில் 0.142nm இடைவெளியில்  அமைந்து இருக்கும்<ref target="https://ta.wikipedia.org/wiki/முதற்_பக்கம்#cite_note-5">[5]</ref>.0.335nm அளவு இடவெளி ஒவ்வொரு தளத்திற்கும் இடையில் அமைந்து இருக்கும்<ref target="https://ta.wikipedia.org/wiki/முதற்_பக்கம்#cite_note-6">[6]</ref><ref target="https://ta.wikipedia.org/wiki/முதற்_பக்கம்#cite_note-7">[7]</ref>.</p>
<list type="unordered">
<item>மைக்ரோஸ்கோப்பில் எடுத்த படம்</item>
<item>கடுங்கரியின் யுனிட் செல் வடிவம்</item>
<item>மூன்று தளங்கள் கொண்ட கிராபீன்</item>
<item>கிராபைட் அடுக்குகள்</item>
<item>பக்கவாட்டுத் தோற்றம்</item>
<item>மேல் தோற்றம்</item>
</list><p><ref target="https://ta.wikipedia.org/wiki/படிமம்:Graphite_stereo_animation.gif">Rotating graphite stereogram</ref></p>
பெயர்க்காரணம்
<p><hi rend="bold">கிராபைட்டினை</hi>  எழுதுகோல்களில் (பென்சில்) பயன்படுத்துவதால் அபிரகாம் காட்லாப் வெர்னர் என்பவர் 1789இல் இதற்கு புராதன கிரேக்கத்தில் <hi rend="italic">எழுது</hi> என்பதற்குரிய γράφω (<hi rend="italic">graphō</hi>) என்ற சொல்லைக் கொண்டு <hi rend="italic">கிராஃபைட்டு</hi> <ref target="https://ta.wikipedia.org/wiki/முதற்_பக்கம்#cite_note-8">[8]</ref> (பென்சிற்கரி) எனப் பெயரிட்டார்.</p>
கிடைக்குமிடம்
<p>இயற்கையாக கடுங்கரி தமிழ்நாடு, இலங்கை,அமெரிக்கா மற்றும் கனடா ஆகிய நாடுகளில் கிடைக்கின்றது.
கிராபைட், நிலக்கரியினை அதிக வெப்பம் மற்றும் அழுத்தத்திற்கு உட்படுத்தும் போதும் கிடைக்கின்றது. மேலும், கடுங்கரியினைக் கொண்டு, போதுமான வெப்பம் மற்றும் அழுத்தத்திற்கு உட்படுத்தி வைரமாக மாற்ற முடியும்.</p>
இருப்பு

<p><ref target="https://ta.wikipedia.org/wiki/வளருருமாற்றம்">உருமாற்றங்களின்</ref> போது <ref target="https://ta.wikipedia.org/wiki/படிவுப்_பாறை">படிந்துள்ள</ref> கரிமத்தின் சேர்மங்கள் <ref target="https://ta.wikipedia.org/wiki/குறைத்தல்_(வேதியியல்)">வேதியியல் குறைத்தலால்</ref> <ref target="https://ta.wikipedia.org/wiki/உருமாறிய_பாறை">உருமாறிய பாறைகளில்</ref> கடுங்கரி உருவாகிறது. இது <ref target="https://ta.wikipedia.org/wiki/தீப்பாறை">தீப்பாறைகளிலும்</ref> <ref target="https://ta.wikipedia.org/wiki/விண்வீழ்கல்">விண்வீழ்கற்களிலும்</ref> கூட இருக்கின்றது.<ref target="https://ta.wikipedia.org/wiki/முதற்_பக்கம்#cite_note-HBM-3">[3]</ref> கடுங்கரியுடன் தொடர்புடைய கனிமங்கள் <ref target="https://ta.wikipedia.org/wiki/குவார்ட்சு">குவார்ட்சு</ref>, <ref target="https://ta.wikipedia.org/wiki/கால்சைட்டு">கால்சைட்டு</ref>, <ref target="https://ta.wikipedia.org/wiki/மைக்கா">மைக்கா</ref> மற்றும் <ref target="https://ta.wikipedia.org/wiki/டர்மோலைன்">டர்மோலைன்</ref>. விண்வீழ்கற்களில் டிரோய்லைட் மற்றும் சிலிகேட் கனிமங்களுடன் கிடைக்கின்றது.<ref target="https://ta.wikipedia.org/wiki/முதற்_பக்கம்#cite_note-HBM-3">[3]</ref></p>
<p><ref target="https://ta.wikipedia.org/wiki/ஐக்கிய_அமெரிக்க_நில_அளவாய்வத்_துறை">ஐக்கிய அமெரிக்க நில அளவாய்வத் துறையின்படி</ref> 2008இல் உலகெங்கும் 1,100 ஆயிரம் டன் கடுங்கரி உற்பத்தி செய்யப்பட்டது. <ref target="https://ta.wikipedia.org/wiki/சீனா">சீனா</ref> (800 கிலோ டன்), <ref target="https://ta.wikipedia.org/wiki/இந்தியா">இந்தியா</ref> (130 கிலோடன்), <ref target="https://ta.wikipedia.org/wiki/பிரேசில்">பிரேசில்</ref> (76 கிலோ டன்), <ref target="https://ta.wikipedia.org/wiki/வடகொரியா">வடகொரியா</ref> (30 கிலோ டன்) மற்றும் <ref target="https://ta.wikipedia.org/wiki/கனடா">கனடா</ref> (28 கிலோ டன்) ஆகிய நாடுகள் முதன்மை ஏற்றுமதியாளர்களாக இருந்தன. <ref target="https://ta.wikipedia.org/wiki/ஐக்கிய_அமெரிக்கா">ஐக்கிய அமெரிக்காவில்</ref> கடுங்கரி இயற்கையாக கிடைக்காவிடினும் 2007இல் செயற்கை கடுங்கரி 198 கிலோ டன் அளவில் உற்பத்தி செய்யப்பட்டது.<ref target="https://ta.wikipedia.org/wiki/முதற்_பக்கம்#cite_note-usgs-9">[9]</ref></p>
பயன்பாடுகள்
<p>கடுங்கரி கி.மு நான்கில் பயன்படுத்தப்பட்டு வந்துள்ளது. கற்காலத்தில் மண்பாண்டங்களில் வரையப்பட்ட ஓவியங்களுக்கு வண்ணமிட இவை பயன்படுத்தப்பட்டு வந்துள்ளன. 1565-க்கு முன்னர் உள்ளூர் செம்மறி ஆடுகளைக் குறிக்க கடுங்கரி பயன்படுத்தப்பட்டு வந்துள்ளது<ref target="https://ta.wikipedia.org/wiki/முதற்_பக்கம்#cite_note-Cambridge-10">[10]</ref>.முதலாம் எலிசபத் மகாராணியின் காலத்தில் கடுங்கரி ஆங்கிலேயரின் கடற்படை வீரர்கள் பீரங்கி அச்சுகளில்  பயன்படுத்தப்பட்டுள்ளன. அப்போது கடுங்கரி சுரங்கம் முழுவதையும் அரசின் கட்டுப்பாட்டிலேயே வைத்திருந்தனர்<ref target="https://ta.wikipedia.org/wiki/முதற்_பக்கம்#cite_note-norgate-11">[11]</ref><ref target="https://ta.wikipedia.org/wiki/முதற்_பக்கம்#cite_note-wainwright_western-12">[12]</ref>                                                                                                                                                                                                                                                                                                                                                                                                          இது <ref target="https://ta.wikipedia.org/wiki/மின்பொறி_விளக்கு">மின்பொறி விளக்கு</ref> <ref target="https://ta.wikipedia.org/wiki/மின்வாயி">மின்வாயிகள்</ref> போன்றவற்றிற்குப் பயன்படுகிறது. கடுங்கரி, <ref target="https://ta.wikipedia.org/wiki/களிமண்">களிமண்ணுடன்</ref> இணைந்து பென்சிலில் எழுதுவதற்கு பயன்படுகிறது. இது இயந்திர சாதனங்கள் மென்மையான இயங்க ஒரு மசகு எண்ணெய் (lubricant) போல் பயன்படுத்தப்படுகிறது.</p>


மேலும் படிக்க
<list type="unordered"><item>C.Michael Hogan, Marc Papineau;  et al. (December 18, 1989). <ref target="https://ta.wikipedia.org/wiki/Phase_I_Environmental_Site_Assessment">Phase I Environmental Site Assessment</ref>, Asbury Graphite Mill, 2426-2500 Kirkham Street, Oakland, California, Earth Metrics report 10292.001 (Report).Explicit use of et al. in: |author= (<ref target="https://ta.wikipedia.org/wiki/உதவி:CS1_errors#explicit_et_al">உதவி</ref>)</item>
<item>Klein, Cornelis and Cornelius S. Hurlbut, Jr.(1985).<hi rend="italic">Manual of Mineralogy: after Dana</hi>(20th ).<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/0-471-80580-7">0-471-80580-7</ref>.</item>
<item>Taylor, Harold A.(2000).<hi rend="italic">Graphite</hi>.Financial Times Executive Commodity Reports.London:Mining Journal Books ltd..<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/1-84083-332-7">1-84083-332-7</ref>.</item>
<item>Taylor, Harold A.(2005).<hi rend="italic">Graphite</hi>.Industrial Minerals and Rocks(7th ).Littleton, CO:AIME-Society of Mining Engineers.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/0-87335-233-5">0-87335-233-5</ref>.</item></list>
வெளி இணைப்புகள்

<list type="unordered"><item><ref target="http://www.mineral.net/mineral/graphite.aspx">Graphite at Minerals.net</ref> <ref target="https://web.archive.org/web/20150602013507/http://www.mineral.net/mineral/graphite.aspx">பரணிடப்பட்டது</ref> 2015-06-02 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://mineral.galleries.com/minerals/elements/graphite/graphite.htm">Mineral galleries</ref> <ref target="https://web.archive.org/web/20050522074754/http://mineral.galleries.com/minerals/elements/graphite/graphite.htm">பரணிடப்பட்டது</ref> 2005-05-22 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.mindat.org/show.php?id=1740&amp;ld=1&amp;pho=">Mindat w/ locations</ref></item>
<item><ref target="http://www.chemguide.co.uk/atoms/structures/giantcov.html">giant covalent structures</ref></item>
<item><ref target="http://www.phy.mtu.edu/~jaszczak/graphite.html">The Graphite Page</ref></item>
<item><ref target="http://www.vega.org.uk/video/programme/316">Video lecture on the properties of graphite by Prof. M. Heggie</ref>, <ref target="https://ta.wikipedia.org/wiki/University_of_Sussex">University of Sussex</ref></item></list>
</text></body></html>