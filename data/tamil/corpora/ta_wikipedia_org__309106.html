<html><body><text id="wikipedia_ta_wikipedia_org__309106.html" ns="0" revid="2091245" sourceurl="https://ta.wikipedia.org/wiki/%E0%AE%95%E0%AE%A9%E0%AF%8D%E0%AE%9A%E0%AE%BE%E0%AE%B2%E0%AF%8D_%E0%AE%95%E0%AE%BF%E0%AE%B0%E0%AE%BE%E0%AE%AE%E0%AE%AE%E0%AF%8D" title="கன்சால் கிராமம்" type="wikipedia">கன்சால் கிராமம்<p><hi rend="bold">கன்சால் கிராமம்</hi> (<hi rend="italic">Kansal Village</hi>) எனும் இந்த சிறிய கிராமம், <ref target="https://ta.wikipedia.org/wiki/பஞ்சாப்_(இந்தியா)">இந்திய பஞ்சாப்</ref> பிராந்தியத்தின் <ref target="https://ta.wikipedia.org/wiki/பஞ்சாப்">பஞ்சாப்</ref>, <ref target="https://ta.wikipedia.org/wiki/அரியானா">அரியானா</ref> எனும் இரு மாகாண இடை தலைநகர் <ref target="https://ta.wikipedia.org/wiki/சண்டிகர்">சண்டிகர்</ref> எல்லையில் அமைந்துள்ளது. (அமைவிடம்: 30 ° 45'43 "வ  76 ° 48'55"கி)<ref target="https://ta.wikipedia.org/wiki/முதற்_பக்கம்#cite_note-1">[1]</ref> சண்டிகரின் யூனியன் நிர்வாகம், இந்த பகுதியை பஞ்சாப் மாநிலத்திடமிருந்து குத்தகைக்கு தத்தெடுத்து எடுத்து பராமரித்து வருவதாக அறியப்பட்டது. மேலும் இந்த சிற்றூர் அருகில் கன்சால் வனம் எனும் இயற்கைக்கானகம் அமைந்துள்ளது. இக்கானகத்தில் <ref target="https://ta.wikipedia.org/wiki/கழுதைப்புலி">கழுதைப்புலி</ref>, <ref target="https://ta.wikipedia.org/wiki/புல்வாய்">கலைமான்</ref>, நில்கை மான், <ref target="https://ta.wikipedia.org/wiki/நரி">நரி</ref> மற்றும் <ref target="https://ta.wikipedia.org/wiki/முயல்">முயல்</ref> போன்ற விலங்குகள் வசிக்கின்றன.<ref target="https://ta.wikipedia.org/wiki/முதற்_பக்கம்#cite_note-www.nativeplanet-2">[2]</ref></p>
<p>கன்சாலில் உள்ள அந்த வனப்பகுதிக்குள் நுழைய அனுமதி இல்லை என்றாலும், அதிக ஆர்வமுள்ள <ref target="https://ta.wikipedia.org/wiki/இயற்கை">இயற்கை</ref> ரசிகர்கள் சண்டிகர் வனப்பாதுகாப்பு அதிகாரியிடன் விசேட அனுமதி பெற்று இக்காட்டில் சுற்றுலா மேற்கொள்கிறார்கள். மேலும் இவ் வனப்பகுதியில் ஒரு விருந்தினர் இல்லமும், இதனைச்சுற்றி ரம்மியமான புல்வெளிகள் மற்றும் பல்வகை மலர்த்தாவரங்கள் போன்றவை காட்சியளிக்கின்றன.<ref target="https://ta.wikipedia.org/wiki/முதற்_பக்கம்#cite_note-www.nativeplanet-2">[2]</ref></p>
</text></body></html>