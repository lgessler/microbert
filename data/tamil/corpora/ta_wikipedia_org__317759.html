<html><body><text id="wikipedia_ta_wikipedia_org__317759.html" ns="0" revid="3441758" sourceurl="https://ta.wikipedia.org/wiki/%E0%AE%9C%E0%AE%BE%E0%AE%A9%E0%AE%95%E0%AE%BF_%E0%AE%95%E0%AF%8B%E0%AE%AF%E0%AE%BF%E0%AE%B2%E0%AF%8D" title="ஜானகி கோயில்" type="wikipedia">ஜானகி கோயில்

<p><hi rend="bold">ஜானகி கோயில்</hi> (Janaki Mandir) (<ref target="https://ta.wikipedia.org/wiki/நேபாளி">நேபாளி</ref>:जानकी मन्दिर) <ref target="https://ta.wikipedia.org/wiki/நேபாளம்">நேபாள</ref> நாட்டின் <ref target="https://ta.wikipedia.org/wiki/தனுஷா_மாவட்டம்">தனுஷா மாவட்டத்தின்</ref> <hi rend="bold"><ref target="https://ta.wikipedia.org/wiki/ஜனக்பூர்">ஜனக்பூர்</ref></hi>  நகரத்தில் அமைந்துள்ளது. இக்கோயில் <ref target="https://ta.wikipedia.org/wiki/சனகன்">சனகன்</ref> மகளான <ref target="https://ta.wikipedia.org/wiki/சீதை">ஜானகிக்காக</ref> அர்ப்பணிக்கப்பட்ட <ref target="https://ta.wikipedia.org/wiki/இந்து">இந்து</ref> கோயிலாகும்.<ref target="https://ta.wikipedia.org/wiki/முதற்_பக்கம்#cite_note-1">[1]</ref>
நேபாள மற்றும் <ref target="https://ta.wikipedia.org/wiki/ராஜ்புத்">இராஜபுத்திரர்களின்</ref> கட்டிடக் கலையில் வெள்ளை நிறத்தில் கட்டப்பட்ட இக்கோயில் 50 மீட்டர் உயரமும், 4,860 சதுர அடி பரப்பளவும் கொண்டுள்ளது. மூன்று தளங்கள் கொண்ட இக்கோயில் பளிங்கு மற்றும் கருங்கற்களால் கட்டப்பட்டுள்ளது. இக்கோயில் அறுபது அறைகள் கொண்டது. பல வண்ண கண்ணாடிகள், சித்திரங்கள், நுணுக்க வேலைப்பாடுகள் கொண்ட சன்னல்கள் கொண்டுள்ளன.
<ref target="https://ta.wikipedia.org/wiki/புராணம்">புராண</ref> வரலாற்றின் படி, <ref target="https://ta.wikipedia.org/wiki/மிதிலை">மிதிலை</ref> நகரைத் தலைநகராகக் கொண்ட  <ref target="https://ta.wikipedia.org/wiki/விதேகம்">விதேக நாட்டின்</ref> மன்னர் <ref target="https://ta.wikipedia.org/wiki/சனகன்">சனகரின்</ref> மகளான சீதைக்கும், <ref target="https://ta.wikipedia.org/wiki/அயோத்தி">அயோத்தியைத்</ref> தலைநகராகக் கொண்ட <ref target="https://ta.wikipedia.org/wiki/கோசலை">கோசலை</ref> நாட்டின் மன்னர் <ref target="https://ta.wikipedia.org/wiki/தசரதன்">தசரதனின்</ref> மகனான <ref target="https://ta.wikipedia.org/wiki/இராமன்">இராமருக்கும்</ref> இக்கோயில் அருகே அமைந்த மாளிகையில் திருமணம் நடந்தது. </p>
வரலாறு
<p>நேபாள வட்டார வழக்கில் இக்கோயிலை நௌ லக்கா கோயில் என அழைப்பர். நௌ எனும் <ref target="https://ta.wikipedia.org/wiki/வட_மொழி">வட மொழிக்கு</ref> ஒன்பது என்றும் லக்கா என்பதற்கு இலட்சம் என்று பொருள்.  இக்கோயிலை அமைக்க ஒன்பது இலட்சம் ரூபாய் செலவிட்டு கட்டியதால் இப்பெயராயிற்று.
ஜானகி கோயிலை, <ref target="https://ta.wikipedia.org/wiki/இந்தியா">இந்தியாவின்</ref> திக்கம்கர் பகுதியின் இராணி விருச பானு என்பவர் 1910இல் கட்டினார். </p>
<p>ஏப்ரல் 2015இல் ஏற்பட்ட நேபாள நில நடுக்கத்தில் ஜானகி கோயிலின் சில பகுதிகள் சேதமடைந்தன.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
திருவிழாக்கள்
<list type="unordered"><item>சீதா கல்யாணம் எனும் விவாக பஞ்சமி</item>
<item><ref target="https://ta.wikipedia.org/wiki/இராம_நவமி">இராம நவமி</ref></item>
<item>திகார் திருவிழா</item></list>

படக்காட்சிகள்
<list type="unordered">
<item>கோயிலின் முன் தோற்றம்</item>
<item>அந்திப் பொழுதில் கோயில் </item>
<item>அதிகாலையில் கோயில்</item>
<item>ஜானகி கோயில் உட்புற காட்சி </item>
<item>வரலாற்று அருங்காட்சியகம், ஜானகி கோயில்</item>
<item>ஜானகி கோயில்</item>
</list>
இதனையும் காண்க
<list type="unordered"><item><ref target="https://ta.wikipedia.org/wiki/ஜனக்பூர்">ஜனக்பூர்</ref></item>
<item><ref target="https://ta.wikipedia.org/wiki/முக்திநாத்">முக்திநாத் கோயில்</ref></item>
<item><ref target="https://ta.wikipedia.org/wiki/சங்கு_நாராயணன்_கோயில்">சங்கு நாராயணன் கோயில்</ref></item></list>


வெளி இணப்புகள்
<list type="unordered"><item><ref target="https://www.webcitation.org/query?url=http://www.geocities.com/advaitavedant/sita.htm&amp;date=2009-10-25+16:10:47">Sita Upanishad</ref></item>
<item><ref target="https://www.google.co.in/maps/place/%E0%A4%9C%E0%A4%BE%E0%A4%A8%E0%A4%95%E0%A5%80+%E0%A4%AE%E0%A4%82%E0%A4%A6%E0%A4%BF%E0%A4%B0/@26.7303297,85.9255402,164m/data=!3m1!1e3!4m2!3m1!1s0x0:0x5e9842f10a951d7f">Janaki Mandir</ref> on Google Maps</item></list>
</text></body></html>