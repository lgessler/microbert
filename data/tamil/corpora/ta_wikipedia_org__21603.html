<html><body><text id="wikipedia_ta_wikipedia_org__21603.html" ns="0" revid="2730731" sourceurl="https://ta.wikipedia.org/wiki/%E0%AE%B5%E0%AF%87%E0%AE%9F%E0%AE%9A%E0%AE%A8%E0%AF%8D%E0%AE%A4%E0%AF%82%E0%AE%B0%E0%AF%8D" title="வேடசந்தூர்" type="wikipedia">வேடசந்தூர்
<p><hi rend="bold">வேடசந்தூர்</hi> (<ref target="https://ta.wikipedia.org/wiki/ஆங்கிலம்">ஆங்கிலம்</ref>:<hi rend="bold">Vedasandur</hi>), <ref target="https://ta.wikipedia.org/wiki/இந்தியா">இந்தியாவின்</ref> <ref target="https://ta.wikipedia.org/wiki/தமிழ்நாடு">தமிழ்நாடு</ref> <ref target="https://ta.wikipedia.org/wiki/இந்தியாவின்_மாநிலங்களும்_ஆட்சிப்பகுதிகளும்">மாநிலத்தில்</ref> அமைந்துள்ள <ref target="https://ta.wikipedia.org/wiki/திண்டுக்கல்_மாவட்டம்">திண்டுக்கல் மாவட்டம்</ref>, <ref target="https://ta.wikipedia.org/wiki/வேடசந்தூர்_வட்டம்">வேடசந்தூர் வட்டத்தின்</ref> நிர்வாகத் தலைமையிடமும், <ref target="https://ta.wikipedia.org/wiki/பேரூராட்சி">பேரூராட்சியும்</ref> ஆகும்.</p>
<p>வேடசந்தூர் பேரூராட்சி <ref target="https://ta.wikipedia.org/wiki/திண்டுக்கல்">திண்டுக்கல்</ref> நகரத்திலிருந்து திண்டுக்கல் - <ref target="https://ta.wikipedia.org/wiki/கரூர்">கரூர்</ref> செல்லும் சாலையில் 22 கிமீ தொலைவில் உள்ளது. அருகில் உள்ள <ref target="https://ta.wikipedia.org/wiki/தொடருந்து_நிலையம்">தொடருந்து நிலையம்</ref> 13 கிமீ தொலைவில் உள்ள <ref target="https://ta.wikipedia.org/wiki/எரியோடு">எரியோடு</ref> ஆகும். </p>
<p>2011-ஆம் ஆண்டு மக்கள்தொகை கணக்கெடுப்பின் படி,  11,730  <ref target="https://ta.wikipedia.org/wiki/மக்கள்தொகை">மக்கள்தொகை</ref> கொண்ட இப்பேரூராட்சி, 2.13 சகிமீ பரப்பும், 15  வார்டுகளும்,  65 தெருக்களும் கொண்டது.  இப்பேரூராட்சியானது <ref target="https://ta.wikipedia.org/wiki/வேடசந்தூர்_(சட்டமன்றத்_தொகுதி)">வேடசந்தூர் (சட்டமன்றத் தொகுதி)க்கும்</ref>, <ref target="https://ta.wikipedia.org/wiki/கரூர்_மக்களவைத்_தொகுதி">கரூர் மக்களவைத் தொகுதிக்கும்</ref> உட்பட்டது. <ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
மக்கள் தொகை பரம்பல்
<p><ref target="https://ta.wikipedia.org/wiki/இந்திய_மக்கள்_தொகை_கணக்கெடுப்பு,_2011">2011-ஆம் ஆண்டு மக்கள் தொகை கணக்கெடுப்பின்படி</ref>   இப்பேரூராட்சி      3,046   வீடுகளும்,     11,730 <ref target="https://ta.wikipedia.org/wiki/மக்கள்தொகை">மக்கள்தொகையும்</ref> கொண்டது. மேலும் இப்பேரூராட்சியின் <ref target="https://ta.wikipedia.org/wiki/எழுத்தறிவு">எழுத்தறிவு</ref>   87.1%மற்றும் <ref target="https://ta.wikipedia.org/wiki/பாலின_விகிதம்">பாலின விகிதம்</ref> 1,000 ஆண்களுக்கு, 1,012 பெண்கள் வீதம் உள்ளனர். குழந்தைகள் பாலின விகிதம் 1000 ஆண் குழந்தைகளுக்கு, 995     பெண் குழந்தைகள் வீதம் உள்ளனர்.  <ref target="https://ta.wikipedia.org/wiki/பட்டியல்_சாதியினரும்_பட்டியல்_பழங்குடியினரும்">பட்டியல் சாதியினரும் பட்டியல் பழங்குடியினரும்</ref>  முறையே 1,440
மற்றும் 1 ஆகவுள்ளனர்.<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
பெயர்க்காரணம்
<p>அன்றைய நாட்களில் திண்டுக்கல்லிற்கு வடக்கே ரங்காமலைக்கு தெற்கே இடைப்பட்ட நிலபரப்பு காட்டுப்பகுதியாக இருந்தது. அங்கு வேட்டையாடிய வேடர்கள் தங்கள் வேட்டையில் கிடைத்த பொருட்களை அதாவது விலங்குகளின் தோல்கள், கொம்பு, பாடம் செய்யப்பட்ட விலங்குகளின் உடல்கள், தேன் மற்றும் தங்கள் வேட்டையில் கிடைத்த இன்ன பிற பொருட்கள் அனைத்தையும் ஒரு இடத்தில் சந்தையிட்டனர். மக்கள் வந்து தங்களுக்கு தேவையான பொருட்களை இந்த சந்தையில் வங்கிச் சென்றனர். வேடர்கள் இந்த இடத்தில் சந்தையிட்டதல் இவ்விடம் வேடன் சந்தையூர் என அழைக்கப்பட்டது. வேடன் சந்தையூர் காலப்போக்கில் மருவி வேடசந்தூர் ஆனது.</p>
புவியியல்
<p>இவ்வூரின் அமைவிடம் <ref target="//tools.wmflabs.org/geohack/geohack.php?pagename=%E0%AE%AE%E0%AF%81%E0%AE%A4%E0%AE%B1%E0%AF%8D_%E0%AE%AA%E0%AE%95%E0%AF%8D%E0%AE%95%E0%AE%AE%E0%AF%8D&amp;params=10.53_N_77.95_E_">10°32′N 77°57′E﻿ / ﻿10.53°N 77.95°E﻿ / 10.53; 77.95</ref> ஆகும்.<ref target="https://ta.wikipedia.org/wiki/முதற்_பக்கம்#cite_note-geoloc-6">[6]</ref> கடல் மட்டத்தில் இருந்து இவ்வூர் சராசரியாக 219<ref target="https://ta.wikipedia.org/wiki/மீட்டர்">மீட்டர்</ref> (718<ref target="https://ta.wikipedia.org/wiki/அடி">அடி</ref>) உயரத்தில் இருக்கின்றது.</p>
</text></body></html>