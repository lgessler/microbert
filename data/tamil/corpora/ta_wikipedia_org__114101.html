<html><body><text id="wikipedia_ta_wikipedia_org__114101.html" ns="0" revid="2095543" sourceurl="https://ta.wikipedia.org/wiki/%E0%AE%AA%E0%AF%8A%E0%AE%B0%E0%AE%BF%E0%AE%B5%E0%AE%BF%E0%AE%B3%E0%AE%BE%E0%AE%99%E0%AF%8D%E0%AE%95%E0%AE%BE%E0%AE%AF%E0%AF%8D" title="பொரிவிளாங்காய்" type="wikipedia">பொரிவிளாங்காய்
<p><hi rend="bold">பொரிவிளாங்காய்</hi> தமிழர்கள் விரும்பி உண்ணும் சிற்றுண்டிகளில் ஒன்று. இது இனிப்பும், உறைப்பும் கலந்த உருண்டை வடிவான பலகாரம். பல நாட்களுக்குப் பழுதடையாது இருக்கக் கூடியது.</p>
பொரிவிளாங்காய் செய்வதற்குத் தேவையான பொருட்கள்
<list type="unordered"><item>பொரித்த அரிசி மா (புழுங்கல் அரிசியைப் பொரித்து அரைத்த மா) - 2 சுண்டு</item>
<item>உளுத்தம்மா - 1 சுண்டு</item>
<item>சீனி - 3 சுண்டு</item>
<item>சின்னச்சீரகம் - 3தேக்கரண்டி</item>
<item>மிளகு - 3தேக்கரண்டி</item>
<item>செத்தல் மிளகாய் - 10-20</item></list>
செய்யும் முறை
<list type="unordered"><item>சின்னச்சீரகம், மிளகு, செத்தல், மூன்றையும் நன்றாக (தண்ணீர் விடாமல்) அரைத்தெடுக்க வேண்டும்.</item>
<item>பொரித்த அரிசிமா, உளுத்தம்மா, அரைத்த கலவை எல்லாவற்றையும் ஒன்றாகக் கலக்க வேண்டும்.</item>
<item>சீனியைப் பாணியாகக் காய்ச்ச வேண்டும்.</item>
<item>காய்ச்சிய சீனிப்பாணியை கொஞ்சம் கொஞ்சமாக மாக்கலவையில் ஊற்றி, லட்டுப் போல விளாங்காயின் அளவில் உருட்டி, உருட்டிப் பிடிக்க வேண்டும்.</item></list>
</text></body></html>