<html><body><text id="wikipedia_ta_wikipedia_org__321447.html" ns="0" revid="3366081" sourceurl="https://ta.wikipedia.org/wiki/%E0%AE%95%E0%AE%BF%E0%AE%AF%E0%AF%82-%E0%AE%AA%E0%AF%86%E0%AE%B0%E0%AF%81%E0%AE%AE%E0%AE%AE%E0%AF%8D" title="கியூ-பெருமம்" type="wikipedia">கியூ-பெருமம்
<p><hi rend="bold">கியூ-பெருமம்</hi> அல்லது <hi rend="bold">கத்தார்-பெருமம்</hi> என்பது ஒரு வகைக் கப்பல், குறிப்பாக இது மென்தகட்டுவகை நீர்மமாக்கிய இயற்கை வளிமம் காவியைக் குறிக்கிறது. இது கத்தாரில் உள்ள நீர்மமாக்கிய இயற்கை வளிம முனையங்களுக்கு வரக்கூடிய மிகப்பெரிய கப்பல் வகையாகும். கியூ-பெருமக் கப்பல்களே உலகின் நீர்மமாக்கிய இயற்கை வளிமம் காவிகளுள் மிகவும் பெரியது.<ref target="https://ta.wikipedia.org/wiki/முதற்_பக்கம்#cite_note-downstream-1">[1]</ref><ref target="https://ta.wikipedia.org/wiki/முதற்_பக்கம்#cite_note-joongang-9">[9]</ref></p>
நுட்ப விபரங்கள்
<p>கியூ-பெரும அளவு கொண்ட கப்பலொன்றின் அதிகூடிய நீளம் 345 மீட்டர்s (1,132ft), அகலம் 53.8 மீட்டர்s (177ft), உயரம் 34.7 மீட்டர்s (114ft), மிதப்புயரம் 12 மீட்டர்s (39ft).<ref target="https://ta.wikipedia.org/wiki/முதற்_பக்கம்#cite_note-joongang-9">[9]</ref><ref target="https://ta.wikipedia.org/wiki/முதற்_பக்கம்#cite_note-10">[10]</ref></p>
<p>இவ்வகைக் கப்பல்கள் 266,000 கன சதுர மீட்டர்கள் (9,400,000cuft) நீர்மமாக்கிய இயற்கை வளிமக் கொள்ளளவு கொண்டவை. இது 161,994,000 கன சதுர மீட்டர்கள் (5.7208×109cuft) இயற்கை வாயுவுக்குச் சமமானது. இக்கப்பல்கள் இரண்டு வேகம் குறைந்த டீசல் இயந்திரங்களால் இயங்குகின்றன. இவை வழமையான நீராவிச் சுழலிகளைவிடச் செயற்றிறன் கூடியவையும், சூழலில் குறைந்த தாக்கத்தை விளைவிப்பனவுமாக உள்ளன.<ref target="https://ta.wikipedia.org/wiki/முதற்_பக்கம்#cite_note-ame1-11">[11]</ref></p>
<p>ஆவியாகும் வளிமத்தை மீளவும் நீர்மமாக்கிச் சரக்குத் தாங்கிகளுக்கு அனுப்புவதற்காக கியூ-பெருமக் கப்பல்களில் மீள்நீர்மமாக்கும் வசதிகள் பொருத்தப்பட்டுள்ளன.<ref target="https://ta.wikipedia.org/wiki/முதற்_பக்கம்#cite_note-dnv-12">[12]</ref> இவ்வசதி, நீர்மமாக்கிய இயற்கை வளிமத்தின் இழப்பைக் குறைத்து, பொருளாதார, சூழலியல் பயன்களை வழங்குகிறது.</p>
<p>கியூ-பெருமக் கப்பல்கள் 40% குறைந்த ஆற்றல் தேவையைக் கொண்டுள்ளதுடன், வழமையான நீர்மமாக்கிய இயற்கை வளிமம் காவிகளைவிட குறைந்த கரிமத்தை வெளியிடுவதாகவும் கணிக்கப்படுள்ளது.<ref target="https://ta.wikipedia.org/wiki/முதற்_பக்கம்#cite_note-gulf5-13">[13]</ref><ref target="https://ta.wikipedia.org/wiki/முதற்_பக்கம்#cite_note-downstream2-14">[14]</ref></p>
</text></body></html>