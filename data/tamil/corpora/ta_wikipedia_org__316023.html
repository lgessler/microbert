<html><body><text id="wikipedia_ta_wikipedia_org__316023.html" ns="0" revid="3230821" sourceurl="https://ta.wikipedia.org/wiki/%E0%AE%85%E0%AE%95%E0%AF%8D%E0%AE%B0%E0%AF%88%E0%AE%B2%E0%AF%8B%E0%AE%AF%E0%AE%BF%E0%AE%B2%E0%AF%8D_%E0%AE%95%E0%AF%81%E0%AE%B3%E0%AF%8B%E0%AE%B0%E0%AF%88%E0%AE%9F%E0%AF%81" title="அக்ரைலோயில் குளோரைடு" type="wikipedia">அக்ரைலோயில் குளோரைடு
<p><hi rend="bold">அக்ரைலோயில் குளோரைடு</hi> <hi rend="italic">(Acryloyl chloride)</hi> C3H3ClO என்ற <ref target="https://ta.wikipedia.org/wiki/மூலக்கூற்று_வாய்ப்பாடு">வேதியியல் வாய்ப்பாடு</ref> கொண்ட ஒரு <ref target="https://ta.wikipedia.org/wiki/வேதிச்_சேர்மம்">வேதிச் சேர்மம்</ref> ஆகும். 2-புரொபினோயில் குளோரைடு அல்லது அக்ரைலிக் அமிலக் குளோரைடு என்ற பெயர்களாலும் அழைக்கப்படும் இச்சேர்மம் தெளிவான இளமஞ்சள் நிறத்துடன் காணப்படுகிறது. கடும் காரச்சுவையுடன் <ref target="https://ta.wikipedia.org/wiki/முதற்_பக்கம்#cite_note-database-1">[1]</ref><ref target="https://ta.wikipedia.org/wiki/முதற்_பக்கம்#cite_note-lab-2">[2]</ref> எளிதில் தீப்பற்றி எரியக்கூடிய <ref target="https://ta.wikipedia.org/wiki/திரவம்">நீர்மமான</ref> இச்சேர்மம் <ref target="https://ta.wikipedia.org/wiki/அமிலக்_குளோரைடு">அமிலக் குளோரைடுகள்</ref> வகை சேர்மமாக வகைப்படுத்தப்பட்டுள்ளது. <ref target="https://ta.wikipedia.org/wiki/அக்ரைலிக்_அமிலம்">அக்ரைலிக் அமிலத்தில்</ref> இருந்து வருவிக்கப்பட்டு தயாரிக்கப்படுகிறது <ref target="https://ta.wikipedia.org/wiki/முதற்_பக்கம்#cite_note-patent-3">[3]</ref>.</p>
தயாரிப்பு
<p>அக்ரைலிக் அமிலத்துடன் <ref target="https://ta.wikipedia.org/wiki/பென்சாயில்_குளோரைடு">பென்சாயில் குளோரைடு</ref> அல்லது <ref target="https://ta.wikipedia.org/wiki/தயோனைல்_குளோரைடு">தயோனைல் குளோரைடுடன்</ref> <ref target="https://ta.wikipedia.org/wiki/முதற்_பக்கம்#cite_note-patent-3">[3]</ref> சேர்த்து வினைபுரியச் செய்வதன் மூலம் அக்ரைலோயில் குளோரைடைத் தயாரிக்கலாம். அக்ரைலோயில் குளோரைடு ஒளித்தூண்டு பலபடியாதல் வினைக்கு உட்படாமல் தடுப்பதற்காக வினைபடுபொருட்களுடன் சிறிதளவு <ref target="https://ta.wikipedia.org/wiki/ஐதரோகுயினோன்">ஐதரோகுயினோன்</ref> சேர்க்கப்படுகிறது.</p>
வினைகள்
<p>அமிலக் குளோரைடுகள் ஈடுபடும் அனைத்து பொதுவான வினைகளிலும் அக்ரைலோயில் குளோரைடு பங்கேற்கிறது. தண்ணீருடன் தீவிரமாக வினைபுரிந்து அக்ரைலிக் அமிலத்தைத் தருகிறது. கார்பாக்சிலிக் அமில சோடியம் உப்புகளுடன் வினைபுரிந்து நீரிலிகளை உருவாக்குகிறது.</p>
பயன்கள்
<p>பொதுவாகக் கரிமத் தொகுப்பு வினைகளில் ஒரு சேர்மத்தில், அக்ரைலிக் பகுதியை அறிமுகப்படுத்தும் வினைகளில் அக்ரைலோயில் குளோரைடு பயன்படுத்தப்படுகிறது.</p>


இவற்றையும் காண்க
<list type="unordered"><item><ref target="https://ta.wikipedia.org/wiki/மெத்தாகிரைலோயில்_குளோரைடு">மெத்தாகிரைலோயில் குளோரைடு</ref></item></list>
</text></body></html>