<html><body><text id="wikipedia_ta_wikipedia_org__367799.html" ns="0" revid="2902922" sourceurl="https://ta.wikipedia.org/wiki/%E0%AE%95%E0%AF%81%E0%AE%B4%E0%AE%A8%E0%AF%8D%E0%AE%A4%E0%AF%88_%E0%AE%A4%E0%AE%BF%E0%AE%9F%E0%AF%80%E0%AE%B0%E0%AF%8D_%E0%AE%87%E0%AE%B1%E0%AE%AA%E0%AF%8D%E0%AE%AA%E0%AF%81_%E0%AE%A8%E0%AF%8B%E0%AE%AF%E0%AE%B1%E0%AE%BF%E0%AE%95%E0%AF%81%E0%AE%B1%E0%AE%BF" title="குழந்தை திடீர் இறப்பு நோயறிகுறி" type="wikipedia">குழந்தை திடீர் இறப்பு நோயறிகுறி
<p><hi rend="bold">குழந்தை திடீர் இறப்பு நோயறிகுறி</hi> <hi rend="italic">(Sudden infant death syndrome)</hi> என்பது திடீரென எந்த ஒரு காரணமும் இன்றிக் குழந்தை இறந்து போதலைக் குறிக்கிறது. திடீர் சிசு மரணம், கட்டில் சாவு,  திடீர் சாவு எனப் பலவாறான பெயர்களாலும் இந்நோய் அழைக்கப்படுகிறது. ஒரு வயதுக்கும் குறைவான குழந்தைகள் உடல் நலனில் என்ன குறை என்று விளக்க முடியாதபடி திடீரென இறந்து போகிறார்கள்.<ref target="https://ta.wikipedia.org/wiki/முதற்_பக்கம்#cite_note-NIH2013Def-1">[1]</ref>. முழுமையான பிரேத பரிசோதனையும், விரிவான மரணம் குறித்த  விசாரணைக்குப் பின்னரும் தூக்கத்திலேயே குழந்தை இறந்ததற்கான உண்மைக் காரணம் விளக்க முடியாமல், ஆய்வுக்குட்பட்ட நிலையிலேயே இருக்கிறது<ref target="https://ta.wikipedia.org/wiki/முதற்_பக்கம்#cite_note-CDC2013Diag-4">[4]</ref>. திடீர் சிசு மரணம் குழந்தையின் தூக்கத்திலேயே நிகழ்ந்து விடுகிறது <ref target="https://ta.wikipedia.org/wiki/முதற்_பக்கம்#cite_note-Kin2009-2">[2]</ref>. பொதுவாக குழந்தையின் மரணம் 00:00 மணி முதல் 09:00 மணி வரையிலான காலப்பகுதியில் நிகழ்கிறது <ref target="https://ta.wikipedia.org/wiki/முதற்_பக்கம்#cite_note-5">[5]</ref>. பொதுவாக இவ்வகை மரணத்தின்போது மூச்சுத்திணறல் சத்தமோ அல்லது போராட்டத்திற்கான வேறு சான்றுகளோ ஏதுமிருப்பதில்லை <ref target="https://ta.wikipedia.org/wiki/முதற்_பக்கம்#cite_note-6">[6]</ref>.</p>
<p>குழந்தைகளின் இத்தகைய திடீர் மரணங்களுக்கான காரணம் தெளிவாக அறியப்படவில்லை <ref target="https://ta.wikipedia.org/wiki/முதற்_பக்கம்#cite_note-NIH2013Cause-3">[3]</ref>. குறிப்பிட்ட அடிப்படை பாதிப்பு, வளர்ச்சியில் ஒரு குறிப்பிட்ட நேரம், சுற்றுச்சூழல் அழுத்தம் உள்ளிட்ட இணைப்புக் காரணிகள் போன்ற காரணங்கள் இத்திடீர் மரணங்களுக்கான காரணமாகப் பரிந்துரைக்கப்பட்டுள்ளன <ref target="https://ta.wikipedia.org/wiki/முதற்_பக்கம்#cite_note-Kin2009-2">[2]</ref><ref target="https://ta.wikipedia.org/wiki/முதற்_பக்கம்#cite_note-NIH2013Cause-3">[3]</ref>. தூங்கும் நிலை, அதிக வெப்பம் மற்றும் புகையிலை புகையில் வெளிப்படுதல் ஆகியவை சுற்றுச்சூழல் காரணிகளில் அடங்கும் <ref target="https://ta.wikipedia.org/wiki/முதற்_பக்கம்#cite_note-NIH2013Cause-3">[3]</ref>. இணை-தூக்கம் எனப்படும் படுக்கையை பகிர்ந்து கொள்வதால் ஏற்படும் மூச்சுத்திணறல் அல்லது மென்மையான பொருள்களிலினால் தற்செயலாக தோன்றும் மூச்சுத் திணறல் கூட இதற்கான ஒரு காரணமாக இருக்கலாம் <ref target="https://ta.wikipedia.org/wiki/முதற்_பக்கம்#cite_note-Kin2009-2">[2]</ref><ref target="https://ta.wikipedia.org/wiki/முதற்_பக்கம்#cite_note-7">[7]</ref><ref target="https://ta.wikipedia.org/wiki/முதற்_பக்கம்#cite_note-NIH2013Epi-8">[8]</ref> 39 வார கர்ப்பத்திற்கு முன்பே குழந்தை பிரசவிக்கப்படுவது மற்றொரு ஆபத்து காரணியாகும் <ref target="https://ta.wikipedia.org/wiki/முதற்_பக்கம்#cite_note-NIH2013Epi-8">[8]</ref>. சிசுக்களில் ஏற்படும் இவ்வகையான தீடீர் மரணம் 80 சதவீதமாகும் <ref target="https://ta.wikipedia.org/wiki/முதற்_பக்கம்#cite_note-Kin2009-2">[2]</ref>. எஞ்சியிருக்கும் 20 சதவீத சிசுமரணங்கள் நோய் தொற்றுகள், மரபியல் கோளாறுகள், இதய நோய் பிரச்சினைகள் போன்றவை காரணமாகின்றன <ref target="https://ta.wikipedia.org/wiki/முதற்_பக்கம்#cite_note-Kin2009-2">[2]</ref>. வேண்டுமென்றே மூச்சுத் திணறல் ஏற்படுத்தி  குழந்தையை கொல்வதையும் இவ்வகையான திடீர் மரணம் தவறாகக் கண்டறியப்படலாம். 5 சதவீத்த்திற்கும் குறைவான ,மரணங்கள் இத்தகைய நிகழ்வுகளாக இருக்கும் என்று நம்பப்படுகிறது <ref target="https://ta.wikipedia.org/wiki/முதற்_பக்கம்#cite_note-Kin2009-2">[2]</ref>. </p>
</text></body></html>