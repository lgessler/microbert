<html><body><text id="wikipedia_ta_wikipedia_org__171693.html" ns="0" revid="3234925" sourceurl="https://ta.wikipedia.org/wiki/%E0%AE%87%E0%AE%B2%E0%AE%BE%E0%AE%B0%E0%AF%8D%E0%AE%9F%E0%AF%8D%E0%AE%9A%E0%AF%81_%E0%AE%A4%E0%AF%81%E0%AE%9F%E0%AF%81%E0%AE%AA%E0%AF%8D%E0%AE%AA%E0%AE%BE%E0%AE%9F%E0%AF%8D%E0%AE%9F_%E0%AE%AE%E0%AF%88%E0%AE%A4%E0%AE%BE%E0%AE%A9%E0%AE%AE%E0%AF%8D" title="இலார்ட்சு துடுப்பாட்ட மைதானம்" type="wikipedia">இலார்ட்சு துடுப்பாட்ட மைதானம்
<p><hi rend="bold">இலார்ட்சு துடுப்பாட்ட மைதானம்</hi> (<hi rend="italic">Lord's Cricket Ground</hi>) (பொதுவாக <hi rend="bold">இலார்ட்சு</hi>) என்பது <ref target="https://ta.wikipedia.org/wiki/ஐக்கிய_இராச்சியம்">ஐக்கிய இராச்சியத்தின்</ref> தலைநகர் <ref target="https://ta.wikipedia.org/wiki/இலண்டன்">இலண்டனின்</ref> <hi rend="italic">செயின்ட். ஜான்சு வுட்</hi> பகுதியில் அமைந்துள்ள ஓர் <ref target="https://ta.wikipedia.org/wiki/துடுப்பாட்டம்">துடுப்பாட்ட</ref> மைதானம் ஆகும்.  இதனுடைய நிறுவனர் <hi rend="italic">தாமசு இலார்டு</hi> நினைவாக பெயரிடப்பட்டுள்ள இவ்விளையாட்டரங்கம் மேரைல்போன் துடுப்பாட்ட சங்கத்திற்கு சொந்தமானது. மேலும் மிடில்செக்சு கௌன்ட்டி துடுப்பாட்ட சங்கம், இங்கிலாந்து மற்றும் வேல்சு துடுப்பாட்ட வாரியம், மற்றும் ஐரோப்பிய துடுப்பாட்ட அவையின் இருப்பிடமாக இது விளங்குகிறது. ஆகத்து 2005 வரை <ref target="https://ta.wikipedia.org/wiki/பன்னாட்டுத்_துடுப்பாட்ட_அவை">பன்னாட்டுத் துடுப்பாட்ட அவை</ref> (ஐசிசி)யின் தலைமையிடமாகவும் இருந்தது. </p>
<p>இலார்ட்சு மைதானம் "துடுப்பாட்டத்தின் தாயகம்" என்று பரவலாகக் குறிப்பிடப்படுகிறது. இங்கு உலகின் மிகப்பழமையான விளையாட்டு அருங்காட்சியகம் உள்ளது. இந்த மைதானம்  2014ஆம் ஆண்டு தனது 200ஆவது ஆண்டு நிறைவைக் கொண்டாடியது. இங்கு இதுவரை மொத்தம் 5 முறை துடுப்பாட்ட உலகக்கிண்ணத்தின் இறுதிப்போட்டி நடைபெற்றுள்ளது. <ref target="https://ta.wikipedia.org/wiki/முதற்_பக்கம்#cite_note-1">[1]</ref> <ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
துவக்க வரலாறு
<p>தற்போதைய இலார்ட்சு மைதானத்தில் விளையாடப்பட்ட முதல் ஆட்டமாக மேரைல்போன் துடுப்பாட்ட சங்கத்திற்கும் ஹெர்ட்போர்டுசையருக்கும் சூன் 22, 1814இல் நடந்த ஆட்டம் குறிப்பிடப்படுகிறது.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
<p>மிகவும் தொன்மையான துடுப்பாட்ட (இன்றுவரை தொடரும்) நிகழ்ச்சி  ஈட்டனுக்கும் ஹர்ரோவிற்கும் ஆண்டுதோறும் நடைபெறும் ஆட்டமாகும். இந்த ஆட்டம் முதன்முதலாக பழைய மைதானத்தில் 1805இலும் தற்போதைய மைதானத்தில் சூலை 1818இலும் நடைபெற்றது. </p>


வெளி இணைப்புகள்

<list type="unordered"><item><ref target="http://www.lords.org/">Lord's Cricket Ground</ref></item>
<item><ref target="http://content.cricinfo.com/england/content/ground/57129.html">CricInfo's profile of Lord's</ref></item>
<item><ref target="http://content.cricinfo.com/england/content/ground/57133.html">CricInfo's page on the original Lord's</ref></item></list>
</text></body></html>