<html><body><text id="wikipedia_ta_wikipedia_org__422839.html" ns="0" revid="2749930" sourceurl="https://ta.wikipedia.org/wiki/%E0%AE%95%E0%AF%8B%E0%AE%B0%E0%AE%BF-%E0%AE%B5%E0%AE%BF%E0%AE%A3%E0%AF%8D%E0%AE%9F%E0%AE%B0%E0%AF%8D_%E0%AE%92%E0%AE%B2%E0%AE%BF%E0%AE%AA%E0%AF%80%E0%AE%A9%E0%AF%8D_%E0%AE%A4%E0%AF%8A%E0%AE%95%E0%AF%81%E0%AE%AA%E0%AF%8D%E0%AE%AA%E0%AF%81" title="கோரி-விண்டர் ஒலிபீன் தொகுப்பு" type="wikipedia">கோரி-விண்டர் ஒலிபீன் தொகுப்பு<p><hi rend="bold">கோரி-விண்டர் ஒலிபீன் தொகுப்பு</hi> (<hi rend="italic">Corey–Winter olefin synthesis</hi>) 1,2-டையால்களை ஒலிபீன்களாக மாற்றுகின்ற தொடர் வினைகளின் வரிசையைக் குறிக்கிறது<ref target="https://ta.wikipedia.org/wiki/முதற்_பக்கம்#cite_note-1">[1]</ref><ref target="https://ta.wikipedia.org/wiki/முதற்_பக்கம்#cite_note-2">[2]</ref>. நோபல் பரிசு பெற்ற அமெரிக்க கனிம வேதியியல் விஞ்ஞானி எலியாசு யேம்சு கோரி மற்றும் அமெரிக்க-எசுதோனிய வேதியியலாளர் ரோலேண்டு ஆர்தர் எட்வின் விண்டர் ஆகியோரை நினைவுபடுத்தும் விதமாக இவ்வினைக்கு கோரி-விண்டர் ஒலிபீன் தொகுப்பு வினை என்று பெயரிடப்பட்டது <ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
<figure><caption> கோரி-விண்டர் ஒலிபீன் தொகுப்பு வினை</caption></figure><p>. </p>
<p>மேற்காணும் வினையில் பயன்படுத்தப்பட்டுள்ள பாசுகீனுக்குப் பதிலாக பெரும்பாலும் தயோகார்பனைல்டையிமிடசோல் சேர்மத்தைப் பயன்படுத்துகிறார்கள். பாசுகீனுக்கு இணையான நச்சுத்தன்மையை தயோபாசுகீனும் கொண்டுள்ளது என்பதே இதற்கு காரணமாகும். எனவே தயோகார்பனைல்டையிமிடசோல் மிகப்பாதுகாப்பான மாற்றாகக் கருதப்படுகிறது. </p>
வினை வழிமுறை
<p>டையால் மற்றும் தயோபாசுகீனிலிருந்து வளைய தயோகார்பனேட்டு உருவாக்கப்படுதல் வினை வழிமுறையில் ஒரு முக்கிய அங்கமாகும். இதைத் தொடர்ந்து இரண்டாவது படிநிலையில் டிரைமெத்தில் பாசுப்பைட்டு வினையில் ஈடுபடுகிறது. கந்தக அணுவை இது தாக்கி வலிமையான P=S இரட்டைப் பினைப்புடன் கூடிய சேர்மம் S=P(OMe)3  உருவாக்கி கார்பீனை விடுவிக்கிறது.<ref target="https://ta.wikipedia.org/wiki/முதற்_பக்கம்#cite_note-4">[4]</ref>. கார்பனீராக்சைடு இழப்புடன் கார்பீன் உடைந்து ஒலிபீனைக் கொடுக்கிறது</p>
<figure><caption> கோரி-விண்டர் ஒலிபீன் தொகுப்பு வினைக்கு முன்மொழியப்பட்ட வினைவழிமுறை</caption></figure><p>. </p>
<p>தனி கார்பீன் இடைநிலை பங்குபெறாத மாற்று வினை வழிமுறை ஒன்றும் அறியப்படுகிறது. ஆனால், இங்கு கார்பன் எதிர்மின் அயனியின் தாக்குதலில் டிரைமெத்தில் பாசுப்பைட்டின் இரண்டாவது மூலக்கூறு உடனியங்கும் கந்தக-கார்பன் பிணைப்பின் பிளவுடன் பங்கேற்கிறது. பாசுபரசால் நிலைபெற்ற கார்பன் எதிர்மின் அயனி பின்னர் நீக்க வினைக்கு உட்பட்டு ஓர் அசைல் பாசுப்பைட்டுடன் சேர்த்து ஓர் ஆல்க்கீனைக் கொடுக்கிறது, பின்னர் இந்த ஆல்க்கீன் கார்பாக்சிலேட்டு நீக்கம் அடைகிறது.     </p>
<figure><caption>மாற்று வினை வழிமுறை</caption></figure>
<p>கோரி-விண்டர் ஒலிபீன் தொகுப்பு வினை ஒரு முப்பரிமானச்சிறப்பு வினையாகும். முப்பரிமானமாற்றிய வினைபடு பொருள்கள் வினைபுரிந்து முப்பரிமான மாற்றிய வினைவிளைபொருள்கள் உருவாதல் இச்சிறப்பு வினையின் பண்பாகும். இவ்வினையில் மாறுபக்க-டையால் வினைபுரிந்தால் மாறுபக்க-ஆல்க்கீனையும் ஒருபக்க-டையால் வினைபுரிந்தால்  ஒருபக்க-ஆல்க்கீனையும் கொடுக்கின்றன. </p>
</text></body></html>