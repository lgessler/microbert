<html><body><text id="wikipedia_ta_wikipedia_org__179200.html" ns="0" revid="3369510" sourceurl="https://ta.wikipedia.org/wiki/%E0%AE%A4%E0%AE%BF%E0%AE%B0%E0%AF%81%E0%AE%B5%E0%AF%86%E0%AE%A3%E0%AF%8D%E0%AE%95%E0%AE%BE%E0%AE%9F%E0%AF%81" title="திருவெண்காடு" type="wikipedia">திருவெண்காடு
<p><hi rend="bold">திருவெண்காடு</hi>  தமிழ்நாட்டின் <ref target="https://ta.wikipedia.org/wiki/மயிலாடுதுறை">மயிலாடுதுறை</ref> மாவட்டம் , <ref target="https://ta.wikipedia.org/wiki/சீர்காழி">சீர்காழி</ref> வட்டம், சீர்காழி ஊராட்சி ஒன்றியத்தைச் சேர்ந்த ஒரு கிராமம்<ref target="https://ta.wikipedia.org/wiki/முதற்_பக்கம்#cite_note-3">[3]</ref>. இங்குள்ள <ref target="https://ta.wikipedia.org/wiki/திருவெண்காடு_சுவேதாரண்யேசுவரர்_கோயில்">சுவேதாரண்யேசுவரர் கோயில்</ref> <ref target="https://ta.wikipedia.org/wiki/சம்பந்தர்">சம்பந்தர்</ref>, <ref target="https://ta.wikipedia.org/wiki/அப்பர்">அப்பர்</ref>, <ref target="https://ta.wikipedia.org/wiki/சுந்தரர்">சுந்தரர்</ref> மூவராலும் பாடப்பெற்றுள்ளது. இக்கோயில் நவக்கிரகத் தலங்களில் புதனுக்கு உரிய தலமாக கருதப்படுகிறது. </p>
<p>சைவ சித்தாந்த முதல் சந்தான ஆசாரியார் <ref target="https://ta.wikipedia.org/wiki/மெய்கண்டார்">மெய்கண்டார்</ref> பிறந்த ஊர். <ref target="https://ta.wikipedia.org/wiki/சைவ_எல்லப்ப_நாவலர்">சைவ எல்லப்ப நாவலர்</ref> பிறந்த <ref target="https://ta.wikipedia.org/wiki/இராதாநல்லூர்_ஊராட்சி">இராதா நல்லூர்</ref> இந்த ஊரிரிருந்து நான்கு மைல் தொலைவில் உள்ளது. <ref target="https://ta.wikipedia.org/wiki/திருவெண்காட்டுப்_புராணம்">திருவெண்காட்டுப் புராணம்</ref> என்னும் நூல் இவ்வூர் இறைவன்மீது பாடப்பட்டது. <ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
மக்கள் வகைப்பாடு
<p>இந்திய 2001 மக்கள் தொகை கணக்கெடுப்பின்படி, திருவெண்காட்டில் 7403 மக்கள் வசிக்கின்றார்கள். பாலின விகிதம் 1005. எழுத்தறிவு பெற்றவர்கள் 4948 பேர். இதில் 2733 பேர் <ref target="https://ta.wikipedia.org/wiki/ஆண்">ஆண்கள்</ref>; 2215 பேர் <ref target="https://ta.wikipedia.org/wiki/பெண்">பெண்கள்</ref>. எழுத்தறிவு பெற்றுள்ளோர் சதவீதம் 75.67. 13.21 சதவீதம் ஆறு வயதுக்குட்பட்டோர் ஆவர்.<ref target="https://ta.wikipedia.org/wiki/முதற்_பக்கம்#cite_note-census-5">[5]</ref></p>
</text></body></html>