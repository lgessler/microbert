<html><body><text id="wikipedia_ta_wikipedia_org__511284.html" ns="0" revid="3294551" sourceurl="https://ta.wikipedia.org/wiki/%E0%AE%9A%E0%AF%8A%E0%AE%B2%E0%AF%8D%E0%AE%B2%E0%AE%BF%E0%AE%B5%E0%AE%BF%E0%AE%9F%E0%AE%B5%E0%AE%BE" title="சொல்லிவிடவா" type="wikipedia">சொல்லிவிடவா
<p>இது <hi rend="bold">சொல்லிவிடவா</hi> (<hi rend="italic">Sollividava</hi>) என்று தமிழிலும், கன்னடத்தில் <hi rend="bold">பிரேம பரஹா</hi> (<hi rend="italic">Prema Baraha</hi>)  என்றும்  2018 ஆண்டு வெளியான இந்திய <ref target="https://ta.wikipedia.org/wiki/காதல்_திரைப்படம்">காதல் நாடகத் திரைப்படம்</ref> ஆகும். இப்படத்தை <ref target="https://ta.wikipedia.org/wiki/அர்ஜுன்">அர்ஜுன்</ref> எழுதி இயக்கினார். இதை <ref target="https://ta.wikipedia.org/wiki/சிறீராம்_பிலிம்ஸ்_இன்டர்நேசனல்">சிறீராம் பிலிம்ஸ் இன்டர்நேசனல்</ref> என்ற தங்களது சொந்த பதாகையின் கீழ் அவரது மனைவி <ref target="https://ta.wikipedia.org/wiki/நிவேதிதா_அர்ஜுன்">நிவேதிதா அர்ஜுன்</ref> தயாரித்தார்.</p>
<p>இப்படமானது  <ref target="https://ta.wikipedia.org/wiki/கன்னடம்">கன்னடத்திலும்</ref>,  <ref target="https://ta.wikipedia.org/wiki/தமிழ்">தமிழிலும்</ref> ஒரே சமயத்தில் தயாரிக்கபட்டது. இப்படத்தில் <ref target="https://ta.wikipedia.org/wiki/சந்தன்_குமார்">சந்தன் குமார்</ref>, <ref target="https://ta.wikipedia.org/wiki/ஐஸ்வரியா_அர்ஜூன்">ஐஸ்வரியா அர்ஜூன்</ref> ஆகியோர் முக்கிய கதாபாத்திரங்களில் நடித்தனர். இரண்டு பதிப்புகளிலும் நடித்த துணை பாத்திரங்களுக்கு வெவ்வேறு நடிகர் குழுக்கள் பயன்படுத்தப்பட்டனர். படத்திற்கான பின்னணி இசை, பாடல் இசை ஆகியவற்றை <ref target="https://ta.wikipedia.org/wiki/ஜாசி_கிஃப்ட்">ஜாசி கிஃப்ட்</ref> அமைத்தார். <ref target="https://ta.wikipedia.org/wiki/எச்._சி._வேணுகோபால்">எச். சி. வேணுகோபால்</ref> <ref target="https://ta.wikipedia.org/wiki/ஒளிப்பதிவாளர்">ஒளிப்பதிவை</ref> மேற்கொள்ள, கே கே படத்தொகுப்பை மேற்கொண்டார். படத்தின் இரண்டு பதிப்புகளும் 9 பிப்ரவரி 2018 அன்று உலகளவில் வெளியிடப்பட்டன. வெளியீட்டின் போது, இந்தப் படம் ஒரு பெரிய துவக்கத்தைப் பெற்றது, இது கர்நாடகத்தில்  வணிகரீதியான வசூல் வெற்றியைப் பெற்றது. ஆனால் தமிழில் ஏற்கத்தக்க வசூலை ஈட்டியது.</p>
கதை
<p>சஞ்சயும் ( <ref target="https://ta.wikipedia.org/wiki/சந்தன்_குமார்">சந்தன் குமார்</ref> ), மதுவும் ( <ref target="https://ta.wikipedia.org/wiki/ஐஸ்வரியா_அர்ஜூன்">ஐஸ்வரியா அர்ஜூன்</ref> ) ஆகியோர் போட்டி செய்தி நிறுவனங்களைச் சேர்ந்த இரண்டு பத்திரிகையாளர்கள். இருப்பினும்,  <ref target="https://ta.wikipedia.org/wiki/கார்கில்_போர்">கார்கில் போர்</ref> குறித்த செய்திகளை சேகரிக்கும்போது அவர்கள் இருவரும் ஒன்றாக வேலை செய்யும் நிர்பந்தத்துக்கு ஆளாகின்றனர். அப்போது இருவருக்கும் இடையில் ஒரு பிணைப்பு உருவாகிறது.</p>
நடிகர்கள்

கன்னடப் பதிப்பு
<list type="unordered"><item><ref target="https://ta.wikipedia.org/wiki/தர்ஷன்_(நடிகர்)">தர்சன்</ref>  "ஜெய் ஹனுமந்தா" பாடலில் சிறப்பு தோற்றத்தில்</item>
<item><ref target="https://ta.wikipedia.org/wiki/சிரஞ்சீவி_சர்ஜா">சிரஞ்சீவி சர்ஜா</ref> "ஜெய் ஹனுமந்தா" பாடலில் சிறப்பு தோற்றத்தில்</item>
<item><ref target="https://ta.wikipedia.org/wiki/துருவா_சர்ஜா">துருவா சர்ஜா</ref> "ஜெய் ஹனுமந்தா" பாடலில் சிறப்பு தோற்றத்தில்</item>
<item>அமன்தீப் சாவ்லா "ஜெய் ஹனுமந்தா" பாடலில் சிறப்பு தோற்றத்தில்</item></list>
தமிழ்ப் பதிப்பு
<list type="unordered"><item><ref target="https://ta.wikipedia.org/wiki/யோகி_பாபு">யோகி பாபு</ref> யோகியாக</item>
<item><ref target="https://ta.wikipedia.org/wiki/நெல்லை_சிவா">நெல்லை சிவா</ref> போக்குவரத்து காவல் அதிகாரியாக</item></list>
தயாரிப்பு
<p>தன் மகள்  <ref target="https://ta.wikipedia.org/wiki/ஐஸ்வரியா_அர்ஜூன்">ஐஸ்வரியா அர்ஜூன்</ref> முக்கிய கதாபாத்திரத்தில் நடிக்க தமிழ், கன்னடம் என இருமொழிகளில் காதல் படத்தை தயாரித்து இயக்குவதாக 2015 திசம்பரில் <ref target="https://ta.wikipedia.org/wiki/அர்ஜுன்">அர்ஜுன்</ref> அறிவித்தார். அவர் முதலில் தனது மகளுக்கு மூன்று கதைகளைக் கூறினார். அவர் 1999 <ref target="https://ta.wikipedia.org/wiki/கார்கில்_போர்">கார்கில் போரின்</ref> போது காதலித்த இரண்டு பத்திரிகையாளர்கள் பற்றிய கதையில் மிகவும் திருப்தி அடைந்தார். திரைக்கதை எழுதும் பணியில் ஈடுபட்டபோது, அர்ஜுன் ஒரு வாரம் ஆசிய நியூஸ் இன்டர்நேஷனல் செய்தி நிறுவனதின் அலுவலகத்தில் நடப்பதை அவதானித்தபடி இருந்தார். மேலும் கார்கில் பகுதியையும் பார்த்தார். <ref target="https://ta.wikipedia.org/wiki/முதற்_பக்கம்#cite_note-1">[1]</ref> <ref target="https://ta.wikipedia.org/wiki/முதற்_பக்கம்#cite_note-2">[2]</ref> கன்னட நடிகர் <ref target="https://ta.wikipedia.org/wiki/சேத்தன்_குமார்">சேத்தன் குமார்</ref> இந்த படத்தில் முன்னணி நடிகராக நடிக்க ஒப்பந்தம் செய்யப்பட்டார். இதன் வழியாக தமிழ் படங்களில் அவர் அறிமுகமானார். <ref target="https://ta.wikipedia.org/wiki/முதற்_பக்கம்#cite_note-3">[3]</ref> 2016 மேயில், சேத்தன் குமார் இந்த படத்தில் இருந்து விலகினார். படத்தில் அவரது கதாபாத்திரம் அவருக்கு மகிழ்ச்சியளிக்கவில்லை, அவருக்கு பதிலாக மற்றொரு கன்னட நடிகரான சந்தன் குமார் ஒப்பந்தம் செய்யப்பட்டார். <ref target="https://ta.wikipedia.org/wiki/முதற்_பக்கம்#cite_note-4">[4]</ref> அவரது  பாத்திரத்திற்காக, ஐஸ்வர்யா அர்ஜுன் 1999 ஆயுத மோதலின் போது பத்திரிகையாளராக பணியாற்றிய <ref target="https://ta.wikipedia.org/wiki/பர்கா_தத்">பர்கா தத்தின்</ref> பாணியையும் பண்புகளையும் கவனமாக அவதானித்தார்.  <ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
<p>இந்த படத்தின் பணிகள் 2016 மேயில் தொடங்கப்பட்டது. அதைத் தொடர்ந்து விரைவில் படப்பிடிப்பின் விளம்பரத்திற்கான ஒளிப்படங்கள் வெளியாயின. <ref target="https://ta.wikipedia.org/wiki/முதற்_பக்கம்#cite_note-6">[6]</ref> <ref target="https://ta.wikipedia.org/wiki/முதற்_பக்கம்#cite_note-7">[7]</ref> படத்தின் முதல் கட்டப் படப்பிடிப்பு 2016  யூலையில் நிறைவடைந்தது. <ref target="https://ta.wikipedia.org/wiki/சுஹாசினி">சுஹாசினி</ref>, <ref target="https://ta.wikipedia.org/wiki/கே._விஸ்வநாத்">கே. விஸ்வநாத்</ref> ஆகியோரும் படத்தின் நடிகர் குழுவில் இணைந்தனர். இந்த படம் தர்மசாலா, சென்னை, ஐதராபாத், கேரளம், மும்பை, சுவிட்சர்லாந்து, இத்தாலி ஆகிய நாடுகளில் படமாக்கப்பட்டது. 2017 ஆகத்தில், படத்தின் தமிழ் பெயரானது காதலின் பொன்வீதி என்பதிலிருந்து சொல்லிவிடவா என்று மாற்றப்பட்டது. <ref target="https://ta.wikipedia.org/wiki/முதற்_பக்கம்#cite_note-8">[8]</ref> <hi rend="italic">பிரேம பரஹா என்னும்</hi> கன்னடப் பெயரானது அர்ஜூனின் படமான <hi rend="italic">பிரதாப்</hi> (1990) படத்தில் இடம்பெற்ற பாடல் வரியில் இருந்து எடுக்கபட்டது. <ref target="https://ta.wikipedia.org/wiki/முதற்_பக்கம்#cite_note-9">[9]</ref></p>
இசை
<p>இந்த படத்தின் பின்னணி இசை, பாடல் இசை ஆகியவற்றை <ref target="https://ta.wikipedia.org/wiki/ஜாசி_கிஃப்ட்">ஜாசி கிஃப்ட்</ref> அமைத்தார். இந்த இசையின் கன்னட தமிழ் பதிப்புகளை யு 1 ரெக்கார்ட்ஸ் நிறுவனம் வெளியிட்டது. இந்த பாடல் தொகுப்பில் சேர்க்கப்பட்ட கதாநாயகி அறிமுக கருப்பொருள் இசையை அருல்தேவ் இசையமைத்தார்.</p>
கன்னட பதிப்பு

தமிழ் பதிப்பு

வெளியீடு
<p>படத்தின் தயாரிப்பு செலவு ₹ 5 கோடி ஆகும். <ref target="https://ta.wikipedia.org/wiki/முதற்_பக்கம்#cite_note-10">[10]</ref></p>


வெளி இணைப்புகள்
<list type="unordered"><item><ref target="https://ta.wikipedia.org/wiki/ஐ.எம்.டி.பி_இணையத்தளம்">இணையதள திரைப்பட தரவுத்தளத்தில்</ref><ref target="http://www.imdb.com/title/tt6128124/"><hi rend="italic">முதற் பக்கம்</hi> </ref></item>
<item><ref target="https://ta.wikipedia.org/wiki/ஃபேஸ்புக்">முகநூலில்</ref><ref target="https://www.facebook.com/premabaraha">முதற் பக்கம்</ref></item></list>
</text></body></html>