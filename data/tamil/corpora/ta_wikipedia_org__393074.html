<html><body><text id="wikipedia_ta_wikipedia_org__393074.html" ns="0" revid="3064866" sourceurl="https://ta.wikipedia.org/wiki/%E0%AE%AE%E0%AE%BE._%E0%AE%B0%E0%AE%BE." title="மா. ரா." type="wikipedia">மா. ரா.<figure><caption>மா. ரா.</caption></figure>
<p><hi rend="bold">மா. ரா.</hi> என பிரபலமாக அறியப்பட்ட மா. ராமச்சந்திரன் ஒரு எழுத்தாளரும், திரைப்பட கதை வசனகர்த்தாவும், இயக்குநரும், தயாரிப்பாளருமாவார்.</p>
தொழில் வாழ்க்கை
<p><ref target="https://ta.wikipedia.org/wiki/சாண்டோ_சின்னப்பா_தேவர்">சாண்டோ சின்னப்பா தேவருக்குச்</ref> சொந்தமான தேவர் பிலிம்ஸ் நிறுவனத்தின் கதை இலாகாவில் பணியாற்றினார். நூற்றுக்கும் மேற்பட்ட திரைப்படங்களுக்கு கதை வசனம் எழுதியுள்ளார். முன்னணி நடிகர்களான <ref target="https://ta.wikipedia.org/wiki/ம._கோ._இராமச்சந்திரன்">எம். ஜி. ஆர்</ref>, <ref target="https://ta.wikipedia.org/wiki/சிவாஜி_கணேசன்">சிவாஜி கணேசன்</ref>, <ref target="https://ta.wikipedia.org/wiki/ஜெமினி_கணேசன்">ஜெமினி கணேசன்</ref>, <ref target="https://ta.wikipedia.org/wiki/ரஜினிகாந்த்">ரஜினிகாந்த்</ref>, <ref target="https://ta.wikipedia.org/wiki/கமல்_ஹாசன்">கமல் ஹாசன்</ref> போன்றோர் நடித்த படங்களுக்கு கதை வசனம் எழுதியுள்ளார். இவற்றுள் <ref target="https://ta.wikipedia.org/wiki/என்_அண்ணன்">என் அண்ணன்</ref>, <ref target="https://ta.wikipedia.org/wiki/பலே_பாண்டியா_(1962_திரைப்படம்)">பலே பாண்டியா</ref>, <ref target="https://ta.wikipedia.org/wiki/ராமன்_தேடிய_சீதை">ராமன் தேடிய சீதை</ref> என்பன குறிப்பிடத்தக்கவை.<ref target="https://ta.wikipedia.org/wiki/முதற்_பக்கம்#cite_note-hindu-1">[1]</ref></p>
<p>திரைப்படப் பாடல்களும் இயற்றியுள்ளார். 1964 ஆம் ஆண்டு வெளியான <ref target="https://ta.wikipedia.org/wiki/வீராங்கனை">வீராங்கனை</ref> என்ற திரைப்படத்தில் <ref target="https://ta.wikipedia.org/wiki/கே._ஜே._யேசுதாஸ்">கே. ஜே. யேசுதாஸ்</ref> பாடிய <hi rend="italic">இடி இடிக்குது காத்தடிக்குது சித்தத்திலே</hi> என்ற பாடல் இவர் இயற்றியதே.<ref target="https://ta.wikipedia.org/wiki/முதற்_பக்கம்#cite_note-neelamegam-2">[2]</ref></p>
<p><ref target="https://ta.wikipedia.org/wiki/கல்யாண_மண்டபம்_(திரைப்படம்)">கல்யாண மண்டபம்</ref> (1965)<ref target="https://ta.wikipedia.org/wiki/முதற்_பக்கம்#cite_note-anandan-3">[3]</ref> என்ற திரைப்படத்தைத் தயாரித்து இயக்கியுள்ளார்.<ref target="https://ta.wikipedia.org/wiki/முதற்_பக்கம்#cite_note-neelamegam-2">[2]</ref> <ref target="https://ta.wikipedia.org/wiki/அப்பா_அம்மா">அப்பா அம்மா</ref> (1974) என்ற திரைப்படத்தை இயக்கியுள்ளார்.</p>
<p>சென்னை இராயப்பேட்டையில் ஒரு பதிப்பகத்தை நடத்தி நூல்களை வெளியிட்டார்.</p>
இறப்பு
<p>உடல்நலக் குறைவு காரணமாகத் தனது 81-ஆவது வயதில் சென்னை வேளச்சேரியில் 2014 ஆகஸ்ட் 26 செவ்வாய்க்கிழமை காலமானார்.<ref target="https://ta.wikipedia.org/wiki/முதற்_பக்கம்#cite_note-hindu-1">[1]</ref></p>
</text></body></html>