<html><body><text id="wikipedia_ta_wikipedia_org__220232.html" ns="0" revid="3229105" sourceurl="https://ta.wikipedia.org/wiki/%E0%AE%B5%E0%AF%80%E0%AE%B0%E0%AE%AE%E0%AF%8D_%E0%AE%B5%E0%AE%BF%E0%AE%B3%E0%AF%88%E0%AE%A8%E0%AF%8D%E0%AE%A4%E0%AE%A4%E0%AF%81_(%E0%AE%A8%E0%AF%82%E0%AE%B2%E0%AF%8D)" title="வீரம் விளைந்தது (நூல்)" type="wikipedia">வீரம் விளைந்தது (நூல்)

<p><hi rend="bold">வீரம் விளைந்தது</hi> (<ref target="https://ta.wikipedia.org/wiki/உருசியம்">உருசியம்</ref>:Как закалялась сталь, <hi rend="italic">கக் ஸகல்யாலஸ் ஸ்தால்</hi>, ஆங்கில மொழி: <hi lang="en" rend="italic">"How the steel was Tempered"</hi>) என்பது <ref target="https://ta.wikipedia.org/wiki/உருசிய_மொழி">ருஷ்ய மொழியில்</ref> <ref target="https://ta.wikipedia.org/wiki/நிக்கோலாய்_ஒஸ்திரோவ்ஸ்க்கி">நிக்கலாய் அஸ்திரோவ்ஸ்க்கிய்</ref> எழுதிய ஒரு சமூகவுடைமை நடைமுறை மெய்ம்மைப் புதினத்தின் தமிழ் மொழிபெயர்ப்பு நூல். மூலநூலின் ஆங்கில மொழிபெயர்ப்பிலிருந்து எழுத்தாளர் <ref target="https://ta.wikipedia.org/wiki/எஸ்._ராமகிருஷ்ணன்">எஸ். ராமகிருஷ்ணன்</ref> தமிழில் மொழிபெயர்க்க, <hi rend="italic">வீரம் விளைந்தது</hi> என்ற தலைப்பில் <ref target="https://ta.wikipedia.org/wiki/நியூ_செஞ்சுரி_புக்_ஹவுஸ்">நியூ செஞ்சுரி புக் ஹவுஸ்</ref> நிறுவனம் வெளியிட்டது.</p>
<p>மூல நூலாசியரின் தலைமுறையைச் சார்ந்த (1915 ஆம் ஆண்டு தொட்டு 1931 ஆம் ஆண்டு வரையான) <ref target="https://ta.wikipedia.org/wiki/சோவியத்_ஒன்றியம்">சோவியத்</ref> இளைஞ‍ர்களின் வாழ்வை இப்புதினம் விவரிக்கின்றது. இப்புதினத்தின் கதாபாத்திரங்கள் அனைத்தும் சோவியத் ஒன்றியத்தில் வாழ்ந்த சிலரின் வாழ்வை அடிப்படையாகக் கொண்டவை. பன்னாட்டு வாசகர்களின் உள்ளத்தைக் கவர்ந்த இந்தக்கதையின் நாயகன் பாவெல் கர்ச்சாகினின் பாத்திரம் இந்நூலாசிரியர் நிக்கலாய் அஸ்திரோவ்ஸ்க்கியின் வாழ்வை அடிப்படையாகக் கொண்டு உருவாக்கப்பட்டது.</p>
<p>நிக்கலாய் அஸ்திரோவ்ஸ்க்கிய் (1904-1936) போர்முனையில் பட்ட காயத்திற்குப் பின் பார்வையிழந்து படுக்கைவாய்ப்பட்டார். வெகுவாக நோயுற்றிருந்த தன் இறுதிப் பன்னிரண்டு ஆண்டுகளில்தான் இளம் <ref target="https://ta.wikipedia.org/wiki/சோவியத்_ஒன்றியப்_பொதுவுடைமைக்_கட்சி">கம்யூனிஸ்ட் சங்க</ref> உறுப்பினர்களான தம்மையும் தம் நண்பர்களையும் பற்றிய இக்கதையை எழுதினார்.</p>
மேற்கோள்கள்

<list type="unordered"><item><ref target="http://books.google.co.in/books/about/%E0%AE%A8%E0%AE%BF%E0%AE%95%E0%AF%8D%E0%AE%95%E0%AF%8A%E0%AE%B2%E0%AE%BE%E0%AE%AF%E0%AF%8D_%E0%AE%93%E0%AE%B8%E0%AF%8D.html?id=jPrlSAAACAAJ&amp;redir_esc=y">நிக்கலாய் அஸ்திரோவ்ஸ்க்கிய் வீரம் விளைந்தது</ref></item>
<item><ref target="http://www.keetru.com/index.php/2014-03-08-04-39-26/2014-03-14-11-17-87/26269-2014-04-07-06-56-40">‘வீரம் விளைந்தது’ நாவல் ஆசிரியர் அஸ்திரோவ்ஸ்க்கிய்!</ref></item></list>
வெளி இணைப்புகள்
<list type="unordered"><item><hi rend="italic">How the Steel Was Tempered</hi>, ஆங்கில மொழிபெயர்ப்பு: <ref target="http://www.cpa.org.au/resources/cpa-presents/how-the-steel-was-tempered-book-1.pdf">Part 1</ref> <ref target="https://web.archive.org/web/20190317022058/https://www.cpa.org.au/resources/cpa-presents/how-the-steel-was-tempered-book-1.pdf">பரணிடப்பட்டது</ref> 2019-03-17 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref>, <ref target="http://www.cpa.org.au/resources/cpa-presents/how-the-steel-was-tempered-book-2.pdf">Part 2</ref> <ref target="https://web.archive.org/web/20191025135809/https://www.cpa.org.au/resources/cpa-presents/how-the-steel-was-tempered-book-2.pdf">பரணிடப்பட்டது</ref> 2019-10-25 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item></list>
</text></body></html>