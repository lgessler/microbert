<html><body><text id="wikipedia_ta_wikipedia_org__71471.html" ns="0" revid="3256975" sourceurl="https://ta.wikipedia.org/wiki/%E0%AE%B5%E0%AE%99%E0%AF%8D%E0%AE%95%E0%AE%BF%E0%AE%AA%E0%AF%81%E0%AE%B0%E0%AE%AA%E0%AF%8D%E0%AE%AA%E0%AF%81_%E0%AE%B5%E0%AF%86%E0%AE%99%E0%AF%8D%E0%AE%95%E0%AE%9F_%E0%AE%9A%E0%AE%BE%E0%AE%AF%E0%AF%8D_%E0%AE%B2%E0%AE%9F%E0%AF%8D%E0%AE%9A%E0%AF%81%E0%AE%AE%E0%AE%A3%E0%AF%8D" title="வங்கிபுரப்பு வெங்கட சாய் லட்சுமண்" type="wikipedia">வங்கிபுரப்பு வெங்கட சாய் லட்சுமண்
<p><hi rend="bold">வங்கிபுரப்பு வெங்கட சாய் லட்சுமண்</hi> (<hi rend="bold"><hi rend="italic">V.V.S.Laksman</hi>,<ref resource="./ஊடகம்:V._V._S._Laxman.ogg" target="//upload.wikimedia.org/wikipedia/commons/7/75/V._V._S._Laxman.ogg">pronunciation</ref>(<ref target="https://en.wikipedia.org/wiki/Wikipedia:Media%20help">உதவி</ref>·<ref target="https://ta.wikipedia.org/wiki/படிமம்:V._V._S._Laxman.ogg">தகவல்</ref>)</hi> , பிறப்பு: <ref target="https://ta.wikipedia.org/wiki/நவம்பர்_1">நவம்பர் 1</ref>, <ref target="https://ta.wikipedia.org/wiki/1974">1974</ref>) என்பவர் <ref target="https://ta.wikipedia.org/wiki/இந்தியத்_துடுப்பாட்ட_அணி">இந்தியத் துடுப்பாட்ட அணியின்</ref> முன்னாள் வீரர் ஆவார். தற்போது  இவர் துடுப்பாட்ட விவரணையாளராக உள்ளார்.<ref target="https://ta.wikipedia.org/wiki/முதற்_பக்கம்#cite_note-:0-1">[1]</ref> இவர் சில நேரங்களில் <hi rend="italic">வெரி வெரி ஸ்பெசல் (VVS) எனவும் அழைக்கப்படுகிறார்.<ref target="https://ta.wikipedia.org/wiki/முதற்_பக்கம்#cite_note-:0-1">[1]</ref></hi></p>
<p>இவர் வலது கை <ref target="https://ta.wikipedia.org/wiki/மட்டையாளர்">மட்டையாளர்</ref>. பல <ref target="https://ta.wikipedia.org/wiki/தேர்வுத்_துடுப்பாட்டம்">தேர்வுத் துடுப்பாட்டங்களை</ref> வென்று கொடுத்ததாலும், போட்டிகளை தோல்வியிலிருந்து மீட்டதன் மூலம் இவர் பரவலாக அறியப்படுகிறார். இவரின் காலகட்டத்தில் உலகின் தலை சிறந்த அணியாகக் கருதப்பட்ட <ref target="https://ta.wikipedia.org/wiki/ஆத்திரேலியத்_துடுப்பாட்ட_அணி">ஆத்திரேலியத் துடுப்பாட்ட அணிக்கு</ref> எதிராக <ref target="https://ta.wikipedia.org/wiki/ஈடன்_கார்டன்ஸ்">ஈடன் கார்டன்ஸ்</ref>, <ref target="https://ta.wikipedia.org/wiki/கொல்கத்தா">கொல்கத்தாவில்</ref> நடைபெற்ற தேர்வுத் துடுப்பாட்டப் போட்டியில் 281 ஓட்டங்கள் அடித்தார். இவரின் துடுப்பாட்ட வாழ்க்கையின் மிகச் சிறப்பான போட்டியாக இது கருதப்படுகிறது.<ref target="https://ta.wikipedia.org/wiki/முதற்_பக்கம்#cite_note-2">[2]</ref><ref target="https://ta.wikipedia.org/wiki/2011">2011</ref> ஆம் ஆண்டில் இந்தியக் குடியுரிமை விருதுகளில் நான்காவது பெரிய விருதாக கருதப்படும் <ref target="https://ta.wikipedia.org/wiki/பத்மசிறீ">பத்மசிறீ</ref> விருதினைப் பெற்றார்.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
<p><ref target="https://ta.wikipedia.org/wiki/துடுப்பாட்ட_உலகக்கிண்ணம்">துடுப்பாட்ட உலகக்கிண்ணத்தில்</ref> விளையாடாமல் நூறு தேர்வுத் துடுப்பாட்டங்களில் விளையாடிய வீரர்களில் லட்சுமனனும் ஒருவர் ஆவார். மெதுவாக ஓடி ஓட்டங்கள் எடுப்பவர் என்ற விமர்சனங்கள் எழுந்தன. ஆனாலும் <ref target="https://ta.wikipedia.org/wiki/விரைவு_வீச்சு">விரைவு வீச்சு</ref> மற்றும் களத்தடுப்பு சூட்சுமங்களைத் தகர்த்து ஓட்டங்கள் சேர்ப்பவராக அறியப்படுகிறார்.</p>
<p>இவர் <ref target="https://ta.wikipedia.org/wiki/ஐதராபாத்து">ஐதராபாத்</ref> மாநிலத் துடுப்பாட்ட அணி,  இங்கிலாந்து மாகாண அணியான லேங்கசயர் ஆகிய அணிகளுக்காகவும்  உள்ளூர்ப் போட்டிகளில் விளையாடினார். <ref target="https://ta.wikipedia.org/wiki/இந்தியன்_பிரீமியர்_லீக்">இந்தியன் பிரீமியர் லீக்</ref> தொடரின் முதல் பருவகாலத்தில் <ref target="https://ta.wikipedia.org/wiki/டெக்கான்_சார்ஜர்ஸ்">டெக்கான் சார்ஜர்ஸ்</ref> அணிக்காக விளையாடினார். <ref target="https://ta.wikipedia.org/wiki/2002">2002</ref> ஆம் ஆண்டின் <ref target="https://ta.wikipedia.org/wiki/விசுடன்_துடுப்பாட்டாளர்களின்_நாட்குறிப்பு">விசுடன் துடுப்பாட்டாளர்களின் நாட்குறிப்பானது</ref>  இவரை ஆண்டின் சிறந்த ஐந்து வீரர்களுள் ஒருவராக அறிவித்தது.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
<p><ref target="https://ta.wikipedia.org/wiki/2012">2012</ref> ஆம் ஆண்டில் சர்வதேச போட்டிகளில் இருந்து ஓய்வு பெறுவதாக அறிவித்தார்.<ref target="https://ta.wikipedia.org/wiki/முதற்_பக்கம்#cite_note-ESPNCricinfo-5">[5]</ref></p>
வாழ்க்கை
<p>வங்கிபுரப்பு வெங்கட சாய் லட்சுமண் <ref target="https://ta.wikipedia.org/wiki/நவம்பர்_1">நவம்பர் 1</ref>, <ref target="https://ta.wikipedia.org/wiki/1974">1974</ref> இல் <ref target="https://ta.wikipedia.org/wiki/ஐதராபாத்து_(இந்தியா)">ஐதராபாத்து (இந்தியா)</ref>, <ref target="https://ta.wikipedia.org/wiki/தெலுங்கானா">தெலுங்கானாவில்</ref> பிறந்தார்.<ref target="https://ta.wikipedia.org/wiki/முதற்_பக்கம்#cite_note-Who_is_VVS_Laxman-6">[6]</ref><ref target="https://ta.wikipedia.org/wiki/முதற்_பக்கம்#cite_note-7">[7]</ref> லட்சுமணின் <ref target="https://ta.wikipedia.org/wiki/தந்தை">தந்தை</ref> சாந்தாராம், <ref target="https://ta.wikipedia.org/wiki/தாய்">தாய்</ref> சத்யபாமா ஆகிய இருவருமே  புகழ்பெற்ற மருத்துவர்கள் ஆவர்.<ref target="https://ta.wikipedia.org/wiki/முதற்_பக்கம்#cite_note-family2-8">[8]</ref> லட்சுமண் <ref target="https://ta.wikipedia.org/wiki/ஐதராபாத்">ஐதராபாத்தில்</ref> உள்ள <hi rend="italic">லிட்டில் பிளவர்</hi> உயர்நிலைப்பள்ளியில் படித்தவர். <ref target="https://ta.wikipedia.org/wiki/மருத்துவக்_கல்லூரி">மருத்துவக் கல்லூரியில்</ref> சேர்ந்து மருத்துவம் பயின்றார். ஆனால் <ref target="https://ta.wikipedia.org/wiki/துடுப்பாட்டம்">துடுப்பாட்டத்தை</ref> தனது வாழ்க்கையாகத் தேர்வு செய்தார்.<ref target="https://ta.wikipedia.org/wiki/பெப்ரவரி_4">பெப்ரவரி 4</ref>, <ref target="https://ta.wikipedia.org/wiki/2015">2015</ref> இல்  <ref target="https://ta.wikipedia.org/wiki/புது_தில்லி">புது தில்லியில்</ref> உள்ள டெரி பல்கலைக்கழகம் இவருக்கு கௌரவ மருத்துவர் பட்டம் வழங்கியது.<ref target="https://ta.wikipedia.org/wiki/முதற்_பக்கம்#cite_note-9">[9]</ref><ref target="https://ta.wikipedia.org/wiki/முதற்_பக்கம்#cite_note-10">[10]</ref></p>
<p><ref target="https://ta.wikipedia.org/wiki/பெப்ரவரி_16">பிப்ரவரி 16</ref>, <ref target="https://ta.wikipedia.org/wiki/2004">2004</ref> இல் <ref target="https://ta.wikipedia.org/wiki/குண்டூர்">குண்டூரைச்</ref> சேர்ந்த  ஜி. ஆர்.  சைலஜா என்ற பெண்ணை <ref target="https://ta.wikipedia.org/wiki/திருமணம்">திருமணம்</ref> செய்தார்.<ref target="https://ta.wikipedia.org/wiki/முதற்_பக்கம்#cite_note-family2-8">[8]</ref> சைலஜா <ref target="https://ta.wikipedia.org/wiki/கணினியியல்">கணினியியல்</ref>  பிரிவில் முதுகலைப் பட்டம் பெற்றுள்ளார். இந்தத் <ref target="https://ta.wikipedia.org/wiki/தம்பதிகள்">தம்பதிக்கு</ref> சர்வஜித் என்ற <ref target="https://ta.wikipedia.org/wiki/மகன்">மகனும்</ref> அசிந்தியா எனும் <ref target="https://ta.wikipedia.org/wiki/மகள்">மகளும்</ref> உள்ளனர்.</p>
உள்ளூர்ப் போட்டிகள்
<p>1992-93 ஆம் ஆண்டுகளில் தனது முதல் , முதல்தரத் துடுப்பாட்டப் போட்டிகளில் விளையாடினார்.  பஞ்சாப் மாநிலத் துடுப்பாட்ட அணிக்கு எதிரான ரஞ்சிக் கோப்பை போட்டியில் இவர் ஐதராபாத் மாநில அணிக்காக விளையாடினார். ஆனால் முதல் ஆட்டப் பகுதியில் ஓட்டங்கள் எதுவும் எடுக்காமலும் இரண்டாவது ஆட்டப் பகுதியில் 17 ஓட்டங்களும் <ref target="https://ta.wikipedia.org/wiki/முதற்_பக்கம்#cite_note-11">[11]</ref> எடுத்தார். அடுத்த தொடரில் ஐதராபாத் அணிக்காக ஒரு ஆட்டத்தில் மட்டுமே விளையாடினார். அதன் பிறகு அவர் அனியில் தேர்வாகவில்லை.<ref target="https://ta.wikipedia.org/wiki/முதற்_பக்கம்#cite_note-12">[12]</ref>  ஆனால் 1994-95 ஆம் ஆண்டுகளில் நடைபெற்ற துலீப் கோப்பைத் தொடரில் இவர் 19 வயதிற்கு உட்பட்டோருக்கான தெற்கு அணியில் தேர்வானார். அந்தத் தொடரிலும் இவர் சிறப்பாக செயல்படத் தவறினார். அதன் பிறகான ரஞ்சிக் கோப்பைத் தொடரில் ஐந்து போட்டிகளில் 532 ஓட்டங்கள் எடுத்தார் அதில் இரண்டு நூறுகளும் அடங்கும்<ref target="https://ta.wikipedia.org/wiki/முதற்_பக்கம்#cite_note-13">[13]</ref>. அதில் அவரின் சராசரி 76 ஆக இருந்தது. பின் 1995-96 துலீப் கோப்பையின் முதல் ஆட்டப் பகுதியில் 47 ஓட்டங்களையும் இரண்டாவது ஆட்டப் பகுதியில் 121 ஓட்டங்களும் எடுத்தார். இதில் அணியின் தலைவரான ராகுல் திராவிட்டுடன் இணைந்து 199 ஓட்டங்களை எடுத்தார்.<ref target="https://ta.wikipedia.org/wiki/முதற்_பக்கம்#cite_note-14">[14]</ref>  அதற்கு ஆண்டில் நடைபெற்ற ரன்சித் தொடரிலும் 11 ஆட்டப் பகுதியிலும் இவர் 775 ஓட்டங்களை எடுத்தார். அதில் மூன்று நூறுகளும் அடங்கும்.<ref target="https://ta.wikipedia.org/wiki/முதற்_பக்கம்#cite_note-15">[15]</ref> அதில் கருநாடக மாநிலத் துடுப்பாட்ட அணிக்கு எதிரான போட்டியில் இறுதிவரை ஆட்டமிழக்காமல் 203* ஓட்டங்களை எடுத்தார்.<ref target="https://ta.wikipedia.org/wiki/முதற்_பக்கம்#cite_note-16">[16]</ref> ஆத்திரேலியத் துடுப்பாட்ட அணிக்கு எதிரான பயிற்சி ஆட்டத்தில் இவர் விளையாடினார்.<ref target="https://ta.wikipedia.org/wiki/முதற்_பக்கம்#cite_note-17">[17]</ref> தென்னாப்பிரிக்கத் துடுப்பாட்ட அணிக்கு எதிரான தேர்வுத் தொடருக்குத் தேர்வாவதற்கு முன்பாக இவர் 1996-97 ரஞ்சசிக் கோப்பையில் விளையாடி மூன்று ஐம்பது ஓட்டங்களை எடுத்தார்.<ref target="https://ta.wikipedia.org/wiki/முதற்_பக்கம்#cite_note-18">[18]</ref><ref target="https://ta.wikipedia.org/wiki/முதற்_பக்கம்#cite_note-19">[19]</ref></p>
இந்தியன் பிரீமியர் லீக்
<p>இந்தியன் பிரீமியர் லீக் தொடரின் முதல் பருவத்தில் இவர் டெக்கான் ஜார்ஜர்ஸ் அணி சார்பாக விளையாடினார். போட்டி துவங்கப்படுவதற்கு முன்பாக இவர் அந்த அணியின் <hi rend="italic">ஐகான் வீரராக</hi>  அறிவிக்கப்பட்டிருந்தார். ஆனால் அதனைப் பெற மறுத்ததால் அந்த அணி இவரை $375,000 அமெரிக்க டாலர்கள் மதிப்பில் ஏலத்தில் எடுத்தது.மேலும் அந்தப் பருவத்தில் அணியின் தலைவராகவு இவரை நிர்ணயம் செய்தது. ஆனால் தொடரின் பாதியிலேயே இவர் அணியில் இருந்து விலகினார்.அதனால் தலைவர் பொறுப்பு அடம் கில்கிறிஸ் இடம் ஒப்படைக்கப்பட்டது. அடுத்த இரண்டு பருவங்களுக்கும் இவரே தலைவராக இருந்தார். ஆறு போட்டிகளில் விளையாடிய லட்சுமணன் 155 ஓட்டங்களை 31 எனும் சரசரியோடு எடுத்தார். அவரின் ஸ்டிரைக் ரேட் 118 ஆக இருந்தது. பெரும்பாலும் மூன்றாவ்து வீரராகக் களம் இறங்கினார். ராயல் சேலஞ்சர்ஸ் பெங்களூரு அணிக்கு எதிராக 44 பந்துகளில் 52 ஓட்டங்கள் எடுத்தார். அந்தத் தொடரில் அவர் அடித்த ஒரே ஐம்பது ஓட்டம் அது மட்டுமே.</p>
சர்வதேச போட்டிகள்
<p><ref target="https://ta.wikipedia.org/wiki/1996">1996</ref> ஆம் ஆண்டில் <ref target="https://ta.wikipedia.org/wiki/அகமதாபாத்">அகமதாபாத்தில்</ref>, <ref target="https://ta.wikipedia.org/wiki/தென்னாபிரிக்கத்_துடுப்பாட்ட_அணி">தென்னாபிரிக்கத் துடுப்பாட்ட அணிக்கு</ref> எதிரான <ref target="https://ta.wikipedia.org/wiki/தேர்வுத்_துடுப்பாட்டம்">தேர்வுத் துடுப்பாட்டப்</ref> போட்டியில் அறிமுகம் ஆனார். இதன் இரண்டாவது ஆட்டப் பகுதியில் 50 ஓட்டங்கள் எடுத்தார்.<ref target="https://ta.wikipedia.org/wiki/முதற்_பக்கம்#cite_note-20">[20]</ref> <ref target="https://ta.wikipedia.org/wiki/கொல்கத்தா">கொல்கத்தாவில்</ref> நடைபெற்ற இரண்டாவது போட்டியில் 14 மற்றும் 1 ஓட்டங்கள் மட்டுமே எடுத்தார். பின் <ref target="https://ta.wikipedia.org/wiki/1997">1997</ref> ஆம் ஆண்டில் <ref target="https://ta.wikipedia.org/wiki/மேற்கிந்தியத்தீவுகள்_துடுப்பாட்ட_அணி">மேற்கிந்தியத்தீவுகள் துடுப்பாட்ட அணிக்கு</ref> எதிராக நடைபெற்ற போட்டியில் துவக்க வீரராக களம் இறங்கக் கோரினார்.பின் துவக்க வீரராகக் களமிறங்கி ஆட்டத்தின் முதல் பகுதியில் 64 ஓட்டங்கள் எடுத்தார்.<ref target="https://ta.wikipedia.org/wiki/முதற்_பக்கம்#cite_note-21">[21]</ref> பின் <ref target="https://ta.wikipedia.org/wiki/1998">1998</ref> ஆம் ஆண்டில் <ref target="https://ta.wikipedia.org/wiki/கொல்கத்தா">கொல்கத்தாவில்</ref> <ref target="https://ta.wikipedia.org/wiki/ஆத்திரேலியத்_துடுப்பாட்ட_அணி">ஆத்திரேலியத் துடுப்பாட்ட அணிக்கு</ref> எதிராக நடைபெற்ற தேர்வுத் துடுப்பாட்டத்தில் <ref target="https://ta.wikipedia.org/wiki/நவ்ஜோத்_சிங்_சித்து">நவ்ஜோத் சிங் சித்துவுடன்</ref> இணைந்து சிறப்பான ஆட்டத்தை வெளிப்படுத்தினார். இதில் லட்சுமணன் 95 ஓட்டங்களும், சித்து 97 ஓட்டங்களும் எடுத்தனர்.<ref target="https://ta.wikipedia.org/wiki/முதற்_பக்கம்#cite_note-22">[22]</ref></p>
பன்னாட்டு ஆட்டங்களில் சதங்கள்
தேர்வு ஆட்டங்களில் சதங்கள்




<p>வங்காளதேசம் மற்றும் இங்கிலாந்து அணிகள் தவிர்த்து மற்ற அனைத்து நாட்டு அணிகளுக்கு எதிராக நூறு அடித்துள்ளார்.</p>
சான்றுகள்
<list type="unordered"><item><ref target="http://content-uk.cricinfo.com/india/content/player/30750.html">கிரிக்இன்ஃபோ Player Profile: V V S Laxman</ref></item>
<item><ref target="http://video.google.com/videoplay?docid=-6241928819513936062">Google Video: V V S Laxman's 281 vs Australia</ref> <ref target="https://web.archive.org/web/20110520011917/http://video.google.com/videoplay?docid=-6241928819513936062">பரணிடப்பட்டது</ref> 2011-05-20 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item></list>
</text></body></html>