<html><body><text id="wikipedia_ta_wikipedia_org__34193.html" ns="0" revid="2092914" sourceurl="https://ta.wikipedia.org/wiki/1582" title="1582" type="wikipedia">1582

<p>ஆண்டு <hi rend="bold">1582</hi> (<hi rend="bold"><ref target="https://ta.wikipedia.org/wiki/ரோம_எண்ணுருக்கள்">MDLXXXII</ref></hi>) என்பது பழைய <ref target="https://ta.wikipedia.org/wiki/யூலியன்_நாட்காட்டி">யூலியன் நாட்காட்டியில்</ref> <ref target="https://ta.wikipedia.org/wiki/திங்கட்கிழமையில்_துவங்கும்_சாதாரண_ஆண்டு">திங்கட்கிழமையில் துவங்கிய</ref> ஒரு <ref target="https://ta.wikipedia.org/wiki/சாதாரண_ஆண்டு">சாதாரண ஆண்டு</ref> ஆகும். இந்த ஆண்டில்  <ref target="https://ta.wikipedia.org/wiki/திருத்தந்தையின்_ஆணை_ஓலை">திருத்தந்தையின் ஆணை ஓலை</ref> மூலம் <ref target="https://ta.wikipedia.org/wiki/கிரெகொரியின்_நாட்காட்டி">கிரெகொரியின் நாட்காட்டி</ref> அறிமுகப்படுத்தப்பட்டது. இந்நாட்காட்டியை <ref target="https://ta.wikipedia.org/wiki/எசுப்பானியா">எசுப்பானியா</ref>, <ref target="https://ta.wikipedia.org/wiki/போர்த்துகல்">போர்த்துகல்</ref>, <ref target="https://ta.wikipedia.org/wiki/போலந்து-லித்துவேனியா_பொதுநலவாயம்">போலந்து-லித்துவேனியா</ref>, மற்றும் இன்றைய <ref target="https://ta.wikipedia.org/wiki/இத்தாலி">இத்தாலியின்</ref> பெரும் பகுதிகளும் நடைமுறைப்படுத்தின. இந்நாடுகளில்  <ref target="https://ta.wikipedia.org/wiki/அக்டோபர்_4">அக்டோபர் 4</ref> வியாழக்கிழமை வரை பழைய யூலியன் நாட்காட்டி நடைமுறையில் இருந்தது. அடுத்த நாள் வெள்ளிக்கிழமை <ref target="https://ta.wikipedia.org/wiki/அக்டோபர்_15">அக்டோபர் 15</ref> ஆக மாற்றப்பட்டு கிரெகொரியின் நாட்காட்டி நடைமுறைக்கு வந்தது. <ref target="https://ta.wikipedia.org/wiki/பிரான்சு">பிரான்சில்</ref> ஞாயிற்றுக்கிழமை <ref target="https://ta.wikipedia.org/wiki/டிசம்பர்_9">டிசம்பர் 9</ref> இற்கு அடுத்த நாள் திங்கட்கிழமை <ref target="https://ta.wikipedia.org/wiki/டிசம்பர்_20">டிசம்பர் 20</ref> ஆக மாற்றப்பட்டது. ஏனைய நாடுகள் யூலியன் நாட்காட்டியையே பின்பற்றி சில ஆண்டுகளின் பின்னர் படிப்படியாக மாற்றிக் கொண்டன. உலகம் முழுவதுமான முழுமையான மாற்றம் <ref target="https://ta.wikipedia.org/wiki/1929">1929</ref> இலேயே இடம்பெற்றது.</p>
நிகழ்வுகள்
<list type="unordered"><item><ref target="https://ta.wikipedia.org/wiki/சனவரி_15">சனவரி 15</ref> – லிவோனியா, மற்றும் தெற்கு <ref target="https://ta.wikipedia.org/wiki/எசுத்தோனியா">எசுத்தோனியா</ref> ஆகிய பகுதிகளை <ref target="https://ta.wikipedia.org/wiki/உருசியா">உருசியா</ref> <ref target="https://ta.wikipedia.org/wiki/போலந்து-லித்துவேனியா_பொதுநலவாயம்">போலந்து-இலித்துவேனியாவிடம்</ref> இழந்தது.</item>
<item><ref target="https://ta.wikipedia.org/wiki/பெப்ரவரி_24">பெப்ரவரி 24</ref> – திருத்தந்தை <ref target="https://ta.wikipedia.org/wiki/பதின்மூன்றாம்_கிரகோரி_(திருத்தந்தை)">பதின்மூன்றாம் கிரகோரி</ref> <ref target="https://ta.wikipedia.org/wiki/கிரெகொரியின்_நாட்காட்டி">கிரெகொரியின் நாட்காட்டியை</ref> அறிமுகப்படுத்தினார்.</item>
<item><ref target="https://ta.wikipedia.org/wiki/அக்டோபர்_4">அக்டோபர் 4</ref> – <ref target="https://ta.wikipedia.org/wiki/இத்தாலி">இத்தாலி</ref>, <ref target="https://ta.wikipedia.org/wiki/போலந்து">போலந்து</ref>, <ref target="https://ta.wikipedia.org/wiki/ஐபீரிய_மூவலந்தீவு">ஐபீரிய மூவலந்தீவு</ref> ஆகியன அடுத்த நாளான வெள்ளிக்கிழமையை 10 நாட்கள் பின்தள்ளி <ref target="https://ta.wikipedia.org/wiki/அக்டோபர்_15">அக்டோபர் 15</ref> ஆக மாற்றி <ref target="https://ta.wikipedia.org/wiki/கிரெகொரியின்_நாட்காட்டி">கிரெகொரியின் நாட்காட்டியை</ref> அறிமுகப்படுத்தின.</item>
<item><ref target="https://ta.wikipedia.org/wiki/டிசம்பர்_9">டிசம்பர் 9</ref> – <ref target="https://ta.wikipedia.org/wiki/பிரான்சு">பிரான்சு</ref> அடுத்த நாளான திங்கட்கிழமையை <ref target="https://ta.wikipedia.org/wiki/டிசம்பர்_20">டிசம்பர் 20</ref> ஆக அறிவித்து <ref target="https://ta.wikipedia.org/wiki/கிரெகொரியின்_நாட்காட்டி">கிரெகொரியின் நாட்காட்டியை</ref> அறிமுகப்படுத்தியது.</item>
<item><ref target="https://ta.wikipedia.org/wiki/இயேசு_சபை">இயேசு சபை</ref> <ref target="https://ta.wikipedia.org/wiki/மத்தேயோ_ரீச்சி">மத்தேயோ ரீச்சி</ref> <ref target="https://ta.wikipedia.org/wiki/சீனா">சீனாவிற்குள்</ref> வர <ref target="https://ta.wikipedia.org/wiki/மிங்_அரசமரபு">மிங்</ref> ஆட்சியாளரால் அனுமதிக்கப்பட்டார்.</item>
<item><ref target="https://ta.wikipedia.org/wiki/யாழ்ப்பாண_இராச்சியம்">யாழ்ப்பாணத்தின்</ref> ஆட்சி <ref target="https://ta.wikipedia.org/wiki/புவிராஜ_பண்டாரம்">புவிராஜ பண்டாரம்</ref> என்பவனுக்கு மாறியது.</item>
<item><ref target="https://ta.wikipedia.org/wiki/கோட்டை_இராச்சியம்">கோட்டை இராச்சியத்தின்</ref> <ref target="https://ta.wikipedia.org/wiki/கோட்டை_இராச்சியத்தின்_தர்மபால">தர்மபால</ref> மன்னன் நாட்டை <ref target="https://ta.wikipedia.org/wiki/போர்த்துக்கேய_இலங்கை">போர்த்துக்கேயரிடம்</ref> ஒப்படைத்தான்.<ref target="https://ta.wikipedia.org/wiki/முதற்_பக்கம்#cite_note-JHM-1">[1]</ref></item>
<item><ref target="https://ta.wikipedia.org/wiki/யாழ்ப்பாண_இராச்சியம்">யாழ்ப்பாணத்தில்</ref> பிரான்சிசுக்கன் தேவாலயத்தைக் கட்டுவதற்கு போர்த்துக்கீசருக்கு யாழ்ப்பாண மன்னன் அனுமதி வழங்கினான்.<ref target="https://ta.wikipedia.org/wiki/முதற்_பக்கம்#cite_note-JHM-1">[1]</ref></item></list>

இறப்புகள்
<list type="unordered"><item><ref target="https://ta.wikipedia.org/wiki/அக்டோபர்_4">அக்டோபர் 4</ref> – <ref target="https://ta.wikipedia.org/wiki/அவிலாவின்_புனித_தெரேசா">அவிலாவின் புனித தெரேசா</ref>, எசுப்பானியப் புனிதர் (பி. <ref target="https://ta.wikipedia.org/wiki/1515">1515</ref>)</item></list>
</text></body></html>