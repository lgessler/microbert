<html><body><text id="wikipedia_ta_wikipedia_org__542305.html" ns="0" revid="3390871" sourceurl="https://ta.wikipedia.org/wiki/%E0%AE%87%E0%AE%B0%E0%AE%BE%E0%AE%A3%E0%AE%BF_%E0%AE%A4%E0%AF%81%E0%AE%99%E0%AF%8D%E0%AE%95%E0%AE%BE" title="இராணி துங்கா" type="wikipedia">இராணி துங்கா<p><hi rend="bold">இராணி துங்கா</hi> (<hi rend="italic">Rani Dhunga</hi>), முன்னர் <hi rend="bold">சீதா பைலா</hi> ("சீதாவின் கால்தடங்கள்") என்பது இந்தியாவின் <ref target="https://ta.wikipedia.org/wiki/சிக்கிம்">சிக்கிம்</ref> மாநிலத்தில் பெல்லிங் நகரின் வடகிழக்கில் 6 கி. மீ. தொலைவில் அமைந்துள்ளது. இது <ref target="https://ta.wikipedia.org/wiki/இமயமலை">இமயமலையில்</ref> புனிதமானதாகக் கருதப்படும் ஓர் பெரிய பாறைப் பகுதி ஆகும். இப்பாறை கடல் மட்டத்திலிருந்து சுமார் 2680மீ (8792 அடி) உயரத்தில் அமைந்துள்ளது.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
சுற்றுப்பகுதிகள்
<p>இராணி துங்கா சூலை 17, 2016 அன்று <ref target="https://ta.wikipedia.org/wiki/ஐக்கிய_நாடுகள்_கல்வி,_அறிவியல்,_பண்பாட்டு_நிறுவனம்">ஐக்கிய நாடுகள் கல்வி, அறிவியல், பண்பாட்டு நிறுவனத்தின்</ref> <ref target="https://ta.wikipedia.org/wiki/உலகப்_பாரம்பரியக்_களம்">உலக பாரம்பரியக் களங்களில்</ref> ஒன்றாக அறிவிக்கப்பட்டது. இது இந்தியாவின் முதல் "<ref target="https://ta.wikipedia.org/wiki/உலகப்_பாரம்பரியக்_களம்">கலப்பு பாரம்பரிய</ref>" தளம் ஆகும். இதனைச் சுற்றியுள்ள காடுகளின் வழியாகச் செங்குத்தான மலைப்பாதையில் நடந்து இராணி துங்காவை அடையலாம். <ref target="https://ta.wikipedia.org/wiki/கஸ்தூரி_மான்">கஸ்தூரி மான்</ref>, <ref target="https://ta.wikipedia.org/wiki/இமயமலை_வரையாடு">இமயமலை வரையாடு</ref>, <ref target="https://ta.wikipedia.org/wiki/காட்டுப்பன்றி">காட்டுப்பன்றி</ref>, <ref target="https://ta.wikipedia.org/wiki/இமயமலை_கருப்பு_கரடி">இமயமலை கருப்பு கரடி</ref> மற்றும் இமயமலை நீல செம்மறி போன்ற விலங்குகள் இந்த காட்டில் காணப்படுகின்றன. இராணி துங்காவிற்குச் செல்லும் வழியில் <hi rend="bold">சங்க சோலிங் மடாலயம்</hi> உள்ளது. இது 17ஆம் நூற்றாண்டில் லாமா லட்சுன் செம்போவால் நிறுவப்பட்டது. வடகிழக்கு இந்திய மாநிலமான சிக்கிமில் உள்ள பழமையான மடங்களில் இதுவும் ஒன்று. இது "குஹ்யமந்த்ரா போதனைகள்" அல்லது "இரகசிய மந்திர போதனைகள்", <ref target="https://ta.wikipedia.org/wiki/வச்சிரயான_பௌத்தம்">வச்சிரயான பௌத்தத்திற்கு</ref> ஒத்ததாக அறியப்படுகிறது.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
சொற்பிறப்பியல்
<p>நாட்டுப்புறக் கதைகளின்படி, "இராணி துங்கா" என்ற பெயர் "இராணியின் பாறை" ("இராணி" என்றால் "இராணி" மற்றும் "துங்கா" என்றால் "பாறை" அல்லது "கல்" என்று பொருள்).</p>
புராணக்கதைகள்
<p>இந்த பெரிய பாறையுடன் தொடர்புடைய புராணம் என்னவென்றால், <ref target="https://ta.wikipedia.org/wiki/சீதை">சீதா தேவி</ref> (<ref target="https://ta.wikipedia.org/wiki/இராமர்">இராமர்</ref>) ஒருமுறை பாறையின் மீது காலடி எடுத்து வைத்தார், அவளுடைய கால்தடங்கள் இதில் பதிக்கப்பட்டிருப்பதைக் காணலாம்.</p>
<p>மற்றொரு நாட்டுப்புற புராணக்கதை என்னவென்றால், நீண்ட காலத்திற்கு முன்பு <ref target="https://ta.wikipedia.org/wiki/நேபாளம்">நேபாளம்</ref> அல்லது <ref target="https://ta.wikipedia.org/wiki/பூட்டான்">பூட்டான்</ref> இராச்சியம் தாக்கப்பட்டபோது சிக்கிம் இராணி இந்த இடத்தில் மறைந்திருக்கும் குகையாக இருந்தது என்பதாகும்.</p>
காலநிலை
<p>இப்பகுதியில் நிலவும் தட்பவெப்ப நிலை <ref target="https://ta.wikipedia.org/wiki/பருவப்_பெயர்ச்சிக்_காற்று">பருவமழை</ref> காலநிலையாகும். அதிகபட்ச வெப்பநிலை 24° செண்டிகிரேடாகவும் குறைந்தபட்ச வெப்பநிலை 0° செண்டிகிரேடாகவும் பதிவாகியுள்ளது. குளிர்காலத்தில் இமயமலைத் தொடர்களிலிருந்து நேராகக் குளிர்ந்த காற்று வீசுகிறது, சில சமயங்களில் பனியும் ஆலங்கட்டி மழையும் இதனால் பெய்வதுண்டு.</p>
</text></body></html>