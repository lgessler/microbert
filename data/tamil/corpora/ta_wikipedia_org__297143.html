<html><body><text id="wikipedia_ta_wikipedia_org__297143.html" ns="0" revid="2747544" sourceurl="https://ta.wikipedia.org/wiki/%E0%AE%AA%E0%AE%B0%E0%AE%BF%E0%AE%A3%E0%AE%BE%E0%AE%AE%E0%AE%BF%E0%AE%A4%E0%AF%8D%E0%AE%A4_%E0%AE%B5%E0%AE%BF%E0%AE%A3%E0%AF%8D_%E0%AE%9A%E0%AF%80%E0%AE%B0%E0%AF%8A%E0%AE%B3%E0%AE%BF_%E0%AE%95%E0%AF%81%E0%AE%B1%E0%AF%81%E0%AE%95%E0%AF%8D%E0%AE%95%E0%AF%80%E0%AE%9F%E0%AF%8D%E0%AE%9F%E0%AF%81%E0%AE%AE%E0%AE%BE%E0%AE%A9_%E0%AE%89%E0%AE%A3%E0%AE%B0%E0%AE%BF" title="பரிணாமித்த விண் சீரொளி குறுக்கீட்டுமான உணரி" type="wikipedia">பரிணாமித்த விண் சீரொளி குறுக்கீட்டுமான உணரி
<p><hi rend="bold">பரிணாமித்த விண் சீரொளி குறுக்கீட்டுமான உணரி</hi> அல்லது <hi rend="bold">எலீசா</hi> (<hi rend="bold">Evolved Laser Interferometer Space Antenna</hi> or <hi rend="bold">eLISA</hi>) (இது விண் சீரொளி குறுக்கீட்டுமான உணரி (<hi rend="bold">Laser Interferometer Space Antenna</hi>) என அறியப்பட்டது) என்பது <ref target="https://ta.wikipedia.org/wiki/ஐரோப்பிய_விண்வெளி_நிறுவனம்">ஐரோப்பிய விண்வெளி நிறுவனத்தால் (ஈசா)</ref> <ref target="https://ta.wikipedia.org/wiki/ஈர்ப்பு_அலை">ஈர்ப்பு அலைகளை</ref> துல்லியமாக அளக்க முன்வைக்கப்பட்ட செயல்திட்டமாகும்<ref target="https://ta.wikipedia.org/wiki/முதற்_பக்கம்#cite_note-1">[1]</ref>.</p>
<p>இது விண்ணில் அமையும் முதலாவது <ref target="https://ta.wikipedia.org/wiki/ஈர்ப்பு_அலை">ஈர்ப்பு அலைகளை</ref> கண்டறியும் கருவியாக இருக்கும். இது ஈர்ப்பு அலைகளை <ref target="https://ta.wikipedia.org/wiki/சீரொளி">சீரொளி</ref> <ref target="https://ta.wikipedia.org/wiki/குறுக்கீட்டுமானம்">குறுக்கீட்டுமானி</ref> மூலம் நேரடியாக அளக்கும். மூன்று விண்கலங்கள், ஒன்றுகொன்று 1 மில்லியன் கிலோமீட்டர் தூரத்தில், சமபக்க முக்கோண வடிவில் பூமியைப்போல் சூரியனை சுற்றிவரும். இந்த மூன்று விண்கலங்களுக்கிடையேயான தூரத்தை துல்லியமாக அளவிடுவதன் மூலம் கடக்கும் ஈர்ப்பு அலைகள் அளவிடப்படும்.</p>
<p>இத்திட்டத்தின் முன்னோடியாக லீசா வழிதேடி (LISA Pathfinder) விண்கலம் 2015 டிசம்பர் 3 ஏவப்பட்டது<ref target="https://ta.wikipedia.org/wiki/முதற்_பக்கம்#cite_note-2">[2]</ref>. லீசா வழிதேடி ஈர்ப்பு அலைகளை அவதனிக்காது, இது எலீசாவில் பயன்படுத்தவுள்ள புதிய தொழில்நுட்பங்களை பரிசோதிக்கும்.</p>
<p>லீசா திட்டம் <ref target="https://ta.wikipedia.org/wiki/தேசிய_வானூர்தியியல்_மற்றும்_விண்வெளி_நிர்வாகம்_(ஐக்கிய_அமெரிக்கா)">நாசா</ref> மற்றும் <ref target="https://ta.wikipedia.org/wiki/ஐரோப்பிய_விண்வெளி_நிறுவனம்">ஈசா</ref> வின் கூட்டு முயற்சியாக ஆரம்பித்தது. நிதி நெருக்கடி காரணமாக 2011 இல் நாசா இத்திட்டத்தை கைவிட்டது. ஈசா திட்டத்தை சுருக்கி எலீசா என்ற பெயரில் முன்னேடுக்கிறது. <ref target="https://ta.wikipedia.org/wiki/ஐரோப்பிய_விண்வெளி_நிறுவனம்">ஈசா</ref> விண்கலங்களை 2034 இல் ஏவ திட்டமிட்டுள்ளது.</p>
</text></body></html>