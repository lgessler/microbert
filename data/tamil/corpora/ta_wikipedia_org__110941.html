<html><body><text id="wikipedia_ta_wikipedia_org__110941.html" ns="0" revid="3371487" sourceurl="https://ta.wikipedia.org/wiki/%E0%AE%AE%E0%AE%BF%E0%AE%A4%E0%AE%B5%E0%AF%86%E0%AE%AA%E0%AF%8D%E0%AE%AA_%E0%AE%8A%E0%AE%9A%E0%AE%BF%E0%AE%AF%E0%AE%BF%E0%AE%B2%E0%AF%88%E0%AE%95%E0%AF%8D_%E0%AE%95%E0%AE%BE%E0%AE%9F%E0%AF%81" title="மிதவெப்ப ஊசியிலைக் காடு" type="wikipedia">மிதவெப்ப ஊசியிலைக் காடு<figure><caption>ஒன்டாரியோவின் பெட்ரோகிளிஃப் மாகாண வனத்தில் உள்ள ஒரு மிதவெப்ப ஊசியிலைக் காட்டுச் சூழல்மண்டலம்</caption></figure>
<p><hi rend="bold">மிதவெப்ப ஊசியிலைக் காடு</hi>(Temperate coniferous forest) என்பது, மிதமான வெப்பம் கொண்ட <ref target="https://ta.wikipedia.org/wiki/கோடை">கோடையையும்</ref>, குளிரான <ref target="https://ta.wikipedia.org/wiki/மாரி">மாரியையும்</ref>, காடுகள் வளர்வதற்கு உகந்த போதிய அளவு <ref target="https://ta.wikipedia.org/wiki/மழைவீழ்ச்சி">மழைவீழ்ச்சியையும்</ref> கொண்ட உலகின் மிதவெப்பவலயப் பகுதிகளில் காணப்படும் நிலம் சார்ந்த உயிர்ச்சூழல் ஆகும். </p>
காலநிலை
<p>மிதமான குளிர் காலத்தையும், பெருமளவு மழைவீழ்ச்சியையும் கொண்ட கடற்கரைப் பகுதிகளிலும்; வறண்ட காலநிலை கொண்ட அல்லது மலைப்பாங்கான உட்புறப் பகுதிகளிலும்; மிதவெப்ப பசுமைமாறாக் காடுகள் பொதுவாகக் காணப்படுகின்றன.</p>
மரங்கள்
<p>பெரும்பாலான மிதவெப்ப ஊசியிலைக் காடுகளில் பசுமைமாறா ஊசியிலைத் தாவரங்களே முதன்மையாகக் காணப்படுகின்றன. எனினும் இத்தகைய காடுகள் சிலவற்றில், கலப்பு ஊசியிலைத் தாவரங்கள், பசுமைமாறா அகன்ற இலைத் தாவரங்கள் என்பவற்றுடன், இலையுதிர்க்கும் அகன்ற இலைத் தாவரங்களும் காணப்படுகின்றன. <hi rend="italic">செடார்</hi>, <hi rend="italic">சைப்பிரசு</hi>, <hi rend="italic">டக்ளசு ஃபர்</hi>, <hi rend="italic">ஃபர்</hi>, <hi rend="italic">சுனிப்பர்</hi>, <hi rend="italic">பைன்</hi>, <hi rend="italic"><ref target="https://ta.wikipedia.org/wiki/செம்மரம்">செம்மரம்</ref></hi> போன்றவற்றை உள்ளடக்கிய பல்வேறு இன மரங்கள் மிதவெப்ப ஊசியிலைக் காடுகளில் காணப்படுகின்றன. இவற்றின் கீழ்த்தளங்களில் பல வகையான செடிகளும், <ref target="https://ta.wikipedia.org/wiki/புல்">புல்</ref>, <ref target="https://ta.wikipedia.org/wiki/பூண்டு">பூண்டு</ref> வகைகளும் இருக்கும். </p>
அமைப்பு
<p>இக் காடுகள் எளிமையான அமைப்பைக் கொண்டவை. மேல்தளம், கீழ்த்தளம் எனும் இரண்டு தளங்களை மட்டுமே கொண்டவையாக இருக்கும். சில காடுகளில் <ref target="https://ta.wikipedia.org/wiki/செடி">செடிகளைக்</ref> கொண்ட இடைத்தளம் ஒன்றும் இருப்பது உண்டு. "பைன்" காடுகளில் புல், பூண்டுகளைக் கொண்ட கீழ்த்தளம் காணப்படும். இது புற்களையும், பல்லாண்டுப் பூண்டுகளையும் கொண்டிருக்கும். இவை அடிக்கடி <ref target="https://ta.wikipedia.org/wiki/காட்டுத்தீ">காட்டுத்தீயினால்</ref> பாதிப்புக்கு உள்ளாகின்றன.</p>
இவற்றையும் பார்க்கவும்
<list type="unordered"><item><ref target="https://ta.wikipedia.org/wiki/காடு">காடு</ref></item></list>
வெளியிணைப்புக்கள்

<list type="unordered"><item><ref target="http://www.barrameda.com.ar/ecology/temperate-forest.htm">மிதவெப்பக் காடுகள்</ref> (ஆங்கில மொழியில்)</item>
<item><ref target="http://www.panda.org/about_our_earth/ecoregions/about/habitat_types/selecting_terrestrial_ecoregions/habitat05.cfm">WWF - மிதவெப்ப ஊசியிலைக் காட்டுச் சூழல்மண்டலங்கள்</ref> <ref target="https://web.archive.org/web/20090729090258/http://www.panda.org/about_our_earth/ecoregions/about/habitat_types/selecting_terrestrial_ecoregions/habitat05.cfm">பரணிடப்பட்டது</ref> 2009-07-29 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref> (ஆங்கில மொழியில்)</item></list>
</text></body></html>