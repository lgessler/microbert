<html><body><text id="wikipedia_ta_wikipedia_org__149814.html" ns="0" revid="3230699" sourceurl="https://ta.wikipedia.org/wiki/%E0%AE%85%E0%AE%95%E0%AE%B8%E0%AF%8D%E0%AE%9F%E0%AE%BF%E0%AE%A9%E0%AF%8D_%E0%AE%9C%E0%AF%86%E0%AE%AA%E0%AE%95%E0%AF%8D%E0%AE%95%E0%AF%81%E0%AE%AE%E0%AE%BE%E0%AE%B0%E0%AF%8D" title="அகஸ்டின் ஜெபக்குமார்" type="wikipedia">அகஸ்டின் ஜெபக்குமார்

<p><hi rend="bold">தே. அகஸ்டின் ஜெபக்குமார்</hi> (<ref target="https://ta.wikipedia.org/wiki/ஆகஸ்ட்_20">ஆகஸ்ட் 20</ref>, <ref target="https://ta.wikipedia.org/wiki/1947">1947</ref>) (<ref target="https://ta.wikipedia.org/wiki/சாயர்புரம்">சாயர்புரம்</ref>, <ref target="https://ta.wikipedia.org/wiki/தமிழ்நாடு">தமிழ்நாடு</ref>) <ref target="https://ta.wikipedia.org/wiki/ஜெம்ஸ்_நிறுவனத்தின்">ஜெம்ஸ் நிறுவனத்தின்</ref> அமைப்பாளரும்,  <ref target="https://ta.wikipedia.org/wiki/இந்தியா">இந்தியாவின்</ref> முன்னனி <ref target="https://ta.wikipedia.org/wiki/கிறிஸ்தவம்">கிறிஸ்தவ</ref> மறைபரப்புனருமாவார். இவர் தமிழ்நாட்டில் மட்டும் அல்லாமல், இந்தியாவிலும், உலகம் முழுவதும் சுற்றுப் பயணம் செய்து கிறிஸ்தவ மதபிரசாரம் செய்தவர் ஆவார்.</p>
இளமைப்பருவம்
<p>தேவபிச்சை, ஜாய் பிளாரினாள் தம்பதிகளுக்கு ஒரே ஆண் மகனாக தென் தமிழகத்தின் <ref target="https://ta.wikipedia.org/wiki/திருநெல்வேலி">திருநெல்வேலி</ref> மாவட்டத்தில் அகஸ்டின் ஜெபக்குமார் பிறந்தார். இவரது தந்தை ஒரு ராணுவ வீரராக இருந்து தபால் துறையில் பணியாற்றியவர் ஆவர். இவரது தாய் ஜாய் அவர்கள் ஆசிரியையாக பணியாற்றினார்.</p>
இயேசுவை ஏற்றல்
<p>இவர் பெற்றோரின் வளர்ப்பினாலும் கண்டிப்பினாலும் கிறிஸ்தவராய் இருந்த போதிலும், கிறிஸ்தவ சபைகளின் ஜெபக்கூட்டங்களிலும் ஆலயங்களிலும் கலந்து கொண்டவராய் இருப்பினும், வாலிபராயிருந்த போது உள்ளத்தில் ஒரு வெறுமையே நிறைந்து காணப்பட்டது. தனது 21வது வயதில், தனது அறையில் சமாதானம் இல்லாத நிலையில் முழங்காற்படியிட்டு <ref target="https://ta.wikipedia.org/wiki/இயேசு">இயேசுவை</ref> வணங்கத் தொடங்கினார். அந்த நாளிலே இயேசுவின் சிலுவையில் அறையப்பட்ட காட்சியைக் கண்டு இயேசுவிற்கு தனது வாழ்க்கையை முழுமையாக ஒப்புக் கொடுத்தார்.</p>
கிறஸ்தவ இறைப்பணியில்
<p><hi rend="bold">ஆங்கில இலத்திரனியல் கோ</hi> (<hi rend="bold">ENGLISH ELECTRIC CO </hi>) என்ற நிறுவனத்தில் வேலை செய்து கொண்டிருந்த இவர் தனது வேலையை நிறுத்தி விட்டு, <hi rend="bold">மிசனேரிகளின் கல்லறை</hi> என்று அழைக்கப்படும் <ref target="https://ta.wikipedia.org/wiki/பீகார்">பீகார்</ref> மாநிலத்திற்கு சென்று தனது இறைவனின் அழைப்பிற்கு ஒப்புக்கொடுத்து அக்டோபர் 19ம் நாள் 1972ம் ஆண்டு முதல் இறைபணியில் மட்டும் அல்லாமால் அங்குள்ள மக்களின் வாழ்க்கைத் தரத்தினை உயர்த்தும் வகையில் பல சமுதாயப் பணிகளையும் செய்து வருகின்றார்.</p>
வெளி இணைப்புகள்
<list type="unordered"><item><ref target="http://www.gemsbihar.org/beta/index.php/known-us">http://www.gemsbihar.org/beta/index.php/known-us</ref> <ref target="https://web.archive.org/web/20120510051547/http://www.gemsbihar.org/beta/index.php/known-us">பரணிடப்பட்டது</ref> 2012-05-10 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><hi rend="bold">நீ இல்லாவிடில்</hi> - அகஸ்டின் ஜெபக்குமார் அவர்களின் வாழ்க்கை சரித புத்தகம்</item></list>
</text></body></html>