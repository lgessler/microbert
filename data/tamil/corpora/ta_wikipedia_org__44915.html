<html><body><text id="wikipedia_ta_wikipedia_org__44915.html" ns="0" revid="3247398" sourceurl="https://ta.wikipedia.org/wiki/%E0%AE%89%E0%AE%B5%E0%AE%B0%E0%AF%8D%E0%AE%9A%E0%AF%8D_%E0%AE%9A%E0%AE%A4%E0%AF%81%E0%AE%AA%E0%AF%8D%E0%AE%AA%E0%AF%81%E0%AE%A8%E0%AE%BF%E0%AE%B2%E0%AE%AE%E0%AF%8D" title="உவர்ச் சதுப்புநிலம்" type="wikipedia">உவர்ச் சதுப்புநிலம்
<figure><caption><ref target="https://ta.wikipedia.org/wiki/கானெக்டிக்கட்">கானெக்டிக்கட்டிலுள்ள</ref> அத்திலாந்திக்கரை உவர்ச் சதுப்புநிலம்.</caption></figure>
<figure><caption>புரூக்லினில் உள்ள கடற் பூங்காவிலுள்ள உவர்ச் சதுப்பு நிலம்.</caption></figure>
<p><hi rend="bold">உவர்ச் சதுப்புநிலம்</hi> என்பது நிலத்துக்கும், உவர் நீருக்கும் இடையில் அமைந்துள்ள மாறுநிலை, அலையிடைச் <ref target="https://ta.wikipedia.org/wiki/சதுப்புநிலம்">சதுப்புநில</ref> வகையாகும். இதில் பெருமளவு, உவர்நீரைத் தாக்குப்பிடிக்கக் கூடிய <ref target="https://ta.wikipedia.org/wiki/தாவரம்">தாவரங்கள்</ref> காணப்படுகின்றன. உவர்ச் சதுப்புநிலங்கள், பிற <ref target="https://ta.wikipedia.org/wiki/ஈரநிலம்">ஈரநிலங்களுடன்</ref> சேர்த்துப் பயனற்ற நிலங்களாகக் கருதப்பட்டு வந்தன. ஆனால், இன்று இவ்வகை நிலங்கள், <ref target="https://ta.wikipedia.org/wiki/வெப்பவலயக்_காடு">வெப்பவலயக் காடுகளுடன்</ref> போட்டியிடக் கூடிய அளவு <ref target="https://ta.wikipedia.org/wiki/உயிரியல்">உயிரியல்</ref> உற்பத்தித்திறன் கொண்டவை என்பது அறிந்ததே. அன்றாட கடல்மட்ட ஏற்ற இறக்கங்கள் சத்துப் பொருட்களைக் கொண்டுவருதல், உவர்நீரில் இடம்பெறும் இயல்பான <ref target="https://ta.wikipedia.org/wiki/வேதியியல்">வேதியியல்</ref> செயற்பாடுகள், வந்துசேரும் சத்துப் பொருட்கள் தாவர <ref target="https://ta.wikipedia.org/wiki/வேர்">வேர்களில்</ref> படிதல், நிழலில்லாத ஆழமற்ற நீரில் <ref target="https://ta.wikipedia.org/wiki/பாசி">பாசிக்கள்</ref> வளர்தல் என்பன இதற்கான காரணங்களிற் சிலவாகும். வட அமெரிக்கக் குடாக் கரைகளில் உள்ளதுபோல், உவர்ச் சதுப்புநிலங்கள் தீவிர காலநிலைகளிலிருந்து பாதுகாப்பு வழங்குகின்றன. கடந்தகாலத்தில் பெருமளவு உவர்ச் சதுப்பு நிலங்கள், <ref target="https://ta.wikipedia.org/wiki/வேளாண்மை">வேளாண்மைத்</ref> தேவைகளுக்காகவும் நகர மேம்பாட்டுக்காகவும் மீட்கப்பட்டன. ஆனால் தற்காலத்தில் <ref target="https://ta.wikipedia.org/wiki/ஐக்கிய_அமெரிக்கா">ஐக்கிய அமெரிக்கா</ref>, <ref target="https://ta.wikipedia.org/wiki/ஐரோப்பா">ஐரோப்பா</ref> போன்ற இடங்களில் இந்நிலப் பகுதிகள் சட்டங்கள் மூலம் பாதுகாக்கப்பட்டு உள்ளன.</p>
</text></body></html>