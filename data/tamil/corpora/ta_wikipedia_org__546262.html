<html><body><text id="wikipedia_ta_wikipedia_org__546262.html" ns="0" revid="3415047" sourceurl="https://ta.wikipedia.org/wiki/%E0%AE%AE%E0%AF%82%E0%AE%9F%E0%AE%BE_%E0%AE%86%E0%AE%B1%E0%AF%81" title="மூடா ஆறு" type="wikipedia">மூடா ஆறு
<p><hi rend="bold">மூடா ஆறு</hi> என்பது (<ref target="https://ta.wikipedia.org/wiki/மலாய்">மலாய்</ref>: <hi rend="italic">Sungai Muda</hi>; <ref target="https://ta.wikipedia.org/wiki/ஆங்கிலம்">ஆங்கிலம்</ref>: <hi rend="italic">Muda River</hi>) <ref target="https://ta.wikipedia.org/wiki/மலேசியா">மலேசியாவின்</ref> <ref target="https://ta.wikipedia.org/wiki/கெடா">கெடா</ref> மாநிலத்தில் மிக நீளமான ஆறு. 178 கி.மீ. நீளம் கொண்ட இந்த ஆறு, <ref target="https://ta.wikipedia.org/wiki/மலாக்கா_நீரிணை">மலாக்கா நீரிணையை</ref> அடைவதற்கு முன், <ref target="https://ta.wikipedia.org/wiki/கோலா_மூடா">கோலா மூடா</ref>, <ref target="https://ta.wikipedia.org/wiki/பாலிங்">பாலிங்</ref>, <ref target="https://ta.wikipedia.org/wiki/சிக்">சிக்</ref> மற்றும் <ref target="https://ta.wikipedia.org/wiki/கூலிம்">கூலிம்</ref> மாவட்டங்கள் வழியாகச் செல்கிறது.<ref target="https://ta.wikipedia.org/wiki/முதற்_பக்கம்#cite_note-Sungai_Muda-3">[3]</ref></p>
<p><ref target="https://ta.wikipedia.org/wiki/கெடா">கெடா</ref>, <ref target="https://ta.wikipedia.org/wiki/பினாங்கு">பினாங்கு</ref> மாநிலங்களுக்கு எல்லையாக அமைந்து உள்ள இந்த ஆறு பினாங்கு மாநிலத்திற்கு மிக முக்கியமான நீர் ஆதாரமாக விளங்குகிறது. தவிர இந்தப் பகுதியின் நெல் சாகுபடிக்கு பாசன ஆதாரமாகவும் உள்ளது.<ref target="https://ta.wikipedia.org/wiki/முதற்_பக்கம்#cite_note-Sungai_Muda-3">[3]</ref></p>
ஆற்றுப் படுகையில் உள்ள நகரங்கள் மற்றும் குடியிருப்புகள்
<list type="unordered"><item><ref target="https://ta.wikipedia.org/wiki/சிக்_மாவட்டம்">சிக்</ref> <hi rend="italic">(Sik)</hi></item>
<item><ref target="https://ta.wikipedia.org/wiki/கோலா_கெட்டில்">கோலா கெட்டில்</ref> <hi rend="italic">(Kuala Ketil)</hi></item>
<item><ref target="https://ta.wikipedia.org/wiki/பாடாங்_செராய்">பாடாங் செராய்</ref> <hi rend="italic">(Padang Serai)</hi></item>
<item><hi rend="bold"><ref target="https://ta.wikipedia.org/wiki/சுங்கை_பட்டாணி">சுங்கை பட்டாணி</ref></hi> (பகுதி) <hi rend="italic">(Sungai Petani)</hi></item>
<item><ref target="https://ta.wikipedia.org/wiki/கெப்பாலா_பத்தாஸ்">கெப்பாலா பத்தாஸ்</ref> <hi rend="italic">(Kepala Batas)</hi></item>
<item>கோத்தா கோலா மூடா <hi rend="italic">(Kota Kuala Muda)</hi></item></list>
உள்கட்டமைப்பு
<p>மூடா ஆற்றில், 2004-ஆம் ஆண்டு, 360 மில்லியன் <ref target="https://ta.wikipedia.org/wiki/ரிங்கிட்">ரிங்கிட்</ref> செலவில் <ref target="https://ta.wikipedia.org/wiki/பெரிஸ்_அணை">பெரிஸ் அணை</ref> <hi rend="italic">(Beris Dam)</hi> கட்டப்பட்டது. நிலப் பாசனத்திற்குக் கிடைக்கும் தண்ணீரைப் பெருக்கவும்; மூடா நதிப் படுகையில் உள்ள நீரின் ஓட்டத்தைச் சீராக்கவும் அந்த அணை கட்டப்பட்டது.<ref target="https://ta.wikipedia.org/wiki/முதற்_பக்கம்#cite_note-Muda_River_Basin-4">[4]</ref></p>
<p>பருவமழைக் காலத்தில், மூடா ஆற்றில் பெரும்பாலும் மழை வெள்ளம் பெருக்கு எடுத்து ஓடும். 2003 அக்டோபர் 6-ஆம் தேதி, மூடா ஆற்றின் நீர் அளவீடு, வரலாறு காணாத அளவிற்கு 1340m³/s-ஆக உயர்ந்து, வெள்ளம் பெருக்கு எடுத்து ஓடியது.<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>


மேலும் காண்க
<p><hi rend="bold"><ref target="https://ta.wikipedia.org/wiki/மலேசிய_ஆறுகளின்_பட்டியல்">மலேசிய ஆறுகளின் பட்டியல்</ref></hi></p>
</text></body></html>