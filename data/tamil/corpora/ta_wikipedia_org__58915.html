<html><body><text id="wikipedia_ta_wikipedia_org__58915.html" ns="0" revid="3354583" sourceurl="https://ta.wikipedia.org/wiki/%E0%AE%89%E0%AE%9F%E0%AF%81%E0%AE%AA%E0%AF%8D%E0%AE%AA%E0%AE%BF_%E0%AE%AE%E0%AE%BE%E0%AE%B5%E0%AE%9F%E0%AF%8D%E0%AE%9F%E0%AE%AE%E0%AF%8D" title="உடுப்பி மாவட்டம்" type="wikipedia">உடுப்பி மாவட்டம்
<p><hi rend="bold">உடுப்பி மாவட்டம்</hi> இந்தியாவின் <ref target="https://ta.wikipedia.org/wiki/கர்நாடக_மாநிலம்">கர்நாடக மாநிலத்திலுள்ள</ref> 27 நிர்வாக மாவட்டங்களுள் ஒன்று. இதன் தலைமையகம் <ref target="https://ta.wikipedia.org/wiki/உடுப்பி">உடுப்பி</ref> நகரத்தில் உள்ளது. தென் கன்னட மாவட்டத்தில் இருந்து உடுப்பி, குண்டப்பூர், கார்வால் ஆகிய <ref target="https://ta.wikipedia.org/wiki/தாலுகா">தாலுகாக்களைப்</ref> பிரித்து உடுப்பி மாவட்டம் 1997 ஆம் ஆண்டில் உருவாக்கப்பட்டது. 2001 ஆம் ஆண்டின் கணக்கெடுப்பின்படி இம்மாவட்டத்தின் மக்கள் தொகை 1,112,243. இதில் 18.55% நகர்ப்புற மக்களாவர்.</p>
<p>புகழ் பெற்ற <ref target="https://ta.wikipedia.org/wiki/மூகாம்பிகை_கோயில்">மூகாம்பிகை கோயில்</ref> இம்மாவட்டத்தில் அமைந்துள்ளது.</p>
மொழி
<p>இம் மாவட்டத்தின் முக்கிய மொழிகளாக, <ref target="https://ta.wikipedia.org/wiki/துளு">துளு</ref>, <ref target="https://ta.wikipedia.org/wiki/கன்னடம்">கன்னடம்</ref>, <ref target="https://ta.wikipedia.org/wiki/கொங்கணி">கொங்கணி</ref> ஆகியவை விளங்குகின்றன. உடுப்பி, தென் கன்னடம் ஆகிய மாவட்டங்களில் துளு மக்கள் பெரும்பான்மையாக வாழ்வதால் இவற்றை ஒருசேர "துளு நாடு" எனவும் அழைப்பதுண்டு. இம் மாவட்டத்திலுள்ள பார்க்கூர் என்னும் இடத்தில் பழைய துளு மொழிக் <ref target="https://ta.wikipedia.org/wiki/கல்வெட்டு">கல்வெட்டுக்கள்</ref> கண்டுபிடிக்கப்பட்டுள்ளன.</p>
இவற்றையும் பார்க்கவும்
<list type="unordered"><item><ref target="https://ta.wikipedia.org/wiki/மைசூர்_பிரிவு">மைசூர் பிரிவு</ref></item></list>


வெளியிணைப்புக்கள்
<list type="unordered"><item><ref target="http://karnatakaonline.in/Profile/Districts/Uduppi.asp">கர்நாடகா ஆன்லைன் இணைய தளத்தில் உடுப்பி மாவட்டப் பக்கம்</ref></item></list>
</text></body></html>