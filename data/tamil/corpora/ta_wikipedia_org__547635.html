<html><body><text id="wikipedia_ta_wikipedia_org__547635.html" ns="0" revid="3424351" sourceurl="https://ta.wikipedia.org/wiki/%E0%AE%95%E0%AE%AE%E0%AE%B2%E0%AF%8D_%E0%AE%AA%E0%AE%9A%E0%AE%A4%E0%AE%BF" title="கமல் பசதி" type="wikipedia">கமல் பசதி
<p>
<hi rend="bold">கமல் பசதி</hi> என்பது <ref target="https://ta.wikipedia.org/wiki/கருநாடகம்">கர்நாடகாவின்</ref> <ref target="https://ta.wikipedia.org/wiki/பெல்காம்">பெல்காம்</ref> நகரில் உள்ள பெல்காம் கோட்டைக்குள் அமைந்துள்ள ஒரு <ref target="https://ta.wikipedia.org/wiki/சமணர்">சமணர்</ref> கோவில் ஆகும். <ref target="https://ta.wikipedia.org/wiki/முதற்_பக்கம்#cite_note-FOOTNOTEMichell2013242-1">[1]</ref></p>
<p>கமல் பசதியானது பிர்ச்சிராஜாவால் (Birchiraja) கட்டப்பட்டது. இவர் ஜெய ராயா என்றும் அழைக்கப்படுகிறார். <ref target="https://ta.wikipedia.org/wiki/முதற்_பக்கம்#cite_note-FOOTNOTEPatil2015-2">[2]</ref> கி.பி. 1204 ஆம் ஆண்டில் ராட்டா வம்சத்தின் நான்காம் கார்த்தவீர்யாவின் <ref target="https://ta.wikipedia.org/wiki/முதற்_பக்கம்#cite_note-FOOTNOTEThe_New_Indian_Express2020-3">[3]</ref> அரசவையில் ஒரு அதிகாரியாக இருந்தவர். சுபச்சந்திரபட்டாரகதேவா என்ற  ஜெயின் துறவியின்  வழிகாட்டுதலின் கீழ் இக்கோவில் கட்டப்பட்டது.<ref target="https://ta.wikipedia.org/wiki/முதற்_பக்கம்#cite_note-FOOTNOTEVan_Kooij2018-4">[4]</ref>  கார்த்தவீர்யதேவா மற்றும் யுவராஜகுமார மல்லிகார்ஜுனதேவா ஆகியோர், <ref target="https://ta.wikipedia.org/wiki/முதற்_பக்கம்#cite_note-FOOTNOTEAsiatic_Society_of_Bombay1875-5">[5]</ref> கி.பி.1205 ஆம் ஆண்டு தேதியிடப்பட்ட ஒரு கல்வெட்டு படி, இந்தக் கோவிலின் கட்டிடக்கலைஞர்கள் ஆவர்.</p>
கட்டிடக்கலை
<figure><caption> கூரை</caption></figure>
<p>கமல் பசதியின் மையக் கூரை குவிமாடத்தில் தாமரை மலர் செதுக்கப்பட்டதால் "கமல்" என்ற பெயரைப் பெற்றது. <ref target="https://ta.wikipedia.org/wiki/முதற்_பக்கம்#cite_note-FOOTNOTECampbell1884-6">[6]</ref> <ref target="https://ta.wikipedia.org/wiki/முதற்_பக்கம்#cite_note-FOOTNOTEJames_Macnabb_Campbell1884-7">[7]</ref> <ref target="https://ta.wikipedia.org/wiki/முதற்_பக்கம்#cite_note-FOOTNOTESubburaj2009-8">[8]</ref> குவிமாட தாமரையில் 72 இதழ்கள் உள்ளன. இது கடந்த கால, நிகழ்கால மற்றும் எதிர்காலத்தின் 24 <ref target="https://ta.wikipedia.org/wiki/தீர்த்தங்கரர்">தீர்த்தங்கரர்களைக்</ref> குறிக்கிறது. கோவிலின் சுவர்களில் நுணுக்கமான வடிவமைப்புகள், விளிம்பு அழகணிகள் மற்றும் சிற்பங்கள் வடிக்கப்பட்டுள்ளன. <ref target="https://ta.wikipedia.org/wiki/முதற்_பக்கம்#cite_note-FOOTNOTEPerumal2013-9">[9]</ref> கோவில் சுவரின் ஒவ்வொரு போதிகை முடிவிலும் ஒரு நாகப்பாம்பின் சிற்பத்துடன் கூடிய தூண் தாங்குகிறது. தூண்கள்  நன்கு செதுக்கி அலங்காரிக்கப்பட்டு நேர்த்தியாக மெருகூட்டப்பட்டுள்ளன. கருவறை வாசல் நன்கு  செதுக்கப்பட்டுள்ளது. <ref target="https://ta.wikipedia.org/wiki/முதற்_பக்கம்#cite_note-FOOTNOTEMichell2013-10">[10]</ref></p>
<p>மொத்தம் ஐந்து சிறிய கருவறைகளில்  <ref target="https://ta.wikipedia.org/wiki/தீர்த்தங்கரர்">தீர்த்தங்கரர்களின்</ref> சிலைகள் நிறுவப்பட்டுள்ளன; இந்த கருவறைகளுக்கு இடையே ஒரு சிறிய விதானத்தின் கீழ் நிற்கும் நிலையில் நான்கு <ref target="https://ta.wikipedia.org/wiki/இயக்கர்">யட்சர்களும்</ref> மற்றும் <ref target="https://ta.wikipedia.org/wiki/யட்சினி">யட்சிகளும்</ref> செதுக்கப்பட்டுள்ளனர். <ref target="https://ta.wikipedia.org/wiki/கருவறை">கருவறையின்</ref> உள்ளே இருக்கும் தூண்கள் மிகப்பெரிதாகவும் சதுரமாகவும் உள்ளன. கதவின் இருபுறமும் உள்ள சுவர் மாடங்களில்   சமண தெய்வங்களின் சிற்பங்கள்  உள்ளன. <ref target="https://ta.wikipedia.org/wiki/முதற்_பக்கம்#cite_note-FOOTNOTECampbell1884-6">[6]</ref> இக்கோவிலின் <ref target="https://ta.wikipedia.org/wiki/மண்டபம்">முகமண்டபம்</ref> ஒரு கட்டிடக்கலையின் தலைசிறந்த படைப்பாகக் கருதப்படுகிறது. கோவிலின் மூலவர்  <ref target="https://ta.wikipedia.org/wiki/நேமிநாதர்">நேமிநாதர்</ref> கருப்பு நிற சிலையாக வடிக்கப்பட்டுள்ளார். <ref target="https://ta.wikipedia.org/wiki/முதற்_பக்கம்#cite_note-FOOTNOTEPatil2015-2">[2]</ref> கோவிலில் ரிஷபநாதர் பத்மாசனத்திலும், <ref target="https://ta.wikipedia.org/wiki/சுமதிநாதர்">சுமதிநாதர்</ref> கயோத்சர்க தோரணையிலும் மற்றும் பார்சுவநாதர் ஏழு தலை நாகத்துடனும் சிலைகளாக வடிக்கப்பட்டுள்ளனர். ஒன்பது தீர்த்தங்கரர்களால் பிரதிநிதித்துவப்படுத்தப்படும் <ref target="https://ta.wikipedia.org/wiki/நவக்கிரகம்">நவக்கிரகத்தின்</ref> ஒற்றைக்கல் சிலையும் இந்த கோவிலில் இடம்பெற்றுள்ளது. <ref target="https://ta.wikipedia.org/wiki/முதற்_பக்கம்#cite_note-FOOTNOTEPerumal2013-9">[9]</ref></p>
<p>கமல் <hi rend="italic">பசதிக்கு அருகில் சிக்கி பசதி</hi> மற்றும் பூசாரி இல்லம் உள்ளது. <ref target="https://ta.wikipedia.org/wiki/முதற்_பக்கம்#cite_note-FOOTNOTEBurgess1875139-11">[11]</ref></p>
பிரபலமான கலாச்சாரத்தில்
<p>கமல் பசதியின் 816வது ஆண்டு நினைவாக <ref target="https://ta.wikipedia.org/wiki/முதற்_பக்கம்#cite_note-FOOTNOTEThe_New_Indian_Express2020-3">[3]</ref> டிசம்பர் 2020 அன்று சிறப்பு அஞ்சல் அட்டை வெளியிடப்பட்டது.</p>
காட்சியகம்
<list type="unordered">
<item>1855 இல் கமல் பசதி</item>
<item>கோவில் சுவரில் சிற்பங்கள்</item>
<item>சிக்கி பசதி</item>
</list>
மேற்கோள்கள்


ஆதாரங்கள்
<list type="unordered"><item>The Asiatic Society of Mumbai(1875).[[[கூகுள் புத்தகங்கள்|கூகுள் புத்தகங்களில்]] <hi rend="italic"><ref target="http://books.google.com/books?id=imgoAAAAYAAJ&amp;pg=PA184">முதற் பக்கம்</ref></hi> <hi rend="italic">Journal of the Bombay Branch of the Royal Asiatic Society</hi>].<hi rend="bold">10</hi>.Maharashtra:<ref target="https://ta.wikipedia.org/wiki/The_Asiatic_Society_of_Mumbai">The Asiatic Society of Mumbai</ref>.<ref target="https://ta.wikipedia.org/wiki/கூகுள்_புத்தகங்கள்">கூகுள் புத்தகங்களில்</ref> <hi rend="italic"><ref target="http://books.google.com/books?id=imgoAAAAYAAJ&amp;pg=PA184">முதற் பக்கம்</ref></hi>.</item>
<item>James Burgess (archaeologist)(1875).[[[கூகுள் புத்தகங்கள்|கூகுள் புத்தகங்களில்]] <hi rend="italic"><ref target="http://books.google.com/books?id=7m1DAAAAYAAJ&amp;pg=PA139">முதற் பக்கம்</ref></hi> <hi rend="italic">Indian Antiquary</hi>].<hi rend="bold">4</hi>.<ref target="https://ta.wikipedia.org/wiki/Royal_Anthropological_Institute_of_Great_Britain_and_Ireland">Royal Anthropological Institute of Great Britain and Ireland</ref>.<ref target="https://ta.wikipedia.org/wiki/கூகுள்_புத்தகங்கள்">கூகுள் புத்தகங்களில்</ref> <hi rend="italic"><ref target="http://books.google.com/books?id=7m1DAAAAYAAJ&amp;pg=PA139">முதற் பக்கம்</ref></hi>.</item>
<item>James Macnabb Campbell(August 1884).[[[கூகுள் புத்தகங்கள்|கூகுள் புத்தகங்களில்]] <hi rend="italic"><ref target="http://books.google.com/books?id=NRMIAQAAIAAJ">முதற் பக்கம்</ref></hi> <hi rend="italic">Gazetteer of the Bombay Presidency: Belgaum</hi>].<ref target="https://ta.wikipedia.org/wiki/Gazetteer_of_the_Bombay_Presidency">Gazetteer of the Bombay Presidency</ref>.<hi rend="bold">21</hi>.Bombay:Government Central Press.<ref target="https://ta.wikipedia.org/wiki/கூகுள்_புத்தகங்கள்">கூகுள் புத்தகங்களில்</ref> <hi rend="italic"><ref target="http://books.google.com/books?id=NRMIAQAAIAAJ">முதற் பக்கம்</ref></hi>.</item>
<item>James Macnabb Campbell(1884).[[[கூகுள் புத்தகங்கள்|கூகுள் புத்தகங்களில்]] <hi rend="italic"><ref target="http://books.google.com/books?id=j7sMAAAAIAAJ&amp;pg=PA722">முதற் பக்கம்</ref></hi> <hi rend="italic">Gazetteer of the Bombay Presidency</hi>].<ref target="https://ta.wikipedia.org/wiki/Gazetteer_of_the_Bombay_Presidency">Gazetteer of the Bombay Presidency</ref>.<hi rend="bold">17</hi>.Bombay:Government Central Press.<ref target="https://ta.wikipedia.org/wiki/கூகுள்_புத்தகங்கள்">கூகுள் புத்தகங்களில்</ref> <hi rend="italic"><ref target="http://books.google.com/books?id=j7sMAAAAIAAJ&amp;pg=PA722">முதற் பக்கம்</ref></hi>.</item>
<item>Van Kooij,Karel R.(2018).[[[கூகுள் புத்தகங்கள்|கூகுள் புத்தகங்களில்]] <hi rend="italic"><ref target="http://books.google.com/books?id=2YUECwAAQBAJ&amp;pg=PA123">முதற் பக்கம்</ref></hi> <hi rend="italic">Abia South &amp; Southeast Asian Art</hi>].<hi rend="bold">1</hi>.USA and Canada:<ref target="https://ta.wikipedia.org/wiki/Routledge">Routledge</ref>.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/978-1136176418">978-1136176418</ref>.<ref target="https://ta.wikipedia.org/wiki/கூகுள்_புத்தகங்கள்">கூகுள் புத்தகங்களில்</ref> <hi rend="italic"><ref target="http://books.google.com/books?id=2YUECwAAQBAJ&amp;pg=PA123">முதற் பக்கம்</ref></hi>.</item>
<item>Subburaj,V. V. K.(2009).[[[கூகுள் புத்தகங்கள்|கூகுள் புத்தகங்களில்]] <hi rend="italic"><ref target="http://books.google.com/books?id=hypasmfmVn4C&amp;pg=PA63">முதற் பக்கம்</ref></hi> <hi rend="italic">Tourist Guide to Karnataka</hi>].Chennai:Sura Books.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/9788174780621">9788174780621</ref>.<ref target="https://ta.wikipedia.org/wiki/கூகுள்_புத்தகங்கள்">கூகுள் புத்தகங்களில்</ref> <hi rend="italic"><ref target="http://books.google.com/books?id=hypasmfmVn4C&amp;pg=PA63">முதற் பக்கம்</ref></hi>.</item>
<item>Michell,George(2013).[[[கூகுள் புத்தகங்கள்|கூகுள் புத்தகங்களில்]] <hi rend="italic"><ref target="http://books.google.com/books?id=GdBbBAAAQBAJ">முதற் பக்கம்</ref></hi> <hi rend="italic">Southern India: A Guide to Monuments Sites &amp; Museums</hi>].New Delhi:<ref target="https://ta.wikipedia.org/wiki/Roli_Books">Roli Books</ref>.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/9788174369031">9788174369031</ref>.<ref target="https://ta.wikipedia.org/wiki/கூகுள்_புத்தகங்கள்">கூகுள் புத்தகங்களில்</ref> <hi rend="italic"><ref target="http://books.google.com/books?id=GdBbBAAAQBAJ">முதற் பக்கம்</ref></hi>.</item>
<item>Patil,Vijyakumar(11 April 2015).<ref target="https://www.thehindu.com/news/national/karnataka/belgaum-fort-declared-heritage-monument/article7091117.ece">"Belgaum Fort declared heritage monument"</ref>.<hi rend="italic"><ref target="https://ta.wikipedia.org/wiki/The_Hindu">The Hindu</ref></hi>.<ref target="https://www.thehindu.com/news/national/karnataka/belgaum-fort-declared-heritage-monument/article7091117.ece">https://www.thehindu.com/news/national/karnataka/belgaum-fort-declared-heritage-monument/article7091117.ece</ref>.</item>
<item>Perumal,G. Nataraja(7 April 2013).<ref target="https://www.newindianexpress.com/lifestyle/spirituality/2013/apr/07/kamal-basti-a-jain-wonder-in-stone-465695.html">"Kamal Basti: A Jain wonder in stone"</ref>.<hi rend="italic"><ref target="https://ta.wikipedia.org/wiki/The_New_Indian_Express">The New Indian Express</ref></hi>.<ref target="https://www.newindianexpress.com/lifestyle/spirituality/2013/apr/07/kamal-basti-a-jain-wonder-in-stone-465695.html">https://www.newindianexpress.com/lifestyle/spirituality/2013/apr/07/kamal-basti-a-jain-wonder-in-stone-465695.html</ref>.</item>
<item><ref target="https://www.newindianexpress.com/states/karnataka/2020/dec/27/belagavis-ancient-kamal-basadi-temple-turns-816-special-postal-cover-released-2241725.html">"Belagavi's ancient Kamal Basadi temple turns 816, special postal cover released"</ref>.<hi rend="italic"><ref target="https://ta.wikipedia.org/wiki/The_New_Indian_Express">The New Indian Express</ref></hi>.27 December 2020.<ref target="https://www.newindianexpress.com/states/karnataka/2020/dec/27/belagavis-ancient-kamal-basadi-temple-turns-816-special-postal-cover-released-2241725.html">https://www.newindianexpress.com/states/karnataka/2020/dec/27/belagavis-ancient-kamal-basadi-temple-turns-816-special-postal-cover-released-2241725.html</ref>.</item></list>
வெளி இணைப்புகள்
<list type="unordered"><item> <ref target="http://commons.wikimedia.org/">பொதுவகத்தில்</ref> <ref target="https://commons.wikimedia.org/wiki/Category:Old%20Jain%20Temple,%20Belgaum">Old Jain Temple, Belgaum</ref> தொடர்பாக ஊடகக் கோப்புகள் உள்ளன.</item></list>
<p><ref target="https://ta.wikipedia.org/wiki/வார்ப்புரு:Jain_temples">வார்ப்புரு:Jain temples</ref></p>
</text></body></html>