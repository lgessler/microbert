<html><body><text id="wikipedia_ta_wikipedia_org__427591.html" ns="0" revid="3437768" sourceurl="https://ta.wikipedia.org/wiki/%E0%AE%86%E0%AE%B0%E0%AE%9E%E0%AF%8D%E0%AE%9A%E0%AF%81_%E0%AE%AE%E0%AE%BF%E0%AE%9F%E0%AF%8D%E0%AE%9F%E0%AE%BE%E0%AE%AF%E0%AF%8D_(%E0%AE%A4%E0%AE%BF%E0%AE%B0%E0%AF%88%E0%AE%AA%E0%AF%8D%E0%AE%AA%E0%AE%9F%E0%AE%AE%E0%AF%8D)" title="ஆரஞ்சு மிட்டாய் (திரைப்படம்)" type="wikipedia">ஆரஞ்சு மிட்டாய் (திரைப்படம்)
<p><hi rend="bold">ஆரஞ்சு மிட்டாய்</hi> என்பது 2015ல் வெளிவந்த தமிழ் நகைச்சுவைத் திரைப்படமாகும். இந்த திரைப்படத்தை பிஜூ விஸ்வநாத் எழுதி இயக்கியுள்ளார். <ref target="https://ta.wikipedia.org/wiki/விஜய்_சேதுபதி">விஜய் சேதுபதி</ref> தயாரிப்பில் முதன்மை வேடத்தை ஏற்று நடித்தார். இவருடன் <ref target="https://ta.wikipedia.org/wiki/ரமேஷ்_திலக்">ரமேஷ் திலக்</ref>, ஆசிர்தா மற்றும் <ref target="https://ta.wikipedia.org/wiki/கருணாகரன்_(நடிகர்)">கருணாகரன் (நடிகர்)</ref> ஆகியோர் நடித்துள்ளனர்.</p>
<p>இந்தப்படம் 2014ல் தயாரிக்க தொடங்கப்பட்டது.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
கதை
<p>சத்தியா (<ref target="https://ta.wikipedia.org/wiki/ரமேஷ்_திலக்">ரமேஷ் திலக்</ref>) அவசர ஆம்புலன்ஸ் சேவையை நடத்திவரும் ஒரு மருத்துவ உதவியாளர். அவரது தந்தையின்  முதலாமண்டு நினைவு நாளில்,  உடல்நிலை மிகவும் மோசமான நிலையில் இருக்கும் ஒரு வயதான பெரியவரை சத்யா மற்றும் ஆம்புலன்ஸ் ஓட்டுனர் இருவரும் மீட்டெடுக்கிறார்கள். நோயாளி, கைலாசம் (<ref target="https://ta.wikipedia.org/wiki/விஜய்_சேதுபதி">விஜய் சேதுபதி</ref>), ஒரு இதய நோயாளியாக இருப்பதால் தனது உயிருக்கு போராடுகிறார். அந்த நிலையில் . கைலாசத்தின் எரிச்சலூட்டும் மற்றும் பிடிவாதமான செய்கையானது அவரை மருத்துவமனைக்கு கொண்டு சென்று மருத்துவ உதவியளிப்பது சத்யாவிற்கு சிக்கலை ஏற்படுத்துகிறது.  கைலாசம் யார்? அவருக்கு என்ன வேண்டும்? அவரது பிடிவாதமான இயல்புக்கு காரணம் என்ன? இந்த கேள்விகளுக்கான பதில்கள் கதையின் முக்கியத்துவம் வாய்ந்தவை. அவர் ஒரு மருத்துவமனையை கண்டுபிடிக்கும் தேவை இருக்கிறது,, ஆனால் அது ஒரு நீண்ட தூர பயணமாக இருக்கிறது. பிரபஞ்சம் என்ன திட்டமிட்டுள்ளது என்பதை அறிய ஒரே வழி, பயணம் செய்வதே ஆகும், சில நேரங்களில் பயணம் என்பதே இலக்காகும்.</p>
நடிப்பு

<list type="unordered"><item><ref target="https://ta.wikipedia.org/wiki/விஜய்_சேதுபதி">விஜய் சேதுபதி</ref> - கைலாசம்</item>
<item><ref target="https://ta.wikipedia.org/wiki/ரமேஷ்_திலக்">ரமேஷ் திலக்</ref> - சத்யா</item>
<item><ref target="https://ta.wikipedia.org/wiki/ஆறுமுகன்_பாலா">ஆறுமுகன் பாலா</ref> - ஆறுமுகன்</item>
<item><ref target="https://ta.wikipedia.org/wiki/ஆஷ்ரிதா">ஆஷ்ரிதா</ref> - காவியா</item>
<item><ref target="https://ta.wikipedia.org/wiki/கருணாகரன்_(நடிகர்)">கருணாகரன்</ref> - கைலாசத்தின் மகன்</item>
<item>திருச்சி மணிவாணன் - காவியாவின் தந்தை</item>
<item><ref target="https://ta.wikipedia.org/wiki/டேவிட்_சாலமன்_ராஜா">டேவிட் சாலமன் ராஜா</ref> - துணை ஆய்வாளர்</item>
<item><ref target="https://ta.wikipedia.org/wiki/விசாலினி">விசாலினி</ref> - மருத்துவர்</item>
<item>வினோத் சாகர் - குடிகார தற்கொலைக்கு முயன்ற நபர்</item>
<item><ref target="https://ta.wikipedia.org/wiki/அசோக்_செல்வன்">அசோக் செல்வன்</ref> - மருத்துவமனையில் கௌரவத் தோற்றம்</item>
<item><ref target="https://ta.wikipedia.org/wiki/பாபி_சிம்ஹா">பாபி சிம்ஹா</ref> - மேற்பார்வையாளர் குரல்)</item></list>

தயாரிப்பு
<p>நடிகர் <ref target="https://ta.wikipedia.org/wiki/விஜய்_சேதுபதி">விஜய் சேதுபதி</ref> தயரித்துள்ள முதல் படம் "ஆரஞ்சு மிட்டாய்", இது 2014 பிப்ரவரியில் பிஜு விஸ்வநாத் இயக்கத்தில் வெளிவந்தது இப்படத்தில் <ref target="https://ta.wikipedia.org/wiki/ஜெயப்பிரகாசு">ஜெயப்பிரகாசு</ref>, <ref target="https://ta.wikipedia.org/wiki/ரமேஷ்_திலக்">ரமேஷ் திலக்</ref>, அனு பாலா ,அஷ்ரிதா உட்பட பலரும் நடித்திருந்தனர்.<ref target="https://ta.wikipedia.org/wiki/முதற்_பக்கம்#cite_note-2">[2]</ref><ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
<p>2014 ஜூலையில் <ref target="https://ta.wikipedia.org/wiki/விஜய்_சேதுபதி">விஜய் சேதுபதி</ref> தான் 55 வயது கொண்ட முதியவர் பாத்திரத்தில் நடிக்க இருப்பதாக தெரிவித்தார். இது முதலில் நடிகர் <ref target="https://ta.wikipedia.org/wiki/ஜெயப்பிரகாசு">ஜெயப்பிரகாசு</ref> நடிப்பதாக இருந்தது.<ref target="https://ta.wikipedia.org/wiki/முதற்_பக்கம்#cite_note-4">[4]</ref> அவர் எழுத்தராக அறிமுகமான முதல்படம் இதுவாகும்.<ref target="https://ta.wikipedia.org/wiki/முதற்_பக்கம்#cite_note-5">[5]</ref> இப்படக்குழு தென் <ref target="https://ta.wikipedia.org/wiki/தமிழ்நாடு">தமிழ்நாட்டின்</ref> <ref target="https://ta.wikipedia.org/wiki/அம்பாசமுத்திரம்">அம்பாசமுத்திரம்</ref> மற்றும் அதைச் சுற்றியுள்ள பகுதிகளான <ref target="https://ta.wikipedia.org/wiki/திருநெல்வேலி">திருநெல்வேலி</ref>, <ref target="https://ta.wikipedia.org/wiki/பாபநாசம்_(தஞ்சாவூர்_மாவட்டம்)">பாபநாசம் (தஞ்சாவூர் மாவட்டம்)</ref> போன்ற இடங்களில் படமாக்கியது. .<ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
ஒலித்தொகுப்பு
<p>இதன் ஒலித்தொகுப்பினை <ref target="https://ta.wikipedia.org/wiki/ஜஸ்டின்_பிரபாகரன்">ஜஸ்டின் பிரபாகரன்</ref> மேற்கொண்டார். <ref target="https://ta.wikipedia.org/wiki/விஜய்_சேதுபதி">விஜய் சேதுபதி</ref> நடித்த <hi rend="italic"><ref target="https://ta.wikipedia.org/wiki/பண்ணையாரும்_பத்மினியும்">பண்ணையாரும் பத்மினியும்</ref></hi> படத்திற்கு இசையமத்தவராவார். இப்படத்தின் பாடல்கள் 2015 ஜூலை 1 அன்று வெளியிடப்பட்டது.<ref target="https://ta.wikipedia.org/wiki/முதற்_பக்கம்#cite_note-7">[7]</ref> நான்கு பாடல்கள் கொண்டதில் இரு பாடல்களை <ref target="https://ta.wikipedia.org/wiki/விஜய்_சேதுபதி">விஜய் சேதுபதியே</ref> இயற்றி பாடியிருந்தார்.<ref target="https://ta.wikipedia.org/wiki/முதற்_பக்கம்#cite_note-8">[8]</ref></p>




வெளி இணைப்புகள்
<list type="unordered"><item><ref target="https://ta.wikipedia.org/wiki/ஐ.எம்.டி.பி_இணையத்தளம்">இணையதள திரைப்பட தரவுத்தளத்தில்</ref><ref target="http://www.imdb.com/title/tt4448310/"><hi rend="italic">முதற் பக்கம்</hi> </ref></item>
<item><ref target="https://ta.wikipedia.org/wiki/ஃபேஸ்புக்">முகநூலில்</ref><ref target="https://www.facebook.com/orangemittaioffical">Orange Mittai</ref></item></list>
</text></body></html>