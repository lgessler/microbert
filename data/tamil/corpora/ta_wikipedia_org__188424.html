<html><body><text id="wikipedia_ta_wikipedia_org__188424.html" ns="0" revid="1494858" sourceurl="https://ta.wikipedia.org/wiki/%E0%AE%B5%E0%AE%BF%E0%AE%9A%E0%AF%81%E0%AE%B5%E0%AE%A8%E0%AE%BE%E0%AE%A4%E0%AE%AA%E0%AF%81%E0%AE%B0%E0%AE%AE%E0%AF%8D" title="விசுவநாதபுரம்" type="wikipedia">விசுவநாதபுரம்<p><hi rend="bold">விஸ்வநாதபுரம்</hi> என்று அழைக்கப்படும்  இந்த இடம்  <ref target="https://ta.wikipedia.org/wiki/தஞ்சாவூர்_மாவட்டம்">தஞ்சாவூர் மாவட்டம்</ref>, <ref target="https://ta.wikipedia.org/wiki/திருவிடைமருதூர்_வட்டத்தில்">திருவிடைமருதூர் வட்டத்தில்</ref>  திருப்பனந்தாள், ஆடுதுறை மார்க்கத்தில் அமைந்துள்ள  உள்ள ஒரு கிராமம் .இங்குள்ள மக்கள் காவிரி ஆற்று பாசனத்தை சார்ந்து நெல், கரும்பு, வாழை, பருத்தி போன்ற பயிர் வகைகளை விவசாயம் செய்து வருகின்றனர் .</p>
சுற்றியுள்ள இடங்கள்
<p>சுற்றுள்ள கிராமங்களாக இடையானல்லூர். இலங்காநல்லூர், கார்பிரியன் குறிச்சி ,நெடுந்திடல் மற்றும் திருலோக்கி ஆகிய இடங்கள் அமைந்துள்ளன. நவகிரகக் கடவுளான சூரியனுக்கு  கோவில் இருக்கும் இடம் <ref target="https://ta.wikipedia.org/wiki/சூரியனார்_கோவில்">சூரியனார் கோவில்</ref>, சுக்கிரன் கோவில் <ref target="https://ta.wikipedia.org/wiki/கஞ்சனூர்">கஞ்சனூர்</ref>, மற்றும் <ref target="https://ta.wikipedia.org/wiki/ஏழு_லோக_கொண்ட_திரி_லோக_நாயகி">ஏழு லோக கொண்ட திரி லோக நாயகி</ref> ஆகிய சுற்றமைந்த இடங்களால் இந்தக் கிராமத்திற்கு பெருமை சேர்கின்றன.</p>
<p>இந்தக் கிராமம் திருவிடைமருதூர் சட்ட மன்ற தொகுதியிலும் , மயிலாடுதுறை பாராளுமன்ற தொகுதியிலும் வருகிறது .சுமாராக 250 மக்கள் 0.5 கிலோ மீட்டர் பரப்பளவில் வாழ்கிறார்கள்.ஆண்களை விட பெண்களின் எண்ணிக்கை 30 விழுக்காடு அதிகமாக உள்ளது . போக்குவரத்து வசதிகள் இன்னும் சரிவர பெருகாமல் இருக்கிறது . வணிக வர்த்தகம் செய்யக்கூடிய இடங்களாக அருகாமையில் உள்ள  திருப்பனந்தாள், ஆடுதுறை,மற்றும் கும்பகோணம்  போன்ற இடங்கள் விளங்கி வருகின்றன.</p>
கோவில்கள்
<p>அருகினில் அமைந்துள்ள திருலோக்கி என்ற கிராமம், <ref target="https://ta.wikipedia.org/wiki/சோழர்">சோழர்</ref> கால ஆட்சியின் போது திரைலோக்கி என்ற பெயரால் ஆட்சி செய்யப்பட்டு வரி வசூல் செய்த இடமாக  வரலாற்று நூல் தெரிவிக்கிறது {பொன்னியின் செல்வன்} .இதனை சுற்றியுள்ள கோவில்கள் பெரும்பாலும் <ref target="https://ta.wikipedia.org/wiki/சைவ_சமயத்தை">சைவ சமயத்தை</ref> தழுவியனவாகவே  உள்ளன. அருகில் உள்ள <ref target="https://ta.wikipedia.org/wiki/திருப்பனந்தாள்">திருப்பனந்தாள்</ref> சைவ மடத்திற்கு சொந்தமான விளைநிலங்களைத்தான் பெரும்பாலான மக்கள் இன்றளவும் பயன்படுத்துகின்றனர்.</p>
பெயர்க் காரணம்
<p>இந்த கிராமத்திற்கு <ref target="https://ta.wikipedia.org/wiki/விஸ்வநாதபுரம்">விஸ்வநாதபுரம்</ref> என்ற பெயர் வரக் காரணம்,கிராமத்தில் அமைந்து இருக்கும் <ref target="https://ta.wikipedia.org/wiki/விசாலாட்சி_அம்மன்">விசாலாட்சி அம்மன்</ref> சிறப்பு, இவற்றையெல்லாம் பார்க்கும்பொழுது  கடவுள் விஸ்வநாதருக்கும், அம்மனுக்கும் இயற்கையாகவே அமைந்து விட்ட பொருத்தத்தால்,பண்டையக் காலத்து  முக்கியத்துவம் வாய்ந்ததாகக் கருதப்படுகிறது .இங்குள்ள மக்கள், இதனை "காசியின் வீசம் விஸ்வநாதபுரம்" என்று அழைக்கிறார்கள், அதாவது புண்ணியம் நிறைந்த <ref target="https://ta.wikipedia.org/wiki/வாரணாசி">வாரணாசியின்</ref> ஒரு சிறு பகுதி இந்த விஸ்வநாதபுரம் என்று தொன்று தொட்டு வழங்கி வருகிறார்கள். அதன் பொருட்டாக சைவ மதத்தை ஒட்டிய, சோமவாரம் என்ற நிகழ்ச்சியை, கார்த்திகை மாதத்தில் இன்றளவும் கடைபிடிக்கின்றனர்.</p>
கல்வி
<p>தொடக்கக் கல்விக்கு இடையானல்லூர், சிற்றிடையானல்லூர் பகுதிகளுக்கும், உயர் கல்விக்கு திருப்பனந்தாள், ஆடுதுறை பகுதிகளுக்கும் சென்று கல்வி பயிலுகிறார்கள். கல்வி அறிவு 40 விழுக்காடாக உயர்ந்துள்ளது. இது தேசிய சராசரியை விடவும் குறைவு.</p>
சூழல்
<p>தட்ப வெப்ப நிலை 20 லிருந்து 32 டிகிரி செல்சியசு ஆகவும், கடல் மட்டத்திலிருந்து 58 அடி உயரத்திலும் அமைந்த இந்த கிராமம் , கருப்பும் பழுப்பிலும் ஆன களிமண் படலத்தை கொண்டுள்ளது.</p>
</text></body></html>