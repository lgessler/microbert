<html><body><text id="wikipedia_ta_wikipedia_org__285884.html" ns="0" revid="1981412" sourceurl="https://ta.wikipedia.org/wiki/%E0%AE%AA%E0%AF%81%E0%AE%B0%E0%AF%8B%E0%AE%AE%E0%AF%8B%E0%AE%AA%E0%AF%81%E0%AE%B3%E0%AF%8B%E0%AE%B0%E0%AF%8B%E0%AE%95%E0%AE%BE%E0%AE%B0%E0%AF%8D%E0%AE%AA%E0%AE%A9%E0%AF%8D" title="புரோமோபுளோரோகார்பன்" type="wikipedia">புரோமோபுளோரோகார்பன்<figure><caption><ref target="https://ta.wikipedia.org/wiki/புரோமோபுளோரோமீத்தேன்">புரோமோபுளோரோமீத்தேன்</ref></caption></figure>
<p><hi rend="bold">புரோமோபுளோரோகார்பன்கள்</hi> <hi rend="italic">(Bromofluorocarbons)</hi> என்பவை <ref target="https://ta.wikipedia.org/wiki/கார்பன்">கார்பன்</ref>, <ref target="https://ta.wikipedia.org/wiki/புரோமின்">புரோமின்</ref> மற்றும் <ref target="https://ta.wikipedia.org/wiki/புளோரின்">புளோரின்</ref> அணுக்கள் சேர்ந்து உருவாகும் மூலக்கூறுகளாகும். இவை பெரும்பாலும் தீயடக்கும் அமைப்புகளில் பயன்படுத்தப்படுகின்றன<ref target="https://ta.wikipedia.org/wiki/முதற்_பக்கம்#cite_note-Chambers4-1">[1]</ref>. ஏலோன் என்ற வணிகக் குறியீட்டுப் பெயர் கொண்ட வேதிப்பொருள் இவற்றிற்கு மாற்றாக பயன்படுத்தப்படுகிறது. இருந்தாலும் அனைத்து ஏலோன்களும் புரோமோபுளோரோகார்பன்களைக் கொண் டிருப்பதில்லை. சில ஏலோன்கள் <ref target="https://ta.wikipedia.org/wiki/குளோரின்">குளோரினையும்</ref> பெற்றுள்ளன. </p>
<p><ref target="https://ta.wikipedia.org/wiki/குளோரோபுளோரோகார்பன்">குளோரோபுளோரோகார்பனைவிட</ref> அதிகமாகவும் வன்மையாகவும் புரோமோபுளோரோகார்பன்கள் <ref target="https://ta.wikipedia.org/wiki/ஒசோன்_அடுக்கு">ஒசோன் அடுக்குகளைப்</ref> பாதிக்கின்றன<ref target="https://ta.wikipedia.org/wiki/முதற்_பக்கம்#cite_note-2">[2]</ref> . ஆனாலும் சில <ref target="https://ta.wikipedia.org/wiki/கப்பல்">கப்பல்களிலும்</ref> <ref target="https://ta.wikipedia.org/wiki/வானூர்தி">வானூர்திகளிலும்</ref> புரோமோபுளோரோகார்பன்கள் இன்றும் பயன்படுத்தப்படுகின்றன. ஏனெனில் இவற்றிற்கு மாற்றாக கிடைப்பவை இதனளவிற்கு திறனுள்ளவையாக இருக்கவில்லை. <ref target="https://ta.wikipedia.org/wiki/மொண்டிரியால்">மொண்டிரியால்</ref> நெறிமுறையின்படி<ref target="https://ta.wikipedia.org/wiki/முதற்_பக்கம்#cite_note-Chambers4-1">[1]</ref> புரோமோபுளோரோகார்பன்கள் தடை செய்யப்பட்டிருந்தாலும் எஞ்சியிருக்கும் பழைய இருப்பை மறுசுழற்சி முறையில் தயார்படுத்தி பயன்படுத்தி வருகின்றனர்.<ref target="https://ta.wikipedia.org/wiki/முதற்_பக்கம்#cite_note-Fire_suppresion_substitutes-3">[3]</ref></p>
<p>புரோமோபுளோரோகார்பன்கள் மிகவும் மந்தமானவையாகும். தீயின்போது இவை,  <ref target="https://ta.wikipedia.org/wiki/ஆக்சிசன்">ஆக்சிசனை</ref> எரிதலுக்குள் வரவிடாமல் தடுப்பது மட்டுமின்றி <ref target="https://ta.wikipedia.org/wiki/புரோமின்">புரோமின்</ref> <ref target="https://ta.wikipedia.org/wiki/தனியுறுப்பு">தனியுறுப்புகளை</ref> வெளியேற்றுகின்றன. இவ்வுறுப்புகள் எரிதல் வினையில் தலையிட்டு தடைசெய்கின்றன. முழுவதுமாக <ref target="https://ta.wikipedia.org/wiki/புளோரினேற்றம்">புளோரினேற்றம்</ref> செய்யப்பட்ட மூலக்கூறுகளுடன் ஒப்பிடுகையில் புரோமோபுளோரோகார்பன்கள் அதிக <ref target="https://ta.wikipedia.org/wiki/கொதிநிலை">கொதிநிலையும்</ref> <ref target="https://ta.wikipedia.org/wiki/உருகுநிலை">உருகுநிலையும்</ref> கொண்டுள்ளன. </p>
<figure><caption>அமெரிக்கக் கடற்படையின் கப்பல் இயந்திர அறையில் ஒர் ஏலோன் தீக்கட்டுப்பாடு அமைப்பு</caption></figure>
</text></body></html>