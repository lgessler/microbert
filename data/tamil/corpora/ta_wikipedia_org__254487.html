<html><body><text id="wikipedia_ta_wikipedia_org__254487.html" ns="0" revid="3387473" sourceurl="https://ta.wikipedia.org/wiki/%E0%AE%95%E0%AF%8B%E0%AE%AA%E0%AE%BE%E0%AE%B2%E0%AF%8D%E0%AE%9F%E0%AF%8D(II)_%E0%AE%95%E0%AE%BE%E0%AE%B0%E0%AF%8D%E0%AE%AA%E0%AE%A9%E0%AF%87%E0%AE%9F%E0%AF%8D%E0%AE%9F%E0%AF%81" title="கோபால்ட்(II) கார்பனேட்டு" type="wikipedia">கோபால்ட்(II) கார்பனேட்டு
<p><hi rend="bold">கோபால்ட்(II) கார்பனேட்டு</hi> (Cobalt(II) carbonate) என்பது CoCO3  என்ற <ref target="https://ta.wikipedia.org/wiki/மூலக்கூறு_வாய்ப்பாடு">மூலக்கூறு வாய்ப்பாடுடன்</ref> கூடிய ஒரு <ref target="https://ta.wikipedia.org/wiki/கனிம_வேதியியல்">கனிம வேதியியல்</ref> <ref target="https://ta.wikipedia.org/wiki/சேர்மம்">சேர்மமாகும்</ref>. கோபால்ட்டை அதன் தாதுப் பொருட்களில் இருந்து பிரித்தெடுத்த பின்னர் <ref target="https://ta.wikipedia.org/wiki/நீர்ப்பகுப்பு_உலோகவியல்">நீர்ப்பகுப்பு உலோகவியல்</ref> தூய்மையாக்கலின்போது சிவந்த காந்தயீர்ப்பு திண்மமாக ஓர் இடைநிலையாக உருவாகிறது. இது ஒரு <ref target="https://ta.wikipedia.org/wiki/கனிம_வேதியியல்">கனிம வேதியியல்</ref> <ref target="https://ta.wikipedia.org/wiki/நிறமி">நிறமி</ref> மற்றும் <ref target="https://ta.wikipedia.org/wiki/வினையூக்கி">வினையூக்கிகளுக்கான</ref> முன்னோடியாக விளங்குகிறது. வர்த்தக நோக்கில் வெளிறிய ஊதா நிறத்தில் அடிப்படைகோபால்ட் கார்பனேட்டாக விற்பனைக்கு கிடைக்கிறது. இதன் <ref target="https://ta.wikipedia.org/wiki/மூலக்கூற்று_வாய்ப்பாடு">மூலக்கூற்று வாய்ப்பாடு</ref> CoCO3(Co(OH)x(H2O)y மற்றும் இதன் (<ref target="https://ta.wikipedia.org/wiki/சிஏஎசு_எண்)">சிஏஎசு எண்)</ref>12069-68-0) ஆகும்.</p>
தயாரிப்பு மற்றும் பண்புகள்
<p><ref target="https://ta.wikipedia.org/wiki/கோபால்டசசல்பேட்டு">கோபால்டசசல்பேட்டுடன்</ref> <ref target="https://ta.wikipedia.org/wiki/சோடியம்_பைகார்பனேட்டு">சோடியம் பைகார்பனேட்டு</ref> <ref target="https://ta.wikipedia.org/wiki/கரைசல்">கரைசலைச்</ref> சேர்த்து சூடாக்குவதன் மூலம் கோபால்ட்(II) கார்பனேட்டைத் தயாரிக்க முடியும்.</p>
3 CoCO3 + 1/2 O2  →   Co3O4  + 3 CO2
<p>இக்கார்பனேட்டை சுண்ணாம்புக் காளவாயில் இட்டு மிகவுயர்ந்த வெப்பநிலைக்கு சூடாக்குவதால் Co3O4  உருவாகிறது.</p>
<p>இச்சேர்மத்தை  மேலும் உயர் வெப்பநிலை அளவுக்கு  சூடாக்குவதன் மூலம் CoO ஆக மாறுகிறது. இடைநிலை உலோக கார்பனேட்டுகளைப் போல கோபால்ட்(II) கார்பனேட்டும் நீரில் கரைவதில்லை. ஆனால் <ref target="https://ta.wikipedia.org/wiki/அமிலம்">கனிம அமிலங்களால்</ref> உடனடியாகத் தாக்கப்படுகிறது.</p>
CoCO3  +  2 HCl  +  5 H2O   →   [Co(H2O)6]Cl2  +  CO2
பயன்கள்
<p><ref target="https://ta.wikipedia.org/wiki/கோபால்ட்_கார்பனைல்">கோபால்ட் கார்பனைல்</ref> மற்றும் பலவேறு <ref target="https://ta.wikipedia.org/wiki/கோபால்ட்">கோபால்ட்</ref> <ref target="https://ta.wikipedia.org/wiki/உப்பு">உப்புகள்</ref> தயாரிப்புக்கு கோபால்ட்(II) கார்பனேட்டு ஒரு முன்னோடி சேர்மமாக விளங்குகிறது. கோபால்ட் ஒர் இன்றியமையாத <ref target="https://ta.wikipedia.org/wiki/உலோகம்">உலோகம்</ref> என்பதால் இணைப்பு உணவின் பகுதிப்பொருளாக சேர்த்துக் கொள்ளப்படுகிறது. மட்பாண்டத் தொழிலில் நீலநிற மெருகிடலுக்கு இச்சேர்மம் ஒரு முன்னோடியாக இருந்தது. குறிப்பாக <ref target="https://ta.wikipedia.org/wiki/நெதர்லாந்து">நெதர்லாந்திலுள்ள</ref> <ref target="https://ta.wikipedia.org/wiki/டெல்பு">டெல்பு</ref> நகர மண்பாண்டங்களுக்கு என்பது குறிப்பிடத்தக்கது ஆகும். </p>
முன்பாதுகாப்பு
<p>இச்சேர்மத்தை உட்கொள்ள நேர்ந்தால் உடலுக்குத் தீங்கு விளைவிக்கும். <ref target="https://ta.wikipedia.org/wiki/கண்கள்">கண்கள்</ref> மற்றும் <ref target="https://ta.wikipedia.org/wiki/தோல்">தோலின்</ref> மீது பட்டால் எரிச்சலை உண்டாக்கும்.     </p>
</text></body></html>