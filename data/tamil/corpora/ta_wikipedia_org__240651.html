<html><body><text id="wikipedia_ta_wikipedia_org__240651.html" ns="0" revid="3384750" sourceurl="https://ta.wikipedia.org/wiki/%E0%AE%87%E0%AE%B2%E0%AE%BF%E0%AE%A4%E0%AF%8D%E0%AE%A4%E0%AE%BF%E0%AE%AF%E0%AE%AE%E0%AF%8D_%E0%AE%85%E0%AE%AF%E0%AF%8B%E0%AE%9F%E0%AF%88%E0%AE%9F%E0%AF%81" title="இலித்தியம் அயோடைடு" type="wikipedia">இலித்தியம் அயோடைடு
<p><hi rend="bold">இலித்தியம் அயோடைடு</hi> (<hi rend="italic">Lithium iodide</hi>) என்பது LiI என்ற <ref target="https://ta.wikipedia.org/wiki/மூலக்கூறு_வாய்பாடு">மூலக்கூறு வாய்பாடு</ref> கொண்ட ஒரு கனிம <ref target="https://ta.wikipedia.org/wiki/சேர்மம்">சேர்மமாகும்</ref>. <ref target="https://ta.wikipedia.org/wiki/இலித்தியம்">இலித்தியமும்</ref> <ref target="https://ta.wikipedia.org/wiki/அயோடின்">அயோடினும்</ref> இணைந்து இச்<ref target="https://ta.wikipedia.org/wiki/சேர்மம்">சேர்மம்</ref> உருவாகிறது. <ref target="https://ta.wikipedia.org/wiki/காற்று">காற்றில்</ref> திறந்து வைக்கும்போது அயோடைடு <ref target="https://ta.wikipedia.org/wiki/அயோடின்">அயோடினாக</ref> <ref target="https://ta.wikipedia.org/wiki/ஆக்சிசனேற்றம்">ஆக்சிசனேற்றம்</ref><ref target="https://ta.wikipedia.org/wiki/முதற்_பக்கம்#cite_note-2">[2]</ref> அடைவதால் இது மஞ்சள் நிறமாக மாறுகிறது. <ref target="https://ta.wikipedia.org/wiki/சோடியம்_குளோரைடு">சோடியம் குளோரைடு</ref> படிகமாதலின் மையக்கருத்தைப் பின்பற்றியே இலித்தியம் அயோடைடும் <ref target="https://ta.wikipedia.org/wiki/படிகமாதல்">படிகமாகிறது</ref><ref target="https://ta.wikipedia.org/wiki/முதற்_பக்கம்#cite_note-3">[3]</ref>  Various hydrates are also known.<ref target="https://ta.wikipedia.org/wiki/முதற்_பக்கம்#cite_note-Ullmann-4">[4]</ref></p>
பயன்கள்
<p>உயர்வெப்ப <ref target="https://ta.wikipedia.org/wiki/மின்கலன்">மின்கலன்களில்</ref> இலித்தியம் அயோடைடு <ref target="https://ta.wikipedia.org/wiki/மின்பகுளி">மின்பகுளியாகப்</ref> பயனாகிறது. மேலும் செயற்கையாக இதயத்துடிப்பை முடுக்கிவிடக்கூடிய நீண்ட கால பயன்பாட்டு மின்கலன்களில் இது பயனாகிறது. திடரூப இலித்தியம் அயோடைடு <ref target="https://ta.wikipedia.org/wiki/நியூட்ரான்கள்">நியூட்ரான்களை</ref> கண்டறியும் ஒளிர்பொருளாக விளங்குகிறது<ref target="https://ta.wikipedia.org/wiki/முதற்_பக்கம்#cite_note-5">[5]</ref>. அயோடினுடன் சேர்ந்து அயோடின் கலவையாகவும் சூரிய மின்கலன்களில் சாய உணர் மின்பகுளியாகவும் இது பயன்படுகிறது.</p>
<p>கரிம தொகுப்பு வினைகளில் கார்பன் – ஆக்சிசன் பிணைப்பில் பிளவை உண்டாக்க உதவுகிறது. உதாரணமாக <ref target="https://ta.wikipedia.org/wiki/மெத்தில்_எசுத்தர்">மெத்தில் எசுத்தர்களை</ref> <ref target="https://ta.wikipedia.org/wiki/கார்பாக்சிலிக்_அமிலம்">கார்பாக்சிலிக் அமிலங்களாக</ref> மாற்றுவதில் பயன்படுகிறது:<ref target="https://ta.wikipedia.org/wiki/முதற்_பக்கம்#cite_note-6">[6]</ref>.</p>
RCO2CH3  +  LiI  +  H2O   →    RCO2H  +  LiOH + CH3II
<p>இலித்தியம் அயோடைடு இட அமைப்பியல் ஆய்வுகளில் முகவராக பயன்படுகிறது. <ref target="https://ta.wikipedia.org/wiki/சிறுநீரகம்">சிறுநீரக</ref> நச்சுத்தன்மை காரணமாக தற்பொழுது இம்முறை கைவிடப்பட்டு இதற்குப் பதிலாக கரிம அயோடின் மூலக்கூறுகள் பயன் படுத்தப்படுகின்றன. கனிம அயோடின் கரைசல்களால் அதியூடழுத்தம், உயர் பாகுத்தன்மை போன்ற துன்பங்கள் விளைகின்றன<ref target="https://ta.wikipedia.org/wiki/முதற்_பக்கம்#cite_note-7">[7]</ref> .</p>


வெளி இணைப்புகள்
<list type="unordered"><item><ref target="http://www.webelements.com/webelements/compounds/text/Li/I1Li1-10377512.html">"Webelements – Lithium Iodide"</ref>. 2005-09-16 அன்று பார்க்கப்பட்டது. --&gt;</item>
<item><ref target="http://physics.nist.gov/cgi-bin/Star/compos.pl?matno=187">"Composition of LITHIUM IODIDE - NIST"</ref>. 2006-02-03 அன்று பார்க்கப்பட்டது. --&gt;</item></list>
</text></body></html>