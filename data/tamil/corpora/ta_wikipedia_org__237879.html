<html><body><text id="wikipedia_ta_wikipedia_org__237879.html" ns="0" revid="2731099" sourceurl="https://ta.wikipedia.org/wiki/%E0%AE%B5%E0%AF%87%E0%AE%9F%E0%AF%8D%E0%AE%9F%E0%AF%88%E0%AE%AF%E0%AE%BE%E0%AE%9F%E0%AE%BF%E0%AE%AF_%E0%AE%AA%E0%AE%BF%E0%AE%B0%E0%AE%BE%E0%AE%A9%E0%AF%8D_%E0%AE%95%E0%AF%8B%E0%AE%AF%E0%AE%BF%E0%AE%B2%E0%AF%8D" title="வேட்டையாடிய பிரான் கோயில்" type="wikipedia">வேட்டையாடிய பிரான் கோயில்
<p><hi rend="bold">வேட்டையாடிய பிரான் கோயில்</hi> அல்லது <hi rend="bold">பேட்ராய சாமி கோயில்</hi> (பேட்டே என்ற கன்னட சொல்லுக்கு வேட்டை என்று பொருள்) என்பது <ref target="https://ta.wikipedia.org/wiki/கிருஷ்ணகிரி_மாவட்டம்">கிருட்டிணகிரி மாவட்டம்</ref>,  <ref target="https://ta.wikipedia.org/wiki/தேன்கனிக்கோட்டை">தேன்கனிக்கோட்டையில்</ref> உள்ள கோயிலாகும். இக்கோயில் சுமார் 500 ஆண்டுகள் பழமையானது என்று கருதப்படுகிறது.</p>
தலவரலாறு
<p>கண்வ முனிவர் தவம் செய்தபோது தேவகண்டன் என்ற அரக்கன் புலியுருவில் வந்து அவர் தவத்துக்கு இடையூறு செய்தான். அப்போது கண்வ முனிவர் வேட்டையாடிய பிரானை வேண்டினார். இறைவன் தன்னுடைய 'டேங்கினி' என்ற கட்கத்தை எறிந்து அவனைக் கொன்றார். என தலவரலாறு கூறுகிறது.</p>
மங்கலாசாசனம்
<p>இத்திருப்பதிக்கு ஏற்றம் செய்து உபந்யாச ரத்னேயாதி அநேகபிருதாந்திகரான வித்வான் பூவராஹாச்சார்ய சுவாமிகள் மங்களாசாசனம் செய்திள்ளார்.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
கோயிலின் அமைப்பு
<p>வேட்டையாடிய பிரான் ஸ்ரீதேவி, பூதேவி உடன் காணப்படுகிறார்.  இராமர், லட்சுமணன், சீதை,  அனுமான் ஆகியோருக்கும் தனிச்சந்நிதி  அமைந்துள்ளது. ஆனுமாருக்கு தனிச் சன்னதியும் உள்ளது. </p>
<p>வேணுகோபாலன், ருக்மிணி, சத்யபாமா உடன்சந்நிதியில் காணப்படுகின்றார். ஆழ்வார்கள் சன்னதியும், இராமானுசருக்கு ஒரு தனி சன்னதியும் உள்து.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
திருவிழா
<p>இக்கோயிலில் கன்னட பஞ்சாங்கத்தின்படி திருவிழாக்கள் நடத்தப்படுகின்றன. ஆண்டுதோறும் சைத்ர மாதத்தில் தேர்த்திருவிழா சிறப்பாக கொண்டாடப்படுகிறது. பல்லாயிரக்கணக்கான மக்கள் விழாவில் கூடுகின்றனர். <ref target="https://ta.wikipedia.org/wiki/கிருஷ்ண_ஜெயந்தி">கிருஷ்ண ஜெயந்தியன்று</ref> திருமஞ்சன உற்சவம் நடக்கிறது.மறுநாள் <ref target="https://ta.wikipedia.org/wiki/உறியடி">உறியடி</ref> உற்சவம் நடக்கிறது.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
</text></body></html>