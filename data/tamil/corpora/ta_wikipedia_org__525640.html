<html><body><text id="wikipedia_ta_wikipedia_org__525640.html" ns="0" revid="3241763" sourceurl="https://ta.wikipedia.org/wiki/%E0%AE%87%E0%AE%B0%E0%AE%99%E0%AF%8D%E0%AE%95%E0%AE%BF%E0%AE%B2%E0%AE%BE_%E0%AE%B0%E0%AE%9A%E0%AF%82%E0%AE%B2%E0%AF%8D" title="இரங்கிலா ரசூல்" type="wikipedia">இரங்கிலா ரசூல்
<p><hi rend="bold">இரங்கிலா ரசூல்</hi> (<hi rend="italic">Rangila Rasul</hi>) ( வண்ணமயமான தீர்க்கதரிசி என்று பொருள்) என்பது 1920களில் <ref target="https://ta.wikipedia.org/wiki/பஞ்சாப்_மாகாணம்_(பிரித்தானிய_இந்தியா)">பஞ்சாப்பில்</ref> <ref target="https://ta.wikipedia.org/wiki/ஆரிய_சமாஜம்">ஆர்ய சமாஜத்துக்கும்</ref> <ref target="https://ta.wikipedia.org/wiki/முஸ்லிம்">முஸ்லிம்களுக்கும்</ref> இடையிலான மோதலின் போது வெளியிடப்பட்ட ஒரு புத்தகம் ஆகும்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> சர்ச்சைக்குரிய இந்தப் புத்தகம் <ref target="https://ta.wikipedia.org/wiki/இசுலாம்">இசுலாமிய</ref> <ref target="https://ta.wikipedia.org/wiki/இறைவாக்கினர்">தீர்க்கதரிசி</ref> <ref target="https://ta.wikipedia.org/wiki/முகம்மது_நபி">முகம்மதுவின்</ref> திருமணங்களைப் பற்றியும், பாலியல் வாழ்க்கைப் பற்றியும் சம்பந்தப்பட்டது.<ref target="https://ta.wikipedia.org/wiki/முதற்_பக்கம்#cite_note-outlookindia.com-2">[2]</ref></p>
உள்ளடக்கம்
<p>இது 1927 ஆம் ஆண்டில் <ref target="https://ta.wikipedia.org/wiki/ஆரிய_சமாஜம்">ஆரிய சமாஜத்தைச்</ref> சேர்ந்த பண்டிதர் எம். ஏ.  சாமுபதி அல்லது கிருஷண் பிரசாத் பிரதாப் என்பவரால் எழுதப்பட்டது. இருப்பினும் <ref target="https://ta.wikipedia.org/wiki/லாகூர்">இலாகூரின்</ref> மகாசே ராஜ்பால்<ref target="https://ta.wikipedia.org/wiki/முதற்_பக்கம்#cite_note-nair-3">[3]</ref> என்ற அவரது வெளியீட்டாளரால் வெளியிடப்படவில்லை. இது <ref target="https://ta.wikipedia.org/wiki/இந்து">இந்து</ref> <ref target="https://ta.wikipedia.org/wiki/தெய்வம்">தெய்வமான</ref> <ref target="https://ta.wikipedia.org/wiki/சீதை">சீதையை</ref> இழிவுபடுத்தும் ஒரு முஸ்லிம் வெளியிட்ட துண்டுப்பிரசுரத்திற்கு எதிராக <ref target="https://ta.wikipedia.org/wiki/இந்து_சமயம்">இந்து சமயத்தின்</ref> பழிவாங்கும் நடவடிக்கையாகும்.<ref target="https://ta.wikipedia.org/wiki/முதற்_பக்கம்#cite_note-4">[4]</ref><ref target="https://ta.wikipedia.org/wiki/முதற்_பக்கம்#cite_note-outlookindia.com-2">[2]</ref> முஸ்லிம்களின் புகார்களின் அடிப்படையில், ராஜ்பால் கைது செய்யப்பட்டார். ஆனால் ஐந்து வருட விசாரணைக்குப் பிறகு ஏப்ரல் 1929 இல் விடுவிக்கப்பட்டார். ஏனெனில் அப்போது மதத்தை அவமதிப்பதற்கு எதிராக சட்டம் இல்லை. </p>
<p>இருப்பினும், முஸ்லிம்கள் அவரது உயிரைப் பறிக்க முயன்றனர். பல தோல்வியுற்ற படுகொலை முயற்சிகளுக்குப் பிறகு, அவர் 6 ஏப்ரல் 1929 இல் இல்ம்-உத்-தின் என்ற இளம் தச்சரால் குத்திக் கொல்லப்பட்டார் (கொலை செய்யப்பட்டார்/கொல்லப்பட்டார்).<ref target="https://ta.wikipedia.org/wiki/முதற்_பக்கம்#cite_note-ss-5">[5]</ref> இல்ம்-உத்-தின்னுக்கு மரண தண்டனை விதிக்கப்பட்டு, தண்டனை 31 அக்டோபர் 1929 அன்று நிறைவேற்றப்பட்டது.<ref target="https://ta.wikipedia.org/wiki/முதற்_பக்கம்#cite_note-6">[6]</ref><ref target="https://ta.wikipedia.org/wiki/முதற்_பக்கம்#cite_note-7">[7]</ref> <ref target="https://ta.wikipedia.org/wiki/முகம்மது_அலி_ஜின்னா">முகம்மது அலி ஜின்னா</ref> பிரதிவாதி வழக்கறிஞராக இல்ம்-உத்-தின் சார்பில் ஆஜரானார்.<ref target="https://ta.wikipedia.org/wiki/முதற்_பக்கம்#cite_note-8">[8]</ref>  முஸ்லிம் கவிஞர் <ref target="https://ta.wikipedia.org/wiki/முகமது_இக்பால்">முகமது இக்பால்</ref> கொலையாளியின் இறுதி ஊர்வலத்தில் பேசியபோது இந்த கொடூரமான செயல் சட்டபூர்வமானது.<ref target="https://ta.wikipedia.org/wiki/முதற்_பக்கம்#cite_note-9">[9]</ref> என்று நியாயப் படுத்தினார்.</p>
<p>இந்தப் புத்தகம் முதலில் <ref target="https://ta.wikipedia.org/wiki/உருது">உருது</ref> மொழியில் எழுதப்பட்டது. அது <ref target="https://ta.wikipedia.org/wiki/இந்தி">இந்தியிலும்</ref> மொழிபெயர்க்கப்பட்டுள்ளது. இது <ref target="https://ta.wikipedia.org/wiki/இந்தியா">இந்தியா</ref>, <ref target="https://ta.wikipedia.org/wiki/பாக்கித்தான்">பாக்கித்தான்</ref> , <ref target="https://ta.wikipedia.org/wiki/வங்காளதேசம்">வங்காளதேசம்</ref> ஆகிய நாடுகளில் தடை செய்யப்பட்டுள்ளது.</p>
பதில்
<p>இப் புத்தகத்தில் கூறப்பட்டுள்ள குற்றச்சாட்டுகளுக்கு, முஸ்லிம் சட்ட நீதிபதி மௌலானா சனாவுல்லா அமிர்தசரியின் முகத்தாஸ் ரசூல் (புனித நபி) என்ற புத்தகத்தில் பதிலுரையாற்றப்பட்டது.<ref target="https://ta.wikipedia.org/wiki/முதற்_பக்கம்#cite_note-10">[10]</ref></p>
<p>1927 ஆம் ஆண்டில், முஸ்லிம் சமூகத்தின் அழுத்தத்தின் கீழ், <ref target="https://ta.wikipedia.org/wiki/பிரித்தானியாவின்_இந்தியப்_பேரரசு">பிரித்தானிய அரசு</ref> <ref target="https://ta.wikipedia.org/wiki/இந்தியாவில்_வெறுப்புப்_பேச்சு_சட்டங்கள்">வெறுப்பு பேச்சுச் சட்டம் பிரிவு 295 (A)</ref>,<ref target="https://ta.wikipedia.org/wiki/முதற்_பக்கம்#cite_note-Insult_to_religion-11">[11]</ref> குற்றவியல் சட்டத் திருத்தச் சட்டம் XXV இன் ஒரு பகுதியை இயற்றியது. இதன்படி எந்த மத சமூகத்தின் நிறுவனர்களையும் தலைவர்களையும் அவமதிப்பது குற்றமாகும்.<ref target="https://ta.wikipedia.org/wiki/முதற்_பக்கம்#cite_note-nair-3">[3]</ref></p>


வெளி இணைப்புகள்
<list type="unordered"><item><ref target="//archive.org/details/RangeelaRasul">Rangila Rasul (Hindi)</ref> at the <ref target="https://ta.wikipedia.org/wiki/Internet_Archive">Internet Archive</ref></item>
<item><ref target="//archive.org/details/Httpsrealisticapproach.orgDA88D8A7D8A4D986D984D988DA88did22">Rangila Rasul (Urdu)</ref> at the <ref target="https://ta.wikipedia.org/wiki/Internet_Archive">Internet Archive</ref></item>
<item><ref target="//archive.org/details/muqaddas-rasool-bajwab-ragila-rasool-hindi-book">Muqaddas Rasool Ba-Jawab Rangila Rasool [Hindi]</ref> at the <ref target="https://ta.wikipedia.org/wiki/Internet_Archive">Internet Archive</ref></item>
<item><ref target="//archive.org/details/in.ernet.dli.2015.375890/mode/2up">Muqaddas Rasool Ba-Jawab Rangila Rasool [Urdu]</ref> at the <ref target="https://ta.wikipedia.org/wiki/Internet_Archive">Internet Archive</ref></item>
<item><ref target="https://www.amazon.in/Muqaddas-Rasool-Ba-Jawab-Rangila-Hindi/dp/8192273954/ref=sr_1_fkmr1_2?ie=UTF8&amp;qid=1460028501&amp;sr=8-2-fkmr1&amp;keywords=muqaddas+rasoo">Muqaddas Rasool Ba-Jawab Rangila Rasool [Hindi]</ref> at <ref target="https://ta.wikipedia.org/wiki/Amazon_India">Amazon India</ref></item></list>
</text></body></html>