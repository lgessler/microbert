<html><body><text id="wikipedia_ta_wikipedia_org__361060.html" ns="0" revid="3074651" sourceurl="https://ta.wikipedia.org/wiki/%E0%AE%9A%E0%AF%86%E0%AE%B5%E0%AF%8D%E0%AE%B5%E0%AE%BE%E0%AE%AF%E0%AF%8D%E0%AE%AA%E0%AF%8D%E0%AE%AA%E0%AE%9F%E0%AF%8D%E0%AE%9F%E0%AE%BF_%E0%AE%B8%E0%AF%8D%E0%AE%B0%E0%AF%80_%E0%AE%AA%E0%AE%A4%E0%AF%8D%E0%AE%B0%E0%AE%95%E0%AE%BE%E0%AE%B3%E0%AE%BF%E0%AE%AF%E0%AE%AE%E0%AF%8D%E0%AE%AE%E0%AE%A9%E0%AF%8D_%E0%AE%95%E0%AF%8B%E0%AE%B5%E0%AE%BF%E0%AE%B2%E0%AF%8D" title="செவ்வாய்ப்பட்டி ஸ்ரீ பத்ரகாளியம்மன் கோவில்" type="wikipedia">செவ்வாய்ப்பட்டி ஸ்ரீ பத்ரகாளியம்மன் கோவில்
<p><hi rend="bold">செவ்வாய்ப்பட்டி ஸ்ரீ பத்ரகாளியம்மன் கோவில்</hi> என்பது <ref target="https://ta.wikipedia.org/wiki/தமிழ்நாடு">தமிழ்நாடு</ref> மாநிலம்,  <ref target="https://ta.wikipedia.org/wiki/புதுக்கோட்டை_மாவட்டம்">புதுக்கோட்டை மாவட்டம்</ref>, <ref target="https://ta.wikipedia.org/wiki/கறம்பக்குடி">கறம்பக்குடி</ref> வட்டத்தில் பட்டமாவிடுதி மற்றும் செவ்வாய்ப்பட்டி என்ற ஊரில் உள்ள ஓர் அம்மன் கோவில் ஆகும்.</p>
கோவில் அமைப்பு
<p>ஸ்ரீ பத்ரகாளியம்மன் கோவில் அரை நூற்றாண்டு பழைமை வாய்ந்தது. இக்கோவில் <ref target="https://ta.wikipedia.org/wiki/புதுக்கோட்டை_மாவட்டம்">புதுக்கோட்டை</ref> மற்றும் <ref target="https://ta.wikipedia.org/wiki/தஞ்சாவூர்_மாவட்டம்">தஞ்சாவூர்</ref> ஆகிய இரு மாவட்ட எல்லையில் அமைந்துள்ளது. ஸ்ரீ பத்ரகாளியம்மன் சாந்த சொரூபியாக காட்சியளிக்கிறாள். இக்கோவிலில் வலது புறம் தீர்த்த குளம் உள்ளது. கோவிலைச்சுற்றி மரங்கள் அமைந்துள்ளன. இக்கோவிலில் ஸ்ரீ அய்யனார், ஸ்ரீ உருமர், ஸ்ரீ பெரமர், ஸ்ரீ சப்தகன்னிகள், ஸ்ரீ பேச்சியம்மாள், ராகு மற்றும் கேது போன்ற தெய்வங்கள் அமைந்துள்ளன. இக்கோவிலின் எதிர்புறம் கலையரங்கம் அமைந்துள்ளது.</p>
கோவிலின் சிறப்புகள்
<p>ஸ்ரீ பத்ரகாளியம்மனுக்கு சைவ முறையில் பூசை செய்யப்படுகிறது. ஸ்ரீ அய்யனாருக்கு கிடா வெட்டி பூசை செய்கிறார்கள். உடல் நலத்திற்கும் பெண்களின் திருமணத்திற்கும் ஸ்ரீ சப்த கன்னிகள் துணைபுரிகின்றனர்.  மக்கள்  குழந்தை வரம் வேண்டி பேச்சியம்மனை வழிபடுகின்றனர். இக்கோவிலைச் சுற்றி சிறுசிறு தெய்வங்கள் உள்ளன.</p>
கோவில் திருவிழா
<p>ஆண்டு தோறும் <ref target="https://ta.wikipedia.org/wiki/பங்குனி_உத்திரம்">பங்குனி உத்திரம்</ref> அன்று ஸ்ரீ பத்ரகாளியம்மனுக்கு திருவிழா சிறப்பாக நடைபெற்று வருகிறது. தொடர்ந்து பத்து நாட்கள் திருவிழா நடைபெறும். திருவிழாவின் போது காவடி எடுத்தல், பால்குடம் எடுத்தல், தீச்சட்டி எடுத்தல், அலகு குத்துதல், போன்ற நிகழ்வுகளை நடத்துகின்றனர். </p>
குடமுழுக்கு
<p>செவ்வாய்ப்பட்டி மக்களால் இக்கோவில் புரணமைக்கப்பட்டு, சனவரி 23, 2013 அன்று இக்கோவில் <ref target="https://ta.wikipedia.org/wiki/குடமுழுக்கு">குடமுழுக்கு</ref> நடைபெற்றது.</p>
</text></body></html>