<html><body><text id="wikipedia_ta_wikipedia_org__405262.html" ns="0" revid="3432498" sourceurl="https://ta.wikipedia.org/wiki/%E0%AE%95%E0%AF%8B%E0%AE%AF%E0%AE%AE%E0%AF%8D%E0%AE%AA%E0%AF%81%E0%AE%A4%E0%AF%8D%E0%AE%A4%E0%AF%82%E0%AE%B0%E0%AF%8D_%E0%AE%AE%E0%AE%BE%E0%AE%B5%E0%AE%9F%E0%AF%8D%E0%AE%9F%E0%AE%AE%E0%AF%8D_(%E0%AE%AE%E0%AE%A4%E0%AE%B0%E0%AE%BE%E0%AE%9A%E0%AF%81_%E0%AE%AE%E0%AE%BE%E0%AE%95%E0%AE%BE%E0%AE%A3%E0%AE%AE%E0%AF%8D)" title="கோயம்புத்தூர் மாவட்டம் (மதராசு மாகாணம்)" type="wikipedia">கோயம்புத்தூர் மாவட்டம் (மதராசு மாகாணம்)
<figure><caption>1930இல் கோவை டவுன்ஹால் மண்டலத்தின் வான்காட்சி</caption></figure>
<figure><caption>1911இல் இசுடேன்சு காபி வொர்க்சின் காட்சி</caption></figure>
<p><hi rend="bold">கோயம்புத்தூர் மாவட்டம்</hi> (<hi rend="italic">Coimbatore district</hi>) பிரித்தானிய இந்தியாவின் <ref target="https://ta.wikipedia.org/wiki/சென்னை_மாகாணம்">சென்னை மாகாணத்தின்</ref> மாவட்டங்களில் ஒன்றாகும். இது தற்கால  <ref target="https://ta.wikipedia.org/wiki/கோயம்புத்தூர்_மாவட்டம்">கோயம்புத்தூர்</ref>, <ref target="https://ta.wikipedia.org/wiki/ஈரோடு_மாவட்டம்">ஈரோடு</ref>, <ref target="https://ta.wikipedia.org/wiki/திருப்பூர்_மாவட்டம்">திருப்பூர்</ref> ஆகிய <ref target="https://ta.wikipedia.org/wiki/தமிழ்_நாடு">தமிழ்நாட்டு</ref> மாவட்டங்களையும்  <ref target="https://ta.wikipedia.org/wiki/கருநாடகம்">கருநாடகத்தின்</ref> தற்கால <ref target="https://ta.wikipedia.org/wiki/கொல்லேகல்">கொல்லேகல்</ref> வட்டத்தையும் உள்ளடக்கியது. இதன் மொத்தப் பரப்பளவு 20,400 சதுர கிலோமீட்டர்களாக (7,860 ச மைல்) இருந்தது. இந்த மாவட்டத்தில் பத்து வட்டங்கள் இருந்தன.  இதன் நிர்வாகத் தலைநகரமாக <ref target="https://ta.wikipedia.org/wiki/கோயம்புத்தூர்">கோயம்புத்தூர் நகரம்</ref> இருந்தது. பெரும்பாலான மாவட்டவாசிகள் தமிழர்களாக இருந்தபோதும் <ref target="https://ta.wikipedia.org/wiki/மலையாளம்">மலையாளிகள்</ref>, <ref target="https://ta.wikipedia.org/wiki/தெலுங்கு">தெலுங்கர்கள்</ref>, <ref target="https://ta.wikipedia.org/wiki/கன்னடம்">கன்னடியர்கள்</ref> குறிப்பிடத்தக்க எண்ணிக்கையில்  இருந்தனர்.<ref target="https://ta.wikipedia.org/wiki/முதற்_பக்கம்#cite_note-1">[1]</ref><ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
வரலாறு
<p>இந்த மாவட்டம் 1805இல் நிறுவப்பட்டது.  1868இல் நீலகிரி மாவட்டம் தனியாகப் பிரிக்கப்பட்டது. கரூர் பிரிக்கப்பட்டு  திருச்சிராப்பள்ளி மாவட்டத்தில் இணைக்கப்பட்டபோது அவிநாசி தனி வட்டமானது.  1927இலும் 1929இலும் சில மாற்றங்கள் மேற்கொள்ளப்பட்டன. 1956இல் கொல்லேகால் வட்டம் மைசூரு மாநிலத்திற்கு (தற்கால கருநாடகம்) மாற்றப்பட்டது.  </p>
வட்டங்கள்
<p>கோயம்புத்தூர் மாவட்டம்  பத்து வட்டங்களாகப் பிரிக்கப்பட்டிருந்தது:</p>
<list type="unordered"><item>பவானி (பரப்பு: 1,850 சதுர கிலோமீட்டர்கள் (715sqmi); தலைமையகம்: பவானி)</item>
<item>கோயம்புத்தூர் (பரப்பு: 2,100 சதுர கிலோமீட்டர்கள் (812sqmi); தலைமையகம்: கோயம்புத்தூர்)</item>
<item>தாராபுரம் (பரப்பு: 2,210 சதுர கிலோமீட்டர்கள் (853sqmi); தலைமையகம்: தாராபுரம்)</item>
<item>ஈரோடு (பரப்பு: 1,550 சதுர கிலோமீட்டர்கள் (598sqmi); தலைமையகம்: ஈரோடு)</item>
<item>கரூர் (பரப்பு: 1,590 சதுர கிலோமீட்டர்கள் (612sqmi); தலைமையகம்: கரூர்)</item>
<item>கொல்லேகால் (பரப்பு: 2,790 சதுர கிலோமீட்டர்கள் (1,076sqmi); தலைமையகம்: கொள்ளேகால்)</item>
<item>பல்லடம் (பரப்பு: 1,920 சதுர கிலோமீட்டர்கள் (741sqmi); தலைமையகம்: பல்லடம்)</item>
<item>பொள்ளாச்சி (பரப்பு: 1,800 சதுர கிலோமீட்டர்கள் (710sqmi); தலைமையகம்: பொள்ளாச்சி)</item>
<item>சத்தியமங்கலம் (பரப்பு: 3,050 சதுர கிலோமீட்டர்கள் (1,177sqmi); தலைமையகம்: கோபிச்செட்டிப்பாளையம்)</item>
<item>உடுமலைப்பேட்டை (பரப்பு: 1,470 சதுர கிலோமீட்டர்கள் (566sqmi); தலைமையகம்: உடுமலைப்பேட்டை)</item></list>
நிர்வாகம்
<p>கோயம்புத்தூர் மாவட்டம்  நான்கு துணைக் கோட்டங்களாக பிரிக்கப்பட்டிருந்தது:</p>
<list type="unordered"><item>கோயம்புத்தூர் துணைக்-கோட்டம்: கோயம்புத்தூர், சத்தியமங்கலம் வட்டங்கள்</item>
<item>ஈரோடு துணைக்-கோட்டம்: பவானி, தாராபுரம், ஈரோடு, கரூர் வட்டங்கள்</item>
<item>கொள்ளேகால் துணைக்-கோட்டம்: கொள்ளேகால் வட்டம்</item>
<item>பொள்ளாச்சி துணைக்-கோட்டம்: பொள்ளாச்சி, பல்லடம், உடுமலைப்பேட்டை வட்டங்கள்</item></list>
</text></body></html>