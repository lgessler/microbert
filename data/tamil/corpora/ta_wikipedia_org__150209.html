<html><body><text id="wikipedia_ta_wikipedia_org__150209.html" ns="0" revid="3345661" sourceurl="https://ta.wikipedia.org/wiki/%E0%AE%95%E0%AF%81%E0%AE%B1%E0%AF%81_%E0%AE%92%E0%AE%B3%E0%AE%BF%E0%AE%B0%E0%AF%8D%E0%AE%B5%E0%AE%A3%E0%AF%8D%E0%AE%9F%E0%AE%AE%E0%AF%8D" title="குறு ஒளிர்வண்டம்" type="wikipedia">குறு ஒளிர்வண்டம்<figure><caption><ref target="https://ta.wikipedia.org/wiki/யூஜிசி_9128">யூஜிசி 9128</ref> என்னும் குறு ஒளிர்வண்டத்தில் நூறு மில்லியன் விண்மீன்களே காணப்படுகின்றன.</caption></figure>
<p><hi rend="bold">குறு ஒளிர்வண்டம்</hi> (<hi rend="italic">dwarf galaxy</hi>) என்பது சில பில்லியன் <ref target="https://ta.wikipedia.org/wiki/விண்மீன்">விண்மீன்களைக்</ref> கொண்ட ஒரு சிறிய <ref target="https://ta.wikipedia.org/wiki/விண்மீன்_பேரடை">விண்மீன் பேரடையாகும்</ref>. எமது <ref target="https://ta.wikipedia.org/wiki/பால்_வழி">பால் வழிப்</ref> பேரடையில் இருக்கக்கூடிய 200–400 பில்லியன் விண்மீன்களின் எண்ணிக்கையுடன் ஒப்பிடுகையில் குறு ஒளிர்வண்டம் ஒன்றில் உள்ள விண்மீன்களின் எண்ணிக்கை மிகக் குறைவானதாகும். 30 பில்லியன் விண்மீன்களைக் கொண்ட <ref target="https://ta.wikipedia.org/wiki/மெகல்லானிய_மேகங்கள்">பெரும் மெகல்லானிய மேகங்கள்</ref> சிலவேளைகளில் குறு ஒளிர்வண்டமெனக் கூறப்படுகிறது.</p>
குறு ஒளிர்வண்டத்தின் தோற்றம்
<p>தற்போதைய கொள்கையின் படி, குறு ஒளிர்வண்டங்கள் உட்பட பெரும்பாலான விண்மீன் பேரடைகள் <ref target="https://ta.wikipedia.org/wiki/கரும்பொருள்_(வானியல்)">கரும்பொருளின்</ref> உதவியுடன் அல்லது உலோகங்களைக் கொண்டிருக்கக்கூடிய வளிமங்களினால் உருவாகின. ஆனாலும், <ref target="https://ta.wikipedia.org/wiki/நாசா">நாசாவின்</ref> <ref target="https://ta.wikipedia.org/wiki/அண்டத்_தேட்டக்_கலம்">அண்டத் தேட்டக் கலம்</ref> என்ற விண்கலம் உலோகங்களைக் கொண்டிராத வளிமங்களினால் உருவாகிய புதிய குறு ஒளிர்வண்டங்களைக் கண்டறிந்துள்ளது.<ref target="https://ta.wikipedia.org/wiki/முதற்_பக்கம்#cite_note-1">[1]</ref>.</p>
உள் குறு ஒளிர்வண்டங்கள்
<figure><caption><ref target="https://ta.wikipedia.org/wiki/பீனிக்சு_குறு_ஒளிர்வண்டம்">பீனிக்சு குறு ஒளிர்வண்டம்</ref>: இதன் உட்பகுதியில் இளம் விண்மீன்களும், வெளிப்பகுதியில் வயது போன விண்மீன்களும் காணப்படுகின்றன<ref target="https://ta.wikipedia.org/wiki/முதற்_பக்கம்#cite_note-2">[2]</ref></caption></figure>
<p><ref target="https://ta.wikipedia.org/wiki/உட்_குழு">உட் குழுவில்</ref> பெருமளவு குறு ஒளிர்வண்டங்கள் காணப்படுகின்றன: இவை பெரும்பாலும் <ref target="https://ta.wikipedia.org/wiki/பால்_வழி">பால் வழி</ref>, <ref target="https://ta.wikipedia.org/wiki/அந்திரொமேடா_பேரடை">அந்திரொமேடா பேரடை</ref>, <ref target="https://ta.wikipedia.org/wiki/முக்கோண_விண்மீன்_பேரடை">முக்கோண விண்மீன் பேரடை</ref> போன்ற பெரும் பேரடைகளைச் சுற்றி வலம் வருகின்றன. 2007 ஆம் ஆண்டில் வெளியிடப்பட்ட ஆய்வு முடிவுகளில்<ref target="https://ta.wikipedia.org/wiki/முதற்_பக்கம்#cite_note-3">[3]</ref> பெரும்பாலான குறு ஒளிர்வண்டங்கள் <ref target="https://ta.wikipedia.org/wiki/பால்_வழி">பால் வழி</ref>, <ref target="https://ta.wikipedia.org/wiki/அந்திரொமேடா_பேரடை">அந்திரொமேடா பேரடை</ref> போன்றவற்றின் ஆரம்பப் படிமுறை வளர்ச்சியின் போது ஏற்பட்ட பரலை விசைகளினால் (tidal forces) உருவாகின எனக் கூறப்பட்டுள்ளது. இத்தகைய குறு ஒளிர்வண்டங்கள் விண்மீன் பேரடைகளின் மோதுகையினால் உருவாகின்றன<ref target="https://ta.wikipedia.org/wiki/முதற்_பக்கம்#cite_note-4">[4]</ref>.</p>
<p><ref target="https://ta.wikipedia.org/wiki/பால்_வழி">பால் வழியை</ref> 20 இற்கும் மேற்பட்ட குறு ஒளிர்வண்டங்கள் சுற்றிவருவதாகத் தெரியவந்துள்ளது. 2008 ஆய்வு முடிவுகளின் படி<ref target="https://ta.wikipedia.org/wiki/முதற்_பக்கம்#cite_note-5">[5]</ref> பால் வழியில் காணப்படும் மிகப்பெரும் உருண்டையான விண்மீன் தொகுதியான <ref target="https://ta.wikipedia.org/wiki/ஒமேகா_செண்ட்டாரி">ஒமேகா செண்ட்டாரி</ref> ஒரு குறு ஒளிர்வண்டம் என வானியலாளர்கள் கருதுகின்றனர். இதன் நடுவே <ref target="https://ta.wikipedia.org/wiki/கருங்குழி">கருங்குழி</ref> ஒன்று காணப்படுவதையும் கண்டறிந்துள்ளனர்.</p>


வெளி இணைப்புகள்

<list type="unordered"><item><ref target="http://www.astro.uu.se/~ns/mwsat.html">Milky Way Satellite Galaxies</ref> <ref target="https://web.archive.org/web/20140219170336/http://www.astro.uu.se/~ns/mwsat.html">பரணிடப்பட்டது</ref> 2014-02-19 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.space.com/scienceastronomy/070115_mm_hobbit_galaxies.html">SPACE.com article on "hobbit galaxies"</ref></item>
<item><ref target="http://sciencenow.sciencemag.org/cgi/content/full/2007/109/1"><hi rend="italic">Science</hi> article on "hobbit galaxies"</ref> <ref target="https://web.archive.org/web/20090328130213/http://sciencenow.sciencemag.org/cgi/content/full/2007/109/1">பரணிடப்பட்டது</ref> 2009-03-28 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item></list>
</text></body></html>