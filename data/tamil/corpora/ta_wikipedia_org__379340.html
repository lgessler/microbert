<html><body><text id="wikipedia_ta_wikipedia_org__379340.html" ns="0" revid="2980539" sourceurl="https://ta.wikipedia.org/wiki/%E0%AE%85%E0%AE%B0%E0%AF%80%E0%AE%A9%E0%AE%BF%E0%AE%AF%E0%AE%AE%E0%AF%8D_%E0%AE%85%E0%AE%AF%E0%AE%A9%E0%AE%BF" title="அரீனியம் அயனி" type="wikipedia">அரீனியம் அயனி<figure><caption><ref target="https://ta.wikipedia.org/wiki/பந்து-குச்சி_ஒப்புரு">பென்சீனியம் அயனியின் பந்து-குச்சி ஒப்புரு</ref> </caption></figure>
<p><ref target="https://ta.wikipedia.org/wiki/கரிம_வேதியியல்">கரிம வேதியியலில்</ref> <hi rend="bold">அரீனியம் அயனி </hi> (Arenium ion) என்பது வளைய எக்சாடையீனைல்  நேரயனி ஆகும். இந்த அயனி எதிர்மின்னியைக் கவரக்கூடிய அரோமேடிக் பதிலியீட்டு வினைகளில் ஒரு வினைசெயல்மிக்க இடைநிலைப் பொருளாகத் தோன்றுகிறது.<ref target="https://ta.wikipedia.org/wiki/முதற்_பக்கம்#cite_note-1">[1]</ref> வரலாற்றுக் காரணங்களுக்காக இந்த அயனியானது  <hi rend="bold">வேலண்ட் இடைநிலைப்பொருள்</hi><ref target="https://ta.wikipedia.org/wiki/முதற்_பக்கம்#cite_note-2">[2]</ref> அல்லது <hi rend="bold">சிக்மா அணைவுரு</hi> அல்லது <hi rend="bold">σ-அணைவுரு </hi>எனவும் அழைக்கப்படுகிறது. புரோட்டான் ஏற்றப்பட்ட <ref target="https://ta.wikipedia.org/wiki/பென்சீன்">பென்சீனான</ref> <hi rend="bold">பென்சீனியம் அயனி</hi>  (C6H7+), மிகச்சிறிய அரீனியம் அயனியாகும்.</p>
<p>இரண்டு <ref target="https://ta.wikipedia.org/wiki/ஐதரசன்">ஐதரசன்</ref> அணுக்களானவை பென்சீன் வளையத்திற்கு செங்குத்தான தளத்தில் உள்ள  ஒரு <ref target="https://ta.wikipedia.org/wiki/கார்பன்">கார்பன்</ref> அணுவுடன் பிணைக்கப்பட்டுள்ளன.<ref target="https://ta.wikipedia.org/wiki/முதற்_பக்கம்#cite_note-3">[3]</ref> அரீனியம் அயனியானது நேர்மின்சுமையின் π பரவலாக்கத்தைக் கொண்டிருப்பதன் காரணமாக ஒப்பீட்டளவில் நிலைத்தன்மை உடையதாக இருப்பினும் தொடர்ந்து அரோமேட்டிக் தன்மையைப் பெற்றிருப்பதில்லை. நேர்மின்சுமையானது அமைப்பில் உள்ள 3 கார்பன் அணுக்களுக்குள் பரவலாக்கப்பட்டுள்ளது. இந்த நிகழ்வு பின்வரும் உடனிசைவு அமைப்புகள் குறித்த படத்தில் விளக்கப்பட்டுள்ளது: </p>
<p>எதிர்மின் கருக்கவர் அணைவானது அரீனியம் அயனியின் நிலைப்புத்தன்மைக்குப் பங்களிக்கலாம். </p>
<p>பென்சீனானது கார்போரேன் மீவீரிய அமிலத்தால்  H(CB11H(CH3)5Br6). புரோட்டானேற்றம் செய்யப்படும் போது, பென்சீனியம் அயனியானது ஒரு நிலைத்தன்மையுள்ள  சேர்மமாக பிரித்தெடுக்கப்படலாம்.<ref target="https://ta.wikipedia.org/wiki/முதற்_பக்கம்#cite_note-4">[4]</ref> பென்சீனியம் உப்பானது 150°செ வரையிலும் படிக நிலையில் வெப்பத்திற்கெதிரான நிலைப்புத்தன்மை கொண்டதாகும்.  X-கதிர் படிக ஆய்வியல் மூலமாக கண்டறியப்பட்ட பிணைப்பு நீளமானது வளையஎக்சாடையீனைல் நேரயனியின் அமைப்புக்கான பிணைப்பு நீளத்துடன் சமமானதாக உள்ளது.</p>
<p>ஆய்வொன்றில், மெதிலீன் அரீனியம் அயனியானது உலோக அணைவாக்கத்தின் மூலம் நிலைப்புத்தன்மை உடையதாக மாற்றப்பட்டுள்ளது தெரிய வருகிறது:<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
<p>இந்த வினையின் வரிசையில், R-Pd(II)-Br ஆனது தொடக்க வினைப்பொருளாக <hi rend="bold">(1)</hi> உள்ளது. இது TMEDA யினால் நிலைப்புத்தன்மை உடையதாக  மாற்றப்பட்டு dppe ஆல் உலோக அணைவாக <hi rend="bold">(2)</hi> மாற்றப்படுகிறது. <ref target="https://ta.wikipedia.org/wiki/மெத்தில்_முப்புளோரோமெத்தேன்சல்போனேட்டு">மெத்தில் முப்புளோரோமெத்தேன்சல்போனைட்டின்</ref> எதிர்மின்னி கவர் தாக்குதல் காரணமாக மெதிலீன் அரீனியம் அயனிைய உருவாக்குகிறது. (<hi rend="bold">3)</hi> ( X-கதிர் படிகவியல் ஆய்வின்படி  நேர்மின் சுமையானது அரோமேட்டிக் வளையத்தில் p-  அமைவிடத்தில் வளையத்தின் தளத்திலிருந்து  6° அளவிற்கு விலகலடைந்துள்ள மெதிலீன் தொகுதியுடன் காணப்படுகிறது). முதலில் நீருடனும் பிறகு டிரைஎதிலமீனுடனுமான வினையானது, <ref target="https://ta.wikipedia.org/wiki/ஈதர்">ஈதர்</ref> தொகுதியை நீராற்பபகுப்பு செய்கிறது.</p>
</text></body></html>