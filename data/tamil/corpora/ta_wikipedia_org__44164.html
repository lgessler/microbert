<html><body><text id="wikipedia_ta_wikipedia_org__44164.html" ns="0" revid="3221766" sourceurl="https://ta.wikipedia.org/wiki/%E0%AE%AA%E0%AF%81%E0%AE%A4%E0%AF%81%E0%AE%B0%E0%AF%81%E0%AE%B5%E0%AE%95%E0%AE%B2" title="புதுருவகல" type="wikipedia">புதுருவகல<figure><caption>இடமிருந்து வலமாக, <ref target="https://ta.wikipedia.org/wiki/சஹம்பதி_பிரம்மா">சஹம்பதி பிரம்மா</ref>, <ref target="https://ta.wikipedia.org/wiki/மைத்திரேயர்">மைத்திரேயர்</ref>, <ref target="https://ta.wikipedia.org/wiki/வஜ்ரபானி">வஜ்ரபானி</ref> </caption></figure>
<p><hi rend="bold">புதுருவகல</hi> <ref target="https://ta.wikipedia.org/wiki/இலங்கை">இலங்கையின்</ref> <ref target="https://ta.wikipedia.org/wiki/வெல்லவாய">வெல்லவாயவிலிருந்து</ref> இருந்து தென்கிழக்காக நான்கு மைல் தொலைவில் உள்ள ஒரு மகாயான பௌத்த தலம் ஆகும். புதுருவகல என்றால் <hi rend="italic">புத்தரின் கற்சிற்பம்</hi> என்று பொருள். இங்கு தான் 51 அடி உள்ள இலங்கையின் மிகப்பெரிய <ref target="https://ta.wikipedia.org/wiki/புத்தர்">புத்தர்</ref> சிலை காணப்படுகிறது<ref target="https://ta.wikipedia.org/wiki/முதற்_பக்கம்#cite_note-panlanka-1">[1]</ref>. இது <ref target="https://ta.wikipedia.org/wiki/தீபங்கரர்">தீபங்கர புத்தரின்</ref> சிலையாக இருக்கலாம் என கருதப்படுகிறது.</p>
<figure><caption>எண்ணெய் விளக்கு</caption></figure>
<p>இந்த இடத்தை குறித்த சரித்திர தகவல்கள் ஏதும் கிடைக்கப்பெறவில்லை. இதன் உண்மையான பெயர் கூட அறியப்பெறவில்லை, புதுருவகல என்பது காரணப்பெயர் ஆகும். இது 9ஆம் மற்றும் 10ஆம் நூற்றாண்டை சேர்ந்ததாக இருக்கலாம் என கருதப்படுகிறது<ref target="https://ta.wikipedia.org/wiki/முதற்_பக்கம்#cite_note-panlanka-1">[1]</ref>. இங்குள்ள பல சிலைகள் <ref target="https://ta.wikipedia.org/wiki/மகாயான_பௌத்தம்">மகாயான பௌத்தத்தை</ref> சார்ந்த சிலைகளாக உள்ளன<ref target="https://ta.wikipedia.org/wiki/முதற்_பக்கம்#cite_note-2">[2]</ref>. <ref target="https://ta.wikipedia.org/wiki/அவலோகிதேஷ்வரர்">அவலோகிதேஷ்வரர்</ref>, <ref target="https://ta.wikipedia.org/wiki/தாரா_தேவி">தாரா தேவி</ref> முதலிய போதிசத்துவர்களின் சிலைகள் இங்கே காணக்கிடைக்கிறது.  இலங்கையில் முற்காலத்தில் மகாயானம் பின்பற்றப்பட்டது, அந்த காலகட்டத்தில் இச்சிற்பங்கள் இயற்றப்பட்டிருக்க வேண்டும். இங்குள்ள <ref target="https://ta.wikipedia.org/wiki/போதிசத்துவர்">போதிசத்துவர்களின்</ref> சிலைகளின் அமைப்பும் இருப்பிடமும் <ref target="https://ta.wikipedia.org/wiki/மஞ்சுஸ்ரீ">மஞ்சுஸ்ரீ</ref> மூலகல்பம் என்னும் பௌத்த தாந்திரீக நூலில் கூறப்பட்டுள்ளவாறு செய்யப்பட்டுள்ளது. ஆகவே, இங்கு <ref target="https://ta.wikipedia.org/wiki/வஜ்ரயான_பௌத்தம்">வஜ்ரயான பௌத்தமும்</ref> பின் பற்றப்பட்டிருக்கலாம் என கருதப்படுகிறது<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
<p><ref target="https://ta.wikipedia.org/wiki/தேரவாத_பௌத்தம்">தேரவாத</ref> - மகாயான பிரிவினை காரணமாக தற்போது இருப்பது இவ்விடம் கவனிப்பாரற்று உள்ளதாக ஒரு சாரார் கருதுகின்றனர்<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
இவற்றையும் காண்க
<list type="unordered"><item>இலங்கையில் மகாயானம்</item></list>


வெளி இணைப்புகள்
<list type="unordered"><item><ref target="http://www.lankanewspapers.com/news/2007/2/12560_space.html">புதுருவகலவும் இலங்கையில் அழிக்கப்படும் மகாயான கலாச்சாரமும்</ref></item>
<item><ref target="http://www.buddhanet.net/sacred-island/buduruvagala.html">புதுருவகலவை குறித்த புத்தாநெட் கட்டுரை</ref></item></list>
</text></body></html>