<html><body><text id="wikipedia_ta_wikipedia_org__220133.html" ns="0" revid="3386367" sourceurl="https://ta.wikipedia.org/wiki/%E0%AE%A8%E0%AE%BF%E0%AE%B0%E0%AF%8D%E0%AE%AE%E0%AE%B2%E0%AE%BE_%E0%AE%9A%E0%AF%80%E0%AE%A4%E0%AE%BE%E0%AE%B0%E0%AE%BE%E0%AE%AE%E0%AE%A9%E0%AF%8D" title="நிர்மலா சீதாராமன்" type="wikipedia">நிர்மலா சீதாராமன்
<p><hi rend="bold">நிர்மலா சீதாராமன்</hi> (<hi rend="italic">Nirmala Sitharaman</hi>; பிறப்பு: 18 ஆகத்து 1959) இந்திய அரசியல்வாதிகளில் ஒருவர். இவர் இந்திய ஒன்றிய அரசின் நிதி அமைச்சராக பதவியில்  உள்ளார்.<ref target="https://ta.wikipedia.org/wiki/முதற்_பக்கம்#cite_note-minister-5">[5]</ref> இப்பதவிக்கு முன்பு இவர் இந்தியாவின் வர்த்தகத்துறை மற்றும் தொழில்துறை மற்றும் பாதுகாப்புத்துறை அமைச்சராக இருந்தார்.<ref target="https://ta.wikipedia.org/wiki/முதற்_பக்கம்#cite_note-6">[6]</ref> இவர் <ref target="https://ta.wikipedia.org/wiki/பாரதிய_ஜனதா_கட்சி">பாரதிய ஜனதா கட்சியின்</ref> தேசிய செய்தித் தொடர்பாளர்களில் ஒருவராகவும் இருந்துள்ளார்.<ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
கல்வி
<p>நிர்மலா சீதாராமன் 1980 இல் <ref target="https://ta.wikipedia.org/wiki/திருச்சி">திருச்சியிலுள்ள</ref> <ref target="https://ta.wikipedia.org/wiki/சீத்தாலச்சுமி_இராமசாமி_கல்லூரி,_திருச்சி">சீதாலச்சுமி இராமசாமி கல்லூரியில்</ref> பயின்று இளங்கலைப் பட்டம் பெற்றார்.<ref target="https://ta.wikipedia.org/wiki/முதற்_பக்கம்#cite_note-8">[8]</ref> பின்னர் உயர்கல்வியினை <ref target="https://ta.wikipedia.org/wiki/தில்லி">தில்லியிலுள்ள</ref> <ref target="https://ta.wikipedia.org/wiki/ஜவகர்லால்_நேரு_பல்கலைக்கழகம்">ஜவகர்லால் நேரு பல்கலைக்கழகத்தில்</ref> (JNU) பயின்றார்.</p>
வாழ்க்கை
<p>இவரின் தாய்வழித் தாத்தா முசிறியைச் சேர்ந்தவர் என்பதால் இவர் தமிழ்நாட்டுப் பெண் ஆவார்.<ref target="https://ta.wikipedia.org/wiki/முதற்_பக்கம்#cite_note-9">[9]</ref>
நிர்மலா சீதாராமன், டாக்டர். பராகலா பிரபாகரை திருமணம் செய்து கொண்டார். இவர்களுக்கு ஒரு பெண்குழந்தை உள்ளது.<ref target="https://ta.wikipedia.org/wiki/முதற்_பக்கம்#cite_note-10">[10]</ref><ref target="https://ta.wikipedia.org/wiki/முதற்_பக்கம்#cite_note-11">[11]</ref></p>
பணி
<p>நிர்மலா சீதாராமன் <ref target="https://ta.wikipedia.org/wiki/தேசிய_மகளிர்_ஆணையம்_(இந்தியா)">தேசிய மகளிர் ஆணையத்தின்</ref> முன்னாள் உறுப்பினராவார் (2003-2005). இவர் பாரதிய சனதா கட்சியின் ஆறு பேர் கொண்ட செய்தித் தொடர்பாளர்கள் குழுவில் ஒருவராவார்.</p>
வர்த்தகத்துறை மற்றும் தொழில்துறை அமைச்சர்
<p><ref target="https://ta.wikipedia.org/wiki/இந்தியக்_குடியரசுத்_தலைவர்">இந்தியக் குடியரசுத் தலைவர்</ref> மாளிகையில், மே 26, 2014 அன்று நிர்மலா சீதாராமன் வர்த்தகத்துறை மற்றும் தொழில்துறை அமைச்சகத்தில் இணை அமைச்சராகப் பொறுப்பேற்றார். <ref target="https://ta.wikipedia.org/wiki/மனோகர்_பரிக்கர்">மனோகர் பரிக்கர்</ref> மறைவிற்குப் பின்னர் இவர் இந்தியப் பாதுக்காப்புத் துறையின் அமைச்சராக பதவி வகித்தார்.</p>
நிதி அமைச்சர்
<p>2019 மே 31 முதல் இந்திய ஒன்றிய அரசு நிதி அமைச்சராகப் பதவி ஏற்றார். இந்திரா காந்திக்குப் பிறகு இத்துறையை வகிக்கும் இரண்டாம் பெண் என்ற பெருமையைப் பெற்றார் நிர்மலா சீதாராமன்.<ref target="https://ta.wikipedia.org/wiki/முதற்_பக்கம்#cite_note-12">[12]</ref><ref target="https://ta.wikipedia.org/wiki/முதற்_பக்கம்#cite_note-13">[13]</ref><ref target="https://ta.wikipedia.org/wiki/முதற்_பக்கம்#cite_note-14">[14]</ref></p>


வெளியிணைப்புகள்
<list type="unordered"><item><ref target="https://twitter.com/nsitharaman">டிவிட்டர் தளத்தில் நிர்மலா சீதாராமன்</ref></item>
<item><ref target="https://ta.wikipedia.org/wiki/யூடியூப்">யூடியூபில்</ref><ref target="http://www.youtube.com/watch?v=69Tzt9xWXMo">நாடாளுமன்றத்தில் உரையாற்றுகிறார்</ref> - பாதுகாப்பு அமைச்சர் என்ற வகையில் 2019 ஜனவரி 4 எதிர்க்கட்சி உறுப்பினர்களின் கேள்விகளுக்குப் பதிலளிக்கிறார்.</item></list>
</text></body></html>