<html><body><text id="wikipedia_ta_wikipedia_org__511719.html" ns="0" revid="3203387" sourceurl="https://ta.wikipedia.org/wiki/%E0%AE%95%E0%AE%A9%E0%AF%8D%E0%AE%A9%E0%AE%BF%E0%AE%B0%E0%AE%BE%E0%AE%9A%E0%AE%BF_(2020_%E0%AE%A4%E0%AE%BF%E0%AE%B0%E0%AF%88%E0%AE%AA%E0%AF%8D%E0%AE%AA%E0%AE%9F%E0%AE%AE%E0%AF%8D)" title="கன்னிராசி (2020 திரைப்படம்)" type="wikipedia">கன்னிராசி (2020 திரைப்படம்)
<p><hi rend="bold">கன்னி ராசி</hi> (<hi rend="italic">Kanni Raasi</hi>)  என்பது 2020ஆம் ஆண்டு வெளியான இந்திய <ref target="https://ta.wikipedia.org/wiki/தமிழ்">தமிழ்</ref> காதல் நகைச்சுவை <ref target="https://ta.wikipedia.org/wiki/நாடகம்_(திரைப்படம்_மற்றும்_தொலைக்காட்சி)">நாடகத் திரைப்படம்</ref> ஆகும். முத்துகுமாரன் இயக்கிய இப்படத்தை ஷமீம் இப்ராகிம் தயாரித்துள்ளார்.   இப்படத்தில் <ref target="https://ta.wikipedia.org/wiki/விமல்_(நடிகர்)">விமல்</ref>, <ref target="https://ta.wikipedia.org/wiki/வரலட்சுமி_சரத்குமார்">வரலட்சுமி சரத்குமார்</ref> ஆகியோர் முக்கிய வேடங்களில் நடித்தனர். மேலும் இதில் <ref target="https://ta.wikipedia.org/wiki/பாண்டியராஜன்">பாண்டியராஜன்</ref>, <ref target="https://ta.wikipedia.org/wiki/யோகி_பாபு">யோகி பாபு</ref>, <ref target="https://ta.wikipedia.org/wiki/காளி_வெங்கட்">காளி வெங்கட்</ref>, <ref target="https://ta.wikipedia.org/wiki/ரோபோ_சங்கர்">ரோபோ சங்கர்</ref> ஆகியோர் துணைப் பாத்திரங்களில் நடித்தனர்.</p>
கதை
<p>இப்படம் காதல் திருமணத்தின்மீது வெறுப்பு கொண்ட நாயகன் பற்றியது. இது குறித்து நாயகன்  கதாநாயகியிடமோ, அவனது அண்டை வீட்டாரிடமோ பகிர்ந்து கொள்ளாமல் உள்ளான். இதனால் என்ன சிக்கல்கள் தோன்றுகிறது என்பதே கதை </p>
நடிகர்கள்

<list type="unordered"><item><ref target="https://ta.wikipedia.org/wiki/விமல்_(நடிகர்)">விமல்</ref> ஜெமினி கணேசனாக</item>
<item><ref target="https://ta.wikipedia.org/wiki/வரலட்சுமி_சரத்குமார்">வரலட்சுமி சரத்குமார்</ref> அஞ்சலியாக</item>
<item><ref target="https://ta.wikipedia.org/wiki/பாண்டியராஜன்">பாண்டியராஜன்</ref> திருவேங்கடமாக</item>
<item><ref target="https://ta.wikipedia.org/wiki/யோகி_பாபு">யோகி பாபு</ref> வைரமணியாக</item>
<item><ref target="https://ta.wikipedia.org/wiki/ரோபோ_சங்கர்">ரோபோ சங்கர்</ref> மன்மதனாக</item>
<item><ref target="https://ta.wikipedia.org/wiki/காளி_வெங்கட்">காளி வெங்கட்</ref> ஜெய்சங்கராக</item>
<item><ref target="https://ta.wikipedia.org/wiki/சாம்ஸ்">சாம்ஸ்</ref> ஆம்பூர் ராம் ஐயராக</item>
<item>பாவா லட்ணுமணன் தலைமைக் காவலராக</item>
<item>வளவன் செங்கோட்டை பெருமாளாக</item>
<item><ref target="https://ta.wikipedia.org/wiki/லொள்ளு_சபா_மனோகர்">லொள்ளு சபா மனோகர்</ref> சுவாமியாக</item>
<item>பி. வி. சந்தோரமௌளி அஞ்சலியின் தந்தை டிஎஸ்பி உக்கிரபாண்டியனாக</item>
<item><ref target="https://ta.wikipedia.org/wiki/சர்மிளா">சர்மிளா</ref> லட்சுமியாக</item>
<item><ref target="https://ta.wikipedia.org/wiki/சகீலா">சகீலா</ref> சேச்சியாக</item>
<item>போரை திலீபன் சத்தியசிவமாக</item>
<item>ஜெயச்சந்திரன் சரவணனாக</item>
<item>அற்புதம் விஜயன் சண்முகமாக</item>
<item>பாணுமதி பாத்திமா சதாசிவமாக</item>
<item>சௌமியா ரோசி சரவணனாக</item>
<item>பிரித்திவி சண்முகத்தின் மனைவியாக</item>
<item>சபிதா ரோய் சுமதியாக</item>
<item>லட்சுமி பிரியா மேனன் அஞ்சலியின் தாயாக</item>
<item><ref target="https://ta.wikipedia.org/wiki/சிசர்_மனோகர்">சிசர் மனோகர்</ref> திருமண தரகர் இராமதாசாக</item>
<item>காதல் சரவணன் டோபியாக</item>
<item>நாஞ்சில் விஜயன் வைரமணியின் உடனிருப்பவராக</item>
<item>அனிஷா சீனா மணமகளாக</item>
<item><ref target="https://ta.wikipedia.org/wiki/அருந்ததி_நாயர்">அருந்ததி நாயர்</ref> சிறப்புத் தோற்றத்தில்</item></list>

தயாரிப்பு
<p>2015 நவம்பரில், நடிகர் <ref target="https://ta.wikipedia.org/wiki/ஜீவா_(திரைப்பட_நடிகர்)">ஜீவா</ref> அறிமுக இயக்குநர் முத்துகுமாரின் இயக்கத்தில் <hi rend="italic">ஜெமினி கணேசன்</hi> என்ற காதல் நகைச்சுவை படத்திற்காக பணியாற்றுவார் என்று தெரிவிக்கப்பட்டது. <ref target="https://ta.wikipedia.org/wiki/முதற்_பக்கம்#cite_note-1">[1]</ref> <ref target="https://ta.wikipedia.org/wiki/முதற்_பக்கம்#cite_note-2">[2]</ref> படத்தின் தயாரிப்பாளர்களாக பி. டி. செல்வகுமார், ஷிபு தமீன்ஸ் ஆகியோர் அறிவிக்கப்பட்டனர். மேலும் இப்படத்தில் <ref target="https://ta.wikipedia.org/wiki/சத்யராஜ்">சத்யராஜ்</ref>, <ref target="https://ta.wikipedia.org/wiki/லிஸ்சி_(நடிகை)">லிஸ்சி</ref>, இராசேந்திர பிரசாத் ஆகியோர் முக்கிய வேடங்களில் நடிப்பதாக அறிவிக்கபட்டது. நாயகியாக  <ref target="https://ta.wikipedia.org/wiki/தமன்னா_(நடிகை)">தமன்னாவை</ref> முதலில் தேர்ந்தெடுத்தனர். ஆனால் அவரை இப்படத்தில் கொண்டுவர இயலாததால் அவருக்கு பதிலாக <ref target="https://ta.wikipedia.org/wiki/லட்சுமி_மேனன்_(நடிகை)">லட்சுமி மேனன்</ref> ஒப்பந்தம் செய்யப்பட்டார். இருப்பினும், தயாரிப்பாளர்களுக்கு <hi rend="italic"><ref target="https://ta.wikipedia.org/wiki/புலி_(திரைப்படம்)">புலி</ref></hi> (2015) படத்தின் தோல்வியும், ஜீவாவுடன்  <hi rend="italic"><ref target="https://ta.wikipedia.org/wiki/போக்கிரி_ராஜா_(2016_திரைப்படம்)">போக்கிரி ராஜா</ref></hi> படத்தை தேர்ந்தெடுத்து அவருடன் இணைந்ததால், அவர்கள் இந்தப் படத்தைக் கைவிட்டடனர். <ref target="https://ta.wikipedia.org/wiki/முதற்_பக்கம்#cite_note-3">[3]</ref> <ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
<p>இதன்பிறகு இந்த படம் 2017 சூனில் புதிய தயாரிப்பாளரினால் இப்படம் புத்துயிர் பெற்றது. இதன் பிறகு நாயகனாக நடிக்க <ref target="https://ta.wikipedia.org/wiki/விமல்_(நடிகர்)">விமலும்</ref> நாயகியாக நடிக்க <ref target="https://ta.wikipedia.org/wiki/வரலட்சுமி_சரத்குமார்">வரலட்மி சரத்குமாரும்</ref>  ஒப்பந்தம் செய்யப்பட்டனர். படத்தின் பெயரை  <hi rend="italic">ஜெமினி கணேசன்</hi> என்பதற்கு பதிலாக அவரது பட்டப் பெயரான <hi rend="italic">காதல் மன்னன்</hi> என்ற பெயரை தயாரிப்பாளர்கள் தேர்ந்தெடுத்தனர். <ref target="https://ta.wikipedia.org/wiki/முதற்_பக்கம்#cite_note-5">[5]</ref> <ref target="https://ta.wikipedia.org/wiki/முதற்_பக்கம்#cite_note-6">[6]</ref> 2018 சனவரியில், படப்பிடிப்பின் பெரும்பகுதி முடிந்த நிலையில், படக்குழு இந்த படத்திற்கு <hi rend="italic">கன்னி ராசி</hi> என்று பெயர் மாற்றியது. <ref target="https://ta.wikipedia.org/wiki/முதற்_பக்கம்#cite_note-7">[7]</ref> <ref target="https://ta.wikipedia.org/wiki/முதற்_பக்கம்#cite_note-8">[8]</ref></p>
</text></body></html>