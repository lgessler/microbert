<html><body><text id="wikipedia_ta_wikipedia_org__305878.html" ns="0" revid="3363259" sourceurl="https://ta.wikipedia.org/wiki/%E0%AE%85%E0%AE%B2%E0%AE%B5%E0%AE%BF_%E0%AE%AE%E0%AF%8C%E0%AE%B2%E0%AE%BE%E0%AE%A9%E0%AE%BE" title="அலவி மௌலானா" type="wikipedia">அலவி மௌலானா
<p><hi rend="bold">செய்யது அகமது செய்யது அலவி மௌலானா</hi> (<hi rend="italic">Seyed Ahmed Seyed Alavi Moulana</hi>, 1 சனவரி 1932 - 15 சூன் 2016)<ref target="https://ta.wikipedia.org/wiki/முதற்_பக்கம்#cite_note-AT-1">[1]</ref> என்பவர் <ref target="https://ta.wikipedia.org/wiki/இலங்கைச்_சோனகர்">இலங்கை முசுலிம்</ref> அரசியல்வாதியும், <ref target="https://ta.wikipedia.org/wiki/தொழிற்சங்கம்">தொழிற்சங்கத்</ref> தலைவரும் ஆவார். <ref target="https://ta.wikipedia.org/wiki/இலங்கை_சுதந்திரக்_கட்சி">இலங்கை சுதந்திரக் கட்சியின்</ref> மூத்த உறுப்பினராக இருந்த இவர் <ref target="https://ta.wikipedia.org/wiki/மேல்_மாகாணம்,_இலங்கை">மேல் மாகாண</ref> ஆளுநராகவும், இலங்கை அமைச்சரவையில் தொழில் அமைச்சராகவும் பணியாற்றியவர்.<ref target="https://ta.wikipedia.org/wiki/முதற்_பக்கம்#cite_note-2">[2]</ref><ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
அரசியல் வாழ்க்கை
<p>அலவி மௌலானா 1948 ஆம் ஆண்டில் தொழிற்சங்கவாதியாக அரசியலில் நுழைந்தார். 1956 இல் <ref target="https://ta.wikipedia.org/wiki/இலங்கை_சுதந்திரக்_கட்சி">இலங்கை சுதந்திரக் கட்சியில்</ref> சேர்ந்தார். 1960 இல் கட்சியின் தொழிற்சங்க இயக்கத்தின் தலைவராக நியமிக்கப்பட்டார். 10 ஆண்டுகளாக <ref target="https://ta.wikipedia.org/wiki/கொழும்பு">கொழும்பு</ref> மாநகரசபை உறுப்பினராகப் பதவியில் இருந்தார். 1994 இல் ஊடகத்துறைத் துணை அமைச்சராக <ref target="https://ta.wikipedia.org/wiki/இலங்கைப்_பாராளுமன்றம்">நாடாளுமன்றம்</ref> சென்ற அலவி மௌலானா பின்னர் மாகாண சபை மற்றும் உள்ளாட்சி சபைகளுக்கான அமைச்சராகவும், பின்னர் 2001 ஆம் ஆண்டில் தொழில் அமைச்சராகவும் நியமிக்கப்பட்டார். 2002 முதல் 2015 வரை மேல் மாகாண ஆளுனராகப் பதவியில் இருந்தார். இலங்கை முசுலிம் கூட்டமைப்பின் தலைவராகவும் இருந்துள்ளார். மௌலானா முன்னாள் <ref target="https://ta.wikipedia.org/wiki/இலங்கை_சனாதிபதி">அரசுத்தலைவர்</ref> <ref target="https://ta.wikipedia.org/wiki/சந்திரிக்கா_பண்டாரநாயக்க_குமாரதுங்க">சந்திரிக்கா குமாரதுங்கவின்</ref> முசுலிம் விவகாரங்களுக்கான ஆலோசகராகவும் பணியாற்றினார்.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>


வெளி இணைப்புகள்
<list type="unordered"><item><ref target="http://www.wpc.gov.lk/gov/governorprofile.php">Secretariat of the Governor – Western Province</ref> <ref target="https://web.archive.org/web/20120329171228/http://www.wpc.gov.lk/gov/governorprofile.php">பரணிடப்பட்டது</ref> 2012-03-29 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item></list>
</text></body></html>