<html><body><text id="wikipedia_ta_wikipedia_org__79958.html" ns="0" revid="3424684" sourceurl="https://ta.wikipedia.org/wiki/%E0%AE%93%E0%AE%B0%E0%AE%BF" title="ஓரி" type="wikipedia">ஓரி<figure><caption>வல்வில் ஓரி சிலை, திருவேசுவரர் ஆலயம், சிங்களாந்தபுரம். நாமக்கல் மாவட்டம்</caption></figure>
<p><ref target="https://ta.wikipedia.org/wiki/கடையெழு_வள்ளல்கள்">கடையெழு வள்ளல்களுள்</ref> ஒருவனான <hi rend="bold">ஓரி</hi> <ref target="https://ta.wikipedia.org/wiki/முதற்_பக்கம்#cite_note-1">[1]</ref>சிறந்த வில்லாளி.<ref target="https://ta.wikipedia.org/wiki/முதற்_பக்கம்#cite_note-2">[2]</ref><ref target="https://ta.wikipedia.org/wiki/முதற்_பக்கம்#cite_note-3">[3]</ref> <ref target="https://ta.wikipedia.org/wiki/கொல்லிமலை">கொல்லிமலைக்கும்</ref><ref target="https://ta.wikipedia.org/wiki/முதற்_பக்கம்#cite_note-4">[4]</ref> அதைச் சார்ந்த நாட்டிற்கும் தலைவன். இவர் <hi rend="italic">வல்வில் ஓரி</hi> எனவும் <hi rend="italic">ஆதன் ஓரி</hi> எனவும் அழைக்கப்பெறுவார். தமிழகத்தின் கொல்லிமலைப்பகுதியில் ஆண்டுதோறும் வல்வில் ஓரியின் நினைவாக திருவிழா கொண்டாடப்படுகிறது.<ref target="https://ta.wikipedia.org/wiki/முதற்_பக்கம்#cite_note-5">[5]</ref>இவர் வேட்டுவகவுண்டர் சமுதாய மரபு வழி மன்னர் ஆவார்..."மாவள்_வேட்டுவன்_ஆதன் ஓரி".. </p>
மரபுக் கதை
<figure><caption>இராசிபுரத்தில் அமைந்துள்ள வல்வில் ஓரி கட்டிய கைலாச நாதர் கோயிலில் உள்ள அவரின் வாழ்நாளிலேயே அமைக்கப்பட்ட அவரின் சிலை</caption></figure>
<p>ஒரு முறை வல்வில் ஓரி  ராசபுரம் என்னும் பகுதியில் (தற்போது இராசிபுரம்) வேட்டையாட சொல்லும் போது அங்கு ஒரு பன்றியின் மீது அம்பினை செலுத்த, அப்பன்றியானது ஒரு புதரில் போய் மறைந்து விட, அந்த இடத்தில் வல்வில் ஓரி சென்று பார்க்கும் போது அங்கு பன்றிக்கு பதிலாக ஒரு சிவலிங்கமும், அச்சிவலிங்கத்தின் மீது வல்வில் ஓரி எய்த அம்பும், அந்த அம்புபட்டதால் அந்த சிவலிங்கத்தில் ரத்தமும் கசிந்தது. இதைக் கண்ட ஓரி சிவன்தான் தன்னை பன்றி வடிவில் வந்து சோதித்ததாக எண்ணி அவ்விடத்திலேயே சிவபெருமானுக்கு ஸ்ரீ கைலாச நாதர் திருக்கோயில் என்ற பெயரில் ஆலயம் எழுப்பினான். இதனை குறிக்கும் வகையில் அந்த ஸ்ரீ கைலாசநாதர் திருக்கோயிலின் கொடிமரத்தில் சிவபெருமானை குறிக்கும் வகையில் முள் புதரின் முன் பன்றி வடிவமும், வல்வில் ஓரியை குறிக்கும் வகையில் வாளும் கேடயமும், பொறிக்கப்பட்டுள்ளது. இந்த நிகழ்வு இவ்வாலய கோபுரத்தின் பின்புறத்தில் சித்தரிக்கப்பட்டுள்ளது.</p>
காரியோடு பொருது மாண்டமை
<figure><caption>வல்வில் ஓரி</caption></figure>
<p>இவன் <ref target="https://ta.wikipedia.org/wiki/கடையெழு_வள்ளல்கள்">கடையெழு வள்ளல்களுள்</ref> மற்றொருவனான காரியோடு போரிட்டு மாண்டான்.<ref target="https://ta.wikipedia.org/wiki/முதற்_பக்கம்#cite_note-6">[6]</ref> நாட்டை வென்ற காரி அதை சேரமான் பெருஞ்சேரலிரும்பொறைக்குக் கொடுத்தான்.<ref target="https://ta.wikipedia.org/wiki/முதற்_பக்கம்#cite_note-7">[7]</ref> <ref target="https://ta.wikipedia.org/wiki/நற்றிணை">நற்றிணையில்</ref> இவன் <ref target="https://ta.wikipedia.org/wiki/பரணர்">பரணரால்</ref> சிறப்பிக்கப்பட்டுள்ளான்.<ref target="https://ta.wikipedia.org/wiki/முதற்_பக்கம்#cite_note-8">[8]</ref> புறநானூற்றில் <ref target="https://ta.wikipedia.org/wiki/வன்பரணர்">வன்பரணர்</ref>, <ref target="https://ta.wikipedia.org/wiki/கழைதின்_யானையார்">கழைதின் யானையார்</ref> என்போர் இவனைப் புகழ்ந்து பாடிய பாடல்கள் உள்ளன.<ref target="https://ta.wikipedia.org/wiki/முதற்_பக்கம்#cite_note-9">[9]</ref></p>
இவற்றையும் பார்க்க
<list type="unordered"><item><ref target="https://ta.wikipedia.org/wiki/கந்தன்_மாறன்">கந்தன் மாறன்</ref></item></list>


வெளி இணைப்புகள்
<list type="unordered"><item><ref target="http://usetamil.forumotion.com/-f39/-t295.htm">வல்வில் ஓரியைப் புலவர்கள் பாடியவிதம்</ref></item>
<item><ref target="http://vaiyan.blogspot.in/2018/04/kongu-mandala-sathagam-43.html">ஓரி பற்றிக் கூறும் கொங்கு மண்டல சதகம் பாடல்</ref></item></list>
</text></body></html>