<html><body><text id="wikipedia_ta_wikipedia_org__523511.html" ns="0" revid="3201047" sourceurl="https://ta.wikipedia.org/wiki/%E0%AE%9A%E0%AF%87%E0%AE%B0%E0%AF%8D_%E0%AE%9A%E0%AE%BE_%E0%AE%9A%E0%AF%82%E0%AE%B0%E0%AE%BF%E0%AE%AF%E0%AE%BF%E0%AE%A9%E0%AF%8D_%E0%AE%95%E0%AE%B2%E0%AF%8D%E0%AE%B2%E0%AE%B1%E0%AF%88" title="சேர் சா சூரியின் கல்லறை" type="wikipedia">சேர் சா சூரியின் கல்லறை
<p><hi rend="bold">சேர் சா சூரியின் கல்லறை</hi> (<hi rend="italic">Tomb of Sher Shah Suri</hi>) என்பது <ref target="https://ta.wikipedia.org/wiki/இந்தியா">இந்தியாவின்</ref> <ref target="https://ta.wikipedia.org/wiki/பீகார்">பீகார்</ref> மாநிலத்தின் <ref target="https://ta.wikipedia.org/wiki/சாசாராம்">சாசாராம்</ref> நகரில் உள்ளது. <ref target="https://ta.wikipedia.org/wiki/முகலாயப்_பேரரசு">முகலாயப் பேரரசை</ref> தோற்கடித்து வட இந்தியாவில் <ref target="https://ta.wikipedia.org/wiki/சூர்_பேரரசு">சூர் பேரரசை</ref> நிறுவிய <ref target="https://ta.wikipedia.org/wiki/பீகார்">பீகாரைச்</ref> சேர்ந்த <ref target="https://ta.wikipedia.org/wiki/பஷ்தூன்_மக்கள்">பஷ்தூன்</ref> பேரரசர் <ref target="https://ta.wikipedia.org/wiki/சேர்_சா_சூரி">சேர் சா சூரி</ref> நினைவாக இந்த கல்லறை கட்டப்பட்டது. <ref target="https://ta.wikipedia.org/wiki/ரபி_உல்_அவ்வல்">ரபி உல் அவ்வலின்</ref> 952 வருடத்தின் பத்தாவது நாளில், அல்லது பொ.ச. 1545 மே 13 அன்று <ref target="https://ta.wikipedia.org/wiki/கலிஞ்சர்_கோட்டை">கலிஞ்சர் கோட்டையில்</ref> தற்செயலான ஒரு குண்டு வெடிப்பில் சேர் சா சூரி இறந்தார்.<ref target="https://ta.wikipedia.org/wiki/முதற்_பக்கம்#cite_note-1">[1]</ref><ref target="https://ta.wikipedia.org/wiki/முதற்_பக்கம்#cite_note-The-Last-Great-Muslim-Empires-2">[2]</ref></p>
கட்டிடக்கலை
<p>இந்தக் கல்லறை இந்திய-இசுலாமியக் கட்டிடக்கலைக்கு ஒரு எடுத்துக்காட்டாக திகழ்கிறது. இது கட்டிடக் கலைஞர் மிர் முகம்மது அலிவால் கான் என்பவரால் வடிவமைக்கப்பட்டு, 1540க்கும்ம் 1545க்கும் இடையில் கட்டப்பட்டது.<ref target="https://ta.wikipedia.org/wiki/முதற்_பக்கம்#cite_note-3">[3]</ref> கிட்டத்தட்ட சதுரமாக இருக்கும் ஒரு செயற்கை ஏரியின் நடுவில் நிற்கும் இந்த சிவப்பு <ref target="https://ta.wikipedia.org/wiki/மணற்கல்">மணற்கல்</ref> கல்லறை (122 அடி உயரம்) இந்தியாவின் இரண்டாவது <ref target="https://ta.wikipedia.org/wiki/தாஜ்_மகால்">தாஜ் மகால்</ref> என்று அழைக்கப்படுகிறது. கல்லறையைச் சுற்றியுள்ள ஏரி சுர் வம்சத்தால் <ref target="https://ta.wikipedia.org/wiki/ஆப்கானிஸ்தான்">ஆப்கானிஸ்தான்</ref> சுல்தான்களின் கட்டிடக்கலை வளர்ச்சியாகக் காணப்படுகிறது.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
<p>இந்த கல்லறை சேர் சாவின் வாழ்நாளிலும், அவரது மகன் <ref target="https://ta.wikipedia.org/wiki/இஸ்லாம்_ஷா">இஸ்லாம் ஷாவின்</ref> ஆட்சியிலும் கட்டப்பட்டது. சேர் சா சூரியின் இறப்புக்கு மூன்று மாதங்களுக்குப் பிறகு, 1545 ஆகஸ்ட் 16 ஆம் தேதி நிறைவடைந்ததாக ஒரு ஒரு கல்வெட்டு பொறிக்கப்பட்டுள்ளது.<ref target="https://ta.wikipedia.org/wiki/முதற்_பக்கம்#cite_note-5">[5]</ref> <ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
புகைப்படங்கள்
நடப்பு
<list type="unordered">
<item>சேர் சா சூரியின் கல்லறை</item>
<item>சேர் சா சூரியின் கல்லறையின் இடப் பக்கம்</item>
<item>சேர் சா சூரியின் கல்லறையின் பக்கக்காட்சி</item>
</list>
பழையப் புகைப்படங்கள்
<list type="unordered">
<item>சேர் சா சூரியின் கல்லறையின் தூரக்காட்சி</item>
<item>சேர் சா சூரியின் கல்லறை</item>
</list><list type="unordered">
<item>சேர் சா சூரியின் கல்லறைப் பற்றிய விவரங்கள் அடங்கிய பழைய தகடு</item>
<item>சேர் சா சூரியின் கல்லறை தகவல் பலகை</item>
</list>
மேற்கோள்கள்

<list type="unordered"><item><hi rend="italic">Tomb of Sher Shah</hi> by R Chopra, Indo-Iranica Vol. 10 (2)</item></list>
வெளி இணைப்புகள்

<list type="unordered"><item><ref target="http://wikimapia.org/396285/Tomb-of-Sher-Shah-Suri">Sher Shah Suri Tomb</ref> <ref target="https://ta.wikipedia.org/wiki/விக்கிமேப்பியா">விக்கிமேப்பியா</ref></item></list>
<p><ref target="https://ta.wikipedia.org/wiki/புவியியல்_ஆள்கூற்று_முறை">ஆள்கூறுகள்</ref>: <ref target="//tools.wmflabs.org/geohack/geohack.php?pagename=%E0%AE%AE%E0%AF%81%E0%AE%A4%E0%AE%B1%E0%AF%8D_%E0%AE%AA%E0%AE%95%E0%AF%8D%E0%AE%95%E0%AE%AE%E0%AF%8D&amp;params=24.9481_N_84.0092_E_source:wikidata">24°56′53″N 84°00′33″E﻿ / ﻿24.9481°N 84.0092°E﻿ / 24.9481; 84.0092</ref></p>
</text></body></html>