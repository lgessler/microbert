<html><body><text id="wikipedia_ta_wikipedia_org__251955.html" ns="0" revid="3352548" sourceurl="https://ta.wikipedia.org/wiki/%E0%AE%B5%E0%AF%87%E0%AE%A4%E0%AE%BF%E0%AE%AF%E0%AE%BF%E0%AE%AF%E0%AE%B2%E0%AF%8D_%E0%AE%AA%E0%AE%9A%E0%AF%8D%E0%AE%9A%E0%AF%8B%E0%AE%A8%E0%AF%8D%E0%AE%A4%E0%AE%BF" title="வேதியியல் பச்சோந்தி" type="wikipedia">வேதியியல் பச்சோந்தி<figure><caption>வேதியியல் பச்சோந்தி வினை</caption></figure>
<p><hi rend="bold">வேதியியல் பச்சோந்தி</hi> (<hi rend="italic">Chemical chameleon</hi>) என்பது ஒரு வகையான <ref target="https://ta.wikipedia.org/wiki/ஒடுக்க-ஏற்ற_வேதிவினைகள்">ஆக்சிசனேற்ற ஒடுக்கவினையாகும்</ref>. வகுப்பறைகளில் நன்கு அறியப்பட்ட இச்செயல்விளக்க வினை <ref target="https://ta.wikipedia.org/wiki/மாங்கனீசு">மாங்கனீசின்</ref> பல்வகையான <ref target="https://ta.wikipedia.org/wiki/ஆக்சிசனேற்ற_நிலை">ஆக்சிசனேற்ற நிலைகளைக்</ref> குறித்துத் தெரிவிக்கிறது.<ref target="https://ta.wikipedia.org/wiki/முதற்_பக்கம்#cite_note-scibro-1">[1]</ref><ref target="https://ta.wikipedia.org/wiki/முதற்_பக்கம்#cite_note-CHS-2">[2]</ref></p>
<p><ref target="https://ta.wikipedia.org/wiki/பொற்றாசியம்_பரமங்கனேற்று">பொட்டாசியம் பர்மாங்கனேட்டு</ref> உற்பத்தியைக் குறித்து யோகான் ருடால்ப் கிளாபர் தன்னுடைய முதல் விளக்கத்தை அளித்தார். <ref target="https://ta.wikipedia.org/wiki/மாங்கனீசு">மாங்கனீசின்</ref> <ref target="https://ta.wikipedia.org/wiki/ஆக்சைடு">ஆக்சைடு</ref> <ref target="https://ta.wikipedia.org/wiki/கனிமம்">தாதுவான</ref> <ref target="https://ta.wikipedia.org/wiki/பைரோலூசைட்">பைரோலூசைட்டில்</ref> உள்ள <ref target="https://ta.wikipedia.org/wiki/மங்கனீசீரொக்சைட்">மாங்கனீசு ஈராக்சைடு</ref> காரத்துடன் அதிக வெப்பநிலையில் வினைபுரிந்து நீரில் கரைந்திருக்கும் ஒரு வேதிப்பொருளைத் தருகிறது. இவ்வேதிப்பொருளின் <ref target="https://ta.wikipedia.org/wiki/கரைசல்">கரைசல்</ref> பச்சை வண்ணத்தில் காணப்படுகிறது. பின்னர் மெல்ல மெல்ல ஊதாச்சிவப்பு நிறமாக மாறுகிறது.<ref target="https://ta.wikipedia.org/wiki/முதற்_பக்கம்#cite_note-3">[3]</ref> பொட்டாசியம் பர்மாங்கனேட்டு உற்பத்தி செய்ய பயன்படுத்தப்படும் செயல்முறை இவ்வினையுடன் ஒத்திருக்கிறது.<ref target="https://ta.wikipedia.org/wiki/முதற்_பக்கம்#cite_note-Ullmann-4">[4]</ref>. <ref target="https://ta.wikipedia.org/wiki/ஆக்சிசனேற்றம்">ஆக்சிசனேற்றம்</ref> செய்யப்பட்ட மாங்கனீசு ஈராக்சைடு பொட்டாசியம் மாங்கனேட்டாக மாற்றப்பட்டு பின்னர் காற்றிலுள்ள <ref target="https://ta.wikipedia.org/wiki/கார்பனீராக்சைடு">கார்பனீராக்சைடை</ref> உறிஞ்சி அமிலமாக்கப்படுகிறது. தொடர்ந்து மேலும் ஆக்சிசனேற்றம் செய்யப்பட்டு ஊதாநிற <ref target="https://ta.wikipedia.org/wiki/பொட்டாசியம்_பர்மாங்கனேட்டு">பொட்டாசியம் பர்மாங்கனேட்டு</ref> உருவாகிறது.</p>
<p>வேதியியல் பச்சோந்தி வினை இதற்கு நேர் தலைகீழான வினையை வெளிப்படுத்துகிறது. முதலில் ஊதாநிற பொட்டாசியம் பர்மாங்கனேட்டை (KMnO4) ஒடுக்கி பச்சைநிற பொட்டாசியம் மாங்கனேட்டாகவும் (K2MnO4) முடிவாக பழுப்புநிற மாங்கனீசு ஈராக்சைடாகவும் (MnO2) மாற்றுகிறது<ref target="https://ta.wikipedia.org/wiki/முதற்_பக்கம்#cite_note-scibro-1">[1]</ref><ref target="https://ta.wikipedia.org/wiki/முதற்_பக்கம்#cite_note-CHS-2">[2]</ref><ref target="https://ta.wikipedia.org/wiki/முதற்_பக்கம்#cite_note-OISE-5">[5]</ref></p>
KMnO4 (ஊதா) → K2MnO4 (பச்சை) → MnO2 (பழுப்பு/மஞ்சள் தொங்கல்)
<p>இடைநிலைப் பொருளாக நீலநிற பொட்டாசியம் ஐப்போமாங்கனெட்டும் உருவாகிறது.<ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
<p>ஆக்சிசன் ஒடுக்கி செல்வாக்கின் கீழ் காரத்தன்மை நிபந்தனைகளுடன் இவ்வினை முன்னிகழ்கிறது. பொட்டாசியம் பர்மாங்கனேட்டு கரைசலை காரத்தன்மை உடையதாக மாற்ற <ref target="https://ta.wikipedia.org/wiki/சோடியம்_ஐதராக்சைடு">சோடியம் ஐதராக்சைடு</ref>, <ref target="https://ta.wikipedia.org/wiki/பொட்டாசியம்_ஐதராக்சைடு">பொட்டாசியம் ஐதராக்சைடு</ref> மற்றும் <ref target="https://ta.wikipedia.org/wiki/அமோனியம்_ஐதராக்சைடு">அமோனியம் ஐதராக்சைடு</ref> போன்ற காரச்சேர்மங்களைப் பயன்படுத்த முடியும். <ref target="https://ta.wikipedia.org/wiki/சர்க்கரை">சர்க்கரைகள்</ref> பொதுவான ஆக்சிசன் ஒடுக்கிகள் என்றாலும் பல்வேறு வகையான ஆக்சிசன் ஒடுக்கிகளை இதற்காக உபயோகிக்கலாம்.<ref target="https://ta.wikipedia.org/wiki/முதற்_பக்கம்#cite_note-scibro-1">[1]</ref><ref target="https://ta.wikipedia.org/wiki/முதற்_பக்கம்#cite_note-OISE-5">[5]</ref><ref target="https://ta.wikipedia.org/wiki/முதற்_பக்கம்#cite_note-8">[8]</ref></p>
<p>காரத்தன்மையுள்ள பர்மாங்கனேட்டு கரைசலில் <ref target="https://ta.wikipedia.org/wiki/காகிதம்">காகிதத்தை</ref> ஊறவைக்கும் நிகழ்விலும் இதே செயல்விளக்கம் பொருந்துகிறது. இவ்வினையில் காகிதம் ஆக்சிசனேற்றமும் பர்மாங்கனேட்டு ஆக்சிசன் ஒடுக்கமும் அடைகின்றன<ref target="https://ta.wikipedia.org/wiki/முதற்_பக்கம்#cite_note-9">[9]</ref></p>
</text></body></html>