<html><body><text id="wikipedia_ta_wikipedia_org__73454.html" ns="0" revid="3235610" sourceurl="https://ta.wikipedia.org/wiki/%E0%AE%89%E0%AE%B2%E0%AE%95_%E0%AE%9A%E0%AE%BF%E0%AE%9F%E0%AF%8D%E0%AE%9F%E0%AF%81%E0%AE%95%E0%AF%8D%E0%AE%95%E0%AF%81%E0%AE%B0%E0%AF%81%E0%AE%B5%E0%AE%BF%E0%AE%95%E0%AE%B3%E0%AF%8D_%E0%AE%A8%E0%AE%BE%E0%AE%B3%E0%AF%8D" title="உலக சிட்டுக்குருவிகள் நாள்" type="wikipedia">உலக சிட்டுக்குருவிகள் நாள்<figure></figure>
<p><hi rend="bold">உலக சிட்டுக்குருவிகள் நாள்</hi> (<hi rend="italic">World House Sparrow Day</hi> - WHSD), ஆண்டுதோறும் <ref target="https://ta.wikipedia.org/wiki/மார்ச்_20">மார்ச் 20ஆம்</ref> நாள் அன்று உலகெங்கும் கொண்டாடப்படுகிறது. <ref target="https://ta.wikipedia.org/wiki/சிட்டுக்குருவி">சிட்டுக்குருவிகளின்</ref> எண்ணிக்கை அண்மைக் காலங்களில் குறைந்து வருவதன் காரணமாகவும், நாள்தோறும் தமது வாழ்வுக்காக அவை எதிர்நோக்கும் பிரச்சினைகளை மக்களுக்கு எடுத்துக்கூறி அதன் மூலம் விழிப்புணர்வை ஏற்படுத்த இந்நாள் <ref target="https://ta.wikipedia.org/wiki/2010">2010ஆம்</ref> ஆண்டிலிருந்து உலக சிட்டுக்குருவிகள் நாளாக நினைவுகூரப்படுகிறது.</p>
<p>மனிதரைச் சுற்றியுள்ள பொதுவான <ref target="https://ta.wikipedia.org/wiki/உயிரியற்_பல்வகைமை">உயிரியற் பல்வகைமை</ref> (<hi rend="italic">biodiversity</hi>) மற்றும் அவற்றின் முக்கியத்துவம் குறித்து எடுத்துக் கூறுவதற்கும் இந்நாள் நினைவுகூரப்படுகிறது.</p>
<p>2010ஆம் ஆண்டுக்கான கருப்பொருள் "எமது வீட்டுக் குருவிகளைப் பாதுகாப்போம்" (<hi rend="italic">We will save our House Sparrows</hi>) என்பதாகும்.</p>
அழியும் குருவிகள்
<p>மனிதனின் பழக்க வழக்கங்களில் ஏற்பட்டுள்ள மிகப்பெரிய மாறுதல்கள், நவீன தகவல் தொழில்நுட்ப புரட்சி, இயற்கைக்கு மாறாக எடுக்கப்படும் <ref target="https://ta.wikipedia.org/wiki/சுற்றுச்சூழல்">சுற்றுச்சூழல்</ref> நடவடிக்கை போன்ற காரணங்களால், <ref target="https://ta.wikipedia.org/wiki/சிட்டுக்குருவி">சிட்டுக்குருவி</ref> எனும் சிற்றினம் அழிவுப்பாதைக்கு தள்ளப்பட்டுள்ளது. குருவிகளில் இந்த அழிவை <ref target="https://ta.wikipedia.org/wiki/1990கள்">1990களிலேயே</ref> முதன்முதலாக அறிவியலாளர்கள் அவதானித்தார்கள். இவற்றுக்குப் பல காரணங்கள் கூறப்படுகின்றன. அவற்றில் சில:</p>
<list type="unordered"><item>வெளிக்காற்று வீட்டிற்குள் வர முடியாதபடி, வீடு முழுவதும், குளிரூட்டப்பட்ட வீடுகளில், குருவிகள் கூடு கட்டி குடியிருக்க இயலாமல் போனது.</item>
<item><ref target="https://ta.wikipedia.org/wiki/பெட்ரோலியம்">எரிவாயுக்களில்</ref> இருந்து வெளியேறும், மெத்தைல் நைத்திரேட் எனும் <ref target="https://ta.wikipedia.org/wiki/வேதியியல்">வேதியியல்</ref> கழிவுப் புகையால், <ref target="https://ta.wikipedia.org/wiki/காற்று">காற்று</ref> மாசடைந்து குருவிகளை வாழ வைக்கும் பூச்சி இனங்கள் அழிகின்றன. இதனால் ஏற்படும் உணவுப் பற்றாக்குறையால், நகருக்குள் வாழும் குருவிகள் பட்டினி கிடந்தே அழிகின்றன.</item>
<item>பலசரக்கு கடைகள் மூடப்பட்டு வருகின்றன. அவற்றிற்குப் பதிலாக, பல்பொருள் அங்காடிகள் அதிகளவு வளர்ந்து வருகின்றன. இங்கு நெகிழிப் பைகளில் தானியங்கள் அடைத்து விற்கப்படுவதால், வீதிகளில் தானியங்கள் சிதற வாய்ப்பில்லை.</item>
<item>வீட்டுத் தோட்டங்கள், வயல்களில் பயிர்களுக்கு <ref target="https://ta.wikipedia.org/wiki/பூச்சிக்கொல்லி">பூச்சிக்கொல்லி</ref> தெளித்து, பூச்சிகள் கொல்லப்படுகின்றன. இதன் காரணமாக, உணவு இல்லாமல் குருவிகள் அழிகின்றன.</item>
<item>அலைபேசிகளின் வருகைக்குப் பின், குருவிகளின் அழிவு அதிகரித்து விட்டன. அலைபேசிக் கோபுரங்களில் இருந்து வெளியேறும் <ref target="https://ta.wikipedia.org/wiki/கதிர்வீச்சு">கதிர்வீச்சு</ref>, குருவியின் கருவை சிதைக்கிறது. முட்டையிட்டாலும், கருவளர்ச்சி அடையாமல் வீணாகிறது.</item></list>
வெளி இணைப்புகள்
<list type="unordered"><item><ref target="http://www.worldhousesparrowday.org/">worldhousesparrowday.org</ref> <ref target="https://web.archive.org/web/20120323062729/http://www.worldhousesparrowday.org/">பரணிடப்பட்டது</ref> 2012-03-23 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref>, அதிகாரபூர்வ இணையத்தளம்</item>
<item><ref target="http://www.dinamalar.com/fpnnewsdetail.asp?news_id=6954#365066">நவீனமயத்தால் அழியும் சிட்டுக்குருவிகள்</ref>, <ref target="https://ta.wikipedia.org/wiki/தினமலர்">தினமலர்</ref>, மார்ச் 20,2010</item>
<item><ref target="http://news.bbc.co.uk/local/bristol/hi/people_and_places/nature/newsid_8567000/8567940.stm">Avon Wildlife Trust to celebrate World House Sparrow Day</ref>, <ref target="https://ta.wikipedia.org/wiki/பிபிசி">பிபிசி</ref>, மார்ச் 15, 2010</item>
<item><ref target="http://www.vikatan.com/news/india/84151-mohammad-dilawar-the-sparrow-man-of-india.html">சிட்டுக்குருவி தினம் உருவாக காரணமான முகமது திலாவர் யார்?</ref></item></list>
</text></body></html>