<html><body><text id="wikipedia_ta_wikipedia_org__212533.html" ns="0" revid="3255507" sourceurl="https://ta.wikipedia.org/wiki/%E0%AE%AE%E0%AF%86%E0%AE%95%E0%AF%8D%E0%AE%9A%E0%AE%BF%E0%AE%95%E0%AF%8D%E0%AE%95%E0%AF%8B_%E0%AE%A4%E0%AF%87%E0%AE%9A%E0%AE%BF%E0%AE%AF_%E0%AE%95%E0%AE%BE%E0%AE%B1%E0%AF%8D%E0%AE%AA%E0%AE%A8%E0%AF%8D%E0%AE%A4%E0%AF%81_%E0%AE%85%E0%AE%A3%E0%AE%BF" title="மெக்சிக்கோ தேசிய காற்பந்து அணி" type="wikipedia">மெக்சிக்கோ தேசிய காற்பந்து அணி
<p><hi rend="bold">மெக்சிக்கோ தேசிய காற்பந்து அணி</hi> பன்னாட்டு <ref target="https://ta.wikipedia.org/wiki/காற்பந்தாட்டம்">காற்பந்தாட்டங்களில்</ref> <ref target="https://ta.wikipedia.org/wiki/மெக்சிக்கோ">மெக்சிக்கோவின்</ref> சார்பாக விளையாடும் தேசிய அணியாகும். இதனை மெக்சிக்கோவில் காற்பந்தாட்டங்களை ஒழுங்குபடுத்தும் <ref target="https://ta.wikipedia.org/wiki/மெக்சிக்கோ_காற்பந்துக்_கூட்டமைப்பு">மெக்சிக்கோ காற்பந்துக் கூட்டமைப்பு</ref> (FMF) நிர்வகிக்கிறது. மெக்சிக்கோ அணியின் தாயக விளையாட்டரங்கமாக எசுடேடியோ அசுடெக்கா  உள்ளது. தலைமைப் பயிற்றுனராக மிகுயில் எர்ரெரா பணியாற்றுகிறார். <ref target="https://ta.wikipedia.org/wiki/பிஃபா_உலகத்_தரவரிசை">பிஃபா உலகத் தரவரிசையில்</ref> தற்போது 20வது இடத்தில் உள்ளது.<ref target="https://ta.wikipedia.org/wiki/முதற்_பக்கம்#cite_note-FIFA-2">[2]</ref> உலக காற்பந்து எலோ தரவரிசையில்  22வதாக உள்ளது.<ref target="https://ta.wikipedia.org/wiki/முதற்_பக்கம்#cite_note-Elo-3">[3]</ref></p>
<p>மெக்சிக்கோ பதினான்கு <ref target="https://ta.wikipedia.org/wiki/உலகக்கோப்பை_காற்பந்து">உலகக்கோப்பைகளில்</ref> தகுதிபெற்றுள்ளது; 1994ஆம் ஆண்டிலிருந்து தொடர்ந்து தகுதிபெற்று வந்துள்ளது. மெக்சிக்கோ <ref target="https://ta.wikipedia.org/wiki/1930_உலகக்கோப்பை_காற்பந்து">முதல் உலகக்கோப்பையின்</ref>  சூலை 13, 1930 அன்று ஆடப்பட்ட  முதல் ஆட்டத்திலேயே <ref target="https://ta.wikipedia.org/wiki/பிரான்ஸ்_தேசிய_காற்பந்து_அணி">பிரான்சுடன்</ref> விளையாடியுள்ளது.  இந்த அணியின் சிறந்த வெளிப்பாடாக மெக்சிக்கோவில் நடத்தப்பட்ட இரு உலகக்கோப்பைகளிலும், <ref target="https://ta.wikipedia.org/wiki/1970_உலகக்கோப்பை_காற்பந்து">1970</ref>, <ref target="https://ta.wikipedia.org/wiki/1986_உலகக்கோப்பை_காற்பந்து">1980</ref>, காலிறுதிக்கு முன்னேறியுள்ளது.</p>
<p><ref target="https://ta.wikipedia.org/wiki/வட,_மத்திய_அமெரிக்க_மற்றும்_கரீபியன்_கால்பந்துக்_கூட்டமைப்பு">வட, மத்திய அமெரிக்க மற்றும் கரீபியன் கால்பந்துக் கூட்டமைப்பு</ref> மண்டலத்தின் வரலாற்றில் மிகவும் சிறந்த தேசிய அணியாக  விளங்குகிறது. இந்த மண்டலத்திலிருந்து ஃபிஃபா அங்கீகரித்த கோப்பை ஒன்றை வென்ற ஒரே அணியாக மெக்சிக்கோ விளங்குகிறது.   <ref target="https://ta.wikipedia.org/wiki/பிபா_கூட்டமைப்புக்களின்_கோப்பைப்_போட்டி">பிபா கூட்டமைப்புக்களின் கோப்பைப் போட்டியில்</ref> ஒருமுறையும்  <ref target="https://ta.wikipedia.org/wiki/வட,_மத்திய_அமெரிக்க_மற்றும்_கரீபியன்_கால்பந்துக்_கூட்டமைப்பு">வட, மத்திய அமெரிக்க மற்றும் கரீபியன் கால்பந்துக் கூட்டமைப்பு</ref> போட்டிகளில் ஒன்பது முறையும் வென்றுள்ளது.</p>
<p>மெக்சிக்கோ  வட, மத்திய அமெரிக்க மற்றும் கரீபியன் கால்பந்துக் கூட்டமைப்பில் இருந்தாலும்  <ref target="https://ta.wikipedia.org/wiki/கோபா_அமெரிக்கா">கோபா அமெரிக்காவில்</ref> விளையாட அழைக்கப்படுகிறது. இந்தப் போட்டிகளில் இருமுறை  இரண்டாமிடத்திற்கும் மூன்று முறை மூன்றாமிடத்திற்கும் பதக்கம் வென்றுள்ளது.</p>
</text></body></html>