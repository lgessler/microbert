<html><body><text id="wikipedia_ta_wikipedia_org__625.html" ns="0" revid="3373292" sourceurl="https://ta.wikipedia.org/wiki/%E0%AE%85%E0%AE%AA%E0%AF%8D%E0%AE%AA%E0%AE%B2%E0%AF%8D%E0%AE%B2%E0%AF%8B_11" title="அப்பல்லோ 11" type="wikipedia">அப்பல்லோ 11
<p><hi rend="bold">அப்பல்லோ 11</hi> (<hi rend="italic">Apollo 11</hi>) என்பது சந்திரனிலிறங்கிய முதல் ஆளேற்றிய பயணத் திட்டமாகும். இது <ref target="https://ta.wikipedia.org/wiki/அப்பல்லோ_திட்டம்">அப்பல்லோ திட்டத்தின்</ref> 5 ஆவது ஆளேற்றிய பயணத் திட்டமாகும். இது <ref target="https://ta.wikipedia.org/wiki/ஜூலை_16">ஜூலை 16</ref>, <ref target="https://ta.wikipedia.org/wiki/1969">1969இல்</ref> 39ஏ ஏவுதளத்திலிருந்து ஏவப்பட்டது. <ref target="https://ta.wikipedia.org/wiki/ஜூலை_24">ஜூலை 24</ref>, 1969ல் இது திரும்பியது. இத்திட்டத்தில் கட்டளை அலுவலராக <ref target="https://ta.wikipedia.org/wiki/நீல்_ஆம்ஸ்ட்ரோங்">நீல் ஆம்ஸ்ட்ரோங்கும்</ref>, கட்டளைக் கூறு விமானியாக <ref target="https://ta.wikipedia.org/wiki/மைக்கேல்_கொலின்ஸ்(விண்வெளிவீரர்)">மைக்கேல் கொலின்சும்</ref>, சந்திரக் கூறு விமானியாக <ref target="https://ta.wikipedia.org/wiki/எட்வின்_ஆல்ட்ரின்">எட்வின் ஆல்ட்ரினும்</ref> சென்றனர். </p>
கட்டளைக்கூறு: கொலம்பியா
<ref target="https://ta.wikipedia.org/wiki/அப்பல்லோ_சந்திரக்_கூறு">சந்திரக் கூறு</ref>: ஈகிள்
இறக்கம்: <ref target="https://ta.wikipedia.org/wiki/ஜூலை_20">ஜூலை 20</ref>, 1969
சந்திரனில் இறங்கிய இடம்: 1.1 வ, 23.8 கி -- <hi rend="italic"><ref target="https://ta.wikipedia.org/wiki/அமைதிக்_கடல்">அமைதிக் கடல்</ref></hi> (Mare Tranquillitatis)
பரப்பின் மேல்: 21.6 மணிகள்
லூனார் <ref target="https://ta.wikipedia.org/wiki/EVA">EVA</ref>: 2.5 மணிகள்
Samples: 22 கிகி
<p>ஆம்ஸ்ட்ராங் நிலவில் நடந்த முதல் மனிதராவார். அல்ட்ரின் அவருக்கு அடுத்தவராவார். கொலின்ஸ், நிலவின் மேல் சுற்றுப்பாதையிலேயே இருந்தார்.</p>
பயணத்திட்டக் குறிப்புகள்
<list type="unordered"><item><ref target="https://ta.wikipedia.org/wiki/ஜுலை_20">ஜுலை 20ல்</ref>, சந்திரனுக்கு மறுபக்கத்தில் இருக்கும்போது, "ஈகிள்" என்று பெயர் கொண்ட சந்திரக் கூறு, "கொலம்பியா"விலிருந்து பிரிந்தது. கொலின்ஸ் கொலம்பியாவிலேயே இருக்க, ஆம்ஸ்ட்ரோங்கையும், அல்ட்ரினும் ஈகிளுடன் நிலாவின் மேற்பரப்பை நோக்கி இறங்கினர்.</item>
<item>சந்திர மேற்பரப்பை நோக்கி இறங்கும் போது, கண்காணிப்புப் புகைப்படங்களில் காணப்பட்டதுபோலன்றி, இறங்க உத்தேசித்திருந்த இடம் எதிர்பார்த்ததிலும் கூடிய பாறைப் பிரதேசமாய் இருந்ததை, விண்வெளிவீரர்கள் அவதானித்தனர். ஆம்ஸ்ட்ரோங், இக்கட்டத்தில், ஆளியக்கக் கட்டுப்பாட்டைக் கையாண்டு, மட்டமான நிலப்பகுதியொன்றில் இறங்குவதற்கு வழிகாட்டினார். இப் பிரதேசம் பின்னர் "அமைதித் தளம்" (Tranquility Base) என அழைக்கப்பட்டது.</item>
<item>இறக்கத்தின் பின் ஆறரை மணி நேரம் கழிந்தபின், ஆம்ஸ்ட்ரோங், சந்திர மேற்பரப்பில் இறங்கி, அந்தப் பிரபலமான அறிக்கையை விடுத்தார்; "இது [ஒரு] மனிதனைப் பொறுத்தவரை, சிறிய காலடி, ஆனால் மனித இனத்துக்கு இது பாரிய பாய்ச்சலாகும்." (அவர் பேசும்போது, "ஒரு" என்ற சொல் விடுபட்டு, பொருள் மாற்றம் ஏற்பட்டுவிட்டாலும், சில வரலாற்றாசிரியர்கள், தாராள மனப்பாண்மையுடன், இது ஆம்ஸ்ட்ரோங்கின் தவறு என்பதிலும், தொலைத் தொடர்புக் கோளாறு என்றே கூறுகின்றனர்.)</item>
<item>21 மணி 36 நிமிடங்களின் பின்னர், ஈகிள் தனது ஏறும் இயந்திரத்தை இயக்கி, மீளும் கொலம்பியாவுடன் இணைந்தது. விண்வெளிவீரர்கள் <ref target="https://ta.wikipedia.org/wiki/ஜூலை_24">ஜூலை 24ல்</ref>, பூமிக்குத் திரும்பியபோது, பெரும் வீரர்களாக வரவேற்கப்பட்டார்கள்.</item></list>
<p>இத்திட்டத்தின் கட்டளைக் கூறு <ref target="https://ta.wikipedia.org/wiki/வாஷிங்டன்,_டி.சி.">வாஷிங்டன், டி.சி.</ref> யிலுள்ள <ref target="https://ta.wikipedia.org/wiki/தேசிய_ஆகாய_மற்றும்_விண்வெளி_நூதனசாலை">தேசிய ஆகாய மற்றும் விண்வெளி நூதனசாலையில்</ref> காட்சிக்கு வைக்கப்பட்டுள்ளது, மற்றும் சந்திரக் கூறு <ref target="https://ta.wikipedia.org/wiki/ஜூலை_21">ஜூலை 21</ref> 1969ல் வீசப்பட்டது. நிலவில் அது விழுந்த இடம் இதுவரையில் தெரியவரவில்லை.</p>


வெளி இணைப்புகள்
<list type="unordered"><item><ref target="http://www.hq.nasa.gov/alsj/frame.html">NASA: Apollo Lunar Surface Journal</ref></item>
<item><ref target="http://astrogeology.usgs.gov/Projects/LunarAtlas/maps/images/AP11tv.jpg">Map of activities on Lunar surface for Apollo 11</ref> <ref target="https://web.archive.org/web/20030313001659/http://astrogeology.usgs.gov/Projects/LunarAtlas/maps/images/AP11tv.jpg">பரணிடப்பட்டது</ref> 2003-03-13 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item></list>
</text></body></html>