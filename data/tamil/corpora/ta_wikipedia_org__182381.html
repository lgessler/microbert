<html><body><text id="wikipedia_ta_wikipedia_org__182381.html" ns="0" revid="2918286" sourceurl="https://ta.wikipedia.org/wiki/%E0%AE%A4%E0%AE%BF%E0%AE%AF%E0%AE%BE%E0%AE%A9%E0%AF%8D%E0%AE%95%E0%AF%87-2" title="தியான்கே-2" type="wikipedia">தியான்கே-2
<p><hi rend="bold">தியான்கே-2</hi> அல்லது <hi rend="bold">TH-2</hi> (தமிழ்: <ref target="https://ta.wikipedia.org/wiki/பால்_வழி">பால் வழி</ref>-2) என்பது 33.86<ref target="https://ta.wikipedia.org/wiki/முதற்_பக்கம்#cite_note-TOP500June2013-2">[2]</ref> <ref target="https://ta.wikipedia.org/wiki/மிதப்புப்_புள்ளிச்_செயல்பாடு"> ஐம்மிதப்புப் புள்ளிச் செயல்பாடு </ref> கொண்ட <ref target="https://ta.wikipedia.org/wiki/சீனா">சீனாவின்</ref> <ref target="https://ta.wikipedia.org/wiki/மீத்திறன்_கணினி">மீத்திறன் கணினியாகும்</ref>.அதாவது ஒரு வினாடியில் 33,860 ட்ரில்லியன் கணித்தல்களைச் செய்யக்கூடியது  <ref target="https://ta.wikipedia.org/wiki/முதற்_பக்கம்#cite_note-VisitDongarra-1">[1]</ref> 2015-ம் ஆண்டு வர இருந்த இக்கணினி 2013-ம் ஆண்டிலேயே உருவாக்கப்பட்டது. <ref target="https://ta.wikipedia.org/wiki/முதற்_பக்கம்#cite_note-3">[3]</ref> இது உலகின் மிக வேகமான கணினியாக ஜூன் 2013-ல் அறிவிக்கப்பட்டது. <ref target="https://ta.wikipedia.org/wiki/சீனா">சீனாவின்</ref> சங்காசா நகரிலுள்ள தேசிய பாதுகாப்பு <ref target="https://ta.wikipedia.org/wiki/பல்கலைக்கழகம்">பல்கலைக்கழகத்தால்</ref> உருவாக்கப்பட்டுள்ள இம் மீத்திறன் கணணியானது 3.12 மில்லியன் ப்ரோசெசர் இணைப்புகளை கொண்டுள்ளது. <ref target="https://ta.wikipedia.org/wiki/இன்டெல்">இன்டெல் நிறுவனத்தால்</ref> தயாரிக்கப்பட்ட ஐவி பிரிட்ஜ் மற்றும் சியோன் பி ஆகிய கம்ப்யூட்டர் சில்லுகள் தியான்கே-2 மீத்திறன் கணனியில் பயன்படுத்தப்படுகின்றன. மேம்படுத்தல்களை மேற்கொள்வதன் மூலம் தியான்கே-2 மீத்திறன் கணனியின் வேகத்தை 54.9 <ref target="https://ta.wikipedia.org/wiki/மிதப்புப்_புள்ளிச்_செயல்பாடு"> ஐம்மிதப்புப் புள்ளிச் செயல்பாடு</ref> வரை அதிகரிக்க கூடியதாக இருக்கும் என்பது  கணணி விற்பன்னர்களின் கருத்தாகும்.லினக்ஸ் வகை இயங்குதளமான கைலின் மூலம் இயக்கப்படவிருக்கும் தியான்கே-2 மீத்திறன் கணனி இதற்கு முன்னர் உலகின் அதிவேகக் கணணியாக இருந்த <ref target="https://ta.wikipedia.org/wiki/ஐக்கிய_அமெரிக்கா">அமெரிக்காவின்</ref> டைட்டான் மீத்திறன் கணணியை போல் ஏறத்தாழ இரண்டு மடங்கு வேகமுடையதாக காணப்படுகின்றது. அமெரிக்க சக்திவளத்துறையினரால் பயன்படுத்தப்படும் டைட்டான் மீத்திறன் கணனியின் உச்சபட்ச செயற்பாட்டு திறன் 17.59 <ref target="https://ta.wikipedia.org/wiki/மிதப்புப்_புள்ளிச்_செயல்பாடு"> ஐம்மிதப்புப் புள்ளிச் செயல்பாடு </ref> ஆகும். தியான்கே-2 மீத்திறன் கணனியானது குவான்சு நகரிலுள்ள தேசிய மீத்திறன் கணனி நிறுவகத்தில் நிறுவப்பட்டு தென்சீனாவின் கல்வி மற்றும் ஆய்வுகளிற்காக பயன்படுத்தப்படவுள்ளது.</p>
வெளி இணைப்புகள்
<list type="unordered"><item><ref target="http://www.bbc.co.uk/news/technology-22936989">பி.பி.சி வெளியிட்ட செய்தி </ref></item></list>
<list type="unordered"><item><ref target="http://www.huffingtonpost.com/2013/06/18/tianhe-2_n_3458981.html">ஹபிங்க்டன் போஸ்ட் வெளியிட்ட செய்தி </ref></item></list>
இவற்றையும் பார்க்க
<list type="unordered"><item><ref target="https://ta.wikipedia.org/wiki/மீத்திறன்_கணினி">மீத்திறன் கணினி</ref></item>
<item><ref target="https://ta.wikipedia.org/wiki/தியான்கே-1">தியான்கே-1</ref></item></list>


வெளி இணைப்புகள்
<list type="unordered"><item><ref target="http://www.netlib.org/utk/people/JackDongarra/PAPERS/tianhe-2-dongarra-report.pdf">http://www.netlib.org/utk/people/JackDongarra/PAPERS/tianhe-2-dongarra-report.pdf</ref> Jack Dongarra</item></list>
</text></body></html>