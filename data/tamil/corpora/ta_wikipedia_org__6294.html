<html><body><text id="wikipedia_ta_wikipedia_org__6294.html" ns="0" revid="3138476" sourceurl="https://ta.wikipedia.org/wiki/%E0%AE%A8%E0%AE%B2%E0%AF%8D%E0%AE%B2%E0%AF%86%E0%AE%A3%E0%AF%8D%E0%AE%A3%E0%AF%86%E0%AE%AF%E0%AF%8D" title="நல்லெண்ணெய்" type="wikipedia">நல்லெண்ணெய்
<p><hi rend="bold">நல்லெண்ணெய்</hi> என்று பரவலாக வழங்கப்படுவது, <ref target="https://ta.wikipedia.org/wiki/எள்">எள்</ref> என்னும் <ref target="https://ta.wikipedia.org/wiki/தானியம்">தானியத்திலிருந்து</ref> பெறப்படும் <hi rend="italic"><ref target="https://ta.wikipedia.org/wiki/நெய்">நெய்</ref></hi>யாகும். உண்மையில் எண்ணெய் என்பது <hi rend="italic">எள்</hi>, <hi rend="italic">நெய்</hi> ஆகிய இரண்டு சொற்களின் கூட்டுச் சொல் (எள் + நெய் = எண்ணெய்) ஆகும். இது எள்ளிலிருந்து எடுக்கப்படும் நெய்யையே குறிக்கும் எனினும், <hi rend="italic">எண்ணெய்</hi> என்ற சொல் எல்லா நெய்களையும் குறிக்கும் பொதுச் சொல் ஆகிவிட்டதனால், எள்ளின் நெய்யைக் குறிக்க <hi rend="italic">நல்லெண்ணெய்</hi> என்ற சொல் பயன்பாட்டுக்கு வந்தது. இது பொதுவாக சமையலுக்குப் பயன்படுகிறது. இதை <ref target="https://ta.wikipedia.org/wiki/தென்னிந்தியா">தென்னிந்தியாவில்</ref> அதிகமாக சமையலுக்குப் பயன்படுத்துகிறார்கள் மற்றும் சீனர்கள், கொரியர்கள் மற்றும் சப்பானியர்கள் தங்கள் சமையலில் நல்லெண்ணெயை உபயோகிக்கின்றனர். </p>
<p>நல்லெண்ணெய் <ref target="https://ta.wikipedia.org/wiki/இந்தியா">இந்திய</ref> மருத்துவ முறைகளில் பல பயன்பாடுகளைப் பெற்றுள்ளது. இது எதிர் ஆக்சிகரணியாக செயல்பட்டு <ref target="https://ta.wikipedia.org/wiki/இரத்த_அழுத்தம்">இரத்த அழுத்தத்தைக்</ref> கட்டுப்படுத்தப் பயன்படுகிறது. இது <ref target="https://ta.wikipedia.org/wiki/பிடித்துவிடல்">பிடித்துவிடல்</ref>, <ref target="https://ta.wikipedia.org/wiki/உருவுதல்">உருவுதல்</ref> போன்ற ஆயுர்வேத மருத்துவ முறைகளில் அதிகமாகப் பயன்படுகிறது.</p>
</text></body></html>