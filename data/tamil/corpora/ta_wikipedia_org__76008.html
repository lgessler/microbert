<html><body><text id="wikipedia_ta_wikipedia_org__76008.html" ns="0" revid="2743250" sourceurl="https://ta.wikipedia.org/wiki/%E0%AE%9A%E0%AF%82%E0%AE%B0%E0%AE%BF%E0%AE%AF_%E0%AE%87%E0%AE%AF%E0%AE%95%E0%AF%8D%E0%AE%95%E0%AE%BE%E0%AE%B1%E0%AF%8D%E0%AE%B1%E0%AE%B2%E0%AF%8D_%E0%AE%B5%E0%AE%BE%E0%AE%A9%E0%AE%BE%E0%AE%AF%E0%AF%8D%E0%AE%B5%E0%AE%95%E0%AE%AE%E0%AF%8D" title="சூரிய இயக்காற்றல் வானாய்வகம்" type="wikipedia">சூரிய இயக்காற்றல் வானாய்வகம்<p><hi rend="bold">சூரிய இயக்காற்றல் வானாய்வகம்</hi> (Solar Dynamics Observatory) என்பது <ref target="https://ta.wikipedia.org/wiki/நாசா">நாசாவினால்</ref> பிப்ரவரி11, 2010 ல் சூரியனை ஆராய்வதற்காக 848 மில்லியன் அமெரிக்க டாலர் செலவில் வானில் ஏவப்பட்ட ஆய்வாகம் ஆகும். இது அட்லாசு 5 ஏவுகணை மூலம் கேப் கார்னிவல் நிலைய ஏவுதளத்தில் இருந்து விண்ணுக்கு ஏவப்பட்டது. இந்த ஆய்வகம் விண்மீன்களுடன் வாழுதல் (Living With a Star (LWS)) என்ற திட்டத்தின் ஓர் அங்கமாகும்.</p>
<figure><caption>ஆய்வகம் விண்ணுக்கு செலுத்தப்படுகிறது</caption></figure>
<p>இவ்வாய்வகம் சூரியனில் காந்தப் புலம் உருவாவதை பற்றியும் அதன் அமைப்பு பற்றியும் ஆராயும். மேலும் இந்த காந்தப்புலம் எப்படி சூரியகாற்றை பாதிக்கிறது, சூரியனின் காந்தப்புலத்தின் ஆதிக்கம் பூமியையும் பூமியை அண்டிய அயல்வெளியிலும் எவ்வாறு உள்ளது என்பது பற்றியும் இவ்வாய்வகம் ஆராயும்.</p>
<p>இதன் ஆயுள் காலம் 5 ஆண்டுகள். மற்ற <ref target="https://ta.wikipedia.org/wiki/செயற்கைக்கோள்">செயற்கைக்கோள்களை</ref> போலவே இது 5 ஆண்டுகளுக்கு மேலும் செயல்பாட்டில் இருக்கும் என எதிர்பார்க்கப்படுகிறது.</p>
<p>இவ்வாய்கத்தில் மூன்று கருவிகள் உள்ளன.</p>
<list type="unordered"><item>வளிமண்டல படத் திரட்டுமுறை - Atmospheric Imaging Assembly (AIA)-</item>
<item>உச்ச அளவு புற ஊதாக்கதிர்கள் மாறுதன்மை சோதனை - EUV Variability Experiment (EVE) .</item>
<item>கெலியோசெசுமிக் மற்றும் காந்தப்புல படக்கருவி - Helioseismic and Magnetic Imager (HMI)</item></list>
<p>இந்த மூன்று கருவிகளும் பற்பல ஆய்வுகளை மேற்கொள்ளும்.</p>
<figure><caption>ஆய்வக கருவிகள்</caption></figure>
<figure><caption>சூரியனில் ஏற்படும் கனல் கொந்தளிப்பு ஆய்வகம் அனுப்பிய படம்,</caption></figure>
</text></body></html>