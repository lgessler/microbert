<html><body><text id="wikipedia_ta_wikipedia_org__538721.html" ns="0" revid="3368883" sourceurl="https://ta.wikipedia.org/wiki/%E0%AE%9A%E0%AF%8B%E0%AE%9F%E0%AF%8D%E0%AE%9F%E0%AE%BE_%E0%AE%89%E0%AE%A4%E0%AE%AF%E0%AF%8D%E0%AE%AA%E0%AF%82%E0%AE%B0%E0%AF%8D_%E0%AE%87%E0%AE%B0%E0%AE%BE%E0%AE%9A%E0%AF%8D%E0%AE%9A%E0%AE%BF%E0%AE%AF%E0%AE%AE%E0%AF%8D" title="சோட்டா உதய்பூர் இராச்சியம்" type="wikipedia">சோட்டா உதய்பூர் இராச்சியம்

<p><hi rend="bold">சோட்டா உதய்பூர் இராச்சியம்</hi>  (<hi rend="bold">Chhota Udaipur State</hi> or 'Princely State of Chhota Udaipur'), (<ref target="https://ta.wikipedia.org/wiki/குசராத்தி_மொழி">குசராத்தி</ref>:છોટાઉદેપુર; <ref target="https://ta.wikipedia.org/wiki/இந்தி_மொழி">இந்தி</ref>: छोटा उदैपुर)<ref target="https://ta.wikipedia.org/wiki/முதற்_பக்கம்#cite_note-1">[1]</ref>1947 <ref target="https://ta.wikipedia.org/wiki/இந்தியப்_பிரிவினை">இந்திய விடுதலைக்கு</ref> முன்னர் <ref target="https://ta.wikipedia.org/wiki/பிரித்தானிய_இந்தியா">பிரித்தானிய இந்தியாவில்</ref> இருந்த 562 <ref target="https://ta.wikipedia.org/wiki/மன்னர்_அரசு_(பிரித்தானிய_இந்தியா)">சுதேச சமஸ்தானங்களில்</ref> ஒன்றாகும். இதன் தலைநகரமாக <ref target="https://ta.wikipedia.org/wiki/சோட்டா_உதய்பூர்">சோட்டா உதய்பூர்</ref> இருந்தது. இது தற்கால <ref target="https://ta.wikipedia.org/wiki/குஜராத்">குஜராத்</ref> மாநிலத்தின் கிழக்கில் அமைந்த <ref target="https://ta.wikipedia.org/wiki/சோட்டா_உதய்பூர்_மாவட்டம்">சோட்டா உதய்பூர் மாவட்டப்</ref> பகுதிகளை கொண்டிருந்தது.<ref target="https://ta.wikipedia.org/wiki/முதற்_பக்கம்#cite_note-2">[2]</ref> 1901-ஆம் ஆண்டின் மக்கள் தொகை கணக்கெடுப்பின் படி, சோட்டா உதய்பூர் இராச்சியம்  2,305 <ref target="https://ta.wikipedia.org/wiki/சதுர_கிலோ_மீட்டர்">சதுர கிலோ மீட்டர்</ref> பரப்பளவும், 64,621 <ref target="https://ta.wikipedia.org/wiki/மக்கள்_தொகை">மக்கள் தொகையும்</ref> கொண்டிருந்தது.</p>
வரலாறு
<p>1743-ஆம் ஆண்டில் ராவல் உதய் சிங் என்பவரால் சோட்டா உதய்பூர் இராச்சியம் நிறுவப்பட்டது. 1807-ஆம் ஆண்டில் <ref target="https://ta.wikipedia.org/wiki/பிரித்தானிய_இந்தியா">பிரித்தானிய இந்தியாவின்</ref> ஆட்சியாளர்கள் கொண்டுவந்த <ref target="https://ta.wikipedia.org/wiki/துணைப்படைத்_திட்டம்">துணைப்படைத் திட்டத்தை</ref> ஏற்ற சோட்டா உதய்பூர் இராச்சியத்தினர், ஆண்டுதோறும் ஆங்கிலேயர்களுக்கு <ref target="https://ta.wikipedia.org/wiki/திறை">திறை</ref> செலுத்தி <ref target="https://ta.wikipedia.org/wiki/மன்னர்_அரசு_(பிரித்தானிய_இந்தியா)">சுதேச சமஸ்தானமாக</ref> ஆட்சி செய்தனர். இது <ref target="https://ta.wikipedia.org/wiki/பம்பாய்_மாகாணம்">பம்பாய் மாகாணத்தின்</ref> <ref target="https://ta.wikipedia.org/wiki/ரேவா_கந்தா_முகமை">ரேவா கந்தா முகமையின்</ref> கீழ் செயல்பட்டது. </p>
<p>1947-இல் <ref target="https://ta.wikipedia.org/wiki/இந்தியப்_பிரிவினை">இந்திய விடுதலைக்குப்</ref> பின்னர்,  <ref target="https://ta.wikipedia.org/wiki/சுதேச_சமஸ்தானங்களின்_இணைப்பு_ஒப்பந்தம்">சுதேச சமஸ்தானங்களின் இணைப்பு ஒப்பந்தப்படி</ref> சோட்டா உதய்பூர் இராச்சியம்,  <ref target="https://ta.wikipedia.org/wiki/பம்பாய்_மாகாணம்">பம்பாய் மாகாணத்துடன்</ref> இணைக்கப்பட்டது. பின்னர் <ref target="https://ta.wikipedia.org/wiki/மாநில_மறுசீரமைப்புச்_சட்டம்">மாநில மறுசீரமைப்புச் சட்டத்தின்</ref> படி, 1956-ஆம் ஆண்டில் நிறுவப்பட்ட <ref target="https://ta.wikipedia.org/wiki/குஜராத்">குஜராத்</ref>  மாநிலத்தில் இணைக்கப்பட்டது. </p>
ஆட்சியாளர்கள்
<list type="unordered"><item>1762 –        1771  அர்சிஸ் சிங்</item>
<item>1771 –        1777 இரண்டாம் ஹமீர் சிங்</item>
<item>1777 –        1822  பீம்சிங் Bhimsinhji</item>
<item>1822 –        1851  குமான் சிங்</item>
<item>1851 –        1881  ஜித்  சிங்</item>
<item>1881 –        1895  மோட்டி சிங்</item>
<item>1895 – 29 ஆகஸ்டு  1923  பதே சிங்                         (பிறப்பு. 1884 – இறப்பு. 1923)</item>
<item>29 ஆகஸ்டு  1923 – 15 அக்டோபர் 1946  நட்வர் சிங்           (பி. 1906 – இ. 1946)</item>
<item>15 அக்டோபர் 1946 – 15 ஆகஸ்டு 1947 விரேந்திர சிங்                  (பி. 1907-. 25 சூன் 2005)<ref target="https://ta.wikipedia.org/wiki/முதற்_பக்கம்#cite_note-3">[3]</ref></item></list>
இதனையும் காண்க
<list type="unordered"><item><ref target="https://ta.wikipedia.org/wiki/ரேவா_கந்தா_முகமை">ரேவா கந்தா முகமை</ref></item>
<item><ref target="https://ta.wikipedia.org/wiki/துணைப்படைத்_திட்டம்">துணைப்படைத் திட்டம்</ref></item>
<item><ref target="https://ta.wikipedia.org/wiki/மன்னர்_அரசு_(பிரித்தானிய_இந்தியா)">சுதேச சமஸ்தானம்</ref></item>
<item><ref target="https://ta.wikipedia.org/wiki/சுதேச_சமஸ்தானங்களின்_இணைப்பு_ஒப்பந்தம்">சுதேச சமஸ்தானங்களின் இணைப்பு ஒப்பந்தம்</ref></item>
<item><ref target="https://ta.wikipedia.org/wiki/இந்திய_மன்னராட்சி_அரசுகளின்_பட்டியல்">இந்திய மன்னராட்சி அரசுகளின் பட்டியல்</ref></item>
<item><ref target="https://ta.wikipedia.org/wiki/சௌராஷ்டிர_மாநிலம்">சௌராஷ்டிர மாநிலம்</ref></item></list>
</text></body></html>