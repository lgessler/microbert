<html><body><text id="wikipedia_ta_wikipedia_org__439478.html" ns="0" revid="3228301" sourceurl="https://ta.wikipedia.org/wiki/%E0%AE%B5%E0%AE%BE%E0%AE%B0%E0%AE%BE%E0%AE%AF%E0%AF%8B_%E0%AE%B5%E0%AF%86%E0%AE%A3%E0%AF%8D%E0%AE%A3%E0%AE%BF%E0%AE%B2%E0%AE%BE%E0%AE%B5%E0%AF%87" title="வாராயோ வெண்ணிலாவே" type="wikipedia">வாராயோ வெண்ணிலாவே<p><hi rend="bold">வாராயோ வெண்ணிலாவே (<hi rend="italic">Vaaraayo Vennilaave</hi>)</hi> ஆர். சசிதரன் இயக்கத்தில் 2017 ஆம் ஆண்டு வெளிவந்த இந்தியத் <ref target="https://ta.wikipedia.org/wiki/தமிழ்">தமிழ்</ref> காதல் திரைப்படமாகும். அபிஷேக் பிலிம்ஸ் தயாரிப்பில் <ref target="https://ta.wikipedia.org/wiki/கார்த்திக்_ராஜா">கார்த்திக் ராஜா</ref> இசை அமைப்பில் 2017 ஆம் ஆண்டு இப்படம் வெளியானது. ஹரிப்ரியா, காவ்யா, தம்பி ராமையா, மற்றும் பலர் நடித்துள்ளனர். இப்படத்திற்கு ஒளிப்பதிவு செய்தவர் ராணா மற்றும் தொகுத்தவர்கள் விஜயன் மற்றும் கணேஷ்பாபு ஆவர்.</p>
நடிகர்கள்
<p>தினேஷ், சத்யா, ஹரிப்பிரியா, சங்கதாரா, காவியா, தம்பிராமைய்யா, முருகதாஸ், சந்தானபாரதி, சரித்திரன், சோனியா, சரவணன், கானா பாலா.</p>
கதைச்சுருக்கம்
<p>மிகவும் பணக்கார வாலிபன் தினேஷ். ஒரு வேலையின் காரணமாக சென்னையில் இருந்து கேரளாவிற்கு பயணம் செய்கிறான். அப்போது மிகவும் அழகான பெண் ஒருத்தியை சந்திக்கிறான் தினேஷ். அதன் பின்னர் அவள் வசம் காதல் கொள்கிறான்.</p>
தயாரிப்பு
<p><ref target="https://ta.wikipedia.org/wiki/அட்டகத்தி">அட்டகத்தி</ref> திரைப்படத்தின் வெற்றிக்கு பின்னர் கதாநாயகனாக தனது இரண்டாவது படத்தை தேர்வு செய்தார் <ref target="https://ta.wikipedia.org/wiki/அட்டகத்தி_தினேஷ்">அட்டகத்தி தினேஷ்</ref>. இந்தப் படம் அறிமுக இயக்குனர் ஆர் சசிதரனால் இயக்கப்பட்டது. துவக்கத்தில் திருக்குமரன் என்டர்டெயின்மென்ட் சி. வி. குமாரால் இப்படம் தயாரிக்கப்பட்டது. ஆனால் பின்னாளில் அவர் இந்தப் படத்தை விட்டு விலகினார். விக்ரமன் இயக்கத்தில் வெளிவந்த <hi rend="italic">நினைத்தது யாரோ</hi> என்ற படத்தை தயாரித்த அபிஷேக் பிலிம்ஸ் இந்த படத்தையும் தயாரித்தது. <ref target="https://ta.wikipedia.org/wiki/சந்தான_பாரதி">சந்தான பாரதி</ref>, சரித்திரன், சோனியா, சரவணன் மற்றும் <ref target="https://ta.wikipedia.org/wiki/கானா_பாலா">கானா பாலா</ref> ஆகியோர் நடித்துள்ளனர்.<ref target="https://ta.wikipedia.org/wiki/முதற்_பக்கம்#cite_note-1">[1]</ref><ref target="https://ta.wikipedia.org/wiki/முதற்_பக்கம்#cite_note-2">[2]</ref><ref target="https://ta.wikipedia.org/wiki/முதற்_பக்கம்#cite_note-3">[3]</ref><ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
<p>இந்தத் திரைப்படத்திற்கு இசை அமைத்தவர் <ref target="https://ta.wikipedia.org/wiki/கார்த்திக்_ராஜா">கார்த்திக் ராஜா</ref>. பாடல்களுக்கு வரிகளை எழுதியது <ref target="https://ta.wikipedia.org/wiki/பா._விஜய்">பா. விஜய்</ref> மற்றும் <ref target="https://ta.wikipedia.org/wiki/கபிலன்_(கவிஞர்)">கபிலன் (கவிஞர்)</ref>. ஒளிப்பதிவு செய்தது ராணா. கலை இயக்கம் செய்தது ராமலிங்கம் மற்றும் சண்டைக் காட்சிகளை இயக்கியது மைக்கேல்.<ref target="https://ta.wikipedia.org/wiki/முதற்_பக்கம்#cite_note-5">[5]</ref><ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
இசை
<p>இந்தப்படத்தின் பின்னணி மற்றும் பாடல்களுக்கு இசை அமைத்தவர் கார்த்திக் ராஜா.</p>
<p>பாடல்களுக்கு வரிகள் எழுதியது பா. விஜய் மற்றும் கபிலன்.</p>

வெளி-இணைப்புகள்
<list type="unordered"><item><ref target="https://www.imdb.com/title/tt3711180/">https://www.imdb.com/title/tt3711180/</ref></item></list>
</text></body></html>