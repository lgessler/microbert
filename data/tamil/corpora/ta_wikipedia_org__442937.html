<html><body><text id="wikipedia_ta_wikipedia_org__442937.html" ns="0" revid="3240299" sourceurl="https://ta.wikipedia.org/wiki/%E0%AE%95%E0%AE%BF%E0%AE%B3%E0%AF%88%E0%AE%9A%E0%AE%BF%E0%AE%A9%E0%AE%AE%E0%AF%88%E0%AE%9F%E0%AF%81" title="கிளைசினமைடு" type="wikipedia">கிளைசினமைடு
<p><hi rend="bold">கிளைசினமைடு</hi> <hi rend="italic">(Glycinamide)</hi> என்பது C2H6N2O என்ற <ref target="https://ta.wikipedia.org/wiki/மூலக்கூற்று_வாய்ப்பாடு">மூலக்கூற்று வாய்ப்பாட்டால்</ref> விவரிக்கப்படும் ஒரு <ref target="https://ta.wikipedia.org/wiki/கரிமச்_சேர்மம்">கரிமச் சேர்மமாகும்</ref>. <ref target="https://ta.wikipedia.org/wiki/கிளைசின்">கிளைசின்</ref> என்ற <ref target="https://ta.wikipedia.org/wiki/அமினோ_அமிலம்">அமினோ அமிலத்தின்</ref> <ref target="https://ta.wikipedia.org/wiki/அமைடு">அமைடு</ref> வழிப்பெறுதியே கிளைசினமைடு ஆகும்.</p>
<p>கிளைசினமைடின் ஐதரோகுளோரைடு உப்பான கிளைசினமைடு ஐதரோகுளோரைடு குட்சுவின் தாங்கல்கள் பட்டியலில் இடம்பெறும் ஒரு தாங்கலாகும். உயிர்வேதியியல் ஆய்வுகளில் பயன்படும் அளவுக்கு உடலியல் வீச்சுக்கேற்ற pH மதிப்பு இதற்கு உள்ளது. கிளைசினமைடு ஐதரோகுளோரைடின்  <ref target="https://ta.wikipedia.org/wiki/காடித்தன்மை_எண்">காடித்தன்மை எண்</ref> (pKa)  20 <ref target="https://ta.wikipedia.org/wiki/பாகை">பாகை</ref> <ref target="https://ta.wikipedia.org/wiki/செல்சியசு">செல்சியசு</ref> வெப்பநிலையில் 8.20 என்ற உடலியல் pH மதிப்புக்கு அருகில் உள்ளது. இக்காடித்தன்மை மதிப்பு கிளைசினமைடு ஐதரோகுளோரைடை <ref target="https://ta.wikipedia.org/wiki/உயிரணு_வளர்ப்பு">உயிரணு வளர்ப்புக்கு</ref> பயனுள்ளதாக மாற்றுகிறது. மேலும் இதன் ΔpKa/°செல்சியசு மதிப்பு -0.029 ஆகும். நீரில் இவ்வுப்பின் கரைதிறன்  0 ° செல்சியசில் 6.4 மோல்/லிட்டர் ஆகும்.</p>
<p>பியூரின் உயிர்த் தொகுப்பு வினையில் இடைநிலை விளைபொருளாகத் தோன்றும் கிளைசினமைடு ரிபோநியூக்ளியோடைடு தயாரிப்புக்குரிய  ஒரு  வினைபொருளாக இச்சேர்மம் பயன்படுகிறது <ref target="https://ta.wikipedia.org/wiki/முதற்_பக்கம்#cite_note-1">[1]</ref>.</p>
</text></body></html>