<html><body><text id="wikipedia_ta_wikipedia_org__411887.html" ns="0" revid="3405561" sourceurl="https://ta.wikipedia.org/wiki/%E0%AE%AA%E0%AE%B4%E0%AF%88%E0%AE%AF_%E0%AE%85%E0%AE%9A%E0%AE%BF%E0%AE%B0%E0%AE%BF%E0%AE%AF%E0%AE%AA%E0%AF%8D_%E0%AE%AA%E0%AF%87%E0%AE%B0%E0%AE%B0%E0%AE%9A%E0%AF%81" title="பழைய அசிரியப் பேரரசு" type="wikipedia">பழைய அசிரியப் பேரரசு

<figure><caption>அசிரியப் பேரரசர் காரும் காலத்திய <ref target="https://ta.wikipedia.org/wiki/அனதோலியா">அனதோலியா</ref></caption></figure>
<p><hi rend="bold">பழைய அசிரியப் பேரரசு</hi>  (<ref target="https://ta.wikipedia.org/wiki/ஆட்சிக்_காலம்">ஆட்சிக் காலம்</ref>:கிமு 2025 - கிமு 1378) (<hi rend="bold">Old Assyrian Empire</hi>) <ref target="https://ta.wikipedia.org/wiki/அசிரிய_மக்கள்">அசிரிய மக்களின்</ref> நான்கு கால கட்டங்களில் இருந்த பேரரசுகளில் இரண்டாவதாகும். பிற மூன்று கால கட்டங்களில் இருந்த அசிரிய இராச்சியங்கள் <ref target="https://ta.wikipedia.org/wiki/பண்டைய_அசிரியா">பண்டைய அசிரியா</ref>, <ref target="https://ta.wikipedia.org/wiki/மத்திய_அசிரியப்_பேரரசு">மத்திய அசிரியப் பேரரசு</ref> மற்றும்  <ref target="https://ta.wikipedia.org/wiki/புது_அசிரியப்_பேரரசு">புது அசிரியப் பேரரசுகள்</ref> ஆகும். பழைய அசிரியப் பேரரசின் தலைநகராக <ref target="https://ta.wikipedia.org/wiki/அசூர்,_பண்டைய_நகரம்">அசூர்</ref> மற்றும் டெல்-லெய்லான் எனும் சுபாத்-என்லில் நகரங்கள் விளங்கியது. பழைய அசிரியப் பேரரசு கிமு 2025 முதல் 1378 முடிய ஆண்டனர்.  </p>
<p><ref target="https://ta.wikipedia.org/wiki/பண்டைய_அண்மை_கிழக்கு">பண்டைய அண்மை கிழக்கில்</ref>, யூப்ரடீஸ் -  டைகிரீஸ் ஆறுகள் பாயும் மேல் <ref target="https://ta.wikipedia.org/wiki/மெசொப்பொத்தேமியா">மெசொப்பொத்தேமியாவில்</ref>, தற்கால <ref target="https://ta.wikipedia.org/wiki/ஈராக்">ஈராக்</ref> மற்றும் <ref target="https://ta.wikipedia.org/wiki/சிரியா">சிரியாவில்</ref> வாழ்ந்த <ref target="https://ta.wikipedia.org/wiki/அசிரிய_மக்கள்">அசிரியர்கள்</ref> <ref target="https://ta.wikipedia.org/wiki/கிழக்கு_செமிடிக்_மொழிகள்">கிழக்கு செமிடிக் மொழியான</ref> <ref target="https://ta.wikipedia.org/wiki/அக்காதியம்">அக்காதியம்</ref> பேசினர்.</p>
<p><hi rend="bold">நாகரீகங்களின் தொட்டில்</hi> எனப்போற்றப்படும் <ref target="https://ta.wikipedia.org/wiki/மெசொப்பொத்தேமியா">மெசொப்பொத்தேமியாவில்</ref> <ref target="https://ta.wikipedia.org/wiki/சுமேரியா">சுமேரியாவின்</ref> <ref target="https://ta.wikipedia.org/wiki/அக்காடியப்_பேரரசு">அக்காடியப் பேரரசு</ref>, <ref target="https://ta.wikipedia.org/wiki/பாபிலோன்">பாபிலோன்</ref>, <ref target="https://ta.wikipedia.org/wiki/அசிரியா">அசிரியா</ref> இராச்சியங்கள் கலை, பண்பாடு, அறிவியல் மற்றும் தொழில்நுட்பத்தில் உயர்ந்த நிலையில் இருந்தன.  </p>
<p>பழைய அசிரியப் பேரரரசு உச்சத்தில் இருந்த போது கிழக்கில் தற்கால ஆர்மீனியா, அஜர்பைஜன், மற்றும் <ref target="https://ta.wikipedia.org/wiki/ஈரான்">ஈரான்</ref>, <ref target="https://ta.wikipedia.org/wiki/ஈராக்">ஈராக்</ref>, <ref target="https://ta.wikipedia.org/wiki/சிரியா">சிரியா</ref>, தெற்கில்  அரேபியத் தீபகற்பம், மேற்கில் <ref target="https://ta.wikipedia.org/wiki/சைப்பிரஸ்">சைப்பிரஸ்</ref>, <ref target="https://ta.wikipedia.org/wiki/பண்டைய_எகிப்து">பண்டைய எகிப்து</ref>, பண்டைய <ref target="https://ta.wikipedia.org/wiki/லிபியா">லிபியா</ref> ஆகிய பகுதிகளில் அசிரியர்களின் ஆட்சியில் இருந்தது.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
<p>முந்தைய <ref target="https://ta.wikipedia.org/wiki/அக்காடியப்_பேரரசு">அக்காடியப் பேரரசில்</ref> சிறு நகரமாக இருந்த <ref target="https://ta.wikipedia.org/wiki/அசூர்,_பண்டைய_நகரம்">அசூர் நகரத்தில்</ref> கிமு 2600ல்  அசிரிய மக்கள் கோயில்கள், அரண்மனைகள், நகரச் சதுக்கங்கள் கட்டி, அதனை தமது இராச்சியத்திற்கு பெயராகவும், தலைநகரமாகவும் கொண்டனர். 
அசூர் நகரம் நிறுவுவதற்கு முன்னர் அசிரியாவை சுபர்த்து என்றும்  <ref target="https://ta.wikipedia.org/wiki/சாசானியப்_பேரரசு"> சாசானியப் பேரரசில்</ref> அசோரிஸ்தான் எனவும் அழைக்கப்பட்டது.  </p>
வரலாறு
<p>பழைய அசிரியப் பேரரசர் இலு -  சுமா  காலத்தில் தற்கால துருக்கி மற்றும் சிரியாவின் <ref target="https://ta.wikipedia.org/wiki/அனதோலியா">அனதோலியா</ref>, <ref target="https://ta.wikipedia.org/wiki/லெவண்ட்">லெவண்ட்</ref> மற்றும் <ref target="https://ta.wikipedia.org/wiki/மெசொப்பொத்தேமியா">மெசொப்பொத்தேமியாவின்</ref> தெற்கின் <ref target="https://ta.wikipedia.org/wiki/பாபிலோன்">பாபிலோனியப்</ref> பகுதிகளில் <ref target="https://ta.wikipedia.org/wiki/அசிரிய_மக்கள்">அசிரியர்களின்</ref> குடியிருப்புகள் ஏற்படுத்தினர்.</p>
<p><ref target="https://ta.wikipedia.org/wiki/மெசொப்பொத்தேமியா">மெசொப்பொத்தேமியாவில்</ref> கிமு 2450ல் அசிரியர்கள், <ref target="https://ta.wikipedia.org/wiki/சுமேரியா">சுமேரியர்களின்</ref> ஆதிக்கத்தை முடிவுக்கு கொண்டு வந்தனர். 
<ref target="https://ta.wikipedia.org/wiki/அசிரிய_மக்கள்">அசிரிய மக்களின்</ref> முதல் கோயிலை <ref target="https://ta.wikipedia.org/wiki/அசூர்,_பண்டைய_நகரம்">அசூர்</ref>  நகரத்தில் அசிரியப் பேரரசர் உஷ்பியா கிமு 2050ல் நிறுவினார். பின்னர் நகரத்துடன் அசூர் கோயிலைச் சுற்றி கோட்டைச் சுவர்கள் எழுப்பப்பட்டது. </p>
<p>கிமு 2500 - 2400க்கு இடைப்பட்ட காலத்தில் கால்நடைகள் மேய்க்கும் நாடோடி இன மக்களாக இருந்த <ref target="https://ta.wikipedia.org/wiki/அசிரிய_மக்கள்">அசிரியர்கள்</ref>,  <ref target="https://ta.wikipedia.org/wiki/அனதோலியா">அனதோலியாவின்</ref> ஹட்டியர்கள் மற்றும் உரியர்கள், மற்றும்  <ref target="https://ta.wikipedia.org/wiki/ஈலாம்">ஈலாம்</ref>  பகுதியின் குடியன், லுல்லுபி மற்றும் அமோரிட்டு   இன மக்களிடம் பகை பாராட்டினர்.<ref target="https://ta.wikipedia.org/wiki/முதற்_பக்கம்#cite_note-Georges_Roux,_Ancient_Iraq-4">[4]</ref></p>
<p>கிமு 2400ல் சுமேரிய மக்கள் <ref target="https://ta.wikipedia.org/wiki/அக்காடியப்_பேரரசு">அக்காடியப் பேரரசின்</ref> அசிரிய-பாபிலோனிய குடிமக்கள் ஆயினர்.<ref target="https://ta.wikipedia.org/wiki/முதற்_பக்கம்#cite_note-Deutscher-5">[5]</ref><ref target="https://ta.wikipedia.org/wiki/முதற்_பக்கம்#cite_note-woods-6">[6]</ref>கிமு 2025ல்  <ref target="https://ta.wikipedia.org/wiki/அசிரிய_மக்கள்">அசிரியர்கள்</ref> மொசபதோமியாவில் பழைய அசிரியப் பேரரசை நிறுவினர்.</p>
மித்தானி இராச்சியம்
<p>பழைய அசிரியப் பேரரசுக்கும், <ref target="https://ta.wikipedia.org/wiki/மத்திய_அசிரியப்_பேரரசு">மத்திய அசிரியப் பேரரசுக்கும்</ref> இடைப்பட்ட காலத்தில் கிமு 1475 முதல் கிமு  1275 முடிய <ref target="https://ta.wikipedia.org/wiki/மித்தானி_இராச்சியம்">மித்தானியர்கள்</ref> அசிரியர்களின் பேரரசைக் கைப்பற்றி ஆண்டனர்.</p>
இதனையும் காண்க
<list type="unordered"><item><ref target="https://ta.wikipedia.org/wiki/மெசொப்பொத்தேமியா">மெசொப்பொத்தேமியா</ref></item>
<item><ref target="https://ta.wikipedia.org/wiki/பாபிலோன்">பாபிலோன்</ref></item>
<item><ref target="https://ta.wikipedia.org/wiki/சுமேரியா">சுமேரியா</ref></item>
<item><ref target="https://ta.wikipedia.org/wiki/அக்காடியப்_பேரரசு">அக்காடியப் பேரரசு</ref></item>
<item><ref target="https://ta.wikipedia.org/wiki/அசிரிய_மக்கள்">அசிரிய மக்கள்</ref></item>
<item><ref target="https://ta.wikipedia.org/wiki/பண்டைய_அசிரியா">பண்டைய அசிரியா</ref></item>
<item><ref target="https://ta.wikipedia.org/wiki/மத்திய_அசிரியப்_பேரரசு">மத்திய அசிரியப் பேரரசு</ref></item>
<item><ref target="https://ta.wikipedia.org/wiki/புது_அசிரியப்_பேரரசு">புது அசிரியப் பேரரசு</ref></item>
<item><ref target="https://ta.wikipedia.org/wiki/அசூர்,_பண்டைய_நகரம்">அசூர்</ref></item>
<item><ref target="https://ta.wikipedia.org/wiki/ஆதாத்">ஆதாத்</ref></item></list>
<list type="unordered"><item><ref target="https://ta.wikipedia.org/wiki/லம்மசு">லம்மசு</ref></item>
<item><ref target="https://ta.wikipedia.org/wiki/நினிவே">நினிவே</ref></item>
<item><ref target="https://ta.wikipedia.org/wiki/நிம்ருத்">நிம்ருத்</ref></item>
<item><ref target="https://ta.wikipedia.org/wiki/மித்தானி_இராச்சியம்">மித்தானி இராச்சியம்</ref></item>
<item><ref target="https://ta.wikipedia.org/wiki/எப்லா_இராச்சியம்">எப்லா இராச்சியம்</ref></item></list>
பழைய அசிரியப் பேரரசின் ஆட்சியாளர்கள்
<p>பழைய அசிரியப் பேரரசர்களின் பட்டியல்:<ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
<list type="unordered"><item>முதலாம் புசூர் - அசூர் - கிமு 2025</item>
<item>இலு -சுமா - கிமு 1945 - 1906</item></list>




வெளி இணைப்புகள்
<list type="unordered"><item><ref target="https://ta.wikipedia.org/wiki/Morris_Jastrow,_Jr.">Morris Jastrow, Jr.</ref>, <ref target="http://fax.libs.uga.edu/DS71xJ39C/"><hi rend="italic">The Civilization of Babylonia and Assyria: its remains, language, history, religion, commerce, law, art, and literature</hi></ref> <ref target="https://web.archive.org/web/20060921105053/http://fax.libs.uga.edu/DS71xJ39C/1f/civilization_of_babylonia_and_assyria.pdf">பரணிடப்பட்டது</ref> 2006-09-21 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref>, London: Lippincott (1915)—a searchable facsimile at the University of Georgia Libraries; also available in <ref target="http://fax.libs.uga.edu/DS71xJ39C/1f/civilization_of_babylonia_and_assyria.pdf">layered PDF format</ref> <ref target="https://web.archive.org/web/20060921105053/http://fax.libs.uga.edu/DS71xJ39C/1f/civilization_of_babylonia_and_assyria.pdf">பரணிடப்பட்டது</ref> 2006-09-21 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item></list>
<p>
<ref target="https://ta.wikipedia.org/wiki/புவியியல்_ஆள்கூற்று_முறை">ஆள்கூறுகள்</ref>: <ref target="//tools.wmflabs.org/geohack/geohack.php?pagename=%E0%AE%AE%E0%AF%81%E0%AE%A4%E0%AE%B1%E0%AF%8D_%E0%AE%AA%E0%AE%95%E0%AF%8D%E0%AE%95%E0%AE%AE%E0%AF%8D&amp;params=36_N_43.3_E_dim:150km">36°00′N 43°18′E﻿ / ﻿36.0°N 43.3°E﻿ / 36.0; 43.3</ref></p>
</text></body></html>