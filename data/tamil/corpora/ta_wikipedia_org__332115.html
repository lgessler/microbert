<html><body><text id="wikipedia_ta_wikipedia_org__332115.html" ns="0" revid="2859062" sourceurl="https://ta.wikipedia.org/wiki/%E0%AE%B5%E0%AF%80%E0%AE%B0%E0%AE%AA%E0%AE%A4%E0%AF%8D%E0%AE%A4%E0%AE%BF%E0%AE%B0%E0%AE%A9%E0%AF%8D_%E0%AE%95%E0%AF%8B%E0%AE%B5%E0%AE%BF%E0%AE%B2%E0%AF%8D" title="வீரபத்திரன் கோவில்" type="wikipedia">வீரபத்திரன் கோவில்
<p><hi rend="bold">வீரபத்திரன் கோவில்</hi> (<hi rend="italic">Veerabhadra temple</hi>) இந்திய நாட்டில் <ref target="https://ta.wikipedia.org/wiki/ஆந்திரப்_பிரதேசம்">ஆந்திரா மாநிலத்தில்</ref> <ref target="https://ta.wikipedia.org/wiki/அனந்தபூர்_மாவட்டம்">அனந்தபூர்</ref> மாவட்டத்திற்கு உட்பட்ட <ref target="https://ta.wikipedia.org/wiki/லேபாக்ஷி">லேபாக்ஷி</ref> என்ற ஊரில் அமைந்துள்ள ஏழு அதிசயங்களைத் தன்னகத்தே அடக்கியுள்ள <ref target="https://ta.wikipedia.org/wiki/கோவில்">கோவில்</ref> ஆகும். இது அப்பகுதியை <ref target="https://ta.wikipedia.org/wiki/16-ஆம்_நூற்றாண்டு">16 ஆம் நூற்றாண்டு</ref> வாக்கில் ஆண்டுவந்த <ref target="https://ta.wikipedia.org/wiki/விஜயநகரப்_பேரரசு">விசயநகர</ref> பேரரசால் கட்டப்பட்டதாகும். இவர்களில் <ref target="https://ta.wikipedia.org/wiki/கட்டிடக்கலை">கட்டிடக் கலைக்கும்</ref>, <ref target="https://ta.wikipedia.org/wiki/வரைகலை">வரைகலைக்கும்</ref> சிறந்த எடுத்துக்காட்டாக இக்கோவில் விளங்குகிறது. இங்கு காணப்படும் வரைகலையை அடிப்படையாகவைத்தே பல சேலைகளின் வரைகலைகள் உருவாக்கப்படுகின்றன. <ref target="https://ta.wikipedia.org/wiki/இராமாயணம்">ராமாயணக்காலத்திற்கு</ref> உட்பட்ட கதையின் படி கட்டப்பட்ட கோவிலாக இருந்தாலும் இது ஒரு <ref target="https://ta.wikipedia.org/wiki/சிவன்">சிவ</ref> தளம் ஆகும். சிவனின் சடாமுடியிலிருந்து பிறந்த வீரபத்திரருக்கு இந்த கோவில் கட்டப்பட்டுள்ளது. உலகிலே பெரிய <ref target="https://ta.wikipedia.org/wiki/நந்தி_தேவர்">நந்தியும்</ref>, ஒரே கல்லில் செதுக்கப்பட்ட சிவன் சிலையும் சிறப்பான உலக புகழ் தோற்றம் கொண்டவையாகும்.</p>
இதிகாச வரலாறு
<figure><caption>மண்டபத்தில் தூண்களில் காணப்படும் <ref target="https://ta.wikipedia.org/wiki/சிவன்">சிவன்</ref>,<ref target="https://ta.wikipedia.org/wiki/விஷ்ணு">விஷ்ணு</ref> சிற்பங்கள்</caption></figure>
<p><ref target="https://ta.wikipedia.org/wiki/இந்து">இந்து</ref> <ref target="https://ta.wikipedia.org/wiki/இதிகாசம்">இதிகாசங்களில்</ref> ஒன்றான <ref target="https://ta.wikipedia.org/wiki/இராமாயணம்">இராமாயணத்தில்</ref> இடம்பெறும் <ref target="https://ta.wikipedia.org/wiki/கழுகு">கழுகு</ref> வடிவிலான ஒரு பறவையான <ref target="https://ta.wikipedia.org/wiki/சடாயு">சடாயு</ref> <ref target="https://ta.wikipedia.org/wiki/இராமன்">இராமனின்</ref> மனைவியான <ref target="https://ta.wikipedia.org/wiki/சீதா">சீதையை</ref> <ref target="https://ta.wikipedia.org/wiki/இராவணன்">இராவணன்</ref> தூக்கிச் செல்லும்போது வழிமறித்ததாகவும், அப்போது இராவணன் சடாவுவின் இறக்கையைவெட்டி வீழ்த்தியதாகவும் கூறப்படுகிறது. அப்போது அங்குவந்த ராமன் சடாயுவின் நிலைகண்டு  எழுந்திருக்கும்படி பறவையிடம் சொன்னதாக வரலாறு கூறுகிறது. <ref target="https://ta.wikipedia.org/wiki/தெலுங்கு">தெலுங்கில்</ref> ,,லே<hi rend="italic"> என்றால் </hi>எழுந்திரு<hi rend="italic"> என்றும், </hi>பட்சி<hi rend="italic"> என்றால் </hi>பறவை<hi rend="italic"> என்றும் பொருள் கொள்ளப்படுகிறது. இதன் காரணமாகவே இந்த ஊருக்கு </hi>லேபட்சி<hi rend="italic"> என்று பெயர் வந்ததாகக் கூறப்படுகிறது.</hi></p>
அமைவிடம்
<figure><caption>மோகா மண்டபத்தின் <ref target="https://ta.wikipedia.org/wiki/கூரை">கூரையில்</ref> காணப்படும் <ref target="https://ta.wikipedia.org/wiki/வரைகலை">வரைகலை</ref>.</caption></figure>
<p>இத்தளம் ஆந்திர மாநிலத்தில் இருந்து <ref target="https://ta.wikipedia.org/wiki/கருநாடகம்">கருநாடகம்</ref> செல்லும் <ref target="https://ta.wikipedia.org/wiki/தேசிய_நெடுஞ்சாலை_7_(இந்தியா)">சாலையில்</ref> அமைந்துள்ளது. 
<ref target="https://ta.wikipedia.org/wiki/கருநாடகம்">கர்நாடக</ref> மாநிலத்தின் தலைநகரான <ref target="https://ta.wikipedia.org/wiki/பெங்களூர்">பெங்களூரிலிருந்து</ref> 140 கிலோ மீற்றர்கள் தொலைவில் ஆந்திர மாநிலத்தின் எல்லையோரம் அமைந்துள்ளது.<ref target="https://ta.wikipedia.org/wiki/முதற்_பக்கம்#cite_note-Kamath-1">[1]</ref><ref target="https://ta.wikipedia.org/wiki/முதற்_பக்கம்#cite_note-FOOTNOTEKnapp2009608-09-2">[2]</ref></p>
கட்டிடக்கலை
<figure><caption>கூரையின்மேல் காணப்படும் வரைகலை.</caption></figure>
<p>இக்கோவில் விசயநகர கட்டிடக்கலைக்கு எடுத்துக்காட்டாக விளங்குகிறது. இக்கோவில் மூன்று பகுதிகளாக அருகருகே அமைக்கப்பட்டுள்ளது. பல <ref target="https://ta.wikipedia.org/wiki/தூண்">தூண்களுடன்</ref> நாட்டிய மண்டமும், <ref target="https://ta.wikipedia.org/wiki/கர்ப்பக்கிருகம்">கர்ப்பக்கிருகமும்</ref> அமைந்துள்ளது. இந்த நாட்டிய மண்டபத்தில் <ref target="https://ta.wikipedia.org/wiki/தேவ_உலகம்">தேவலோக</ref> கண்ணியர்களான <ref target="https://ta.wikipedia.org/wiki/அரம்பை">அரம்பை</ref>, <ref target="https://ta.wikipedia.org/wiki/மேனகை">மேனகை</ref>, <ref target="https://ta.wikipedia.org/wiki/ஊர்வசி_(அரம்பையர்)">ஊர்வசி</ref>, <ref target="https://ta.wikipedia.org/wiki/திலோத்தமை">திலோத்தமை</ref> ஆகியோரின் நாட்டியம் இடம் பெற்றுள்ளது. இக்கோவிலின் பின்புறம் ஏழு தலையுடம் கூடிய பிரமாண்டமான <ref target="https://ta.wikipedia.org/wiki/நாகப்பாம்பு">நாகம்</ref> அமைக்கப்பட்டுள்ளது. ஒரு <ref target="https://ta.wikipedia.org/wiki/சிற்பி">சிற்பி</ref> தன் தாய் மதிய உணவு சமைப்பதற்குள் இந்த நாகத்தை செதுக்கி முடித்ததாக வரலாறு கூறுகிறது. இதன் அருகில் அமைந்துள்ள கல்யாண மண்டபம் முழுவதிலும் முடியாத நிலையில் உள்ளது.</p>
<p>இக்கோவிலில் சீதாதேவியின் கால்பட்ட இடத்தில் எப்போதும் <ref target="https://ta.wikipedia.org/wiki/நீர்">நீர்</ref> வற்றாமல் இருப்பதைக் காணமுடிகிறது.</p>
ஓவியங்கள்
<p>இக்கோயிலின் கருவறைச் சுவரிலும், கோயில் மண்டபங்களின் விதானங்களில் ஏராளமான ஓவியங்கள் வரையப்பட்டுள்ளன. சிவன் குறித்த ஓவியங்களும், <ref target="https://ta.wikipedia.org/wiki/மனுநீதிச்_சோழன்">மனுநீதிச் சோழனின்</ref> வாழ்க்கையை விளக்கும் வகையில் நீதிவடங்கன் கன்றுக்குட்டியை தேர்காலில் ஏற்றி கொல்லுதல், பசு ஆராய்ச்சி மணியை அடித்தல், சோழன் வந்து விசாரித்தல், சோழன் தன் மகனை தேர்காலில் ஏற்றி கொல்லுதல், சிவபெருமான் நீதிவிடங்கனையும், கன்றுக்குட்டியையும் உயிர்பித்து, சோழனுக்கு ஆசிவழங்குதல் போன்ற ஓவியங்கள்  வரையப்பட்டுள்ளன.</p>
லதா மண்டபம்
<figure><caption>ஏழு தலையுடம் கூடிய பிரமாண்டமான <ref target="https://ta.wikipedia.org/wiki/நாகப்பாம்பு">நாகத்தின்</ref> தோற்றம்</caption></figure>
<p>இக்கோவிலில் அமைந்துள்ளவற்றில் முக்கியப்பகுதியும் <ref target="https://ta.wikipedia.org/wiki/வரைகலை">வரைகலை</ref> படிப்பவர்களின் சொர்க்கபுரியாகத் திகழ்வதுவும் இந்த <hi rend="italic">லதா மண்டபம்</hi> ஆகும். இந்தியாவில் தயாராகும் சேலைகளின் ஓரங்களில் வரையப்படும் வரைகலைகள் அனைத்துமே இங்கிருந்துதான் எடுக்கப்பட்டவையாகும். மேலும் இக்கோவிலில் அமைந்துள்ள <hi rend="italic">தொங்கும் தூண்</hi> மிகவும் பிரமிப்பைக் கொடுப்பதாக உள்ளது. இத்தூண் தரைப்பகுதியைத் தொடாமலேயே தொங்கிய நிலையில் செதுக்கப்பட்டுள்ளது.</p>


ஆதார நூற்பட்டியல்
<list type="unordered"><item>Bhardwaj,D. S.(1 January 1998).<ref target="https://books.google.com/books?id=1VxSfH_hMPkC&amp;pg=PA295"><hi rend="italic">Domestic Tourism in India</hi></ref>.Indus Publishing.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/978-81-7387-078-1">978-81-7387-078-1</ref>.<ref target="https://books.google.com/books?id=1VxSfH_hMPkC&amp;pg=PA295">https://books.google.com/books?id=1VxSfH_hMPkC&amp;pg=PA295</ref>.</item>
<item>Knapp,Stephen(1 January 2009).<ref target="https://books.google.com/books?id=djI5mL2qeocC&amp;pg=PT608"><hi rend="italic">Spiritual India Handbook</hi></ref>.Jaico Publishing House.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/978-81-8495-024-3">978-81-8495-024-3</ref>.<ref target="https://books.google.com/books?id=djI5mL2qeocC&amp;pg=PT608">https://books.google.com/books?id=djI5mL2qeocC&amp;pg=PT608</ref>.</item>
<item>Michell,George(1 May 2013).<ref target="https://books.google.com/books?id=GdBbBAAAQBAJ&amp;pg=PT328"><hi rend="italic">Southern India: A Guide to Monuments Sites &amp; Museums</hi></ref>.Roli Books Private Limited.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/978-81-7436-903-1">978-81-7436-903-1</ref>.<ref target="https://books.google.com/books?id=GdBbBAAAQBAJ&amp;pg=PT328">https://books.google.com/books?id=GdBbBAAAQBAJ&amp;pg=PT328</ref>.</item></list>
வெளி இணைப்புகள்

<list type="unordered"><item><ref target="http://us.makemytrip.com/destination/lepakshi/lepakshi.htm">Lepakshi and temple (photo of the Nandi)</ref></item>
<item><ref target="http://cheeseweb.eu/2011/06/veerabhadra-temple-lepakshi-bhoganandishwara-temple-nandi-hills-india-photo-essay/">Photo Essay of the Temple</ref></item></list>
</text></body></html>