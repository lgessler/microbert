<html><body><text id="wikipedia_ta_wikipedia_org__516779.html" ns="0" revid="3271206" sourceurl="https://ta.wikipedia.org/wiki/%E0%AE%AA%E0%AE%BF%E0%AE%9F%E0%AE%BF%E0%AE%8E%E0%AE%B8%E0%AF%8D" title="பிடிஎஸ்" type="wikipedia">பிடிஎஸ்
<p><hi rend="bold">பிடிஎஸ்</hi> (BTS/방탄소년단) அல்லது <hi rend="bold">பாங்டன் ஸொனென்தன்</hi> என்பது <ref target="https://ta.wikipedia.org/wiki/ஜின்_(பாடகர்)">ஜின்</ref>, <ref target="https://ta.wikipedia.org/wiki/ராப்_மான்ஸ்டர்_(சொல்லிசை_கலைஞர்)">ஆர்.எம்.</ref>, <ref target="https://ta.wikipedia.org/wiki/ஜுங்கூக்">ஜுங்கூக்</ref>, <ref target="https://ta.wikipedia.org/wiki/ஜே-ஹோப்">ஜே-ஹோப்</ref>, <ref target="https://ta.wikipedia.org/wiki/சுகா_(சொல்லிசை_கலைஞர்)">சுகா</ref>, <ref target="https://ta.wikipedia.org/wiki/வி_(பாடகர்)">வி</ref> மற்றும் <ref target="https://ta.wikipedia.org/wiki/ஜிமின்_(பாடகர்)">ஜிமின்</ref> போன்ற ஏழு உறுப்பினர்களைக் கொண்ட <ref target="https://ta.wikipedia.org/wiki/தென்_கொரியா">தென் கொரிய</ref> நாட்டு ஆண்கள் இசைக்குழு ஆகும். இது 2010 இல் உருவாக்கப்பட்டு 2013 இல் <ref target="https://ta.wikipedia.org/wiki/பிக்_ஹிட்_மியூசிக்">பிக் ஹிட் என்டர்டெயின்மெண்ட்</ref> என்ற நிறுவனத்தின் கீழ் அறிமுகமானது. இவர்களின் பாடல் பெரும்பாலும் தனிப்பட்ட மற்றும் சமூக வர்ணனைகளை மையமாகக் கொண்டது. இதனால் இவர்களின் பாடல் வரிகள் சமூக ஊடகங்களில் மிகவும் பிரபலமானது. இவர்களின் படைப்புகளில் பெரும்பாலும் இலக்கியம் மற்றும் உளவியல் கருத்துக்கள் பற்றிய குறிப்புகள் மற்றும் மாற்று பிரபஞ்சக் கதையையும் உள்ளடக்கியது.  இந்த குழு பல ஆல்பங்களை வெளியிட்டு பல உலக சுற்றுப்பயணங்களில் நிகழ்த்தியுள்ளது. </p>
<p>இக்குழு 2013 ஆம் ஆண்டில் அவர்களின் ஒற்றை ஆல்பமான '2 கூல் 4 ஸ்கூல்' என்ற பாடலுடன் அறிமுகமானது. பின்னர் அவர்களின் முதல் <ref target="https://ta.wikipedia.org/wiki/கொரிய_மொழி">கொரிய மொழி</ref> இசுடுடியோ ஆல்பமான 'டார்க் &amp; வைல்ட்' மற்றும் <ref target="https://ta.wikipedia.org/wiki/ஜப்பானிய_மொழி">ஜப்பானிய மொழி</ref> இசுடுடியோ ஆல்பமான 'வேக் அப்' ஆகியவற்றை 2014 இல் வெளியிட்டது. இவர்களின் இரண்டாவது கொரிய இசுடுடியோ ஆல்பமான 'விங்ஸ்' (2016) என்ற ஆல்பம் <ref target="https://ta.wikipedia.org/wiki/தென்_கொரியா">தென் கொரியாவில்</ref> முதன்முதலில் ஒரு மில்லியன் பிரதிகள் விற்று சாதனையை படைத்தது. பின்னர் 2017 ஆம் ஆண்டளவில் பிடிஎஸ் உலகளாவிய இசை சந்தையில் நுழைந்து <ref target="https://ta.wikipedia.org/wiki/ஐக்கிய_அமெரிக்கா">அமெரிக்காவிலும்</ref> ஏராளமான விற்பனை சாதனைகளை முறியடித்தது.</p>
<p>பிடிஎஸ் இசைக்குழு இதுவரைக்கும் 6 அமெரிக்க இசை விருதுகள், 5 பில்போர்டு மியூசிக் விருதுகள் மற்றும் 24 கோல்டன் டிஸ்க் விருதுகள் மற்றும் <ref target="https://ta.wikipedia.org/wiki/கிராமி_விருது">கிராமி விருது</ref> மற்றும் பிரிட் விருதுக்கான பரிந்துரைகள் உட்பட அவர்களின் படைப்புகளுக்கு ஏராளமான விருதுகளையும் மற்றும் பாராட்டுக்களைப் பெற்றுள்ளது என்பது குறிப்பிடத்தக்கது.</p>
<list type="unordered">
<item>உறுப்பினர்கள்</item>
<item>கிம் சியோக்-ஜின்</item>
<item>ஆர்.எம்.</item>
<item>ஜுங்கூக்</item>
</list>
<list type="unordered">
<item>உறுப்பினர்கள்</item>
<item> ஜே-ஹோப்</item>
<item> சுகா</item>
<item> வி</item>
<item> ஜிமின்</item>
</list>


வெளிப்புற இணைப்புகள்
<list type="unordered"><item><ref target="http://bts.ibighit.com/">அதிகாரப்பூர்வ இணையதளம்</ref></item></list>
</text></body></html>