<html><body><text id="wikipedia_ta_wikipedia_org__264248.html" ns="0" revid="3430494" sourceurl="https://ta.wikipedia.org/wiki/%E0%AE%AA%E0%AE%BF%E0%AE%A9%E0%AE%BE%E0%AE%99%E0%AF%8D%E0%AE%95%E0%AF%81_%E0%AE%AA%E0%AE%A9%E0%AF%8D%E0%AE%A9%E0%AE%BE%E0%AE%9F%E0%AF%8D%E0%AE%9F%E0%AF%81_%E0%AE%B5%E0%AE%BE%E0%AE%A9%E0%AF%82%E0%AE%B0%E0%AF%8D%E0%AE%A4%E0%AE%BF_%E0%AE%A8%E0%AE%BF%E0%AE%B2%E0%AF%88%E0%AE%AF%E0%AE%AE%E0%AF%8D" title="பினாங்கு பன்னாட்டு வானூர்தி நிலையம்" type="wikipedia">பினாங்கு பன்னாட்டு வானூர்தி நிலையம்
<p><hi rend="bold">பினாங்கு பன்னாட்டு வானூர்தி நிலையம்</hi> அல்லது <hi rend="bold">பாயான் லெப்பாஸ் பன்னாட்டு வானூர்தி நிலையம்</hi> (<ref target="https://ta.wikipedia.org/wiki/ஐஏடிஏ_குறியீடு">ஐஏடிஏ</ref>: <hi rend="bold">PEN</hi>,<ref target="https://ta.wikipedia.org/wiki/பன்னாட்டு_குடிசார்_வான்பயண_அமைப்பு_வானூர்தி_நிலையக்_குறியீடு">ஐசிஏஓ</ref>: <hi rend="bold">WMKP</hi>), (<ref target="https://ta.wikipedia.org/wiki/ஆங்கிலம்">ஆங்கிலம்</ref>: <hi rend="italic">Penang International Airport</hi>; <ref target="https://ta.wikipedia.org/wiki/மலேசிய_மொழி">மலாய்</ref>: Lapangan Terbang Antarabangsa Pulau Pinang; <ref target="https://ta.wikipedia.org/wiki/சீனம்">சீனம்</ref>: 檳城國際機場; என்பது <ref target="https://ta.wikipedia.org/wiki/பினாங்கு">பினாங்கின்</ref> தலைநகரான <ref target="https://ta.wikipedia.org/wiki/ஜார்ஜ்_டவுன்,_பினாங்கு">ஜோர்ஜ் டவுனிலிருந்து</ref> 16 கி.மீ. (9.9. மைல்) தொலைவில் அமைந்துள்ள இந்த வானூர்தி நிலையம்.<ref target="https://ta.wikipedia.org/wiki/முதற்_பக்கம்#cite_note-AIP-2">[2]</ref> மலேசிய நாட்டின் பழைய வானூர்தி நிலையங்களில் ஒன்றாகும். 1935-ஆம் ஆண்டில் திறக்கப்பட்டது. </p>
<p>2020-ஆம் ஆண்டில், 1,826,121 பயணிகள் இந்த விமான நிலையத்தைப் பயன்படுத்தி உள்ளனர். 30,433 விமான நகர்வுகளைப் பதிவு செய்துள்ளது.<ref target="https://ta.wikipedia.org/wiki/முதற்_பக்கம்#cite_note-Penang_International_Airport-1">[1]</ref> <ref target="https://ta.wikipedia.org/wiki/கோலாலம்பூர்_பன்னாட்டு_வானூர்தி_நிலையம்">கோலாலம்பூர்</ref>, <ref target="https://ta.wikipedia.org/wiki/கோத்தா_கினபாலு_பன்னாட்டு_வானூர்தி_நிலையம்">கோத்தா கினாபாலு</ref> பன்னாட்டு விமான நிலையங்களுக்கு அடுத்ததாக நாட்டின் சுறுசுறுப்பான விமான நிலையங்களில் மூன்றாவதாக உள்ளது. மேலும் பன்னாட்டுப் பயணிகள் மற்றும் சரக்கு சேவையில் கோலாலம்பூருக்கு அடுத்ததாக இரண்டாம் நிலையில் உள்ளது.</p>
<p>குறைந்த கட்டண விமான சேவை நிறுவனங்களான <ref target="https://ta.wikipedia.org/wiki/பயர்பிளை_வானூர்திச்_சேவை">பயர்பிளை வானூர்திச் சேவை</ref> மற்றும் <ref target="https://ta.wikipedia.org/wiki/ஏர்ஆசியா">ஏர்ஆசியா</ref> விமான நிறுவனங்களின் கூடுதுறையாக (hub) உள்ளது.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
வரலாறு
<figure><caption>பினாங்கு பன்னாட்டு விமான நிலையத்தின் வான்வழி காட்சி.</caption></figure>
<p>பாயான் லெப்பாஸ் பன்னாட்டு விமான நிலையம் என்று முன்பு பெயரிடப்பட்டது. 1935-ஆம் ஆண்டில் <ref target="https://ta.wikipedia.org/wiki/பினாங்கு">பினாங்கு</ref> மாநிலம், பிரித்தானியக் காலனித்துவ பகுதியாக இருந்தபோது இந்த விமான நிலையம், கட்டி முடிக்கப்பட்டது.<ref target="https://ta.wikipedia.org/wiki/முதற்_பக்கம்#cite_note-:0-4">[4]</ref></p>
<p>1941-ஆம் ஆண்டு டிசம்பர் மாதத்தில், இரண்டாம் உலகப் போரின் போது, ஜப்பானிய இராணுவம் பினாங்கைத் தாக்கியபோது, ஜப்பானிய வான்வழித் தாக்குதல்களால் முதலில் தாக்கப்பட்ட இடங்களில் இந்த விமான நிலையமும் ஒன்றாகும்.<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
ஜப்பானியர் தாக்குதல்
<p>பட்டர்வொர்த் அரச ஆஸ்திரேலிய விமாளத்தளம்; மற்றும் பாயான் லெப்பாஸ் அனைத்துலக விமான நிலையம் உட்பட பினாங்கில் உள்ள அனைத்து விமான நிலையங்களையும் ஜப்பானியர்கள் குறிவைத்து தாக்கினார்கள். பினாங்கில் இருந்த பிரித்தானிய, ஆஸ்திரேலிய விமானப்படைப் பிரிவுகளைச் செயல் இழக்கச் செய்வதே அவர்களின் நோக்கமாக இருந்தது.</p>
<p>1970-களில், விமான நிலையத்தில் பெரிய விரிவாக்கம் மேற்கொள்ளப்பட்டது. பின்னர் மிகப்பெரிய பயணிகள் ஜெட் விமானமான போயிங் 747 ரக விமானங்கள் தரை இறங்குவதற்காக ஓடுபாதை நீளமாக்கப்பட்டது. 1979-ஆம் ஆண்டு விரிவாக்கப் பணிகள் நிறைவு அடைந்தன. பினாங்கு பன்னாட்டு விமான நிலையம் என்று பெயர் மாற்றம் செய்யப்பட்டது.<ref target="https://ta.wikipedia.org/wiki/முதற்_பக்கம்#cite_note-:0-4">[4]</ref></p>
பொது
<p>வடக்கில் இருந்து வரும் பயணிகள் <ref target="https://ta.wikipedia.org/wiki/ஜார்ஜ்_டவுன்,_பினாங்கு">ஜோர்ஜ் டவுன்</ref>, பட்டர்வொர்த் மற்றும் <ref target="https://ta.wikipedia.org/wiki/பினாங்கு_பாலம்">பினாங்கு பாலம்</ref> மற்றும் <ref target="https://ta.wikipedia.org/wiki/பினாங்கு_இரண்டாவது_பாலம்">பினாங்கு இரண்டாவது பாலம்</ref> ஆகிய இரண்டு பாலங்களையும் பார்க்க முடியும். </p>
<p>நாட்டின் மற்ற பெரிய விமான நிலையங்களுடன் ஒப்பிடும்போது காத்திருப்பு நேரங்கள் குறைவு. விமான நிலையத்தில் நெரிசல் இல்லை. மற்றும் பயனாளர்களுக்குத் தேவையான அடிப்படை வசதிகள் உள்ளன.</p>
</text></body></html>