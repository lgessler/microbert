<html><body><text id="wikipedia_ta_wikipedia_org__263931.html" ns="0" revid="2697773" sourceurl="https://ta.wikipedia.org/wiki/%E0%AE%AA%E0%AE%BF%E0%AE%95%E0%AF%8D%E0%AE%95%E0%AE%BE%E0%AE%9A%E0%AF%8B%E0%AE%B5%E0%AE%BF%E0%AE%A9%E0%AF%8D_%E0%AE%86%E0%AE%AA%E0%AF%8D%E0%AE%AA%E0%AE%BF%E0%AE%B0%E0%AE%BF%E0%AE%95%E0%AF%8D%E0%AE%95%E0%AE%95%E0%AF%8D%E0%AE%95%E0%AE%BE%E0%AE%B2%E0%AE%AE%E0%AF%8D" title="பிக்காசோவின் ஆப்பிரிக்கக்காலம்" type="wikipedia">பிக்காசோவின் ஆப்பிரிக்கக்காலம்<figure><caption><hi rend="italic"><ref target="https://ta.wikipedia.org/wiki/அவிக்னனின்_இளம்_பெண்கள்">அவிக்னனின் இளம் பெண்கள்</ref></hi>. வலது பக்கத்திலுள்ள இரண்டு உருவங்களே பிக்காசோவின் ஆப்பிரிக்கக்காலத்தின் தொடக்கமாகும்.</caption></figure>
<p><hi rend="bold">பிக்காசோவின் ஆப்பிரிக்கக் காலம்</hi> (<hi rend="italic">Picasso's African Period</hi>) என்பது, <ref target="https://ta.wikipedia.org/wiki/ஆப்பிரிக்கச்_சிற்பம்">ஆப்பிரிக்க சிற்பங்களினாலும்</ref>, <ref target="https://ta.wikipedia.org/wiki/மரபுவழி_ஆப்பிரிக்க_முகமூடிகள்">மரபுவழி ஆப்பிரிக்க முகமூடிகளினாலும்</ref> தூண்டப்பட்டு <ref target="https://ta.wikipedia.org/wiki/பாப்லோ_பிக்காசோ">பாப்லோ பிக்காசோ</ref> ஒரு குறிப்பிட்ட பாணி ஓவியங்களை வரைந்த காலப்பகுதியாகும். இக்காலப்பகுதி 1906 முதல் 1909 வரையானது. <ref target="https://ta.wikipedia.org/wiki/பிக்காசோவின்_நீலக்காலம்">பிக்காசோவின் நீலக்காலம்</ref>, <ref target="https://ta.wikipedia.org/wiki/பிக்காசோவின்_இளஞ்சிவப்புக்காலம்">இளஞ்சிவப்புக்காலம்</ref> ஆகியவற்றைத் தொடர்ந்து வந்த இந்த முன்-கியூபிசக்காலத்தை நீக்ரோக் காலம்<ref target="https://ta.wikipedia.org/wiki/முதற்_பக்கம்#cite_note-1">[1]</ref>  அல்லது கருப்புக் காலம்<ref target="https://ta.wikipedia.org/wiki/முதற்_பக்கம்#cite_note-2">[2]</ref> என்றும் அழைப்பதுண்டு. </p>
சூழ்நிலையும் காலமும்
<figure><caption>இந்த 19ம் நூற்றாண்டு <ref target="https://ta.wikipedia.org/wiki/பெட்டி-பகுயின்_மக்கள்">பாங்</ref> முகமூடி. இது போன்ற ஒரு முகமூடியையே <hi rend="italic">அவிக்னனின் இளம் பெண்கள்</hi> என்னும் ஓவியத்தை வரைவதற்குமுன்னர் பிக்காசோ கண்டிருந்தார்.</caption></figure>
<p>பிரெஞ்சுப் பேரரசு துணை-சகாராப் பிரதேசத்துக்கு விரிவுபடுத்தப்பட்டதைத் தொடர்ந்து, ஆப்பிரிக்கக் கலைப்பொருட்கள் <ref target="https://ta.wikipedia.org/wiki/பாரிசு">பாரிசு</ref> அருங்காட்சியகங்களுக்கு கொண்டுவரப்பட்டன. ஆப்பிரிக்க இராச்சியமான <ref target="https://ta.wikipedia.org/wiki/டகோமி">டகோமி</ref> பற்றிய தன்னின ஊனுண்ணல் முதலியவை தொடர்பான பல மிகைப்படுத்தப்பட கதைகள் பத்திரிகைகளில் வெளிவரலாயின. யோசெப் கான்ராடின் பிரபலமான புத்தகத்தில் <ref target="https://ta.wikipedia.org/wiki/பெல்சிய_காங்கோ">பெல்சிய காங்கோவில்</ref> ஆப்பிரிக்கர்கள் முறைகேடாக நடத்தப்பட்டது குறித்து வெளிப்படுத்தப்பட்டிருந்தது. ஆப்பிரிக்கா குறித்த ஆர்வம் ஏற்பட்டிருந்த இச் சூழ்நிலையில் பிக்காசோ அவரது சில ஆக்கங்களுக்கான அகத்தூண்டலுக்காக ஆப்பிரிக்கக் கலைப்பொருட்களை நாடியது இயல்பானதே. அத்துடன், என்றி மட்டிசு (Henri Matisse) ஆப்பிரிக்காவின் <ref target="https://ta.wikipedia.org/wiki/டான்_மக்கள்">டான் மக்களின்</ref> முகமூடியொன்றைக் காட்டியது பிக்காசோவுக்கு ஆர்வத்தைத் தூண்டியது.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
<p>1907 மே அல்லது யூன் மாதத்தில், இனவரைவியல் அருங்காட்சியகத்தில் ஆப்பிரிக்கக் கலைகளைப் பார்த்துக்கொண்டிருந்தபோது பிக்காசோவுக்கு ஒரு புலப்பாட்டு அனுபவம் ஏற்பட்டது. பிக்காசோவின் ஆப்பிரிக்கக் கலைபற்றிய கண்டுபிடிப்பு, அவரது <hi rend="italic">அவிக்னனின் இளம் பெண்கள்</hi> என்னும் ஓவியத்தின் (1907 மே மாதத்தின் தொடங்கப்பட்டு அதே ஆண்டு யூலையில் மீண்டும் வேலை செய்யப்பட்டது), குறிப்பாக வலது பக்கத்திலிருக்கும் இரண்டு உருவங்களின் பாணி மீது செல்வாக்குக் கொண்டிருந்தது.</p>
<p><hi rend="italic">அவிக்னனின் இளம் பெண்கள்</hi> ஓவியம், ஒரு முன்-கியூபிச ஆக்கமாகப் பார்க்கப்பட்டாலும், 1910ல் பகுப்பாய்வுக் கியூபிசம் தொடங்குவதற்கு முன்னர் பிக்காசோ ஆப்பிரிக்கக் கலைகளிலிருந்து பெறப்பட்ட பாணியொன்றைத் தொடர்ந்து உருவாக்கினார். ஆப்பிரிக்கக்காலப் பாணியிலான பிக்காசோவின் பிற ஓவியங்கள், <hi rend="italic">பெண்ணின் மார்பளவு ஓவியம்</hi> (1907, தேசிய கலையகம், பிராக்), <hi rend="italic">தாயும் பிள்ளையும்</hi> (1907 வசந்தகாலம், பிக்காசோ அருங்காட்சியகம், பாரிசு), <hi rend="italic">உயர்த்திய கைகளுடன் வெற்றுடம்புப்பெண்</hi> (டைசன்-போர்னெமிசா அருங்காட்சியகம், மாட்ர்ட், எசுப்பெயின்), <hi rend="italic">மூன்று பெண்கள்</hi> (வசந்தகாலம் 1908, ஏர்மிட்டேச் அருங்காட்சியகம், சென் பீட்டர்சிபர்க்) ஆகிய ஓவியங்களும் அடங்கும்.</p>
பிக்காசோவின் ஆப்பிரிக்கக்கால ஓவியங்கள்
<list type="unordered">
<item>பாப்லோ பிக்காசோ, 1907, <hi rend="italic">Nu aux bras levés (Nude)</hi></item>
<item>பாப்லோ பிக்காசோ, 1907, <hi rend="italic">ஒரு தூங்கும் பெண்ணின் தலை (Study for Nude with Drapery)</hi></item>
<item>பாப்லோ பிக்காசோ, 1907-08, <hi rend="italic">பூச்சாடி</hi></item>
<item>பாப்லோ பிக்காசோ, 1908, <hi rend="italic">Bols et flacons (Pitcher and Bowls)</hi></item>
<item>பாப்லோ பிக்காசோ, 1908, <hi rend="italic">Dryad</hi></item>
<item>பாப்லோ பிக்காசோ, 1908, <hi rend="italic">மூன்று பெண்கள்</hi></item>
<item>பாப்லோ பிக்காசோ, 1908, <hi rend="italic">இருக்கும் பெண்</hi> (<hi rend="italic">தியானம்</hi>)</item>
<item>பாப்லோ பிக்காசோ, 1908, <hi rend="italic">இரு உருவங்களுடன் நிலத்தோற்றம்</hi></item>
<item>பாப்லோ பிக்காசோ, 1909, <hi rend="italic">Nature morte à la brioche</hi></item>
<item>பாப்லோ பிக்காசோ, 1909, <hi rend="italic">டோர்டோசாவில் செங்கல் தொழிற்சாலை</hi></item>
<item>பாப்லோ பிக்காசோ, 1909, <hi rend="italic">குன்றின்மீது வீடுகள்</hi></item>
<item>பாப்லோ பிக்காசோ, 1909, <hi rend="italic">Harlequin (L'Arlequin)</hi></item>
<item>பாப்லோ பிக்காசோ, 1909, <hi rend="italic">Buste de femme (Femme en vert, Femme assise)</hi></item>
<item>பாப்லோ பிக்காசோ, 1909, <hi rend="italic">பெண்ணொருத்தியின் தலை</hi></item>
</list>


இவற்றையும் பார்க்கவும்
<list type="unordered"><item><ref target="https://ta.wikipedia.org/wiki/பிக்காசோவின்_நீலக்காலம்">பிக்காசோவின் நீலக்காலம்</ref></item>
<item><ref target="https://ta.wikipedia.org/wiki/பிக்காசோவின்_இளஞ்சிவப்புக்காலம்">பிக்காசோவின் இளஞ்சிவப்புக்காலம்</ref></item></list>
உசாத்துணைகள்
<list type="unordered"><item><ref target="https://ta.wikipedia.org/wiki/Alfred_Barr">Barr, Alfred, H, Jr.</ref> <hi rend="italic">Picasso: Fifty Years of His Art</hi> (1946)</item>
<item><ref target="https://ta.wikipedia.org/wiki/John_Richardson_(art_historian)">Richardson John</ref>. <hi rend="italic">A Life of Picasso. The Prodigy, 1881-1906</hi>. New York: <ref target="https://ta.wikipedia.org/wiki/Alfred_A._Knopf">Alfred A. Knopf</ref>, 1991. <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-0-307-26666-8">978-0-307-26666-8</ref></item>
<item>Richardson, John. <hi rend="italic">A Life of Picasso, The Cubist Rebel 1907-1916.</hi> New York: <ref target="https://ta.wikipedia.org/wiki/Alfred_A._Knopf">Alfred A. Knopf</ref>, 1991. <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-0-307-26665-1">978-0-307-26665-1</ref></item>
<item>Picasso, P., Rubin, W. S., &amp; Fluegel, J. <hi rend="italic">Pablo Picasso, a retrospective</hi>. New York: Museum of Modern Art, 1980. <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/0-87070-528-8">0-87070-528-8</ref></item>
<item>Rubin, W. S. <hi rend="italic">"Primitivism" in 20th Century Art: Affinity of the Tribal and the Modern</hi>. New York: Museum of Modern Art, 1984. <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/0-87070-534-2">0-87070-534-2</ref></item>
<item>Howells, R. <hi rend="italic">Visual Culture</hi>. Wiley-Blackwell, 2003. <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/0-7456-2412-X">0-7456-2412-X</ref></item></list>
</text></body></html>