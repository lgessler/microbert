<html><body><text id="wikipedia_ta_wikipedia_org__377691.html" ns="0" revid="2389173" sourceurl="https://ta.wikipedia.org/wiki/1,8-%E0%AE%9F%E0%AF%88%E0%AE%AF%E0%AE%AE%E0%AE%BF%E0%AE%A9%E0%AF%8B%E0%AE%A8%E0%AE%BE%E0%AE%AA%E0%AF%8D%E0%AE%A4%E0%AE%B2%E0%AF%80%E0%AE%A9%E0%AF%8D" title="1,8-டையமினோநாப்தலீன்" type="wikipedia">1,8-டையமினோநாப்தலீன்
<p><hi rend="bold">1,8-டையமினோநாப்தலீன்</hi> <hi rend="italic">(1,8-Diaminonaphthalene)</hi>  C10H6(NH2)2 என்ற <ref target="https://ta.wikipedia.org/wiki/மூலக்கூற்று_வாய்ப்பாடு">மூலக்கூற்று வாய்ப்பாடு</ref> கொண்ட ஒரு <ref target="https://ta.wikipedia.org/wiki/கரிம_வேதியியல்">கரிம வேதியியல்</ref> சேர்மமாகும். நாப்தலீனுடைய டையமீன் வழிப்பொட்களில் ஒன்றாக இச்சேர்மம் கருதப்படுகிறது. நிறமற்ற திண்மமான இச்சேர்மம் காற்றில் ஆக்சிசனேற்றம் அடைவதன் காரணமாக கறுத்துவிடுகிறது. வர்த்தக ரீதியான நிறமிகளுக்கு இதுவொரு முன்னோடிச் சேர்மமாகும் <ref target="https://ta.wikipedia.org/wiki/முதற்_பக்கம்#cite_note-Ullmann-1">[1]</ref>. </p>
தயாரிப்பும் பண்புகளும்
<p>1,8-டைநைட்ரோநாப்தலீனை ஒடுக்க வினைக்கு உட்படுத்தி 1,8-டையமினோநாப்தலீன் தயாரிக்கப்படுகிறது. 1-நைட்ரோநாப்தலீனை நைட்ரோயேற்றம் செய்வதாலும் மாற்றியங்களின் கலவையாக இச்சேர்மம் கிடைக்கிறது. 
தாலிக் நீரிலியின் வழிப்பொருட்களுடன் சேர்த்து 1,8-டையமினோநாப்தலீனைச் சூடுபடுத்தும் போது இந்த டையமீன் தாலோபெரினோன்களாக மாற்றப்படுகிறது. தாலிக் நீரிலியிருந்து மட்டும் கிடைக்கும் வழிப்பொருள் கரைப்பான் ஆரஞ்சு 60 என்ற பயனுள்ள நிறமியாகும். மேலும் இச்சேர்மம் <ref target="https://ta.wikipedia.org/wiki/1,8-பிசு(டைமெத்திலமினோ)நாப்தலீன்">1,8-பிசு(டைமெத்திலமினோ)நாப்தலீன்</ref> தயாரிப்பதற்குரிய ஒரு முன்னோடிச் சேர்மமாகப் பயன்படுகிறது. </p>
</text></body></html>