<html><body><text id="wikipedia_ta_wikipedia_org__432773.html" ns="0" revid="3276159" sourceurl="https://ta.wikipedia.org/wiki/%E0%AE%B2%E0%AF%87%E0%AE%9F%E0%AF%80%E0%AE%B8%E0%AF%8D_%E0%AE%85%E0%AE%A9%E0%AF%8D%E0%AE%9F%E0%AF%8D%E0%AE%9C%E0%AF%86%E0%AE%A9%E0%AF%8D%E0%AE%9F%E0%AE%BF%E0%AE%B2%E0%AF%8D%E0%AE%B5%E0%AF%81%E0%AE%AE%E0%AE%A9%E0%AF%8D" title="லேடீஸ் அன்ட்ஜென்டில்வுமன்" type="wikipedia">லேடீஸ் அன்ட்ஜென்டில்வுமன்

<p><hi rend="bold">லேடீஸ் அன்ட் ஜென்டில்வுமன்</hi> (Ladies and Gentlewomen )  இது <ref target="https://ta.wikipedia.org/wiki/தமிழ்">தமிழ்</ref> மொழியில் வந்துள்ள ஆவணப்படமாகும் மாலினி ஜீவரத்னம் இயக்கிய இதனை <ref target="https://ta.wikipedia.org/wiki/பா._ரஞ்சித்">பா. ரஞ்சித்</ref> தயாரித்துள்ளார்.<ref target="https://ta.wikipedia.org/wiki/முதற்_பக்கம்#cite_note-Orinam-4">[4]</ref>. ஓரினச் சேர்க்கையாளர்களின் வாழ்க்கை, காதல் மற்றும் தற்கொலை போன்றவற்றை பேசுகிறது.<ref target="https://ta.wikipedia.org/wiki/முதற்_பக்கம்#cite_note-5">[5]</ref>  இதில் இசையமைப்பாளர் ஜஸ்டின் பிரபாகரன் அவர்களுக்கான பாடல் ஒன்றை தந்துள்ளார்.<ref target="https://ta.wikipedia.org/wiki/முதற்_பக்கம்#cite_note-6">[6]</ref> மேலும் தமயந்தி, குட்டி ரேவதி ஆகியோர் பாடல்களை எழுதியுள்ளனர்.<ref target="https://ta.wikipedia.org/wiki/முதற்_பக்கம்#cite_note-scroll-7">[7]</ref><ref target="https://ta.wikipedia.org/wiki/முதற்_பக்கம்#cite_note-8">[8]</ref></p>
கதை
<p>திஜா மற்றும் பிஜா ஆகிய இருவரின் வாழ்க்கையை இந்த ஆவணப் படம் விவரிக்கிறது, ராஜஸ்தானில் இருந்த ஓரினச் சேர்க்கையாளர்களின் கதையையும், தமிழ்நாட்டின் வாய்வழிக்கதையாக சொல்லப்பட்டு வந்த பாப்பாத்தி மற்றும் கருப்பாயி ஆகியவர்களைப் பற்றி பேசுகிறது.<ref target="https://ta.wikipedia.org/wiki/முதற்_பக்கம்#cite_note-wmf-9">[9]</ref>. சமூகத்தில் வாழும் சமூகச் செயல்பாட்டாளர்கள், பத்திரிக்கையாளர்கள் ,வழக்குறைஞர்கள் மற்றும் பொதுமக்கள் ஆகியோர்களில் <ref target="https://ta.wikipedia.org/wiki/அகனள்,_அகனன்,_ஈரர்,_திருனர்">அகனள், அகனன், ஈரர், திருனர்</ref> போன்றோர் உள்ளடங்கியிருப்பார்கள்  <ref target="https://ta.wikipedia.org/wiki/முதற்_பக்கம்#cite_note-pune-10">[10]</ref> ஓரினச் சேர்க்கையாளர்களை ஆணவக் கொலைகளிலிருந்து தடுப்பதும், விந்தையான மனிதர்களாக அவர்களை பார்க்காமலிக்கச் செய்வதும், அவர்களின் தற்கொலை முயற்சியைத் தடுப்பதுவுமே தனது முக்கிய நோக்கமென இயக்குனர் தெரிவித்திருந்தார்.<ref target="https://ta.wikipedia.org/wiki/முதற்_பக்கம்#cite_note-11">[11]</ref><ref target="https://ta.wikipedia.org/wiki/முதற்_பக்கம்#cite_note-12">[12]</ref></p>
தயாரிப்பு
<p>ஓராண்டுக்கும் மேற்பட்டு இதற்கான ஆராய்ச்சியில் ஈடுபட்டு முடிவில் இப்படத்தை முடிக்க மூன்றாண்டுகள் ஆகி விட்டதென இயக்குனர் தெரிவித்திருந்தார். ஓரினச் சேர்க்கையாளர்களும் இறப்பும், அவர்களின் வேதனையும் அனைவருக்கும் தெரியப்படுத்தப்பட வேண்டுமென்பதே தனது முக்கிய குறிக்கோளாக இருந்தது என அவர் மேலும் தெரிவித்தார்.<ref target="https://ta.wikipedia.org/wiki/முதற்_பக்கம்#cite_note-13">[13]</ref>. 85க்கும் மேற்பட்ட இது போன்ற விந்தையான பெண்களை தனது ஆராய்ச்சியில் சந்தித்ததாகவும், அவர்களில் பெரும்பாலோனோர் தங்களை வெளிப்படுத்திட விரும்பவில்லை எனவும் தெரிவிக்கிறார்.<ref target="https://ta.wikipedia.org/wiki/முதற்_பக்கம்#cite_note-pune-10">[10]</ref> 2017 சனவரி 8 அனறு <ref target="https://ta.wikipedia.org/wiki/சென்னை">சென்னையில்</ref> நடைபெற்ற ரெயின்போ திரைப்பட விழாவில் இது திரையிடப்பட்டது .<ref target="https://ta.wikipedia.org/wiki/முதற்_பக்கம்#cite_note-gaylaxymag-14">[14]</ref></p>
விருதுகள்
<p><ref target="https://ta.wikipedia.org/wiki/நார்வே">நார்வே</ref> தமிழ்த் திரைப்பட விழாவில் சிறந்த ஆவணப்பட விருதினை பெற்றது , <ref target="https://ta.wikipedia.org/wiki/புனே">புனே</ref> இண்டர்நேஷனல் விந்தைத் திரைப்பட விழாவில் திரையிடுவதற்கு தகுதி பெற்றது. மேலும் உலக அளவில் பல பாராட்டுகளை இது பெற்றது.<ref target="https://ta.wikipedia.org/wiki/முதற்_பக்கம்#cite_note-scroll-7">[7]</ref> இந்த ஆவணப்படம் ஏழு வெவ்வேறு திரைப்பட விழாக்களில் திரையிடப்பட்டு அதில் சிறந்த ஆவணப்படமாக மூன்று விருதுகளை பெற்றுள்ளது..<ref target="https://ta.wikipedia.org/wiki/முதற்_பக்கம்#cite_note-15">[15]</ref> <ref target="https://ta.wikipedia.org/wiki/சென்னை">சென்னை</ref> இண்டர்நேஷ்னல் விந்தைத் திரைப்பட விழா, <ref target="https://ta.wikipedia.org/wiki/பெங்களூரு">பெங்களூரு</ref> இண்டர்நேஷனல் விந்தைத் திரைப்பட விழா, ஹைதரபாத் இண்டர்நேஷனல் விந்தைத் திரைப்பட விழா போன்றவற்றில் இது பலரது பாராட்டையும் பெற்றது.<ref target="https://ta.wikipedia.org/wiki/முதற்_பக்கம்#cite_note-16">[16]</ref></p>
2017 சென்னை ரெயின்போ திரைப்பட விழா<ref target="https://ta.wikipedia.org/wiki/முதற்_பக்கம்#cite_note-17">[17]</ref>
<list type="unordered"><item>வெற்றி: சிறந்த ஆவணப்படம்</item></list>
2017 நார்வே தமிழ்த் திரைப்பட விழா
<list type="unordered"><item>வெற்றி: சிறந்த ஆவணப்படம்</item></list>
</text></body></html>