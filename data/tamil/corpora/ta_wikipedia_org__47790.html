<html><body><text id="wikipedia_ta_wikipedia_org__47790.html" ns="0" revid="2741943" sourceurl="https://ta.wikipedia.org/wiki/%E0%AE%95%E0%AE%AF%E0%AE%B5%E0%AE%BE%E0%AE%AF%E0%AF%8D" title="கயவாய்" type="wikipedia">கயவாய்
<figure><caption><ref target="https://ta.wikipedia.org/wiki/கிளாமத்_ஆறு">கிளாமத் ஆற்றுக்</ref> கயவாய்</caption></figure>
<figure><caption><ref target="https://ta.wikipedia.org/wiki/எக்சே_ஆறு">எக்சே ஆற்றுக்</ref> கயவாய்</caption></figure>
<figure><caption><ref target="https://ta.wikipedia.org/wiki/நித்_ஆற்று">நித் ஆற்றுக்</ref> கயவாய்</caption></figure>
<p><hi rend="bold">கயவாய்</hi> () என்பது, பகுதி மூடியதும், ஒன்று அல்லது அதற்கு மேற்பட்ட <ref target="https://ta.wikipedia.org/wiki/ஆறு">ஆறுகள்</ref> அல்லது சிற்றாறுகள் கலப்பதும், <ref target="https://ta.wikipedia.org/wiki/கடல்">கடலுடன்</ref> தொடர்புடையதுமான, <ref target="https://ta.wikipedia.org/wiki/கரையோரம்">கரையோர</ref> நீர்ப்பரப்பு ஆகும். கயவாய்கள் உயர்ந்த வீதமான உயிரியல் உற்பத்தித்திறன் கொண்டவையாக உள்ளன. கயவாய்கள் பொதுவாக ஆறுகளின் <ref target="https://ta.wikipedia.org/wiki/கழிமுகம்">கழிமுகங்களாக</ref> உள்ளதுடன், நிலப்பகுதி நீரோட்டத்தினால் அல்லது கரைக்கு அப்பாலிருந்து வரும் <ref target="https://ta.wikipedia.org/wiki/படிவு">படிவு</ref>, <ref target="https://ta.wikipedia.org/wiki/வண்டல்">வண்டல்</ref> ஆகியவை இங்கே காணப்படுகின்றன. கயவாய்கள் உப்புநீரால் ஆனவை.</p>
<p>கயவாய்கள், மனிதச் செயற்பாடுகளினால் ஆபத்துக்கு உள்ளாகியுள்ளன. இவை ஆற்றெதிர்ப் புறத்திலும் (upstream), கடலிலும் நிகழும் நடவடிக்கைகளினால் பாதிக்கப்படுவதுடன், <ref target="https://ta.wikipedia.org/wiki/மாசு">மாசுகளும்</ref>, படிவுகளும் கயவாய்களில் செறிகின்றன.</p>
கயவாய்ச் சுற்றோட்டம்
<p>கயவாய்கள், <ref target="https://ta.wikipedia.org/wiki/கடல்சார்_சூழல்">கடல்சார் சூழல்கள்</ref>. இவற்றின் <ref target="https://ta.wikipedia.org/wiki/காரத்_தன்மை">கார</ref> / <ref target="https://ta.wikipedia.org/wiki/அமிலத்_தன்மை">அமிலத் தன்மைகள்</ref>, உப்புத் தன்மை, நீர் மட்டம் என்பன, இவற்றுடன் கலக்கும் ஆறுகளிலும், தொடர்புடைய கடலிலும் தங்கியுள்ளது.</p>
<list type="unordered"><item><hi rend="bold">கயவாய்ச் சுற்றோட்டம்</hi>, கயவாய்களில் பொதுவாகக் காணப்படும் ஒன்றாகும். நன்னீர் அல்லது உப்புத்தன்மை குறைவான நீர் <ref target="https://ta.wikipedia.org/wiki/மேற்பரப்பு">மேற்பரப்பில்</ref> ஓடி வெளியேற, <ref target="https://ta.wikipedia.org/wiki/அடர்த்தி">அடர்த்தி</ref> கூடிய உவர் நீர், கயவாய்களின் அடிப்பகுதியை நோக்கிக் கீழ் முகமாகச் செல்கின்றது.</item>
<item><hi rend="bold">எதிர்க் கயவாய் ஓட்டம்</hi>: இங்கே ஓட்டம் எதிர் முகமாகக் காணப்படும். அடர்த்தி கூடிய நீர் அடிப் பகுதியிலிருந்து வெளியேற அடர்த்தி குறைந்த நீர் மேற்பரப்புக்கு அருகில் உள்நோக்கி வரும்.</item></list>
<p>இவ்விரு தொடர்களும், <ref target="https://ta.wikipedia.org/wiki/கடலியல்">கடலியலில்</ref>, கயவாய்களுக்கும் அப்பால், விரிவான பயன்பாடுகளைக் கொண்டுள்ளன. ஏறத்தாழ-மூடிய <ref target="https://ta.wikipedia.org/wiki/கடல்_படுகை">கடல் படுகைகளில்</ref> காணும் நீரோட்டங்களை விளக்க இவை பயன்படுகின்றன.</p>
கயவாய் வகைகள்
<p>கயவாய்களை நீரோட்டத்தை அடிப்படையாகக் கொண்டு வகைப்படுத்தலாம்.</p>
<list type="unordered"><item>உப்புநீர் இணைவுநிலை</item>
<item>உயர் அடுக்கமைவு</item>
<item>குறைந்த அடுக்கமைவு</item>
<item>நிலைக்குத்துக் கலப்பு</item>
<item>எதிர்மறைக் கயவாய்</item>
<item>இடையிட்ட கயவாய்</item></list>
<p>அமைப்பு அடிப்படையிலான வகைப்படுத்தல்.</p>
<list type="unordered"><item>Bar-built கயவாய்</item>
<item>புவியோட்டுக் கயவாய்</item>
<item>கடற்கரைச் சமவெளிக் கயவாய்</item></list>
</text></body></html>