<html><body><text id="wikipedia_ta_wikipedia_org__72236.html" ns="0" revid="3234894" sourceurl="https://ta.wikipedia.org/wiki/%E0%AE%87%E0%AE%B2%E0%AE%A3%E0%AF%8D%E0%AE%9F%E0%AE%A9%E0%AF%8D_%E0%AE%AA%E0%AE%99%E0%AF%8D%E0%AE%95%E0%AF%81%E0%AE%9A%E0%AF%8D_%E0%AE%9A%E0%AE%A8%E0%AF%8D%E0%AE%A4%E0%AF%88" title="இலண்டன் பங்குச் சந்தை" type="wikipedia">இலண்டன் பங்குச் சந்தை<figure><caption>பேடர்நாசுடர் சதுரம். படத்தின் வலதுபுறம் உள்ளக் கட்டிடம்.</caption></figure>
<p><hi rend="bold">இலண்டன் பங்குச் சந்தை</hi> <ref target="https://ta.wikipedia.org/wiki/ஐக்கிய_இராச்சியம்">ஐக்கிய இராச்சியத்தின்</ref> <ref target="https://ta.wikipedia.org/wiki/தலைநகரம்">தலைநகரம்</ref> <ref target="https://ta.wikipedia.org/wiki/இலண்டன்">இலண்டனில்</ref> அமைந்துள்ள <ref target="https://ta.wikipedia.org/wiki/பங்குச்_சந்தை">பங்குச் சந்தையாகும்</ref>. 1801ஆம் ஆண்டு நிறுவப்பட்ட இந்தப் பங்குச் சந்தை பிரித்தானிய நிறுவனங்களின் பங்குகளைத் தவிர உலகத்தின் பல பகுதிகளில் உள்ள நிறுவனங்களின் பங்குகளை வர்த்தகம் செய்யும் வசதிகொண்டு உலகத்தின் மிகப்பெரிய பங்குச் சந்தைகளில் ஒன்றாகத் திகழ்கிறது. இதன் நிர்வாகத்தை <hi rend="italic">இலண்டன் பங்குச் சந்தை குழுமம்</hi> மேற்கொள்கிறது. அதனுடைய சந்தைக் குறியீடு <hi rend="bold">LSE</hi>.</p>
கட்டமைப்பு
<p>இலண்டன் பங்குச் சந்தையில் நான்கு முதன்மைப் பகுதிகள் உள்ளன:</p>
<p><hi rend="italic">பங்குச் சந்தை</hi> - உலகின் பல பகுதிகளிலிருந்தும் நிறுவனங்கள் தங்கள் முதலை எழுப்பிட உதவுகிறது. இங்கு நான்கு அடிப்படை சந்தைகள் உள்ளன; பிரதான சந்தை, மாற்று முதலீடு சந்தை (AIM), தொழில்முறை பத்திரச் சந்தை (PSM) மற்றும் சிறப்பு நிதி சந்தை(SFM).</p>
<p><hi rend="italic">பங்கு மாற்றுச் சேவைகள்</hi> - துடிப்பான பங்கு மாற்றுச் சந்தை:பிரித்தானிய மற்றும் பன்னாட்டு நிறுவனங்களின் பங்குகள்,கடன் பத்திரங்கள், வரவுகள், சந்தை வணிக நிதியங்கள்(ETFs),சந்தை வணிக பொருட்கள்(ETCs) போன்ற நிதி ஆவணங்கள்,வைப்பு பற்றுக்கள்(depositary receipts) ஆகியவற்றில் வணிகம் நடைபெறுகிறது.</p>
<p><hi rend="italic">தகவல் சேவைகள்</hi> - இலண்டன் பங்குச் சந்தை நிகழ்நேர விலைகள், நெய்திகள் மற்றும் பிற நிதியச் செய்திகளை உலகெங்கும் உள்ள நிதியாளர் சமூகத்தின் பயன்பாட்டிற்காக வெளியிடுகிறது.</p>
<p><hi rend="italic">வழிப்பங்குகள் (Derivatives)</hi> - 2003இல் நிறுவப்பட்ட இலண்டன் பங்குச் சந்தையின் EDX பிரிவு பங்குகளை அடிப்படையாகக் கொண்ட வழிப்பங்குகளின் வணிகத்தில் இச்சந்தை முன்னணி வகிக்கிறது. இதன் மூலம் நேரடி பணம் புழங்கும் பங்குச்சந்தையையும் வழிப்பங்கு சந்தையையும் அண்மிக்க வைத்துள்ளது. </p>
வேலைநேரம்
<p>வழக்கமாக சனி,ஞாயிறு மற்றும் பங்குச்சந்தையால் முன்னரே அறிவிக்கப்பட்ட விடுமுறை நாட்களைத் தவிர்த்து காலை 08:00 முதல் மாலை 16:30 வரை வணிகம் நடைபெறுகிறது. <ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
<list type="unordered"><item>இலண்டன் பங்குச் சந்தையில் பட்டியலிடப்பட்டுள்ள நிறுவனங்கள் 2,899.<ref target="https://ta.wikipedia.org/wiki/முதற்_பக்கம்#cite_note-2">[2]</ref></item></list>


மேல் விவரங்களுக்கு
<list type="unordered"><item>Michie,R.  C.(1999).<hi rend="italic">The London Stock Exchange: A History</hi>.Oxford:Oxford University Press.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/0198295081">0198295081</ref>.</item></list>
வெளியிணைப்புகள்

<list type="unordered"><item><ref target="http://www.londonstockexchange.com/">London Stock Exchange website</ref></item>
<item><ref target="http://www.londonstockexchange.com/en-gb/products/membershiptrading/tradingservices/eurosets/">The LSE EuroSETS</ref></item>
<item><ref target="http://www.manualofideas.com/files/sampleevr.pdf">European Value Report</ref> <ref target="https://web.archive.org/web/20110714031336/http://www.manualofideas.com/files/sampleevr.pdf">பரணிடப்பட்டது</ref> 2011-07-14 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.globalinv.com/Sept29-08abstract.htm">"European Market Monitor: Down and Out Sans MTF Price Discovery in London." Despite a September 8 service outage, the LSE continues dominance setting prices for its listed securities. Global Investment Technology, Sept. 29, 2008</ref></item></list>
</text></body></html>