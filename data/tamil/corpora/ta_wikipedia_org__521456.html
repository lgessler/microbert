<html><body><text id="wikipedia_ta_wikipedia_org__521456.html" ns="0" revid="3186024" sourceurl="https://ta.wikipedia.org/wiki/%E0%AE%B5%E0%AE%BF%E0%AE%A4%E0%AF%81_%E0%AE%AA%E0%AE%BF%E0%AE%B0%E0%AE%A4%E0%AE%BE%E0%AE%AA%E0%AF%8D" title="விது பிரதாப்" type="wikipedia">விது பிரதாப்
<p><hi rend="bold">விது பிரதாப்</hi> (<hi rend="italic">Vidhu Prathap</hi>, பிறப்பு: 1, செப்டம்பர், 1980) என்பவர் ஒரு இந்திய பின்னணி பாடகராவார். இவர்   <ref target="https://ta.wikipedia.org/wiki/மலையாளம்">மலையாளத்தில்</ref> நானூறுக்கும் மேற்பட்ட படங்களிலும், ஒரு சில <ref target="https://ta.wikipedia.org/wiki/தமிழ்">தமிழ்</ref>, <ref target="https://ta.wikipedia.org/wiki/கன்னடம்">கன்னடம்</ref> மற்றும் <ref target="https://ta.wikipedia.org/wiki/தெலுங்கு_மொழி">தெலுங்கிலும்</ref> பல பாடல்களைப் பாடியுள்ளார்.</p>
தொழில்
ஆரம்ப கால வாழ்க்கை
<p>விது பிரதாப் 1980 இல் <ref target="https://ta.wikipedia.org/wiki/திருவனந்தபுரம்">கேரளத்தின் திருவனந்தபுரத்தில்</ref> உள்ள கைதமுக்கில் பிரதாபன், லைலா இணையருக்கு மகனாகப் பிறந்தார். திருவனந்தபுரத்தின் ஹோலி ஏஞ்சல்ஸ் கான்வென்ட் பள்ளியில் தனது துவக்கக் கல்வியைப் பயின்றார், பின்னர் திருவனந்தபுரம் கிறிஸ்து நகர் பள்ளியில் பள்ளிப்படிப்பை முடித்தார். கிறிஸ்து நகரில் தனது பள்ளி நாட்களில், இவர் தனி நடிப்பு, பலகுரல் கலை ஆகியவற்றில் கலந்துகொண்டார். மேலும் பாடுவதில் மிகுந்த ஆர்வம் கொண்டிருந்தார். விது  <ref target="https://ta.wikipedia.org/wiki/திருவனந்தபுரம்">திருவனந்தபுரத்தின்</ref> மார் இவானியோஸ் கல்லூரியில் கல்லூரி மாணவர் சங்கத்தின், கலைக் கழக செயலாளராக இருந்தார். அக்கல்லூரியில் இவர் தனது பட்டப்படிப்பை நிறைவு செய்தார். 1997-98 ஆம் ஆண்டில், தனது 17 வயதில், முன்னணி தனியார் தொலைக்காட்சியான <ref target="https://ta.wikipedia.org/wiki/ஏஷ்யாநெட்">ஏசியானெட்</ref> நடத்திய இசை போட்டியில் 'ஆண்டின் சிறந்த குரல் விருதை' வென்றார். இதன் பின்னர்தான் இவர்  பாடகராக ஆவது பற்றி தீவிரமாக யோசித்தார். விது மூன்று வயதாக இருந்தபோது இசை பயில தொடங்கினார் மற்றும் பல இசை போட்டிகளில் வென்றுள்ளார்.</p>
பின்னணி பாடல்
<p>இவர் நான்காம் வகுப்பில் <hi rend="italic">இருந்தபோது</hi>, பாதமுத்ரா என்ற திரைப்படத்திற்காக முதலில் பாடினார். ஆனால் இவருக்கு பெயரை வாங்கித் தந்தது  1999 ஆம் ஆண்டில் தேவதாசி திரைப்படத்தில் பாடிய 'பொன் வசந்தம்' பாடலாகும். அது பாரம்பரிய இசை சாயல்  கொண்ட கடினமான பாடல் ஆகும்.</p>
தனிப்பட்ட வாழ்க்கை
<p>இவர் தீப்தி பிரசாத்தை 2008 ஆகத்தில் திருமணம் செய்து கொண்டார். <ref target="https://ta.wikipedia.org/wiki/முதற்_பக்கம்#cite_note-1">[1]</ref> தீப்தி ஒரு தொலைக்காட்சி நிகழ்ச்சி தொகுப்பாளர்  தொழில்முறை பாரம்பரிய நடனக் கலைஞராவார். <ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
விருதுகள்
<p>இவர் பல விருதுகளைப் பெற்றுள்ளார். அவற்றில் மிக முக்கியமானவை முதல் ஆசியநெட் குரல் விருதுக்கான விருது (1997), சயாஹனம் (2001) படத்திற்காக பாடிய பாடலான காலம் கைகுல்லுக நீ என்ற பாடலுக்காக சிறந்த பாடகருக்கான கேரள அரசு திரைப்பட விருது, நம்மள் (2002) படத்தின் பாடிய சுகமணி  நிலாவு பாடலுக்காக ஆசியநெட்டின் சிறந்த ஆண் பாடகருக்கான விருது, 'சத்தியன் ஃபவுண்டேஷன்ஸ் விருது, ஜி.எம்.எம்.ஏ விருது, கிரிஸ்டல் சிம்பொனி தொலைக்காட்சி இளம் சாதனையாளர் விருது, <ref target="https://ta.wikipedia.org/wiki/முதற்_பக்கம்#cite_note-3">[3]</ref> மற்றும் திரைப்பட விமர்சகர்கள் விருது (2012) ஆகியவை ஆகும்.</p>




வெளி இணைப்புகள்
<list type="unordered"><item><ref target="https://ta.wikipedia.org/wiki/ஐ.எம்.டி.பி_இணையத்தளம்">ஐ.எம்.டி.பி இணையத்தளத்தில்</ref><ref target="http://www.imdb.com/name/nm1620122/">முதற் பக்கம்</ref></item>
<item><ref target="http://vidhuprathap.blogspot.com/">விது பிரதாப்பின் வலைப்பதிவு</ref></item></list>
</text></body></html>