<html><body><text id="wikipedia_ta_wikipedia_org__538567.html" ns="0" revid="3376087" sourceurl="https://ta.wikipedia.org/wiki/%E0%AE%AF%E0%AE%9A%E0%AE%95%E0%AE%B0%E0%AF%8D%E0%AE%A3%E0%AE%A9%E0%AF%8D" title="யசகர்ணன்" type="wikipedia">யசகர்ணன்
<p><hi rend="bold">யசகர்ணன்</hi> (<hi rend="italic">Yashahkarna</hi>) ( ஆட்சிக் காலம்; பொ.ச. 1073-1123) மத்திய இந்தியாவில் திரிபுரியை ஆண்ட <ref target="https://ta.wikipedia.org/wiki/திரிபுரியின்_காலச்சூரிகள்">திரிபுரி காலச்சூரி</ref> வம்சத்தின் ஆட்சியாளனாவான். இவனது இராச்சியம் <ref target="https://ta.wikipedia.org/wiki/சேதி_நாடு">சேதி நாடு</ref> அல்லது <ref target="https://ta.wikipedia.org/wiki/பகேல்கண்ட்">தஹாலா</ref> பகுதியை (இன்றைய <ref target="https://ta.wikipedia.org/wiki/மத்தியப்_பிரதேசம்">மத்தியப் பிரதேசம்</ref>) மையமாகக் கொண்டிருந்தது. இவனது ஆட்சியின் போது, காலச்சூரிகள் தங்கள் இராச்சித்தின் வடக்குப் பகுதிகளை ககாதவலார்களிடம் இழந்தனர். மேலும் <ref target="https://ta.wikipedia.org/wiki/பரமாரப்_பேரரசு">பரமாரர்களுக்கும்</ref> <ref target="https://ta.wikipedia.org/wiki/சந்தேலர்கள்">சந்தேலர்களுக்கும்</ref> எதிராக தோல்வியடைந்தனர்.</p>
ஆட்சி
<p>யசகர்ணன் கர்ணனின் மகனாவான். இவனது தாயார் அவல்லாதேவி ஒரு <ref target="https://ta.wikipedia.org/wiki/ஹூணர்கள்">ஹூண</ref> இளவரசியாவாள்.<ref target="https://ta.wikipedia.org/wiki/முதற்_பக்கம்#cite_note-FOOTNOTEV._V._Mirashi1957494-1">[1]</ref> பொ.ச.1073இல் யசகர்ணன் அரியணை ஏறினான். விரைவில் <ref target="https://ta.wikipedia.org/wiki/ஆந்திரப்_பிரதேசம்">ஆந்திரா</ref> பகுதியை தாக்கினான். அங்கு <ref target="https://ta.wikipedia.org/wiki/திரக்சாரமம்">திரக்சாரமம்</ref> <ref target="https://ta.wikipedia.org/wiki/சிவன்">சிவன்</ref> கோவிலில் வழிபாடு செய்ததாக கூறப்படுகிறது. <ref target="https://ta.wikipedia.org/wiki/கீழைச்_சாளுக்கியர்">கீழைச் சாளுக்கிய</ref> மன்னன் ஏழாம் விஜயாதித்தன் அப்போதைய ஆட்சியாளனாக இருக்கலாம். வரலாற்றாசிரியர் வி.வி.மிராஷி குறிப்பிடும் சம்பரண்யம் என்ற பகுதியையும் (<ref target="https://ta.wikipedia.org/wiki/பீகார்">பீகாரிலுள்ள</ref> சம்பரண்) யசகர்ணன் வெற்றி பெற்றான்.<ref target="https://ta.wikipedia.org/wiki/முதற்_பக்கம்#cite_note-FOOTNOTEV._V._Mirashi1957494-1">[1]</ref></p>
<p>யசகர்ணன், <ref target="https://ta.wikipedia.org/wiki/வாரணாசி">வாரணாசி</ref> உட்பட தனது இராச்சியத்தின் வடக்குப் பகுதிகளை ககாதவலர்களிடம் இழந்தான்.<ref target="https://ta.wikipedia.org/wiki/முதற்_பக்கம்#cite_note-FOOTNOTEV._V._Mirashi1957494-1">[1]</ref> <ref target="https://ta.wikipedia.org/wiki/பரமாரப்_பேரரசு">பரமார</ref> மன்னன் இலட்சுமதேவன் இவனது ஆட்சியின் போது காலச்சூரி திரிபுரி மீது படையெடுத்தான். <ref target="https://ta.wikipedia.org/wiki/சந்தேலர்கள்">சந்தேல</ref> மன்னன் <ref target="https://ta.wikipedia.org/wiki/சல்லக்சணவர்மன்">சல்லக்சணவர்மனும்</ref> யசகர்ணனை தோற்கடித்தான். <ref target="https://ta.wikipedia.org/wiki/முதற்_பக்கம்#cite_note-FOOTNOTEV._V._Mirashi1957495-2">[2]</ref> யசகர்ணனின் இராஜகுரு (அரச ஆசான்) புருஷ-சிவன் ஆவார். <ref target="https://ta.wikipedia.org/wiki/முதற்_பக்கம்#cite_note-FOOTNOTER._K._Sharma198084-3">[3]</ref></p>
சான்றுகள்

உசாத்துணை

<list type="unordered"><item>R. K. Sharma(1980).<ref target="https://books.google.com/books?id=iK0BAAAAMAAJ"><hi rend="italic">The Kalachuris and their times</hi></ref>.Sundeep.<ref target="https://ta.wikipedia.org/wiki/இணையக்_கணினி_நூலக_மையம்">இணையக் கணினி நூலக மையம்</ref>:<ref target="http://www.worldcat.org/oclc/7816720">7816720</ref>.<ref target="https://books.google.com/books?id=iK0BAAAAMAAJ">https://books.google.com/books?id=iK0BAAAAMAAJ</ref>.</item>
<item>Vasudev Vishnu Mirashi(1957).<ref target="https://books.google.com/books?id=ahFuAAAAMAAJ">"The Kalacuris"</ref>.inR. S. Sharma.<hi rend="italic">A Comprehensive history of India: A.D. 985-1206</hi>.<hi rend="bold">4 (Part 1)</hi>.Indian History Congress / People's Publishing House.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/978-81-7007-121-1">978-81-7007-121-1</ref>.<ref target="https://books.google.com/books?id=ahFuAAAAMAAJ">https://books.google.com/books?id=ahFuAAAAMAAJ</ref>.</item></list>
</text></body></html>