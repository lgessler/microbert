<html><body><text id="wikipedia_ta_wikipedia_org__241720.html" ns="0" revid="3225107" sourceurl="https://ta.wikipedia.org/wiki/%E0%AE%AE%E0%AF%81%E0%AE%95%E0%AF%8D%E0%AE%95%E0%AF%8B%E0%AE%A3_%E0%AE%AE%E0%AF%88%E0%AE%AF%E0%AE%AE%E0%AF%8D" title="முக்கோண மையம்" type="wikipedia">முக்கோண மையம்<p><ref target="https://ta.wikipedia.org/wiki/சதுரம்">சதுரங்களுக்கும்</ref>, <ref target="https://ta.wikipedia.org/wiki/வட்டம்">வட்டங்களுக்குமுள்ள</ref> மையங்கள் போல, <hi rend="bold">முக்கோண மையம்</hi> (<hi rend="italic">triangle center</hi>)  என்பது ஒரு முக்கோணத்தின் மையம் ஆகும். <ref target="https://ta.wikipedia.org/wiki/நடுக்கோட்டுச்சந்தி">நடுக்கோட்டுச்சந்தி</ref>, <ref target="https://ta.wikipedia.org/wiki/செங்கோட்டுச்சந்தி">செங்கோட்டுச்சந்தி</ref>, <ref target="https://ta.wikipedia.org/wiki/உள்வட்ட_மையம்">உள்வட்ட மையம்</ref>, <ref target="https://ta.wikipedia.org/wiki/சுற்றுவட்டம்">சுற்றுவட்ட மையம்</ref>  ஆகியவை ஒரு முக்கோணத்தின் சில முக்கோண மையங்களாகும். இவற்றைப் பண்டையக் கிரேக்கக் கணிதவியலாளர்கள் அறிந்திருந்தனர்.  இப் புள்ளிகள் <ref target="https://ta.wikipedia.org/wiki/வடிவொப்புமை_(வடிவவியல்)">வடிவொப்புமையின்கீழ்</ref> மாறாத்தன்மை கொண்டவை. அதாவது <ref target="https://ta.wikipedia.org/wiki/சுழற்சி_(கணிதம்)">சுழற்சி</ref>, <ref target="https://ta.wikipedia.org/wiki/எதிரொளிப்பு_(கணிதம்)">எதிரொளிப்பு</ref> ஆகிய உருமாற்றச் செயலிகளினால் இப்புள்ளிகள் முக்கோணத்தின் <ref target="https://ta.wikipedia.org/wiki/உச்சி_(வடிவவியல்)">உச்சியிலிருந்து</ref> அமையும் இடம் மாறுவதில்லை. இதன் விளைவாக, ஒரு புள்ளியானது முக்கோண மையமாக இருப்பதற்கு மாறாத்தன்மை ஒரு முக்கியப் பண்பாகிறது.</p>
வரலாறு
<p>முக்கியமான முக்கோண மையங்களைப் பண்டைய கிரேக்கர்கள் கண்டறிந்திருந்தாலும் முக்கோண மையத்தின் வரையறையை அவர்கள் முறைப்படுத்தவில்லை. கிரேக்கர்களுக்குப் பின் <ref target="https://ta.wikipedia.org/wiki/பெர்மா_புள்ளி">பெர்மா புள்ளி</ref>, <ref target="https://ta.wikipedia.org/wiki/ஒன்பது-புள்ளி_வட்டமையம்">ஒன்பது-புள்ளி வட்டமையம்</ref>, <ref target="https://ta.wikipedia.org/wiki/சமச்சரிவு_இடைக்கோடு">சமச்சரிவு இடைக்கோட்டுச்சந்தி</ref>, <ref target="https://ta.wikipedia.org/wiki/உட்தொடு_முக்கோணம்#கெர்கோன்_புள்ளி">கெர்கோன் புள்ளி</ref> போன்ற முக்கோணத்துடன் தொடர்புடைய மேலும்பல புள்ளிகள் கண்டறியப்பட்டன. 1980களில் இத்தகைய சிறப்புப் புள்ளிகளுக்கிடையே சில பொதுப்பண்புகள் இருப்பதை அறிந்து, அவற்றின் அடிப்படையில் முக்கோண மையத்தின் முறையான வரையறை உருவாக்கப்பட்டது.<ref target="https://ta.wikipedia.org/wiki/முதற்_பக்கம்#cite_note-1">[1]</ref><ref target="https://ta.wikipedia.org/wiki/முதற்_பக்கம்#cite_note-2">[2]</ref><ref target="https://ta.wikipedia.org/wiki/முதற்_பக்கம்#cite_note-3">[3]</ref> As of  11 நவம்பர் 2014, கிளார்க் கிம்பர்லிங் உருவாக்கிய முக்கோண மையங்களின் கலைக்களஞ்சியத்தில், 6,102 முக்கோண மையங்கள் உள்ளன.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
வரையறை
<p><hi rend="italic">a</hi>, <hi rend="italic">b</hi>, <hi rend="italic">c</hi> என்ற மூன்று <ref target="https://ta.wikipedia.org/wiki/மெய்யெண்">மெய்யெண்</ref> <ref target="https://ta.wikipedia.org/wiki/மாறி">மாறிகளில்</ref> அமைந்த <ref target="https://ta.wikipedia.org/wiki/சுழி">சுழியற்ற</ref> மெய்மதிப்புச் சார்பானது கீழுள்ள இரு பண்புகளையும் கொண்டிருந்தால் அது "முக்கோண மையச் சார்பு" எனப்படும்:</p>
<list type="unordered"><item>சமபடித்தான தன்மை:</item></list>
<hi rend="italic">f</hi>(<hi rend="italic">ta</hi>,<hi rend="italic">tb</hi>,<hi rend="italic">tc</hi>) = <hi rend="italic">t</hi><hi rend="italic">n</hi> <hi rend="italic">f</hi>(<hi rend="italic">a</hi>,<hi rend="italic">b</hi>,<hi rend="italic">c</hi>) <hi rend="italic">n</hi> ஏதேனும் ஒரு <ref target="https://ta.wikipedia.org/wiki/மாறிலி">மாறிலி</ref>, <hi rend="italic">t</hi> &gt; 0.
<list type="unordered"><item>இரண்டாவது மற்றும் மூன்றாவது மாறிகளில் இருசமச்சீர்மை:</item></list>
<hi rend="italic">f</hi>(<hi rend="italic">a</hi>,<hi rend="italic">b</hi>,<hi rend="italic">c</hi>) = <hi rend="italic">f</hi>(<hi rend="italic">a</hi>,<hi rend="italic">c</hi>,<hi rend="italic">b</hi>).
<p><hi rend="italic">f</hi> ஒரு முக்கோண மையச் சார்பாகவும்,  <hi rend="italic">a</hi>, <hi rend="italic">b</hi>, <hi rend="italic">c</hi> மூன்றும் முக்கோணத்தின் பக்கநீளங்களாகவும் இருந்தால்,<hi rend="italic">f</hi>(<hi rend="italic">a</hi>,<hi rend="italic">b</hi>,<hi rend="italic">c</hi>): <hi rend="italic">f</hi>(<hi rend="italic">b</hi>,<hi rend="italic">c</hi>,<hi rend="italic">a</hi>): <hi rend="italic">f</hi>(<hi rend="italic">c</hi>,<hi rend="italic">a</hi>,<hi rend="italic">b</hi>) -இதனை முக்கோட்டு ஆட்கூறுகளாகக் கொண்ட புள்ளி ஒரு "முக்கோண மையம்" ஆகும்.</p>
<p><ref target="https://ta.wikipedia.org/wiki/வடிவொப்புமை_(வடிவவியல்)">வடிவொத்த முக்கோணங்களின்</ref> முக்கோண மையங்கள் நிலைமாறாத்தன்மையுடையவை என்பதை இந்த வரையறை உறுதிப்படுத்துகிறது.  ஒரு முக்கோண மையத்தின் மூன்று முக்கோட்டு ஆட்கூறுகளில் முதல் ஆட்கூற்றிலுள்ள <hi rend="italic">a</hi>, <hi rend="italic">b</hi>, <hi rend="italic">c</hi> மூன்றையும் சுழற்சி வரிசைப்படுத்தல் மூலம் மீதி இரு ஆட்கூறுகளையும் பெறலாம் என்பதால் ஒரு முக்கோண மையத்தின் முதல் ஆட்கூற்றை மட்டும் குறிப்பிடுவது வழக்கமாக உள்ளது.<ref target="https://ta.wikipedia.org/wiki/முதற்_பக்கம்#cite_note-wolf1-5">[5]</ref><ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
<p>ஒவ்வொரு முக்கோண மையச் சார்பும் ஒரேயொரு தனித்த முக்கோண மையத்தினைத் தருகிறது. இத் தொடர்பு ஒரு <ref target="https://ta.wikipedia.org/wiki/இருவழிக்கோப்பு">இருவழிக்கோப்பு</ref> அல்ல. ஒன்றுக்கு மேற்பட்ட முக்கோண மையச் சார்புகள் ஒரே முக்கோண மையத்தைத் தரலாம். எடுத்துக்காட்டாக,</p>
<hi rend="italic">f</hi>1(<hi rend="italic">a</hi>,<hi rend="italic">b</hi>,<hi rend="italic">c</hi>) = 1/<hi rend="italic">a</hi> ,
<hi rend="italic">f</hi>2(<hi rend="italic">a</hi>,<hi rend="italic">b</hi>,<hi rend="italic">c</hi>) = <hi rend="italic">bc</hi>
<p>என வரையறுக்கப்படும் இரு சார்புகளும் முக்கோணத்தின் <ref target="https://ta.wikipedia.org/wiki/நடுக்கோட்டுச்சந்தி">நடுக்கோட்டுச்சந்தியைத்</ref> தருகின்றன. இரு முக்கோண மையச் சார்புகளின் விகிதமானது  <hi rend="italic">a</hi>, <hi rend="italic">b</hi> , <hi rend="italic">c</hi> இல் அமைந்த சமச்சீர்ச்சார்பாக "இருந்தால், இருந்தால் மட்டுமே", அந்த இரு முக்கோணமையச் சார்புகளும் ஒரே முக்கோண மையத்தைத் தரும்.</p>
<p>அனைத்து மதிப்புகளுக்கும் நன்கு வரையறுக்கப்பட்ட ஒரு முக்கோண மையச் சார்பானது ஒரு முக்கோண மையத்தைத் தராமலும் அமையலாம். எடுத்துக்காட்டாக,</p>
<hi rend="italic">f</hi>(<hi rend="italic">a</hi>, <hi rend="italic">b</hi>, <hi rend="italic">c</hi>) = 0 ( <hi rend="italic">a</hi>/<hi rend="italic">b</hi> , <hi rend="italic">a</hi>/<hi rend="italic">c</hi> இரண்டும் விகிதமுறு எண்கள் எனில்);
= 1 (மற்றபடி)
<p>என வரையறுக்கப்படும் சார்பு முக்கோண மையச் சார்புக்கான இரு பண்புகளையும் நிறைவு செய்யும். ஆனால் முழுஎண் பக்க அளவுகளுடைய முக்கோணத்திற்கு இச் சார்பு தரும் புள்ளி 0:0:0 ஆகக் கிடைக்கிறது. ஆனால் இப்புள்ளி ஒரு முக்கோண மையமில்லை.</p>
இயல்பு ஆட்களம்
<p>சில சமயங்களில்,  முக்கோண மையச் சார்புகள் ℝ3 முழுவதும் வரையறுக்கப்படுவதில்லை. எடுத்துக்காட்டாக, முக்கோண மையங்களின் கலைக்களஞ்சியத்தில் தரப்பட்டுள்ள முக்கோணம் மையம் <hi rend="italic">X</hi>365 (<ref target="http://faculty.evansville.edu/ck6/encyclopedia/ETC.html">X(365) = SQUARE ROOT POINT</ref>)-இன் முக்கோட்டு ஆட்கூறுகள் <hi rend="italic">a</hi>1/2: <hi rend="italic">b</hi>1/2: <hi rend="italic">c</hi>1/2 ஆகும். எனவே  <hi rend="italic">a</hi>, <hi rend="italic">b</hi>, <hi rend="italic">c</hi> எதிர் மதிப்புடையவையாக இருக்க முடியாது. மேலும் அவை ஒரு முக்கோணத்தின் பக்க அளவுகளாக இருப்பதற்கு முக்கோணச் சமனின்மையையும் நிறைவு செய்ய வேண்டும். எனவே ஒவ்வொரு முக்கோண மையச் சார்பின் ஆட்களமும்  ℝ3 இல்  <hi rend="italic">a</hi> ≤ <hi rend="italic">b</hi> + <hi rend="italic">c</hi>, <hi rend="italic">b</hi> ≤ <hi rend="italic">c</hi> + <hi rend="italic">a</hi>,  <hi rend="italic">c</hi> ≤ <hi rend="italic">a</hi> + <hi rend="italic">b</hi> எனும் மூன்று கட்டுப்பாடுகளை நிறைவு செய்யும் பகுதியாக அமையும்.   ℝ3 இன் இப்பகுதியானது ( <hi rend="bold">T</hi>), அனைத்து முக்கோணங்களின் ஆட்களமாகும். எனவே இப்பகுதியே முக்கோண மையச் சார்பின் "இயல்பு ஆட்களம்" ஆக உள்ளது.</p>
வேறுசில ஆட்களங்கள்
<p>சில சமயங்களில் முக்கோண மையச் சார்புகளுக்கு  <hi rend="bold">T</hi> ஐவிடச் சிறிய பகுதியை ஆட்களங்களாகக் கொள்ளவேண்டிய அவசியம் ஏற்படுகிறது:</p>
<list type="unordered"><item>முக்கோண மையங்கள் <hi rend="italic">X</hi>3, <hi rend="italic">X</hi>4, <hi rend="italic">X</hi>22, <hi rend="italic">X</hi>24, <hi rend="italic">X</hi>40 () ஆகிய முக்கோண மையங்கள் குறுங்கோண முக்கோணங்களுக்கு மட்டுமுள்ளவை என்பதால், இங்கு   <hi rend="italic">a</hi>2 ≤ <hi rend="italic">b</hi>2 + <hi rend="italic">c</hi>2, <hi rend="italic">b</hi>2 ≤ <hi rend="italic">c</hi>2 + <hi rend="italic">a</hi>2, <hi rend="italic">c</hi>2 ≤ <hi rend="italic">a</hi>2 + <hi rend="italic">b</hi>2 என்ற கட்டுப்பாடுகளை நிறைவுசெய்யக்கூடிய <hi rend="bold">T</hi>  இன் பகுதி மட்டுமே ஆட்களமாக எடுத்துக்கொள்ளப்படுகிறது.</item>
<item>பெர்மா புள்ளிக்கும் முக்கோண மையம்  <hi rend="italic">X</hi>13(<ref target="http://faculty.evansville.edu/ck6/encyclopedia/ETC.html">X(13) = 1st ISOGONIC CENTER (FERMAT POINT, TORRICELLI POINT)</ref> க்குமுள்ள வேறுபாட்டைக் அறிந்துகொள்ள  ஒரு கோணத்தின் அளவானது 2π/3 (120 பாகைகள்) க்கும் அதிகமானதாக உள்ள முக்கோணங்கள் முக்கியமானவை. அதாவது,</item></list>
<hi rend="italic">a</hi>2 &gt; <hi rend="italic">b</hi>2 + <hi rend="italic">bc</hi> + <hi rend="italic">c</hi>2 அல்லது:<hi rend="italic">b</hi>2 &gt; <hi rend="italic">c</hi>2 + <hi rend="italic">ca</hi> + <hi rend="italic">a</hi>2 அல்லது:<hi rend="italic">c</hi>2 &gt; <hi rend="italic">a</hi>2 + <hi rend="italic">ab</hi> + <hi rend="italic">b</hi>2
<p>என்ற கட்டுப்பாடுகளை நிறைவு செய்யும் ஆட்களம் தேவைப்படுகிறது..</p>
<list type="unordered"><item><hi rend="bold">T</hi> இலிருந்து <hi rend="italic">b</hi> = <hi rend="italic">c</hi>, <hi rend="italic">c</hi> = <hi rend="italic">a</hi>, <hi rend="italic">a</hi> = <hi rend="italic">b</hi> என்ற கட்டுப்பாட்டுக்குட்பட்ட பகுதிகளை நீக்கினால் அனைத்து அசமபக்க முக்கோணங்கள் கொண்ட ஆட்களம் கிடைக்கும்.</item></list>
ஆட்கள சமச்சீர்மை
<p><hi rend="bold">T</hi> இன் அனைத்து உட்கணங்களும் (<hi rend="bold">D</hi> ⊆ <hi rend="bold">T</hi> ) முக்கோண மையச் சார்பின் ஆட்களங்களாக இருக்கமுடியாது. </p>
<list type="unordered"><item>முக்கோண மையச் சார்பின் இருசமச்சீர்மைக்காக  <hi rend="bold">D</hi> ஆனது  <hi rend="italic">b</hi> = <hi rend="italic">c</hi>, <hi rend="italic">c</hi> = <hi rend="italic">a</hi>, <hi rend="italic">a</hi> = <hi rend="italic">b</hi> ஆகிய தளங்களில் சமச்சீர்மை கொண்டிருக்க வேண்டும்.</item>
<item>முக்கோண மையச் சார்பின் சுழற்சித்தன்மைக்காக, <hi rend="italic">a</hi> = <hi rend="italic">b</hi> = <hi rend="italic">c</hi> என்ற கோட்டைப் பொறுத்த  2π/3 கோண சுழற்சியில் நிலைமாறாத்தன்மை கொண்டதாக  <hi rend="bold">D</hi> இருக்க வேண்டும்.  இத்தகைய ஆட்களங்களில், அனைத்து சமபக்க முக்கோணங்களைத் தரும் கோடே  (<hi rend="italic">t</hi>,<hi rend="italic">t</hi>,<hi rend="italic">t</hi>) எளிய ஆட்களமாகும்.</item></list>
சில எடுத்துக்காட்டுகள்

சுற்றுவட்ட மையம்
<p>முக்கோணம் <hi rend="italic">ABC</hi> இன் பக்கங்களின் <ref target="https://ta.wikipedia.org/wiki/இருசமக்கூறிடல்#கோட்டுத்துண்டின்_இருசமவெட்டி">நடுக்குத்துக்கோடுகள்</ref> சந்திக்கும் புள்ளியான சுற்றுவட்டமையத்தின் முக்கோட்டு ஆட்கூறுகள்:</p>
<hi rend="italic">a</hi>(<hi rend="italic">b</hi>2 + <hi rend="italic">c</hi>2 − <hi rend="italic">a</hi>2): <hi rend="italic">b</hi>(<hi rend="italic">c</hi>2 + <hi rend="italic">a</hi>2 − <hi rend="italic">b</hi>2): <hi rend="italic">c</hi>(<hi rend="italic">a</hi>2 + <hi rend="italic">b</hi>2 − <hi rend="italic">c</hi>2).
விளக்கம்
<p><hi rend="italic">f</hi>(<hi rend="italic">a</hi>,<hi rend="italic">b</hi>,<hi rend="italic">c</hi>) = <hi rend="italic">a</hi>(<hi rend="italic">b</hi>2 + <hi rend="italic">c</hi>2 − <hi rend="italic">a</hi>2) எனில்:</p>
<list type="unordered"><item><hi rend="italic">f</hi>(<hi rend="italic">ta</hi>,<hi rend="italic">tb</hi>,<hi rend="italic">tc</hi>) = (<hi rend="italic">ta</hi>) ( (<hi rend="italic">tb</hi>)2 + (<hi rend="italic">tc</hi>)2 − (<hi rend="italic">ta</hi>)2 ) = <hi rend="italic">t</hi>3 ( <hi rend="italic">a</hi>( <hi rend="italic">b</hi>2 + <hi rend="italic">c</hi>2 − <hi rend="italic">a</hi>2) ) = <hi rend="italic">t</hi>3 <hi rend="italic">f</hi>(<hi rend="italic">a</hi>,<hi rend="italic">b</hi>,<hi rend="italic">c</hi>) (சமபடித்தானத் தன்மை)</item>
<item><hi rend="italic">f</hi>(<hi rend="italic">a</hi>,<hi rend="italic">c</hi>,<hi rend="italic">b</hi>) = <hi rend="italic">a</hi>(<hi rend="italic">c</hi>2 + <hi rend="italic">b</hi>2 − <hi rend="italic">a</hi>2) = <hi rend="italic">a</hi>(<hi rend="italic">b</hi>2 + <hi rend="italic">c</hi>2 − <hi rend="italic">a</hi>2) = <hi rend="italic">f</hi>(<hi rend="italic">a</hi>,<hi rend="italic">b</hi>,<hi rend="italic">c</hi>) (இருசமச்சீர்மை)</item></list>
<p>எனவே இந்த f ஒரு முக்கோண மையச் சார்பாக உள்ளது.  இச் சார்புக்குரிய முக்கோண மையம் சுற்றுவட்டமையத்தின் அதே முக்கோட்டு ஆட்கூறுகளைக் கொண்டுள்ளதால், முக்கோணத்தின் சுற்றுவட்டமையம் ஒரு முக்கோண மையம் ஆகும்.</p>
முதலாவது சமகோண மையம்
<p>ABC முக்கோணத்தின் பக்கம் BC ஐ அடிப்பக்கமாகவும், அப்பக்கத்தின் எதிர்ப்புறத்தில் அமைந்த  A' ஐ உச்சியாகவும் கொண்ட சமபக்க முக்கோணம் A'BC. இதேபோல, மற்ற இரு பக்கங்களைக் கொண்டு வரையப்பட்ட சமபக்க முக்கோணங்கள் AB'C , ABC' எனில், கோடுகள்  AA', BB' , CC' மூன்றும் ஒரு புள்ளியில் சந்திக்கும். அப்புள்ளி முதலாவது சமகோண மையம் எனப்படும். அதன் முக்கோட்டு ஆட்கூறுகள்:</p>
csc(A + π/3): csc(B + π/3): csc(C + π/3).
<p>இந்த ஆட்கூறுகளை முக்கோணத்தின் பக்க நீளங்கள் <hi rend="italic">a</hi>, <hi rend="italic">b</hi> , <hi rend="italic">c</hi> மூலம் எழுதி, அவை முக்கோண மையத்தின் ஆட்கூறுகளின் பண்புகளை நிறைவு செய்வதை நிறுவலாம். எனவே முதலாவது சமகோண மையமும் ஒரு முக்கோண மையம் ஆகும்.</p>
பெர்மா புள்ளி

<p>இந்த <hi rend="italic">f</hi> சார்பானது இருசமச்சீர்மையும் சமபடித்தானத் தன்மையும் கொண்டுள்ளதை எளிதாகக் காணலாம். எனவே இச்சார்பு ஒரு முக்கோண மையச் சார்பாகும். மேலும் முக்கோணத்தின் ஒரு உச்சிக்கோணம் 2π/3 ஐ விட அதிகமாக இருக்கும்போது முக்கோண மையம் அந்த விரிகோண உச்சியாகவும், குறைவாக இருக்கும்போது முதலாவது சமகோண மையமாகவும் இருக்கும். எனவே இந்த முக்கோண மையம் பெர்மா புள்ளி ஆகும்.</p>



முக்கோண மையங்களின் பொதுவகைகள்
கிம்பர்லிங் மையம்
<p>5000க்கும் மேற்பட்ட முக்கோண மையங்கள் கொண்ட இணைய கலைக்களஞ்சியத்தை உருவாக்கிய கிளார்க் கிம்பர்லிங்கிற்கு மரியாதை செய்யும்விதமாக அந்த முக்கோண மையங்கள் "கிம்பர்லிங் மையங்கள்" என அழைக்கப்பட்டன.<ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
பல்லுறுப்புக்கோவை முக்கோண மையம்
<p>ஒரு முக்கோண மையத்தின் முக்கோட்டு ஆட்கூறுகளை <hi rend="italic">a</hi>, <hi rend="italic">b</hi> , <hi rend="italic">c</hi> இல் அமைந்த பல்லுறுப்புக்கோவைகளாகத் தரமுடியுமெனில் அந்த முக்கோண மையம்<hi rend="italic"> பல்லுறுப்புக்கோவை முக்கோண மையமென</hi> அழைக்கப்படும்.</p>
சீரான முக்கோண மையம்
<p>ஒரு முக்கோண மையத்தின் முக்கோட்டு ஆட்கூறுகளை  Δ, <hi rend="italic">a</hi>, <hi rend="italic">b</hi> , <hi rend="italic">c</hi> இல் அமைந்த பல்லுறுப்புக்கோவைகளாகத் தரமுடியுமெனில் அந்த முக்கோண மையம் <hi rend="italic">சீரான முக்கோண மையமென</hi> அழைக்கப்படும். ( Δ, முக்கோணத்தின் பரப்பளவைக் குறிக்கும்)</p>
பெரும் முக்கோண மையம்
<p>f(A) ஆனது  முக்கோணத்தின் பக்கநீளங்களையும் மற்ற இரு கோணங்களும் நீங்கலாக, கோணம் A ஐ மட்டுமே சார்ந்த சார்பு, f(B) ஆனது  முக்கோணத்தின் பக்கநீளங்களையும் மற்ற இரு கோணங்களும் நீங்கலாக, கோணம் B ஐ மட்டுமே சார்ந்த சார்பு, f(C) ஆனது  முக்கோணத்தின் பக்கநீளங்களையும் மற்ற இரு கோணங்களும் நீங்கலாக, கோணம் C ஐ மட்டுமே சார்ந்த சார்பு எனில், ஒரு முக்கோண மையத்தின் முக்கோட்டு ஆட்கூறுகள் f(A): f(B): f(C)  என அமையுமானால், அந்த முக்கோண மையம் "பெரும் முக்கோண மையம்" (Major Triangle Center) எனப்படும்.<ref target="https://ta.wikipedia.org/wiki/முதற்_பக்கம்#cite_note-8">[8]</ref></p>
விஞ்சிய முக்கோண மையம்
<p><hi rend="italic">a</hi>, <hi rend="italic">b</hi>, <hi rend="italic">c</hi> இல் அமைந்த இயற்கணித சார்புகளை மட்டும் கொண்டு ஒரு முக்கோண மையத்தின் முக்கோட்டு ஆட்கூறுகளை எழுத இயலாதெனில், அது <hi rend="italic">விஞ்சிய முக்கோண மையம்</hi> (transcendental triangle center) எனப்படும்.</p>


வெளியிணைப்புகள்
<list type="unordered"><item>Clark Kimberling <ref target="http://faculty.evansville.edu/ck6/tcenters/">Triangle Centers</ref> from University of Evansville</item>
<item>Paul Yiu <ref target="http://math.fau.edu/Yiu/TourOfTriangleGeometry/MAAFlorida37040428.pdf">A Tour of Triangle Geometry</ref> from Florida Atlantic University.</item></list>
</text></body></html>