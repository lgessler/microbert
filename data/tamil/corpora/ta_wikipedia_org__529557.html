<html><body><text id="wikipedia_ta_wikipedia_org__529557.html" ns="0" revid="3315594" sourceurl="https://ta.wikipedia.org/wiki/%E0%AE%86%E0%AE%B0%E0%AF%8D%E0%AE%AF%E0%AE%BE_(%E0%AE%A8%E0%AE%9F%E0%AE%BF%E0%AE%95%E0%AF%88)" title="ஆர்யா (நடிகை)" type="wikipedia">ஆர்யா (நடிகை)
<p><hi rend="bold">ஆர்யா ரோஹித்</hi> (<hi rend="italic">Arya Rohit</hi>) <hi rend="bold">ஆர்யா</hi>  என நன்கறியப்பட்ட இவர் ஓர் இந்திய நடிகையாவார். இவர் நகைச்சுவை நடிகையாகவும், விளம்பர மாதிரியாகவும், <ref target="https://ta.wikipedia.org/wiki/தொலைக்காட்சி_தொகுப்பாளர்">தொலைக்காட்சி தொகுப்பாளராகவும்</ref> <ref target="https://ta.wikipedia.org/wiki/மலையாளத்_திரைப்படத்துறை">மலையாளத் திரைப்படங்களிலும்</ref> தொலைக்காட்சியிலும் தோன்றி வருகிறார். இவர் தொலைக்காட்சியிலும் விளம்பரத் துறையிலும் தனது வாழ்க்கையைத் தொடங்கினார். இவர் <ref target="https://ta.wikipedia.org/wiki/ஏஷ்யாநெட்">ஏசியாநெட்டில்</ref> ஒளிபரப்பான <hi rend="italic">பதாய் பங்களா</hi> என்ற நிகழ்ச்சியின் மூலம் சிறந்த தொலைக்காட்சி நகைச்சுவை நடிகராக அறியப்படுகிறார். பின்னர் இவர் ஒரு <ref target="https://ta.wikipedia.org/wiki/தொலைக்காட்சி_தொகுப்பாளர்">தொலைக்காட்சி தொகுப்பாளராக</ref> மாறினார். மேலும் இவர் திரைப்படங்களிலும் நடித்தார். மலையாள <ref target="https://ta.wikipedia.org/wiki/உண்மைநிலை_நிகழ்ச்சி">உண்மைநிலை நிகழ்ச்சி</ref>களான <hi rend="italic">பிக் பாஸின்</hi> இரண்டாவது பருவத்தில் பங்கேற்றார்.</p>
ஆரம்ப வாழ்க்கை
<p>ஆர்யா, இந்தியாவின் <ref target="https://ta.wikipedia.org/wiki/கேரளம்">கேரளாவின்</ref> <ref target="https://ta.wikipedia.org/wiki/திருவனந்தபுரம்_மாவட்டம்">திருவனந்தபுரத்தைச் சேர்ந்தவர்.</ref> <ref target="https://ta.wikipedia.org/wiki/முதற்_பக்கம்#cite_note-TOI-1">[1]</ref> இவர் திருவனந்தபுரத்தில் உள்ள ஹோலி ஏஞ்சல்ஸ் கான்வென்ட்டில் தனது பள்ளிப்படிப்பை முடித்தார். மேற்கத்திய, திரை நடனம் மற்றும் அரை பாரம்பரிய பாணிகளில் பயிற்சி பெற்ற நடனக் கலைஞராவார். <ref target="https://ta.wikipedia.org/wiki/முதற்_பக்கம்#cite_note-TH-2">[2]</ref></p>
தொழில்
<p>ஆர்யா, தனது மேல்நிலைக் கல்வியை படிக்கும் போது நடிகையாக அறிமுகமானார், <ref target="https://ta.wikipedia.org/wiki/அம்ருதா_தொலைக்காட்சி">அம்ருதா தொலைக்காட்சியில்</ref> <hi rend="italic">ஆஃபீசர்</hi> என்ற தொலைக்காட்சி தொடரில் தோன்றுவதற்கான வாய்ப்பை பெற்றார். பின்னர், இவர் இரண்டு தொடர்களில் தோன்றினார். அதன் பிறகு திருமணம் செய்துகொண்டார். இவரது மைத்துனி கல்பனா சுசீலன் ஒரு விளம்பர நடிகையாக இருந்ததால் இவரை அத் தொழிலில் வாய்ப்புத் தேட தூண்டியது. <ref target="https://ta.wikipedia.org/wiki/தி_சென்னை_சில்க்ஸ்">சென்னை சில்க்ஸ்</ref>, செம்மனூர் ஜுவல்லர்ஸ் உள்ளிட்ட தொழில்துறையில் முன்னணி வாடிக்கையாளர்களுக்கான விளம்பரங்களில் ஒர்ரு வாய்ப்புக் கிடைத்தது. அதைத் தொடர்ந்து தொலைக்காட்சியில் 'மகாராணி' (2009-2011) என்ற <ref target="https://ta.wikipedia.org/wiki/தமிழ்">தமிழ்</ref> <ref target="https://ta.wikipedia.org/wiki/நாடகத்_தொடர்">நாடகத் தொடரில்</ref> தோன்றினார். இது, மலையாளத் தொடரான <hi rend="italic">என்டே மானசபுத்திரியின்</hi> மறு ஆக்கமாகும். இதில் இவரது மைத்துனி அர்ச்சனா சுசீலன் நடித்திருந்தார். அதன் பிறகு இவர் குழந்தை பிறப்புக்காக விலகியிருந்தார். பின்னர், <hi rend="italic">மோகக்கடல்</hi>, <hi rend="italic">அச்சன்டே மக்கள்</hi> , <hi rend="italic">ஆர்த்ரம்</hi> போன்ற தொடர்களில் நடித்தார். <ref target="https://ta.wikipedia.org/wiki/முதற்_பக்கம்#cite_note-TH-2">[2]</ref></p>
தொலைக்காட்சி நிகழ்ச்சி
<p><ref target="https://ta.wikipedia.org/wiki/ஏஷ்யாநெட்">ஆசியநெட்டில்</ref> ஒளிப்பரப்பான தொலைக்காட்சிக் கலைஞர்களுக்கான <hi rend="italic">ஸ்டார்ஸ்</hi>  என்ற <ref target="https://ta.wikipedia.org/wiki/உண்மைநிலை_நிகழ்ச்சி">உண்மைநிலை நிகழ்ச்சி</ref> தொலைக்காட்சித் தொடரில் போட்டியிட்ட பிறகு இவரது வாழ்க்கையில் திருப்புமுனை ஏற்பட்டது. இந்த் தொடரின் அத்தியாயம் ஒன்றில் நான் கந்தர்வன் படத்தின் ஒரு காட்சியை <ref target="https://ta.wikipedia.org/wiki/நையாண்டிப்_போலி">நையாண்டியாக</ref> நடித்தது தொலைக்காட்சி நிறுவனத்தால் பாராட்டப்பட்டது. மேலும், புதிதாக தொடங்கப்பட்ட நகைச்சுவை நிகழ்ச்சியான '<hi rend="italic">பதாய் பங்களா</hi>வின் (2013 - 2018) தயாரிப்பாளர் டயானா சில்வெஸ்டருக்கு இவரது பெயரை பரிந்துரைக்கப்பட்டார். இது ஒரு நகைச்சுவை நடிகையாகவும் இவரது வாழ்க்கையில் ஒரு வெற்றியாக இருந்தது. இத்தொடரில் இவர் "ஆர்யா" என்ற பாத்திரத்தைச் சித்தரித்தார்.<ref target="https://ta.wikipedia.org/wiki/முதற்_பக்கம்#cite_note-TH-2">[2]</ref> பதாய் பங்களாவில் இவர் மேடை நிகழ்ச்சியையும், குறிப்பாக, ஏசியாநெட்டில் "ஸ்த்ரீதானம்" என்ற தொடரையும் செய்தார். அதில் இவர் <ref target="https://ta.wikipedia.org/wiki/கராத்தே">கராத்தேயில்</ref> கருப்பு பட்டையோடு தைரியமான, வெளிப்படையான மருமகளான பூஜாவாக நடித்தார். இந்த பாத்திரம் இவருக்கு பாராட்டுக்களைப் பெற்றுத் தந்தது.<ref target="https://ta.wikipedia.org/wiki/முதற்_பக்கம்#cite_note-TOI-1">[1]</ref></p>
<p>பின்னர், தொலைக்காட்சியில் சமையல் நிகழ்ச்சியை தொகுத்து வழங்கத் தொடங்கினார். மேலும் பல மலையாளப் படங்களிலும் நடித்தார்.<ref target="https://ta.wikipedia.org/wiki/முதற்_பக்கம்#cite_note-TH1-3">[3]</ref> 2020 ஆம் ஆண்டில், மலையாள <ref target="https://ta.wikipedia.org/wiki/உண்மைநிலை_நிகழ்ச்சி">உண்மைநிலை நிகழ்ச்சி</ref> தொடரான பிக் பாஸின் இரண்டாவது பருவத்தில் இவர் போட்டியிட்டார். இந்நிகழ்ச்சியை நடிகர் <ref target="https://ta.wikipedia.org/wiki/மோகன்லால்">மோகன்லால்</ref> <ref target="https://ta.wikipedia.org/wiki/ஏஷ்யாநெட்">ஏசியாநெட்டில்</ref> தொகுத்து வழங்கினார்.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
குடும்பம்
<p>இவர் <ref target="https://ta.wikipedia.org/wiki/தகவல்_தொழில்நுட்பம்">தகவல் தொழில்நுட்ப்</ref> பொறியாளர் ரோஹித் சுசீலனை மணந்தார். இவர்களுக்கு ரோயா என்ற மகள் உள்ளார். ரோஹித் தொலைக்காட்சி நடிகை அர்ச்சனா சுசீலனின் சகோதரர் ஆவார். <ref target="https://ta.wikipedia.org/wiki/முதற்_பக்கம்#cite_note-TOI-1">[1]</ref> 2018 ஆம் ஆண்டில், இவர் வழுத்தக்காடு என்ற இடத்தில் 'ஆரோயா' என்ற நவநாகரீக ஆடை, ஆடம்பரப் பொருள்களை விற்கும் சிறிய கடையைத் திறந்தார். <ref target="https://ta.wikipedia.org/wiki/முதற்_பக்கம்#cite_note-TH1-3">[3]</ref> சனவரி 2019 இல், ஆர்யா தனது கணவரிடமிருந்து பிரிந்து தனது மகளுடன் தனியே வசிப்பதாக வெளிப்படுத்தினார். <ref target="https://ta.wikipedia.org/wiki/முதற்_பக்கம்#cite_note-5">[5]</ref></p>


வெளி இணைப்புகள்
<list type="unordered"><item><ref target="https://ta.wikipedia.org/wiki/ஐ.எம்.டி.பி_இணையத்தளம்">ஐ.எம்.டி.பி இணையத்தளத்தில்</ref><ref target="http://www.imdb.com/name/nm7621790/">முதற் பக்கம்</ref></item></list>
</text></body></html>