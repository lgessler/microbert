<html><body><text id="wikipedia_ta_wikipedia_org__81525.html" ns="0" revid="3354751" sourceurl="https://ta.wikipedia.org/wiki/%E0%AE%B5%E0%AF%87%E0%AE%A4%E0%AE%A8%E0%AE%BE%E0%AE%AF%E0%AE%95%E0%AE%AE%E0%AF%8D_%E0%AE%9A%E0%AE%BE%E0%AE%B8%E0%AF%8D%E0%AE%A4%E0%AE%BF%E0%AE%B0%E0%AE%BF%E0%AE%AF%E0%AE%BE%E0%AE%B0%E0%AF%8D" title="வேதநாயகம் சாஸ்திரியார்" type="wikipedia">வேதநாயகம் சாஸ்திரியார்
<p><hi rend="bold">வேதநாயகம் சாஸ்திரியார்</hi> (1774 -1864), தஞ்சைக் கவிஞரும் <ref target="https://ta.wikipedia.org/wiki/இரண்டாம்_சரபோஜி">இரண்டாம் சர்போஜியின்</ref> பிரதான புலவரும் ஆவார். இவர் பெயரில் 133 புத்தகங்களும் 400க்கும் மேற்பட்ட பாடல்களும் உள்ளன.</p>
வாழ்க்கை
<p>இவர் 1774 செப்டம்பர் 7 இல் ஒரு கத்தோலிக்க குடும்பத்தில் பிறந்தார்.இவர் போதகனார் தேவசகாயம் (முன்னாள் அருணாச்சலம்) ஞானப்பூ ஆகியோரின் முதலாம் மகனாவார். இவரின் அக்கா தங்கைகளான சூசையம்மாளும்  பாக்கியம்மாளும் தங்கள் தாயைச் சிறுவயதிலேயே இழந்தனர். இவர் பத்தாம் அகவையில் கிறித்துவின் சிலுவைத் தோற்றத்தைக் கண்டதாக கூறப்படுகிறது.</p>
<p><ref target="https://ta.wikipedia.org/wiki/புதிய_ஏற்பாடு">புதிய ஏற்பாட்டின்</ref> பாதகத்தை அறிந்து, <ref target="https://ta.wikipedia.org/wiki/கிறித்தியான்_ஃபிரீட்ரிக்_சவார்சு">கிறித்தியான் ஃபிரீட்ரிக் சவார்சு</ref> என்ற ஒரு செருமனி நாட்டு ஊழியக்காரரை தேடி, தனது 12 ஆம் அகவையில் <ref target="https://ta.wikipedia.org/wiki/சீர்திருத்தம்">சீர்திருத்திய</ref> திருசபைக்கு மாறினார். சவாசின் கீழ் கல்வி பயின்றார். சவாசுக்கு, இளவரசர் சர்போஜி (பின்னாள் தஞ்சாவூரின் இரண்டாம் சர்போஜி) என்னும் மற்றொரு சீடர் இருந்தார். இவரது கல்வி, அந்நாளைய குரு-சீட மரபில் நிகழ்ந்தது.</p>
<p>பின்னர், தரங்கம்பாடியில் தனது வேதவியல் பட்டத்தைப் பெற்றார். இவரது பேராசிரியர்களாக கலாநிதி ஜான், கலாநிதி காமரர், புனித ரோட்டிலர் ஆகியோர் வாய்த்தனர்.</p>
<p>இவர் 19ஆம் அகவையில் தஞ்சாவூரைச் சுற்றியுள்ள ஊர்களில் அற்செய்திப் பள்ளியாசிரியராக அமர்ந்து இலக்கியம், கணிதம் ஒழுக்கவியலைக் கற்பித்தார். பின்னர் தலமையாசிரியராக பணியேற்றார்.</p>
<p>அதற்பின், தனது பள்ளி நண்பரான இளவரசர் சர்போஜி மன்னராக முடிசூடியப்பின், இவர் அரசவையின் முதன்மைப் புலவரானார். முதலில் அரண்மனையில் யாவும் சமாதானமாக இருந்தது, அரசரே இவரை முதிய உடன்பிரப்பாகத் தான் அழைத்துள்ளார். எனினும் பின்னர், <ref target="https://ta.wikipedia.org/wiki/கிறித்தவம்">கிறித்தவத்தை</ref> வெறுத்த சில ஆற்றல்மிகு பிரபுக்கள் இருப்பினும் சாஸ்திரியார் அச்சமின்றித் தனது கிறித்தவ நம்பிக்கையை வெளிப்படுத்தினார்; மற்ற மதங்களை மதித்து தன் மதத்தை கைவிடாமலிருந்தார். கடைசி வரை இவர் பாடிய பஜனைகள் யாவும் <ref target="https://ta.wikipedia.org/wiki/கிறித்து">இயேசு கிறித்துவைப்</ref> போற்றியே அமைந்தன.</p>
<p>இவரின் நம்பிக்கை மற்றவர்பால் மிக ஆற்றலோடு திகழ்ந்தது. அந்நாளில் கடுஞ்சிறுவனான <ref target="https://ta.wikipedia.org/wiki/தரங்கம்பாடி_சாமுவேலன்">தரங்கம்பாடி சாமுவேலன்</ref> எனும் சரஸ்வதி மகால் நூலகத்தில் பணிபுரிந்த சாமுவேலன் அய்யனைக் கடும் விவாதத்தின் பின்னர் கிறித்தவத்திற்கு மதமாற்றினார்.</p>
அளிக்கப்பட்ட பட்டங்கள்
<list type="unordered"><item><list type="unordered"><item><hi rend="italic">வேத சிரோன்மனி</hi></item>
<item><hi rend="italic">ஞான கவிச்சக்கிரவர்த்தி</hi></item>
<item><hi rend="italic">ஞானதீபக் கவிராயர்</hi></item>
<item><hi rend="italic">வேத சாஸ்திரிகள்</hi></item>
<item><hi rend="italic">சுவிசேஷ கவிராயர்</hi></item></list></item></list>
இயற்றிய நூல்கள்
<list type="unordered"><item><list type="unordered"><item><hi rend="italic">பெத்தலேகம் குறவஞ்சி</hi></item>
<item><hi rend="italic">ஞான நொண்டி நாடகம்</hi></item>
<item><hi rend="italic">ஞானத்தச்சன்</hi></item>
<item><hi rend="italic">சென்னப் பட்டணப் பிரவேசம்</hi></item>
<item><hi rend="italic">ஞானக் கும்மி</hi></item>
<item><hi rend="italic">ஆதியானந்தம்</hi></item>
<item><hi rend="italic">பராபரன் மாலை</hi></item>
<item><hi rend="italic">வண்ண சமுத்திரம்</hi></item>
<item><hi rend="italic">அறிவானந்தம்</hi></item>
<item><hi rend="italic">பேரின்பக் காதல்</hi></item>
<item><hi rend="italic">அரணாதிந்தம்</hi></item>
<item><hi rend="italic">தியானப் புலம்பல்</hi></item></list></item></list>
</text></body></html>