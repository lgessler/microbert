<html><body><text id="wikipedia_ta_wikipedia_org__508397.html" ns="0" revid="3100500" sourceurl="https://ta.wikipedia.org/wiki/%E0%AE%AF%E0%AE%B7%E0%AF%8D%E0%AE%AA%E0%AE%BE%E0%AE%B2%E0%AF%8D" title="யஷ்பால்" type="wikipedia">யஷ்பால்
<p>பண்டிட் <hi rend="bold">யஷ்பால்</hi> (Yashpaul) (பிறப்பு 22 மார்ச் 1937) ஆக்ரா கரானாவை (பாடும் பாணி) சேர்ந்த ஒரு <ref target="https://ta.wikipedia.org/wiki/இந்துஸ்தானி_இசை">இந்துஸ்தானி இசைப்</ref> பாடகராவார். <ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
ஆரம்ப கால வாழ்க்கை
<p>இவர், 1937 இல் <ref target="https://ta.wikipedia.org/wiki/குஜ்ரன்வாலா">குஜ்ரன்வாலாவில்</ref> பிறந்தார். [[இந்தியப் பிரிப்புக்குப் பிறகு இவரது பெற்றோர் இந்தியாவுக்கு வந்து <ref target="https://ta.wikipedia.org/wiki/ஜலந்தர்">ஜலந்தரில்</ref> குடியேறினர். அங்கு இலாகூரைச் சேர்ந்த சோட் குலாம் அலிகானின் சீடராக இருந்த கஸ்துரிலாலிடம் 'ஜஸ்ரா' இசையைக் கற்கத் தொடங்கினார். <ref target="https://ta.wikipedia.org/wiki/முதற்_பக்கம்#cite_note-autogenerated1-2">[2]</ref> <ref target="https://ta.wikipedia.org/wiki/முதற்_பக்கம்#cite_note-3">[3]</ref> ஆக்ரா கரானாவிலிருந்து <ref target="https://ta.wikipedia.org/wiki/விலயாத்_உசைன்_கான்">விலயாத் உசைன் கான்</ref>, யூனுஸ் உசேன் கான் ஆகியோரிடமிருந்து மேலதிக பயிற்சி பெற்றார். <ref target="https://ta.wikipedia.org/wiki/படே_குலாம்_அலி_கான்">படே குலாம் அலி கான்</ref>, <ref target="https://ta.wikipedia.org/wiki/மல்லிகார்ச்சுன்_மன்சூர்">மல்லிகார்ச்சுன் மன்சூர்</ref> ஆகியோரால் இவர் ஈர்க்கப்பட்டார்.  <ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
தொழில்
<p>தனது 11 வயதில் முதன்முதலில் அரிவல்லப சங்கீத மாநாட்டு நிகழ்ச்சியில் நிகழ்ச்சியினை நிகழ்த்தினார். <ref target="https://ta.wikipedia.org/wiki/முதற்_பக்கம்#cite_note-autogenerated1-2">[2]</ref> இவர் ஜலந்தரின் சுவாமி அரிவபல்லப சங்கீத அகாடமியின் மூத்த மாணவராவார். இவர் 1952 முதல் <ref target="https://ta.wikipedia.org/wiki/அனைத்திந்திய_வானொலி">அனைத்திந்திய வானொலியில்</ref> நிகழ்ச்சி நடத்தி வருகிறார். இவர் தேசிய அளவில் ஒளிபரப்பிய பல இசை நிகழ்ச்சிகளிலும், வருடாந்திர ஆகாசவானி சங்கீத மாநாடுகளிலும் நிகழ்ச்சியினை நடத்தியுள்ளார். </p>
<p>இவர் ஒரு இசையமைப்பாளராகவும், ஆசிரியராகவும் இருக்கிறார். இவர் "சகுன் பியா" என்ற பெயரில் பல இசைத் தொகுப்புகளை இயற்றியுள்ளார். 1997 இல் <ref target="https://ta.wikipedia.org/wiki/பஞ்சாப்_பல்கலைக்கழகம்,_சண்டிகர்">பஞ்சாப் பல்கலைக்கழகத்தின்</ref> இசைத் துறைத் தலைவராக ஓய்வு பெற்றார்.  <ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
விருதுகளும் கௌரவங்கள்
<p>இவர் பெற்ற விருதுகள் பின்வருமாறு: <ref target="https://ta.wikipedia.org/wiki/முதற்_பக்கம்#cite_note-autogenerated1-2">[2]</ref> <ref target="https://ta.wikipedia.org/wiki/முதற்_பக்கம்#cite_note-:0-6">[6]</ref> <ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
<list type="unordered"><item><ref target="https://ta.wikipedia.org/wiki/சங்கீத_நாடக_அகாதமி_விருது">சங்கீத நாடக அகாதமி விருது</ref></item>
<item>தேசிய உதவித்தொகை விருது, 1962 (கல்வி அமைச்சகம், இந்திய அரசு)</item>
<item>பஞ்சாப் மாநில விருது</item>
<item>பஞ்சாப் சங்கீத நாடக அகாதமி விருது</item>
<item>அர்ப்பணிக்கப்பட்ட கல்வியாளர் விருது</item>
<item>சங்கீத சுமேரு விருது</item>
<item>இசை சிரோமணி விருது</item>
<item>இந்தியாவின் வடமேற்கு பிராந்தியத்தின் இசை மன்னர் ( வாழ்நாள் விருது)</item>
<item>சண்டிகரின் மூத்த குடிமக்கள் சங்கத்தால் கௌரவிக்கப்பட்டார்</item></list>
</text></body></html>