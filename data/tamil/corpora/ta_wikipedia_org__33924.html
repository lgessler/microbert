<html><body><text id="wikipedia_ta_wikipedia_org__33924.html" ns="0" revid="3381178" sourceurl="https://ta.wikipedia.org/wiki/%E0%AE%9A%E0%AF%81%E0%AE%AE%E0%AE%BE%E0%AE%B0%E0%AF%8D%E0%AE%A4%E0%AF%8D%E0%AE%A4%E0%AE%AE%E0%AF%8D" title="சுமார்த்தம்" type="wikipedia">சுமார்த்தம்

<p><hi rend="bold">சுமார்த்தம்</hi> (<hi rend="italic">Smarta</hi>; <ref target="https://ta.wikipedia.org/wiki/சமசுகிருதம்">சமக்கிருதம்</ref>: स्मार्त, <hi rend="bold">ஸ்மார்த்தம்</hi>) என்பது <ref target="https://ta.wikipedia.org/wiki/இந்து_சமயம்">இந்துசமயத்தின்</ref> ஒரு பிரிவாகும். இதனைப் பின்பற்றுபவர்கள் <ref target="https://ta.wikipedia.org/wiki/சிவன்">சிவன்</ref>, <ref target="https://ta.wikipedia.org/wiki/ஆதிசக்தி">சக்தி</ref>, <ref target="https://ta.wikipedia.org/wiki/திருமால்">திருமால்</ref>, <ref target="https://ta.wikipedia.org/wiki/பிள்ளையார்">கணேசர்</ref>, <ref target="https://ta.wikipedia.org/wiki/சூரியன்">சூரியன்</ref> மற்றும் <ref target="https://ta.wikipedia.org/wiki/முருகன்">முருகன்</ref> என்ற அறுவரையும் விருப்ப தெய்வங்களாக வணங்குகின்றனர்.</p>
தோற்றம்
<p>சுமார்த்தம் பழங்காலம் தொட்டே இருந்து வரும் இறைவழிதான் என்றாலும், <ref target="https://ta.wikipedia.org/wiki/ஆதி_சங்கரர்">ஆதி சங்கரர்</ref> தான் சீர்தூக்கி ஒரு புதுமுகத்தைக் கொடுத்தார். தனித்தனியாய் அவரவர்க்கு உகந்த இஷ்ட தேவதைகளை வணங்கிக் கொண்டு தனித்தனிப் பிரிவாய் கிடந்தவர்களை அழைத்து, இதோ உங்களுக்கெல்லாம் பொதுவானதொரு <ref target="https://ta.wikipedia.org/wiki/சண்மதம்">சண்மதம்</ref> என அதற்கான முறைகளை சீர்படுத்தினார். இதன் படி சிவன், சக்தி, திருமால், கணேசர், சூரியன் மற்றும் முருகன் என்ற அறுவரையும் முழுமுதல் கடவுளாக வணங்கலாம். பொதுவாக இந்த முறையினை பின்பற்றுவர்களுக்கு ஸ்மார்த்தர் என்று இந்நாளில் வழங்கப்படுவாதால், இந்த வழிமுறையை 'சுமார்த்தம்' என்றே வழங்கலாம். இந்த வழியில் எல்லா வழிகளையும் ஏற்றுக் கொள்ளும், இலகுவான  வளைந்து கொடுக்கும் தன்மையை ஏற்படுகிறது. இன்று இந்து மதம் என்று நாமெல்லாம் பொதுவாக சொல்லும் ஒரு பொது முகம் உருவாகுவதற்கு இந்த வழிதான் தான் வித்து.</p>
தத்துவம்
<p>தத்துவப்படி சுமார்த்தர்களுக்கு ஆதி சங்கரரின் <ref target="https://ta.wikipedia.org/wiki/அத்வைதம்">அத்வைதம்</ref> தான் அடித்தளம். அதாவது இறைவன் ஈசுவரனும், நம் ஜீவனும் உண்மையில் முழுதிலும் <ref target="https://ta.wikipedia.org/wiki/பிரம்மம்">பிரம்மமே</ref>. <ref target="https://ta.wikipedia.org/wiki/மாயை">மாயையினால்</ref> சிக்குண்டதால், <ref target="https://ta.wikipedia.org/wiki/ஈஸ்வரன்">ஈஸ்வரன்</ref> வேறு <ref target="https://ta.wikipedia.org/wiki/ஜீவாத்மா">ஜீவன்</ref> வேறு என்பதாகத் தெரிகிறது.  உயர் ஞானம் கிட்டுமாயின், இந்த வேறுபாடு தெளிந்திடும். <ref target="https://ta.wikipedia.org/wiki/முக்தி">முக்தி</ref> அடைவதற்கு ஒரே பாதை <ref target="https://ta.wikipedia.org/wiki/ஞான_யோகம்">ஞான யோகம்தான்</ref> என்பது பெரும்பாலான ஸ்மார்த்தர்களின் நம்பிக்கை. அறிவின் தேடலாலும், <ref target="https://ta.wikipedia.org/wiki/குண்டலினி">குண்டலினி</ref> அல்லாத யோக முறையினாலும். குருவின் ஆசியுடன் தொடங்கப்படும் இந்த யோக நெறியில் த்யானிப்பவர், தன்னையே ப்ரம்மமாக நினைவில் நிறுத்தி, மாயையின் தளையில் இருந்து விடுபட முயல்வார். இவர்களின் தீர்கமான, முடிவான இலக்கானது, நானும் அந்த ப்ரம்மமாக இருக்கிறேன் என்று உணர்வதுதான். இதற்கு செய்ய வேண்டியதெல்லாம் எதெல்லாம் அஞ்ஞானம் (அவித்யயை) என்பதை  உணர்ந்து தோற்ற மயக்கத்திலிருந்து விடுபட வேண்டியதுதான். முக்தி அடைதலுக்கு வெறும் மந்திரங்களை ஓதுவதாலாலோ, உயிர் பலி கொடுப்பதாலோ அல்லது தன்னையே வருத்தி நூறு உபவாச நோன்புகள் இருப்பதாலோ அடைந்து விட முடியாது.  மறைகளை படித்து உணர்வதும், ப்ரம்மத்தின் பிம்பத்தினை தன்னுள் கண்டுணர்வதும்,  த்யானத்தினாலும் அஞ்ஞானம் அகன்றிட வழி வகுக்கும். </p>
இதர வழிகள்
<p>ஞானம் அடைதலுக்கு ஞான யோகமே வழி என்றாலும் அந்த சித்தி கிட்டுவதற்கு மூன்று முன்பாதைகளையும் சொல்கிறார்கள். அவையாவன: <ref target="https://ta.wikipedia.org/wiki/பக்தி_யோகம்">பக்தி யோகம்</ref>, <ref target="https://ta.wikipedia.org/wiki/கர்ம_யோகம்">கர்ம யோகம்</ref> மற்றும் <ref target="https://ta.wikipedia.org/wiki/ராஜ_யோகம்">ராஜ யோகம்</ref>.</p>
சுமார்த்தர்களின் அன்றாட செயல்பாடுகள்
<list type="unordered"><item>குளியல்</item>
<item><ref target="https://ta.wikipedia.org/wiki/சந்தியாவந்தனம்">சந்தியாவந்தனம்</ref></item>
<item><ref target="https://ta.wikipedia.org/wiki/ஜபம்">ஜபம்</ref></item>
<item><ref target="https://ta.wikipedia.org/wiki/பூஜை">பூஜை</ref></item>
<item><ref target="https://ta.wikipedia.org/wiki/உபாசனை">உபாசனை</ref></item>
<item><ref target="https://ta.wikipedia.org/wiki/அக்னிஹோத்ரம்">அக்னிஹோத்ரம்</ref> அல்லது <ref target="https://ta.wikipedia.org/wiki/அக்னிகிரையம்">அக்னிகிரையம்</ref></item></list>
<p>இவை தவிர <ref target="https://ta.wikipedia.org/wiki/அமாவாசை">அமாவாசைத்</ref> <ref target="https://ta.wikipedia.org/wiki/தர்ப்பணம்">தர்ப்பணம்</ref> மற்றும் <ref target="https://ta.wikipedia.org/wiki/சிரார்த்தம்">சிரார்த்தம்</ref> செய்வதும் இவர்கள் வழக்கம்.</p>
வழி செல்லும் மறைகள்
<p>வேதங்கள், அவற்றின் உபநிஷதங்கள், ஸ்மிருதி , புராணங்கள்  மற்றும் இதிகாசங்கள்</p>
மேற்கோள்கள்

<list type="unordered"><item>ஸத்குரு சிவாய சுப்ரமுனிய சுவாமி, Merging with Siva, Hinduism's Contemprory MetaPhysics, Himalayan Academy, 1999</item></list>
வெளி இணைப்புகள்
<list type="unordered"><item><ref target="http://www.sankaracharya.org">ஆதி சங்கரர் - அத்வைதம்</ref></item>
<item><ref target="http://www.advaita-vedanta.org">அத்வைத வேதாந்தம்</ref> <ref target="https://web.archive.org/web/20050729095233/http://www.advaita-vedanta.org/">பரணிடப்பட்டது</ref> 2005-07-29 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.sringeri.net/">சிருங்கேரி சாரதா பீடம்</ref></item>
<item><ref target="http://www.advaita-vedanta.org/series/shankara_sampradaya/sankara_sampradayam_top.htm">சங்கர சம்பிரதாயம்</ref></item>
<item><ref target="http://www.hinduism-today.com/archives/2003/10-12/44-49_four_sects.shtml">இந்து மதத்தின் நான்கு பிரிவுகள்.</ref> <ref target="https://web.archive.org/web/20090108063824/http://www.hinduism-today.com/archives/2003/10-12/44-49_four_sects.shtml">பரணிடப்பட்டது</ref> 2009-01-08 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="https://web.archive.org/web/20090902121832/http://www.geocities.com/srigant/sitemap.html">ஸ்மார்தர்களின் ஷண்மதம்</ref></item>
<item><ref target="http://hinduism.iskcon.com/tradition/1204.htm">ஸ்மார்த்தம்.</ref> <ref target="https://web.archive.org/web/20110205104737/http://hinduism.iskcon.com/tradition/1204.htm">பரணிடப்பட்டது</ref> 2011-02-05 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item></list>
</text></body></html>