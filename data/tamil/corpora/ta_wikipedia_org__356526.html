<html><body><text id="wikipedia_ta_wikipedia_org__356526.html" ns="0" revid="3377755" sourceurl="https://ta.wikipedia.org/wiki/%E0%AE%AA%E0%AE%BF%E0%AE%A9%E0%AF%8D%E0%AE%A9%E0%AE%9F%E0%AF%88%E0%AE%AA%E0%AF%8D%E0%AE%AA%E0%AF%81_(%E0%AE%9A%E0%AF%81%E0%AE%9F%E0%AF%81%E0%AE%95%E0%AE%B2%E0%AE%A9%E0%AF%8D)" title="பின்னடைப்பு (சுடுகலன்)" type="wikipedia">பின்னடைப்பு (சுடுகலன்)<figure><caption>பின்குண்டேற்ற சுடுகலன் இயக்கங்கள்</caption></figure>
<p><hi rend="bold">பின்னடைப்பு </hi>(சுருக்கமாக <hi rend="bold">அடைப்பு</hi>) என்பது, சுடும் தருணத்தில், ஆயுதத்தின் (துப்பாக்கியோ அல்லது பீரங்கியோ) குழலுடைய <ref target="https://ta.wikipedia.org/wiki/பின்வழி_குண்டேற்றுதல்">பின்பகுதியை</ref> மூடும், (<ref target="https://ta.wikipedia.org/wiki/பின்குண்டேற்ற_இயக்கம்_(சுடுகலன்)">சுடுகலன் இயக்கத்தின்</ref>) ஒரு பாகம் / கூறு ஆகும்.<ref target="https://ta.wikipedia.org/wiki/முதற்_பக்கம்#cite_note-1">[1]</ref><ref target="https://ta.wikipedia.org/wiki/முதற்_பக்கம்#cite_note-2">[2]</ref>  </p>
வகைகள் 
<figure><caption>ஒரு வழக்கமான <ref target="https://ta.wikipedia.org/wiki/உடைவு_இயக்கம்_(சுடுகலன்)">உடைவு-இயக்க</ref>, இரட்டைக்குழல் சிதறுதுமுக்கி.</caption></figure>
<p>எந்த ஒரு <ref target="https://ta.wikipedia.org/wiki/பின்வழி_குண்டேற்றுதல்">பின்குண்டேற்ற ஆயுதத்திலும்</ref>, குழலாசனம் (breech) அல்லது <ref target="https://ta.wikipedia.org/wiki/அறை_(துப்பாக்கி)">அறையை</ref> மூடும் முறை தான் முக்கியமானது ஆகும். இதை சாத்தியமாக்க, துப்பாக்கியின் முன்பாகங்களை (<ref target="https://ta.wikipedia.org/wiki/துமுக்கிக்_குழல்">குழல்</ref>, <ref target="https://ta.wikipedia.org/wiki/முன்தண்டு_(சுடுகலன்_கூறு)">முன்தண்டு</ref>), பின்பகுதியுடன் (<ref target="https://ta.wikipedia.org/wiki/தண்டு_(சுடுகலன்)">தண்டு</ref>, <ref target="https://ta.wikipedia.org/wiki/விசை_(சுடுகலன்)">விசை இயங்குமுறை</ref>) <ref target="https://ta.wikipedia.org/wiki/கீல்">கீல்</ref> கொண்டு இணைக்கப் பட்டிருக்கும் <ref target="https://ta.wikipedia.org/wiki/உடைவு_இயக்கம்_(சுடுகலன்)">உடைவு-இயக்கம்</ref> தான், மிக எளிய முறை ஆகும். உடைவியக்கத்தில், பின்னடைப்பு என்ற பாகமே இருக்காது. ஒரு பின்னடைப்பு குழல்-ஆசனத்தை அடைக்க வல்லதாக இருக்க வேண்டும்; ஆனால் குண்டேற்றவதற்கு, அல்லது சுடும் முன்பு <ref target="https://ta.wikipedia.org/wiki/வெடிபொதி">வெடிபொதியை</ref> நீக்க, அல்லது சுட்டபின் காலி-உறையை நீக்க, அது நகர்த்தும்படியும் இருத்தல் வேண்டும். </p>
<p>துப்பாக்கியின் <ref target="https://ta.wikipedia.org/wiki/பின்குண்டேற்ற_இயக்கம்_(சுடுகலன்)">இயங்குமுறை</ref> என்பது முற்றிலும் வேறு ஆகும். அதில் ஒரு பகுதியான பின்னடைப்பு வடிவத்துக்கு தான், இக்கட்டுரையில் கொடுக்கப்பட்டுள்ளது.</p>
சுழலும் ஆணி 
<figure><caption>சுழலும் ஆணியின் இயக்கம்</caption></figure><p>
ஒரு <ref target="https://ta.wikipedia.org/wiki/சுழலும்_ஆணி">சுழலும் ஆணி</ref> அடைப்பாக செயல்படுவதால், இதை அடைப்பு என்று சொல்லாமல் 'ஆணி' என்றே தான் குறிப்பிடுவர். இந்த ஆணி, <ref target="https://ta.wikipedia.org/wiki/வாங்கி_(சுடுகலன்)">வாங்கிக்குள்</ref> குழலின் ஊடச்சினை ஒத்தவாறு இழைந்துச் செல்லும்; மேலும் குழலாசனத்தை பூட்டவும், திறக்கவும் கூட அதே ஊடச்சை மையமாகக் கொண்டு தான் சுழலும். இது தான், ஆணியுடன் இணைந்திருக்கும் ஒரு கைப்பிடியால் அதனை சுழற்றவும், பின்னிழுக்கவும் வகை செய்யும் -- <ref target="https://ta.wikipedia.org/wiki/ஆணி_இயக்கம்_(சுடுகலன்)">ஆணி இயக்கத்துக்கு</ref> அடிப்படையாக ஆனது.</p><list type="unordered">
<item><ref target="https://ta.wikipedia.org/wiki/வெள்ளொளிர்வு_விளக்கு">வெள்ளொளிர்வு விளக்கை</ref> அதன் தாங்கியில் பொருத்துவதை போலவே சுழலும் ஆணியும் பூட்டப்படும்.</item>
<item>ஆணியின் முகப்புக்கு சற்றுபின்னே இருக்கும் இரண்டு பூட்டும் துருத்தங்களை காட்டும், ஒரு <ref target="https://ta.wikipedia.org/wiki/மௌசர்_98">மௌசர் 98</ref>-ன் ஆணி.</item>
<item>ஆணியின்மேல் பல பூட்டும் துருத்தங்களை காட்டும், <ref target="https://ta.wikipedia.org/wiki/ஏ.ஆர்.-15">ஏ.ஆர்.-15</ref>-ன் ஆணி வாங்கி.</item>
<item>ஆணி வாங்கியில் இருந்து கழற்றப்பட்ட, ஒரு ஏ.ஆர்.-15-ன் ஆணி.</item>
<item>ஆணி பின்னால் இழுக்கப்பட்டிருக்கும், ஒரு <ref target="https://ta.wikipedia.org/wiki/லீ-என்ஃபீல்டு">லீ-என்ஃபீல்டு</ref> மார்க் III புரிதுமுக்கி.</item>
<item><ref target="https://ta.wikipedia.org/wiki/.22_லாங்_ரைஃபிள்">.22 லாங் ரைஃபிள்</ref> வெடிபொதியை புகட்டும் அறையுடைய, ஒரு <ref target="https://ta.wikipedia.org/wiki/டோஸ்-17">டோஸ்-17</ref> புரிதுமுக்கி முழுவது பிரிக்கப்பட்ட நிலையில் உள்ளது. ஆணிப்பிடியை வாங்கியில் இருக்கும் பள்ளத்தில் அழுத்தி, ஆணி பூட்டப்படும்.</item>
<item>சுழலும் ஆணியை பிரயோகிக்கும் <ref target="https://ta.wikipedia.org/wiki/வின்செஸ்டர்_ரகம்_1200">வின்செஸ்டர் ரகம் 1200</ref>.</item>
<item>சுழலும் ஆணியை பிரயோகிக்கும் <ref target="https://ta.wikipedia.org/wiki/பிரௌனிங்_பி.எல்.ஆர்.">பிரௌனிங் பி.எல்.ஆர்.</ref></item>
</list>
நழுவும் அடைப்பு 
<figure><caption>நழுவும் அடைப்பின் இயங்குமுறை</caption></figure><p>
நழுவும் அடைப்பு அமைப்பில் குழல்-ஆசனத்தை மூட வேண்டுமானால், குழலின் முகப்போடு அதிலுள்ள பின்னடைப்பு இழையும்படி இருக்க வேண்டும். அந்த இழைவியக்கம் குழலின் ஊடச்சுக்கு செங்குத்தான போக்கில் இருக்கும். குழலாசனத்தை வெளிக்காட்டுவதற்கு   பின்னடைப்பு கீழ்நோக்கி சரியுமானால், இது வீழும்-அடைப்பு என்று குறிப்பிடப்படும் (கீழுள்ள ஷார்ப்ஸ் புரிதுமுக்கியின் படத்தை காண்க) . பீரங்கிகளில் நழுவும் அமைப்பு பொதுவானது ஆகும். இது ஒரு வலிமையான வடிவமைப்பு ஆகும். அடைப்பு வாங்கிக்குள் நன்றாக நழுவிச் செல்லும்படி இருக்கும், மேலும் சுடும்போது ஏற்படும் தேவையற்ற விசைகள் அனைத்தும் அடைப்பை பாதிக்காத வகையில், குழலாசனத்தை திறந்து-மூடும் இயங்குநுட்பம் இருக்கும்.    </p><list type="unordered">
<item><ref target="https://ta.wikipedia.org/wiki/ஷார்ப்ஸ்_புரிதுமுக்கி">ஷார்ப்ஸ் புரிதுமுக்கியின்</ref> குழலாசனத்தை காண்க.</item>
<item>ஷார்ப்ஸ் புரிதுமுக்கி.</item>
<item><ref target="https://ta.wikipedia.org/wiki/ரூகர்_நெ.1">ரூகர் நெ.1</ref> ஒரு-வெடி வீழும் அடைப்பு புரிதுமுக்கி.</item>
<item><ref target="https://ta.wikipedia.org/wiki/ஆர்டினன்சு_கியூ.எப்._25-பவுண்டர்">ஆர்டினன்சு கியூ.எப். 25-பவுண்டரின்</ref> திறந்த குழலாசனம்.</item>
<item><ref target="https://ta.wikipedia.org/wiki/எம்101_ஹாவித்சர்">எம்101 ஹாவித்சரின்</ref> குழலாசனம்.</item>
</list>
பக்கவாட்டு-கீல் அடைப்பு
<figure><caption><ref target="https://ta.wikipedia.org/wiki/ஸ்னைடர்-என்ஃபீல்டு">ஸ்னைடர்-என்ஃபீல்டின்</ref> திறந்த குழலாசனம். </caption></figure>
<p><ref target="https://ta.wikipedia.org/wiki/ஸ்னைடர்-என்ஃபீல்டு">ஸ்னைடர்-என்ஃபீல்டு</ref> மற்றும் வார்னர் கார்பைன் ஆகியவைகளில் பக்கவாட்டில் கீல் இடப்பட்ட அடைப்பு இருக்கும். குழலின் ஊடச்சுக்கு இணையாக போக்கில் அடைப்பின் கீல் இருப்பதால், அடைப்பு பக்கவாட்டில் சுழன்று குழலாசனத்தை வெளிக்காட்டும். சுடுவதால் ஏற்படும் விசையை அடைப்பின் பிற்பகுதி கிரகித்துக் கொள்ளும்.</p>
<ref target="https://ta.wiktionary.org/wiki/trapdoor">தரைக்கதவு</ref>அடைப்பு 
<figure><caption><ref target="https://ta.wikipedia.org/wiki/ஸ்ப்ரிங்ஃபீல்டு_ரகம்_1873">ஸ்ப்ரிங்ஃபீல்டு</ref> ரகம் 1888,  திறந்த குழலாசனம்.</caption></figure>
<p>பொதுவாக <ref target="https://ta.wikipedia.org/wiki/ஸ்ப்ரிங்ஃபீல்டு_ரகம்_1873">ஸ்ப்ரிங்ஃபீல்டு புரிதுமுக்கியுடன்</ref> தொடர்பு படுத்தப்படும் இது, குழலாசனத்தின் முகப்புக்கு மேலே, அடைப்பின் ஒரு முனை கீல் இடப்பட்டிருக்கும்; மேலும், குழலாசனத்தை வெளிக்காட்டுவதற்கு, ஒரு <ref target="https://ta.wiktionary.org/wiki/trapdoor">தரைக் கதவைப்</ref> போல இது திறக்கும். அடைப்பின் மறுமுனையில் இருக்கும் ஒரு பிடியால் குழலாசனம் பூட்டப்படும். இதை ஆங்கிலத்தில் <hi rend="italic">ட்ராப்-டோர்</hi> (<hi rend="italic">trapdoor</hi>) அடைப்பு என்பர். </p>
உருளும் அடைப்பு <p>
உருளும் அடைப்பு என்பத்தை, குழலாசனத்துக்கு கீழே கீல் இடப்பட்டிருக்கும் ஒரு <ref target="https://ta.wikipedia.org/wiki/வட்டக்கோணப்பகுதி">கால்வட்ட</ref> வடிவ அடைப்பு என சொல்லலாம். இந்த கால்வட்டம் தோரயமாக 90°-க்கு சுழன்று, குழலாசனத்தை திறப்பதற்கும், மூடுவதற்கும் பயன்படும். மூடப்பட்ட நிலையில், அதை அப்படியே மூடியபடி (திறக்காத வண்ணம்) பூட்டி வைக்க, பல்வேறு கருவிகளை பயன்படுத்தலாம். <ref target="https://ta.wikipedia.org/wiki/ரெமிங்டன்_உருளும்_அடைப்பு_புரிதுமுக்கி">ரெமிங்டன் உருளும் அடைப்பு புரிதுமுக்கியில்</ref> இவ் வடிவத்தை காணலாம், இதில் அடைப்பை பூட்ட, அதன் பின்னால் இன்னொரு கால்வட்டத்தின்மீது அமர்த்தப்பட்ட சுத்தியல் இருக்கும். <ref target="https://ta.wikipedia.org/wiki/ஸ்பென்சர்_மீளச்சுடும்_புரிதுமுக்கி">ஸ்பென்சர் மீளச்சுடும் புரிதுமுக்கியிலும்</ref> இந்த உருளும் அடைப்பை தான் உள்ளது.</p><list type="unordered">
<item>ரெமிங்டன் உருளும்-அடைப்பு புரிதுமுக்கியின் குழலாசனம்.</item>
</list>
பீபாடி-மார்டினி<p>
ஆரம்பத்தில் <ref target="https://ta.wikipedia.org/wiki/பீபாடி_இயக்கம்">பீபாடி புரிதுமுக்கியில்</ref>, பயன்படுத்தப்பட்ட இது, <ref target="https://ta.wikipedia.org/wiki/மார்ட்டினி-ஹென்றி">மார்ட்டினி-ஹென்றி</ref> மற்றும் <ref target="https://ta.wikipedia.org/wiki/மார்ட்டினி-என்ஃபீல்டு">மார்ட்டினி-என்ஃபீல்டில்</ref>, இவற்றை தொடர்ந்து பின்னர் பரவலான பிரயோகிக்கப் பட்டது. பின்னால் கீல் இடப்பட்ட, வீழும்-அடைப்பு வடிவமைப்பை கொண்டது; இதில் கீலை மையமாகக்  கொண்டு அடைப்பு சுழற்றப்பட்டு, அதன் முன்பகுதியை தாழ்த்துவதன் மூலம், குழலாசனம் திறக்கப்படும். இது <ref target="https://ta.wikipedia.org/wiki/க்ராகு-பீட்டர்சன்">க்ராகு-பீட்டர்சன்</ref> புரிதுமுக்கியிலும் பயன்படுத்தப்பட்டது.</p><list type="unordered">
<item><ref target="https://ta.wikipedia.org/wiki/மார்ட்டினி-ஹென்றி">மார்ட்டினி-ஹென்றியின்</ref> பகுதி.</item>
<item>மார்ட்டினி-ஹென்றியின் திறந்த மற்றும் மூடிய குழலாசனம்.</item>
<item>மார்ட்டினி-ஹென்றி மார்க் I.</item>
<item>வெளிப்புற சுத்தியல் கொண்ட <ref target="https://ta.wikipedia.org/wiki/பீபாடி_இயக்கம்">பீபாடி புரிதுமுக்கி</ref>.</item>
</list>

நேர்கோட்டு அடைப்பு 
<p>குழலின் ஊடச்சுக்கு நேர்கோட்டில் நகரும் அடைப்பினால் குழலாசனம் திறக்கப்படும், மேலும் இயக்கவழங்கி, ஆப்பு அல்லது நெம்புகோல் போன்றவைகளைக் கொண்டு தடங்கல் ஏற்படுத்தவதன் மூலம், இதை மூடிய நிலையில் பூட்டுப்படும். <ref target="https://ta.wikipedia.org/wiki/ஹெக்லர்_&amp;_கோச்">ஹெக்லர் &amp; கோச்சால்</ref> தயாரிக்கப்பட்ட சுடுகலன்கள் பொதுவாக <ref target="https://ta.wikipedia.org/wiki/உருளை_பூட்டுதல்">உருளை பூட்டினைக்</ref> கொண்டிருந்தன. </p><p>

பின்னடைப்பின் நகர்வு, குழல்-ஊடச்சுக்கு கச்சிதமான நேர்கோட்டில் இல்லாதபோதும், <ref target="https://ta.wikipedia.org/wiki/எம்1895_லீ_நேவி">எம்1895 லீ நேவி</ref> இந்த வகையாக வரையறுக்கப்பட்டுள்ளது. </p><list type="unordered">
<item>எம்1895 லீ நேவி - பூட்டிய நிலை.</item>
<item>எம்1895 லீ நேவி - திறந்த நிலை</item>
<item>பின்னடைப்பை அதன் இடத்தில் வைத்து பூட்டுவதற்கு, ஒரு இருநிலைமாற்றியை (<hi rend="italic">toggle</hi>) பிரயோகிக்கும் <ref target="https://ta.wikipedia.org/wiki/ஹென்றி_புரிதுமுக்கி">ஹென்றி புரிதுமுக்கி</ref>.</item>
</list>
பின்தள்ளும் அடைப்பு 
<figure><caption>ஒரு எளிய பின்தள்ளும் இயக்கத்தின் நகர்படம்.</caption></figure>
<p>நேர்கோட்டில் உள்ள ஒரு அடைப்பை தான் <ref target="https://ta.wikipedia.org/wiki/பின்தள்ளும்_இயக்கம்_(சுடுகலன்)">பின்தள்ளும் இயக்கம்</ref> பிரயோகிக்கும்; அனால் இதில் குழலாசனம், அழுத்திப் பூட்டப்படுவதற்கு பதிலாக, சுருள்வில்லின் அழுத்தத்தால் மட்டுமே மூடிவைக்கப் பட்டிருக்கும். குறைந்த-ஆற்றல் கொண்ட வெடிபொதிகளை பிரயோகிக்கும், அரை-தானியக்க மற்றும் தானியக்க சுடுகலங்களில், இந்த பின்தள்ளும் அடைப்பு பயன்படுத்தப்படும். .22<ref target="https://ta.wikipedia.org/wiki/கேலிபர்">கேல்</ref> <ref target="https://ta.wikipedia.org/wiki/விளிம்படி_வெடிபொதி">விளிம்படி</ref> வெடிபொதிகளை சுடும் அரை-தானியக்க சுடுகலன்கள், மற்றும் பல <ref target="https://ta.wikipedia.org/wiki/துணை_இயந்திரத்_துப்பாக்கி">துணையெந்திர துப்பாக்கிகளில்</ref>, இது பொதுப்படையானது. பின்னடைப்பு நகராமல், குழல் நகரும் பாணியை கொண்ட <ref target="https://ta.wikipedia.org/wiki/முன்னிழு_இயக்கம்_(சுடுகலன்)">முன்னிழு இயக்கமானது</ref>, இதன் மாற்று வடிவமே ஆகும்.</p>
மிதவை இயக்கங்கள்
<p>பெரும்பாலான நீள்துப்பாக்கிகளில், குழல் நகராதபடி வாங்கியுடன் இணைக்கப்படும், மேலும் இயக்கத்தின்போது கூட குழல் வாங்கியை விட்டு நகராது. அதிக-ஆற்றல் கொண்ட கைத்துப்பாக்கி வெடிபொதிகளைச் சுடும் பெரும்பாலான அரை-தானியக்க கைத்துப்பாக்கிகள், <ref target="https://ta.wikipedia.org/wiki/பூட்டப்பட்ட_குழலாசனம்">பூட்டப்பட்ட குழலாசன</ref> வடிவமைப்பை பயன்படுத்தும். 'நழுவி'யை கைகளால் பின்நகர்த்தப்பட்டு இயக்கப்படும். </p><p>

இவ்வகையான பின்னடைப்பு மற்றும் <ref target="https://ta.wikipedia.org/wiki/பின்னுதைப்பு_இயக்கம்">பின்னுதைப்பு இயங்குமுறையானது</ref> கைத் துப்பாக்கிகளில் மட்டுமல்லாமல், <ref target="https://ta.wikipedia.org/wiki/தானியக்க_பீரங்கி">தானியக்க பீரங்கிகளிலும்</ref> காணலாம்.</p><list type="unordered">
<item>ஒரு <ref target="https://ta.wikipedia.org/wiki/எம்1911_கைத்துப்பாக்கி">எம்1911–ஏ1 கைத்துப்பாக்கி</ref> முற்றிலும் கழற்றிப்பட்டு, அதன் குழலின்மேல் உள்ள பூட்டும் பொளிவாய்களை காட்டும் படம்.</item>
<item> திறந்த குழலாசனம் கொண்ட, சுவிஸ் பாராபெல்லம் ரகம் 1900 <ref target="https://ta.wikipedia.org/wiki/லூகர்_கைத்துப்பாக்கி">லூகர்</ref>. வளைந்த நிலையில் உள்ள பூட்டும் கரம் மற்றும் இருநிலைமாற்றியை காண்க.</item>
<item><ref target="https://ta.wikipedia.org/wiki/சி.சட்._52">சி.சட். 52</ref>-ன் உருளை-பூட்டுகள். சுடுகையில், நழுவியும் குழலும் பின்நோக்கி நகரும், ஆனால் நழுவியின் பூட்டும் துண்டு சுட்டிக் காட்டப்பட்டுள்ள ஒரு துருத்ததால் பிடித்து வைக்கப்படும்.</item>
</list>
திருகு அடைப்பு
<figure><caption><ref target="https://ta.wikipedia.org/wiki/யு.எஸ்.எஸ்.அலபாமா_(பிபி_60)">யு.எஸ்.எஸ்.அலபாமா  (பிபி 60)-ல்</ref> இருக்கும் <ref target='https://ta.wikipedia.org/wiki/16"/45_கேலிபர்_மார்க்_6_பீரங்கி'>16-அங்குல மார்க் 6 கப்பற் பீரங்கியின்</ref> வெலின் பின்னடைப்பு, 1943. நான்கு தனித்தனியே மரையிடப்பட்ட "படிகளை" அடைப்பின்மீது உள்ளதை கவனிக்கவும். அடைப்பு மேல்தூக்கப்பட்டு கடிகாரப்போக்கில் சுற்றப்படுகையில்,   அவை குழலாசனத்தின் உட்புற படிகளில் பொறுந்திக் கொள்ளும்.</caption></figure>
<p>சுழலும் ஆணியின் மாற்று வடிவமான <ref target="https://ta.wikipedia.org/wiki/திருகடைப்பு_(பீரங்கி)">திருகடைப்பு</ref>, எளிய துருத்தகளை விட மேலும் வலிமையை அளித்தது, மேலும் பின்னடைப்பை விடுவிக்க பாதியளவிலான சுழற்சியே தேவைப்படும். வெலின் பின்னடைப்பும் இதைப்போன்றது தான்; இது 4 அங்குலம் முதல் 16 மற்றும் அதற்குமேலான அங்குலம் கொண்ட <ref target="https://ta.wikipedia.org/wiki/கேலிபர்">கேலிபர்</ref> பீரங்கிகளில் பயன்படுத்தப்படும்.</p>
வீழும் திருகாணி அடைப்பு <p>
குழலின் ஊடச்சுக்கு செங்குத்தாக செருகப்பட்டிருக்கும் ஒரு கூம்பிய திருகாணியை அடைப்பாக <ref target="https://ta.wikipedia.org/wiki/ஃபெர்குசன்_புரிதுமுக்கி">ஃபெர்குசன் புரிதுமுக்கி</ref> பயன்படுத்துகிறது.புதுமையாகவும் திறன்மிக்கதாக இருப்பினும், இதன் அதிக விலையால் பிரபலம் அடையாமல் போனது.</p><list type="unordered">
<item>ஃபெர்குசன் புரிதுமுக்கி.</item>
</list>
மேலும் பார்க்க 
<list type="unordered"><item><ref target="https://ta.wikipedia.org/wiki/பகுப்பு:சுடுகலன்_இயக்கங்கள்">பகுப்பு:சுடுகலன் இயக்கங்கள்</ref></item></list>


வெளி இணைப்புகள் 
<list type="unordered"><item><ref target="http://riv.co.nz/rnza/hist/ord/breech.htm">பீரங்கிகளில் பின்குண்டேற்ற இயக்கங்கள்</ref> <ref target="https://web.archive.org/web/20130208103234/http://riv.co.nz/rnza/hist/ord/breech.htm">பரணிடப்பட்டது</ref> 2013-02-08 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref> (ஆங்கிலம்)</item></list>
</text></body></html>