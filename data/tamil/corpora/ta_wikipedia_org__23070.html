<html><body><text id="wikipedia_ta_wikipedia_org__23070.html" ns="0" revid="3365066" sourceurl="https://ta.wikipedia.org/wiki/%E0%AE%8E%E0%AE%B8%E0%AF%8D._%E0%AE%AA%E0%AE%BF._%E0%AE%AE%E0%AE%AF%E0%AE%BF%E0%AE%B2%E0%AF%8D%E0%AE%B5%E0%AE%BE%E0%AE%95%E0%AE%A9%E0%AE%AE%E0%AF%8D" title="எஸ். பி. மயில்வாகனம்" type="wikipedia">எஸ். பி. மயில்வாகனம்
<p><hi rend="bold">சி. பொ. மயில்வாகனம்</hi> (<hi rend="italic">S. P. Mayilvahanam</hi>, இறப்பு: 1983) <ref target="https://ta.wikipedia.org/wiki/இலங்கை_வானொலி">இலங்கை வானொலியின்</ref> தமிழ் வர்த்தக சேவையின் முன்னோடி என்று கருதப்படுபவர். உலக ரீதியாக பலராலும் அறியப்பட்ட தமிழ் வானொலி அறிவிப்பாளர். <ref target="https://ta.wikipedia.org/wiki/தென்னிந்தியா">தென்னிந்தியாவில்</ref> பொதுமக்கள் மத்தியிலும், சினிமா கலைஞர்கள், தயாரிப்பாளர்கள் மத்தியிலும் மிகுந்த செல்வாக்கு உடையவராக விளங்கியவர்.<ref target="https://ta.wikipedia.org/wiki/முதற்_பக்கம்#cite_note-Radio_Ceylon-1">[1]</ref></p>
வாழ்க்கைக் குறிப்பு
<p><ref target="https://ta.wikipedia.org/wiki/கொழும்பு">கொழும்பு</ref> செக்கடித் தெருவில் இரண்டு தலைமுறைகளாக புகையிலை, எண்ணெய் வணிகம் செய்துவந்த ஒரு குடும்பத்தில் மூத்த மகனாகப் பிறந்தவர் மயில்வாகனன்.<ref target="https://ta.wikipedia.org/wiki/முதற்_பக்கம்#cite_note-TO-2">[2]</ref> <ref target="https://ta.wikipedia.org/wiki/யாழ்ப்பாணம்_மத்திய_கல்லூரி">யாழ்ப்பாணம் மத்திய கல்லூரியில்</ref> கல்வி பயின்றவர்.<ref target="https://ta.wikipedia.org/wiki/முதற்_பக்கம்#cite_note-TO-2">[2]</ref> அன்று <ref target="https://ta.wikipedia.org/wiki/இலங்கை_வானொலி">இலங்கை வானொலியில்</ref> பிரபலமான அறிவிப்பாளராக இருந்த செந்திமணி உடனான் திருமணம் இவரை குடும்ப வர்த்தக நிலையத்தில் இருந்து வெளியேற்றி, வானொலி ஊடகத்துறையில் நுழைய வைத்தது.<ref target="https://ta.wikipedia.org/wiki/முதற்_பக்கம்#cite_note-TO-2">[2]</ref></p>
வானொலி அறிவிப்பாளராக
<p>மயில்வாகனம் இலங்கை வானொலியில் 1954 ஆம் ஆண்டில் இணைந்தார். இவர் வர்த்தக ஒலிபரப்பில் சேருவதற்கு முன்னர் கந்தையா என்பவர் அப்பணியைச் செய்து வந்தார். அப்போது வர்த்தக ஒலிபரப்பின் நேரம் நாள் ஒன்றுக்கு அரை மணித்தியாலம் மட்டுமே. <ref target="https://ta.wikipedia.org/wiki/ஆஸ்திரேலியா">ஆஸ்திரேலியாவைச்</ref> சேர்ந்த கிளிபோர்ட் டொட் என்பவர் <ref target="https://ta.wikipedia.org/wiki/கொழும்புத்_திட்டம்">கொழும்புத் திட்டம்</ref> மூலம் இலங்கை வானொலியில் பணியாற்றிய போது அவரிடம் பயிற்சி பெற்றார் மயில்வாகனம். இலங்கை வானொலியின் வர்த்தக சேவையில் திருப்பிப்பார், ஜோடி மாற்றம், இருகுரலிசை, ஒருபடப்பாட்டு போன்ற பல புதிய நிகழ்ச்சிகளை அறிமுகம் செய்தார்.</p>
<p>தமிழ்த் திரைப்படங்கள் தமிழ்நாட்டில் வெளியாகும்போது தயாரிப்பாளர்கள் அழைப்பின் பேரில் காலை கொழும்பிலிருந்து விமானத்தில் புறப்பட்டு சென்னை வந்து பாட்டுகளைப் பெற்றுக்கொண்டு மாலை மீண்டும் கொழும்பு திரும்புவார்.<ref target="https://ta.wikipedia.org/wiki/முதற்_பக்கம்#cite_note-kalai-3">[3]</ref></p>
சிறப்புத் தகவல்கள்
<list type="unordered"><item><ref target="https://ta.wikipedia.org/wiki/நான்_கண்ட_சொர்க்கம்">நான் கண்ட சொர்க்கம்</ref> (1958) திரைப்படத்தில் சுவர்க்கக் காட்சி ஒன்றில் நகைச்சுவை நடிகர் <ref target="https://ta.wikipedia.org/wiki/கே._ஏ._தங்கவேலு">கே. ஏ. தங்கவேலு</ref> <hi rend="italic">ஏ, ரேடியோ சிலோன் மயில்வாகனம் இங்கேயும் வந்து விட்டாரா!,</hi> என்று குறிப்பிடுவார்..</item></list>


உசாத்துணை
<list type="unordered"><item>Wavell, Stuart. - <hi rend="italic">The Art of Radio</hi> - Training Manual written by the Director Training of the CBC. - <ref target="https://ta.wikipedia.org/wiki/இலங்கை_ஒலிபரப்புக்_கூட்டுத்தாபனம்">இலங்கை ஒலிபரப்புக் கூட்டுத்தாபனம்</ref>, 1969.</item></list>
வெளி இணைப்புகள்
<list type="unordered"><item><ref target="http://www.slbc.lk">Sri Lanka Broadcasting Corporation</ref></item>
<item><ref target="http://www.tamilweek.com/Jimmy_Bharucha_kss_1118.html">Reflections from one of S. P. Mylvaganam's contemporaries</ref> <ref target="https://web.archive.org/web/20110716190327/http://www.tamilweek.com/Jimmy_Bharucha_kss_1118.html">பரணிடப்பட்டது</ref> 2011-07-16 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.dailynews.lk/2005/12/21/fea10.htm">SLBC-creating new waves of history</ref> <ref target="https://web.archive.org/web/20060321233514/http://www.dailynews.lk/2005/12/21/fea10.htm">பரணிடப்பட்டது</ref> 2006-03-21 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.dailynews.lk/2005/12/27/fea02.htm">Eighty Years of Broadcasting in Sri Lanka</ref> <ref target="https://web.archive.org/web/20080925204950/http://www.dailynews.lk/2005/12/27/fea02.htm">பரணிடப்பட்டது</ref> 2008-09-25 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://olivaanki.blogspot.com/2007/10/blog-post.html">இலங்கை வானொலியின் 'பிதாமகர்' எஸ்.பி.மயில்வாகனன் அவர்களின் குரல் பதிவு</ref></item></list>
</text></body></html>