<html><body><text id="wikipedia_ta_wikipedia_org__311033.html" ns="0" revid="2371911" sourceurl="https://ta.wikipedia.org/wiki/%E0%AE%89%E0%AE%B0%E0%AF%81%E0%AE%A4%E0%AF%8D%E0%AE%A4%E0%AE%BF%E0%AE%B0%E0%AE%9A%E0%AE%BE%E0%AE%95%E0%AE%B0%E0%AF%8D_%E0%AE%8F%E0%AE%B0%E0%AE%BF" title="உருத்திரசாகர் ஏரி" type="wikipedia">உருத்திரசாகர் ஏரி<figure><caption>உருத்திரசாகர் ஏரி</caption></figure>
<p><hi rend="bold">உருடிசலா</hi> என்றும் அறியப்படும் <hi rend="bold">உருத்திரசாகர் ஏரி</hi>, இந்தியாவின் <ref target="https://ta.wikipedia.org/wiki/திரிபுரா">திரிபுரா</ref> மாநிலத்தில் உள்ள மெலாகர் என்னும் இடத்தில் அமைந்துள்ள ஒரு <ref target="https://ta.wikipedia.org/wiki/ஏரி">ஏரி</ref>. இதன் <ref target="https://ta.wikipedia.org/wiki/உயிரியற்_பல்வகைமை">உயிரியற் பல்வகைமை</ref>, சமூக பொருளாதார முக்கியத்துவம் ஆகியவற்றின் அடிப்படையில், இந்திய அரசின் சூழலுக்கும் காடுகளுக்குமான அமைச்சு, பாதுகாப்பதற்கும், தாங்குவளர்ச்சிப் பயன்பாட்டுக்கும் உரிய தேசிய முக்கியத்துவம் கொண்ட <ref target="https://ta.wikipedia.org/wiki/ஈரநிலம்">ஈரநிலங்களில்</ref> ஒன்றாக இதை அடையாளம் கண்டுள்ளது. ஈரநிலங்கள் தொடர்பான <ref target="https://ta.wikipedia.org/wiki/ராம்சர்_சாசனம்">ராம்சர்</ref> மாநாட்டின் செயலாளர் நாயகம் இதை அனைத்துலகச் சிறப்பு வாய்ந்த ஒன்றாக அறிவித்ததுடன், அனைத்துலகச் சிறப்பு வாய்ந்த ஈரநிலங்களின் பட்டியலிலும் சேர்க்கப்பட்டுள்ளது.<ref target="https://ta.wikipedia.org/wiki/முதற்_பக்கம்#cite_note-1">[1]</ref> இந்த அறிவிப்பை இந்திய அரசின் சூழலுக்கும் காடுகளுக்குமான அமைச்சு 29-02-2007 ஆம் ஆண்டு வெளியிட்டது.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
புவியியல்
<p>உருத்திரசாகர் ஏரி, சிப்பாகிசாலா மாவட்டத்தில், சொனமுரா துணைப் பிரிவில் உள்ள மெலாகர் பகுதியில் உள்ளது. இதன் புவியியற் பரப்பளவு 2.4 <ref target="https://ta.wikipedia.org/wiki/சதுர_கிலோமீட்டர்">சதுர கிலோமீட்டர்கள்</ref>. மாநிலத் தலைநகர் <ref target="https://ta.wikipedia.org/wiki/அகர்தலா">அகர்தலாவில்</ref> இருந்து 52 கிமீ தொலைவில் அமைந்துள்ள இந்த ஏரியின் அமைவிடம் 23°29’ வ, 90°01’ கி ஆகும்.</p>
<p>உருத்திரசாகர் ஏரி, ஒரு இயற்கையான வண்டற்படிவு நீர்த்தேக்கம். இது, நோவா செர்ரா, துர்லவ்நாரய செர்ரா, கெம்தாலி செர்ரா ஆகிய மூன்று <ref target="https://ta.wikipedia.org/wiki/வற்றா_ஓடை">வற்றா ஓடைகளிலிருந்து</ref> நீரைப் பெறுகிறது.</p>
</text></body></html>