<html><body><text id="wikipedia_ta_wikipedia_org__150583.html" ns="0" revid="2745430" sourceurl="https://ta.wikipedia.org/wiki/%E0%AE%95%E0%AF%82%E0%AE%9F%E0%AF%8D%E0%AE%9F%E0%AE%B2%E0%AF%8D_%E0%AE%AE%E0%AF%81%E0%AE%B1%E0%AF%8D%E0%AE%B1%E0%AF%8A%E0%AE%B0%E0%AF%81%E0%AE%AE%E0%AF%88" title="கூட்டல் முற்றொருமை" type="wikipedia">கூட்டல் முற்றொருமை<p><ref target="https://ta.wikipedia.org/wiki/கணிதம்">கணிதத்தில்</ref> ஓர் <ref target="https://ta.wikipedia.org/wiki/கணம்_(கணிதம்)">கணத்தில்</ref>, கூட்டல் செயலியைப் பொறுத்த <hi rend="bold">கூட்டல் முற்றொருமை</hi> (<hi rend="italic">additive identity</hi>) என்பது அக்கணத்தின் எந்தவொரு உறுப்பு <hi rend="italic">x</hi> உடனும் கூட்டப்படும் போது விடை மீண்டும் அதே <hi rend="italic">x</hi> ஆக அமையும் ஓர் உறுப்பாகும். எல்லோரும் அறிந்த <ref target="https://ta.wikipedia.org/wiki/பூச்சியம்">பூச்சியமானது</ref> <ref target="https://ta.wikipedia.org/wiki/எண்கணிதம்">எண்கணிதத்தில்</ref> அமைந்துள்ள கூட்டல் முற்றொருமை. கூட்டல் செயலி வரையறுக்கப்பட்டுள்ள <ref target="https://ta.wikipedia.org/wiki/குலம்_(கணிதம்)">குலம்,</ref> <ref target="https://ta.wikipedia.org/wiki/வளையம்_(கணிதம்)">வளையம்</ref> போன்ற பிற <ref target="https://ta.wikipedia.org/wiki/கணித_அமைப்பு">கணித அமைப்புகளிலும்</ref> கூட்டல் முற்றொருமைகள் உள்ளன. கூட்டல் முற்றொருமையானது <hi rend="italic">கூட்டல் சமனி</hi> எனவும் அழைக்கப்படும்.</p>
எளிய எடுத்துக்காட்டுகள்
<list type="unordered"><item>எண்கணிதத்தில் அமைந்த கூட்டல் முற்றொருமை <ref target="https://ta.wikipedia.org/wiki/0_(எண்)">0</ref></item></list>




5
+
0
=
5
=
0
+
5.


{\displaystyle 5+0=5=0+5.}


<list type="unordered"><item><ref target="https://ta.wikipedia.org/wiki/இயல்_எண்">இயல் எண்கள்</ref>, <ref target="https://ta.wikipedia.org/wiki/முழு_எண்">முழு எண்கள்</ref>, <ref target="https://ta.wikipedia.org/wiki/விகிதமுறு_எண்">விகிதமுறு எண்கள்</ref>, <ref target="https://ta.wikipedia.org/wiki/மெய்யெண்">மெய்யெண்கள்</ref> மற்றும் <ref target="https://ta.wikipedia.org/wiki/கலப்பெண்">கலப்பெண்கள்</ref> ஆகிய அனைத்து எண் கணங்களிலும் கூட்டல் முற்றொருமையாக எண் 0 உள்ளது.</item></list>
<p>அதாவது <hi rend="italic">n</hi>, இவ்வகையான எண்களில் ஏதாவது ஒன்றாக இருந்தால்:</p>




n
+
0
=
n
=
0
+
n
.


{\displaystyle n+0=n=0+n.}


முறையான வரையறை
<p><hi rend="bold">+</hi> என்று குறிக்கப்படும் கூட்டல் செயலியைப் பொறுத்து <ref target="https://ta.wikipedia.org/wiki/அடைவுப்_பண்பு">அடைவு பெற்ற</ref> ஒரு கணம் <hi rend="italic">N</hi> எனில், பின்வரும் முடிவை நிறைவு செய்யும் <hi rend="italic">e</hi> இக்கணத்தின் கூட்டல் முற்றொருமை எனப்படும்.</p>




e
+
n
=
n
=
n
+
e
.


{\displaystyle e+n=n=n+e.}

 



∀
n
∈

N

,


{\displaystyle \forall n\in {N},}


பிற எடுத்துகாட்டுகள்
<list type="unordered"><item>ஓர் குலத்தில் அக்குலத்தின் <ref target="https://ta.wikipedia.org/wiki/முற்றொருமை_உறுப்பு">முற்றொருமை உறுப்பே</ref> அக்குலத்தின் கூட்டல் முற்றொருமையாகும். இது பெரும்பாலும் 0 எனக் குறிக்கப்படும்.</item>
<item>ஓர் வளையமானது இரண்டு ஈருறுப்புச் செயலிகளைக் கொண்டிருக்கும். ஒன்று கூட்டல், மற்றது பெருக்கல். வளையத்தின் வரையறைப்படி, கூட்டலைப் பொறுத்து வளையமானது ஓர் குலமாக அமையும் என்பதால் அக்குலத்தின் முற்றொருமை உறுப்பே வளையத்தின் கூட்டல் முற்றொருமையாக இருக்கும். இதன் குறியீடு 0.</item></list>
<p>வளையத்தில் பெருக்கல் செயலியின் முற்றொருமை உறுப்பிலிருந்து (1) கூட்டல் முற்றொருமை வேறுபட்டது. ஓர் வளையத்தின் இரு செயல்களின் முற்றொருமை உறுப்புகளும் சமமாக இருந்தால் அவ்வளையம் மிகமிக எளிய (trivial) ஒன்றானதாகக் கருதப்படும்.</p>
<list type="unordered"><item>வளையம் M<hi rend="italic">m</hi>×<hi rend="italic">n</hi>(<hi rend="italic">R</hi>) என்பது <hi rend="italic">m</hi> x <hi rend="italic">n</hi> அணிகளைக் கொண்டது மேலும் அவ்வணிகளின் உறுப்புகள் மெய்யெண்கள் எனில், அனைத்து உறுப்புகளையும் 0 எனக் கொண்ட <hi rend="italic">m</hi> x <hi rend="italic">n</hi> அணி இவ்வளையத்தின் கூட்டல் முற்றொருமையாகும். இதன் குறியீடு 



0



{\displaystyle 0\,}

.</item></list>
<p>எடுத்துக்காட்டாக, முழு எண் உறுப்புகளைக் கொண்ட 2 x 2 அணிகளின் வளையத்தின்  M2(<hi rend="bold">Z</hi>) கூட்டல் முற்றொருமை:</p>




0
=


(



0


0




0


0



)


.


{\displaystyle 0={\begin{pmatrix}0&amp;0\\0&amp;0\end{pmatrix}}.}


<list type="unordered"><item>



f

R

→

R



{\displaystyle f\mathbb {R} \rightarrow \mathbb {R} }

 என அமையும் சார்புகளாலான வளையத்தில்  ஒவ்வொரு மெய்யெண்ணையும் 0 உடன் இணைக்கும் சார்பு, கூட்டல் முற்றொருமையாக அமையும்</item>
<item><hi rend="bold">R</hi><hi rend="italic">n</hi> இல் அமையும் <ref target="https://ta.wikipedia.org/wiki/திசையன்">திசையன்களின்</ref> கூட்டல் செயல் கொண்ட குலத்தின் கூட்டல் நேர்மாறு பூச்சிய வெக்டர், 






0
→





{\displaystyle {\vec {0}}}

ஆகும்.</item></list>
மேற்கோள்கள்
<list type="unordered"><item>David S. Dummit, Richard M. Foote, <hi rend="italic">Abstract Algebra</hi>, Wiley (3d ed.): 2003, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/0-471-43334-9">0-471-43334-9</ref>.</item></list>
வெளி இணைப்புகள்
<list type="unordered"><item><hi rend="italic"><ref target="http://planetmath.org/encyclopedia/UniquenessOfAdditiveIdentityInARing2.html">uniqueness of additive identity in a ring</ref></hi> at <ref target="https://ta.wikipedia.org/wiki/PlanetMath">PlanetMath</ref>.</item>
<item>Margherita Barile, <ref target="http://mathworld.wolfram.com/AdditiveIdentity.html">"Additive Identity"</ref>, <hi rend="italic">MathWorld</hi>.</item></list>
</text></body></html>