<html><body><text id="wikipedia_ta_wikipedia_org__92184.html" ns="0" revid="3217695" sourceurl="https://ta.wikipedia.org/wiki/%E0%AE%A4%E0%AF%8B%E0%AE%B0%E0%AF%8D%E0%AE%9A%E0%AF%8D%E0%AE%AF%E0%AF%80_%E0%AE%95%E0%AE%BE%E0%AE%A3%E0%AF%8D%E0%AE%9F%E0%AF%81" title="தோர்ச்யீ காண்டு" type="wikipedia">தோர்ச்யீ காண்டு
<p><hi rend="bold">தோர்ச்யீ காண்டு </hi> அல்லது <hi rend="bold">டோர்ஜீ காண்டு </hi>(Dorjee Khandu) (பிறப்பு மார்ச்சு 3, 1955, கியாங்கர் கிராமம்;  இறப்பு: <ref target="https://ta.wikipedia.org/wiki/ஏப்ரல்_30">ஏப்ரல் 30</ref> <ref target="https://ta.wikipedia.org/wiki/2011">2011</ref>) ஒரு இந்திய அரசியல்வாதி. <ref target="https://ta.wikipedia.org/wiki/இந்தியா">இந்தியாவின்</ref> வடகிழக்கு எல்லையில் உள்ள <ref target="https://ta.wikipedia.org/wiki/அருணாச்சலப்_பிரதேசம்">அருணாச்சலப் பிரதேசம்</ref> மாநிலத்தின் <ref target="https://ta.wikipedia.org/wiki/முதலமைச்சர்">முதலமைச்சராகவும்</ref> <ref target="https://ta.wikipedia.org/wiki/இந்திய_தேசிய_காங்கிரசு">இந்திய தேசிய காங்கிரசு</ref> கட்சித் தலைவராகவும் இருந்தவர். ஏப்ரல் 9, 2007 அன்று கெகோங் அபாங்கிற்கு மாற்றாக அருணாச்சலப் பிரதேசத்தின் ஆறாவது முதலமைச்சராக பதவியேற்றார்<ref target="https://ta.wikipedia.org/wiki/முதற்_பக்கம்#cite_note-1">[1]</ref>. 2009 ஆண்டு தேர்தல்களில் தனது கட்சிக்கு வெற்றி தேடித்தந்து மீண்டும் 25 அக்டோபர் 2009 அன்று முதல்வராகப் பொறுப்பேற்றார்.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
<p>இவர் மோன்பா இனத்தைச் சேர்ந்தவர்<ref target="https://ta.wikipedia.org/wiki/முதற்_பக்கம்#cite_note-3">[3]</ref>. மறைந்த லேகி டோர்ஜீயின் மகன். இவருக்கு நான்கு மகன்களும் இரு மகள்களும் உள்ளனர். இந்தியப் படையின் உளவுத்துறையில் ஏழு ஆண்டுகள் பணி புரிந்துள்ளார். <ref target="https://ta.wikipedia.org/wiki/வங்காளதேச_விடுதலைப்_போர்">வங்காள தேச விடுதலைப் போரின்போது</ref> இவராற்றிய உளவுப்பணிக்காக தங்கப் பதக்கம் பெற்றார். ஏப்ரல் 30, 2011ல் ஒரு <ref target="https://ta.wikipedia.org/wiki/உலங்கு_வானூர்தி">உலங்கு வானூர்தி</ref> விபத்தில் ஷீலா-பள்ளத்தாக்கில் மரணமடைந்தார்.<ref target="https://ta.wikipedia.org/wiki/முதற்_பக்கம்#cite_note-4">[4]</ref><ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
</text></body></html>