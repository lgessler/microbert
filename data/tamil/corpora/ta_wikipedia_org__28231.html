<html><body><text id="wikipedia_ta_wikipedia_org__28231.html" ns="0" revid="3208116" sourceurl="https://ta.wikipedia.org/wiki/%E0%AE%AA%E0%AE%BE%E0%AE%A4%E0%AF%88_%E0%AE%A4%E0%AF%86%E0%AE%B0%E0%AE%BF%E0%AE%AF%E0%AF%81%E0%AE%A4%E0%AF%81_%E0%AE%AA%E0%AE%BE%E0%AE%B0%E0%AF%8D" title="பாதை தெரியுது பார்" type="wikipedia">பாதை தெரியுது பார்
<p><hi rend="bold">பாதை தெரியுது பார்</hi> (<hi rend="italic">Paadhai Theriyudhu Paar</hi>) <ref target="https://ta.wikipedia.org/wiki/1960">1960</ref>  ஆம் ஆண்டு வெளிவந்த தமிழ்த் திரைப்படமாகும். <ref target="https://ta.wikipedia.org/wiki/நிமாய்_கோஷ்">நிமாய் கோஷ்</ref> இயக்கத்தில் வெளிவந்த இத்திரைப்படத்தில் <ref target="https://ta.wikipedia.org/wiki/கே._விஜயன்">கே. விஜயன்</ref>, <ref target="https://ta.wikipedia.org/wiki/எஸ்._வி._சகஸ்ரநாமம்">எஸ். வி. சகஸ்ரநாமம்</ref>, <ref target="https://ta.wikipedia.org/wiki/முத்துராமன்">முத்துராமன்</ref> மற்றும் பலரும் நடித்திருந்தனர்.</p>
<p>ரெயில்வேயில் பணியாற்றிய கே. விஜயன் கதாநாயகனாக அறிமுகம் செய்யப்பட்டார். திரைக்கதையை மார்க்சியவாதியான ஆர். கே. கண்ணன் எழுத, பாடல்களை <ref target="https://ta.wikipedia.org/wiki/கே._சி._எஸ்._அருணாசலம்">கே. சி. எஸ். அருணாசலம்</ref>, <ref target="https://ta.wikipedia.org/wiki/ஜெயகாந்தன்">ஜெயகாந்தன்</ref> ஆகியோர் எழுதினார்கள். <ref target="https://ta.wikipedia.org/wiki/எம்._பி._சீனிவாசன்">எம். பி. சீனிவாசன்</ref> பாடல்களுக்கு இசையமைத்தார். முதலாளித்துவப் போக்குகளை எதிர்த்து எடுக்கப்பட்ட இப்படம் தோல்வி அடைந்தது. ஆனாலும் இத்திரைப்படப் பாடல்கள் பெரு வெற்றியை அடைந்தன. படம் தோல்வியடைந்தாலும் தமிழில் வந்த சிறந்த படத்திற்கான குடியரசுத் தலைவரின் விருதைப் பெற்றது.</p>
பாடல்கள்
<list type="unordered"><item><hi rend="italic">தென்னங்கீற்றின் ஊஞ்சலிலே..</hi> (பாடல்: ஜெயகாந்தன், பாடியவர்கள: பி. பி. சிறிநிவாஸ், எஸ். ஜானகி)</item>
<item><hi rend="italic">சின்னசின்ன மூக்குத்தியாம் சிவப்புக்கல்லு மூக்குத்தியாம்..</hi> (பாடல்: கே. சி. எஸ். அருணாசலம், பாடியவர்: டி. எம். சௌந்தரராஜன்)</item>
<item><hi rend="italic">உண்மை ஒரு நாள் வெளியாகும்..</hi> (பாடியவர்: திருச்சி லோகநாதன்)</item>
<item><hi rend="italic">ராசா மக போலிருந்தே..</hi> (பாடல்: கே. சி. எஸ். அருணாசலம், பாடியவர்: ஏ. எல். ராகவன்)</item>
<item><hi rend="italic">மாசில் வீணையும</hi> (அப்பர் தேவாரம், பாடியவர்கள்: எஸ். ஜானகி, ஏ. எஸ். மகாதேவன்)</item></list>
</text></body></html>