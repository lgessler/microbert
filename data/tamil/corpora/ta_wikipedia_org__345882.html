<html><body><text id="wikipedia_ta_wikipedia_org__345882.html" ns="0" revid="2748339" sourceurl="https://ta.wikipedia.org/wiki/%E0%AE%B5%E0%AF%86%E0%AE%AA%E0%AF%8D%E0%AE%AA%E0%AE%AE%E0%AF%8D_%E0%AE%89%E0%AE%AE%E0%AE%BF%E0%AE%B4%E0%AF%8D_%E0%AE%9A%E0%AF%86%E0%AE%AF%E0%AE%B2%E0%AF%8D%E0%AE%AE%E0%AF%81%E0%AE%B1%E0%AF%88" title="வெப்பம் உமிழ் செயல்முறை" type="wikipedia">வெப்பம் உமிழ் செயல்முறை<p>வெப்ப இயக்கவியலில், <hi rend="bold">வெப்பம் உமிழ் செயல்முறை</hi> (Exothermic process) என்பது தன் அமைப்பில் இருந்து சூழலுக்கு ஆற்றலை வெளியேற்றும் ஒரு வேதிவினை அல்லது செயல்முறையாகும். இவ்வாறு வெளியேற்றப்படும் ஆற்றலானது பொதுவாக <ref target="https://ta.wikipedia.org/wiki/வெப்பம்">வெப்பமாக</ref> இருக்கும் என்றாலும், ஒளி (தீப்பிழம்பு, பொறி), மின்னாற்றல், ஒலி (ஐதரசன் எரியும்போது உண்டாகும் வெடிப்பொலி) போன்ற பிற வடிவங்களிலும் அமைந்திருக்கலாம்.</p>
<p>வெப்பம் உமிழ் செயல்முறைக்கு எதிரானதாக, வினையின் போது வெப்பத்தை உள்ளெ இழுத்துக் கொள்ளும் செயல்முறைகள் <ref target="https://ta.wikipedia.org/wiki/வெப்பம்_கொள்_செயல்முறை">வெப்பம் கொள் செயல்முறை</ref> எனப்படும். இவையிரண்டும் இயற்கையாக நிகழும் வேதிவினைகளின் இரு வகைகளாகும்.</p>
<p>வேதிவினைகளில் வேதிப்பொருள்களின் <ref target="https://ta.wikipedia.org/wiki/வேதிப்_பிணைப்பு">பிணைப்புகளில்</ref> இருக்கும் ஆற்றலானது <ref target="https://ta.wikipedia.org/wiki/வெப்ப_ஆற்றல்">வெப்ப ஆற்றலாக</ref> மாற்றம் பெறுகிறது. ஒரு வினையைத் தொடங்கிவைக்கத் தேவையான ஆற்றலை விட அதிக அளவில் இப்பிணைப்பில் இருந்து ஆற்றல் வெளியேறுவதால், அமைப்பில் இருந்து சூழலுக்கு இவ்வெப்பம் வெளியேற்றப் படுகிறது.</p>
எடுத்துக்காட்டுகள்
<p>வெப்பம் உமிழ் செயல்முறைகளுக்கு எடுத்துக்காட்டாகப் பின்வரும் சிலவற்றைக் காட்டலாம்.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
<list type="unordered"><item>கரி, நெய், விறகு, பெட்ரோலியம் போன்ற <ref target="https://ta.wikipedia.org/wiki/எரிபொருள்">எரிபொருள்களின்</ref> <ref target="https://ta.wikipedia.org/wiki/எரிதல்">எரிதல்</ref> வினை</item>
<item>நீரும் வலிமையான அமிலமும் சேர்தல்</item>
<item>நீரும் வலிமையான காரமும் சேர்தல்</item>
<item>அமிலமும் காரமும் சேர்தல்</item></list>
</text></body></html>