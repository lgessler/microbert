<html><body><text id="wikipedia_ta_wikipedia_org__524268.html" ns="0" revid="3207820" sourceurl="https://ta.wikipedia.org/wiki/%E0%AE%9A%E0%AF%81%E0%AE%B7%E0%AF%8D%E0%AE%AE%E0%AE%BF%E0%AE%A4%E0%AE%BE_%E0%AE%AA%E0%AF%8C%E0%AE%B0%E0%AE%BF" title="சுஷ்மிதா பௌரி" type="wikipedia">சுஷ்மிதா பௌரி
<p><hi rend="bold">சுஷ்மிதா பௌரி</hi> (<hi rend="italic">Susmita Bauri</hi>) (பிறப்பு ஜனவரி 1975 5) ஓர் <ref target="https://ta.wikipedia.org/wiki/இந்திய_அரசியல்_கட்சிகள்">இந்திய அரசியல்வாதியாவார்</ref>. <ref target="https://ta.wikipedia.org/wiki/இந்தியப்_பொதுவுடமைக்_கட்சி_(மார்க்சிஸ்ட்)">இந்தியப் பொதுவுடமைக் கட்சி (மார்க்சிஸ்ட்)</ref> சார்பில் <ref target="https://ta.wikipedia.org/wiki/மேற்கு_வங்காளம்">மேற்கு வங்காளத்தின்</ref> பிஷ்ணுபூர் மக்களவைத் தொகுதியிலிருந்து <ref target="https://ta.wikipedia.org/wiki/பதினான்காவது_மக்களவை">பதினான்காவது மக்களவைக்கும்</ref>, <ref target="https://ta.wikipedia.org/wiki/பதினைந்தாவது_மக்களவை">பதினைந்தாவது மக்களவைக்கும்</ref> தேர்தெடுக்கப்பட்டார்.<ref target="https://ta.wikipedia.org/wiki/முதற்_பக்கம்#cite_note-wbarchieve-1">[1]</ref></p>
<p>நிமாய் சரண் பௌரி - சந்தியா பௌரி தம்பதியின் மகளான இவர் <ref target="https://ta.wikipedia.org/wiki/கொல்கத்தா_பல்கலைக்கழகம்">கொல்கத்தா பல்கலைக்கழகத்தின்</ref> ஹஜ்ரா சட்டக் கல்லூரியிலிருந்து சட்டம் பயின்றார். ஒரு <ref target="https://ta.wikipedia.org/wiki/வழக்கறிஞர்">வழக்கறிஞராக</ref> இவர் ஏழை மக்களுக்கு, குறிப்பாக படிப்பறிவற்ற பெண்களுக்கு இலவச சட்ட உதவிகளை வழங்குகிறார்.<ref target="https://ta.wikipedia.org/wiki/முதற்_பக்கம்#cite_note-parliament-2">[2]</ref> பௌரி சமூகத்தைச் சேர்ந்த இவரது தாயார் <ref target="https://ta.wikipedia.org/wiki/சந்தியா_பௌரி">சந்தியா பௌரி</ref>, அதே தொகுதியில் மூன்று முறை மக்களவை உறுப்பினராக இருந்தார்.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
<p>பதினான்காவது மக்களவையில் இவர் சமூக நீதி மற்றும் அதிகாரமளித்தல் குழுவிலும், ஆற்றல் நிலைக்குழு உறுப்பினராகவும் இருந்தார். பதினைந்தாவது மக்களவையில் இவர் ரசாயனங்கள் மற்றும் உரங்கள் குழுவிலும், அவையில் உறுப்பினர்கள் இல்லாதிருப்பதற்கான குழு உறுப்பினராகவும் இருந்தார்.</p>
</text></body></html>