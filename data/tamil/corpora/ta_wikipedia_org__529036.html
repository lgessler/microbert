<html><body><text id="wikipedia_ta_wikipedia_org__529036.html" ns="0" revid="3367346" sourceurl="https://ta.wikipedia.org/wiki/%E0%AE%9A%E0%AE%BF%E0%AE%A8%E0%AF%8D%E0%AE%A4%E0%AF%81_%E0%AE%A4%E0%AE%B0%E0%AF%8D%E0%AE%9A%E0%AE%A9_%E0%AE%B5%E0%AE%BF%E0%AE%B4%E0%AE%BE" title="சிந்து தர்சன விழா" type="wikipedia">சிந்து தர்சன விழா<p><hi rend="bold">சிந்து தர்சன விழா</hi> (<hi rend="bold">Sindhu Darshan Festival</hi>) <ref target="https://ta.wikipedia.org/wiki/இந்தியா">இந்தியாவின்</ref> <ref target="https://ta.wikipedia.org/wiki/லடாக்">லடாக்</ref> ஒன்றியப் பகுதியில் உள்ள <ref target="https://ta.wikipedia.org/wiki/லே_(நகரம்)">லே</ref> நகரத்தில் பாயும் <ref target="https://ta.wikipedia.org/wiki/சிந்து_ஆறு">சிந்து ஆற்றின்</ref> கரையில் உள்ள <ref target="https://ta.wikipedia.org/wiki/சோக்லம்சர்">சோக்லம்சர்</ref> என்ற சிற்றூரில் ஆண்டுதோறும் சூன் மாதத்தில் வரும் <ref target="https://ta.wikipedia.org/wiki/குரு_பூர்ணிமா">குரு பூர்ணிமாவை</ref> ஒட்டி 3 நாட்கள் கொண்டாடப்படும் விழாவாகும். சிந்து நதியைப் போற்றும் விதமாக கொண்டாடப்படும் இவ்விழா கொண்டாடப்படுகிறது. முதல் சிந்து தர்சனம் விழா அக்டோபர், 1997-ஆம் ஆண்டில் துவங்கியது. </p>
வரலாறு
<p>சனவரி, 1997-ஆம் ஆண்டில் இந்திய அரசின் உள்துறை அமைச்சராக இருந்த <ref target="https://ta.wikipedia.org/wiki/லால்_கிருஷ்ண_அத்வானி">லால் கிருஷ்ண அத்வானி</ref> மற்றும் <ref target="https://ta.wikipedia.org/wiki/தருண்_விஜய்">தருண் விஜய்</ref> ஆகியோர் <ref target="https://ta.wikipedia.org/wiki/லே_(நகரம்)">லே</ref> நகரத்தில் பாயும் <ref target="https://ta.wikipedia.org/wiki/சிந்து_ஆறு">சிந்து ஆற்றை</ref> தர்சனம் செய்த போது, ஆண்டுதோறும் சிந்து நதி தர்சனம் என்ற பெயரில் விழா எடுக்க வேண்டும் என்ற எண்ணம் தோன்றியது. இந்து, இந்துஸ்தான், இந்தியா போன்ற சொற்களுக்கு மூல காரணமானது <ref target="https://ta.wikipedia.org/wiki/சிந்து_ஆறு">சிந்து ஆறு</ref> ஆகும். முதல் சிந்து தர்சனம் விழா அக்டோபர், 1997-ஆம் ஆண்டில் துவங்கியது.</p>
<p>7 சூன் 2000 அன்று முன்னாள் <ref target="https://ta.wikipedia.org/wiki/இந்தியப்_பிரதமர்">இந்தியப் பிரதமர்</ref> <ref target="https://ta.wikipedia.org/wiki/அடல்_பிகாரி_வாஜ்பாய்">அடல் பிகாரி வாஜ்பாய்</ref> சிந்து தர்சன விழாவில் கலந்து கொண்டு, லே நகரத்திலிருந்து 15 கிலோ மீட்டர் தொலைவில் உள்ள <hi rend="italic">சே</hi> எனுமிடத்தில்,  <ref target="https://ta.wikipedia.org/wiki/லடாக்_தன்னாட்சி_மலை_வளர்ச்சிக்_குழு,_லே">லடாக் தன்னாட்சி மலை வளர்ச்சிக் குழுவின்</ref> அலுவலக வளாகத்திற்கு அடிக்கல் நாட்டினார். </p>
<p>ஆண்டு தோறும் சூன் மாதத்தில் வரும் <ref target="https://ta.wikipedia.org/wiki/குரு_பூர்ணிமா">குரு பூர்ணிமாவை</ref> ஒட்டி 3 நாட்கள் நடைபெறும் சிந்து தர்சன விழாவிற்கு, இந்தியாவின் அனைத்து பகுதி மக்களும் சிந்து ஆற்றில் குளித்து, சிந்து ஆற்றை வழிபடத் துவங்கினர்.<ref target="https://ta.wikipedia.org/wiki/முதற்_பக்கம்#cite_note-1">[1]</ref><ref target="https://ta.wikipedia.org/wiki/முதற்_பக்கம்#cite_note-2">[2]</ref><ref target="https://ta.wikipedia.org/wiki/முதற்_பக்கம்#cite_note-3">[3]</ref><ref target="https://ta.wikipedia.org/wiki/முதற்_பக்கம்#cite_note-4">[4]</ref> லே நகரத்திலிருந்து 8 <ref target="https://ta.wikipedia.org/wiki/கிலோ_மீட்டர்">கிலோ மீட்டர்</ref> தொலைவில் உள்ள <ref target="https://ta.wikipedia.org/wiki/சோக்லம்சர்">சோக்லம்சர்</ref> எனும் இடத்தில் பாயும் சிந்து ஆற்றின் கரையில் சிந்து தர்சனம் விழா ஆண்டுதோறும் நடைபெறுகிறது.<ref target="https://ta.wikipedia.org/wiki/முதற்_பக்கம்#cite_note-A-5">[5]</ref></p>
அஞ்சல் தலை
<p>
இந்திய அஞ்சல் துறை, சிந்து தர்சனம் விழாவை சிறப்பிக்கும் வகையில் 28 சூலை 1999 அன்று <ref target="https://ta.wikipedia.org/wiki/அஞ்சல்_தலை">அஞ்சல் தலையை</ref> வெளியிட்டது.</p>
இதனையும் காண்க
<list type="unordered"><item><ref target="https://ta.wikipedia.org/wiki/சோக்லம்சர்">சோக்லம்சர்</ref></item></list>


வெளி இணைப்புகள்
<list type="unordered"><item><ref target="https://sindhudarshan.org">சிந்து தர்சன விழா இணையதளம்</ref></item></list>
</text></body></html>