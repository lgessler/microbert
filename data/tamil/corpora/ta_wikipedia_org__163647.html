<html><body><text id="wikipedia_ta_wikipedia_org__163647.html" ns="0" revid="3213713" sourceurl="https://ta.wikipedia.org/wiki/%E0%AE%9C%E0%AE%BE%E0%AE%A9%E0%AF%8D_%E0%AE%95%E0%AF%87" title="ஜான் கே" type="wikipedia">ஜான் கே
<p><hi rend="bold">ஜான் கே</hi> (John Kay:1704 – 1779) இங்கிலாந்தைச் சேர்ந்த இயந்திரக் கண்டுபிடிப்பாளர். <ref target="https://ta.wikipedia.org/wiki/தொழிற்புரட்சி">தொழிற்புரட்சியில்</ref> தனது பங்களிப்பாக <ref target="https://ta.wikipedia.org/wiki/நெசவு">நெசவுக் கலையில்</ref> உதவும் பறக்கும் நாடாவைக் கண்டுபிடித்தவர்.<ref target="https://ta.wikipedia.org/wiki/முதற்_பக்கம்#cite_note-John_Kay_Biography_1704-1764-5">[5]</ref><ref target="https://ta.wikipedia.org/wiki/முதற்_பக்கம்#cite_note-Macy_1912_171-6">[6]</ref> இதே துறையில் 'சுழலும் சட்டம்'(Spinning frame) கண்டறிந்தவர் பெயரும் 'ஜான் கே'  என்பதாகும்.<ref target="https://ta.wikipedia.org/wiki/முதற்_பக்கம்#cite_note-JK3-7">[7]</ref></p>
இளமை
<p>ஜான் கே 1704, ஜூன் 17 ஆம் நாள் <ref target="https://ta.wikipedia.org/wiki/இங்கிலாந்து">இங்கிலந்தில்</ref> லங்காசையரின் வால்மெர்சிலி எனுமிடத்தில் பிறந்தார். இவருடைய தந்தை இராபர்ட் ஒர் பண்ணையாளர். இவருக்கு அங்கு சொந்த நிலம் இருந்தது. ஜான் கே பிறக்கும் முன்பே இவருடைய தந்தை இறந்ததனால் இவர்களுடைய குடும்பம் அந்நிலத்தை இழக்க வேண்டியிருந்தது.<ref target="https://ta.wikipedia.org/wiki/முதற்_பக்கம்#cite_note-8">[8]</ref>  ஜான் கே தனது தாயாரின் பராமரிப்பில் வளர்ந்தார். தனது 14 வயது வரை கல்வி கற்றார்.<ref target="https://ta.wikipedia.org/wiki/முதற்_பக்கம்#cite_note-9">[9]</ref> 
ஜான் கே <ref target="https://ta.wikipedia.org/wiki/கைத்தறி">கைத்தறி</ref> நெசவில் மிகப்பெரிய மாற்றத்தை ஏற்படுத்திய பறக்கும் நாடாவைக் கண்டறிந்து 1733 இல் இதற்கான காப்புரிமையைப் பெற்றார்.<ref target="https://ta.wikipedia.org/wiki/முதற்_பக்கம்#cite_note-John_Kay_Biography_1704-1764-5">[5]</ref><ref target="https://ta.wikipedia.org/wiki/முதற்_பக்கம்#cite_note-Macy_1912_171-6">[6]</ref><ref target="https://ta.wikipedia.org/wiki/முதற்_பக்கம்#cite_note-10">[10]</ref> பறக்கும் நாடா துணி இழைகளுக்கிடையே அகலவாக்கில் மிக வேகமாக சென்று வந்தது.<ref target="https://ta.wikipedia.org/wiki/முதற்_பக்கம்#cite_note-HoS-11">[11]</ref> இக்கருவி கண்டறியப்பட்ட பிறகு இரண்டு ஆட்கள் செய்ய வேண்டிய தறி நாடா பிடிக்கும் வேலையை ஒருவர் மேற்கொண்டால் போதுமானதாக இருந்தது.<ref target="https://ta.wikipedia.org/wiki/முதற்_பக்கம்#cite_note-12">[12]</ref></p>
<p>ஜான் கே இக்கருவியினை சுழழும் நாடா என்று அழைத்தார். ஆனால் இதன் தொடர்ந்த வேகத்தின் காரணமாக இது பறக்கும் நாடா எனறழைக்கப்பட்டது.<ref target="https://ta.wikipedia.org/wiki/முதற்_பக்கம்#cite_note-13">[13]</ref></p>
</text></body></html>