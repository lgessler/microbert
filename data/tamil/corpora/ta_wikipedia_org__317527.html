<html><body><text id="wikipedia_ta_wikipedia_org__317527.html" ns="0" revid="3381025" sourceurl="https://ta.wikipedia.org/wiki/%E0%AE%95%E0%AF%81%E0%AE%AE%E0%AE%BE%E0%AE%B5%E0%AF%81%E0%AE%A9%E0%AF%8D_%E0%AE%95%E0%AF%8B%E0%AE%9F%E0%AF%8D%E0%AE%9F%E0%AE%AE%E0%AF%8D" title="குமாவுன் கோட்டம்" type="wikipedia">குமாவுன் கோட்டம்<figure><caption><ref target="https://ta.wikipedia.org/wiki/உத்தரகண்ட்">உத்தரகண்ட்</ref> மாநிலத்தின் குமாவுன் கோட்டம் (ஆரஞ்சு நிறம்) மற்றும் <ref target="https://ta.wikipedia.org/wiki/கார்வால்_கோட்டம்">கார்வால் கோட்டம்</ref> (மஞ்சள் நிறம்)</caption></figure>
<p><hi rend="bold">குமாவுன் கோட்டம்</hi>  (Kumaon Division) <ref target="https://ta.wikipedia.org/wiki/இந்தி">இந்தி</ref>: कुमाऊं) வட <ref target="https://ta.wikipedia.org/wiki/இந்தியா">இந்தியாவின்</ref> <ref target="https://ta.wikipedia.org/wiki/உத்தரகண்ட்">உத்தரகண்ட்</ref> மாநிலத்தின் இரண்டு கோட்டங்களில் ஒன்றாகும். மற்றது <ref target="https://ta.wikipedia.org/wiki/கார்வால்_கோட்டம்">கார்வால் கோட்டம்</ref> ஆகும். இக்கோட்டத்தின் நிர்வாகத் தலைமையிடம் <ref target="https://ta.wikipedia.org/wiki/நைனிடால்">நைனிடால்</ref> நகரத்தில் உள்ளது. மேலும் உத்தரகண்ட் மாநிலத்தின் உயர்நீதிமன்றம் <ref target="https://ta.wikipedia.org/wiki/நைனிடால்">நைனிடால்</ref> நகரத்தில் அமைந்துள்ளது. <ref target="https://ta.wikipedia.org/wiki/முதற்_பக்கம்#cite_note-1">[1]</ref>
குமாவுன் கோட்டத்தில் பெரும்பாலும்  <hi rend="italic">குமாவுனி மொழி</hi>  பேசும் <hi rend="italic">குமாவுனி</hi>  மக்கள் வாழ்கின்றனர். இந்திய விடுதலைக்கு முன்னர் வரை இக்கோட்டப் பகுதிகளை <ref target="https://ta.wikipedia.org/wiki/குமாவுன்_இராச்சியம்">குமாவுன் இராச்சியத்தினர்</ref> ஆண்டனர்.</p>
மாவட்டங்கள்
<p>குமாவுன் கோட்டம் ஆறு மாவட்டங்களைக் கொண்டது. அவைகள்:</p>
<list type="ordered"><item><ref target="https://ta.wikipedia.org/wiki/பிதௌரகட்_மாவட்டம்">பித்தோரகர்</ref></item>
<item><ref target="https://ta.wikipedia.org/wiki/பாகேஸ்வர்_மாவட்டம்">பாகேஸ்வர்</ref></item>
<item><ref target="https://ta.wikipedia.org/wiki/அல்மோரா_மாவட்டம்">அல்மோரா</ref></item>
<item><ref target="https://ta.wikipedia.org/wiki/சம்பாவத்_மாவட்டம்">சம்பாவத்</ref></item>
<item><ref target="https://ta.wikipedia.org/wiki/நைனித்தால்_மாவட்டம்">நைனித்தால்</ref></item>
<item><ref target="https://ta.wikipedia.org/wiki/உதம்சிங்_நகர்_மாவட்டம்">உதம்சிங் நகர்</ref></item></list>
கோடைக்கால வாழிடங்கள்
<p>குமாவன் கோட்டத்தில் அமைந்துள்ள முக்கிய கோடைக்கால வாழிடங்கள் <ref target="https://ta.wikipedia.org/wiki/நைனிடால்">நைனிடால்</ref> மற்றும்  <ref target="https://ta.wikipedia.org/wiki/அல்மோரா">அல்மோரா</ref> நகரங்களாகும்.</p>
புவியியல்
<figure><caption>நைனிடால் ஏரி</caption></figure>
<figure><caption><ref target="https://ta.wikipedia.org/wiki/அல்மோரா">அல்மோராவில்</ref> பாயும் <ref target="https://ta.wikipedia.org/wiki/கோசி_ஆறு">கோசி ஆறு</ref></caption></figure>
<figure><caption><ref target="https://ta.wikipedia.org/wiki/சுகௌலி_ஒப்பந்தம்">சுகௌலி ஒப்பந்தத்தின்</ref> விளைவாக நேபாளம் மற்றும் இந்தியா நிலப்பரப்புகளில் ஏற்பட்ட மாறுதல்கள்</caption></figure>
<p><ref target="https://ta.wikipedia.org/wiki/இமயமலை">இமயமலையின்</ref> <ref target="https://ta.wikipedia.org/wiki/சிவாலிக்_மலை">சிவாலிக் மலைத்தொடரில் அமைந்த</ref> குமாவுன் கோட்டத்தில் <ref target="https://ta.wikipedia.org/wiki/கோசி_ஆறு">கோசி ஆறு</ref> மற்றும் <ref target="https://ta.wikipedia.org/wiki/சாரதா_ஆறு">சாரதா ஆறுகள்</ref> பாய்கிறது. குமாவுன் கோட்டத்தின் வடக்கே <ref target="https://ta.wikipedia.org/wiki/திபெத்">திபெத்</ref>, தெற்கே <ref target="https://ta.wikipedia.org/wiki/உத்தரப்_பிரதேசம்">உத்தரப் பிரதேசம்</ref>, கிழக்கே <ref target="https://ta.wikipedia.org/wiki/நேபாளம்">நேபாளம்</ref>, மேற்கே <ref target="https://ta.wikipedia.org/wiki/கார்வால்_கோட்டம்">கார்வால் கோட்டம்</ref> எல்லைகளாக அமைந்துள்ளது.</p>
வரலாறு
<p><ref target="https://ta.wikipedia.org/wiki/இந்தியாவில்_கம்பெனி_ஆட்சி">கிழக்கிந்தியக் கம்பெனி ஆட்சியாளர்கள்</ref>, இந்தியாவில் தங்களது ஆட்சிப் பரப்பை விரிவாக்கிக் கொண்டிருந்த நேரத்தில், <ref target="https://ta.wikipedia.org/wiki/நேபாள_இராச்சியம்">நேபாளிகள்</ref>, மேற்கில் உள்ள <ref target="https://ta.wikipedia.org/wiki/குமாவுன்_கோட்டம்">குமாவுன் கோட்டம்</ref> மற்றும் <ref target="https://ta.wikipedia.org/wiki/கார்வால்_கோட்டம்">கார்வால் கோட்டங்களை</ref> வென்றதுடன், கிழக்கில் உள்ள <ref target="https://ta.wikipedia.org/wiki/சிக்கிம்">சிக்கிம்</ref> நாட்டையும், <ref target="https://ta.wikipedia.org/wiki/டார்ஜீலிங்">டார்ஜீலிங்</ref> பகுதிகளையும் வென்று நேபாள இராச்சியத்துடன் இணைத்துக் கொண்டனர். </p>
<p><ref target="https://ta.wikipedia.org/wiki/ஆங்கிலேய-நேபாளப்_போர்">1814-1816 ஆங்கிலேய-நேபாளப் போருக்குப்</ref> பின்னர் <ref target="https://ta.wikipedia.org/wiki/பிரித்தானிய_கிழக்கிந்திய_நிறுவனம்">பிரித்தானிய கிழக்கிந்திய நிறுவனம்</ref> மற்றும் <ref target="https://ta.wikipedia.org/wiki/நேபாள_இராச்சியம்">நேபாள இராச்சியத்தின்</ref> உயர் அதிகாரிகள்  4 மார்ச் 1816 அன்று இந்தியாவின் தற்கால <ref target="https://ta.wikipedia.org/wiki/பிகார்">பிகார்</ref> மாநிலத்தின் <ref target="https://ta.wikipedia.org/wiki/சுகௌலி">சுகௌலி</ref> எனும் ஊரில் வைத்து <ref target="https://ta.wikipedia.org/wiki/சுகௌலி_ஒப்பந்தம்">சுகௌலி உடன்பாட்டில்</ref> கையொப்பமிட்டனர். <ref target="https://ta.wikipedia.org/wiki/முதற்_பக்கம்#cite_note-2">[2]</ref>இந்த உடன்படிக்கையின் படி, ஏற்கனவே <ref target="https://ta.wikipedia.org/wiki/நேபாள_இராச்சியம்">நேபாள இராச்சியம்</ref>  கைப்பற்றியிருந்த <ref target="https://ta.wikipedia.org/wiki/சிக்கிம்">சிக்கிம்</ref>, <ref target="https://ta.wikipedia.org/wiki/டார்ஜிலிங்">டார்ஜிலிங்</ref>, <ref target="https://ta.wikipedia.org/wiki/குமாவுன்_கோட்டம்">குமாவுன்</ref>, <ref target="https://ta.wikipedia.org/wiki/கார்வால்_நாடு">கார்வால்</ref> மற்றும் மேற்கு <ref target="https://ta.wikipedia.org/wiki/தராய்">தராய்</ref> பகுதிகளை ஆங்கிலேயர்களுக்கு விட்டுத்தர ஒப்புக் கொள்ளப்பட்டது.  மேலும் நேபபாள இராச்சியத்தின் கிழக்கு எல்லையாக மேச்சி ஆறும்,  மேற்கு எல்லையாக <ref target="https://ta.wikipedia.org/wiki/சாரதா_ஆறு">சாரதா ஆறும்</ref> நேபாள இராச்சியத்தின் எல்லையாக உறுதிப்படுத்தப்பட்டது.</p>
இதனையும் காண்க
<list type="unordered"><item><ref target="https://ta.wikipedia.org/wiki/குமாவுன்_இராச்சியம்">குமாவுன் இராச்சியம்</ref></item>
<item><ref target="https://ta.wikipedia.org/wiki/கார்வால்_நாடு">கார்வால் நாடு</ref></item>
<item><ref target="https://ta.wikipedia.org/wiki/சிர்மூர்_இராச்சியம்">சிர்மூர் இராச்சியம்</ref></item>
<item><ref target="https://ta.wikipedia.org/wiki/கார்வால்_கோட்டம்">கார்வால் கோட்டம்</ref></item>
<item><ref target="https://ta.wikipedia.org/wiki/நான்கு_புனித_தலங்கள்,_உத்தரகண்ட்">கார்வாலின் நான்கு புனித தலங்கள்</ref></item>
<item><ref target="https://ta.wikipedia.org/wiki/பஞ்ச_கேதார_தலங்கள்">பஞ்ச கேதார தலங்கள்</ref></item>
<item><ref target="https://ta.wikipedia.org/wiki/ஜோஷி_மடம்">ஜோஷி மடம்</ref></item>
<item><ref target="https://ta.wikipedia.org/wiki/நந்தாதேவி_உயிர்க்கோளக்_காப்பகம்">நந்தாதேவி உயிர்க்கோளக் காப்பகம்</ref></item></list>


வெளி இணைப்புகள்

<list type="unordered"><item><ref target="http://www.kmvn.gov.in">Official site of Kumaon Mandal Vikas Nigam (KMVN) for tourist information</ref></item>
<item><ref target="http://www.kmvn.gov.in/contacts/aboutus/20">Brief history of Kumaon</ref> <ref target="https://web.archive.org/web/20150626043133/http://www.kmvn.gov.in/contacts/aboutus/20">பரணிடப்பட்டது</ref> 2015-06-26 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://travel-blog.waytoindia.com/temples-of-kumaon-himalayas/">Temples Of Kumaon Himalayas</ref></item></list>
மேலும் படிக்க
<list type="unordered"><item>Upreti,Ganga Dutt(1894).<ref target="https://archive.org/stream/cu31924089930774#page/n7/mode/2up"><hi rend="italic">Proverbs &amp; folklore of Kumaun and Garhwal</hi></ref>.Lodiana Mission Press.<ref target="https://archive.org/stream/cu31924089930774#page/n7/mode/2up">https://archive.org/stream/cu31924089930774#page/n7/mode/2up</ref>.</item>
<item>Oakley,E Sherman(1905).<ref target="https://archive.org/stream/holyhimalayareli00oaklrich#page/n7/mode/2up"><hi rend="italic">Holy Himalaya; the religion, traditions, and scenery of Himalayan province (Kumaon and Garwhal)</hi></ref>.Oliphant Anderson &amp; Ferrier, London.<ref target="https://archive.org/stream/holyhimalayareli00oaklrich#page/n7/mode/2up">https://archive.org/stream/holyhimalayareli00oaklrich#page/n7/mode/2up</ref>.</item>
<item>of Kumaon,Raja Rudradeva;(Ed. with  English tr. Haraprasada Shastri)(1910).<ref target="https://archive.org/stream/syanikasatraorbo00rudruoft#page/n3/mode/2up"><hi rend="italic">Syanika sastra: or A Book on Hawking</hi></ref>.Asiatic Society, Calcutta.<ref target="https://archive.org/stream/syanikasatraorbo00rudruoft#page/n3/mode/2up">https://archive.org/stream/syanikasatraorbo00rudruoft#page/n3/mode/2up</ref>.</item></list>
<p><ref target="https://ta.wikipedia.org/wiki/புவியியல்_ஆள்கூற்று_முறை">ஆள்கூறுகள்</ref>: <ref target="//tools.wmflabs.org/geohack/geohack.php?pagename=%E0%AE%AE%E0%AF%81%E0%AE%A4%E0%AE%B1%E0%AF%8D_%E0%AE%AA%E0%AE%95%E0%AF%8D%E0%AE%95%E0%AE%AE%E0%AF%8D&amp;params=29.6_N_79.7_E_type:adm2nd_region:IN">29°36′N 79°42′E﻿ / ﻿29.6°N 79.7°E﻿ / 29.6; 79.7</ref></p>
</text></body></html>