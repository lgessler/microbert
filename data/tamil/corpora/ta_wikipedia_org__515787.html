<html><body><text id="wikipedia_ta_wikipedia_org__515787.html" ns="0" revid="3148323" sourceurl="https://ta.wikipedia.org/wiki/%E0%AE%9A%E0%AF%87%E0%AE%B0%E0%AE%95%E0%AF%81%E0%AE%B2_%E0%AE%B5%E0%AF%87%E0%AE%B3%E0%AE%BE%E0%AE%B3%E0%AE%B0%E0%AF%8D" title="சேரகுல வேளாளர்" type="wikipedia">சேரகுல வேளாளர்
<p><hi rend="bold"><ref target="https://ta.wikipedia.org/wiki/வேளாளர்">வேளாளர்</ref></hi> சாதியின் ஒரு சிறிய உட்பிரிவே <hi rend="bold">சேரகுல வேளாளர்</hi> ஆகும். இவர்கள் <ref target="https://ta.wikipedia.org/wiki/பிள்ளை">பிள்ளை</ref> பட்டத்தை மட்டுமே பயன்படுத்துகிறார்கள்.</p>
<p>வெள்ளாளர்கள் தாங்கள் வசிக்கும் இடம், தொழில் இவற்றை வைத்து தங்களை அடையாளப்படுத்திக் கொள்வர். அதன்படி <ref target="https://ta.wikipedia.org/wiki/கரூர்">கரூர்</ref>, <ref target="https://ta.wikipedia.org/wiki/கோவை">கோவை</ref>, <ref target="https://ta.wikipedia.org/wiki/பொள்ளாச்சி">பொள்ளாச்சி</ref>, <ref target="https://ta.wikipedia.org/wiki/திருப்பூர்">திருப்பூர்</ref>, <ref target="https://ta.wikipedia.org/wiki/பாலக்காடு">பாலக்காடு</ref> என <ref target="https://ta.wikipedia.org/wiki/சேரன்">சேரன்</ref> ஆண்ட பகுதியில் வசிக்கும் வெள்ளாளர் <hi rend="bold">சேரகுல வேளாளர்</hi> என அழைக்கப்படுகிறார்கள்.</p>
சேரமான் பெருமாள் நாயனார்
<p>சேரகுல வேளாளர்களுக்கு <hi rend="bold">சேரமான் பெருமான்</hi> ஒரு குலகுருவாக இருக்கிறார். <ref target="https://ta.wikipedia.org/wiki/சேரமான்_பெருமாள்_நாயனார்">சேரமான் பெருமாள் நாயனாரின்</ref> சிலை கோவை, பேரூர் கோவிலில் அமையப்பெற்றுள்ளது. பேரூரில் வருடந்தோறும் (ஆடி-சுவாதி யில்) குரு பூசை வழிபாடும், பேரவைக் கூட்டமும் நடந்து வருகிறது. இதனை தமிழ்நாடு சேரகுல வேளாளர் சங்கம் சிறப்பாகச் செய்து வருகிறது.</p>
வாழும் பகுதிகள்
<p>சேரகுல வேளாளர் சமுதாய மக்கள் கோவை மற்றும் அதனைச் சுற்றியுள்ள பகுதியில் குறிப்பிடத்தக்களவில் வாழ்கின்றனர்.</p>
<p><ref target="https://ta.wikipedia.org/wiki/கோவை">கோவையில்</ref> <ref target="https://ta.wikipedia.org/wiki/சிங்காநல்லூர்">சிங்காநல்லூர்</ref>, <ref target="https://ta.wikipedia.org/wiki/குறிச்சி">குறிச்சி</ref>, சுந்தராபுரம், <ref target="https://ta.wikipedia.org/wiki/வெள்ளலூர்">வெள்ளலூர்</ref>, <ref target="https://ta.wikipedia.org/wiki/பேரூர்">பேரூர்</ref>, செல்வபுரம் போன்ற பகுதிகளிலும் <ref target="https://ta.wikipedia.org/wiki/பொள்ளாச்சி">பொள்ளாச்சி</ref> மற்றும் அதனை ஒட்டியுள்ள பகுதிகளான <ref target="https://ta.wikipedia.org/wiki/ஜமீன்_ஊத்துக்குளி">ஜமீன் ஊத்துக்குளி</ref>, <ref target="https://ta.wikipedia.org/wiki/சமத்தூர்">சமத்தூர்</ref>, <ref target="https://ta.wikipedia.org/wiki/ஆனைமலை">ஆனைமலை</ref> பகுதிகளிலும், <ref target="https://ta.wikipedia.org/wiki/திருப்பூர்">திருப்பூர்</ref> மாவட்டத்திலுள்ள <ref target="https://ta.wikipedia.org/wiki/கணியூர்">கணியூர்</ref> மற்றும் <ref target="https://ta.wikipedia.org/wiki/உடுமலைப்பேட்டை">உடுமலைப்பேட்டையிலும்</ref> வாழ்ந்து வருகின்றனர். சிலர் <ref target="https://ta.wikipedia.org/wiki/பழனி">பழனியில்</ref> வாழ்ந்து வருகிறார்கள்.</p>
<p>கேரளாவில் <ref target="https://ta.wikipedia.org/wiki/பாலக்காடு">பாலக்காடு</ref>, இடுக்கி மற்றும் மூனார் பகுதிகளில் குறைந்த அளவில் வசித்து வருகிறார்கள்.</p>
சமூக, பொருளாதார நிலை
<p>சேரகுல வேளாளப் பெருமக்கள் ஆராய்ச்சியாளராக, கல்வியாளராக, நில உடைமையாளராக, கணக்காளராக, நில அளவையராக, தொழில் முனைவோராக  அரசியலிலும் இருந்து வருகின்றனர்.
குறைந்த மக்கள் தொகை இருப்பினும் இவர்கள் நல்ல வளர்ச்சியை பெற்றுள்ளனர்.</p>
மடங்கள்
<p>சேரகுல வேளாளர்களின் சத்திரம்/மடம், பழனி, ஜமீன் ஊத்துக்குளி, சமத்தூர் மற்றும் <ref target="https://ta.wikipedia.org/wiki/குறிச்சி">குறிச்சியில்</ref> உள்ளது. இங்கு திருமணம் போன்ற நிகழ்ச்சிகள் நடத்துவதற்கு ஏதுவாக உள்ளது.</p>
திருமணம்
<p>சேரகுல வேளாளர்களின் எண்ணிக்கை மிகவும் குறைவாக உள்ளது. அவர்கள், <hi rend="bold"><ref target="https://ta.wikipedia.org/wiki/பிள்ளை">பிள்ளை</ref></hi> பட்டத்தினுடைய மற்ற உட்பிரிவுகளான <ref target="https://ta.wikipedia.org/wiki/சோழிய_வெள்ளாளர்">சோழிய</ref>, <ref target="https://ta.wikipedia.org/wiki/பாண்டிய_வெள்ளாளர்">பாண்டிய வேளாளர்களுடன்</ref> திருமணம் செய்து கொள்கின்றனர்.</p></text></body></html>