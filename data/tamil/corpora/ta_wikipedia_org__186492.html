<html><body><text id="wikipedia_ta_wikipedia_org__186492.html" ns="0" revid="3213739" sourceurl="https://ta.wikipedia.org/wiki/%E0%AE%9C%E0%AE%BE%E0%AE%A9%E0%AF%8D_%E0%AE%AA%E0%AE%BE%E0%AE%B0%E0%AF%8D%E0%AE%9F%E0%AF%80%E0%AE%A9%E0%AF%8D" title="ஜான் பார்டீன்" type="wikipedia">ஜான் பார்டீன்
<p><hi rend="bold">ஜான் பார்டீன்</hi> (<hi rend="italic">John Bardeen</hi>, மே 23, 1908 – சனவரி 30, 1991) அமெரிக்க <ref target="https://ta.wikipedia.org/wiki/இயற்பியல்">இயற்பியலாளரும்</ref>, <ref target="https://ta.wikipedia.org/wiki/மின்பொறியியல்">மின்பொறியியலாளரும்</ref> ஆவார். கணித இயற்பியலில் ஆய்வு மேற்கொண்டு பிறின்சுடன பல்கலைக்கழகத்தில் முனைவர் பட்டம் பெற்றார். அமெரிக்கக் கடல் போர் ஆய்வகத்தில், இரண்டாம் உலகப் போர்க் காலத்தில் பணியாற்றினார். அதன் பின் <ref target="https://ta.wikipedia.org/wiki/பெல்_ஆய்வுக்கூடங்கள்">பெல் தொலைபேசி ஆய்வகத்திலும்</ref> பணியில் இருந்தார்.</p>
<p><ref target="https://ta.wikipedia.org/wiki/இயற்பியலுக்கான_நோபல்_பரிசு">இயற்பியலுக்கான நோபல் பரிசை</ref> இரு தடவைகள் வென்ற ஒரே ஒருவர் இவராவார். முதலில் 1956 ஆம் ஆண்டில் <ref target="https://ta.wikipedia.org/wiki/திரிதடையம்">திரிதடையத்தைக்</ref> கண்டுபிடித்தமைக்காக <ref target="https://ta.wikipedia.org/wiki/வில்லியம்_ஷாக்லி">வில்லியம் ஷாக்லி</ref>, வால்ட்டர் பிராட்டன் ஆகியோருடனும், 1972 ஆம் ஆண்டில் <ref target="https://ta.wikipedia.org/wiki/மீக்கடத்துதிறன்">மீக்கடத்துதிறன்</ref> கோட்பாட்டினை சீர்செய்தமைக்காக லியோன் கூப்பர், ஜான் சிறீபர் ஆகியோருடனும் இணைந்து இரு தடவைகள் நோபல் பரிசுகளை வென்றார். பின்நாளைய மீகடத்தல் ஆய்வுகளுக்கு இவர்கள் கண்டுபிடிப்பே அடிப்படையாகும். குறைகடத்திகளின் பண்புகளைப் பற்றி விரிவாக ஆய்ந்துள்ளார்.</p>
<p>1990 ஆம் ஆண்டில், ஜான் பார்டீன் <hi rend="italic">லைஃப்'</hi> இதழின் "நூற்றாண்டின் புகழ்பெற்ற 100 அமெரிக்கர்கள்" பட்டியலில் இடம்பெற்றார்.<ref target="https://ta.wikipedia.org/wiki/முதற்_பக்கம்#cite_note-washpost-1">[1]</ref></p>
</text></body></html>