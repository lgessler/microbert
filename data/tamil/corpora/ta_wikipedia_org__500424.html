<html><body><text id="wikipedia_ta_wikipedia_org__500424.html" ns="0" revid="3052242" sourceurl="https://ta.wikipedia.org/wiki/%E0%AE%B2%E0%AF%80%E0%AE%B2%E0%AE%BE%E0%AE%B5%E0%AE%A4%E0%AE%BF_(%E0%AE%A8%E0%AE%9F%E0%AE%BF%E0%AE%95%E0%AF%88)" title="லீலாவதி (நடிகை)" type="wikipedia">லீலாவதி (நடிகை)
<p><hi rend="bold">லீலாவதி</hi> (Leelavathi ) (1937 இல் <hi rend="bold">லீலா கிரண்</hi> என்ற பெயரில் பிறந்த <ref target="https://ta.wikipedia.org/wiki/முதற்_பக்கம்#cite_note-autogenerated2-2">[2]</ref>  இவர் ஓர் <ref target="https://ta.wikipedia.org/wiki/கன்னடம்">கன்னடத்</ref> திரைப்பட நடிகை ஆவார். இவர் <ref target="https://ta.wikipedia.org/wiki/தெலுங்கு_மொழி">தெலுங்கு</ref>, <ref target="https://ta.wikipedia.org/wiki/கன்னடம்">கன்னடம்</ref>, <ref target="https://ta.wikipedia.org/wiki/தமிழ்">தமிழ்</ref> போன்ற மொழிகளில் முக்கியமாக பணியாற்றினார். <ref target="https://ta.wikipedia.org/wiki/ராஜ்குமார்">ராஜ்குமார்</ref>, <ref target="https://ta.wikipedia.org/wiki/விஷ்ணுவர்தன்_(நடிகர்)">விஷ்ணுவர்தன்</ref>, <ref target="https://ta.wikipedia.org/wiki/ம._கோ._இராமச்சந்திரன்">ம. கோ. இராமச்சந்திரன்</ref>, <ref target="https://ta.wikipedia.org/wiki/என்._டி._ராமராவ்">என். டி. ராமராவ்</ref>, <ref target="https://ta.wikipedia.org/wiki/சிவாஜி_கணேசன்">சிவாஜி கணேசன்</ref>, <ref target="https://ta.wikipedia.org/wiki/ஜெமினி_கணேசன்">ஜெமினி கணேசன்</ref>, <ref target="https://ta.wikipedia.org/wiki/சங்கர்_நாக்">சங்கர் நாக்</ref>, <ref target="https://ta.wikipedia.org/wiki/கமல்ஹாசன்">கமல்ஹாசன்</ref>, <ref target="https://ta.wikipedia.org/wiki/இரசினிகாந்து">இரசினிகாந்து</ref>, <ref target="https://ta.wikipedia.org/wiki/சிரஞ்சீவி_(நடிகர்)">சிரஞ்சீவி</ref>, <ref target="https://ta.wikipedia.org/wiki/வீ._ரவிச்சந்திரன்">வீ. ரவிச்சந்திரன்</ref>, <ref target="https://ta.wikipedia.org/wiki/சுதீப்">சுதீப்</ref> போன்ற பல்வேறு புகழ்பெற்ற கலைஞர்களுடன் இணைந்து நடித்துள்ளார். 50 ஆண்டுகளுக்கும் மேலாக தனது தொழில் வாழ்க்கையில் 600க்கும் மேற்பட்ட படங்களில் (கன்னடத்தில் மட்டும் 400 க்கும் மேற்பட்ட) நடித்துள்ளார்.  <hi rend="italic">நாகரஹாவு</hi>, <ref target="https://ta.wikipedia.org/wiki/அவர்கள்_(திரைப்படம்)">அவர்கள்</ref> போன்ற படங்களில் இவரது நடிப்பு மக்களால் நினைவு கூறப்படுகிறது.</p>
<p>லீலாவதி தனது வாழ்க்கை முழுவதும் பல்வேறு விருதுகளை வென்றுள்ளார். இதில் 1999 ல் ராஜ்குமார் விருது, மாநில விருதுகள், <ref target="https://ta.wikipedia.org/wiki/தென்னிந்திய_பிலிம்பேர்_விருதுகள்">பிலிம்பேர் விருதுகள்</ref> போன்றவை அடங்கும்.</p>
திரைப்பட வாழ்க்கை
<p>மைசூருக்குச் சென்ற பிறகு, <hi rend="italic">சஞ்சல குமாரி</hi> படத்திலும், பின்னர் சங்கர் சிங்கின் நாககண்ணிகா என்ற படத்திலும் ஒரு சிறிய பாத்திரம் கிடைத்தது. இவர் மகாலிங்க பாகவதர் அணியில் சிறீ சாகித்ய சாம்ராஜ்ய நாடகக் குழுவில் சேர்ந்தார். சுப்பைய்யா நாயுடுவின் 1958 திரைப்படமான பக்த பிரகலாதாவில் நடிக்க இவருக்கு வாய்ப்பு கிடைத்தது. <hi rend="italic">மாங்கல்யா யோகா</hi>, <hi rend="italic">தர்ம விஜயம்,</hi> <hi rend="italic">ரணதீரா காந்தீரவா</hi> ஆகிய படங்களில் இவருக்கு ஒரு சிறிய பாத்திரங்கள் கிடைத்தன. <hi rend="italic">ராணி ஹொன்னம்மா என்றப் படத்திலிருந்து இவர்</hi> ஒரு முழு கதாநாயகி ஆனார்.</p>
விருதுகளும், அங்கீகாரமும்
<list type="unordered"><item>ஐந்து நீண்ட தசாப்தங்களாக தென்னிந்தியத் திரைப்படத்திற்காக இவர் செய்த சிறந்த பங்களிப்பிற்காக 2008 ஆம் ஆண்டில் தும்கூர் பல்கலைக்கழகம் இவருக்கு கௌரவ டாக்டர் பட்டம் வழங்கியது. <ref target="https://ta.wikipedia.org/wiki/முதற்_பக்கம்#cite_note-3">[3]</ref> <ref target="https://ta.wikipedia.org/wiki/முதற்_பக்கம்#cite_note-4">[4]</ref></item>
<item>குடியரசுத் தலைவர் விருதையும் பெற்றார்.</item></list>
ஆரோக்கியம்
<p>இவர் அக்டோபர் 15, 2011 அன்று மருத்துவமனையில் அனுமதிக்கப்பட்டார், மேலும் இவருக்கு இதய பிரச்சினை இருந்தது. ஒரு அறுவை சிகிச்சை மேற்கொள்ளப்பட்டது, இதிலிருந்து இவர் மீண்டார். மருத்துவமனையில் அனுமதிக்கப்பட்ட இவரது அறிக்கைகள் இவரது மகன் வினோத் ராஜ் என்பவரால் மறைக்கப்பட்டன. ஆனால் பின்னர் அது அக்டோபர் 25 அன்று ஒளிபரப்பப்பட்ட டிவி 9 செய்தி அறிக்கையால் வெளிச்சத்திற்கு வந்தது. <ref target="https://ta.wikipedia.org/wiki/முதற்_பக்கம்#cite_note-5">[5]</ref></p>


வெளி இணைப்புகள்
<list type="unordered"><item><ref target="https://ta.wikipedia.org/wiki/ஐ.எம்.டி.பி_இணையத்தளம்">ஐ.எம்.டி.பி இணையத்தளத்தில்</ref><ref target="http://www.imdb.com/name/nm0498645/">முதற் பக்கம்</ref></item></list>
</text></body></html>