<html><body><text id="wikipedia_ta_wikipedia_org__537186.html" ns="0" revid="3367770" sourceurl="https://ta.wikipedia.org/wiki/%E0%AE%9A%E0%AF%87%E0%AE%95%E0%AE%B0%E0%AF%8D_%E0%AE%A4%E0%AE%A4%E0%AF%8D" title="சேகர் தத்" type="wikipedia">சேகர் தத்
<p><hi rend="bold">சேகர் தத்</hi> (<hi rend="italic">Shekhar Dutt</hi>) என்பவர் <ref target="https://ta.wikipedia.org/wiki/இந்தியா">இந்தியாவின்</ref> <ref target="https://ta.wikipedia.org/wiki/சத்தீசுகர்">சத்தீஸ்கர்</ref> மாநிலத்தின் மேனாள் ஆளுநர் ஆவார். இவர் முன்னதாக இந்திய அரசின் பாதுகாப்பு அமைச்சகத்தின் செயலாளர் உட்பட பல்வேறு அதிகாரத்துவ பதவிகளில் பணியாற்றி உள்ளார்.<ref target="https://ta.wikipedia.org/wiki/முதற்_பக்கம்#cite_note-sworn-in-1">[1]</ref> தற்போது இவர் தில்லியிலிருந்து வெளிவரும் கடல் மற்றும் கடற்கரை சார்ந்த கடல்சார் மாதாந்திர இதழின் ஆலோசகராக உள்ளார்.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
பணி
<p><ref target="https://ta.wikipedia.org/wiki/மத்தியப்_பிரதேசம்">தத் மத்தியப் பிரதேச</ref> இந்திய ஆட்சிப் பணியில் 1969ஆம் ஆண்டு தொகுதியினைச் சார்ந்தவர். தத் இந்திய இராணுவத்தில்  குறுகிய கால ஆணைய அதிகாரியாகப் பணியாற்றியுள்ளார். 1971ல் <ref target="https://ta.wikipedia.org/wiki/1971_இந்தியா-பாக்கிஸ்தான்_போர்">இந்தியா-பாக்கிஸ்தான் போரின்</ref> போது பணியாற்றியதற்காக வீரத்திற்கான <ref target="https://ta.wikipedia.org/wiki/சேனா_பதக்கம்">சேனா பதக்கம்</ref> வழங்கப்பட்டது. <ref target="https://ta.wikipedia.org/wiki/பட்டியல்_சாதியினரும்_பட்டியல்_பழங்குடியினரும்">பழங்குடியினர் மற்றும் தாழ்த்தப்பட்டோர்</ref> நலத்துறையின் முதன்மைச் செயலர் மற்றும் பள்ளிக் கல்வி, விளையாட்டு மற்றும் இளைஞர் நலன் ஆகிய துறைகளின் முதன்மைச் செயலர் உட்பட மத்தியப் பிரதேச அரசாங்கத்தில் பல்வேறு பதவிகளை வகித்துள்ளார்.</p>
<p>இந்தியச் <ref target="https://ta.wikipedia.org/wiki/சுகாதாரம்_மற்றும்_குடும்ப_நலத்துறை_அமைச்சகம்_(இந்தியா)">சுகாதாரம் மற்றும் குடும்ப நல அமைச்சகத்தில்</ref> ஆயுர்வேதம், யோகா, இயற்கை மருத்துவம், யுனானி, சித்தா மற்றும் ஹோமியோபதி துறையின் செயலாளராக தத் நியமிக்கப்பட்டார். தலைமை இயக்குநராக <ref target="https://ta.wikipedia.org/wiki/இந்திய_விளையாட்டு_மேம்பாட்டு_ஆணையம்">இந்திய விளையாட்டு மேம்பாட்டு ஆணையத்தில்</ref> தத் முக்கிய பங்காற்றி ஆப்பிரிக்க-ஆசிய விளையாட்டுப் போட்டியினை இந்திய மாநகரான <ref target="https://ta.wikipedia.org/wiki/ஐதராபாத்து_(இந்தியா)">ஐதராபாத்தில்</ref> நவம்பர் 2003-ல் நடத்திட முக்கிய பங்காற்றினார்.<ref target="https://ta.wikipedia.org/wiki/முதற்_பக்கம்#cite_note-defence-secretary-3">[3]</ref></p>
<p>இவர் இறுதியில் பாதுகாப்பு உற்பத்தித் துறையில் இணைச் செயலாளராக ஆனார். பின்னர் 2005-ல் <ref target="https://ta.wikipedia.org/wiki/பாதுகாப்புத்_துறை_அமைச்சகம்_(இந்தியா)">இந்தியாவின் பாதுகாப்புச் செயலாளராகப்</ref> பொறுப்பேற்றார்<ref target="https://ta.wikipedia.org/wiki/பாதுகாப்புத்_துறை_அமைச்சகம்_(இந்தியா)">.</ref> ஜூலை 2007-ல், தத் பாதுகாப்பு செயலாளராக இருந்து ஓய்வு பெற்றார். பின்னர் இரண்டு ஆண்டுக் காலத்திற்குத் தேசிய துணைப் பாதுகாப்பு ஆலோசகராக நியமிக்கப்பட்டார்.<ref target="https://ta.wikipedia.org/wiki/முதற்_பக்கம்#cite_note-deputy-nsa-4">[4]</ref></p>
<p>செப்டம்பர் 2009-ல், டிசேல்ஸ் பல்கலைக்கழகத்தின் <ref target="https://ta.wikipedia.org/wiki/இயக்குநர்_குழுமம்">இயக்குநர் குழுவில்</ref> தத் நியமிக்கப்பட்டார். <ref target="https://ta.wikipedia.org/wiki/முதற்_பக்கம்#cite_note-desales-5">[5]</ref></p>
<p>23 சனவரி 2010 அன்று, இவர் <ref target="https://ta.wikipedia.org/wiki/சத்தீசுகர்">சத்தீசுகரின்</ref> ஆளுநராகப் பொறுப்பேற்றார். 18 ஜூன் 2014 அன்று பதவியினை தானாக விலகும் வரை அந்தப் பதவியிலிருந்தார்.<ref target="https://ta.wikipedia.org/wiki/முதற்_பக்கம்#cite_note-Governor-6">[6]</ref></p>
கௌரவங்கள்/விருதுகள்
<list type="unordered"><item>வேல்சு ஐக்கிய இராச்சியம் <ref target="https://ta.wikipedia.org/wiki/மதிப்புறு_முனைவர்_பட்டம்">மதிப்புறு முனைவர் பட்டம்</ref> மற்றும் <ref target="https://ta.wikipedia.org/wiki/சக">சகாவாக</ref> <ref target="https://ta.wikipedia.org/wiki/ஸ்வான்சீ_பல்கலைக்கழகம்">ஸ்வான்சீ பல்கலைக்கழகம்</ref> 2018<ref target="https://ta.wikipedia.org/wiki/முதற்_பக்கம்#cite_note-7">[7]</ref><ref target="https://ta.wikipedia.org/wiki/முதற்_பக்கம்#cite_note-8">[8]</ref><ref target="https://ta.wikipedia.org/wiki/முதற்_பக்கம்#cite_note-9">[9]</ref></item></list>
நூல்
<p>11-பிப்ரவரி-2014 அன்று ஸ்ரீ சேகர் தத் எழுதிய நூல், “தற்கால இந்தியா பற்றிய பிரதிபலிப்புகள்”. இதனை இந்தியக் குடியரசுத் தலைவர் வெளியிட்டார்.<ref target="https://ta.wikipedia.org/wiki/முதற்_பக்கம்#cite_note-10">[10]</ref></p>

வெளி இணைப்புகள்
<list type="unordered"><item><ref target="http://cgvidhansabha.gov.in/english/governor3.htm">HE ஸ்ரீ சேகர் தத், சத்தீஸ்கர் கவர்னர்</ref></item></list>
<p><ref target="https://ta.wikipedia.org/wiki/வார்ப்புரு:Governors_of_Chhattisgarh">வார்ப்புரு:Governors of Chhattisgarh</ref></p>
</text></body></html>