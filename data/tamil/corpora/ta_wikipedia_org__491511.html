<html><body><text id="wikipedia_ta_wikipedia_org__491511.html" ns="0" revid="3232870" sourceurl="https://ta.wikipedia.org/wiki/%E0%AE%86%E0%AE%A4%E0%AF%8D%E0%AE%AE%E0%AE%BE%E0%AE%B0%E0%AE%BE%E0%AE%AE%E0%AF%8D" title="ஆத்மாராம்" type="wikipedia">ஆத்மாராம்
<p><hi rend="bold">முனைவர் ஆத்மாராம்</hi> <hi rend="italic">(Dr. Atmaram)</hi> என்பவர் ஓர் இந்திய அறிவியலாளர் ஆவார். <ref target="https://ta.wikipedia.org/wiki/முதற்_பக்கம்#cite_note-1">[1]</ref>  உத்தரப்பிரதேச மாநிலத்தின் <ref target="https://ta.wikipedia.org/wiki/பிஜ்னோர்_மாவட்டம்">பிச்னோர் மாவட்டம்</ref> சந்த்பூர் நகரத்திலுள்ள பிலானா கிராமத்தில் 1908 ஆம் ஆண்டு அக்டோபர் மாதம் 12 ஆம் நாள் லாலா பகவந்தாசு என்பவருக்கு ஆத்மாராம் மகனாகப் பிறந்தார். <ref target="https://ta.wikipedia.org/wiki/இந்திய_அரசு">இந்திய அரசின்</ref> <ref target="https://ta.wikipedia.org/wiki/மனிதவள_மேம்பாட்டு_அமைச்சகம்_(இந்தியா)">மனிதவள மேம்பாட்டு அமைச்சகத்தின்</ref> கட்டுபாட்டிலுள்ள மத்திய இந்தி நிறுவனம் இவரது நினைவாக ஆத்மாராம் விருதை ஆண்டுதோறும் வழங்கி வருகிறது. மத்திய கண்ணாடி மற்றும் பீங்கான் ஆராய்ச்சி நிறுவனத்தின் இயக்குநராகப் பணியாற்றிய ஆத்மாராம் 1966 ஆம் ஆண்டு ஆகத்து 21 ஆம் நாள் <ref target="https://ta.wikipedia.org/wiki/அறிவியல்_மற்றும்_தொழிலக_ஆய்வு_மன்றம்">அறிவியல் மற்றும் தொழில்துறை ஆராய்ச்சி மன்றத்தின்</ref> பொது இயக்குநர் பதவியை ஏற்றுக்கொண்டார். <ref target="https://ta.wikipedia.org/wiki/முதற்_பக்கம்#cite_note-cgcri-2">[2]</ref><ref target="https://ta.wikipedia.org/wiki/முதற்_பக்கம்#cite_note-3">[3]</ref> 1977 ஆம் ஆண்டு முதல் 1983 ஆம் ஆண்டு  வரை பிரதமர் மற்றும் மத்திய அறிவியல் மற்றும் தொழில்நுட்ப அமைச்சரவையின் முதன்மை ஆலோசகராகவும் ஆத்மாராம் இருந்தார்.<ref target="https://ta.wikipedia.org/wiki/முதற்_பக்கம்#cite_note-cgcri-2">[2]</ref><ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
<p>1959 ஆம் ஆண்டில் இந்திய அரசாங்கம் ஆத்மாராமின் அறிவியல் பங்களிப்புகளை கௌரவிக்கும் வகையில் நான்காவது மிக உயர்ந்த விருதான <ref target="https://ta.wikipedia.org/wiki/பத்மசிறீ">பத்மசிறீ</ref> விருதை]] இவருக்கு வழங்கியது. <ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
<p>1983 ஆம் ஆண்டு பிப்ரவரி மாதம் 6 ஆம் நாளில் இவர் காலமானார். </p>
கல்வி
<p><ref target="https://ta.wikipedia.org/wiki/கான்பூர்">கான்பூரில்</ref> இளம் அறிவியல் பட்டமும் பட்டமேற்படிப்பையும் முனைவர் பட்டத்தையும் <ref target="https://ta.wikipedia.org/wiki/அலகாபாத்">அலகாபாத்திலும்</ref> ஆத்மாராம் நிறைவு செய்தார்.</p>
விருதுகள்
<p>1959 ஆம் ஆண்டு ஆத்மாராமுக்கு [[சாந்தி ஸ்வரூப் பட்நாகர் விருது|சாந்தி சுவரூப் பட்நாகர் விருதும் பத்மசிறீ விருதும் வழங்கப்பட்டன. 1964 ஆம் ஆண்டு அனைத்திந்திய கண்ணாடி தயாரிப்பாளர்கள் கூட்டமைப்பின் கௌரவ விருது இவருக்கு வழங்கப்பட்டது.</p>


புற இணைப்புகள்
<list type="unordered"><item><ref target="http://hindi.indiawaterportal.org/node/54353">Dr. Atmaram, founder of glass technology in India (India Water Portal)</ref></item>
<item><ref target="https://web.archive.org/web/20140320084105/http://www.information-80.blogspot.in/2007/10/great-indian-scientist-dr-atma-ram.html">A Great Indian Scientist- Dr. Atma Ram </ref></item>
<item><ref target="https://www.boloji.com/articles/51641/dr.-atma-ram--a-personal-tribute">Dr. Atma Ram - A personal Tribute</ref></item></list>
</text></body></html>