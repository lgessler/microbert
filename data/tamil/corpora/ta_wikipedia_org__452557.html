<html><body><text id="wikipedia_ta_wikipedia_org__452557.html" ns="0" revid="3189977" sourceurl="https://ta.wikipedia.org/wiki/%E0%AE%87%E0%AE%B3%E0%AE%B5%E0%AF%87%E0%AE%A9%E0%AE%BF%E0%AE%B2%E0%AF%8D_%E0%AE%B5%E0%AE%BE%E0%AE%B2%E0%AE%B1%E0%AE%BF%E0%AE%B5%E0%AE%A9%E0%AF%8D" title="இளவேனில் வாலறிவன்" type="wikipedia">இளவேனில் வாலறிவன்
<p><hi rend="bold">இளவேனில் வாலறிவன்</hi> (<hi rend="italic">Elavenil Valarivan</hi>, பிறப்பு: ஆகத்து 2, 1999) <ref target="https://ta.wikipedia.org/wiki/தமிழ்நாடு">தமிழ்நாடு</ref>, <ref target="https://ta.wikipedia.org/wiki/கடலூர்">கடலூரைச்</ref> சேர்ந்த <ref target="https://ta.wikipedia.org/wiki/குறி_பார்த்துச்_சுடுதல்">குறி பார்த்துச் சுடும்</ref> வீராங்கனை ஆவார். இவர் 2019 பன்னாட்டு துப்பாக்கிச் சூட்டு விளையாட்டு அமைப்பின் 2019 உலகக்கிண்ணப் போட்டியில் <ref target="https://ta.wikipedia.org/wiki/இந்தியா">இந்தியாவுக்காக</ref> விளையாடி தங்கப் பதக்கத்தை வென்றார்.<ref target="https://ta.wikipedia.org/wiki/முதற்_பக்கம்#cite_note-sbs-2">[2]</ref></p>
<p>இளவேனில் 2018 ஆம் ஆண்டில் <ref target="https://ta.wikipedia.org/wiki/சிட்னி">சிட்னியில்</ref> நடைபெற்ற இளையோருக்கான உலகக்கோப்பைப் போட்டியில் போட்டியிட்டு தங்கப் பதக்கம் பெற்றார். 2019 உலகப் பல்கலைக்கழகப் போட்டிகளில் விளையாடி வெள்ளிப் பதக்கம் பெற்றார். பின்னர் 2019 இல் இளையோருக்கான உலகக் கிண்ணப் போட்டியில் தங்கப் பதக்கம் பெற்றார்.<ref target="https://ta.wikipedia.org/wiki/முதற்_பக்கம்#cite_note-3">[3]</ref><ref target="https://ta.wikipedia.org/wiki/முதற்_பக்கம்#cite_note-4">[4]</ref><ref target="https://ta.wikipedia.org/wiki/முதற்_பக்கம்#cite_note-5">[5]</ref> 2019 ஆகத்து 28 இல் <ref target="https://ta.wikipedia.org/wiki/இரியோ_டி_செனீரோ">இரியோ டி செனீரோவில்</ref> நடைபெற்ற உலகக் கோப்பைப் போட்டியில் 10 மீட்டர் காற்றுத் துப்பாக்கி சுடும் போட்டியில் இந்தியாவுக்காகத் தங்கப் பதக்கம் பெற்றார்.<ref target="https://ta.wikipedia.org/wiki/முதற்_பக்கம்#cite_note-sbs-2">[2]</ref><ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
<p>இளவேனில் <ref target="https://ta.wikipedia.org/wiki/மியூனிக்">மியூனிக்கில்</ref> நடந்த 2019 உலகக்கோப்பைப் போட்டியில் 10 மீ துப்பாக்கி சுடும் போட்டியில் பங்குபற்றி நான்காவதாக வந்தார்.<ref target="https://ta.wikipedia.org/wiki/முதற்_பக்கம்#cite_note-7">[7]</ref><ref target="https://ta.wikipedia.org/wiki/முதற்_பக்கம்#cite_note-8">[8]</ref></p>


வெளி இணைப்புகள்
<list type="unordered"><item><ref target="http://www.issf-sports.org/athletes/athlete.ashx?personissfid=SHINDW0208199901">முதற் பக்கம்</ref> பன்னாட்டு துப்பாக்கிச் சூட்டு விளையாட்டு அமைப்பில் </item></list>
</text></body></html>