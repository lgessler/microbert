<html><body><text id="wikipedia_ta_wikipedia_org__261583.html" ns="0" revid="2183872" sourceurl="https://ta.wikipedia.org/wiki/%E0%AE%87%E0%AE%B2%E0%AE%BF%E0%AE%A4%E0%AF%8D%E0%AE%A4%E0%AE%BF%E0%AE%AF%E0%AE%AE%E0%AF%8D_%E0%AE%85%E0%AE%AE%E0%AF%88%E0%AE%9F%E0%AF%81" title="இலித்தியம் அமைடு" type="wikipedia">இலித்தியம் அமைடு
<p><hi rend="bold">இலித்தியம் அமைடு</hi> <hi rend="italic">(Lithium amide)</hi> என்பது Li+NH2−, என்ற <ref target="https://ta.wikipedia.org/wiki/வேதி_வாய்ப்பாடு">வேதி வாய்ப்பாடு</ref> கொண்ட <ref target="https://ta.wikipedia.org/wiki/கனிம_வேதியல்">கனிம வேதியல்</ref> <ref target="https://ta.wikipedia.org/wiki/சேர்மம்">சேர்மமாகும்</ref>. <ref target="https://ta.wikipedia.org/wiki/இலித்தியம்">இலித்தியம்</ref> <ref target="https://ta.wikipedia.org/wiki/அயனி">நேர்மின் அயனியும்</ref> அதனுடைய <ref target="https://ta.wikipedia.org/wiki/இணை_காரம்">இணை காரமான</ref> <ref target="https://ta.wikipedia.org/wiki/அமோனியா">அமோனியமும்</ref> சேர்ந்து இச்சேர்மம் உருவாகிறது. வெள்ளை நிறத்தில் <ref target="https://ta.wikipedia.org/wiki/நான்முக_படிகவமைப்பு">நான்முக படிகவமைப்புடன்</ref> இச்சேர்மம் காணப்படுகிறது.</p>
இலித்தியம் அமைடுகள்
<p><ref target="https://ta.wikipedia.org/wiki/அயனி">எதிர்மின்மம்</ref> சார்ந்த இணை காரங்களின் <ref target="https://ta.wikipedia.org/wiki/அமீன்">அமீன்கள்</ref> அமைடுகள் என்றழைக்கப்படுகின்றன. எனவே இலித்தியம் அமைடுகள் என்பதை அமீன்களின் இலித்தியம் உப்புகள் என்றும் அழைக்கலாம். உதாரணம்; Li+NR2−. இலித்தியம் அமைடுக்கு ஒரு உதாரணமாகக் கூறப்படும் <ref target="https://ta.wikipedia.org/wiki/இலித்தியம்_இருசமபுரோபைலமைடு">இலித்தியம் இருசமபுரோபைலமைடு</ref> பொதுவாக, பரவலாகப் பயன்படுத்தப்படுகிறது.</p>
<p>இலித்தியம் உலோகத்தை திரவ அமோனியாவுடன் சேர்ப்பதால் இலித்தியம் அமைடு உருவாகிறது.</p>
2Li + 2NH3 → 2LiNH2 + H2
<p>இங்ஙனமே, அமோனியாவிற்குப் பதிலாகத் தேவையான உகந்த அமீனை பதிலிட்டு இலித்தியம் அமைடுகள் பொதுவாகத் தயாரிக்கப்படுகின்றன. </p>
2Li + 2R2NH → 2LiNR2 + H2
<p>இலித்தியம் அமைடுகள் பொதுவாக அதிக வினைத்திறன் மிக்க காரங்களாகச் செயல்படுகின்றன. இலித்தியம் அமைடில் உள்ள <ref target="https://ta.wikipedia.org/wiki/நைட்ரசன்">நைட்ரசன்</ref> அணுவை தடை செய்யாமல் இருக்கும்வரை இவைகளால் <ref target="https://ta.wikipedia.org/wiki/மின்னணு_மிகுபொருட்கள்">மின்னணு மிகுபொருட்களாகவும்</ref> செயல்பட முடியும்.</p>
உதாரணங்கள்
<p>2,2,6,6- நான்குமெத்தில்பிப்பெரிடினின் இலித்தியம் உப்பு நாற்படியாக படிகமாக்கப்பட்டுள்ளது. </p>
<p>மறுபுறத்தில் இலித்தியம் வழிபொருள் இரு-(1-பினைல் எத்தில்) அமைன் முப்படியாக படிகமாக்கப்பட்டுள்ளது.</p>
<p>உலோக <ref target="https://ta.wikipedia.org/wiki/ஆல்காக்சைடு">ஆல்காக்சைடுகளின்</ref> கலப்பு <ref target="https://ta.wikipedia.org/wiki/சில்படிமம்">சில்படிமங்கள்</ref> மற்றும் <ref target="https://ta.wikipedia.org/wiki/அமைடு">அமைடுகள்</ref><ref target="https://ta.wikipedia.org/wiki/முதற்_பக்கம்#cite_note-1">[1]</ref> ஆகியவற்றையும் உருவாக்க முடியும். இவை <ref target="https://ta.wikipedia.org/wiki/மீவீரிய_காரம்">மீவீரிய காரங்களுடன்</ref> தொடர்புடையவையாக கருதப்படுகின்றன. உலோக ஆல்காக்சைடுகள் மற்றும் <ref target="https://ta.wikipedia.org/wiki/ஆல்கைல்">ஆல்கைல்கள்</ref> இவற்றின் கல்வையே மீவீரிய காரங்கள் எனப்படுகின்றன. அமைடில் உள்ள நைட்ரசன் அணு இலித்தியத்துடன் <ref target="https://ta.wikipedia.org/wiki/சிக்மா_பிணைப்பு">சிக்மா பிணைப்பாகவும்</ref>, <ref target="https://ta.wikipedia.org/wiki/தனித்த_இரட்டை">தனித்த இரட்டை</ref> நைட்ரசன் அணுக்கள் வேறொரு உலோக மையத்துடனும் பிணையுமெனில் <ref target="https://ta.wikipedia.org/wiki/வளைய_சில்படிமம்">வளைய சில்படிமங்கள்</ref> தோன்றுகின்றன.</p>
<p><ref target="https://ta.wikipedia.org/wiki/பியூட்டைல்_இலித்தியம்">பியூட்டைல் இலித்தியம்</ref> போன்ற பிற கரிம இலித்தியம் சேர்மங்கள் உயர்வரிசை தொகுப்பினங்கள் வழியாக செயல்படுகின்றன.</p>
மேற்கோள்கள்

<list type="unordered"><item><hi rend="italic"><ref target="https://ta.wikipedia.org/wiki/Merck_Index">Merck Index</ref></hi>, 11th Edition, <hi rend="bold">5398</hi>.</item></list>
இவற்றையும் காண்க
<list type="unordered"><item><ref target="https://ta.wikipedia.org/wiki/சோடியம்_அமைடு">சோடியம் அமைடு</ref></item>
<item><ref target="https://ta.wikipedia.org/wiki/பியூட்டைல்_இலித்தியம்">பியூட்டைல் இலித்தியம்</ref></item>
<item><ref target="https://ta.wikipedia.org/wiki/இலித்தியம்_அறுமெத்தில்_இருசில்லசைடு">இலித்தியம் அறுமெத்தில் இருசில்லசைடு</ref></item></list>
</text></body></html>