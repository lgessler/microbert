<html><body><text id="wikipedia_ta_wikipedia_org__469150.html" ns="0" revid="3146490" sourceurl="https://ta.wikipedia.org/wiki/%E0%AE%9A%E0%AE%BF%E0%AE%AF%E0%AE%BE%E0%AE%AE%E0%AF%8D_(%E0%AE%A8%E0%AE%9F%E0%AE%BF%E0%AE%95%E0%AE%B0%E0%AF%8D)" title="சியாம் (நடிகர்)" type="wikipedia">சியாம் (நடிகர்)
<p><hi rend="bold">சியாம்</hi> (10 நவம்பர் 1989) என்பவர் <ref target="https://ta.wikipedia.org/wiki/தமிழ்நாடு">தமிழ்நாட்டு</ref> தொலைக்காட்சி நடிகர் ஆவார். இவர் 2013ஆம் ஆண்டு முதல் <ref target="https://ta.wikipedia.org/wiki/புதுக்கவிதை_(தொலைக்காட்சித்_தொடர்)">புதுக்கவிதை</ref>, <ref target="https://ta.wikipedia.org/wiki/பொன்னூஞ்சல்_(தொலைக்காட்சித்_நாடகத்_தொடர்)">பொன்னூஞ்சல்</ref> (2016), லட்சுமி கல்யாணம் (2017), <ref target="https://ta.wikipedia.org/wiki/கண்ணம்மா_(தொலைக்காட்சித்_தொடர்)">கண்ணம்மா</ref> (2018), <ref target="https://ta.wikipedia.org/wiki/ஈரமான_ரோஜாவே_(தொலைக்காட்சித்_தொடர்)">ஈரமான ரோஜாவே</ref> போன்ற பல தொலைக்காட்சி தொடர்களில் நடித்ததன் மூலம் <ref target="https://ta.wikipedia.org/wiki/தமிழர்கள்">தமிழர்கள்</ref> மத்தியில் அறியப்படும் தொலைக்காட்சி நடிகர் ஆவார்.</p>
நடிப்புத் துறை
<p>இவர் 2013ஆம் ஆண்டு <ref target="https://ta.wikipedia.org/wiki/விஜய்_தொலைக்காட்சி">விஜய் தொலைக்காட்சி</ref> யில் ஒளிபரப்பான <ref target="https://ta.wikipedia.org/wiki/புதுக்கவிதை_(தொலைக்காட்சித்_தொடர்)">புதுக்கவிதை</ref> என்ற தொடரின் மூலம் நடிகராக அறிமுகமானார். அதை தொடர்ந்து விஜய் தொலைக்காட்சியில் ஜோடி நம்பர் 1 பகுதி 8 என்ற நடன போட்டி நிகழ்ச்சி, சரவணன் மீனாட்சி 2, களத்து வீடு போன்ற தொடர்களில் கதாபாத்திர நடிகராக நடித்துள்ளார். 2016 இல் <ref target="https://ta.wikipedia.org/wiki/சன்_தொலைக்காட்சி">சன் தொலைக்காட்சியில்</ref> <ref target="https://ta.wikipedia.org/wiki/பொன்னூஞ்சல்_(தொலைக்காட்சித்_நாடகத்_தொடர்)">பொன்னூஞ்சல்</ref> என்ற தொடரில் அருண் என்ற கதாபாத்திரத்தில் நடித்துள்ளார். இதே ஆண்டில் <ref target="https://ta.wikipedia.org/wiki/அச்சம்_என்பது_மடமையடா_(திரைப்படம்)">அச்சம் என்பது மடமையடா</ref> என்ற தமிழ் திரைப்படத்தின் மூலமாக திரைத்துறைக்கு அறிமுகமானார். இந்த திரைப்படத்தின் தெலுங்கு பதிப்பிலும் இவரே நடித்துள்ளார் என்பது குறிப்பிடத்தக்கது.</p>
<p>2017ஆம் ஆண்டில் முதல் முறையாக இரண்டாவது முன்னணி கதாநாயகனாக லட்சுமி கல்யாணம் என்ற தொடரில் அஜய் என்ற கதாபாத்திரத்தில் <ref target="https://ta.wikipedia.org/wiki/அஸ்வின்_குமார்">அஸ்வின் குமார்</ref>, தீபிகா, சத்யா சாய், <ref target="https://ta.wikipedia.org/wiki/யுவராணி">யுவராணி</ref> போன்ற பல நடிகர்களுடன் இணைந்து நடித்துள்ளார். அதை தொடர்ந்து 2018 இல் <ref target="https://ta.wikipedia.org/wiki/நெஞ்சம்_மறப்பதில்லை_(தொலைக்காட்சித்_தொடர்)">நெஞ்சம் மறப்பதில்லை</ref> என்ற தொடரில் சந்தோஷ் என்ற கதாபாத்திரத்திலும், <ref target="https://ta.wikipedia.org/wiki/ஜெயா_தொலைக்காட்சி">ஜெயா தொலைக்காட்சியில்</ref>  இரண்டாவது முன்னணி கதாநாயகனாக <ref target="https://ta.wikipedia.org/wiki/கோபுரங்கள்_சாய்வதில்லை_(தொலைக்காட்சித்_தொடர்)">கோபுரங்கள் சாய்வதில்லை</ref> என்ற தொடரிலும் நடித்துள்ளார். இதே ஆண்டில் <ref target="https://ta.wikipedia.org/wiki/ராஜ்_தொலைக்காட்சி">ராஜ் தொலைக்காட்சியில்</ref> <ref target="https://ta.wikipedia.org/wiki/கண்ணம்மா_(தொலைக்காட்சித்_தொடர்)">கண்ணம்மா</ref> என்ற தொடரில் முதல் முறையாக கதாநாயகனாக நடித்தார். அந்த தொடர் பெரிய அளவு வெற்றி பெறாத காரணத்தால் பாதியில் நிறுத்தப்பட்டது.</p>
<p>2019 இல் என்ற தொடரில் <ref target="https://ta.wikipedia.org/wiki/ஈரமான_ரோஜாவே_(தொலைக்காட்சித்_தொடர்)">ஈரமான ரோஜாவே</ref> என்ற கதாபாத்திரத்தில் கயாத்திரிக்கு ஜோடியாக நடிக்கின்றார். இந்த தொடரில் இவர்களின் நடிப்பு பலரால் கவரப்பட்டது. <ref target="https://ta.wikipedia.org/wiki/அரண்மனை_கிளி_(தொலைக்காட்சித்_தொடர்)">அரண்மனை கிளி</ref> என்ற தொடரிலும் செல்வம் என்ற பாத்திரத்தில் நடிக்கின்றார்.</p>
</text></body></html>