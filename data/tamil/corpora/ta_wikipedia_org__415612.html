<html><body><text id="wikipedia_ta_wikipedia_org__415612.html" ns="0" revid="2573187" sourceurl="https://ta.wikipedia.org/wiki/%E0%AE%AA%E0%AE%A9%E0%AF%8D%E0%AE%AA%E0%AF%81%E0%AE%B2%E0%AF%8D_%E0%AE%A4%E0%AF%8A%E0%AE%B4%E0%AE%BF%E0%AE%B2%E0%AF%8D" title="பன்புல் தொழில்" type="wikipedia">பன்புல் தொழில்<p><hi rend="bold">பன்புல் தொழில்</hi> என்பது <ref target="https://ta.wikipedia.org/wiki/பன்புல்">பன் புல்லை</ref> முதன்மை மூலப் பொருளாகக் கொண்டு முன்னெடுக்கப்படும் ஒரு கைத்தொழில் ஆகும்.  </p>
<figure><caption>பன்</caption></figure>
நடைபெறும் இடங்கள்
<p>இலங்கையில், கிழக்கு மாகாணத்தில் பன்புல் தொழில் ஒரு முக்கிய தொழிலாக உள்ளது.  <ref target="https://ta.wikipedia.org/wiki/வாழைச்சேனை">வாழைச்சேனை</ref>, <ref target="https://ta.wikipedia.org/wiki/நாவற்குடா">நாவற்குடா</ref>, <ref target="https://ta.wikipedia.org/wiki/தாழங்குடா">தாழங்குடா</ref>, <ref target="https://ta.wikipedia.org/wiki/குருக்கள்மடம்">குருக்கள்மடம்</ref>, <ref target="https://ta.wikipedia.org/wiki/செட்டிப்பாளையம்">செட்டிப்பாளையம்</ref>, <ref target="https://ta.wikipedia.org/wiki/களுதாவளை">களுதாவளை</ref>, <ref target="https://ta.wikipedia.org/wiki/ஒந்தாச்சி_மடம்">ஒந்தாச்சி மடம்</ref>, <ref target="https://ta.wikipedia.org/wiki/கல்லாறு">கல்லாறு</ref>, <ref target="https://ta.wikipedia.org/wiki/காத்தான்குடி">காத்தான்குடி</ref>, <ref target="https://ta.wikipedia.org/wiki/ஒல்லிக்குளம்">ஒல்லிக்குளம்</ref>, <ref target="https://ta.wikipedia.org/wiki/காங்கேயனோடை">காங்கேயனோடை</ref>, <ref target="https://ta.wikipedia.org/wiki/பாலமுனை">பாலமுனை</ref>, <ref target="https://ta.wikipedia.org/wiki/பூனொச்சிமுனை">பூனொச்சிமுனை</ref>, <ref target="https://ta.wikipedia.org/wiki/ஏறாவூர்">ஏறாவூர்</ref>, <ref target="https://ta.wikipedia.org/wiki/மீராவோடை">மீராவோடை</ref>, <ref target="https://ta.wikipedia.org/wiki/செம்மண்_ஓடை">செம்மண் ஓடை</ref>, <ref target="https://ta.wikipedia.org/wiki/காவத்த_முனை">காவத்த முனை</ref> உட்பட்ட ஊர்களில் இத் தொழில் மேற்கொள்ளப்படுகின்றது.<ref target="https://ta.wikipedia.org/wiki/முதற்_பக்கம்#cite_note-1">[1]</ref> <ref target="https://ta.wikipedia.org/wiki/காலி">காலி</ref>, <ref target="https://ta.wikipedia.org/wiki/களுத்துறை">களுத்துறை</ref>, <ref target="https://ta.wikipedia.org/wiki/கம்பஹா">கம்பஹா</ref>, <ref target="https://ta.wikipedia.org/wiki/இரத்தினபுரி">இரத்தினபுரி</ref> ஆகிய இலங்கையின் பிற பிரதேசங்களிலும் இத் தொழில் சிறு சிறு அளவில் காணப்படுகிறது.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
மூலப் பொருட்கள்
<p>பன்புல் தொழிற்கு முதன்மை மூலப் பொருள் பன்புல்லே ஆகும்.  பன்புல் அண்மைக் காலங்களில் கோழிச்சாயம் பயன்படுத்தி சாயம் போடப்படுகிறது.  பாரம்பரிய முறையில் பல்வேறு தாவர சாயங்களைப் பயன்படுத்தி சாமயம் போடுவர்.  சாயமும், நீரும் இதற்குத் தேவை.  </p>
கருவிகள்
<list type="unordered"><item><ref target="https://ta.wikipedia.org/wiki/பருத்தி_மனை">பருத்தி மனை</ref></item>
<item>கத்தி</item></list>
உற்பத்திப் பொருட்கள்
<figure><caption>பன் கூடை</caption></figure>
<p>பன்புல்லின் முதன்மை உற்பத்திப் பொருள் பல வடிவமைப்புக்கள், அளவுகளில், பயன்பாட்டுக்காக செய்யப்படும் பன்புல் <ref target="https://ta.wikipedia.org/wiki/பாய்">பாய்கள்</ref> ஆகும்.  அவை ஐந்து வகைப்படும்.  அவையானவை:</p>
<list type="unordered"><item>இழைப்புப்/பின்னல் பாய்</item>
<item>பிணிப் பாய்</item>
<item>காதுப் பாய்,</item>
<item>கரைப் பாய்</item>
<item>கல்யாணப் பாய்</item></list>
<p>பாய்களைத் தவிர பின்வரும் உற்பத்திப் பொருட்களும் பன்புல்லை மூலமாகக் கொண்டு செய்யப்படுகின்றன.</p>
<list type="unordered"><item>அச்சுத் தொப்பி</item>
<item>சிறு பெட்டி</item>
<item>கூடை</item>
<item>தோட்டப் பை</item>
<item>அகப்பை சொருகி</item>
<item>காலணி</item>
<item>காசுப்பை</item></list>
செயலாக்கம்
பயிரிடலும் வெட்டலும்
<p>நெற் செய்கை போன்று பன் புல் பயிரிடப்படுகிறது.  பன்புல் கிழங்கில் இருந்து வளரும்.  கிழங்கில் இருந்து முதலில் வளரும் போது 6 மாதம் அளவில் வெட்டப்படக் கூடியது.  அதன் பின் ஒவ்வொரு 3 மாதங்களுக்கு ஒருமுறையும் வெட்டப்படக் கூடியது.  வெட்டியபின், குட்டிகளில் இருந்து பன் புல் மீண்டும் வளர்ந்துவிடும்.  </p>
<p>பன்புல் 6 அடி வரை வளரக் கூடியது.</p>
காயவிடல்
<p>வெட்டப்பட்ட பின்பு பன்புல் 3 - 4 நாட்கள் வெய்யிலில் காயப்போடப்பட்டு கட்டுக்களாக கட்டப்படுகின்றது.  </p>
தரம் பிரித்தல்
<p>பன்புல்லில் அகலம், நீளம், நிறம் கொண்டு தரம் பிரிக்கப்படுகிறது.  </p>
சாயம் போடுதல்
<p>பன்புல்லின் நிறம் குன்றிவை வேறு நிறத்துக்கு சாயம்போட தெரிவு செய்யப்படுகின்றன.  அண்மைக் காலங்களில் கோழிச்சாயத்தைப் பயன்படுத்தி பச்சை, ஊதா போன்ற நிறங்களில் சாயம்போடப்படுகிறது.  சாயம்போட, தண்ணீரைக் கொதிக்க வைத்து அதில் பன்புல்லை இட்டு, எடுத்து ஒரு நாள் வெய்யிலில் காயப் போடுவர்.  </p>
பதப்படுத்தல்
<p>இவ்வாறு சாயம் போடப்பட்ட போடப்படாத பன்புற்களை <ref target="https://ta.wikipedia.org/wiki/பருத்தி_மனை">பருத்தி மனையினைப்</ref> பயன்படுத்தி பதப்படுத்துவார்கள்.  </p>
இழைத்தல்/பின்னல்
<p>இழைத்தல் மற்றும் பின்னல் முறையின் ஊடாகவே பாய், பை, தொப்பி உட்பட்ட பல உற்பத்திப் பொருட்கள் உருவாக்கப்படுகின்றன.  சிலவற்றைப் பின்னும் போது அச்சுப் பயன்படுத்தியும் அதன் வடிவை அமைக்கிறார்கள்.  இழைத்தல் மற்றும் பின்னல் தோரணங்கள் பல வகை உண்டு.  உயர்ந்த திறன் கொண்ட கலைஞர்கள் மிகவும் கலைவண்ணம் மிக்க பொருட்களை உருவாக்க வல்லவர்கள்.</p>
</text></body></html>