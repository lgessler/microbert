<html><body><text id="wikipedia_ta_wikipedia_org__311975.html" ns="0" revid="2254204" sourceurl="https://ta.wikipedia.org/wiki/%E0%AE%A4%E0%AF%86%E0%AE%A9%E0%AF%8D%E0%AE%AA%E0%AF%8A%E0%AE%A9%E0%AF%8D%E0%AE%AA%E0%AE%B0%E0%AE%AA%E0%AF%8D%E0%AE%AA%E0%AE%BF_%E0%AE%9A%E0%AF%8A%E0%AE%B0%E0%AF%8D%E0%AE%A3%E0%AE%AA%E0%AF%81%E0%AE%B0%E0%AF%80%E0%AE%B8%E0%AF%8D%E0%AE%B5%E0%AE%B0%E0%AE%B0%E0%AF%8D_%E0%AE%95%E0%AF%8B%E0%AE%AF%E0%AE%BF%E0%AE%B2%E0%AF%8D" title="தென்பொன்பரப்பி சொர்ணபுரீஸ்வரர் கோயில்" type="wikipedia">தென்பொன்பரப்பி சொர்ணபுரீஸ்வரர் கோயில்<p><hi rend="bold">தென்பொன்பரப்பி சொர்ணபுரீஸ்வரர் கோயில்</hi> என்பது  <ref target="https://ta.wikipedia.org/wiki/விழுப்புரம்_மாவட்டம்">விழுப்புரம் மாவட்டம்</ref> <ref target="https://ta.wikipedia.org/wiki/தென்பொன்பரப்பி">தென்பொன்பரப்பி</ref> எனும் கிராமத்தில் அமைந்துள்ள சிவாலயமாகும்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> இச்சிவாலயத்தின் மூலவர் சொர்ணபுரீசுவரர் என்றும், அம்பிகை உமையாள் என்றும் அழைக்கப்படுகிறார். இத்தலம் 1300 ஆண்டுகள் பழமையானதாகும்.</p>
தல வரலாறு
<p><ref target="https://ta.wikipedia.org/wiki/காகபுஜண்டர்">காகபுஜண்டர்</ref> 18 சித்தர்களின் தலைவராக கருதப்படுகிறார். அவர் இத்தலத்தில் 16 ஆண்டுகள் கடும்தவமிருந்து அதன் பயனாக 16 முகங்கள் கொண்ட <ref target="https://ta.wikipedia.org/wiki/சோடச_லிங்கம்">சோடச லிங்கத்தின்</ref> தரிசனம் பெற்றார். அதைப் போன்ற சிவலிங்கத்தினை உருவாக்கி தென் பொன்பரப்பி பகுதியை ஆட்சி செய்த <ref target="https://ta.wikipedia.org/wiki/வானகோவராயன்">வானகோவராயன்</ref> எனும் மன்னிடம் அளித்தார்.<ref target="https://ta.wikipedia.org/wiki/முதற்_பக்கம்#cite_note-2">[2]</ref> மன்னர் இந்த லிங்கத்தினை வைத்து கோயில் அமைத்தார்.</p>
விழாக்கள்
<list type="unordered"><item>ஆவணி <ref target="https://ta.wikipedia.org/wiki/பவுர்ணமி">பவுர்ணமி</ref></item>
<item><ref target="https://ta.wikipedia.org/wiki/பங்குனி_உத்திரம்">பங்குனி உத்திரம்</ref></item>
<item><ref target="https://ta.wikipedia.org/wiki/பிரதோசம்">பிரதோசம்</ref></item>
<item><ref target="https://ta.wikipedia.org/wiki/சிவராத்திரி">சிவராத்திரி</ref></item></list>
தல சிறப்பு
<list type="unordered"><item>இச்சிவாலயத்தின் மூலவரான சொர்ணபுரீசுவரர் லிங்க வடிவில் காட்சிதருகிறார். இந்த லிங்கம் சோடச லிங்கம் எனப்படும் 16 பட்டைகளுடன் கூடியதாகும்.</item>
<item>ஆவணி பவுர்ணமி மற்றும் பங்குனி உத்திரத்தன்று காலையில் பாலநந்தியின் இரண்டு கொம்புகளிடையே சூரிய ஒளியானது சென்று சிவலிங்கத்தின் மீது படுகிறது.</item>
<item>இந்த லிங்கம் நவபாசாணத்துக்கு நிகரான சூரியகாந்த தன்மை உடையது. மேலும் 5.5 அடி உயரம் கொண்டது.</item>
<item>காகபுஜண்டரின் சமாதி இக்கோயிலுக்கு அருகே உள்ளது.</item></list>
</text></body></html>