<html><body><text id="wikipedia_ta_wikipedia_org__354900.html" ns="0" revid="3179866" sourceurl="https://ta.wikipedia.org/wiki/%E0%AE%AE%E0%AF%81%E0%AE%AA%E0%AF%8D%E0%AE%AA%E0%AE%B0%E0%AE%BF%E0%AE%AE%E0%AE%BE%E0%AE%A3_%E0%AE%AE%E0%AE%BE%E0%AE%B1%E0%AF%8D%E0%AE%B1%E0%AE%BF%E0%AE%AF_%E0%AE%B5%E0%AF%87%E0%AE%A4%E0%AE%BF%E0%AE%AF%E0%AE%BF%E0%AE%AF%E0%AE%B2%E0%AF%8D" title="முப்பரிமாண மாற்றிய வேதியியல்" type="wikipedia">முப்பரிமாண மாற்றிய வேதியியல்<figure><caption>பல்வேறு வகையான மாற்றியங்கள் - முப்பரிமாண மாற்றியம்</caption></figure>
<p>மூலக்கூறுகளில் உள்ள அணுக்கள் புறவெளியில் அமைந்துள்ள விதம் மாறுபடுவதால் ஏற்படும்  மாற்றியங்களை விளக்கும் வேதியியலின் உட்பிரிவே முப்பரிமாண மாற்றிய வேதியியல் ஆகும்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> சீர்மையற்ற மூலக்கூறுகளில் முப்பரிமாண மாற்றியம் ஏற்படுகின்றது.</p>
மாற்றியத்தின் வகைகள்
<p>பின்வருமாறு இரு பெரும் பிரிவுகளாக மாற்றியங்கள் வகைப்படுத்தப்படுகின்றன.</p>
<p>1.அமைப்பு மாற்றியம்.
2.முப்பரிமாண மாற்றியம்.</p>
<p>ஓரு மூலக்கூறில் உள்ள அணுக்கள் அமைக்கப்பட்டிருக்கும் முறையில் (புறவெளியைக் குறித்துக் காட்டாமல்) மாறுபடுவதால் ஏற்படும் மாற்றியம் ”அமைப்பு மாற்றியம்' ஆகும். மூலக்கூறில் எத்தகைய அணுக்கள் நேரடியாகப் பிணைக்கப்பட்டிருக்கின்றன, எத்தகைய பிணைப்பால் பிணைக்கப்பட்டிருக்கின்றன என்பதைப் பொருத்து மாற்றியங்கள் ஏற்படுகின்றன.</p>
<p><hi rend="bold">புறவெளி மாற்றியம்</hi>, ஒரு மூலக்கூறில் உள்ள அணுக்கள் புறவெளியில் அமைக்கப்பட்டிருப்பதில் வேறுபடுவதால் உண்டாகிறது. புறவெளி மாற்றியங்கள், ஒத்த அமைப்பைப் பெற்றிருந்தும், மூலக்கூறில் உள்ள அணுக்கள் புறவெளியில் எத்திசைகளை நோக்கிய வண்ணம் அமைக்கப்பட்டுள்ளன என்பதில் வேறுபடுகின்றன. ஒத்த அமைப்பைப் பெற்றிருப்பதால் பண்புகளில் வெகுவாக மாறுபடுவதில்லை.</p>
</text></body></html>