<html><body><text id="wikipedia_ta_wikipedia_org__494322.html" ns="0" revid="3232833" sourceurl="https://ta.wikipedia.org/wiki/%E0%AE%86%E0%AE%A4%E0%AE%BF%E0%AE%A4%E0%AF%8D%E0%AE%AF%E0%AE%AA%E0%AF%81%E0%AE%B0%E0%AE%AE%E0%AF%8D_%E0%AE%9A%E0%AF%82%E0%AE%B0%E0%AE%BF%E0%AE%AF%E0%AE%A9%E0%AF%8D_%E0%AE%95%E0%AF%8B%E0%AE%AF%E0%AE%BF%E0%AE%B2%E0%AF%8D" title="ஆதித்யபுரம் சூரியன் கோயில்" type="wikipedia">ஆதித்யபுரம் சூரியன் கோயில்
<figure><caption> கோவிலில் சூரிய கடவுள் </caption></figure>
<p><hi rend="bold">ஆதித்யபுரம் சூர்யன் கோயில்</hi> (<hi rend="italic">Adithyapuram Sun Temple</hi>) என்பது இந்திய மாநிலமான  <ref target="https://ta.wikipedia.org/wiki/கேரளம்">கேரளத்தின்</ref>, <ref target="https://ta.wikipedia.org/wiki/கோட்டயம்">கோட்டயம்</ref> மாவட்டத்தில் காடுதுருத்தி அருகில் உள்ள இறைவிமங்கலம் என்ற இடத்தில் உள்ள ஒரு <ref target="https://ta.wikipedia.org/wiki/இந்துக்_கோவில்">இந்துக் கோவில்</ref> ஆகும். இதுவே கேரளத்தில் உள்ள ஒரே <ref target="https://ta.wikipedia.org/wiki/சூரிய_தேவன்_(இந்து_சமயம்)">'சூரிய பகவான்'</ref> கோயிலாக குறிப்பிடப்பட்டுள்ளது. <ref target="https://ta.wikipedia.org/wiki/முதற்_பக்கம்#cite_note-1">[1]</ref> <ref target="https://ta.wikipedia.org/wiki/முதற்_பக்கம்#cite_note-2">[2]</ref> இந்த கோயில் <ref target="https://ta.wikipedia.org/wiki/வைக்கம்">வைக்கத்துக்கு</ref> செல்லும் நெடுஞ்சாலையிலிருந்து 200 மீ (0.20 கி.மீ) தொலைவில் அமைந்துள்ளது.  இது காடுதுருத்தியிலிருந்து 3 கி.மீ தொலைவிலும், <ref target="https://ta.wikipedia.org/wiki/ஏற்றுமானூர்">ஏற்றுமானூரிலிருந்து</ref> 17 கி.மீ தொலைவிலும், வைக்கத்தில் இருந்து 16 கி.மீ தொலைவிலும் உள்ளது. </p>
தொன்மம்
<p><hi rend="italic"><ref target="https://ta.wikipedia.org/wiki/திரேதா_யுகம்">திரேதா யுகத்தின்</ref></hi> போது சூரிய தேவனின் சிலை பிரதிட்டை செய்யப்பட்டதாக புராணம் கூறுகிறது. ஆனால் கோயிலின் தோற்றம் குறித்து பெரியதாக உண்மைச் சான்றுகள் எதுவும் இல்லை. ஒரு முறை 'கபிக்காடு மரங்கட்டு மனா'வைச் சேர்ந்த ஒரு <ref target="https://ta.wikipedia.org/wiki/நம்பூதிரி">நம்பூதிரி</ref> சூரிய பகவானை நோக்கி <ref target="https://ta.wikipedia.org/wiki/தவம்">தவம்புரிந்தார்</ref>.   நம்பூதிரியின் பக்திக்கு மெச்சிய சூரிய பகவான், அவர் முன் தோன்றி, இந்த இடத்தில் தனது சிலையை பிரதிட்டை செய்யும்படி அவருக்கு அறிவுறுத்தினார். அன்றிலிருந்து, வழக்கமான பூசைகளும், சடங்குகளும் துவங்கின. தற்போது, அந்த நம்பூதியின் சந்ததியினர் கோயிலின் தாந்த்ரீக உரிமைகளைக் கொண்டுள்ளனர். </p>

கோயில்
<p>கோயிலின் 'ஸ்ரீகோவில்' அல்லது கருவறையானது  வட்ட வடிவில் உள்ளது. சூரிய பகவானின் சிலையானது தியான நிலையில் மேற்கு நோக்கி உள்ளார். பின் வலது கையில்  <ref target="https://ta.wikipedia.org/wiki/சக்ராயுதம்">சக்ராயுதத்தை</ref>  ஏந்தியும்,  பின் இடது கையில்  சங்கு ஏந்தியும், முன் இரு கைகளானது தவ முத்திரையோடு உள்ளன. <ref target="https://ta.wikipedia.org/wiki/முதற்_பக்கம்#cite_note-3">[3]</ref> <ref target="https://ta.wikipedia.org/wiki/முதற்_பக்கம்#cite_note-4">[4]</ref> ஒரு சுவாரஸ்யமான உண்மை என்னவென்றால், இங்கு நவகிரகங்கள் இல்லை. <ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
பூசைகள்
<p>ஆதித்யபூசை (கண் மற்றும் தோல் தொடர்பான நோய்களைக் குணப்படுத்துவதற்காக), உதயஸ்தமன பூசை, எண்ணெய் அபிடேகம், <ref target="https://ta.wikipedia.org/wiki/பகவதி_அம்மன்">பகவதி</ref> பூசை மற்றும் நவகிரக பூசைகள் கோவிலில் மிக முக்கியமான பூசைகள் ஆகும். <ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
பிரசாதம்
<p>'அடை நிவேதியம்' மற்றும் 'ரக்த சந்தண சமர்பணம்' ஆகியவை நோய்களைக் குணப்படுத்த பெரும்பாலும் செய்யப்படும் முக்கிய பிரசாதங்கள். </p>
பண்டிகைகள்
<p>மலையாள மாதங்களின் கடைசி ஞாயிற்றுக்கிழமைகளான 'விருச்சிகம்' (அக்டோபர் மற்றும் நவம்பர்) மற்றும் 'மேடம்' (மே மற்றும் ஜூன்) ஆகியவை மிகவும் விசேசமான நாட்களாகக் கருதப்படுகின்றன. </p>
சடங்குகள்
<p>விழா நாட்களில் அபிஷேகமும்,  <ref target="https://ta.wikipedia.org/wiki/காவடியாட்டம்">ரக்தச்சந்தண காவடி</ref>  போன்ற சிறப்பு சடங்குகள் செய்யப்படுகின்றன. மரங்கட்டு இல்லத்தில் இருந்து ஒரு நபர் காவடி விழாவில் கலந்து கொள்ள வேண்டும் என்ற வழக்கம் உள்ளது. </p>
தெய்வங்கள்
<p>சூரிய பகவானைத் தவிர, தேவி (கிழக்கு நோக்கி), சாஸ்தா, யக்ஷி ஆகிய துணை தெய்வங்கள் உள்ளனர். <ref target="https://ta.wikipedia.org/wiki/முதற்_பக்கம்#cite_note-7">[7]</ref> <ref target="https://ta.wikipedia.org/wiki/முதற்_பக்கம்#cite_note-8">[8]</ref> <ref target="https://ta.wikipedia.org/wiki/முதற்_பக்கம்#cite_note-9">[9]</ref></p>
</text></body></html>