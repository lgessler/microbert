<html><body><text id="wikipedia_ta_wikipedia_org__500249.html" ns="0" revid="3054356" sourceurl="https://ta.wikipedia.org/wiki/%E0%AE%A4%E0%AF%87%E0%AE%A9%E0%AF%80%E0%AE%9A%E0%AF%8D%E0%AE%9A%E0%AE%BF%E0%AE%95%E0%AE%BF%E0%AE%9A%E0%AF%8D%E0%AE%9A%E0%AF%88" title="தேனீச்சிகிச்சை" type="wikipedia">தேனீச்சிகிச்சை
<figure><caption>தேனீச்சிகிச்சை</caption></figure>
<p><hi rend="bold">தேனீச்சிகிச்சை</hi> (Apitherapy) என்பது <ref target="https://ta.wikipedia.org/wiki/தேன்">தேன்</ref>, <ref target="https://ta.wikipedia.org/wiki/மகரந்தம்">மகரந்தம்</ref>, <hi rend="italic">புரோபோலிஸ்</hi>, அரசகூழ்மம் மற்றும் <ref target="https://ta.wikipedia.org/wiki/தேனீ_நச்சு">தேனீ விஷம்</ref> உள்ளிட்ட <ref target="https://ta.wikipedia.org/wiki/தேனீ">தேனீ</ref> தயாரிப்புகளை மருந்தாக பயன்படுத்தும் மாற்று மருத்துவத்தின் வகைகளுள் ஒன்றாகும். தேனீச்சிகிச்சையின் ஆதரவாளர்கள் இதனுடைய சுகாதார நலன்களுக்காக உரிமைகோருகின்றனர். போதுமான அறிவியல் அடிப்படை ஆதரமில்லையாகையால் இம்முறை ஆதரிக்கப்படவில்லை.<ref target="https://ta.wikipedia.org/wiki/முதற்_பக்கம்#cite_note-acs-1">[1]</ref> <ref target="https://ta.wikipedia.org/wiki/முதற்_பக்கம்#cite_note-cass-2">[2]</ref></p>
வரலாறு
<p>தேன் மற்றும் தேனீ வளர்ப்பில் கிடைக்கும் பொருட்களின் மருத்துவ பண்புகள் மற்றும் பயன்பாடுகள் குறித்த குறிப்புகளைச் <ref target="https://ta.wikipedia.org/wiki/சீனா">சீன</ref>, <ref target="https://ta.wikipedia.org/wiki/கொரியா">கொரிய</ref>, <ref target="https://ta.wikipedia.org/wiki/உருசியா">உருசிய</ref>, <ref target="https://ta.wikipedia.org/wiki/எகிப்து">எகிப்து</ref> மற்றும் <ref target="https://ta.wikipedia.org/wiki/கிரேக்கம்">கிரேக்கப்</ref> பாரம்பரிய மருத்துவ முறைகளில் காணலாம்.<ref target="https://ta.wikipedia.org/wiki/முதற்_பக்கம்#cite_note-3">[3]</ref><ref target="https://ta.wikipedia.org/wiki/முதற்_பக்கம்#cite_note-4">[4]</ref> <ref target="https://ta.wikipedia.org/wiki/இப்போக்கிரட்டீசு">ஹிப்போகிரேட்ஸ்</ref> மற்றும் <ref target="https://ta.wikipedia.org/wiki/கலென்">கேலன்</ref> காலங்களிலிருந்து தேனீச்சிகிச்சை நடைமுறையில் உள்ளது. <ref target="https://ta.wikipedia.org/wiki/முதற்_பக்கம்#cite_note-Grassberger-5">[5]</ref><ref target="https://ta.wikipedia.org/wiki/முதற்_பக்கம்#cite_note-6">[6]</ref> <ref target="https://ta.wikipedia.org/wiki/தேனீ_நச்சு">தேனீ நச்சின்</ref> நவீன பயன்பாடு <ref target="https://ta.wikipedia.org/wiki/ஆஸ்திரியா">ஆஸ்திரியா</ref> மருத்துவர் <hi rend="italic">பிலிப் டெர்க்கின்</hi> 1888ஆம் ஆண்டு கட்டுரையான  "தேனீ குச்சிகள் மற்றும் வாத நோய்களுக்கு இடையில் ஒரு விசித்திரமான தொடர்பு" <ref target="https://ta.wikipedia.org/wiki/முதற்_பக்கம்#cite_note-7">[7]</ref> அறியலாம். ஆனால் இவரது கூற்றுக்கள் முறையான மருத்துவ பரிசோதனைகளில் சோதிக்கப்படவில்லை.<ref target="https://ta.wikipedia.org/wiki/முதற்_பக்கம்#cite_note-Wilson2006-8">[8]</ref> <ref target="https://ta.wikipedia.org/wiki/அங்கேரி">அங்கேரி</ref> மருத்துவர் <hi rend="italic">போடாக் எப் பெக்</hi> 1935ல் ”தேனீ நச்சு சிகிச்சை" எனும் சொல்லினை அறிமுகப்படுத்தினார்.<ref target="https://ta.wikipedia.org/wiki/முதற்_பக்கம்#cite_note-Grassberger-5">[5]</ref>  தேனீ வளர்க்கும் <hi rend="italic">சார்லஸ் மிராசு</hi> (1905-1999) தேனீ நச்சுச் சிகிச்சையினை பயன்படுத்தினார்.<ref target="https://ta.wikipedia.org/wiki/முதற்_பக்கம்#cite_note-9">[9]</ref> 1957ஆம் ஆண்டில் உருசிய சுகாதார அமைச்சகம் <hi rend="italic">நிக்கோலே ஆர்டெமோ</hi>வின் தேனீ விசச் சிகிச்சைக்கான வழிமுறைகளை” அனுமதித்தது. இவற்றைக் குறிப்பிட்ட சில நோய்களுக்கு ப்பயன்படுத்தவும் அனுமதித்தது.<ref target="https://ta.wikipedia.org/wiki/முதற்_பக்கம்#cite_note-Berenbaum2010-10">[10]</ref><ref target="https://ta.wikipedia.org/wiki/முதற்_பக்கம்#cite_note-11">[11]</ref></p>
சுகாதார உரிமைகோரல்
<p>தேனீச் சிகிச்சை மாற்று மருத்துவத்தில் பல பயன்பாடுகளைக் கொண்டுள்ளது. <ref target="https://ta.wikipedia.org/wiki/முதற்_பக்கம்#cite_note-12">[12]</ref> இருப்பினும் இதன் பயன்பாடு குறித்த அறிவியல் தொடர்பான சான்றுகளால் ஆதரிக்கப்படவில்லை. தேனீ நச்சு அல்லது பிற தேனீ தயாரிப்புகள் <ref target="https://ta.wikipedia.org/wiki/புற்றுநோய்">புற்றுநோய்க்கான</ref> சிகிச்சை அல்லது தடுப்புக்குப் பயனற்றவை. பொதுவாக, காயம் சிகிச்சையில் தேனைப் பயன்படுத்துவதற்கான சான்றுகள் மிகவும் குறைவாக உள்ளதால் உறுதியான முடிவுகளை எடுக்க இயலவில்லை. <ref target="https://ta.wikipedia.org/wiki/முதற்_பக்கம்#cite_note-Jull2015-13">[13]</ref> <ref target="https://ta.wikipedia.org/wiki/முதற்_பக்கம்#cite_note-14">[14]</ref></p>
அபாயங்கள்
<p>தேனீ நச்சுச் சிகிச்சைக்குப் பாதகமான எதிர்வினைகள் அடிக்கடி நிகழ்கின்றன.<ref target="https://ta.wikipedia.org/wiki/முதற்_பக்கம்#cite_note-Park2015-15">[15]</ref> நச்சினை அடிக்கடி பயன்படுத்துவது <hi rend="italic">ஆர்த்ரோபதி</hi>க்கு வழிவகுப்பதாக உள்ளது.<ref target="https://ta.wikipedia.org/wiki/முதற்_பக்கம்#cite_note-arthropathy-16">[16]</ref> ஒவ்வாமை உள்ளவர்களுக்குத் தேனீ நச்சுக் கலவைகள் ஒவ்வாமையினை ஏற்படுத்துகிறது. இது லேசானது முதல் கடுமையான எதிர்வினையான <hi rend="italic">அனாபிலாக்டிக்</hi> அதிர்ச்சி அல்லது மரணம் வரை கூட நிகழலாம்.<ref target="https://ta.wikipedia.org/wiki/முதற்_பக்கம்#cite_note-spaindeath-17">[17]</ref></p>
<p>மார்ச் 2018 இல், 55 வயதான பெண் ஒருவர் "நேரடி தேனீக் <ref target="https://ta.wikipedia.org/wiki/குத்தூசி_மருத்துவம்">குத்தூசி மருத்துவம்</ref>" பெற்ற பின்னர் இறந்துவிட்டார் என்று அறிவிக்கப்பட்டது. கடுமையான <hi rend="italic">அனாபிலாக்டிக்</hi> தொடர்பிரச்சனைகளால் அவதிப்பட்டார். சில வாரங்களுக்குப் பிறகு பல உறுப்பு செயலிழப்பு காரணமாக ஏற்பட்ட சிக்கல்களால் இவர் இறந்தார். <ref target="https://ta.wikipedia.org/wiki/முதற்_பக்கம்#cite_note-18">[18]</ref> இந்த வழக்கை ஆய்வு செய்த ஆய்வாளர்களின் கூற்றுப்படி, நேரடி தேனீக் குத்தூசி மருத்துவம் சிகிச்சை “பாதுகாப்பற்றது மற்றும் ஏற்றுக்கொள்ள முடியாதது” எனத் தெரிவித்தனர். <ref target="https://ta.wikipedia.org/wiki/முதற்_பக்கம்#cite_note-spaindeath-17">[17]</ref></p>
</text></body></html>