<html><body><text id="wikipedia_ta_wikipedia_org__22298.html" ns="0" revid="2740691" sourceurl="https://ta.wikipedia.org/wiki/%E0%AE%85%E0%AE%B1%E0%AE%BF%E0%AE%A4%E0%AE%BF%E0%AE%B1_%E0%AE%AE%E0%AF%8A%E0%AE%B4%E0%AE%BF%E0%AE%AF%E0%AE%BF%E0%AE%AF%E0%AE%B2%E0%AF%8D" title="அறிதிற மொழியியல்" type="wikipedia">அறிதிற மொழியியல்
<p><ref target="https://ta.wikipedia.org/wiki/மொழியியல்">மொழியியலிலும்</ref>, <ref target="https://ta.wikipedia.org/wiki/அறிதிற_அறிவியல்">அறிதிற அறிவியலிலும்</ref> (cognitive science), <hi rend="bold">அறிதிற மொழியியல்</hi> என்பது, மொழியை, <ref target="https://ta.wikipedia.org/wiki/கூர்ப்பு">கூர்ப்பியல்</ref> முறையில் வளர்ச்சியடைந்து சிறப்பெய்திய உடற்கூற்று அடிப்படையில் நோக்குவதுடன், <ref target="https://ta.wikipedia.org/wiki/மனித_மூளை">மனித மூளை</ref> பற்றிய நடப்பிலுள்ள புரிதல்களுடன் சிறப்பாகப் பொருந்தி வருகின்ற அல்லது மேலும் மேம்படுத்தக்கூடிய விளக்கங்களைக் கண்டறியவும் முயல்கின்றது.</p>
<p>மொழி உருவாக்கம், கற்றல், பயன்பாடு என்பன மனித <ref target="https://ta.wikipedia.org/wiki/அறிதிறன்">அறிதிறனை</ref> அடிப்படையாகக் கொண்டே விளக்கப்படுகின்றன என்பதே அறிதிற மொழியியலுக்கு அடிப்படையாக உள்ள வழிகாட்டற் கொள்கையாகும். அறிதிறன் என்பதே, மொழிக்கு மட்டுமன்றி, மனித <ref target="https://ta.wikipedia.org/wiki/அறிவுத்திறன்">அறிவுத்திறன்</ref> சார்ந்த எல்லா விடயங்களிலும் பயன்படுத்தப்படுவதற்கு அடிப்படையான மூளை சார்ந்த செயல்முறையாகும்.</p>
பிரிவுகள்
<p>அறிதிற மொழியியல் இரண்டு கற்கைப் பகுதிகளாகப் பிரிக்கப்பட்டிருந்தது. இவ்விரு பிரிவுகளும் ஒன்றிலொன்று தங்கியிருப்பது புரிந்து கொள்ளபட்டிருப்பதன் காரணமாக இது தற்போது மீண்டும் ஒன்றிணைக்கப்படுகிறது. இவ்விரு பிரிவிகளாவன:</p>
<list type="unordered"><item>அறிதிற சொற்பொருளியல்</item>
<item>இலக்கணத்தை அறிதிறமுறையில் அணுகுதல்</item></list>
</text></body></html>