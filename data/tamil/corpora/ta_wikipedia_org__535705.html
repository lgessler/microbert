<html><body><text id="wikipedia_ta_wikipedia_org__535705.html" ns="0" revid="3325562" sourceurl="https://ta.wikipedia.org/wiki/%E0%AE%8E%E0%AE%AE%E0%AF%8D%E0%AE%9C%E0%AE%BF%E0%AE%86%E0%AE%B0%E0%AF%8D_%E0%AE%AE%E0%AE%95%E0%AE%A9%E0%AF%8D" title="எம்ஜிஆர் மகன்" type="wikipedia">எம்ஜிஆர் மகன்
<p><hi rend="italic"><hi rend="bold">எம்ஜிஆர் மகன்</hi></hi> ( <hi rend="italic">MGR Magan</hi> ) என்பது 2021 ஆம் ஆண்டு வெளிவந்த இந்திய <ref target="https://ta.wikipedia.org/wiki/தமிழ்">தமிழ்</ref> மொழி <ref target="https://ta.wikipedia.org/wiki/நாடகம்_(திரைப்படம்_மற்றும்_தொலைக்காட்சி)">குடும்ப</ref> <ref target="https://ta.wikipedia.org/wiki/அதிரடித்_திரைப்படம்">அதிரடி நகைச்சுவைத் திரைப்படமாகும்</ref>, இதை <ref target="https://ta.wikipedia.org/wiki/பொன்ராம்">பொன்ராம்</ref> இயக்கியிருந்தார். ஸ்கிரீன் சீன் மீடியா என்டர்டெயின்மென்ட் பிரைவேட் லிமிடெட் தயாரித்துள்ளது. <ref target="https://ta.wikipedia.org/wiki/சசிகுமார்_(இயக்குநர்)">சசிகுமார்</ref>, <ref target="https://ta.wikipedia.org/wiki/சத்யராஜ்">சத்யராஜ்</ref>, <ref target="https://ta.wikipedia.org/wiki/மிர்னாலினி_ரவி">மிர்னாலினி ரவி</ref> ஆகியோர் முக்கிய வேடங்களில் நடித்துள்ள இப்படத்திற்கு <ref target="https://ta.wikipedia.org/wiki/அந்தோணிதாசன்">அந்தோணிதாசன்</ref> இசையமைத்துள்ளார்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> <ref target="https://ta.wikipedia.org/wiki/முதற்_பக்கம்#cite_note-2">[2]</ref> இது 4 நவம்பர் 2021 அன்று <ref target="https://ta.wikipedia.org/wiki/ஹாட்_ஸ்டார்">ஹாட் ஸ்டார்</ref> வழியே படம் வெளியிடப்பட்டது.</p>

தயாரிப்பு
<p>படத்தின் முதன்மை புகைப்படம் எடுக்கும் பணி 25 செப்டம்பர் 2019 அன்று தொடங்கியது. படத்தின் ஆரம்ப கால படப்பிடிப்பு தேனியில் படமாக்கப்பட்டது. <ref target="https://ta.wikipedia.org/wiki/முதற்_பக்கம்#cite_note-3">[3]</ref> <ref target="https://ta.wikipedia.org/wiki/சூப்பர்_டீலக்ஸ்">சூப்பர் டீலக்ஸ்</ref> படத்தில் அறிமுகமான <ref target="https://ta.wikipedia.org/wiki/மிர்னாலினி_ரவி">மிர்னாலினி ரவி</ref> இப்படத்தில் <ref target="https://ta.wikipedia.org/wiki/சசிகுமார்_(இயக்குநர்)">சசிகுமாருக்கு</ref> கதாநாயகியாக நடித்திருந்தார். ஆரம்பத்தில் <ref target="https://ta.wikipedia.org/wiki/சத்யராஜ்">சத்யராஜின்</ref> வேடத்தில் நடிக்க <ref target="https://ta.wikipedia.org/wiki/ராஜ்கிரண்"> ராஜ்கிரணுக்கு</ref> வாய்ப்பு அளிக்கப்பட்டது. ஆனால் அவரது கால அட்டவணை முரண்பாடுகள் காரணமாக அவர் இந்த வாய்ப்பை மறுத்துவிட்டார். <ref target="https://ta.wikipedia.org/wiki/முதற்_பக்கம்#cite_note-4">[4]</ref> படத்தின் படப்பிடிப்பு நவம்பர் 2019 இறுதியில் நிறைவடைந்தது <ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
ஒலிப்பதிவு
<p>படத்துக்கு இசையமைப்பாளர் <ref target="https://ta.wikipedia.org/wiki/அந்தோணிதாசன்">அந்தோணிதாசன்</ref> இசையமைத்திருந்தார். ஒலிப்பதிவு தொகுப்பில் <ref target="https://ta.wikipedia.org/wiki/யுகபாரதி">யுகபாரதி</ref>, முருகன் மந்திரம், அந்தோணி தாசன் எழுதிய நான்கு பாடல்கள் இடம்பெற்றன. இசை உரிமையை சோனி மியூசிக் இந்தியா வாங்கியுள்ளது. <ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
வெளியீடு
<p>எம்ஜிஆர் மகன் படம் 28 ஆகஸ்ட் 2020 அன்று <ref target="https://ta.wikipedia.org/wiki/இந்தியத்_திரைப்படத்_தணிக்கை_குழு">இந்தியத் திரைப்படத் தணிக்கைக் குழுவால்</ref> அனுமதிக்கப்பட்டது.<ref target="https://ta.wikipedia.org/wiki/முதற்_பக்கம்#cite_note-7">[7]</ref> படம் முதலில் 2020 <ref target="https://ta.wikipedia.org/wiki/தீபாவளி">தீபாவளி</ref> அன்று திரையரங்குகளில் வெளியிட திட்டமிடப்பட்டது. ஆனால் <ref target="https://ta.wikipedia.org/wiki/2020_இந்தியாவில்_கொரோனாவைரசுத்_தொற்று">2020 இந்தியாவில் கொரோனாவைரசுத் தொற்று</ref> காரணமாக திரையரங்குகள் மீண்டும் திறக்கப்படுவதில் தாமதம் ஏற்பட்டதால் ஒத்திவைக்கப்பட்டது.<ref target="https://ta.wikipedia.org/wiki/முதற்_பக்கம்#cite_note-8">[8]</ref> <ref target="https://ta.wikipedia.org/wiki/முதற்_பக்கம்#cite_note-9">[9]</ref> படத்தின் முன்னோட்டம் 14 நவம்பர் 2020 அன்று வெளியிடப்பட்டது. நவம்பர் 2020 இன் பிற்பகுதியில், படத்தை <ref target="https://ta.wikipedia.org/wiki/நத்தார்">நத்தார்</ref> வெளியீட்டிற்குத் தள்ள குழு திட்டமிட்டது, ஆனால் அதுவும் நடக்கவில்லை. <ref target="https://ta.wikipedia.org/wiki/முதற்_பக்கம்#cite_note-10">[10]</ref> <ref target="https://ta.wikipedia.org/wiki/முதற்_பக்கம்#cite_note-11">[11]</ref> பின்னர் திரைப்பட தயாரிப்பாளர்கள் படம் 23 ஏப்ரல் 2021 அன்று திரையரங்குகளில் 50% பார்வையாளர்களுடன் வெளியிடப்படும் என்று அறிவித்தனர். <ref target="https://ta.wikipedia.org/wiki/முதற்_பக்கம்#cite_note-12">[12]</ref> ஆனால் கோவிட் 19இன் இந்தியாவில் இரண்டாவது அலை காரணமாக <ref target="https://ta.wikipedia.org/wiki/தமிழ்நாடு_அரசு">தமிழ்நாடு அரசு</ref> விதித்த புதிய பொது முடக்க கட்டுப்பாடுகள் காரணமாக வெளியீட்டை மீண்டும் ஒத்திவைக்க வேண்டிய கட்டாயம் ஏற்பட்டது. <ref target="https://ta.wikipedia.org/wiki/முதற்_பக்கம்#cite_note-13">[13]</ref> <ref target="https://ta.wikipedia.org/wiki/முதற்_பக்கம்#cite_note-14">[14]</ref> இறுதியாக திரையரங்கு வெளியீடு ரத்து செய்யப்பட்டு <ref target="https://ta.wikipedia.org/wiki/ஹாட்_ஸ்டார்">ஹாட் ஸ்டார்</ref> வழியே <ref target="https://ta.wikipedia.org/wiki/நேரடி-காணொளி">நேரடி-காணொளியாக</ref> 4 நவம்பர் 2021 அன்று வெளியிடப்பட்டது. <ref target="https://ta.wikipedia.org/wiki/முதற்_பக்கம்#cite_note-15">[15]</ref></p>
வரவேற்பு
<p>பிலிம் கம்பேனியனின் விஷால் மேனன், "எம்.ஜி.ஆர் மகனில் உள்ள தந்தை-மகன் மோதல் விஷயங்களை வேடிக்கையாக மாற்றும் அளவுக்கு கடினமாக இல்லை அல்லது பதற்றத்தை ஏற்படுத்துவதில் வெற்றி பெறவில்லை" என எழுதினார். <ref target="https://ta.wikipedia.org/wiki/முதற்_பக்கம்#cite_note-16">[16]</ref></p>


வெளி இணைப்புகள்
<list type="unordered"><item><ref target="https://ta.wikipedia.org/wiki/ஐ.எம்.டி.பி_இணையத்தளம்">இணையதள திரைப்பட தரவுத்தளத்தில்</ref><ref target="http://www.imdb.com/title/tt11569456/"><hi rend="italic">முதற் பக்கம்</hi> </ref></item></list>
</text></body></html>