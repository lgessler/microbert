<html><body><text id="wikipedia_ta_wikipedia_org__233431.html" ns="0" revid="3435131" sourceurl="https://ta.wikipedia.org/wiki/%E0%AE%9C%E0%AF%82%E0%AE%9F%E0%AE%BF%E0%AE%A4%E0%AF%8D_%E0%AE%AA%E0%AE%9F%E0%AF%8D%E0%AE%B2%E0%AE%B0%E0%AF%8D" title="ஜூடித் பட்லர்" type="wikipedia">ஜூடித் பட்லர்

<p><hi rend="bold">ஜூடித் பட்லர்</hi> (<hi rend="italic">Judith Butler</hi>, பெப்ரவரி 24, 1956) <ref target="https://ta.wikipedia.org/wiki/ஐக்கிய_அமெரிக்கா">அமெரிக்க</ref> ஐரோப்பிய <ref target="https://ta.wikipedia.org/wiki/மெய்யியல்">மெய்யியலாளரும்</ref> பாலினக் கோட்பாட்டாளரும் ஆவார். இவரது ஆய்வுகள் <ref target="https://ta.wikipedia.org/wiki/அரசியல்_தத்துவம்">அரசியல் தத்துவம்</ref>, <ref target="https://ta.wikipedia.org/wiki/நன்னெறி">நன்னெறி</ref>, <ref target="https://ta.wikipedia.org/wiki/பெண்ணியம்">பெண்ணியக் கூறுகள்</ref>, <ref target="https://ta.wikipedia.org/wiki/கோணல்_கோட்பாடு">கோணல் கோட்பாடு</ref><ref target="https://ta.wikipedia.org/wiki/முதற்_பக்கம்#cite_note-2">[2]</ref> மற்றும் இலக்கியக் கோட்பாடுகளில் தாக்கமேற்படுத்தி உள்ளன.<ref target="https://ta.wikipedia.org/wiki/முதற்_பக்கம்#cite_note-kearns-3">[3]</ref> தமது துணைவர் <hi rend="italic">வெண்டி பிரவுனுடன்</hi> 1993 முதல்  <ref target="https://ta.wikipedia.org/wiki/கலிபோர்னியா_பல்கலைக்கழகம்_(பெர்க்லி)">கலிபோர்னியா பல்கலைகழகத்தில்</ref> பேராசிரியையாக இருந்து வருகிறார்.</p>
<p>ஜூடித் <ref target="https://ta.wikipedia.org/wiki/ஒகையோ">ஒகையோவில்</ref> பிறந்தவர். 1984இல் <ref target="https://ta.wikipedia.org/wiki/யேல்_பல்கலைக்கழகம்">யேல் பல்கலைக்கழகத்திலிருந்து</ref> மெய்யியல் முனைவர் பட்டம் பெற்றார்.<ref target="https://ta.wikipedia.org/wiki/முதற்_பக்கம்#cite_note-4">[4]</ref> 1990இல் ரூட்லெட்சு பதிப்பித்த <hi rend="italic">ஜெண்டர் டிரபிள்</hi> பெண்ணிய இரண்டாம் அலைக்குக் காரணமாக அமைந்தது. இந்நூலில் <ref target="https://ta.wikipedia.org/wiki/பால்_ஈருருமை">பால் ஈருருமையே</ref> <ref target="https://ta.wikipedia.org/wiki/பாலினம்">பாலினம்</ref> எனக் குறிப்பிட்டுள்ளார்; <ref target="https://ta.wikipedia.org/wiki/சமூகம்_உருவாக்கும்_பாலின_வேறுபாடு">பாலின நிகழ்த்துகைசொல்</ref> கோட்பாடு குறித்து விவரித்துள்ளார்.</p>
<p>இந்தக் கோட்பாடு பெண்ணியம் மற்றும் உறவுகள் கல்வியில் முதன்மை இடம் பெறுகிறது.<ref target="https://ta.wikipedia.org/wiki/முதற்_பக்கம்#cite_note-5">[5]</ref> ஜூடித்  <ref target="https://ta.wikipedia.org/wiki/நங்கை,_நம்பி,_ஈரர்,_திருனர்">நங்கை, நம்பி, ஈரர், திருனர்</ref> சமூக இயக்கங்களில் துடிப்பான செயற்பாட்டாளராக விளங்குகிறார். பல தற்கால அரசியல் நிகழ்வுகளைக் குறித்து வெளிப்படையாக பேசி வருபவர்.<ref target="https://ta.wikipedia.org/wiki/முதற்_பக்கம்#cite_note-mcgill-6">[6]</ref> குறிப்பாக, இசுரேலின் அரசியல் குறித்து வலுவாக எதிர்த்து வருகிறார்.<ref target="https://ta.wikipedia.org/wiki/முதற்_பக்கம்#cite_note-7">[7]</ref> <ref target="https://ta.wikipedia.org/wiki/இசுரேல்-பாலத்தீனப்_பிணக்கு">இசுரேல்-பாலத்தீனப் பிணக்கிற்கு</ref> இசுரேலின் அரசியலே காரணம் என்றும் அனைத்து <ref target="https://ta.wikipedia.org/wiki/யூதர்">யூதர்களையும்</ref> அல்லது யூதர்களின் கருத்துகளுக்கும் சார்பாளராக <ref target="https://ta.wikipedia.org/wiki/இசுரேல்">இசுரேல்</ref> இருக்க முடியாது என்றும் கூறி வருகிறார்.<ref target="https://ta.wikipedia.org/wiki/முதற்_பக்கம்#cite_note-Derstandard15-8">[8]</ref></p>


வெளி இணைப்புகள்


<list type="unordered"><item><ref target="http://rhetoric.berkeley.edu/people.php?page_id=1056&amp;p=54">வாழ்க்கை சரிதம்</ref> <ref target="https://web.archive.org/web/20140620050920/http://rhetoric.berkeley.edu/people.php?page_id=1056&amp;p=54">பரணிடப்பட்டது</ref> 2014-06-20 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref> – <ref target="https://ta.wikipedia.org/wiki/கலிபோர்னியா_பல்கலைக்கழகம்,_பெர்க்லி">கலிபோர்னியா பல்கலைக்கழகம், பெர்க்லி</ref></item>
<item><ref target="http://www.egs.edu/faculty/judith-butler/biography/">வாழ்க்கை வரலாறு</ref> <ref target="https://web.archive.org/web/20120930140529/http://www.egs.edu/faculty/judith-butler/biography/">பரணிடப்பட்டது</ref> 2012-09-30 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref> – ஐரோப்பியன் கிராஜுவேட் இசுக்கூல்</item>
<item><ref target="http://worldcat.org/identities/lccn-n99-35460">முதற் பக்கம் இன் அல்லது அவரைப் பற்றிய ஆக்கங்கள்</ref> நூலகங்களில் (WorldCat catalog)</item>
<item><ref target="http://www.youtube.com/watch?v=8k91WwJIhl8">அவைடல் ரொனல், ஜூடித் பட்லர், எலன் சிக்சியசு</ref> "சீரழிக்கும் உறவுகள்" உரையாடலில் பாசம் குறித்த பார்வைகளை அலசுகின்றனர்.</item>
<item><ref target="http://www.egs.edu/faculty/judith-butler/articles/media-death-frames-of-war/">ஜூடித் பட்லரின் புதிய புத்தகம்</ref> <ref target="https://web.archive.org/web/20150127015012/http://www.egs.edu/faculty/judith-butler/articles/media-death-frames-of-war">பரணிடப்பட்டது</ref> 2015-01-27 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref> "பிரேம்சு ஆப் வார்" குறித்த நேர்காணல்</item>
<item><ref target="http://www.barcelonametropolis.cat/en/page.asp?id=21&amp;ui=7">ஜூடித் பட்லருடன் நேர்காணல்: “ஜெண்டர் இசு எக்ஸ்ட்ராமாரல்”</ref> <ref target="https://web.archive.org/web/20120308080135/http://www.barcelonametropolis.cat/en/page.asp?id=21&amp;ui=7">பரணிடப்பட்டது</ref> 2012-03-08 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref>, பார்செலோனா மெட்ரோபாலிசு, கோடை 2008. (ஆங்கில மொழியில்)</item>
<item><ref target="http://rwm.macba.cat/en/sonia/judith_butler/capsula">ஜூடித் பட்லருடன் அரசியல், பொருளியல், கட்டுடை சமூகங்கள், பாலினம் மற்றும் அடையாளம் குறித்து நேர்காணல் (2011)</ref></item></list>
</text></body></html>