<html><body><text id="wikipedia_ta_wikipedia_org__524966.html" ns="0" revid="3267988" sourceurl="https://ta.wikipedia.org/wiki/%E0%AE%A8%E0%AE%BE%E0%AE%B0%E0%AE%BE%E0%AE%AF%E0%AE%A3%E0%AF%8D_%E0%AE%AE%E0%AF%87%E0%AE%95%E0%AE%BE%E0%AE%9C%E0%AE%BF_%E0%AE%B2%E0%AF%8B%E0%AE%95%E0%AE%A3%E0%AF%8D%E0%AE%9F%E0%AF%87" title="நாராயண் மேகாஜி லோகண்டே" type="wikipedia">நாராயண் மேகாஜி லோகண்டே
<p><hi rend="bold">நாராயண் மேகாஜி லோகண்டே</hi> (<hi rend="italic">Narayan Meghaji Lokhande</hi>) (1848-1897) <ref target="https://ta.wikipedia.org/wiki/இந்தியா">இந்தியாவில்</ref> தொழிற்சங்க இயக்கத்தின் தந்தை ஆவார்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> இவர் 19ஆம் நூற்றாண்டில் துணி ஆலைகளின் பணி நிலைமைகளை மேம்படுத்தியதற்காக மட்டுமல்லாமல், சாதி , வகுப்புவாத பிரச்சினைகளில் தனது தைரியமான முயற்சிகளுக்காகவும் நினைவுகூரப்படுகிறார்.<ref target="https://ta.wikipedia.org/wiki/முதற்_பக்கம்#cite_note-2">[2]</ref> நாராயண் மேகாஜி லோகண்டே, மகாத்மா <ref target="https://ta.wikipedia.org/wiki/ஜோதிராவ்_புலே">ஜோதிராவ் புலேவின்</ref> முக்கிய சகா. 
இந்திய அரசு 2005இல் இவரது புகைப்படத்துடன் ஒரு <ref target="https://ta.wikipedia.org/wiki/அஞ்சல்_தலை">அஞ்சல் தலையை</ref> வெளியிட்டது.</p>
குடும்பம்
<p>இவர் புனே மாவட்டத்தில் கன்ஹெர்சரைச் சேர்ந்த மாலி குடும்பத்தில் பிறந்தார்.<ref target="https://ta.wikipedia.org/wiki/முதற்_பக்கம்#cite_note-3">[3]</ref> இவர் உயர்நிலைப் பள்ளி வரை படித்திருந்தார். இவரது மனைவி பெயர் கோபிகாபாய், இவர்களுக்கு கோபிநாத் என்ற மகன் இருந்தார்.</p>
சமூகப் பங்களிப்பு
<p><ref target="https://ta.wikipedia.org/wiki/சத்யசோதாக்_சமாஜம்">சத்யசோதாக் சமாஜ</ref> இயக்கத்தின் இரண்டாம் ஆண்டில் 1874இல் உறுப்பினரானார்.<ref target="https://ta.wikipedia.org/wiki/முதற்_பக்கம்#cite_note-Lokhande-4">[4]</ref></p>
<p>லோகண்டே, இந்தியாவின் தொழிற்சங்க இயக்கத்தின் தந்தை என்று போற்றப்படுகிறார். 1880 முதல் மும்பையிலிருந்து வெளியிடப்பட்ட <ref target="https://ta.wikipedia.org/wiki/தீனபந்து_(மராத்தி_இதழ்)">தீனபந்து</ref> என்ற மராட்தி இதழின் நிர்வாகத்தை இவர் ஏற்றுக்கொண்டார். இந்த நேரத்தில் இவர் <ref target="https://ta.wikipedia.org/wiki/மும்பை">மும்பையிலுள்ள</ref> ஒரு பருத்தி ஆலையில் தலைமை எழுத்தராக இருந்த வேலையை விட்டுவிட்டு <hi rend="italic">மில்ஹேண்ட்ஸ்</hi> சங்கத்தை நிறுவி, சமூக சேவையில் தன்னை முழுமையாக அர்ப்பணித்தார்.<ref target="https://ta.wikipedia.org/wiki/முதற்_பக்கம்#cite_note-Lokhande-4">[4]</ref> இவர் மும்பை கம்கார் சங்கத்தையும் நிறுவினார்.</p>
<p>லோகண்டேவுடன், ஜோதிராவ் புலே மும்பையில் துணி ஆலைத் தொழிலாளர்களின் கூட்டங்களிலும் உரையாற்றினார். புலேவும் அவரது சகாக்களான கிருஷ்ணாராவ் பாலேக்கர், லோகண்டே ஆகியோர் விவசாயிகளையும் தொழிலாளர்களையும் ஒழுங்கமைக்க முயற்சிப்பதற்கு முன், எந்தவொரு நிறுவனமும் தங்கள் குறைகளைத் தீர்க்க எந்த முயற்சியும் எடுக்கவில்லை என்பது குறிப்பிடத்தக்கது.<ref target="https://ta.wikipedia.org/wiki/முதற்_பக்கம்#cite_note-5">[5]</ref> இவர் இந்தியாவில் 'பாம்பே மில் ஹேண்ட்ஸ் அசோசியேஷன்' என்ற முதல் தொழிலாளர் சங்கத்தை தொடங்கினார் </p>
முக்கியப் பணிகள்
<p>இவரது முயற்சி காரணமாக சில உரிமைகளை ஆலைத் தொழிலாளர்கள் பெற்றனர்: <ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
<list type="unordered"><item>ஆலைத் தொழிலாளர்களுக்கு ஞாயிற்றுக்கிழமை வார விடுமுறை அளிக்க வேண்டும்.</item>
<item>பிற்பகலில், தொழிலாளர்களுக்கு அரை மணி நேர இடைவெளியை வழங்க வேண்டும்.</item>
<item>ஆலை காலை 6:30 மணியிலிருந்து செயல்பட ஆரம்பித்து சூரியன் மறைவதற்குள் மூடப்பட வேண்டும்.</item>
<item>தொழிலாளர்களின் சம்பளம் ஒவ்வொரு மாதமும் 15 ஆம் தேதிக்குள் வழங்கப்பட வேண்டும்.</item></list>
<p>இவருக்கு <ref target="https://ta.wikipedia.org/wiki/பிரித்தானியாவின்_இந்தியப்_பேரரசு">பிரித்தானிய அரசு</ref> 'ராவ் பகதூர்' என்ற பட்டத்தை வழங்கியது. </p>
</text></body></html>