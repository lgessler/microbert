<html><body><text id="wikipedia_ta_wikipedia_org__528315.html" ns="0" revid="3277984" sourceurl="https://ta.wikipedia.org/wiki/%E0%AE%9A%E0%AE%B9%E0%AE%BE%E0%AE%B0%E0%AF%8D_%E0%AE%95%E0%AF%81%E0%AE%B2%E0%AF%8D" title="சஹார் குல்" type="wikipedia">சஹார் குல்<p><hi rend="bold">சஹார் குல்</hi> (<hi rend="italic">Sahar Gul</hi>) (பிறப்பு.1998கள்)  <ref target="https://ta.wikipedia.org/wiki/ஆப்கானித்தான்">ஆப்கானித்தானைச்</ref> சேர்ந்த இளம்பெண் ஆவார். சட்டவிரோதமாக <ref target="https://ta.wikipedia.org/wiki/சிறுவர்_திருமணம்">சிறுவர் திருமணம்</ref> செய்து கொண்டதால் இவர் <ref target="https://ta.wikipedia.org/wiki/புலி_கும்ரி">புலி கும்ரி</ref> நகரில் தனது கணவரின் குடும்பத்தால் சித்திரவதைக்கும் வன்முறைக்கும் ஆளானார். 2011ஆம் ஆண்டின் பிற்பகுதியில் இவர் மீட்கப்பட்டபோது ஆப்கானித்தானிலும் சர்வதேச அளவிலும் இவரது வழக்கு குறிப்பிடத்தக்கதாகியது.<ref target="https://ta.wikipedia.org/wiki/முதற்_பக்கம்#cite_note-GuardJan12-1">[1]</ref> குல் வழக்கு "ஆப்கானிஸ்தானை பயமுறுத்தியது, மேலும் தேசிய ஆன்மா தேடலைத் தூண்டியது" என்று கார்டியன் கூறியது.<ref target="https://ta.wikipedia.org/wiki/முதற்_பக்கம்#cite_note-GuardJul13-2">[2]</ref> இவருடைய மூன்று மாமியார்களும் கொலை முயற்சி குற்றவாளிகளாக நிரூபிக்கப்பட்டு 10 ஆண்டுகள் சிறைத்தண்டனை விதிக்கப்பட்டது, ஆனால் மேல்முறையீட்டு நீதிமன்றம் அவர்களின் தண்டனைகளை ரத்து செய்த பிறகு பின்னர் விடுவிக்கப்பட்டனர்.<ref target="https://ta.wikipedia.org/wiki/முதற்_பக்கம்#cite_note-NYJul13-3">[3]</ref> அமெரிக்க வழக்கறிஞரான கிம்பர்லி மோட்லி என்பவர், அவர்களின் விடுதலையை எதிர்த்து உச்ச நீதிமன்றத்தில் குல் சார்பாக ஆஜரானார்.<ref target="https://ta.wikipedia.org/wiki/முதற்_பக்கம்#cite_note-4">[4]</ref> பின்னர், வழக்கு மேல்முறையீட்டு நீதிமன்றத்தின் தீர்ப்புக்குப் பிறகு, குல்லின் மாமியார்களும், கணவரும் அவரது சகோதரர்களும் ஐந்து ஆண்டுகள் சிறைத்தண்டனை விதிக்கப்பட்டனர்.<ref target="https://ta.wikipedia.org/wiki/முதற்_பக்கம்#cite_note-:0-5">[5]</ref> இழப்பீட்டுக்காக குல் அனைத்து தரப்பினருக்கும் எதிராக வழக்குத் தொடரலாம் என்றும் நீதிமன்றம் ஒப்புக்கொண்டது. குல் ஒரு <ref target="https://ta.wikipedia.org/wiki/பெண்களின்_தங்குமிடம்">பெண்களின் தங்குமிடத்தில்</ref> தங்கி குணமடைந்து வருகிறார். மேலும் தான் ஒரு அரசியல்வாதி ஆக வேண்டும் என்றும், பிற பெண்கள் அவதிப்படுவதைத் தடுக்க வேண்டும் என்ற லட்சியங்கள் இருப்பதாகவும் கூறுகிறார்.<ref target="https://ta.wikipedia.org/wiki/முதற்_பக்கம்#cite_note-NYJan12-6">[6]</ref></p>
ஆரம்ப கால வாழ்க்கை
<p>சஹார் குல் வடக்கு ஆப்கானித்தானின் ஒரு மலைப்பாங்கான மாகாணத்தில் பதாக்சன் என்ற இடத்தில் வளர்ந்தார்.<ref target="https://ta.wikipedia.org/wiki/முதற்_பக்கம்#cite_note-NYJan12-6">[6]</ref> தந்தையின் மரணத்திற்குப் பிறகு தனது உறவினர்களிடம் வளர்ந்தார். இறுதியில் தன்னுடைய 9 வயதில் மாற்றாந்தாயின் மகனுடன் வாழ ஆரம்பித்தார்.<ref target="https://ta.wikipedia.org/wiki/முதற்_பக்கம்#cite_note-NYJan12-6">[6]</ref> இவர் பசுக்களையும் செம்மறி ஆடுகளை வளர்த்து வந்தார். மேலும், வாதுமை கொட்டை, பாதாமி மரங்களின் பழத்தோட்டத்தில் வேலை செய்தர். மேலும் எரிபொருளுக்காக காய்ந்த <ref target="https://ta.wikipedia.org/wiki/சாணம்">சாணத்தையும்</ref> செய்தார். இவரது சகோதரரின் மனைவியால் இவர் வெறுக்கப்பட்டார். இவர் சட்டப்பூர்வ திருமண வயதை அடையவில்லை என்றாலும், குல்லின் திருமணத்திற்கு அழுத்தம் கொடுத்தார். 30 வயதான குலாம் சாகி என்பவருடன் இவர் திருமணம் செய்து வைக்கப்பட்டார். சாகி இவருக்காக குறைந்தபட்சம் $ 5,000 ஐ சட்டவிரோதமாக செலுத்தினார்.<ref target="https://ta.wikipedia.org/wiki/முதற்_பக்கம்#cite_note-NYJan12-6">[6]</ref> கல்யாணத்தின் போது குல் <ref target="https://ta.wikipedia.org/wiki/எழுத்தறிவு">படிப்பறிவில்லாதவராகவும்</ref> இருந்தார்.<ref target="https://ta.wikipedia.org/wiki/முதற்_பக்கம்#cite_note-GuardJul13-2">[2]</ref></p>
திருமணமும் துன்புறுத்தலும்
<p>குல், தனது கணவரின் பாக்லான் மாகாணத்திற்கு அழைத்துச் செல்லப்பட்டார். ஆப்கானித்தான் மகளிர் விவகார அமைச்சகத்தின் அதிகாரிகள், சாகியின் குடும்பம் இவரை விபச்சாரத்தில் ஈடுபடுத்த விரும்பியதாகக் கூறினர்.<ref target="https://ta.wikipedia.org/wiki/முதற்_பக்கம்#cite_note-GuardJul13-2">[2]</ref> சாகியின் முதல் மனைவி குழந்தைகளைப் பெறாததால் அவரும் அவரது தாயும் குல்லை துன்புறுத்தி பிறகு இவரை விட்டு சென்றனர். <ref target="https://ta.wikipedia.org/wiki/முதற்_பக்கம்#cite_note-NYJan12-6">[6]</ref></p>
<p>இவரது துன்புறுத்தலைக் கண்ட அண்டை பக்கத்து வீட்டிலிருப்பவர்கள்  காவல்துறையினரிடம் புகாரளித்தனர். காவல் துறையினர் சாகியின் குடும்பத்தையும் எச்சரித்தனர்.<ref target="https://ta.wikipedia.org/wiki/முதற்_பக்கம்#cite_note-NYJan12-6">[6]</ref> பின்னர், மறுநாள் கலையில் இவர் உடலில் காயங்களுடன் கண்டறியப்பட்டார்.<ref target="https://ta.wikipedia.org/wiki/முதற்_பக்கம்#cite_note-NYJan12-6">[6]</ref> <ref target="https://ta.wikipedia.org/wiki/முதற்_பக்கம்#cite_note-BBCDec11-7">[7]</ref> இவர் கண்டுபிடிக்கப்பட்ட நேரத்தில் வைக்கோல் மற்றும் விலங்குகளின் சாணத்தில் கிடந்தார். <ref target="https://ta.wikipedia.org/wiki/முதற்_பக்கம்#cite_note-GuardJul13-2">[2]</ref></p>
<p>திருமணமான ஆறு மாதங்களுக்குப் பிறகு, திசம்பர் 2011 இல், சாகியின் குடும்பத்தைச் சேர்ந்த மூன்று பேரை காவலர்கள் கைது செய்தனர்.<ref target="https://ta.wikipedia.org/wiki/முதற்_பக்கம்#cite_note-NYJan12-6">[6]</ref></p>
இதையும் பார்க்கவும்
<list type="unordered"><item><ref target="https://ta.wikipedia.org/wiki/பீபி_ஆயிஷா">பீபி ஆயிஷா</ref></item>
<item><ref target="https://ta.wikipedia.org/wiki/மலாலா_யூசப்சையி">மலாலா யூசப்சையி</ref></item>
<item><ref target="https://ta.wikipedia.org/wiki/குழந்தைகளின்_உரிமைகள்">குழந்தைகளின் உரிமைகள்</ref></item>
<item><ref target="https://ta.wikipedia.org/wiki/ஆப்கானிசுத்தானில்_பெண்கள்_உரிமைகள்">ஆப்கானிசுத்தானில் பெண்கள் உரிமைகள்</ref></item></list>
</text></body></html>