<html><body><text id="wikipedia_ta_wikipedia_org__265138.html" ns="0" revid="2747309" sourceurl="https://ta.wikipedia.org/wiki/%E0%AE%AA%E0%AF%86%E0%AE%AF%E0%AE%B0%E0%AF%8D_%E0%AE%B5%E0%AE%BF%E0%AE%A9%E0%AF%88" title="பெயர் வினை" type="wikipedia">பெயர் வினை<p><hi rend="bold">பெயர் வினை</hi> <hi rend="italic">(Name reaction)</hi> என்பது வினையைக்  கண்டுபிடித்தவர்கள் அல்லது  மேம்படுத்தியவர்களின் பெயரால் அழைக்கப்படும் ஒரு <ref target="https://ta.wikipedia.org/wiki/வேதியியல்">வேதியியல்</ref> வினையாகும்.
அறியப்பட்டுள்ள பல்லாயிரக்கணக்கான வினைகளில் புகழ்பெற்ற நூற்றுக்கணக்கான வினைகள் அவற்றைக் கண்டறிந்தவர்களின் பெயரால் அழைக்கப்படுகின்றன. இத்தகைய பெயர் வினைகளுக்கு என்றே ஏராளமான புத்தகங்களும் வெளியிடப்பட்டுள்ளன <ref target="https://ta.wikipedia.org/wiki/முதற்_பக்கம்#cite_note-1">[1]</ref><ref target="https://ta.wikipedia.org/wiki/முதற்_பக்கம்#cite_note-hassner-2">[2]</ref><ref target="https://ta.wikipedia.org/wiki/முதற்_பக்கம்#cite_note-li-3">[3]</ref><ref target="https://ta.wikipedia.org/wiki/முதற்_பக்கம்#cite_note-4">[4]</ref>. <ref target="https://ta.wikipedia.org/wiki/மெர்க்_அட்டவணை">மெர்க் அட்டவணை</ref> என்ற ஒரு <ref target="https://ta.wikipedia.org/wiki/வேதியியல்_கலைக்களஞ்சியம்">வேதியியல் கலைக்களஞ்சியம்</ref> பெயர் வினைகளுக்காக ஒரு இணைப்பையும் சேர்த்துள்ளது.</p>
வரலாறு
<p><ref target="https://ta.wikipedia.org/wiki/கரிம_வேதியியல்">கரிம வேதியியல்</ref> 20 ஆம் நூற்றாண்டில் வளர்ச்சியடைந்தபோது, வேதியியலில் பயனுள்ள <ref target="https://ta.wikipedia.org/wiki/செயற்கை">செயற்கைக்</ref> கண்டுபிடிப்புகளை நிகழ்த்தியவர்கள் அல்லது வளர்த்தவர்களின் பெயர்களை குறிப்பிட்ட அவ்வினையின் பெயராக அழைக்கத் தொடங்கினர். பல வினைகளில், பெயரானது ஒரு நினைவூட்டாக மட்டுமே இருந்தது.</p>
<p><ref target="https://ta.wikipedia.org/wiki/வினைவழி_முறை">வினைவழி முறைகளுக்கோ</ref> அல்லது ஒட்டுமொத்தமாக நிகழும் வேதிமாற்றங்களுக்கோ பெயரிட திட்டவட்டமான அணுகுமுறைகள் இருந்தாலும் (எடுத்துக்காட்டாக <ref target="https://ta.wikipedia.org/wiki/பன்னாட்டு_தனி_மற்றும்_பயன்பாட்டு_வேதியியல்_ஒன்றியம்">பன்னாட்டு தனி மற்றும் பயன்பாட்டு வேதியியல் ஒன்றியம்</ref> கடைபிடிக்கும் நிலைமாறல் பெயரிடுமுறை), பெரும் விளக்கம் கொண்ட அப்பெயர்கள் எளிதில் பயன்படுத்தும் வகையிலோ போதிய அளவு திட்டவட்டமானதாகவோ இருப்பதில்லை. எனவே நடைமுறைக்கு ஏற்றவகையில் மக்களின் பெயர்களைக் கொண்டு வேதியியல் வினைகளை அழைப்பதே திறம்பட்ட தொடர்புக்கு வழிவகுக்கின்றது.<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
எடுத்துக்காட்டுகள்
<p>நன்கு அறியப்பட்ட சில எடுத்துக்காட்டுகள்</p>
<list type="unordered"><item><ref target="https://ta.wikipedia.org/wiki/விட்டிக்_வினை">விட்டிக் வினை</ref></item>
<item><ref target="https://ta.wikipedia.org/wiki/கிளெய்சன்_ஒடுக்க_வினை">கிளெய்சன் ஒடுக்க வினை</ref></item>
<item><ref target="https://ta.wikipedia.org/wiki/ஃபிரைடல்-கிராப்ட்ஸ்_வினைகள்">ஃபிரைடல்-கிராப்ட்ஸ் வினைகள்</ref></item>
<item><ref target="https://ta.wikipedia.org/wiki/டீல்சு-_ஆல்டர்_வினை">டீல்சு- ஆல்டர் வினை</ref> போன்றவை</item></list>
<p>சில வினைகளில் அவ்வாறாக வைக்கப்பட்ட பெயர்கள் உண்மையாக அவற்றைக் கண்டுபிடித்தவர்களின் பெயர்களாக இல்லை. அவ்வாறான சில எடுத்துக்காட்டுகள் <ref target="https://ta.wikipedia.org/wiki/முதற்_பக்கம்#cite_note-li-3">[3]</ref></p>
<list type="unordered"><item><ref target="https://ta.wikipedia.org/wiki/பும்மெரர்_மறுசீராக்கல்_வினை">பும்மெரர் மறுசீராக்கல் வினை</ref></item>
<item><ref target="https://ta.wikipedia.org/wiki/பின்னிக்_ஆக்சிசனேற்றம்">பின்னிக் ஆக்சிசனேற்றம்</ref></item>
<item><ref target="https://ta.wikipedia.org/wiki/பிர்க்_ஒடுக்கம்">பிர்க் ஒடுக்கம்</ref></item></list>
</text></body></html>