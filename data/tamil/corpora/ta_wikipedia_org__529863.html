<html><body><text id="wikipedia_ta_wikipedia_org__529863.html" ns="0" revid="3284655" sourceurl="https://ta.wikipedia.org/wiki/%E0%AE%95%E0%AF%8C%E0%AE%B0%E0%AE%BF_%E0%AE%85%E0%AE%AF%E0%AF%82%E0%AE%AA%E0%AF%8D" title="கௌரி அயூப்" type="wikipedia">கௌரி அயூப்
<p><hi rend="bold">கௌரி அயூப்</hi> (Gauri Ayyub1931- 1998) <ref target="https://ta.wikipedia.org/wiki/கொல்கத்தா">கொல்கத்தாவைச்</ref> சேர்ந்த ஒரு சமூக சேவகர், செயற்பாட்டாளர், எழுத்தாளர் மற்றும் ஆசிரியர் ஆவார்.இவர்  தத்துவஞானியும் இலக்கிய விமர்சகருமான அபு சயீத் அயூப்பை மணந்தார்<ref target="https://ta.wikipedia.org/wiki/முதற்_பக்கம்#cite_note-asa-1">[1]</ref> (1906-1982), கௌரி  ஒரு எழுத்தாளராக இருந்தார், மேலும் இவரது சிறுகதைகள், மொழிபெயர்ப்புகள் மற்றும் சமூகப் பிரச்சினைகள் குறித்த ஏராளமான கட்டுரைகளுக்காக இவர் பரவலாக அறியப்படுகிறார். வங்காளத்தில் வகுப்புவாத நல்லிணக்கத்தை பரப்புவதில் தனது பங்கிற்காக இவர் அங்கீகரிக்கப்படுகிறார்,1971 ஆம் ஆண்டில் நடைபெற்ற  <ref target="https://ta.wikipedia.org/wiki/வங்காளதேச_விடுதலைப்_போர்">வங்கதேச விடுதலைப் போர்</ref>  மற்றும் பிரகடனத்தின் போது மனித உரிமைகளை கட்டுப்படுத்துவதற்கு எதிராக, <ref target="https://ta.wikipedia.org/wiki/நெருக்கடி_நிலை_(இந்தியா)">1974 இல் இந்தியாவில் அவசரநிலை</ref> ஆகியவற்றிற்கு எதிராக  தனது கருத்துக்களைத் தெரிவித்துள்ளார். இவர் எழுத்தாளர் மற்றும் சமூக சேவகருக்கு உதவுவதற்காக மைத்ரேயி தேவி, <hi rend="italic">கெழகர்</hi> என்பதனை நிறுவ உதவியாக இருந்தார்.<ref target="https://ta.wikipedia.org/wiki/முதற்_பக்கம்#cite_note-khela-2">[2]</ref> ஆரம்பத்தில் 1971 போரின் போது ஆதரவற்ற வங்களாதேச குழந்தைகளுக்கு ஒரு தங்குமிடமாக. மைத்ரேயி தேவி அதனை நிறுவினார்.<ref target="https://ta.wikipedia.org/wiki/முதற்_பக்கம்#cite_note-3">[3]</ref> 1990 ஆம் ஆண்டில் தேவி இறந்த பிறகு அந்த அமைப்பினை நடத்தி வந்தார்.</p>
<p>கௌரிஅயூப் <ref target="https://ta.wikipedia.org/wiki/விஸ்வபாரதி_பல்கலைக்கழகம்">சாந்திநிகேதன் விஸ்வ பாரதி பல்கலைக்கழகத்தில்</ref> <ref target="https://ta.wikipedia.org/wiki/கொல்கத்தா_பல்கலைக்கழகம்">தத்துவத்தையும் கல்கத்தா பல்கலைக்கழகத்தில்</ref> பட்டமும் பயின்றார். 1963-91 இல், இவர் கல்கத்தா பல்கலைக்கழகத்தின் இணை கல்லூரியான ஸ்ரீ சிக்சியாதன் கல்லூரியில் பேராசிரியராகவும் பின்னர் துறைத் தலைவராகவும் இருந்தார்.</p>
சுயசரிதை
ஆரம்ப கால வாழ்க்கை
<p>கௌரி தத்தா 13 பிப்ரவரி 1931 அன்று பாட்னாவில் பிறந்தார். இவரது தந்தை, பேராசிரியர் தீரேந்திர மோகன் தத்தா, ஒரு தத்துவவாதி, எழுத்தாளர் மற்றும் ஆசிரியர் ஆவார். இவரது தாயார் நிருபமா தத்தா, <ref target="https://ta.wikipedia.org/wiki/தொழில்_முனைவோர்">தொழில் முனைவோர்</ref> ஆவார். கௌரிக்கு நான்கு சகோதரர்களும் நான்கு சகோதரிகளும் இருந்தனர். இவரது குடும்பம் முன்னாள் <ref target="https://ta.wikipedia.org/wiki/கிழக்கு_பாகிஸ்தான்">கிழக்கு பாகிஸ்தானைப்</ref> பூர்வீகமாகக் கொண்டிருந்தது மற்றும் அவ்வப்போது பாட்னாவிலிருந்து <ref target="https://ta.wikipedia.org/wiki/மைமன்சிங்">மைமென்சிங்கிற்கு</ref> (இப்போது <ref target="https://ta.wikipedia.org/wiki/வங்காளதேசம்">பங்களாதேசில்</ref> ) பயணம் மேற்கொண்டார். இவருடைய <ref target="https://ta.wikipedia.org/wiki/காந்தியம்">காந்திய சிந்தனை</ref> கொண்ட  தந்தை ஒரு சிக்கனமான வாழ்க்கை முறையை ஊக்குவித்தார், அது இவரது வாழ்வில் தாக்கத்தினை ஏற்படுத்தியது. <ref target="https://ta.wikipedia.org/wiki/முதற்_பக்கம்#cite_note-amit-4">[4]</ref></p>
கல்வி
<p>கௌரி பங்கிபூர் பெண்கள் மேல்நிலைப் பள்ளியில் கல்வி கற்றார். 1947 இல் மாநில அளவிலான இறுதித் தேர்வில் பெண்களில் முதலிடம் பிடித்தார். மகத் மகிளா கல்லூரியில் இரண்டு வருட இடைநிலைக் கல்விக்குப் பிறகு, <ref target="https://ta.wikipedia.org/wiki/முதற்_பக்கம்#cite_note-5">[5]</ref> இவர் பாட்னா பல்கலைக்கழகத்தில் சேர்ந்தார். இங்கு இருந்தபோது, ஏகாதிபத்திய எதிர்ப்பு மாணவர் இயக்கத்தில் ஈடுபட்டதற்காக இவர் கைது செய்யப்பட்டார். இவர் சிறையில் கழித்த இரண்டு இரவுகள் இவளது எதிர்கால வாழ்க்கையை வடிவமைத்தது, ஏனெனில் இவருடைய தந்தை 1950 இல் <ref target="https://ta.wikipedia.org/wiki/விஸ்வபாரதி_பல்கலைக்கழகம்">விஸ்வ பாரதி பல்கலைக்கழகத்திற்கு</ref> இவரை அழைத்துச் சென்றார். அங்கு,  தத்துவத்தில் (1952) இளங்கலைப் பட்டம் பெற்றார். </p>
<p>இந்த காலகட்டத்தில், இவர் தனது ஆசிரியரும் 25 வயது மூத்தவருமான அபு சயீத் அயூப்பை காதலித்தார். <ref target="https://ta.wikipedia.org/wiki/முதற்_பக்கம்#cite_note-amit-4">[4]</ref> இவர் 1953 இல் ஆசிரியர் பயிற்சி பட்டம் பெற்றார் மற்றும் 1955 இல் <ref target="https://ta.wikipedia.org/wiki/கொல்கத்தா_பல்கலைக்கழகம்">கல்கத்தா பல்கலைக்கழகத்தில்</ref> முதுகலைப் பட்டம் பெற்றார். <ref target="https://ta.wikipedia.org/wiki/சாந்திநிகேதன்">இவர் சாந்திநிகேதனில்</ref> தங்கியிருந்தபோது, இவர் ஓர் இலக்கிய விழாவை ஏற்பாடு செய்தார் <ref target="https://ta.wikipedia.org/wiki/முதற்_பக்கம்#cite_note-6">[6]</ref> நேமை சட்டோபாத்யாயுடன் <ref target="https://ta.wikipedia.org/wiki/முதற்_பக்கம்#cite_note-7">[7]</ref>, இணைந்து அதனை ஏற்பாடு செய்தார். இந்த மூன்று நாள் திருவிழா 21 பிப்ரவரி 1953 இல் தொடங்கியது, அந்த நிகழ்வு வங்காளதேச எழுத்தாளர்கள் மற்றும் <ref target="https://ta.wikipedia.org/wiki/வங்காளதேசம்">வங்காளதேசம்</ref> (அப்போது கிழக்கு பாகிஸ்தான்) மற்றும் <ref target="https://ta.wikipedia.org/wiki/மேற்கு_வங்காளம்">மேற்கு வங்காளத்தின்</ref> கவிஞர்களை ஒன்றிணைத்தது. மிக முக்கியமாக, பாகிஸ்தானின் தேசிய மொழியாக உருது திணிக்கப்படுவதற்கு டாக்காவில்  எதிர்ப்பு  பல வங்காள மாணவர்கள் சுட்டுக்கொல்லப்பட்டதை நினைவுகூர்ந்தது.</p>
</text></body></html>