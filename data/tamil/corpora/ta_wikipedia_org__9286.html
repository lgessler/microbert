<html><body><text id="wikipedia_ta_wikipedia_org__9286.html" ns="0" revid="3435007" sourceurl="https://ta.wikipedia.org/wiki/%E0%AE%AA%E0%AE%BF%E0%AE%B1%E0%AE%BF%E0%AE%B8%E0%AF%8D%E0%AE%AA%E0%AF%87%E0%AE%A9%E0%AF%8D_%E0%AE%9A%E0%AF%86%E0%AE%B2%E0%AF%8D%E0%AE%B5_%E0%AE%B5%E0%AE%BF%E0%AE%A8%E0%AE%BE%E0%AE%AF%E0%AE%95%E0%AE%B0%E0%AF%8D_%E0%AE%95%E0%AF%8B%E0%AE%AF%E0%AE%BF%E0%AE%B2%E0%AF%8D" title="பிறிஸ்பேன் செல்வ விநாயகர் கோயில்" type="wikipedia">பிறிஸ்பேன் செல்வ விநாயகர் கோயில்<p><hi rend="bold">செல்வ விநாயகர் கோயில்</hi> <ref target="https://ta.wikipedia.org/wiki/அவுஸ்திரேலியா">அவுஸ்திரேலியாவின்</ref> <ref target="https://ta.wikipedia.org/wiki/குயின்ஸ்லாந்து">குயின்ஸ்லாந்து</ref> மாநிலத்தின் தலைநகரான <ref target="https://ta.wikipedia.org/wiki/பிறிஸ்பேன்">பிறிஸ்பேனிலிருந்து</ref> 45கிமீ தெற்காக உள்ள தெற்கு மக்லீன் (<hi rend="italic">South Maclean</hi>) என்னுமிடத்தில் <ref target="https://ta.wikipedia.org/wiki/லோகன்_ஆறு">லோகன் ஆற்றுக்கு</ref> அண்மையில் அமைந்துள்ளது.</p>
வரலாறு
<p>இக்கோயில் <ref target="https://ta.wikipedia.org/wiki/இந்தியா">இந்தியாவிலிருந்து</ref> வரவழைக்கப்பட்ட கோயில் கட்டிடக் கலைஞர்களாலும் சிற்பிகளாலும் சிற்ப சாத்திரங்களுக்கும் சிவாகமம் கூறும் விதிமுறைகளுக்கும் அமைய வடிவமைக்கப்பட்டுள்ளது. <ref target="https://ta.wikipedia.org/wiki/1995">1995</ref> <ref target="https://ta.wikipedia.org/wiki/பெப்ரவரி_5">பெப்ரவரி 5</ref> ஆம் திகதி இக்கோயிலின் குடமுழுக்கு(<hi rend="italic">கும்பாபிஷேகம்</hi>) நடைபெற்றது.</p>
அமைப்பு
<p>கோயிலில் செல்வ <ref target="https://ta.wikipedia.org/wiki/விநாயகர்">விநாயகர்</ref> மூலஸ்தானத்தில் வீற்றிருக்க, அவரது வலதுபுறத்தில் <ref target="https://ta.wikipedia.org/wiki/அபிராமி">அபிராமி</ref> சமேதரராக <ref target="https://ta.wikipedia.org/wiki/சிவன்">சிவனும்</ref>, இடப்புறத்தில் <ref target="https://ta.wikipedia.org/wiki/விஷ்ணு">விஷ்ணுவும்</ref> அமர்ந்திருக்கின்றனர். மூலஸ்தானத்தின் பின்புறத்தில் உரிய இடத்தில் <ref target="https://ta.wikipedia.org/wiki/முருகன்">முருகன்</ref> அமர்ந்து அருள் பாலிக்கின்றான். நவக்கிரகங்களும் <ref target="https://ta.wikipedia.org/wiki/வைரவர்">வைரவரும்</ref> வாசலுக்கு அருகில் அவரவர்க்குரிய இடத்தில் அமர்ந்துள்ளனர். சிவனுக்கு வலது புறத்தில் பஞ்சலோகத்தில் அமைக்கப்பட்ட <ref target="https://ta.wikipedia.org/wiki/திருஞானசம்பந்தமூர்த்தி_நாயனார்">திருஞானசம்பந்தமூர்த்தி நாயனார்</ref>, <ref target="https://ta.wikipedia.org/wiki/திருநாவுக்கரசர்">திருநாவுக்கரசர்</ref>, <ref target="https://ta.wikipedia.org/wiki/சுந்தரர்">சுந்தரர்</ref>, <ref target="https://ta.wikipedia.org/wiki/மாணிக்கவாசகர்">மாணிக்கவாசகர்</ref> ஆகிய நால்வரும் , கருங்கல்லில் அமைக்கப்பட்ட ராமகிருஷ்ணரும் அமர்ந்துள்ளனர். தினசரி காலையிலும் மாலையிலும் பூசை நடைபெறுகி்றது.</p>
ஏனைய நடவடிக்கைகள்
<p>இக்கோயில் கல்விநிலையமாக விளங்கி பிள்ளைகளுக்கான பல சமய வகுப்புக்களை நடத்தி வருவதுடன் நூலக வசதிகளையும் கொண்டுள்ளது. 'கோயில்மணி' என்ற பெயரில் ஒரு செய்தி மடல் வருடத்திற்கு இரு முறை வெளியிடப்படுகிறது.</p>
வெளி இணைப்புகள்
<p><ref target="http://www.sriselvavinayakar.org/">பிரிஸ்பேன் ஸ்ரீ செல்வ விநாயகர் ஆலயம்</ref></p>
</text></body></html>