<html><body><text id="wikipedia_ta_wikipedia_org__475268.html" ns="0" revid="3226570" sourceurl="https://ta.wikipedia.org/wiki/%E0%AE%B0%E0%AE%BE._%E0%AE%85%E0%AE%A9%E0%AE%A8%E0%AF%8D%E0%AE%A4%E0%AE%95%E0%AF%81%E0%AE%AE%E0%AE%BE%E0%AE%B0%E0%AF%8D" title="ரா. அனந்தகுமார்" type="wikipedia">ரா. அனந்தகுமார்
<p><hi rend="bold">மரு.ரா.அனந்தகுமார்</hi>  (பிறப்பு 06 ஆகத்து 1975) இந்திய ஆட்சிப் பணியாளரும் மற்றும் <ref target="https://ta.wikipedia.org/wiki/விலங்கு_மருத்துவம்"> விலங்கு மருத்துவரும்</ref> ஆவார்.</p>
ஆரம்ப காலம்
<p>கோயம்புத்தூர் மாவட்டத்தில் <ref target="https://ta.wikipedia.org/wiki/வதம்பச்சேரி">வதம்பச்சேரி</ref> என்ற ஊரில் 1975 ஆம் ஆண்டு ஆகத்து மாதம் 6 ஆம் நாள் இராமசாமி மற்றும் ஜெயலட்சுமி தம்பதியருக்கு மகனாகப் பிறந்தார். இவரது மனைவி ஸ்ரீவித்யா ஒரு அரசு உதவி மருத்துவர் ஆவார். இவர்களுக்கு கோபிகா மற்றும் தீபிகா என இரு மகள்கள் உள்ளனர்.</p>
கல்வி
<p>தனது ஆரம்ப பள்ளி மற்றும் மேல்நிலை கல்வியை தமிழ் வழியில் வதம்பச்சேரியில் பயின்றவர். இவர் <ref target="https://ta.wikipedia.org/wiki/நாமக்கல்_கால்நடை_மருத்துவ_கல்லூரியில்கல்லூரி">நாமக்கல் கால்நடை மருத்துவ கல்லூரியில்கல்லூரியில்</ref>  கால்நடை மருத்துவ பட்டப்படிப்பை பயின்றார். விளையாட்டுகளில் ஆர்வம் கொண்ட இவர் அப்போது கல்லூரி கால்பந்து அணிக்கு தலைமையேற்று‌ பல வெற்றிகளை பெற்று தந்தவர். அதிக மதிப்பெண்களை பெற்றமைக்காக கல்லூரி இறுதி ஆண்டில் 5 தங்கப்பதகங்களையும் வென்று சிறந்த மாணவராகத் திகழ்ந்தார். கால்நடை மருத்துவத்திலும் முதுநிலை பட்டம் பெற்றுள்ளார். <ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
பணி
<p>2003 ஆம் ஆண்டில் இந்திய ஆட்சிப் பணியாளர் தேர்வில் தமிழ் இலக்கியத்தை விருப்ப பாடமாக எடுத்து‌ தமிழக மாணவர்களிலே முதலிடத்தில் வெற்றி பெற்ற பெருமைக்குரியவர்.<ref target="https://ta.wikipedia.org/wiki/முதற்_பக்கம்#cite_note-5">[5]</ref> இவர் தருமபுரி மற்றும் ஈரோடு மாவட்டங்களில் மாவட்ட ஆட்சியராக இருந்தவர். ஈரோடு மாவட்டத்தில் ஆட்சியராக இருந்த போது இவர் ஆற்றிய பணிகளை பாராட்டி  <hi rend="bold">நற்பணி விருதினை</hi> சமிபத்தில் செஞ்சிலுவை சங்கம் வழங்கியுள்ளது. இவர் தமிழ் வழியில் படித்து அறிவியலின் உண்மை சுவையை தாய் மொழியில் உணர வேண்டுமென்ற எண்ணம் கொண்டவர். எனவே தனது மகளை ஈரோடு நகரின் குமனன் குட்டை என்ற இடத்தில் உள்ள அரசுப் பள்ளியில் சேர்ந்தார்.
<ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
பொழுதுபோக்கு
<p>படிப்பது மற்றும் எழுதுவது இவரது பொழுதுபோக்கு ஆகும். இவர் தமிழ் கல்வியியல் சார்ந்த 8 புத்தகங்களை வெளியிட்டுள்ளார். இவர் சென்னை கால்பந்து பந்து சங்கம் நடத்தும் போட்டிகளில் விளையாடுகிறார் மற்றும் <ref target="https://ta.wikipedia.org/wiki/தமிழ்நாடு_துடுப்பாட்ட_சங்கம்">தமிழ்நாடு துடுப்பாட்ட சங்கம்</ref> லீக் போட்டிகளில் விளையாடியுள்ளார். மேலும் இவர் ஒரு குதிரையேற்ற வீரமும் ஆவார்.</p>
விருதுகள்
<list type="ordered"><item>ஐந்து தங்கப்பதக்கம்</item>
<item>ஒரு வெள்ளிப்பதக்கம்</item>
<item>நற்பணி விருது</item>
<item>சிறந்த தடகள வீரர்</item></list>
</text></body></html>