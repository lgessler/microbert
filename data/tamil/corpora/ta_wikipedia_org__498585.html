<html><body><text id="wikipedia_ta_wikipedia_org__498585.html" ns="0" revid="3330605" sourceurl="https://ta.wikipedia.org/wiki/%E0%AE%AA%E0%AE%BF%E0%AE%A9%E0%AF%8D%E0%AE%A9%E0%AF%87%E0%AE%AF%E0%AE%B8%E0%AF%8D_%E0%AE%8E%E0%AE%B8%E0%AF%8D%E0%AE%95%E0%AF%81%E0%AE%B2%E0%AF%86%E0%AE%A3%E0%AF%8D%E0%AE%9F%E0%AE%B8%E0%AF%8D" title="பின்னேயஸ் எஸ்குலெண்டஸ்" type="wikipedia">பின்னேயஸ் எஸ்குலெண்டஸ்
<p><hi rend="italic"><hi rend="bold">பின்னேயசு எசுகுலெண்டசு</hi></hi> (<hi rend="italic"><hi rend="bold">Penaeus esculentus</hi></hi>)(பழுப்பு புலி இறால், பொதுவான புலி இறால் அல்லது புலி இறால்)<ref target="https://ta.wikipedia.org/wiki/முதற்_பக்கம்#cite_note-2">[2]</ref> என்பது <ref target="https://ta.wikipedia.org/wiki/இறால்">இறால்</ref> வகைகளுள் ஒன்றாகும். <ref target="https://ta.wikipedia.org/wiki/ஆத்திரேலியா">ஆத்திரேலியா</ref> சுற்றுப்பகுதியில்  உணவுக்காகப் இது பரவலாகப் பிடிக்கப்படுகிறது.</p>
சூழலியல்
<p>இளம் <hi rend="italic">பி எசுகுலெண்ட்சு</hi> <ref target="https://ta.wikipedia.org/wiki/கடற்புல்">கடற்புல்</ref> படுக்கைகளில் வாழ்கின்றன.<ref target="https://ta.wikipedia.org/wiki/முதற்_பக்கம்#cite_note-3">[3]</ref> பாலியல் முதிர்ச்சியானது இதனுடைய தலையோடு 32 மில்லி மீட்டராக இருக்கும்போது நிகழ்கிறது.<ref target="https://ta.wikipedia.org/wiki/முதற்_பக்கம்#cite_note-4">[4]</ref> முதிர் உயிரிகளில் இது 155 மில்லிமீட்டர்கள் (6.1in) வரை வளரும்.<ref target="https://ta.wikipedia.org/wiki/முதற்_பக்கம்#cite_note-SLB-5">[5]</ref> இந்த இறால் பழுப்பு நிறமாக <hi rend="italic"><ref target="https://ta.wikipedia.org/wiki/பின்னேயஸ்_மோனோடான்">பின்னேயஸ் மோனோடானை</ref></hi> ஒத்திருக்கிறது.<ref target="https://ta.wikipedia.org/wiki/முதற்_பக்கம்#cite_note-6">[6]</ref> இவை கடல் பகுதியில் சுமார் 200 மீட்டர்கள் (660ft) ஆழம் வரை வாழக்கூடியது.<ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
பரவல்
<p><hi rend="italic">பி எசுகுலெண்ட்சு</hi> <ref target="https://ta.wikipedia.org/wiki/ஆத்திரேலியா">ஆஸ்திரேலியா</ref>வின் வெதுவெதுப்பான கடல் பகுதிகளான, மத்திய <ref target="https://ta.wikipedia.org/wiki/நியூ_சவுத்_வேல்ஸ்">நியூ சவுத் வேல்ஸ்</ref> (<ref target="https://ta.wikipedia.org/wiki/சிட்னி">சிட்னி</ref> அருகே வரை) சுறா குடா, <ref target="https://ta.wikipedia.org/wiki/மேற்கு_ஆஸ்திரேலியா">மேற்கு ஆஸ்திரேலியாவில்</ref> காணப்படுகிறது.<ref target="https://ta.wikipedia.org/wiki/முதற்_பக்கம்#cite_note-NSW-8">[8]</ref> இவை அதிகமாக 16 முதல் 22 மீட்டர் ஆழத்தில் காணப்படும்.<ref target="https://ta.wikipedia.org/wiki/முதற்_பக்கம்#cite_note-SLB-5">[5]</ref> ஆஸ்திரேலியாவிற்கும் <ref target="https://ta.wikipedia.org/wiki/நியூ_கினி">நியூ கினியாவிற்கும்</ref> இடையிலான ப்ளீஸ்டோசீன் நிலப் பாலத்தின் கிழக்கு மற்றும் மேற்கு பகுதிகளில் காணப்படும் இந்த இறால் இனங்களின் வேறுபாடு மிகவும் குறைவாக உள்ளது.<ref target="https://ta.wikipedia.org/wiki/முதற்_பக்கம்#cite_note-9">[9]</ref></p>
மீன்வளம் மற்றும் மீன்வளர்ப்பு
<p>ஒவ்வொரு ஆண்டும் சுமார் 500 டன் பழுப்பு புலி இறால்கள் பிடிக்கப்படுகின்றன.<ref target="https://ta.wikipedia.org/wiki/முதற்_பக்கம்#cite_note-NSW-8">[8]</ref> Fisheries in Torres Strait are worth around <ref target="https://ta.wikipedia.org/wiki/Australian_dollar">A$</ref>24 million per year.<ref target="https://ta.wikipedia.org/wiki/முதற்_பக்கம்#cite_note-10">[10]</ref> டோரஸ் நீரிணையில் பிடிக்கப்படும் இறாலின் <ref target="https://ta.wikipedia.org/wiki/அவுஸ்திரேலிய_டொலர்">ஆண்டுக்கு சுமார் 24$</ref> ஆகும். இது <hi rend="italic"><ref target="https://ta.wikipedia.org/wiki/பின்னேயஸ்_மோனோடான்">பின்னேயஸ் மோனோடானுடன்</ref></hi> நெருக்கமாகத் தொடர்புடையது.<ref target="https://ta.wikipedia.org/wiki/முதற்_பக்கம்#cite_note-11">[11]</ref>  இதன் மூலம் <ref target="https://ta.wikipedia.org/wiki/கலப்பினம்">கலப்பினமாக்கல்</ref> எளிதாக உள்ளது. இந்த இறால் <ref target="https://ta.wikipedia.org/wiki/நீர்_வேளாண்மை">மீன் வளர்ப்பிற்கு</ref> ஏற்ற தன்மைகளைக் கொண்டுள்ளது. மேலும் இது <hi rend="italic">பி. மோனோடோனை</hi> விட வேகமாக வளர்வதுடன் அதிக விலைக்கு விற்கப்படுகிறது. <ref target="https://ta.wikipedia.org/wiki/முதற்_பக்கம்#cite_note-12">[12]</ref></p>
வகைபாட்டியல் வரலாறு
<p>வில்லியம் ஐட்சன் ஹஸ்வெல் என்பார் 1878இல் ஆத்திரேலியாவுக்கு வந்து, வாட்சன் விரிகுடாவில் கடல் விலங்கியல் ஆய்வகத்தில் பணியாற்றத் தொடங்கினார். 1879ஆம் ஆண்டில், நியூ சவுத் வேல்ஸின் லின்னியன் சொசைட்டியின் செயல்முறைகளில் ஒரு கட்டுரையில் <hi rend="italic">பினேயஸ் எஸ்குலெண்டஸை</hi> விவரித்துக் கூறியிருந்தார். இந்த மாதிரியானது மேக்லே அருங்காட்சியகத்திற்கு <ref target="https://ta.wikipedia.org/wiki/ஜாக்சன்_துறை">ஜாக்சன் துறை</ref> மற்றும் போர்ட் டார்வின் ஆகிய இடத்திலிருந்து பெறப்பட்டதாகும். <hi rend="italic">பி. எஸ்குலெண்டஸ்</hi> " சிட்னி மற்றும் நியூகேஸில் போன்ற நகர்களில் சமையலுக்குப் பயன்படுத்தப்படும் பொதுவான இறால் வகைகளுள் ஒன்று<hi rend="italic">.<ref target="https://ta.wikipedia.org/wiki/முதற்_பக்கம்#cite_note-Haswell-13">[13]</ref></hi></p>
</text></body></html>