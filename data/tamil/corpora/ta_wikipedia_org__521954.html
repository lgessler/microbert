<html><body><text id="wikipedia_ta_wikipedia_org__521954.html" ns="0" revid="3190193" sourceurl="https://ta.wikipedia.org/wiki/%E0%AE%B0%E0%AF%8B%E0%AE%9A%E0%AE%BE%E0%AE%A9%E0%AF%8B_%E0%AE%8E%E0%AE%B0%E0%AF%8D%E0%AE%95%E0%AF%8B%E0%AE%B2%E0%AE%BF%E0%AE%A9%E0%AE%BF" title="ரோசானோ எர்கோலினி" type="wikipedia">ரோசானோ எர்கோலினி
<p><hi rend="bold">ரோசானோ எர்கோலினி</hi> (<hi rend="italic">Rossano Ercolini</hi>) <ref target="https://ta.wikipedia.org/wiki/இத்தாலி">இத்தாலி</ref> நாட்டைச் சேர்ந்த மத்திய <ref target="https://ta.wikipedia.org/wiki/இத்தாலி">இத்தாலியின்</ref>  முதல்நிலை நிர்வாக அலகான <ref target="https://ta.wikipedia.org/wiki/டசுக்கனி">டசுக்கனி</ref> பகுதியைச் சேர்ந்த தொடக்கப்பள்ளி  <ref target="https://ta.wikipedia.org/wiki/ஆசிரியர்">ஆசிரியர்</ref> மற்றும்  <ref target="https://ta.wikipedia.org/wiki/சுற்றுச்சூழல்">சுற்றுச்சூழல்</ref> ஆர்வலராவார்.  கழிவுகளை எரித்து சாம்பலாக்குவதால்  ஏற்படும் உடல்நலம் மற்றும் சுற்றுச்சூழல் அபாயங்கள் குறித்து பொதுமக்களுக்கு தெரிவிக்க மேற்கொண்ட  முயற்சிகளுக்காகவும்  <ref target="https://ta.wikipedia.org/wiki/சுழியக்_கழிவு">சுழியக் கழிவுக்</ref> கொள்கைகளுக்காக  வாதிட்டதற்காகவும் 2013 ஆம் ஆண்டு எர்கோலினிக்கு    <ref target="https://ta.wikipedia.org/wiki/கோல்டுமேன்_சுற்றுச்சூழல்_விருது">கோல்ட்மேன் சுற்றுச்சூழல் பரிசு வழங்கப்பட்டது.</ref> <ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
<p>1994 ஆம் ஆண்டு டசுகனியில் உள்ள ஒரு சிறிய பகுதியில்  எரியூட்டலுக்கான கட்டுமானத் திட்டங்கள் முன்மொழியப்பட்டன. ஆயினும் எரியூட்டுதலின் தாக்கம் குறித்து குடியிருப்பாளர்களுக்கு அறிவிக்கப்படவில்லை. ஒவ்வோர்  ஆண்டும்  குப்பைக் கழிவுகளை எரியூட்டுவதால் <ref target="https://ta.wikipedia.org/wiki/பைங்குடில்_வாயு">பைங்குடில் வாயுக்கள்</ref> வளிமண்டலத்தில் விடுவிக்கப்பட்டு  அருகிலுள்ள குடியிருப்பாளர்களின் ஆரோக்கியத்திற்கு ஆபத்தை விளைவிக்கும் நச்சுகள் உருவாகின்றன என்ற தகவல் குடியிருப்பாளர்களுக்கு தெரிந்திருக்கவில்லை. இந்த அபாயம் குறித்த விழிப்புணர்வை மக்களிடம் எடுத்துச் சொல்லும் முன்னெடுப்புகளை மேற்கொண்டு இவர் செயல்பட்டார்.  </p>
</text></body></html>