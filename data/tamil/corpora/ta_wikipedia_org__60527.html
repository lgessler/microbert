<html><body><text id="wikipedia_ta_wikipedia_org__60527.html" ns="0" revid="3325240" sourceurl="https://ta.wikipedia.org/wiki/%E0%AE%93%E0%AE%AE%E0%AE%BF_%E0%AE%AA%E0%AE%BE%E0%AE%AA%E0%AE%BE" title="ஓமி பாபா" type="wikipedia">ஓமி பாபா
<p><hi rend="bold">ஓமி யெகாங்கிர் பாபா</hi> (<hi rend="italic">Homi Jehangir Bhabha</hi>, <ref target="https://ta.wikipedia.org/wiki/இந்தி_மொழி">இந்தி</ref>: होमी भाभा, <ref target="https://ta.wikipedia.org/wiki/அக்டோபர்_30">அக்டோபர் 30</ref>, <ref target="https://ta.wikipedia.org/wiki/1909">1909</ref> – <ref target="https://ta.wikipedia.org/wiki/சனவரி_24">சனவரி 24</ref>, <ref target="https://ta.wikipedia.org/wiki/1966">1966</ref>), 
<ref target="https://ta.wikipedia.org/wiki/பார்சி_மக்கள்">பார்சி</ref> சமூகத் இந்திய <ref target="https://ta.wikipedia.org/wiki/அணு_ஆற்றல்">அணு ஆற்றல்</ref> திட்டத்தில் முக்கிய பங்களித்த ஒரு <ref target="https://ta.wikipedia.org/wiki/அணுக்கரு">அணுக்கரு</ref> <ref target="https://ta.wikipedia.org/wiki/இயற்பியலாளர்">இயற்பியலாளர்</ref>. இவர் <hi rend="bold">இந்திய அணுக்கருவியலின் தந்தை</hi> என்றும் அழைக்கப்பட்டார். இவர் <ref target="https://ta.wikipedia.org/wiki/பார்சி_மக்கள்">பார்சி</ref> சமூகத்தினர் ஆவார்.</p>
பிறப்பு , ஆரம்ப வாழ்க்கை
<p>1909 அக்டோபர் 30 அன்று <ref target="https://ta.wikipedia.org/wiki/மும்பை">மும்பையைச்</ref> சேர்ந்த  வசதியான <ref target="https://ta.wikipedia.org/wiki/பார்சி_மக்கள்">பார்சி</ref>  குடும்பத்தில் பிறந்தார். <ref target="https://ta.wikipedia.org/wiki/முதற்_பக்கம்#cite_note-1">[1]</ref>சிறு வயதிலேயே அவர் வீட்டு நூலகத்திருந்த அனைத்து <ref target="https://ta.wikipedia.org/wiki/அறிவியல்">அறிவியல்</ref> புத்தகங்களையும் படித்து முடித்தார். பாபாவின் தந்தை அவரை ஒரு <ref target="https://ta.wikipedia.org/wiki/பொறியாளர்">பொறியாளராக</ref> ஆக்க வேண்டும் என்று முனைந்து அவரை <ref target="https://ta.wikipedia.org/wiki/இங்கிலாந்து">இங்கிலாந்திற்கு</ref> அனுப்பினார். தந்தையின் விருப்பத்திற்கு இணங்க <ref target="https://ta.wikipedia.org/wiki/பொறியியல்">பொறியியல்</ref> படிப்பில் சேர 1927-ல் <ref target="https://ta.wikipedia.org/wiki/கேம்பிரிட்ஜ்">கேம்பிரிட்ஜ்</ref> புறப்பட்டார்.1930-ல் பாபா <ref target="https://ta.wikipedia.org/wiki/எந்திரவியல்">எந்திரவியல்</ref> படிப்பில் முதல் வகுப்பில் தேறியதையொட்டி, கோட்பாட்டு இயற்பியல் துறையில் ஆராய்ச்சிப் பிரிவு மாணவராகச் சேர்ந்தார்.<ref target="https://ta.wikipedia.org/wiki/முதற்_பக்கம்#cite_note-தீக்கதிர்-2">[2]</ref> அவர் என்ரிகோ <ref target="https://ta.wikipedia.org/wiki/ஃபெருமி">ஃபெருமி</ref>, வூல்வுகாங் <ref target="https://ta.wikipedia.org/wiki/பவுலி">பவுலி</ref> ஆகிய தலைசிறந்த இயற்பியலாளர்களுடன் பணியாற்றினார்.</p>
தொழில்முறை வாழ்க்கை
<p>1933-ல் “<ref target="https://ta.wikipedia.org/wiki/காமா">காமா</ref> கதிர்களை உட்கிரகிப்பதில் <ref target="https://ta.wikipedia.org/wiki/எலெக்ட்ரான்">எலெக்ட்ரான்</ref> பொழிவுகளின் பங்கு” பற்றி அவர் சமர்ப்பித்த அறிவியல் கட்டுரைக்கு <ref target="https://ta.wikipedia.org/wiki/ஐசக்_நியூட்டன்">ஐசக் நியூட்டன்</ref> படிப்புதவி கிடைத்தது. 1934-ல் டாக்டர் பட்டம் பெற்றார்.<ref target="https://ta.wikipedia.org/wiki/முதற்_பக்கம்#cite_note-தீக்கதிர்-2">[2]</ref> 1937ஆம் ஆண்டு ஓமியும் ஹைட்லர் என்ற செருமானிய இயற்பியலாளரும் இணைந்து செய்த <ref target="https://ta.wikipedia.org/wiki/அண்டக்கதிர்">அண்டக்கதிர்</ref>-பற்றிய ஆராய்ச்சி அவர்களுக்கு உலகப்புகழைத் தந்தது.அத்தோடு நில்லாமல், மேலும் செய்த ஆய்வுகளால் <ref target="https://ta.wikipedia.org/wiki/மீசான்">மீசான்</ref> எனப்படும் <ref target="https://ta.wikipedia.org/wiki/அடிப்படைத்_துகள்">அடிப்படைத் துகள்</ref> ஒன்று அண்டக்கதிர்களில் இருந்ததைக் கண்டறிந்தார். <ref target="https://ta.wikipedia.org/wiki/ஐன்ஸ்டைன்">ஐன்ஸ்டைனின்</ref> <ref target="https://ta.wikipedia.org/wiki/சார்பியல்_தத்துவம்">சார்பியல் தத்துவத்திற்கான</ref> ஆய்வுச்சான்றையும் மீசானின் இயக்கத்தை ஆய்வு செய்ததன் மூலம் காட்டினார். இந்த மீசான் ஆய்வுச்சான்று மிகவும் புகழ் வாய்ந்தது.</p>
இறப்பு
<p>1966ஆம் ஆண்டு சனவரி 24 அன்று ஒரு சர்வதேச மாநாட்டில் கலந்து கொள்வதற்காகச் சென்று கொண்டிருந்தபோது அவர் பயணித்த விமானம் விழுந்து நொறுங்கியதில் 56 வயதே ஆன பாபா அகால மரணமடைந்தார்.
<ref target="https://ta.wikipedia.org/wiki/முதற்_பக்கம்#cite_note-தீக்கதிர்-2">[2]</ref></p>


வெளி இணைப்புகள்
<list type="unordered"><item><ref target="http://www.bbc.com/tamil/global-41809505">அணுசக்தி திட்டத்தின் தந்தை என்று அழைக்கப்பட்ட ஹோமி பாபா</ref></item></list>
</text></body></html>