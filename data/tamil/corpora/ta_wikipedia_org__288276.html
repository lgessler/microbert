<html><body><text id="wikipedia_ta_wikipedia_org__288276.html" ns="0" revid="2870099" sourceurl="https://ta.wikipedia.org/wiki/%E0%AE%95%E0%AE%9A%E0%AE%BF%E0%AE%B5%E0%AF%81%E0%AE%A8%E0%AF%80%E0%AE%B0%E0%AF%8D" title="கசிவுநீர்" type="wikipedia">கசிவுநீர்<figure><caption>விரலில் ஏற்பட்ட காயத்திலிருந்து வெளிப்பட்ட கசிவுநீர்</caption></figure>
<p><hi rend="bold">கசிவுநீர்</hi> (Exudate) என்பது காயங்கள் அல்லது துளைகள் வழியாக ஒரு <ref target="https://ta.wikipedia.org/wiki/உயிரினம்">உயிரினம்</ref> வெளிவிடும் திரவத்தைக் குறிக்கிறது. இந்நிகழ்வு கசிவுநீர் வெளியிடுதல் எனப்படும்<ref target="https://ta.wikipedia.org/wiki/முதற்_பக்கம்#cite_note-1">[1]</ref>. <ref target="https://ta.wikipedia.org/wiki/குருதிச்_சுற்றோட்டத்தொகுதி">குருதிச் சுற்றோட்டத்திலிருந்து</ref> வடிகட்டப்பட்டு <ref target="https://ta.wikipedia.org/wiki/அழற்சி">அழற்சியடைந்த</ref> அல்லது <ref target="https://ta.wikipedia.org/wiki/புண்">புண்ணான</ref> பகுதிகளுக்கு வரும் எந்தவொரு திரவமும் கசிவுநீர் என்றழைக்கப்படுகிறது. காயமேற்பட்டு, அதனால் தோல் வெளிப்படும்போது கசிவுநீர் குருதிக்குழல்களிலிருந்து ஒழுகி அண்மையிலுள்ள திசுக்களில் சேர்கிறது. கசிவுநீரில் ஊனீர், நாரியல் பொருள் (ஃபைப்ரின்), <ref target="https://ta.wikipedia.org/wiki/வெள்ளையணுக்கள்">வெள்ளையணுக்கள்</ref> ஆகியவை உள்ளன. காயங்கள், அழற்சியடைந்த அல்லது <ref target="https://ta.wikipedia.org/wiki/நோய்த்தொற்று">நோய்த்தொற்று</ref> ஏற்பட்டப் பகுதிகளிலிருந்து <ref target="https://ta.wikipedia.org/wiki/புரதம்">புரதம்</ref><ref target="https://ta.wikipedia.org/wiki/முதற்_பக்கம்#cite_note-2">[2]</ref> மிகுந்த இந்நீர் கசியலாம்<ref target="https://ta.wikipedia.org/wiki/முதற்_பக்கம்#cite_note-3">[3]</ref>.</p>
</text></body></html>