<html><body><text id="wikipedia_ta_wikipedia_org__14055.html" ns="0" revid="3243787" sourceurl="https://ta.wikipedia.org/wiki/%E0%AE%9A%E0%AE%BE%E0%AE%B2%E0%AF%8D_%E0%AE%B5%E0%AF%80_%E0%AE%9F%E0%AE%BE%E0%AE%A9%E0%AF%8D%E0%AE%B8%E0%AF%8D_(%E0%AE%A4%E0%AE%BF%E0%AE%B0%E0%AF%88%E0%AE%AA%E0%AF%8D%E0%AE%AA%E0%AE%9F%E0%AE%AE%E0%AF%8D)" title="சால் வீ டான்ஸ் (திரைப்படம்)" type="wikipedia">சால் வீ டான்ஸ் (திரைப்படம்)
<p><hi rend="bold">சால் வீ டான்ஸ்</hi> எனும் திரைப்படம் 2004 வெளிவந்த ஒரு <ref target="https://ta.wikipedia.org/wiki/ஹாலிவுட்">ஹாலிவுட்</ref> <ref target="https://ta.wikipedia.org/wiki/திரைப்படம்">திரைப்படமாகும்</ref>. இதில் ஜெனிபர் லோபெஸ், ரிச்சாட் ஜெரி போன்றவர்கள் நடித்து இருந்தனர்.</p>
ஜப்பானிய திரைப்படத் தழுவல்
<p>இந்தத் திரைப்படம் உண்மையில் ஒரு ஜப்பானிய திரைப்படத்தின் தழுவலாகும். இத்திரைப்படம் இதே பெயருடன் மொழி மாற்றம் செய்யப்பட்டு ஹாலிவூட்டில் வெளியிடப்பட்டது. பின்பு 2004 ல் ஆங்கிலத் திரைப்படம் இந்த திரைப்படத்தை மையமாகக்கொண்டு மறுபடி ஹாலிவூட் இரசிகர்களுக்கு ஏற்றவாறு மாற்றி எடுக்கப்பட்டது.</p>
நடிகர் பட்டாளம்
<list type="unordered"><item><ref target="https://ta.wikipedia.org/wiki/ரிச்சர்ட்_கியர்">ரிச்சர்ட் கியர்</ref> - யோன் கிளார்க்</item>
<item><ref target="https://ta.wikipedia.org/wiki/ஜெனிஃபர்_லோபஸ்">ஜெனிஃபர் லோபஸ்</ref> - போலீனா</item>
<item>சூசன் சரேண்டன் - பெவலி கிளார்க்</item>
<item><ref target="https://ta.wikipedia.org/wiki/ஸ்டான்லி_துச்சி">ஸ்டான்லி துச்சி</ref> - லிங் பீட்டர்சன்</item>
<item>பாபி கன்னவேலி - சிக்</item>
<item>லீசா அன் வால்டர் - பொபி</item>
<item>ஓமர் பென்சன் மில்லர் - வெர்ன்</item>
<item>அனிதா ஜில்லெட் - செல்வி மிட்சி</item>
<item>ரிச்சர்ட் ஜென்கின்சு - டிவைன்</item>
<item>நிக் கேனன் - ஸ்கொட்டி</item>
<item>ஒனலீ ஏம்சு - டையன்</item>
<item>தமாரா ஹோப் - யென்னா கிளார்க்</item>
<item>மியா ஹாரிசன் ... வெர்னின் காதலி</item></list>
கதை ஓட்டம்
<figure><caption>திரைப்படத்தின் விளம்பரஅட்டை</caption></figure>
<p><hi rend="bold">கதைச்சுருக்க எச்சரிக்கை: <hi rend="italic"> கதைச்சுருக்கம் மற்றும்/அல்லது கதை முடிவு விவரங்கள், கீழே தரப்பட்டுள்ளன.</hi></hi></p>
<p>பரபரப்பான <ref target="https://ta.wikipedia.org/wiki/சிகாகோ">சிகாகோ</ref> நகரத்தைக் காட்டுவதுடன் இந்தத் <ref target="https://ta.wikipedia.org/wiki/திரைப்படம்">திரைப்படம்</ref> ஆரம்பிக்கின்றது. இங்கு <ref target="https://ta.wikipedia.org/wiki/கதை">கதையின்</ref> முக்கிய பாத்திரமான யோன் கிளாக் ஒரு <ref target="https://ta.wikipedia.org/wiki/கணக்கியலாளர்">கணக்கியலாளர்</ref>. அளவுக்கதிகமாக வேலை செய்து வேலை செய்து கிட்டத்தட்ட விரக்தி அடைந்து விட்ட ஒரு கணக்கியலாளர்.</p>
<p>ஒவ்வொரு நாளும் இவர் வேலை முடிந்து மின்சார இரயிலிலே வீடு திரும்பும் வழியில் ஒரு நடனப் பள்ளியைக் காண்கிறார். அதன் ஜன்னல் ஓரத்தில் நிற்கும் ஒர அழகுப் பதுமையையும் (ஜெனிபர் லோபெஸ்) காண்கிறார்.</p>
<p>இந்தப் பெண்ணைப் பற்றி அறிந்து கொள்ளும் ஆர்வத்தில் கிளார்க் அந்த நடனப் பள்ளியில் போல் ரூம் நடனம் கற்றுக்கொள்ளச் சேர்கின்றார். அந்த பள்ளியில் பிரதான ஆசிரியையான மிற்சி என்பவரின் கீழ் நடனம் பயில ஆரம்பிக்கும் இவர் தன் கண்களைக் கவர்ந்த அந்த அழகுப் பெண்ணின் பெயர் போலீனா எனவும் அவர் அந்த நடனப் பள்ளியில் உதவி ஆசிரியர் எனவும் அறிந்து கொள்கிறார்.</p>
<p>வெறுமனே சேர்ந்த நடனத்தில் கிளார்க் காலப்போக்கில் ஒன்றி விடுகின்றார். இதற்கிடையில் இவரின் அலுவலக நண்பர் ஒருவரும் அங்கே நடத்துறையில் இருப்பதை அறிந்து கொள்கின்றார். ஆயினும் அந்த நண்பர் தன்னை வெளி உலகிற்கு ஒரு விளையாட்டு இரசிகனாக மட்டுமே காட்ட விழைகின்றார். இவரும் கதையில் முக்கியமான ஒரு பாத்திரமாகின்றார்.</p>
<p>ஆரம்பத்தில் கிளார்க்கை நிராகரித் போலீனா பின்பு மெல்ல மெல்ல அவரை நெருங்கத் தொடங்குகின்றார்.</p>
<p>காலப் போக்கில் கிளார்க்கிற்கு சிகாகோ கிரிஸ்டல் போல் டான்ஸ் போட்டியில் கலந்து கொள்ளும் கட்டாயம் ஏற்படுகின்றது. இதே வேளையில் கிளார்கின் நடத்தையில் சந்தேகம் கொள்ளும் அவரின் மனைவி ஒரு தனியார் துப்பறிவு நிபுனர் மூலம் கணவரின் இரகசியமான நடன வகுப்புகள் பற்றி அறிந்து கொள்கின்றார்.</p>
<p>போட்டிக்கு கிளார்க் அவரது ஆசிரியை மிட்சி மற்றும் போலீனாவால் பயிற்று விக்கப்படுகின்றனர். கடைசியாக ஒரு தடவை போலீனாவால் சிறப்பு பயிற்சி அளிக்கப்படுகின்றது. இதன்போது உருவாக்கப்பட்ட நடனக்காட்சிகள் பார்ப்பவரை ஆட்கொள்ளுமாறு மிக அழகாக வடிவமைக்கப்பட்டுள்ளது.</p>
<p>நடனப் பயிற்சியின் போது நடனம் பற்றி போலீனா சொல்லும் சில கருத்துக்களும் அழகானவை. உதாணத்திற்கு அவள் படம்ஆவாள் நீ அதைத் தாங்கும் சட்டமாவாய் நீ செய்வதை அவள் அப்படியே பிரதிபலிப்பாள். இது நடனத்தைப் பற்றி போலீனா கூறுவது.</p>
<p>இறுதியாக கிளார்க் இரகசியமாக வந்த சிகாகோ போல்ஸ் டான்ஸ் போட்டியில் அவரின் மனைவியும் மகளும் அவரிற்கு தெரியாமல் வந்து அமர்ந்து கொள்கின்றனர். இவர் நடனமாடிக்கொண்டு இருக்கும் போதே தனது துணைவியாரையும் மகளையும் காண்கின்றார். இதன் பின்பு கணவன் மனைவிக்கிடையில் கடும் சண்டை வெடிக்கின்றது.</p>
<p>இந்தச் சந்தர்ப்பத்தின் பின்னர் நடன வகுப்புக்கு செல்லாத கிளார்க்கிற்கு அவரது நண்பர் மூலம் போலீனா ஒரு கடிதம் அனுப்புகின்றார். அதில் தான் போல் ரவுண் நடனத்தை மேலும் கற்ற இங்கிலாந்து செல்வதாகவும் கடைசியாக ஒரு தடவை அவருடன் நடனமாட விரும்புவதாகவும் கூறுகின்றார்.</p>
<p>கிளார்க் இந்த கடிதத்தை அவரது மனைவிக்கு காட்டுவதுடன் தான் அங்கு செல்லப்போவதில்லை என்று கூறுகின்றார். மறுநாள் வேலைத் தளத்தில் இருந்து வீடு திரும்பிய போது அவரிற்காக அவரது மனைவி ஒரு பரிசுப்பொதியை விட்டுச் சென்றிருப்பதைக் காண்கிறார். இதில் போலீனாவுடன் நடனம் ஆடச் செல்லுமாறு கூறி அதற்கான நடன உடைகளையும் வாங்கி வைத்து விடுகின்றார்.</p>
<p>கிளார்க் சந்தோஷத்துடன் அந்த உடைகளை அணிந்தவாறு வெளியேறி மனைவியிடம் நேரடியாகச் செல்கின்றார். அங்கே அவர் தான் நடனமாட ஒரு துணைவர் தேவையென்றும் நீயே எனது துணைவி என்றும் கூறுகின்றார்.</p>
<p>அடுத்த காட்சியில் அவர் அவரது மனைவியால் போலீனா வின் பிரியாவிடை உபசாரத்திற்கு அழைத்துச் செல்லப்படுகின்றார். அங்கு கடைசித் தடவையாக போலீனாவுடன் எந்தவித மனக் குழப்பமும் இல்லாமல் நடனமாடுகின்றார்.</p>
வெளி இணைப்புகள்
<list type="unordered"><item><ref target="http://www.miramax.com/shallwedance/">சால் வீ டான்ஸ்</ref> <ref target="https://web.archive.org/web/20050110090100/http://www.miramax.com/shallwedance/">பரணிடப்பட்டது</ref> 2005-01-10 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="https://ta.wikipedia.org/wiki/இணைய_திரைப்பட_தரவுத்தளம்">இணையதள திரைப்பட தரவுத் தளத்தில்</ref> <ref target="http://www.imdb.com/title/tt0358135/"><hi rend="italic">சால் வீ டான்ஸ்</hi> </ref></item></list>
</text></body></html>