<html><body><text id="wikipedia_ta_wikipedia_org__443066.html" ns="0" revid="3434992" sourceurl="https://ta.wikipedia.org/wiki/%E0%AE%AA%E0%AE%BE%E0%AE%AA%E0%AF%8D_%E0%AE%B9%E0%AE%BE%E0%AE%95%E0%AF%8D" title="பாப் ஹாக்" type="wikipedia">பாப் ஹாக்
<p><hi rend="bold">பாப் ஹாக்</hi> (<hi rend="italic">Bob Hawke</hi>) என அழைக்கப்படும் <hi rend="bold">இராபர்ட் யேம்சு லீ ஹாக்</hi> (<hi rend="italic">Robert James Lee Hawke</hi>, 9 டிசம்பர் 1929 – 16 மே 2019) <ref target="https://ta.wikipedia.org/wiki/ஆத்திரேலியா">ஆத்திரேலிய</ref> அரசியல்வாதி ஆவார். இவர் 1983 முதல் 1991 வரை 23-வது ஆத்திரேலியப் பிரதமராகவும், <ref target="https://ta.wikipedia.org/wiki/ஆத்திரேலியத்_தொழில்_கட்சி">ஆத்திரேலியத் தொழில் கட்சித்</ref> தலைவராகவும் பதவியில் இருந்தார். ஆத்திரேலியாவில் நீண்ட காலம் பதவி வகித்த தொழிற்கட்சிப் பிரதமர் இவராவார்.</p>
<p>பாப் ஹாக் <ref target="https://ta.wikipedia.org/wiki/தெற்கு_ஆஸ்திரேலியா">தெற்கு ஆஸ்திரேலியாவில்</ref> பிறந்து, சிறு வயதிலேயே <ref target="https://ta.wikipedia.org/wiki/மேற்கு_ஆஸ்திரேலியா">மேற்கு ஆஸ்திரேலியாவுக்கு</ref> இடம் பெயர்ந்தார். <ref target="https://ta.wikipedia.org/wiki/மேற்கு_ஆஸ்திரேலியப்_பல்கலைக்கழகம்">மேற்கு ஆஸ்திரேலியப் பல்கலைக்கழகத்தில்</ref> பட்டப்படிப்பை முடித்துக் கொண்டு, புலமைப் பரிசில் பெற்று <ref target="https://ta.wikipedia.org/wiki/ஆக்சுபோர்டு_பல்கலைக்கழகம்">ஆக்சுபோர்டு பல்கலைக்கழகம்</ref> சென்றார். 1956 இல், இவர் ஆத்திரேலியத் தொழிற்சங்கப் பேரவையில் ஆய்வாளராகப் பணியாற்ற ஆரம்பித்தார். 1969 இல் தொழிற்சங்கங்களின் தலைவராகத் தெரிவானார். 1980 இல் அரசியலில் நுழைந்த இவர் அதே ஆண்டிலேயே நாடாளுமன்ற உறுப்பினராகத் தேர்ந்தெடுக்கப்பட்டார்.</p>
<p>1983 இல், தொழிற் கட்சியின் தலைவராக நாடாளுமன்றத் தேர்தலை சந்தித்தார். இத்தேர்தலில் தொழிற் கட்சி அறுதிப் பெரும்பான்மையைப் பெற்று ஆட்சியைப் பிடித்தது. பாப் ஹாக் 23-வது பிரதமராகத் தேர்ந்தெடுக்கப்பட்டார். அதன் பின்னர், 1984, 1987, 1990 ஆகிய தேர்தலக்ளிலும் வெற்றி பெற்று பிரதமரானார். இவரது அரசின் காலத்தில் <ref target="https://ta.wikipedia.org/wiki/ஆசிய-பசிபிக்_பொருளாதாரக்_கூட்டமைப்பு">ஏப்பெக்</ref> நிறுவனம் ஆரம்பிக்கப்பட்டது. 1986 ஆத்திரேலியா சட்டத்தை நிரைவேற்றப் பெரும் பங்கு வகித்தார். இதன் மூலம் ஆத்திரேலியாவுக்கு [[ஐக்கிய இராச்சியம்}|ஐக்கிய இராச்சியத்துடன்]] இருந்த சட்ட உரிமைகள் நீக்கப்பட்டன.<ref target="https://ta.wikipedia.org/wiki/முதற்_பக்கம்#cite_note-3">[3]</ref> 1991 இல் இவர் தொழிற்கட்சியின் தலைமைப் பதவியில் இருந்து நீக்கப்பட்டார். அதனை அடுத்து, துனைத் தலைவராக இருந்த பவுல் கீட்டிங் பிரதமரானார்.</p>
<p>ஆத்திரேலிய நாடாளுமன்றத் தேர்தலுக்கு இரண்டு நாட்களுக்கு முன்னர், 2019 மே 16 இல் பாப் ஹாக் காலமானார்.<ref target="https://ta.wikipedia.org/wiki/முதற்_பக்கம்#cite_note-4">[4]</ref><ref target="https://ta.wikipedia.org/wiki/முதற்_பக்கம்#cite_note-5">[5]</ref> இவர் பவுல் கீட்டிங்குடன் இணைந்து தேர்தல் பரப்புரைகளில் ஈடுபட்டிருந்தார்.<ref target="https://ta.wikipedia.org/wiki/முதற்_பக்கம்#cite_note-6">[6]</ref></p>


வெளி இணைப்புகள்

<list type="unordered"><item><ref target="http://www.time.com/time/magazine/article/0,9171,951966-2,00.html">Hawke Swoops into Power</ref> <ref target="https://web.archive.org/web/20130526214450/http://www.time.com/time/magazine/article/0,9171,951966-2,00.html">பரணிடப்பட்டது</ref> 2013-05-26 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref>– Time 14 March 1983</item>
<item><ref target="http://primeministers.naa.gov.au/primeministers/hawke/">Robert Hawke</ref>– Australia's Prime Ministers / National Archives of Australia</item>
<item><ref target="http://www.hawkecentre.unisa.edu.au/">Bob Hawke Prime Ministerial Centre</ref></item>
<item><ref target="http://www.cricketarchive.com/Archive/Players/284/284842/284842.html">Player Profile: முதற் பக்கம்</ref> கிரிக்கெட்ஆர்க்கைவில் இருந்து</item></list>
</text></body></html>