<html><body><text id="wikipedia_ta_wikipedia_org__136441.html" ns="0" revid="3385168" sourceurl="https://ta.wikipedia.org/wiki/%E0%AE%90%E0%AE%95%E0%AF%8D%E0%AE%95%E0%AE%BF%E0%AE%AF_%E0%AE%85%E0%AE%AE%E0%AF%86%E0%AE%B0%E0%AE%BF%E0%AE%95%E0%AF%8D%E0%AE%95%E0%AE%95%E0%AF%8D_%E0%AE%95%E0%AF%81%E0%AE%9F%E0%AE%BF%E0%AE%AF%E0%AE%B0%E0%AE%9A%E0%AF%81%E0%AE%A4%E0%AF%8D_%E0%AE%A4%E0%AE%B2%E0%AF%88%E0%AE%B5%E0%AE%B0%E0%AF%8D_%E0%AE%A4%E0%AF%87%E0%AE%B0%E0%AF%8D%E0%AE%A4%E0%AE%B2%E0%AF%8D,_2012" title="ஐக்கிய அமெரிக்கக் குடியரசுத் தலைவர் தேர்தல், 2012" type="wikipedia">ஐக்கிய அமெரிக்கக் குடியரசுத் தலைவர் தேர்தல், 2012
<p><hi rend="bold">2012 ஐக்கிய அமெரிக்கக் குடியரசுத் தலைவர் தேர்தல்</hi> <ref target="https://ta.wikipedia.org/wiki/2012">2012</ref>, <ref target="https://ta.wikipedia.org/wiki/நவம்பர்_6">நவம்பர் 6</ref>, செவ்வாய்க்கிழமை நடைபெற்றது. இது <ref target="https://ta.wikipedia.org/wiki/ஐக்கிய_அமெரிக்கா">அமெரிக்காவின்</ref> 57வது <ref target="https://ta.wikipedia.org/wiki/ஐக்கிய_அமெரிக்கக்_குடியரசுத்_தலைவர்_தேர்தல்">தேர்தலாகும்</ref>. இத்தேர்தல் குடியரசுத் தலைவரை தேர்ந்தெடுக்கும் உரிமைபெற்ற <ref target="https://ta.wikipedia.org/wiki/வாக்காளர்_குழு_(ஐக்கிய_அமெரிக்கா)">வாக்காளர் குழுவால்</ref> தேர்ந்தெடுக்கப்படுகிறது. இவர்களே துணை குடியரசுத் தலைவரையும் 2012, திசம்பர் 17 அன்று தேர்ந்தெடுப்பர். தற்போதைய குடியரசுத் தலைவர் <ref target="https://ta.wikipedia.org/wiki/பராக்_ஒபாமா">பராக் ஒபாமா</ref>, இரண்டாம் முறையாக <ref target="https://ta.wikipedia.org/wiki/மக்களாட்சிக்_கட்சி_(ஐக்கிய_அமெரிக்கா)">மக்களாட்சி கட்சி</ref> சார்பில் தேர்தலில் போட்டியிட்டார்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> <ref target="https://ta.wikipedia.org/wiki/குடியரசுக்_கட்சி_(ஐக்கிய_அமெரிக்கா)">குடியரசுக் கட்சி</ref> வேட்பாளராக <ref target="https://ta.wikipedia.org/wiki/மிட்_ராம்னி">மிட் ராம்னி</ref> அதிபர் வேட்பாளராக நிறுத்தப்பட்டார். இரு தரப்பிற்கும் மிக இறுக்கமான நிலையில் தேர்தல் முடிவுகள் இடம்பெறும் என மிக முக்கியமான ஊடகங்கள் தமது கருத்துக் கணிப்பில் தெரிவித்திருந்தன.<ref target="https://ta.wikipedia.org/wiki/முதற்_பக்கம்#cite_note-2">[2]</ref> நவம்பர் 7, அதிகாலை 1:00 மணியளவில் வெற்றி பெறுவதற்குத் தேவையான மிகக் குறைந்த 270 வாக்காளர் குழுக்களை பராக் ஒபாமா பெற்றதை அடுத்து, குடியரசுக் கட்சி வேட்பாளர் மிட் ராம்னி தமது தோல்வியை ஒப்புக் கொண்டார்.</p>
<p>2012 குடியரசுத் தலைவர் தேர்தலுடன் <ref target="https://ta.wikipedia.org/wiki/ஐக்கிய_அமெரிக்கா_செனட்_தேர்தல்,_2012">ஐக்கிய அமெரிக்க செனட் தேர்தலும்</ref>, பல்வேறு மாகாணத் தேர்தல்களும் நடைபெற்றன.</p>
</text></body></html>