<html><body><text id="wikipedia_ta_wikipedia_org__426478.html" ns="0" revid="2620178" sourceurl="https://ta.wikipedia.org/wiki/%E0%AE%9F%E0%AF%88%E0%AE%B0%E0%AF%8B%E0%AE%B2%E0%AF%88%E0%AE%9F%E0%AF%8D%E0%AE%9F%E0%AF%81" title="டைரோலைட்டு" type="wikipedia">டைரோலைட்டு
<p><hi rend="bold">டைரோலைட்டு</hi> (<hi rend="italic">Tyrolite</hi>) என்பது CaCu5(AsO4)2CO3(OH)4•6H2O  என்ற <ref target="https://ta.wikipedia.org/wiki/மூலக்கூற்று_வாய்ப்பாடு">மூலக்கூற்று வாய்ப்பாட்டால்</ref> விவரிக்கப்படும் ஒரு <ref target="https://ta.wikipedia.org/wiki/கனிமம்">கனிமம்</ref> ஆகும். நீரேறிய <ref target="https://ta.wikipedia.org/wiki/கால்சியம்">கால்சியம்</ref> <ref target="https://ta.wikipedia.org/wiki/தாமிரம்">தாமிரம்</ref> <ref target="https://ta.wikipedia.org/wiki/ஆர்சனேட்டு">ஆர்சனேட்டு</ref> <ref target="https://ta.wikipedia.org/wiki/கார்பனேட்டு">கார்பனேட்டு</ref> கனிமமாக இது வகைப்படுத்தப்படுகிறது. நீலமும் பசுமையும் கலந்து கண்ணாடி போன்ற செஞ்சாய்சதுர ஆரப்படிகங்களாகவும் திராட்சைக் கொத்துகளொத்த தொகுப்பாகவும் இது படிகமாகிறது. <ref target="https://ta.wikipedia.org/wiki/மோவின்"> மோவின் அளவுகோல் அளவுகோலில்</ref> டைரோலைட்டின் கடினத்தன்மை மதிப்பு 1.5 முதல் 2 என கணக்கிடப்படுகிறது. மேலும் இதன் ஒப்படர்த்தி 3.1 முதல் 3.2 எனவும் அலவிடப்பட்டுள்ளது. ஒளிகசியும் தன்மை கொண்டு <ref target="https://ta.wikipedia.org/wiki/ஒளிவிலகல்_எண்">ஒளிவிலகல் எண்</ref> அட்டவணையில் nα=1.694 nβ=1.726 மற்றும்  nγ=1.730  என்ற மதிப்பீடுகளையும் இது பெற்றுள்ளது.</p>
<p>தாமிரம் மற்றும் ஆர்சனிக் கனிமங்களின் காலநிலையாக்கத்தால் டைரோலைட்டு ஓர் இரண்டாம் நிலை கனிமமாக தோன்றுகிறது. 1845 ஆம் ஆண்டு ஆத்திரியாவின் டைரோல் மாகாணத்தில் சிகுவாசு நகரத்தில் முதன்முதலாக இது கண்டறியப்பட்டது. </p>
<figure><caption>டைரோலைட்டின் மீது கிரைசொகொல்லா மற்றும் கிளினோடைரோலைட்டு. சிலி நாட்டிலுள்ள சான் சிமென் சுரங்கம். அளவு 4.0 x 2.6 x 2.6 செ.மீ. மேலும் கூடுதல் விவரங்களுக்கு பட்த்தின் மேல் சொடுக்குக</caption></figure>
மேற்கோள்கள்

<list type="unordered"><item><ref target="http://webmineral.com/data/Tyrolite.shtml">Webmineral</ref></item>
<item><ref target="http://www.mindat.org/show.php?id=4070&amp;ld=1&amp;pho=">Mindat with location data</ref></item></list>
</text></body></html>