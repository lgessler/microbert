<html><body><text id="wikipedia_ta_wikipedia_org__17074.html" ns="0" revid="3126440" sourceurl="https://ta.wikipedia.org/wiki/%E0%AE%95%E0%AF%8A%E0%AE%B2%E0%AF%8D%E0%AE%B2%E0%AE%A9%E0%AF%8D%E0%AE%95%E0%AF%8B%E0%AE%AF%E0%AE%BF%E0%AE%B2%E0%AF%8D" title="கொல்லன்கோயில்" type="wikipedia">கொல்லன்கோயில்
<p><hi rend="bold">கொல்லன்கோயில்</hi> (<ref target="https://ta.wikipedia.org/wiki/ஆங்கிலம்">ஆங்கிலம்</ref>:Kollankoil), <ref target="https://ta.wikipedia.org/wiki/இந்தியா">இந்தியாவின்</ref> <ref target="https://ta.wikipedia.org/wiki/தமிழ்நாடு">தமிழ்நாடு</ref> <ref target="https://ta.wikipedia.org/wiki/இந்தியாவின்_மாநிலங்களும்_ஆட்சிப்பகுதிகளும்">மாநிலத்தில்</ref> அமைந்துள்ள <ref target="https://ta.wikipedia.org/wiki/ஈரோடு_மாவட்டம்">ஈரோடு</ref> மாவட்டத்தில் <ref target="https://ta.wikipedia.org/wiki/கொடுமுடி_வட்டம்">கொடுமுடி வட்டத்தில்</ref> இருக்கும் ஒரு <ref target="https://ta.wikipedia.org/wiki/பேரூராட்சி">பேரூராட்சி</ref> ஆகும்.</p>
<p>33 குக்கிராமங்களைக் கொண்ட இப்பேரூராட்சியில், பெரும்பான்மையான மக்கள் விவசாயமும், கைத்தறி நெசவுத்தொழிலும் செய்து வருகின்றனர். இப்பேரூராட்சி பகுதியில் 13 கைத்தறி நெசவாளர் கூட்டுறவு உற்பத்தி மற்றும் விற்பனையாளர் சங்கங்கள் உள்ளன. கொல்லன்கோவில் பேரூராட்சியில், சடையீஸ்வர சுவாமி கோவில் உள்ளது.</p>
அமைவிடம்
<p><ref target="https://ta.wikipedia.org/wiki/ஈரோடு">ஈரோடு</ref> - <ref target="https://ta.wikipedia.org/wiki/வெள்ளக்கோயில்">வெள்ளக்கோயில்</ref> சாலையில் அமைந்த  கொல்லன்கோயில் பேரூராட்சிக்கு வடக்கில், 35 கி.மீ.  தொலைவில் <ref target="https://ta.wikipedia.org/wiki/ஈரோடு">ஈரோடு</ref> உள்ளது. இதன் கிழக்கில் <ref target="https://ta.wikipedia.org/wiki/கரூர்">கரூர்</ref> 40 கி.மீ.; வட கிழக்கில் <ref target="https://ta.wikipedia.org/wiki/நாமக்கல்">நாமக்கல்</ref> 40 கி.மீ. தொலைவில்  உள்ளன.</p>
பேரூராட்சியின் அமைப்பு
<p>12.12 ச.கி.மீ. பரப்பும், 15 பேரூராட்சி மன்ற  உறுப்பினர்களையும், 42 தெருக்களையும் கொண்ட இப்பேரூராட்சி, <ref target="https://ta.wikipedia.org/wiki/மொடக்குறிச்சி_(சட்டமன்றத்_தொகுதி)">மொடக்குறிச்சி   (சட்டமன்றத் தொகுதி)க்கும்</ref>, <ref target="https://ta.wikipedia.org/wiki/ஈரோடு_மக்களவைத்_தொகுதி">ஈரோடு மக்களவைத் தொகுதிக்கும்</ref> உட்பட்டது. <ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
மக்கள் தொகை பரம்பல்
<p><ref target="https://ta.wikipedia.org/wiki/இந்திய_மக்கள்_தொகை_கணக்கெடுப்பு,_2011">2011-ஆம் ஆண்டு மக்கள் தொகை கணக்கெடுப்பின்படி</ref>  இப்பேரூராட்சி    2,833   வீடுகளும், 9,196 <ref target="https://ta.wikipedia.org/wiki/மக்கள்தொகை">மக்கள்தொகையும்</ref> கொண்டது. <ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
</text></body></html>