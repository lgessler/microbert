<html><body><text id="wikipedia_ta_wikipedia_org__433925.html" ns="0" revid="3437687" sourceurl="https://ta.wikipedia.org/wiki/%E0%AE%A8%E0%AF%88%E0%AE%9F%E0%AF%8D%E0%AE%B0%E0%AF%8B_%E0%AE%9A%E0%AF%87%E0%AE%B0%E0%AF%8D%E0%AE%AE%E0%AE%99%E0%AF%8D%E0%AE%95%E0%AE%B3%E0%AF%8D_%E0%AE%92%E0%AE%9F%E0%AF%81%E0%AE%95%E0%AF%8D%E0%AE%95%E0%AE%AE%E0%AF%8D" title="நைட்ரோ சேர்மங்கள் ஒடுக்கம்" type="wikipedia">நைட்ரோ சேர்மங்கள் ஒடுக்கம்<p><hi rend="bold">நைட்ரோ சேர்மங்கள் ஒடுக்கம்</hi> (<hi rend="italic">Reduction of nitro compounds</hi>) என்ற வேதி வினை பல்வேறு வேதி வினைப் பொருள்கள் மற்றும் வினை நிபந்தனைகளால் பாதிக்கப்படுகிறது. ஒடுக்கப்பட வேண்டிய முதல் வேதி வினைக்குழுக்களில் ஒன்று நைட்ரோ குழுவாகுமென வரலாறு தெரிவிக்கிறது. </p>
<p>ஆல்கைல் மற்றும் அரைல் நைட்ரோ சேர்மங்களின் ஒடுக்கம் வேறு வகையில் நிகழ்கின்றன. எனவே ஒடுக்கும் வினை நிபந்தனைகளை தொடங்கும் பொருளை அடிப்படையாகக் கொண்டு அலிபாட்டிக் நைட்ரோ சேர்மங்கள், அரோமாட்டிக் நைட்ரோ சேர்மங்கள் என விரிவாக வகைப்படுத்த இயலும். இரண்டாம் நிலை வகைபாடுகள் வினைவிளை பொருள்களின் அடிப்படையில் அமைகின்றன. </p>
அலிபாட்டிக் நைட்ரோ சேர்மங்கள்
ஐதரோகார்பன்களாக ஒடுக்கமடைதால்

<p>ஐதரோநைட்ரோநீக்கம் என்பது நைட்ரோ குழுவை ஐதரசனைப் பயன்படுத்தி இடப்பெயர்ச்சி செய்வதைக் குறிக்கும். இவ்விடப்பெயர்ச்சி வினை மிகவும் கடினமான ஒரு செயலாகும். ஆனால், உயர் வெப்பநிலைகளில் சிலிக்கா அரைதிண்மக் கரைசல் மேலுள்ள பிளாட்டினம் மீது வினையூக்கியைப் பயன்படுத்தி ஐதரசனேற்ற வினையை நிகழ்த்தினால் இவ்விடப்பெயர்ச்சி வினை சாத்தியமாகும் <ref target="https://ta.wikipedia.org/wiki/முதற்_பக்கம்#cite_note-1">[1]</ref>.  டிரைபியூட்டைல்வெள்ளீயம் ஐதரைடுடன் ஒரு தனியுறுப்பு தொடக்கியைச் சேர்த்து தனியுறுப்பு வினையின் வழியாகவும் இவ்வினையை நிகழ்த்தலாம். அசோபிசு ஐசோபியூட்டைரோநைட்ரைல் தனியுறுப்பு தொடக்கிக்கு உரிய ஓர் உதாரணமாகும் <ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
அமீன்களாக ஒடுக்கமடைதல்

<p>பல்வேறு வினைப் பொருள்களைப் பயன்படுத்தி நைட்ரோ சேர்மங்களை அலிபாட்டிக் அமீன்களாக ஒடுக்கமடையச் செய்ய முடியும். </p>
<list type="unordered"><item>பிளாட்டினம்(IV) ஆக்சைடைப் (PtO2)<ref target="https://ta.wikipedia.org/wiki/முதற்_பக்கம்#cite_note-3">[3]</ref> பயன்படுத்தி வினையூக்க ஐதரசனேற்றம், அல்லது இரேனி நிக்கல் <ref target="https://ta.wikipedia.org/wiki/முதற்_பக்கம்#cite_note-4">[4]</ref> வினையூக்கியைப் பயன்படுத்தி வினையூக்க ஐதரசனேற்றம்.</item>
<item>மீளும் <ref target="https://ta.wikipedia.org/wiki/அசிட்டிக்_அமிலம்">அசிட்டிக் அமிலத்தில்</ref> <ref target="https://ta.wikipedia.org/wiki/இரும்பு">இரும்பு</ref> உலோகம்</item>
<item>சமாரியம் டையையோடைடு <ref target="https://ta.wikipedia.org/wiki/முதற்_பக்கம்#cite_note-5">[5]</ref></item>
<item>இரேனி நிக்கல், <ref target="https://ta.wikipedia.org/wiki/பிளாட்டினம்">பிளாட்டினம்</ref> அல்லது <ref target="https://ta.wikipedia.org/wiki/கார்பன்">கார்பன்</ref>, அல்லது <ref target="https://ta.wikipedia.org/wiki/துத்தநாகம்">துத்தநாகப் பொடி</ref> மற்றும் <ref target="https://ta.wikipedia.org/wiki/பாமிக்_அமிலம்">பார்மிக் அமிலம்</ref> அல்லது அமோனியம் பார்மேட்டு <ref target="https://ta.wikipedia.org/wiki/முதற்_பக்கம்#cite_note-:0-6">[6]</ref></item></list>
<p>α,β-நிறைவுறா நைட்ரோ சேர்மங்களை கீழ் கண்டுள்ள வழிகளில் நிறைவுற்ற அமீன்களாக ஒடுக்க முடியும். </p>
<list type="unordered"><item>பலேடியம்-மேல்-கார்பன் வினையூக்கியைக் கொண்டு ஐதரசனேற்றம் செய்தல்</item>
<item>இரும்பு உலோகம்</item>
<item>இலித்தியம் அலுமினியம் ஐதரைடு <ref target="https://ta.wikipedia.org/wiki/முதற்_பக்கம்#cite_note-7">[7]</ref> (குறிப்பு:ஐதராக்சிலமீன்களும் ஆக்சைம்களும் மாசுக்களாகும்)</item>
<item>இலித்தியம் போரோ ஐதரைடு அல்லது சோடியம் போரோ ஐதரைடுடன் டிரைமெத்தில்சிலில் குளோரைடு <ref target="https://ta.wikipedia.org/wiki/முதற்_பக்கம்#cite_note-8">[8]</ref></item>
<item>சோடியம் பிசு(2-மெத்தாக்சியெத்தாக்சி)அலுமினியம் ஐதரைடு</item></list>
ஐதராக்சிலமீன்களாக ஒடுக்கம்
<p>டைபோரேனைப் பயன்படுத்தி அலிபாட்டிக் நைட்ரோ சேர்மங்களை அலிபாட்டிக் ஐதராக்சிலமீன்களாக ஒடுக்க முடியும்<ref target="https://ta.wikipedia.org/wiki/முதற்_பக்கம்#cite_note-9">[9]</ref>.</p>

ஆக்சைம்களாக ஒடுக்கம்

<p>வெள்ளீயம் குளோரைடு<ref target="https://ta.wikipedia.org/wiki/முதற்_பக்கம்#cite_note-10">[10]</ref> அல்லது குரோமியம்(II) குளோரைடு<ref target="https://ta.wikipedia.org/wiki/முதற்_பக்கம்#cite_note-11">[11]</ref> போன்ற உலோக உப்புகளைப் பயன்படுத்தி நைட்ரோ சேர்மங்களை ஆக்சைம்களாக ஒடுக்க முடியும். கட்டுப்படுத்தப்பட்ட ஐதரசனை வினையூக்க ஐதரசனேற்ற வினைக்கு உட்படுத்தியும் ஆக்சைம்களைப் பெறமுடியும் <ref target="https://ta.wikipedia.org/wiki/முதற்_பக்கம்#cite_note-12">[12]</ref></p>
அரோமாட்டிக் நைட்ரோ சேர்மங்கள்
அனிலின்களாக ஒடுக்கம்

<p>நைட்ரோ அரோமாட்டிக் சேர்மங்களை ஒடுக்கம் செய்தல் தொழில்முறை அளவுகளில் மேர்கொள்ளப்படுகிறது<ref target="https://ta.wikipedia.org/wiki/முதற்_பக்கம்#cite_note-Booth-13">[13]</ref>. அரைல் நைட்ரோ சேர்மங்களிலிருந்து அனிலின் தயாரிப்பதற்கு பல வழிமுறைகள் உள்ளன.   </p>
<list type="unordered"><item>இரேனி நிக்கலைப் பயன்படுத்தி வினையூக்க ஐதரசனேற்றம்<ref target="https://ta.wikipedia.org/wiki/முதற்_பக்கம்#cite_note-14">[14]</ref> அல்லது சியோலைட்டின் மீது நிக்கம் நுண் துகள்கள்<ref target="https://ta.wikipedia.org/wiki/முதற்_பக்கம்#cite_note-15">[15]</ref> பலேடியம்-மேல்-கார்பன்<ref target="https://ta.wikipedia.org/wiki/முதற்_பக்கம்#cite_note-16">[16]</ref> பிளாட்டினம்(IV) ஆக்சைடு அல்லது உருசிபாரா நிக்கல்<ref target="https://ta.wikipedia.org/wiki/முதற்_பக்கம்#cite_note-:0-6">[6]</ref>.</item>
<item>அமில ஊடகத்திலுள்ள <ref target="https://ta.wikipedia.org/wiki/இரும்பு">இரும்பு</ref><ref target="https://ta.wikipedia.org/wiki/முதற்_பக்கம்#cite_note-17">[17]</ref>.(குறிப்பு:இவ்வொடுக்க வினைக்கு இரும்பு மிகப் பொருத்தமாக இருக்கும். (<ref target="https://ta.wikipedia.org/wiki/பிச்சாம்பு_ஒடுக்கம்">பிச்சாம்பு ஒடுக்கம்</ref>)</item>
<item>சோடியம் ஐதரோசல்பைட்டு<ref target="https://ta.wikipedia.org/wiki/முதற்_பக்கம்#cite_note-18">[18]</ref></item>
<item>சோடியம் சல்பைடு(அல்லது <ref target="https://ta.wikipedia.org/wiki/ஐதரசன்_சல்பைடு">ஐதரசன் சல்பைடு</ref> மற்றும் காரம்). உதாரணமாக 1,3-டைநைட்ரோபென்சீன் வழிப்பொருளை சோடியம் சல்பைடு பயன்படுத்தி ஒடுக்கினால் 3-நைட்ரோ அனிலின் கிடைக்கிறது.<ref target="https://ta.wikipedia.org/wiki/முதற்_பக்கம்#cite_note-19">[19]</ref></item>
<item>வெள்ளீய(II) குளோரைடு<ref target="https://ta.wikipedia.org/wiki/முதற்_பக்கம்#cite_note-20">[20]</ref></item>
<item>தைட்டானியம்(III) குளோரைடு</item>
<item><ref target="https://ta.wikipedia.org/wiki/துத்தநாகம்">துத்தநாகம்</ref></item>
<item><ref target="https://ta.wikipedia.org/wiki/சமாரியம்">சமாரியம்</ref><ref target="https://ta.wikipedia.org/wiki/முதற்_பக்கம்#cite_note-21">[21]</ref></item>
<item>இரேனி நிக்கல், பிளாட்டின-மேல்-கார்பன், அல்லது துத்தநாகப் பொடி அல்லது பார்மிக் அமிலம் அல்லது அமோனியம் பார்மேட்டு<ref target="https://ta.wikipedia.org/wiki/முதற்_பக்கம்#cite_note-:0-6">[6]</ref></item>
<item>பிளாட்டின-மேல்-கார்பன் முன்னிலையில் டெக்காபோரேன் மற்றும் அசிட்டிக் அமிலம்<ref target="https://ta.wikipedia.org/wiki/முதற்_பக்கம்#cite_note-:0-6">[6]</ref></item>
<item>ஐதரோ அயோடிக் அமிலம்<ref target="https://ta.wikipedia.org/wiki/முதற்_பக்கம்#cite_note-22">[22]</ref></item></list>
<p>அரைல் நைட்ரோ சேர்மங்களை அனிலின்களாக ஒடுக்க உலோக ஐதரைடுகள் பயன்படுத்தப்படுவதில்லை. ஏனெனில் அவை அசோ சேர்மங்களை உருவாக்குகின்றன.</p>
ஐதராக்சிலமீன்களாக ஒடுக்கம்
<p>அரைல் நைட்ரோ சேர்மங்களிலிருந்து அரைல் ஐதராக்சிலமீன்களைப் பெறுவதற்கு பல வழிமுறைகள் உள்ளன. </p>
<list type="unordered"><item>இரேனி நிக்கலும் ஐதரசீனும் 0-10°செல்சியசு வெப்பநிலையில் வினை<ref target="https://ta.wikipedia.org/wiki/முதற்_பக்கம்#cite_note-23">[23]</ref></item>
<item>மின்பகு ஒடுக்கம்<ref target="https://ta.wikipedia.org/wiki/முதற்_பக்கம்#cite_note-24">[24]</ref></item>
<item>நீர்த்த அமோனியம் குளோரைடிலுள்ள துத்தநாகம்<ref target="https://ta.wikipedia.org/wiki/முதற்_பக்கம்#cite_note-25">[25]</ref></item></list>
ஐதரசீனோ சேர்மங்களாக ஒடுக்கம்
<p>நைட்ரோ அரீன்களுடன் அதிக அளவு துத்தநாக உலோகத்தைச் சேர்த்து சூடுபடுத்தினால் ”என்” ”என்” டையரைல் ஐதரசீன் உருவாகிறது.<ref target="https://ta.wikipedia.org/wiki/முதற்_பக்கம்#cite_note-Bigelow-26">[26]</ref></p>
அசோ சேர்மங்களாக

<p>அரோமாட்டிக் நைட்ரோ சேர்மங்களை உலோக ஐதரைடுகளுடன் சேர்த்து சூடுபடுத்துவதால் அசோ சேர்மங்கள் உருவாகின்றன. </p>
<list type="unordered"><item>இலித்தியம் அலுமினியம் ஐதரைடு பயன்படுத்தலாம்<ref target="https://ta.wikipedia.org/wiki/முதற்_பக்கம்#cite_note-27">[27]</ref></item>
<item>துத்தநாக உலோகத்தை <ref target="https://ta.wikipedia.org/wiki/சோடியம்_ஐதராக்சைடு">சோடியம் ஐதராக்சைடுடன்</ref> சேர்த்து பயன்படுத்தலாம்.<ref target="https://ta.wikipedia.org/wiki/முதற்_பக்கம்#cite_note-Bigelow-26">[26]</ref> (அதிக துத்தநாகம் அசோ குழுவை ஐதரசீனோ சேர்ம்மாக ஒடுக்கமடையச் செய்கிறது.</item></list>
அசோக்சி சேர்மங்களாக ஒடுக்கம்
<p>அரோமாட்டிக் சேர்மங்களை கீழ்கண்டவற்றைப் பயன்படுத்தி அசோக்சி சேர்மங்களாக மாற்றலாம்.</p>
Na3AsO3 அல்லது குளுக்கோசு அல்லது  NaOH<ref target="https://ta.wikipedia.org/wiki/முதற்_பக்கம்#cite_note-28">[28]</ref>
C6H5NO2→ அசோக்சிபென்சீன்


</text></body></html>