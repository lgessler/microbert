<html><body><text id="wikipedia_ta_wikipedia_org__456934.html" ns="0" revid="3408125" sourceurl="https://ta.wikipedia.org/wiki/%E0%AE%87%E0%AE%9F%E0%AE%BF%E0%AE%A8%E0%AF%8D%E0%AE%A4%E0%AE%95%E0%AE%B0%E0%AF%88" title="இடிந்தகரை" type="wikipedia">இடிந்தகரை<p><hi rend="bold">இடிந்தகரை</hi> (<hi rend="italic">Idinthakarai</hi>), இந்தியாவின் <ref target="https://ta.wikipedia.org/wiki/திருநெல்வேலி_மாவட்டம்">திருநெல்வேலி</ref> மாவட்டத்தின் <ref target="https://ta.wikipedia.org/wiki/ராதாபுரம்_வட்டம்">ராதாபுரம் வட்டத்தில்</ref> உள்ள <ref target="https://ta.wikipedia.org/wiki/இராதாபுரம்_ஊராட்சி_ஒன்றியம்">இராதாபுரம் ஊராட்சி ஒன்றியத்தில்</ref> உள்ள <ref target="https://ta.wikipedia.org/wiki/விஜயாபதி_ஊராட்சி">விஜயாபதி ஊராட்சியில்</ref> அமைந்த கடற்கரை மீனவ கிராமம் ஆகும். இந்த மக்கள் பரதவர் இனத்தை சார்ந்தவர்கள். இதனருகே <ref target="https://ta.wikipedia.org/wiki/கூடங்குளம்_அணுமின்_நிலையம்">கூடங்குளம் அணுமின் நிலையம்</ref> உள்ளது.</p>
அமைவிடம்
<p><ref target="https://ta.wikipedia.org/wiki/விஜயாபதி">விஜயாபதி</ref> ஊராட்சியில் உள்ள இடிந்தகரை கிராமம், <ref target="https://ta.wikipedia.org/wiki/இராதாபுரம்">இராதபுரத்திற்கு</ref> தெற்கே 12 கிமீ தொலைவிலும், <ref target="https://ta.wikipedia.org/wiki/கன்னியாகுமரி">கன்னியாகுமரிக்கு</ref> வடகிழக்கே 27 கிமீ தொலைவிலும் உள்ளது. </p>
தொழில், போக்குவரத்து &amp; மக்கள்
<p>இக்கிராம மக்களின் முக்கியத் தொழில் கடலில் மீன் பிடித்தலாகும். இடிந்தகரையிலிருந்து <ref target="https://ta.wikipedia.org/wiki/இராதாபுரம்">இராதாபுரம்</ref>, <ref target="https://ta.wikipedia.org/wiki/திருநெல்வேலி">திருநெல்வேலி</ref>, <ref target="https://ta.wikipedia.org/wiki/வள்ளியூர்">வள்ளியூர்</ref>, <ref target="https://ta.wikipedia.org/wiki/கன்னியாகுமரி">கன்னியாகுமரி</ref> மற்றும் <ref target="https://ta.wikipedia.org/wiki/தூத்துக்குடி">தூத்துக்குடிக்கு</ref> நேரடி பேருந்து வசதிகள் உள்ளது. இடிந்தகரையில் 2 தொடக்கப் பள்ளிகளும், 1 மேல்நிலைப் பள்ளியும் உள்ளது. இக்கிராம மக்களில் பெரும்பாலோர் உரோமன் கத்தோலிக்கர்கள் ஆவர். இடிந்தகரை கிராமம் கடல்மட்டத்திலிருந்து 3 அடி உயரத்தில் உள்ளது.</p>
போராட்டங்கள்
<list type="unordered"><item>27 அக்டோபர் 1967-இல் உரோமன் கத்தோலிக்க மீனவர்களின் வருவாயிலிருந்து பெரும்தொகையை தேவாலய குருக்கள் ஆலயத்திற்கு கட்டாய நிதி செலுத்த வலியுறுத்தியதன் விளைவாக, கிறித்த மீனவர்களிடையே எழுச்சியால், 8 ஆண்டுகள் போராட்டங்களுக்குப் பின்னர் பலர் <ref target="https://ta.wikipedia.org/wiki/இந்து_சமயம்">இந்து சமயத்திற்கு</ref> மாறினர், பின்னர் அதில் பலர் மீண்டும் கிறித்தவ சமயத்திற்கே மாறினர்.</item></list>
<list type="unordered"><item>தற்போது  இடிந்தகரை மக்கள் <ref target="https://ta.wikipedia.org/wiki/கூடங்குளம்_அணுமின்_நிலைய_பாதுகாப்பு_ஏற்பாடுகள்">கூடங்குளம் அணுமின் நிலைய பாதுகாப்பு ஏற்பாடுகள்</ref> போதுமானதாக இல்லை எனக்கருதி <ref target="https://ta.wikipedia.org/wiki/கூடங்குளம்_அணுமின்_நிலையம்">கூடங்குளம் அணுமின் நிலையத்தை</ref> மூடக்கோரி <ref target="https://ta.wikipedia.org/wiki/சு._ப._உதயகுமார்">சு. ப. உதயகுமார்</ref> தலைமையில் இடிந்தகரை கிராம மக்கள் <ref target="https://ta.wikipedia.org/wiki/கூடங்குளம்_அணு_ஆலைக்கு_எதிரான_போராட்டம்">கூடங்குளம் அணுமின் நிலயத்தை மூடக்கோரி போராட்டங்களில்</ref> ஈடுபட்டுவருகின்றனர். <ref target="https://ta.wikipedia.org/wiki/முதற்_பக்கம்#cite_note-1">[1]</ref><ref target="https://ta.wikipedia.org/wiki/முதற்_பக்கம்#cite_note-2">[2]</ref><ref target="https://ta.wikipedia.org/wiki/முதற்_பக்கம்#cite_note-3">[3]</ref><ref target="https://ta.wikipedia.org/wiki/முதற்_பக்கம்#cite_note-4">[4]</ref></item></list>
</text></body></html>