<html><body><text id="wikipedia_ta_wikipedia_org__470247.html" ns="0" revid="3290535" sourceurl="https://ta.wikipedia.org/wiki/%E0%AE%9A%E0%AF%88%E0%AE%B2%E0%AF%87%E0%AE%B7%E0%AF%8D_%E0%AE%95%E0%AF%81%E0%AE%AE%E0%AE%BE%E0%AE%B0%E0%AF%8D_%E0%AE%AA%E0%AE%A8%E0%AF%8D%E0%AE%A4%E0%AF%8B%E0%AE%AA%E0%AE%BE%E0%AE%A4%E0%AF%8D%E0%AE%AF%E0%AE%BE%E0%AE%AF%E0%AF%8D" title="சைலேஷ் குமார் பந்தோபாத்யாய்" type="wikipedia">சைலேஷ் குமார் பந்தோபாத்யாய்
<p><hi rend="bold">சைலேஷ் குமார் பந்தோபாத்யாய்</hi> (Sailesh Kumar Bandopadhyay ) இவர் இந்தியாவைச் சேர்ந்த ஒரு <ref target="https://ta.wikipedia.org/wiki/காந்தியம்">காந்தியத்தை</ref> பின்பற்றுபவராகவும், <ref target="https://ta.wikipedia.org/wiki/மோகன்தாசு_கரம்சந்த்_காந்தி">மகாத்மா காந்தியின்</ref> நெருங்கிய கூட்டாளியாகவும் ஆவார் <ref target="https://ta.wikipedia.org/wiki/முதற்_பக்கம்#cite_note-Gandhi_Man_of_peace-1">[1]</ref> . <ref target="https://ta.wikipedia.org/wiki/முதற்_பக்கம்#cite_note-Rediff_Interview-2">[2]</ref> மருத்துவம் மற்றும் பொது சுகாதாரத் துறைகளில் இவர் செய்த சேவைகளுக்காக <ref target="https://ta.wikipedia.org/wiki/இந்திய_அரசு">இந்திய அரசு</ref> 2010 ல் இவருக்கு மூன்றாவது மிக உயர்ந்த குடிமக்கள் விருதான <ref target="https://ta.wikipedia.org/wiki/பத்ம_பூசண்">பத்ம பூசண் விருது</ref> வழங்கியது. <ref target="https://ta.wikipedia.org/wiki/முதற்_பக்கம்#cite_note-Padma_announcement-3">[3]</ref></p>
சுயசரிதை
<figure><caption>காந்தியின் உருவப்படம்</caption></figure>
<p>சைலேஷ்குமார் பந்தோபாத்யாய் 1926 ஆம் ஆண்டு மார்ச் 10 ஆம் தேதி, <ref target="https://ta.wikipedia.org/wiki/வங்காள_மாகாணம்">வங்காளத்தின்</ref> <ref target="https://ta.wikipedia.org/wiki/சக்ரதர்பூர்">சக்ரதர்பூரில்</ref>, தற்போது <ref target="https://ta.wikipedia.org/wiki/இந்தியா">இந்திய</ref> மாநிலமான <ref target="https://ta.wikipedia.org/wiki/சார்க்கண்ட்">சார்க்கண்டில்</ref> பிறந்தார். <ref target="https://ta.wikipedia.org/wiki/முதற்_பக்கம்#cite_note-Birth-4">[4]</ref> இவரது தந்தை மிதமான நிதி ஆதாரங்களைக் கொண்ட இந்திய இரயில்வே ஊழியராக இருந்தார். இளம் சைலேஷ் விரைவில் மகாத்மா காந்தியின் செல்வாக்கின் கீழ் வந்தார். 1942 இல் மெட்ரிகுலேசன் தேர்ச்சி பெற்ற பின்னர், இவர் <ref target="https://ta.wikipedia.org/wiki/வெள்ளையனே_வெளியேறு_இயக்கம்">வெள்ளையனே வெளியேறு இயக்கத்தில்</ref> சேர்ந்தார், <ref target="https://ta.wikipedia.org/wiki/பிரித்தானிய_இந்தியாவின்_மாகாணங்களும்,_ஆட்சிப்_பகுதிகளும்">பிரித்தானிய இந்தியாவின்</ref> காவல்துறையினரால் இரண்டு முறை கைது செய்யப்பட்டார். <ref target="https://ta.wikipedia.org/wiki/முதற்_பக்கம்#cite_note-iPeace_bio-5">[5]</ref></p>
<p>1944 ஆம் ஆண்டில், பந்தோபாத்யாய் <ref target="https://ta.wikipedia.org/wiki/டாட்டாநகர்_சந்திப்பு">டாட்டா நகர்</ref>  தொழிற்சங்க இயக்கத்தில் சேர்ந்தார். இது அப்துல் பாரி, மைக்கேல் ஜான் மற்றும் மோனி கோஷ் போன்ற அறியப்பட்ட தொழிற்சங்க ஆர்வலர்களால் வழிநடத்தப்பட்டது. இரண்டு ஆண்டுகளுக்குப் பிறகு, 1946 இல், இவர் <ref target="https://ta.wikipedia.org/wiki/இந்திய_தேசிய_காங்கிரசு">இந்திய தேசிய காங்கிரசில்</ref> சேர்ந்தார். விரைவில், இவர் அதன் பதவிகளில் உயர்ந்தார். 1951 இல், <ref target="https://ta.wikipedia.org/wiki/ஜம்சேத்பூர்">ஜாம்ஷெட்பூருக்கு</ref> அருகிலுள்ள காந்திய கிராம புனரமைப்பு மையத்தின் பொறுப்போடு, மாவட்ட காங்கிரசு குழுவின் அலுவலக செயலாளராக ஆனார். <ref target="https://ta.wikipedia.org/wiki/முதற்_பக்கம்#cite_note-iPeace_bio-5">[5]</ref></p>
<p>1951 ஆம் ஆண்டில், பந்தோபாத்யாய் அகில இந்திய நூற்பாளர்கள் சங்கத்தில் சேர்ந்தார். இது உள்நாட்டில் <ref target="https://ta.wikipedia.org/wiki/சேவா_கிராமம்">சேவாகிராம்</ref> சர்கா சங்கம் அழைக்கப்படுகிறது. 1961 வரை அங்கு பணியாற்றினார். இந்த நேரத்தில், இவர் <ref target="https://ta.wikipedia.org/wiki/நிலக்கொடை_இயக்கம்">நிலக்கொடை இயக்கத்திலும்</ref> ஈடுபட்டார். 1961 ஆம் ஆண்டில், இவர் காதி மற்றும் கிராம தொழில் ஆணையத்தின் துணை இயக்குநராகத் தேர்ந்தெடுக்கப்பட்டார். அங்கு இவர் 1984 வரை அதன் துணை தலைமை நிர்வாக அதிகாரியாக பணியில் இருந்து ஓய்வு பெறும் வரை பணியாற்றினார். ஓய்வு பெறுவதற்கு முன்னர், <ref target="https://ta.wikipedia.org/wiki/பீகார்">பீகார்</ref>, <ref target="https://ta.wikipedia.org/wiki/ஒடிசா">ஒடிசா</ref> மற்றும் <ref target="https://ta.wikipedia.org/wiki/மேற்கு_வங்காளம்">மேற்கு வங்காளங்களில்</ref> இந்த ஆணையத்தின் நிர்வாக இயக்குநராகவும் பணியாற்றினார். 1969 ஆம் ஆண்டில் காந்தி நூற்றாண்டு கொண்டாட்டக் குழுவின் தலைமை நிர்வாகியாகவும் இருந்தார். <ref target="https://ta.wikipedia.org/wiki/முதற்_பக்கம்#cite_note-iPeace_bio-5">[5]</ref></p>
<p>அடுத்த இரண்டு தசாப்தங்களில் பந்தோபாத்யாய் காந்தி சமாரக நிதி போன்ற பல்வேறு அமைப்புகளில் பணியாற்றினார். <ref target="https://ta.wikipedia.org/wiki/இந்தியப்_பிரதமர்">பிரதமர் தலைமையில்</ref>, மத்திய தலைவர் காதி குறித்த சான்றிதழ் குழுவின் செயலாளராகவும், காதி மிஷன் அதன் கூட்டு அழைப்பாளராகவும், காதி மற்றும் கிராம கைத்தொழில் ஆணையத்தின் குழுவின் உறுப்பினராகவும் பணியாற்றினார்.  <ref target="https://ta.wikipedia.org/wiki/முதற்_பக்கம்#cite_note-iPeace_bio-5">[5]</ref></p>
<p>2006 இல், இவர் மீண்டும் காதி அமைப்பின் உறுப்பினராக தேர்ந்தெடுக்கப்பட்டார். ஏழைகளின் மேம்பாட்டில் ஈடுபட்டுள்ள பல அமைப்புகளுடன் கிராமப்புறங்களில் பந்தோபாத்யாய் தொடர்ந்து பணியாற்றி வருகிறார். <ref target="https://ta.wikipedia.org/wiki/முதற்_பக்கம்#cite_note-iPeace_bio-5">[5]</ref></p>
பதவிகள்
<figure><caption> <ref target="https://ta.wikipedia.org/wiki/வெள்ளையனே_வெளியேறு_இயக்கம்">வெளியேறு இயக்க</ref> நாட்களின் காணொளிக் காட்சிகள்.</caption></figure>
<p>1946 முதல் 1951 வரை மாவட்ட காங்கிரசு குழுவின்  செயலாளராக பணியாற்றினார். <ref target="https://ta.wikipedia.org/wiki/முதற்_பக்கம்#cite_note-iPeace_bio-5">[5]</ref> 1961 இல் காதி மற்றும் கிராம தொழில் ஆணையத்தின் துணை இயக்குநராக இருந்தார். 1969இல் காந்தி நூற்றாண்டு குழுவின் தலைமை நிவாகியாக இருந்தார்.  </p>
<list type="unordered"><item>1984 இல் காதி மற்றும் கிராம தொழில் ஆணையத்தின் தலைமை நிர்வாக அதிகாரியாக பணியாற்றினார். 1984இல் காதி மற்றும் கிராம தொழில் ஆணையத்தின் உறுப்பினராக இருந்தார். காந்தி சமாரக நிதிக்குழுவின் செயலாளராகவும் இருந்தார் <ref target="https://ta.wikipedia.org/wiki/முதற்_பக்கம்#cite_note-Rediff_Interview-2">[2]</ref> மேலும், காதி மிஷனின் கூட்டு ஒருங்கிணைப்பளராகவும், காதி பற்றிய மத்திய சான்றிதழ் குழுவின் தலைவராகவும் இருந்தார்.</item></list>
விருதுகள் மற்றும் அங்கீகாரங்கள்
<list type="unordered"><item><ref target="https://ta.wikipedia.org/wiki/பத்ம_பூசண்">பத்ம பூஷண்</ref> - 2010 <ref target="https://ta.wikipedia.org/wiki/முதற்_பக்கம்#cite_note-Padma_announcement-3">[3]</ref></item>
<item>ஆனந்த புரஸ்காரம் <ref target="https://ta.wikipedia.org/wiki/முதற்_பக்கம்#cite_note-iPeace_bio-5">[5]</ref></item>
<item>அஷலதா புரஸ்காரம் - <ref target="https://ta.wikipedia.org/wiki/விஸ்வபாரதி_பல்கலைக்கழகம்">விஸ்வ பாரதி பல்கலைக்கழகம்</ref></item>
<item>அன்னட சங்கர் இலக்கிய விருது - பங்களா அகாடமி</item></list>
எழுத்துக்களில்
<p>சைலேஷ் குமார் பந்தோபாத்யாய் ஒரு சிறந்த எழுத்தாளர் ஆவார். இவரது புத்தகங்களில் ஒன்றான <hi rend="italic">காந்தி பரிக்ரமா</hi>, <ref target="https://ta.wikipedia.org/wiki/கொல்கத்தா_பல்கலைக்கழகம்">கல்கத்தா பல்கலைக்கழகத்தால்</ref> <ref target="https://ta.wikipedia.org/wiki/மெய்யியல்">தத்துவம்</ref> குறித்த மூன்று ஆண்டு கௌரவ பட்டத்திற்கான உரையாக பரிந்துரைக்கப்படுகிறது. <ref target="https://ta.wikipedia.org/wiki/முதற்_பக்கம்#cite_note-Text-6">[6]</ref></p>
</text></body></html>