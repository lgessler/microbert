<html><body><text id="wikipedia_ta_wikipedia_org__516861.html" ns="0" revid="3214051" sourceurl="https://ta.wikipedia.org/wiki/%E0%AE%9C%E0%AF%86%E0%AE%A3%E0%AF%8D%E0%AE%9F%E0%AE%B0%E0%AE%BE%E0%AE%9F%E0%AF%8D%E0%AE%9F%E0%AE%BE" title="ஜெண்டராட்டா" type="wikipedia">ஜெண்டராட்டா<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_settlement">வார்ப்புரு:Infobox settlement</ref> with unknown parameter "pushpin_label_position1" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_settlement">வார்ப்புரு:Infobox settlement</ref> with unknown parameter "coordinates_region" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_settlement">வார்ப்புரு:Infobox settlement</ref> with unknown parameter "pushpin_map_caption1" (this message is shown only in preview).
<p><hi rend="bold">ஜெண்டராட்டா</hi> என்பது (<ref target="https://ta.wikipedia.org/wiki/மலாய்_மொழி">மலாய்</ref>:<hi rend="italic">Jenderata </hi>; <ref target="https://ta.wikipedia.org/wiki/ஆங்கிலம்">ஆங்கிலம்</ref>:<hi rend="italic">Jenderata </hi>; <ref target="https://ta.wikipedia.org/wiki/சீனம்">சீனம்</ref>:延达塔) <ref target="https://ta.wikipedia.org/wiki/மலேசியா">மலேசியா</ref>, <ref target="https://ta.wikipedia.org/wiki/பேராக்">பேராக்</ref> மாநிலத்தில், <ref target="https://ta.wikipedia.org/wiki/ஹீலிர்_பேராக்">ஹீலிர் பேராக்</ref> மாவட்டத்தில் உள்ள ஒரு சிறு நகரம். இங்கு எண்ணெய்ப் பனை உற்பத்தி முக்கியத் தொழிலாகும். தவிர, இந்த நகரத்தின் சுற்று வட்டாரங்களில் பல தென்னைத் தோட்டங்கள் உள்ளன. ஜெண்ட்ராட்டாவில் இருந்து <ref target="https://ta.wikipedia.org/wiki/தெலுக்_இந்தான்">தெலுக் இந்தான்</ref> நகருக்குச் செல்லும் வழியில் அந்தத் தோட்டங்களைக் காண முடியும். </p>
<p>ஜெண்டராட்டா நகருக்கு அருகில் உள்ள நகரங்கள் <ref target="https://ta.wikipedia.org/wiki/தெலுக்_இந்தான்">தெலுக் இந்தான்</ref>, <ref target="https://ta.wikipedia.org/wiki/ஊத்தான்_மெலிந்தாங்">ஊத்தான் மெலிந்தாங்</ref>, <ref target="https://ta.wikipedia.org/wiki/பாகன்_டத்தோ">பாகன் டத்தோ</ref>. </p>
பொது
எண்ணெய்ப்பனை தொழிற்சாலைகள்
<p>பிரித்தானிய காலனித்துவ காலத்தில் ஜெண்டராட்டாவில் முதலில் ரப்பர்  பயிரிடப்பட்டது. ரப்பர் மற்றும் எண்ணெய் பனை கொண்டு செல்ல ஓர் இரயில் பாதை அமைக்கப்பட்டது.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
<p>ஜெண்டராட்டாவில் யூனிடாட்டா (Unitata) மற்றும் யுனைடெட் பிளான்டேஷன் (United Plantation Sdn Bhd) நிறுவனங்களுக்குச் சொந்தமான எண்ணெய்ப்பனை தொழிற்சாலைகள் உள்ளன. அந்தத் தொழிற்சாலைகளை இந்த இரயில் பாதை நேரடியாகத் தெலுக் இந்தான் படகு துறையுடன் இணைக்கிறது.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
<p>ஜெண்டராட்டா தோட்டம் ஒரு பெரிய எண்ணெய்ப்பனை தோட்டம் ஆகும். ஊத்தான் மெலிந்தாங்கிற்கு அருகில் அமைந்துள்ளது. 1906-இல் நிறுவப்பட்டது. </p>
ஜெண்டராட்டா விமான நிலையம்
<p>ஜெண்டராட்டாவில் சிறு விமானங்கள் தரையிறங்க ஒரு சிறிய விமான நிலையமும் உள்ளது. நில வழியை விட விமான வழியைப் பயன்படுத்த பிரித்தானிய தோட்ட நிர்வாகிகளுக்கு மிகவும் வசதியாக இருந்தது. இந்த விமான நிலையம் யுனைடெட் பிளான்டேஷன்ஸ் நிறுவனத்திற்கு சொந்தமானது. 1906-ஆம் ஆண்டில் தோற்றுவிக்கப் பட்டது.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
ஜெண்டராட்டா தமிழர்கள்
<p>1846-ஆம் ஆண்டில் அப்போதைய மலாயாவுக்கு தமிழ்நாட்டில் இருந்து 1800 தமிழர்கள் கொண்டு வரப்பட்டார்கள். அவர்களில் பலர் ஜெண்டராட்டா; பெர்னாம்; ஊத்தான் மெலிந்தாங்; <ref target="https://ta.wikipedia.org/wiki/ருங்குப்">ருங்குப்</ref>; <ref target="https://ta.wikipedia.org/wiki/சங்காட்_ஜோங்">சங்காட் ஜோங்</ref> போன்ற இடங்களுக்கு கொண்டு செல்லப் பட்டனர்.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
<p>1840-ஆம் ஆண்டுகளில் <ref target="https://ta.wikipedia.org/wiki/லைபீரியா">லைபீரியா</ref> <ref target="https://ta.wikipedia.org/wiki/காபி">காபி</ref> <ref target="https://ta.wikipedia.org/wiki/மலாயா">மலாயாவில்</ref> பயிர் செய்யப்பட்டு நல்ல விளைச்சலைக் கொடுத்தது. அந்த வகையில் லைபீரியா காபிக்கு <ref target="https://ta.wikipedia.org/wiki/தெலுக்_இந்தான்">தெலுகான்சன்</ref> முன்னோடியாக விளங்கியது.<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
<p>அந்தக் காலக் கட்டத்தில் ஊத்தான் மெலிந்தாங் பகுதிகளில் ஆங்கிலேயர்களுக்குச் சொந்தமான காபி, தென்னைத் தோட்டங்களில் தொழிலாளர் பற்றாக்குறை நிலவியது. அதை நிவர்த்தி செய்ய <ref target="https://ta.wikipedia.org/wiki/ஆந்திரா">ஆந்திராவில்</ref> இருந்து 1000 தமிழர்களும் ஆந்திர வம்சாவளியினரும் கொண்டு வரப் பட்டார்கள். இவர்களில் ஆந்திர வம்சாவளியினரே அதிகம்.<ref target="https://ta.wikipedia.org/wiki/முதற்_பக்கம்#cite_note-rajoo-6">[6]</ref></p>
ஜெண்டராட்டா தமிழ்ப்பள்ளிகள்
<p>1. <hi rend="bold">ஜெண்டராட்டா தமிழ்ப்பள்ளி (1)</hi> (SJKT Ladang Jendarata 1). மாணவர்கள் எண்ணிக்கை: 98. ஆண்கள்: 51; பெண்கள்: 47.
2. <hi rend="bold">ஜெண்டராட்டா தமிழ்ப்பள்ளி (2)</hi> (SJKT Ladang Jendarata 2). மாணவர்கள் எண்ணிக்கை: 42. ஆண்கள்: 17; பெண்கள்: 25.
3. <hi rend="bold">ஜெண்டராட்டா தமிழ்ப்பள்ளி (3)</hi> (SJKT Ladang Jendarata 3). மாணவர்கள் எண்ணிக்கை: 103. ஆண்கள்: 55; பெண்கள்: 48.<ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
</text></body></html>