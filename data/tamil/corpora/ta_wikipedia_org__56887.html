<html><body><text id="wikipedia_ta_wikipedia_org__56887.html" ns="0" revid="3224381" sourceurl="https://ta.wikipedia.org/wiki/%E0%AE%AE%E0%AE%BE%E0%AE%A4%E0%AF%8D%E0%AE%A4%E0%AE%BF%E0%AE%9A%E0%AF%81_%E0%AE%B5%E0%AE%95%E0%AF%8D%E0%AE%95%E0%AE%B0%E0%AF%8D%E0%AE%A9%E0%AE%BE%E0%AE%95%E0%AE%B2%E0%AF%8D" title="மாத்திசு வக்கர்னாகல்" type="wikipedia">மாத்திசு வக்கர்னாகல்
<p><hi rend="bold">மாத்திசு வக்கர்னாகல்</hi> (Mathis Wackernagel) (பிறப்பு: நவம்பர் 10, 1962), <ref target="https://ta.wikipedia.org/wiki/சுவிட்சர்லாந்து">சுவிட்சர்லாந்தில்</ref> பிறந்த ஒரு <ref target="https://ta.wikipedia.org/wiki/பேண்தகுநிலை">பேண்தகுநிலை</ref> ஆர்வலர் ஆவார். இவர் தற்போது <ref target="https://ta.wikipedia.org/wiki/உலக_அடித்தட_வலையமைப்பு">உலக அடித்தட வலையமைப்பு</ref> என்னும் நிறுவனத்தின் <ref target="https://ta.wikipedia.org/wiki/செயலாக்க_நெறியாளர்">செயலாக்க நெறியாளர்</ref> பதவியில் உள்ளார். இந் நிறுவனம், <ref target="https://ta.wikipedia.org/wiki/கலிபோர்னியா">கலிபோர்னியாவின்</ref> <ref target="https://ta.wikipedia.org/wiki/ஆக்லாந்து_(கலிபோர்னியா)">ஆக்லாந்திலுள்ள</ref>, <ref target="https://ta.wikipedia.org/wiki/பேண்தகுநிலை">பேண்தகுநிலை</ref> தொடர்பான அளவை முறைகளை உருவாக்கிப் பிரபலப்படுத்துவதில் ஈடுபட்டுள்ள <ref target="https://ta.wikipedia.org/wiki/இலாப_நோக்கற்ற_நிறுவனம்">இலாப நோக்கற்ற நிறுவனம்</ref> ஆகும்.</p>
<p>சுவிஸ் கூட்டாட்சித் தொழில்நுட்ப நிறுவனத்தில், <ref target="https://ta.wikipedia.org/wiki/இயந்திரப்_பொறியியல்">இயந்திரப் பொறியியல்</ref> பட்டம் பெற்ற இவர், <ref target="https://ta.wikipedia.org/wiki/கனடா">கனடாவின்</ref> <ref target="https://ta.wikipedia.org/wiki/வான்கூவர்">வான்கூவரில்</ref> உள்ள பிரித்தானிய கொலம்பியாப் பல்கலைக்கழகத்தின், சமூக மற்றும் பிரதேசத் திட்டமிடல் கல்லூரியில் <ref target="https://ta.wikipedia.org/wiki/முனைவர்">முனைவர்</ref> பட்டம் பெற்றார். அங்கே <ref target="https://ta.wikipedia.org/wiki/வில்லியம்_ரீசு">வில்லியம் ரீசின்</ref> கீழ் ஆய்வுக் கட்டுரைக்காக அவர் செய்த ஆய்வுகளின்போது முன்னர் வில்லியம் ரீசு உருவாக்கிய <ref target="https://ta.wikipedia.org/wiki/சூழலியல்_அடித்தடம்">சூழலியல் அடித்தடம்</ref> என்னும் <ref target="https://ta.wikipedia.org/wiki/கருத்துரு">கருத்துருவை</ref> வளர்த்து எடுத்ததுடன், அதனைக் கணிப்பிடுவதற்கான வழிமுறைகளை உருவாக்குவதிலும் ஈடுபட்டார்.</p>
வெளியிணைப்புக்கள்
<list type="unordered"><item><ref target="http://footprintnetwork.org/">உலக அடித்தட வலையமைப்பு</ref></item>
<item><ref target="http://www.treehugger.com/files/2007/06/meet_the_bookke_1.php">மாத்திசு வக்கர்னாகலுடன் ஒரு நேர்காணல்</ref> <ref target="https://web.archive.org/web/20090808063105/http://www.treehugger.com/files/2007/06/meet_the_bookke_1.php">பரணிடப்பட்டது</ref> 2009-08-08 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.airamerica.com/ecotalk/node/679">எயார் அமெரிக்கா வானொலியில் மாத்திசு வக்கர்னாகலுடன் ஒரு நேர்காணல்</ref> <ref target="https://web.archive.org/web/20070926223055/http://www.airamerica.com/ecotalk/node/679">பரணிடப்பட்டது</ref> 2007-09-26 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item></list>
</text></body></html>