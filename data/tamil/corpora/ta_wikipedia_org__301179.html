<html><body><text id="wikipedia_ta_wikipedia_org__301179.html" ns="0" revid="3384743" sourceurl="https://ta.wikipedia.org/wiki/%E0%AE%86%E0%AE%A3%E0%AF%8D%E0%AE%9F%E0%AE%BF%E0%AE%AE%E0%AE%A9%E0%AE%BF_%E0%AE%AE%E0%AF%82%E0%AE%B5%E0%AE%AF%E0%AF%8B%E0%AE%9F%E0%AF%88%E0%AE%9F%E0%AF%81" title="ஆண்டிமனி மூவயோடைடு" type="wikipedia">ஆண்டிமனி மூவயோடைடு
<p><hi rend="bold">ஆண்டிமனி மூவயோடைடு</hi> <hi rend="italic">( Antimony triiodide)</hi> என்பது (SbI3) என்ற <ref target="https://ta.wikipedia.org/wiki/மூலக்கூற்று_வாய்ப்பாடு">மூலக்கூற்று வாய்ப்பாடு</ref> கொண்ட ஒரு <ref target="https://ta.wikipedia.org/wiki/கனிம_வேதியியல்">கனிம வேதியியல்</ref> சேர்மமாகும். <ref target="https://ta.wikipedia.org/wiki/மாணிக்கம்">மாணிக்கச்</ref> சிவப்பிலான இத்திண்மம் மட்டுமே ஆண்டிமனி தனிமத்தின் அடையாளப்படுத்தப்பட்ட ஒர் இரும அயோடைடு ஆகும். அதாவது முழு சேர்மமும் (SbxIy) என்ற வாய்ப்பாட்டுக்குள் தனிப்படுத்தப்படுகிறது. இது ஆண்டிமனியை +3 என்ற <ref target="https://ta.wikipedia.org/wiki/ஆக்சிசனேற்ற_நிலை">ஆக்சிசனேற்ற நிலையில்</ref> கொண்டுள்ளது. கனமான முதன்மைக்குழு தனிமங்களின் பல <ref target="https://ta.wikipedia.org/wiki/அயோடைடு">அயோடைடுகள்</ref> போல இவற்றின் கட்டமைப்புகள் அவற்றின் திட, திண்ம மற்றும் வாயு நிலைகளைச் சார்ந்திருக்கின்றன. <ref target="https://ta.wikipedia.org/wiki/வலுவளவு_ஓட்டு_இலத்திரன்_சோடிகளின்_தள்ளுகைக்_கொள்கை">வலுவளவு ஓட்டு இலத்திரன் சோடிகளின் தள்ளுகைக் கொள்கையில்</ref>  எதிர்பார்த்தபடியே,  <ref target="https://ta.wikipedia.org/wiki/வாயு">வாயுநிலை</ref> (SbI3)  மூலக்கூறு சார்ந்த ஒரு பட்டைக்கூம்பு வகைக் கட்டமைப்புடையதாகும். <ref target="https://ta.wikipedia.org/wiki/திண்மம்">திண்ம நிலையில்</ref> ஆண்டிமனி (Sb) மையங்கள் ஆறு அயோடைடு <ref target="https://ta.wikipedia.org/wiki/ஈந்தணைவி">ஈந்தணைவிகளால்</ref> ஆக்கப்பட்ட ஒர் எண்முகத்திண்மமாக இருந்தாலும், மூன்று ஈந்தணைவிகள் நெருக்கமாகவும் மூன்று ஈந்தணைவிகள் அதிக இடைவெளியுடனும் காணப்படுகின்றன<ref target="https://ta.wikipedia.org/wiki/முதற்_பக்கம்#cite_note-5">[5]</ref> . ஆனால், இதனை ஒத்த சேர்மமான <ref target="https://ta.wikipedia.org/wiki/பிசுமத்து_அயோடைடு">பிசுமத்து அயோடைடு</ref> (BiI3 ) இல் ஆறு பிசுமத்து – அயோடைடு (Bi—I) பிணைப்பு இடைவெளிகளும் சமமாகவே உள்ளன<ref target="https://ta.wikipedia.org/wiki/முதற்_பக்கம்#cite_note-6">[6]</ref>.</p>
தயாரிப்பு
<p>ஆண்டிமனியுடன் தனிமநிலை <ref target="https://ta.wikipedia.org/wiki/அயோடின்">அயோடின்</ref> வினைபுரிந்து அல்லது <ref target="https://ta.wikipedia.org/wiki/ஆண்டிமனி_மூவாக்சைடு">ஆண்டிமனி மூவாக்சைடுடன்</ref> <ref target="https://ta.wikipedia.org/wiki/ஐதரயோடிக்_அமிலம்">ஐதரயோடிக் அமிலம்</ref> வினைபுரிந்து ஆண்டிமனி மூவயோடைடு உருவாகிறது. கொதிக்கும் <ref target="https://ta.wikipedia.org/wiki/பென்சீன்">பென்சீன்</ref> அல்லது <ref target="https://ta.wikipedia.org/wiki/நாற்குளோரோயீத்தேன்">நாற்குளோரோயீத்தேன்</ref> சேர்மத்தில் ஆண்டிமனி மற்றும் அயோடின் இடைவினை புரிவதாலும் ஆண்டிமனி மூவயோடைடை மாற்று வழிமுறையில் தயாரிக்கலாம்.</p>
பயன்கள்
<p>வெப்பமின் பொருட்களில் கலப்பு மாசுவாக ஆண்டிமனி மூவயோடைடு பயன்படுத்தப்படுகிறது<ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
</text></body></html>