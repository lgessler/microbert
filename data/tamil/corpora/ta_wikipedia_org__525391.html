<html><body><text id="wikipedia_ta_wikipedia_org__525391.html" ns="0" revid="3316741" sourceurl="https://ta.wikipedia.org/wiki/%E0%AE%85%E0%AE%A9%E0%AF%81%E0%AE%B0%E0%AE%BE%E0%AE%A4%E0%AE%BE_%E0%AE%B2%E0%AF%8B%E0%AE%95%E0%AE%BF%E0%AE%AF%E0%AE%BE" title="அனுராதா லோகியா" type="wikipedia">அனுராதா லோகியா
<p><hi rend="bold">அனுராதா லோகியா</hi> ( <hi rend="bold">Anuradha Lohia</hi> ) இந்திய மூலக்கூறு <ref target="https://ta.wikipedia.org/wiki/ஒட்டுண்ணியியல்">ஒட்டுண்ணியலாளர்</ref> ஆவார். <ref target="https://ta.wikipedia.org/wiki/நோய்த்தொற்று">தொற்று நோய்கள் துறையில்</ref>  இவர் பணிபுரிகிறார். <ref target="https://ta.wikipedia.org/wiki/முதற்_பக்கம்#cite_note-1">[1]</ref> <ref target="https://ta.wikipedia.org/wiki/முதற்_பக்கம்#cite_note-2">[2]</ref>  தற்போது <ref target="https://ta.wikipedia.org/wiki/மாநிலப்_பல்கலைக்கழகம்,_கொல்கத்தா">மாநிலப்  பல்கலைக்கழகத்தின்</ref> துணைவேந்தராக உள்ளார். <ref target="https://ta.wikipedia.org/wiki/முதற்_பக்கம்#cite_note-3">[3]</ref> <ref target="https://ta.wikipedia.org/wiki/முதற்_பக்கம்#cite_note-4">[4]</ref> <ref target="https://ta.wikipedia.org/wiki/முதற்_பக்கம்#cite_note-5">[5]</ref> <ref target="https://ta.wikipedia.org/wiki/முதற்_பக்கம்#cite_note-6">[6]</ref> முன்னதாக இவர்  <ref target="https://ta.wikipedia.org/wiki/கொல்கத்தா">கொல்கத்தாவில்</ref> உள்ள <ref target="https://ta.wikipedia.org/wiki/போசு_நிறுவனம்">போசு நிறுவனத்தில்</ref> உயிர் வேதியியல் துறையின் தலைவராக இருந்தார். இந்தோ-பிரிட்டிசு வெல்கம் அறக்கட்டளை, இந்தியாவில் மருத்துவ ஆராய்ச்சியை ஊக்குவிக்கும் டிபிடி இந்தியா அலையன்சு என்ற அமைப்புகளின் தலைவராகவும் அனுராதா இருந்துள்ளார். <ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
கல்வி மற்றும் தொழில்
<p><ref target="https://ta.wikipedia.org/wiki/கொல்கத்தா">கொல்கத்தாவில்</ref> உள்ள பெண்களுக்கான மாடர்ன் உயர்நிலைப் பள்ளி மாணவியாக இவர் கல்வி கற்றார். <ref target="https://ta.wikipedia.org/wiki/கொல்கத்தா_பல்கலைக்கழகம்">கொல்கத்தா பல்கலைக்கழகத்தில்</ref> உள்ள <ref target="https://ta.wikipedia.org/wiki/மாநிலப்_பல்கலைக்கழகம்,_கொல்கத்தா">மாநிலக் கல்லூரியில்</ref> படித்து உடலியல் அறிவியலில் இளநிலை பட்டமும், <ref target="https://ta.wikipedia.org/wiki/கொல்கத்தா_பல்கலைக்கழகம்">கொல்கத்தா பல்கலைக்கழகத்தின்</ref> ராசாபசார் அறிவியல் கல்லூரியில்  படித்து முதுநிலை உடலியல் பட்டமும் பெற்றார். <ref target="https://ta.wikipedia.org/wiki/இந்திய_வேதியியல்_உயிரியல்_நிறுவனம்">பின்னர் இந்திய வேதியியல் உயிரியல் நிறுவனத்தில்</ref> விப்ரியோ காலரா எனப்படும் பாக்டீரியா குறித்த ஆய்வை மேற்கொண்டு  முனைவர் பட்டம் பெற்றார். <ref target="https://ta.wikipedia.org/wiki/முதற்_பக்கம்#cite_note-8">[8]</ref> அனுராதா உலகின் பல்வேறு பல்கலைக்கழகங்களில் வருகை தரும் விஞ்ஞானியாக இருந்தார்.  நியூயார்க் பல்கலைக்கழக மருத்துவ மையத்தில் முதுகலை ஆராய்ச்சி செய்தார். <ref target="https://ta.wikipedia.org/wiki/இந்திய_அறிவியல்_கழகம்">இந்திய அறிவியல் அகாடமியின் உறுப்பினராகவும் தேர்ந்தெடுக்கப்பட்டார்</ref> .  சிறீ சக்தி விருதும், யுனெசுகோவின் மூலக்கூறு மற்றும் செல் உயிரியல் வலையமைப்பு  மானியமும் வழங்கப்பட்டன.</p>
</text></body></html>