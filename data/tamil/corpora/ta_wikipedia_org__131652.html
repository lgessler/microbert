<html><body><text id="wikipedia_ta_wikipedia_org__131652.html" ns="0" revid="3294488" sourceurl="https://ta.wikipedia.org/wiki/%E0%AE%AA%E0%AF%8B%E0%AE%9F%E0%AE%BF%E0%AE%A8%E0%AE%BE%E0%AE%AF%E0%AE%95%E0%AF%8D%E0%AE%95%E0%AE%A9%E0%AF%82%E0%AE%B0%E0%AF%8D_%E0%AE%95%E0%AF%81%E0%AE%B1%E0%AF%81%E0%AE%A8%E0%AE%BF%E0%AE%B2_%E0%AE%AE%E0%AE%A9%E0%AF%8D%E0%AE%A9%E0%AE%B0%E0%AF%8D%E0%AE%95%E0%AE%B3%E0%AF%8D" title="போடிநாயக்கனூர் குறுநில மன்னர்கள்" type="wikipedia">போடிநாயக்கனூர் குறுநில மன்னர்கள்

<p><ref target="https://ta.wikipedia.org/wiki/ஆந்திரம்">ஆந்திரம்</ref> மாநிலத்தில் இருந்து பதினோராம் நூற்றாண்டில் தமிழகத்திற்குக் குடிபெயர்ந்த <ref target="https://ta.wikipedia.org/wiki/ராஜகம்பளம்">ராஜகம்பளம்</ref> மக்கள் மேற்கு மற்றும் கொங்கு பகுதிகளில் தங்கள் இருப்பிடத்தை அமைத்துக் கொண்டனர் . இவ்வாறாகக் குடிபெயர்ந்த ஒரு கூட்டத்தினர்தான் <ref target="https://ta.wikipedia.org/wiki/போடிநாயக்கனூர்">போடிநாயக்கனூர்</ref> பகுதியை ஆட்சி செய்த வம்சாவளியினர். இவர்கள் <hi rend="bold">வேகிளியார் சில்லவார் </hi> என்னும் உட்பிரிவினைக் கொண்ட வம்சாவளியினர் .<ref target="https://ta.wikipedia.org/wiki/முதற்_பக்கம்#cite_note-books.google.co.in-1">[1]</ref>.</p>
கேரளா வர்மா
<p>அக்காலத்தில் இப்பகுதி கேரளா வர்மா என்பவற்றின் கட்டுபாட்டில் இருந்தது , ராஜகம்பளம் மக்கள் இங்கு வந்து இவற்றை வென்று தங்களது  பகுதிகளாக்கிக் கொண்டனர் . இங்கு இவர்கள் தனியாக சுயாட்சி செய்து வந்துள்ளனர் . <hi rend="bold">சக்க நாயக்கர் </hi> என்பவர் இங்கு சிறு ஆட்சியினை செய்து வந்துள்ளார் . பாண்டியர்களிடம் நன்மதிப்பு பெற்று வந்தனர் .</p>
திருமலை போடி நாயக்கர்
<p>முத்து முள்ளக்கான் என்பவன் ராயரின் எல்லைகளுக்குள் மிகுந்த படைகளுடன் செல்லத் திட்டமிட்டு வருகையில் அவனுக்கு எதிராக நின்று <ref target="https://ta.wikipedia.org/wiki/திருமலை_நாயக்கர்">திருமலை நாயக்கரை</ref> காத்ததால் இவருக்கு மன்னர் <hi rend="bold">திருமலை </hi> என்ற பட்டத்தினை தருகின்றார் . இவருடைய குடும்பத்தினர் திருமலை என்ற பட்டத்தினை தங்களது முன்னால் சூடிகொள்கின்றனர்.</p>
முதல் பாளையம்
<p><ref target="https://ta.wikipedia.org/wiki/அரியநாத_முதலியார்">அரியநாத முதலியார்</ref> மதுரை பாளையங்களை பிரிக்க திட்டம் இட்டபொழுது முதல் பாளையமாக பிரிக்கப்பட்ட பகுதி இவர்களுடையது தான் . திருமஞ்சனம் காடு என்று அழைக்கப்பட்ட இப்பகுதி பிறகு இவர்களின் குடும்ப பெயரான <hi rend="bold">போடி </hi> என்பதை இனைத்து <hi rend="bold">போடிநாயக்கனூர் </hi> என்று பெயர் மாற்றம் செய்தனர் .</p>
திருமலை பங்காரு முத்து நாயக்கர்
<p><ref target="https://ta.wikipedia.org/wiki/நாயக்கர்">நாயக்கர்கள் </ref> ஆட்சிக்காலத்தில் பாளையம் என்ற முறை கொண்டு வந்த பின்னர் முதல் முதலாக பொறுப்பேற்றவர் இவரே . இவர் <ref target="https://ta.wikipedia.org/wiki/பெரியகுளம்">பெரியகுளம்</ref> பகுதியில் உள்ள சுப்ரமணிய சாமி கோவில் கட்டியதோடு மண்டபபடியும் அளித்துள்ளார். இவர் இக்கோவிலுக்கு தேர் , மற்றும் பிரமோற்சவம் செய்ய பல பொருட்களை வழங்கி உள்ளார் . பல <hi rend="bold">நந்தவனங்களை </hi> அமைத்துள்ளார் . இவர் புகழ்பெற்ற <ref target="https://ta.wikipedia.org/wiki/சின்னமனூர்_பூலாநந்தீசுவரர்_கோயில்">சின்னமனூர் பூலாநந்தீசுவரர் கோயில்  </ref> அமைத்துள்ளார் . இவருக்கு பிறகு பொறுப்பேற்ற திருமலை போடி நாயக்கர் , ஜக்கன்ன நாயக்கர் , ராஜு நாயக்கர் பொறுப்பேற்றனர். இவர் குலசேகர தம்பிரான் என்ற மன்னனை வென்றுள்ளார் .<ref target="https://ta.wikipedia.org/wiki/முதற்_பக்கம்#cite_note-books.google.co.in-1">[1]</ref></p>
கண்கொடுத்த அய்யன்
<p>போடிநாயக்கனூர் மன்னர்கள் ஏனைய ராஜகம்பளம் மக்களை போலவே கடவுள் பக்தி அதிகம் கொண்டவர்கள் . மாந்தரிகம் போன்றவற்றிலும் திறமையானவர்கள் . இவர்களின் குல தெய்வம் <ref target="https://ta.wikipedia.org/wiki/ஜக்கம்மா_தேவி">ஜக்கம்மா தேவி</ref> . ஒரு நாள் <ref target="https://ta.wikipedia.org/wiki/வேளாளர்">வேளாளர்</ref> குலத்தில் பிறந்த ஒரு பெண் கண்பார்வை இழந்தததால் <ref target="https://ta.wikipedia.org/wiki/மதுரை_மீனாட்சியம்மன்_கோவில்">மதுரை மீனாட்சி அம்மன்</ref> கோவிலில் அம்மனிடம் வேண்டுகிறார் . அன்று இரவு அப்பெண்ணின் கனவில் தோன்றிய அம்மன் <ref target="https://ta.wikipedia.org/wiki/போடிநாயக்கனூர்">போடிநாயக்கனூர்</ref> பகுதியை ஆட்சி செய்துக்கொண்டு இருக்கும் <hi rend="bold">ராஜு நாயக்கர் </hi> என்பவரிடம் சென்று கண்பார்வை வேண்டும் என்று வேண்டினால் உன் பார்வை கிட்டும் என்று சொல்கிறார் . அப்பெண்ணும் அம்மன் சொல்வதை செய்ய அவருக்கு கண்பார்வை கிட்டுகிறது . அன்றிலிருந்து <hi rend="bold">கண் கொடுத்த ராஜு நாயக்கர் அய்யன் </hi> என்று அழைக்கபட்டார் . <ref target="https://ta.wikipedia.org/wiki/மதுரை_நாயக்கர்கள்">மதுரை நாயக்கர்கள்</ref> இவரிடம் மிகுந்த மரியாதை கொண்டு இருந்தனர் . இவர் திருமலை நாயக்கருக்கு நெருக்கமான நண்பர் .</p>
காமராஜ பாண்டிய நாயக்கர்
<p>ஆங்கிலேயர்கள் ஆட்சி ஏற்பட்ட பிறகு முதல் முதலாக சட்டப்பேரவை கூடத்தில் தமிழில் பேசி தனது தமிழ் பற்றினை வெளிப்படுத்தினார் . ஆங்கிலம் இவருக்கு தெரிந்திருந்த நிலையிலும் இவர் தமிழில் பேசினார் . இவரது ஆட்சிக்கு உட்பட்ட பகுதிகளில் சிறிய குற்றங்கள் கூட நடைபெறவில்லை என்று ஆங்கிலேய கலக்டர் ரோஸ் பீட்டர் என்பவர் தனது நூலில் பதிந்துள்ளார் . இவர் வேட்டை ஆடுவதில் வல்லவர் . <hi rend="bold">திருமலை போடி காமராசு பாண்டிய நாயக்கர் </hi> என்னும் வாரிசுதாரர் <ref target="https://ta.wikipedia.org/wiki/தேவதானப்பட்டி">தேவதானப்பட்டி</ref> பகுதியில் அமைந்துள்ள சத்திரம் , சாவடிகளை அமைத்துள்ளார் . இவர் பாதசாரிகளுக்கு விடுதிகள் அமைத்துள்ளார் . இவர் விவசாயத்திற்கு முன்னுரிமை தந்துள்ளார் . இவர் வெட்டிய கம்மாய் இன்றும் <hi rend="bold"> காமராசு பூபால சமுத்திர கம்மாய் </hi> என்று அழைக்கபடுகிறது . மரம் நடுதல் , காடுகளை பாதுகாத்தல் போன்றவற்றில் கவனம் செலுத்தினார் .</p>
ஸ்ரீ காமுலு அம்மாள்
<p>ஸ்ரீ காமுலு அம்மாள் <ref target="https://ta.wikipedia.org/wiki/கண்டமநாயக்கனூர்">கண்டமனூர்</ref> ஜமீனில் பிறந்து போடிநாயக்கனூர் பகுதிக்கு மணமகளாக வந்தவர். இவரின் மகளை சாப்டூர் ஜமீன்ந்தாருக்கு திருமணம் செய்து வைத்தார். இவர் போடிநாயக்கனூர் மற்றும் சுற்று புற மக்களின் நலனுக்காக மருத்துவமனை அமைத்துள்ளார். இவர் <ref target="https://ta.wikipedia.org/wiki/வத்தலக்குண்டு_சென்றாயப்_பெருமாள்_கோயில்">வத்தலக்குண்டு சென்றாயப் பெருமாள் கோயில் </ref>, விக்னேஸ்வர கோவில் முதலியவற்றை அமைத்துள்ளார்; பல சத்திரங்களை கட்டயுள்ளார். கல்யாண மகால் அமைத்ததோடு விக்டோரியா மெமோரியல் பள்ளிக்கு அடிக்கல் நாட்டி பொருளுதவி செய்துள்ளார்.<ref target="https://ta.wikipedia.org/wiki/முதற்_பக்கம்#cite_note-books.google.co.in-1">[1]</ref></p>
மேற்கோள்கள்
<p>&lt;references&gt;</p>
</text></body></html>