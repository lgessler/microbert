<html><body><text id="wikipedia_ta_wikipedia_org__190906.html" ns="0" revid="3241221" sourceurl="https://ta.wikipedia.org/wiki/%E0%AE%95%E0%AF%82%E0%AE%95%E0%AF%81%E0%AE%B3%E0%AF%8D_%E0%AE%9F%E0%AE%BF%E0%AE%B0%E0%AF%88%E0%AE%B5%E0%AF%8D" title="கூகுள் டிரைவ்" type="wikipedia">கூகுள் டிரைவ்<ref target="https://ta.wikipedia.org/wiki/ஜிமெயில்_டிரைவ்">ஜிமெயில் டிரைவ்</ref> உடன் குழப்பிக் கொள்ளாதீர்கள்.

<p><hi rend="bold">கூகுள் டிரைவ்</hi> என்பது <ref target="https://ta.wikipedia.org/wiki/இணைய_கோப்பு_ஏற்ற_சேவை">இணைய வழியில்</ref> கோப்புகளை சேமிக்கும் சேவையாகும். இது <ref target="https://ta.wikipedia.org/wiki/கூகுள்">கூகுள்</ref> நிறுவனத்தினால், ஏப்பிரல் 24, 2012 ஆம் நாள் வெளியிடப்பட்டது.<ref target="https://ta.wikipedia.org/wiki/முதற்_பக்கம்#cite_note-Introducing_Google_Drive..._yes,_really-2">[2]</ref><ref target="https://ta.wikipedia.org/wiki/முதற்_பக்கம்#cite_note-3">[3]</ref>. இதன் மூலம் இணைய வழியில் ஒருவர் கோப்புகளைச் சேமிக்கலாம். தன் கோப்புகளை பிறருடன் பகிரலாம். கூட்டாகத் தொகுக்கலாம். இதற்கு முன்னர், <ref target="https://ta.wikipedia.org/wiki/கூகிள்_டாக்ஸ்">கூகிள் டாக்ஸ்</ref> என்ற சேவை, கோப்புகளை கூட்டாகத் தொகுக்கும் வசதியை அளித்தது. தற்போது, இந்த சேவையும் கூகுள் ட்ரைவில் கிடைக்கும். பொதுவெளியில் தெரியும்படி பகிரப்படும் கோப்புகளை <ref target="https://ta.wikipedia.org/wiki/தேடல்_பொறி">தேடல் பொறிகளின்</ref> மூலம் கண்டறியலாம்.</p>
சேமிப்பகம்
<p>கூகுள் டிரைவைப் பயன்படுத்தும் அனைவருக்கும் 15 ஜிபி நினைவகம் வழங்கப்படும். இந்த நினைவகத்தை கூகுள் டிரைவ், <ref target="https://ta.wikipedia.org/wiki/ஜிமெயில்">ஜிமெயில்</ref>, <ref target="https://ta.wikipedia.org/wiki/கூகுள்_பிளஸ்">கூகுள் பிளஸ்</ref> படங்கள் (பிக்காசா வெப் ஆல்பம்ஸ்) ஆகியவற்றுக்கு பயன்படுத்தலாம்.<ref target="https://ta.wikipedia.org/wiki/முதற்_பக்கம்#cite_note-4">[4]</ref><ref target="https://ta.wikipedia.org/wiki/முதற்_பக்கம்#cite_note-5">[5]</ref> அதிக நினைவகத்தைப் பெற விரும்பும் நபர், அளவிற்கேற்ப சந்தா தொகையை மாதந்தோறும் செலுத்தி தேவையான அளவில் பெறலாம். 100 ஜிபிக்கான சந்தா தொகை $4.99 அமெரிக்க டாலர்கள்.<ref target="https://ta.wikipedia.org/wiki/முதற்_பக்கம்#cite_note-6">[6]</ref><ref target="https://ta.wikipedia.org/wiki/முதற்_பக்கம்#cite_note-7">[7]</ref> முதலில் 1 ஜி.பி வழங்கப்பட்ட நினைவகம் பின்னர் 10 ஜிபியாக அதிகரிக்கப்பட்டது. மே 13, 2013 அன்று இந்த நினைவகம் ஜிமெயில், கூகுள் டிரைவ், பிக்காசா ஆகியனவற்றுள் பகிர்ந்துகொள்ள வழிசெய்தது.<ref target="https://ta.wikipedia.org/wiki/முதற்_பக்கம்#cite_note-8">[8]</ref></p>
நகர்பேசிகளில் (கைபேசி) கூகிள் டிரைவ் வசதி
<p><ref target="https://ta.wikipedia.org/wiki/ஆண்ட்ராய்டு_இயங்குதளம்">ஆண்டிராய்டு</ref> இயங்குதளத்தைக் கொண்டுள்ள நகர்பேசிகளில் டிரைவ் வசதியை இயக்கலாம். இதை 
இயக்க, <ref target="https://ta.wikipedia.org/wiki/கூகுள்_பிளே">கூகுள் பிளேயில்</ref> இருந்து இதற்கான செயலியை இலவசமாக பதவிறக்கிப் பயன்படுத்தலாம்.<ref target="https://ta.wikipedia.org/wiki/முதற்_பக்கம்#cite_note-9">[9]</ref> கணினியில் செய்வது போன்றே எல்லா வகை ஆவணங்களை உருவாக்கித் தொகுக்க முடியும். 
கையெழுத்து, பிற ஆவணம் போன்றவற்றை படமெடுத்து, அவற்றை எழுத்துகளாக மாற்றி தொகுக்கவும் செய்யலாம்.<ref target="https://ta.wikipedia.org/wiki/முதற்_பக்கம்#cite_note-10">[10]</ref> ஐபோனுக்கான கூகுள் பயன்பாட்டைக் கொண்டு கூகுள் 
டாக்ஸ் வசதியை பயன்படுத்தவும் வழி செய்யப்பட்டுள்ளது. பிற கைபேசிகளிலும் இந்த கோப்புகளை பார்க்கும் வசதி உள்ளது <ref target="https://ta.wikipedia.org/wiki/முதற்_பக்கம்#cite_note-11">[11]</ref></p>
ஏற்கப்பட்ட கோப்பு வடிவங்கள்
<p>கூகுள் டிரைவில் கீழ்க்காணும் கோப்பு வடிவங்களைத்  திறந்து பார்க்க முடியும்.<ref target="https://ta.wikipedia.org/wiki/முதற்_பக்கம்#cite_note-12">[12]</ref></p>
<list type="unordered"><item>படங்கள் - .JPEG, .PNG, .GIF, .TIFF, .BMP</item>
<item>நிகழ்படங்கள் - WebM(WebMovieFormat), .MPEG4, .3GPP, .MOV, .AVI, .MPEGPS, .WMV, .FLV</item>
<item>உரைக் கோப்புகள் .TXT</item>
<item>மீயுரைக் குறியீட்டு மொழிகள் - <ref target="https://ta.wikipedia.org/wiki/விழுத்தொடர்_பாணித்_தாள்கள்">.CSS</ref>, <ref target="https://ta.wikipedia.org/wiki/மீப்பாடக்_குறிமொழி">.HTML</ref>, <ref target="https://ta.wikipedia.org/wiki/பி.எச்.பி">.PHP</ref>, <ref target="https://ta.wikipedia.org/wiki/சி_(நிரலாக்க_மொழி)">.C</ref>, <ref target="https://ta.wikipedia.org/wiki/சி++">.CPP</ref>, .H, .HPP, <ref target="https://ta.wikipedia.org/wiki/யாவாக்கிறிட்டு">.JS</ref></item>
<item>மைக்ரோசாப்ட் வேர்டு</item>
<item>மைக்ரோசாப்ட் எக்செல்</item>
<item>மைக்ரோசாப்ட் பவர்பாயிண்டு</item>
<item>அடோப் போர்டபிள் டாக்குமெண்ட் (<ref target="https://ta.wikipedia.org/wiki/பி.டி.எவ்">.PDF</ref>)</item>
<item>ஆப்பிள் பேஜஸ்</item>
<item>அடோப் இல்லசுற்றேட்டர்</item>
<item>அடோப் போட்டோசாப்</item>
<item>ஆட்டோடெஸ்க் ஆட்டோகேட் (.DXF)</item>
<item>.SVG</item>
<item>போஸ்ட்ஸ்கிரிப்டு - .EPS, .PS</item>
<item>எழுத்துருக்கள் - .TTF, .OTF</item>
<item>.XML</item>
<item>சேமிப்பு வடிவங்கள் - .ZIP, .RAR</item></list>
மேலும் பார்க்கவும்
<list type="unordered"><item><ref target="https://ta.wikipedia.org/wiki/கூகுள்_பிளே">கூகுள் பிளே</ref></item>
<item><ref target="https://ta.wikipedia.org/wiki/பிக்காசா">பிக்காசா</ref></item>
<item><ref target="https://ta.wikipedia.org/wiki/விண்டோஸ்_லைவ்_ஸ்கைடிரைவ்">விண்டோஸ் லைவ் ஸ்கைடிரைவ்</ref></item>
<item><ref target="https://ta.wikipedia.org/wiki/உபுண்டு_ஒன்">உபுண்டு ஒன்</ref></item>
<item><ref target="https://ta.wikipedia.org/wiki/இணைய_கோப்பு_ஏற்ற_சேவை">இணைய கோப்பு ஏற்ற சேவை</ref></item>
<item><ref target="https://ta.wikipedia.org/wiki/தொலைநிலை_தகவல்_சேமிப்பு">தொலைநிலை தகவல் சேமிப்பு</ref></item></list>


இணைப்புகள்
<list type="unordered"><item><ref target="https://www.google.com/intl/ta/drive/">கூகுள் ட்ரைவ்</ref></item>
<item><ref target="https://www.google.com/intl/ta/drive/download/">பயனருக்கான தளம்</ref></item></list>
</text></body></html>