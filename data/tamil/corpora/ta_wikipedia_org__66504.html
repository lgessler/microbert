<html><body><text id="wikipedia_ta_wikipedia_org__66504.html" ns="0" revid="3223856" sourceurl="https://ta.wikipedia.org/wiki/%E0%AE%AE%E0%AE%A9%E0%AF%8D%E0%AE%A9%E0%AE%BE%E0%AE%B0%E0%AF%8D_%E0%AE%B5%E0%AE%B3%E0%AF%88%E0%AE%95%E0%AF%81%E0%AE%9F%E0%AE%BE" title="மன்னார் வளைகுடா" type="wikipedia">மன்னார் வளைகுடா
<p><hi rend="bold">மன்னார் வளைகுடா</hi> (Gulf of Mannar) என்பது <ref target="https://ta.wikipedia.org/wiki/இந்தியப்_பெருங்கடல்">இந்தியப் பெருங்கடலில்</ref> <ref target="https://ta.wikipedia.org/wiki/இலட்சத்தீவுக்_கடல்">இலட்சத்தீவுக் கடலின்</ref> பகுதியில் அமைந்துள்ள ஒரு <ref target="https://ta.wikipedia.org/wiki/குடா">குடா</ref> ஆகும். இது <ref target="https://ta.wikipedia.org/wiki/இந்தியா">இந்தியாவின்</ref> தென்கிழக்கு முனைக்கும் <ref target="https://ta.wikipedia.org/wiki/இலங்கை">இலங்கையின்</ref> மேற்குக் கரைக்கும் இடையில் 160 முதல் 200 <ref target="https://ta.wikipedia.org/wiki/கிலோமீட்டர்">கிலோமீட்டர்</ref> (100 முதல் 125 <ref target="https://ta.wikipedia.org/wiki/மைல்">மைல்</ref>) அகல இடத்தில் அமைந்துள்ளது. தாழ் <ref target="https://ta.wikipedia.org/wiki/தீவு">தீவுகளையும்</ref> <ref target="https://ta.wikipedia.org/wiki/கற்பாறை">கற்பாறைகளையும்</ref> கொண்ட <ref target="https://ta.wikipedia.org/wiki/இராமர்_பாலம்">இராமர் பாலம்</ref> மன்னார் வளைகுடாவை இந்தியாவுக்கும் இலங்கைக்கும் இடையில் அமைந்துள்ள <ref target="https://ta.wikipedia.org/wiki/பாக்கு_நீரிணை">பாக்கு நீரிணையில்</ref> இருந்து பிரிக்கிறது. <ref target="https://ta.wikipedia.org/wiki/தென்னிந்தியா">தென்னிந்தியாவில்</ref> உள்ள <ref target="https://ta.wikipedia.org/wiki/தாமிரபரணி_ஆறு">தாமிரபரணி ஆறும்</ref> இலங்கையில் உள்ள <ref target="https://ta.wikipedia.org/wiki/அருவி_ஆறு">அருவி ஆறும்</ref> மன்னார் வளைகுடாவில் கலக்கின்றன.</p>
<p>560 சதுர கி.மீ. பரப்பில் அமைந்துள்ள மன்னார் வளைகுடா தேசிய பூங்காவில் 0.25 ஹெக்டயர் முதல் 125 ஹெக்டயர் அளவிலான 21 தீவுகள் அமைந்துள்ளன. இந்த தீவுகளை சுற்றிலும் மீன்களின் இருப்பிடமாகத் திகழும் <ref target="https://ta.wikipedia.org/wiki/பவளப்_பாறை">பவளப் பாறைகள்</ref> அதிகளவில் காணப்படுகின்றன. 104 வகை கடின பவளப்பாறைகள் மன்னார் வளைகுடா பகுதியில் காணப்படுகின்றன. </p>
வளைகுடாவில் உள்ள தீவுகள்
<list type="ordered"><item>வான்தீவு</item>
<item>காசுவார் தீவு</item>
<item>காரைச்சல்லி தீவு</item>
<item>விலங்குசல்லி தீவு</item>
<item>உப்புத்தண்ணி தீவு</item>
<item>புலுவினிசல்லி தீவு</item>
<item>நல்ல தண்ணி தீவு</item>
<item>ஆனையப்பர் தீவு</item>
<item>வாலிமுனை தீவு</item>
<item>அப்பா தீவு</item>
<item>பூவரசன்பட்டி தீவு</item>
<item>தலையாரி தீவு</item>
<item>வாழை தீவு</item>
<item>முள்ளி தீவு</item>
<item>முசல் தீவு</item>
<item>மனோலி தீவு</item>
<item>மனோலிபுட்டி தீவு</item>
<item>பூமரிச்சான் தீவு</item>
<item>புள்ளிவாசல் தீவு</item>
<item>குருசடை தீவு</item>
<item>சிங்கில் தீவு</item></list>
<p>இந்த தீவுகள் நிர்வாக காரணங்களுக்காக </p>
<list type="unordered"><item>தூத்துக்குடி குழுவில் 4 தீவுகள்</item>
<item>வேம்பார் குழுவில் 3 தீவுகள்</item>
<item>கீழக்கரை குழுவில் 7 தீவுகள்</item>
<item>மண்டபம் குழுவில் 7 தீவுகள்</item></list>
<p>என நான்கு குழுக்களாக பிரிக்கப்படுகின்றன.</p>
</text></body></html>