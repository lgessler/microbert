<html><body><text id="wikipedia_ta_wikipedia_org__521799.html" ns="0" revid="3316737" sourceurl="https://ta.wikipedia.org/wiki/%E0%AE%95%E0%AE%BE%E0%AE%B7%E0%AF%8D%E0%AE%AE%E0%AF%80%E0%AE%B0_%E0%AE%87%E0%AE%A8%E0%AF%8D%E0%AE%A4%E0%AF%81%E0%AE%95%E0%AF%8D%E0%AE%95%E0%AE%B3%E0%AF%8D" title="காஷ்மீர இந்துக்கள்" type="wikipedia">காஷ்மீர இந்துக்கள்
<figure><caption>சரிகா மாதா மந்திர், <ref target="https://ta.wikipedia.org/wiki/ஹரி_பர்பத்">ஹரி பர்பத்</ref>, <ref target="https://ta.wikipedia.org/wiki/ஜம்மு_காஷ்மீர்_(ஒன்றியப்_பகுதி)">ஜம்மு காஷ்மீர்</ref>, <ref target="https://ta.wikipedia.org/wiki/இந்தியா">இந்தியா</ref></caption></figure>
<p><hi rend="bold">காஷ்மீர இந்துக்கள்</hi> (<hi rend="bold">Kashmiri Hindus</hi>) இந்தியாவின் வடக்கில் அமைந்த <ref target="https://ta.wikipedia.org/wiki/காஷ்மீர்">காஷ்மீர்</ref> பள்ளத்தாக்கில் வாழும்  <ref target="https://ta.wikipedia.org/wiki/காஷ்மீரிகள்">காஷ்மீர</ref> இந்து சமயத்தைப் பின்பற்றும்  இனக்குழுவினர் ஆவார்.<ref target="https://ta.wikipedia.org/wiki/முதற்_பக்கம்#cite_note-Ling2008-1">[1]</ref>காஷ்மீர இந்து மக்கள் <ref target="https://ta.wikipedia.org/wiki/காசுமீர_சைவம்">காசுமீர சைவத்தை</ref> பயில்கின்றனர்.<ref target="https://ta.wikipedia.org/wiki/முதற்_பக்கம்#cite_note-Snedden2015-2">[2]</ref>காஷ்மீர இந்துக்கள், <ref target="https://ta.wikipedia.org/wiki/காஷ்மீர்">காஷ்மீர்</ref> பகுதியில் தங்களுக்கு என தனி நிலப்பகுதி நிறுவுவதற்கு <ref target="https://ta.wikipedia.org/wiki/பனூன்_காஷ்மீர்">பனூன் காஷ்மீர்</ref> எனும் இயக்கத்தை நடத்தி வ்ருகின்றனர்.</p>
வரலாறு
<p>14-ஆம் நூற்றாண்டில் காஷ்மீரை ஆண்ட சுல்தான் சிக்கந்தர் பட்சிகான் ஆட்சியில் பெரும்பாலான காஷ்மீர இந்து மக்களை வலுக்கட்டயமாக  <ref target="https://ta.wikipedia.org/wiki/இசுலாம்">இசுலாம்</ref> சமயத்திற்கு மதம் மாற்றப்பட்டனர்..<ref target="https://ta.wikipedia.org/wiki/முதற்_பக்கம்#cite_note-Kaw2001-3">[3]</ref><ref target="https://ta.wikipedia.org/wiki/முதற்_பக்கம்#cite_note-Khan1973-4">[4]</ref> 1990களில் காஷ்மீர இந்துக்களுக்கு எதிரான இசுலாமியப் பிரிவினைவாதிகள் நடத்திய தாக்குதல்களில் 1,341 இந்துக்கள் கொல்லப்பட்டனர். எனவே 1,40,000 <ref target="https://ta.wikipedia.org/wiki/காஷ்மீரிலிருந்து_இந்துக்கள்_வெளியேற்றம்">இந்துக்கள் காஷ்மீரத்திலிருந்து வெளியேறி</ref> சொந்த நாட்டில் <ref target="https://ta.wikipedia.org/wiki/ஜம்மு">ஜம்மு</ref>, <ref target="https://ta.wikipedia.org/wiki/தில்லி">தில்லி</ref>, <ref target="https://ta.wikipedia.org/wiki/சண்டிகர்">சண்டிகர்</ref> போன்ற நகரங்களில் அகதிகளாக இன்றளவு வாழ்கின்றனர்.</p>
<p>1997-இல் இயற்றப்பட்ட ஜம்மு &amp; காஷ்மீர் புலம்பெயர்ந்தோரின் அசையாச் சொத்துகள் பாதுகாப்புச் சட்டத்தின் படி, காஷ்மீரப் பண்டிதர்கள், காஷ்மீர் சமவெளியில் விட்டுச் சென்ற அசையாச் சொத்துகளை பிறர் விற்கவோ அல்லது உரிமை கொண்டாடவோ முடியாது. மேலும் இச்சட்டத்தை மீறி காஷ்மீர பண்டிதர்களின் நிலங்களை பயன்படுத்துவர்கள் அதற்கான ஈட்டுத்தொகையை, நில உரிமையாளர்களான காஷ்மீரப் பண்டிதர்களுக்கு செலுத்த வேண்டும்.</p>
<p>காஷ்மீரிலிருந்து அகதிகளாக வெளியேற்றப்பட்ட காஷ்மீர இந்து மகக்ள், ஜம்மு காஷ்மீர் மாநிலத்தில் தங்களுக்கென தனி தன்னாட்சி பகுதியை நிறுவித்தர <ref target="https://ta.wikipedia.org/wiki/பனூன்_காஷ்மீர்">பனூன் காஷ்மீர்</ref> இயக்கத்தை நடத்தி வருகிறார்கள். தங்களை காஷ்மீரில் மறு குடியமர்த்தவும், காஷ்மீரை விட்டு தங்களை விரட்டியடிக்கப்பட்ட போது ஆயிரக்கணக்கான காஷ்மீரப் பண்டிதர்கள் படுகொலை செய்யப்பட்டது தொடர்பான வழக்குகளை மீண்டும் விசாரிக்கக் கோரி போராட்டங்கள் மூலம் இந்திய அரசிடம் கோரிக்கைகள் வைத்துள்ளனர்.</p>
மக்கள் தொகை பரம்பல்
<p>காஷ்மீர இந்து மக்களில் பெரும்பான்மையாக <ref target="https://ta.wikipedia.org/wiki/காஷ்மீர_பண்டிதர்கள்">காஷ்மீர பண்டிதர்கள்கள்</ref> இருந்தனர்.<ref target="https://ta.wikipedia.org/wiki/முதற்_பக்கம்#cite_note-Mufti2013-5">[5]</ref><ref target="https://ta.wikipedia.org/wiki/முதற்_பக்கம்#cite_note-Kachru1998-6">[6]</ref> <ref target="https://ta.wikipedia.org/wiki/முதற்_பக்கம்#cite_note-7">[7]</ref> மேலும் காஷ்மீர்  இந்து மக்களில் சத்திரியர் மற்றும் வணிகப் பிரிவினரும் உள்ளனர்.<ref target="https://ta.wikipedia.org/wiki/முதற்_பக்கம்#cite_note-Sehgal2011-8">[8]</ref> <ref target="https://ta.wikipedia.org/wiki/முதற்_பக்கம்#cite_note-Rajghatta2019-9">[9]</ref></p>
இதனையும் காண்க
<list type="unordered"><item><ref target="https://ta.wikipedia.org/wiki/காஷ்மீரிலிருந்து_இந்துக்கள்_வெளியேற்றம்">காஷ்மீரிலிருந்து இந்துக்கள் வெளியேற்றம்</ref></item>
<item><ref target="https://ta.wikipedia.org/wiki/காஷ்மீர_பண்டிதர்கள்">காஷ்மீர பண்டிதர்கள்</ref></item>
<item><ref target="https://ta.wikipedia.org/wiki/பனூன்_காஷ்மீர்">பனூன் காஷ்மீர்</ref></item></list>


வெளி இணைப்புகள்
<list type="unordered"><item><ref target="https://www.bbc.com/news/world-asia-india-35923237">Kashmiri Hindus: Driven out and insignificant - BBC</ref></item></list>
</text></body></html>