<html><body><text id="wikipedia_ta_wikipedia_org__540773.html" ns="0" revid="3431062" sourceurl="https://ta.wikipedia.org/wiki/%E0%AE%B5%E0%AE%BF._%E0%AE%85%E0%AE%A9%E0%AE%A8%E0%AF%8D%E0%AE%A4_%E0%AE%A8%E0%AE%BE%E0%AE%95%E0%AF%87%E0%AE%9A%E0%AF%81%E0%AE%B5%E0%AE%B0%E0%AE%A9%E0%AF%8D" title="வி. அனந்த நாகேசுவரன்" type="wikipedia">வி. அனந்த நாகேசுவரன்
<p><hi rend="bold">வி. அனந்த நாகேசுவரன்</hi> (<hi rend="italic">V. Anantha Nageswaran</hi>) இந்தியப் பொருளாதார நிபுணராகவும்  இந்திய அரசின் 18 ஆவது <ref target="https://ta.wikipedia.org/wiki/இந்திய_அரசின்_முதன்மைப்_பொருளியல்_ஆய்வுரைஞர்">தலைமைப் பொருளாதார ஆலோசகராகவும் இருந்தார்.</ref> <ref target="https://ta.wikipedia.org/wiki/முதற்_பக்கம்#cite_note-1">[1]</ref> 2019 மற்றும் 2021 ஆம் ஆண்டுகளுக்கு இடையில் பொருளாதார ஆலோசனைக் குழுவின் பகுதி நேர உறுப்பினராக இவர் பணியாற்றினார். சிங்கப்பூர் மேலாண்மைப் பல்கலைக்கழகம் மற்றும் <ref target="https://ta.wikipedia.org/wiki/இந்திய_மேலாண்மை_கழகம்_பெங்களூரு">இந்திய மேலாண்மை நிறுவனம் பெங்களூர்</ref> &amp; <ref target="https://ta.wikipedia.org/wiki/இந்திய_மேலாண்மை_கழகம்_இந்தூர்">இந்தூர் இந்திய மேலாண்மை நிறுவனம்</ref>  ஆகியவற்றில் பட்டதாரி மாணவர்களுக்கான பேராசிரியராகவும் பணியாற்றினார்.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
<p>நிதி மேலாண்மை மற்றும் ஆராய்ச்சி நிறுவனத்தின் கல்லூரி தலைவராக இவர் பணியாற்றினார்.  கிரியா பல்கலைக்கழகத்தில்  வருகைதரும் பொருளாதாரப் பேராசிரியராகவும் பணியாற்றினார்.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
ஆரம்ப வாழ்க்கை மற்றும் கல்வி
<p>1983 ஆம் ஆண்டு <ref target="https://ta.wikipedia.org/wiki/அமெரிக்கன்_கல்லூரி,_மதுரை">மதுரை அமெரிக்கன் கல்லூரியில்</ref> பட்டம் பெற்ற நாகேசுவரன், 1986 ஆம் ஆண்டு <ref target="https://ta.wikipedia.org/wiki/இந்திய_மேலாண்மை_கழகம்_அகமதாபாத்">அகமதாபாத்தில் உள்ள இந்திய மேலாண்மை நிறுவனத்தில்</ref>  முதுகலை பட்டயப் படிப்பை முடித்தார்.   பின்னர் மாசசூசெட்சு ஆம்கெர்சுட்டு  பல்கலைக்கழகத்தில் முனைவர் பட்டம் பெற்றார்.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
தொழில்
<p><ref target="https://ta.wikipedia.org/wiki/கிரெடிட்_சூஸ்">சுவிட்சர்லாந்து</ref> மற்றும் சிங்கப்பூரில்  கிரெடிட்டு சூசி குழுமம் மற்றும் யூலியசு பேயர் குழும வங்கிகளில் நாகேசுவரன் பணிபுரிந்தார். தக்சசீலா நிறுவனத்தின் இணை நிறுவனராக செயல்பட்டார். 2001 ஆம் ஆண்டு ஆவிசுகார் குழுமத்தை  தொடங்கினார்.</p>
<p>2021 ஆம் ஆண்டு இந்திய அரசாங்கத்தின்  தலைமை பொருளாதார ஆலோசகராக  நியமிக்கப்பட்டார்.   முன்னதாக  <ref target="https://ta.wikipedia.org/wiki/கே._வி._சுப்பிரமணியன்">கிருட்டிணமூர்த்தி சுப்பிரமணியன்</ref> இப்பதவியில்  மூன்று வருட காலம் பணிபுரிந்து முடித்தார்.<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
</text></body></html>