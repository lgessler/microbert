<html><body><text id="wikipedia_ta_wikipedia_org__299802.html" ns="0" revid="3369282" sourceurl="https://ta.wikipedia.org/wiki/%E0%AE%A4%E0%AE%BE%E0%AE%B0%E0%AF%8D_%E0%AE%AE%E0%AE%BE%E0%AE%B5%E0%AE%9F%E0%AF%8D%E0%AE%9F%E0%AE%AE%E0%AF%8D" title="தார் மாவட்டம்" type="wikipedia">தார் மாவட்டம்

<p><hi rend="bold">தார் மாவட்டம்</hi> (Dhar district - <ref target="https://ta.wikipedia.org/wiki/இந்தி">இந்தி</ref>|धार जिला)  மத்திய <ref target="https://ta.wikipedia.org/wiki/இந்தியா">இந்தியாவின்</ref> <ref target="https://ta.wikipedia.org/wiki/மத்தியப்_பிரதேசம்">மத்தியப் பிரதேச</ref> <ref target="https://ta.wikipedia.org/wiki/இந்தியாவின்_மாநிலங்களும்_ஆட்சிப்பகுதிகளும்">மாநிலத்தின்</ref> ஐம்பத்து ஒன்று  <ref target="https://ta.wikipedia.org/wiki/மாவட்டம்_(இந்தியா)">மாவட்டங்களில்</ref> ஒன்றாகும். இம்மாவட்டத்தின் நிர்வாகத் தலைமையிடம் நகரம் <hi rend="bold"><ref target="https://ta.wikipedia.org/wiki/தார்">தார்</ref></hi> ஆகும். இந்த மாவட்டம் <ref target="https://ta.wikipedia.org/wiki/இந்தூர்">இந்தூர்</ref> கோட்டத்தில் அமைந்துள்ளது. இம்மாவட்டத்தில் பண்டைய <ref target="https://ta.wikipedia.org/wiki/தார்_இரும்புத்_தூண்">தார் இரும்புத் தூண்</ref> துண்டுகள் கிடைத்துள்ளது.</p>
மாவட்ட எல்லைகள்
<p>மத்தியப் பிரதேச மாநிலத்தின் கிழக்கில், 8,153 சதுர கிலோ மீட்டர் பரப்பளவு கொண்ட தார் மாவட்டத்தின் வடக்கில் <ref target="https://ta.wikipedia.org/wiki/ரத்லாம்_மாவட்டம்">ரத்லாம் மாவட்டம்</ref>, வடகிழக்கில் <ref target="https://ta.wikipedia.org/wiki/உஜ்ஜைன்_மாவட்டம்">உஜ்ஜைன் மாவட்டம்</ref>, கிழக்கில் <ref target="https://ta.wikipedia.org/wiki/இந்தூர்_மாவட்டம்">இந்தூர் மாவட்டம்</ref>,  தென் கிழக்கில் <ref target="https://ta.wikipedia.org/wiki/கார்கோன்_மாவட்டம்">கார்கோன் மாவட்டம்</ref>, தெற்கில் <ref target="https://ta.wikipedia.org/wiki/பர்வானி_மாவட்டம்">பர்வானி மாவட்டம்</ref>, மேற்கில் <ref target="https://ta.wikipedia.org/wiki/ஜாபூவா_மாவட்டம்">ஜாபூவா மாவட்டம்</ref> எல்லைகளாக கொண்டது.</p>
புவியியல்
<p>தார் மாவட்டத்தின் கிழக்கு மேற்காக <ref target="https://ta.wikipedia.org/wiki/விந்திய_மலைத்தொடர்">விந்தியத் மலைத்தொடர்கள்</ref> செல்கின்றன. மாவட்டத்தின் வடக்கு பகுதிகள் <ref target="https://ta.wikipedia.org/wiki/மால்வா_பீடபூமி">மால்வா பீடபூமியில்</ref> அமைந்துள்ளது. மாவட்டத்தின்  வடமேற்கு பகுதியில் <ref target="https://ta.wikipedia.org/wiki/மாகி_ஆறு">மாகி ஆறு</ref> பாய்கிறது.
மாவட்டத்தின் வடகிழக்கு பகுதியில் சம்பல் ஆறு பாய்ந்து <ref target="https://ta.wikipedia.org/wiki/யமுனை_ஆறு">யமுனை ஆற்றுடன்</ref> கலந்து பின் <ref target="https://ta.wikipedia.org/wiki/கங்கை_ஆறு">கங்கையில்</ref> கலக்கிறது. மாவட்டத்தின் தென் பகுதியில் பாயும் <ref target="https://ta.wikipedia.org/wiki/நர்மதை_ஆறு">நர்மதை ஆறு</ref>  மாவட்டத்தின் எல்லையாக அமைகிறது.</p>
மாவட்ட நிர்வாகம்
<p>தார் மாவட்டம் தார், சர்தார்பூர், பட்னாவர், மனாவர் மற்றும் குக்சி என ஐந்து உட்கோட்டங்களையும், இந்த ஐந்து உட்கோட்டங்களில் தார், பட்னாவர், தரம்புரி, சர்தார்பூர், பட்னாவர், மனவார், குக்சி மற்றும் காந்தவானி என ஏழு <ref target="https://ta.wikipedia.org/wiki/வருவாய்_வட்டம்">வருவாய் வட்டங்களாக</ref> பிரிக்கப்பட்டுள்ளது.</p>
அரசியல்
<p>இம்மாவட்டத்தில் சர்தார்பூர், காந்தவானி, குக்சி, மனாவர், தரம்புரி, தார் மற்றும் பட்னாவர் என ஏழு மத்தியப் பிரதேச சட்டமன்ற தொகுதிகளை கொண்டுள்ளது.
இந்த ஏழு சட்டமன்ற தொகுதிகளும் தார் நாடாளுமன்ற மக்களவைத் தொகுதியின் கீழ் வருகிறது.</p>
மக்கள் தொகையியல்
<p><ref target="https://ta.wikipedia.org/wiki/இந்திய_மக்கள்_தொகை_கணக்கெடுப்பு,_2011">2011 ஆம் ஆண்டு இந்திய மக்கள் தொகை கணக்கெடுப்பின்</ref> படி மாவட்டத்தின் மொத்த மக்கள் தொகை 2,185,793 ஆக உள்ளது. கிராமப்புறங்களில் 81.10% மக்களும்; நகரப்புறங்களில் 18.90% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி  விகிதம்   25.60% ஆக உயர்ந்துள்ளது. மக்கள் தொகையில் 1,112,725  ஆண்களும்  மற்றும்  1,073,068  பெண்களும் உள்ளனர். <ref target="https://ta.wikipedia.org/wiki/பாலின_விகிதம்">பாலின விகிதம்</ref> ஆயிரம் ஆண்களுக்கு   964 பெண்கள் வீதம் உள்ளனர். 8,153 சதுர கிலோ மீட்டர் பரப்பளவு கொண்ட இம்மாவட்டத்தின் <ref target="https://ta.wikipedia.org/wiki/மக்கள்_தொகை_அடர்த்தி">மக்கள் தொகை அடர்த்தி</ref> ஒரு சதுர கிலோ மீட்டர் பரப்பளவில் 268  மக்கள் வாழ்கின்றனர். இம்மாவட்டத்தின் சராசரி  <ref target="https://ta.wikipedia.org/wiki/படிப்பறிவு">படிப்பறிவு</ref> 59.00% ஆகவும், ஆண்களின் படிப்பறிவு 68.95%  ஆகவும், பெண்களின் படிப்பறிவு 48.77% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை  359,949 ஆக உள்ளது. 
<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
சமயம்
<p>இம்மாவட்டத்தில் <ref target="https://ta.wikipedia.org/wiki/இந்து_சமயம்">இந்து சமயத்தவரின்</ref> மக்கள் தொகை 2,051,219  (93.84%) ஆகவும்,  <ref target="https://ta.wikipedia.org/wiki/இசுலாம்"> இசுலாமிய சமய</ref>  மக்கள் தொகை  116,202  (5.32%)  ஆகவும்,  <ref target="https://ta.wikipedia.org/wiki/கிறித்தவம்">கிறித்தவ</ref> சமயத்தினரின் மக்கள் தொகை  2,261  (0.10%) ஆகவும், , <ref target="https://ta.wikipedia.org/wiki/சீக்கியம்">சீக்கிய சமய</ref> மக்கள் தொகை 1,607  (0.07%)  ஆகவும்,   <ref target="https://ta.wikipedia.org/wiki/சமணம்">சமண சமய</ref> மக்கள் தொகை 12,199   (0.56%) ஆகவும், <ref target="https://ta.wikipedia.org/wiki/பௌத்தம்">பௌத்த சமய</ref> மக்கள் தொகை 328 (0.02%) ஆகவும், பிற சமய மக்களின் தொகை 88  (0.00%) ஆகவும், மற்றும் <ref target="https://ta.wikipedia.org/wiki/சமயம்">சமயம்</ref> குறிப்பிடாதவர்கள் மக்கள் தொகை 1,889    (0.09%)  ஆகவும் உள்ளது.</p>
மொழிகள்
<p>மத்தியப் பிரதேச மாநிலத்தின் ஆட்சி மொழியான <ref target="https://ta.wikipedia.org/wiki/இந்தி_மொழி">இந்தி மொழியுடன்</ref>,  <ref target="https://ta.wikipedia.org/wiki/உருது_மொழி">உருது</ref>  மற்றும் வட்டார மொழிகளும் இம்மாவட்டத்தில் பேசப்படுகிறது.</p>
இதனையும் காண்க
<list type="unordered"><item><ref target="https://ta.wikipedia.org/wiki/தார்_இரும்புத்_தூண்">தார் இரும்புத் தூண்</ref></item>
<item><ref target="https://ta.wikipedia.org/wiki/மத்தியப்_பிரதேச_மாவட்டப்_பட்டியல்">மத்தியப் பிரதேச மாவட்டப் பட்டியல்</ref></item></list>


வெளி இணைப்புகள்
<list type="unordered"><item><ref target="http://dhar.nic.in">தார் மாவட்ட இணையதளம்</ref></item></list>
<p>
<ref target="https://ta.wikipedia.org/wiki/புவியியல்_ஆள்கூற்று_முறை">ஆள்கூறுகள்</ref>: <ref target="//tools.wmflabs.org/geohack/geohack.php?pagename=%E0%AE%AE%E0%AF%81%E0%AE%A4%E0%AE%B1%E0%AF%8D_%E0%AE%AA%E0%AE%95%E0%AF%8D%E0%AE%95%E0%AE%AE%E0%AF%8D&amp;params=22_36_N_75_18_E_type:adm3rd_source:itwiki">22°36′N 75°18′E﻿ / ﻿22.600°N 75.300°E﻿ / 22.600; 75.300</ref></p>
</text></body></html>