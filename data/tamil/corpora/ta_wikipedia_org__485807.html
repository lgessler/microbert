<html><body><text id="wikipedia_ta_wikipedia_org__485807.html" ns="0" revid="3218246" sourceurl="https://ta.wikipedia.org/wiki/%E0%AE%A8%E0%AE%BE%E0%AE%A4%E0%AF%81%E0%AE%B0%E0%AE%BE%E0%AE%AE%E0%AF%8D_%E0%AE%9A%E0%AE%B0%E0%AF%8D%E0%AE%AE%E0%AE%BE" title="நாதுராம் சர்மா" type="wikipedia">நாதுராம் சர்மா
<p><hi rend="bold">நாதுராம் சர்மா</hi> (Nathuram Sharma) <hi rend="bold">மகாகவி சங்கர்</hi> என்ற தனது புனைப் பெயரால் அறியப்படும் (1859-1932) இவர் <ref target="https://ta.wikipedia.org/wiki/பிரித்தானிய_இந்தியாவின்_மாகாணங்களும்,_ஆட்சிப்_பகுதிகளும்">பிரித்தானிய இந்தியாவின்</ref> வடமேற்கு மாகாணங்களில் (இப்போது <ref target="https://ta.wikipedia.org/wiki/உத்தரப்_பிரதேசம்">உத்தரப் பிரதேசம்</ref> ) ஹார்டுவகஞ்ச், <ref target="https://ta.wikipedia.org/wiki/அலிகர்">அலிகர்</ref> பகுதியைச் சேர்ந்த ஒரு <ref target="https://ta.wikipedia.org/wiki/இந்தி">இந்தி</ref> மற்றும் <ref target="https://ta.wikipedia.org/wiki/உருது">உருது</ref> கவிஞர் ஆவார். <ref target="https://ta.wikipedia.org/wiki/கான்பூர்">கான்பூரில்</ref> நீர்ப்பாசனத் துறையிலும் பின்னர் <ref target="https://ta.wikipedia.org/wiki/ஆயுர்வேதம்">ஆயுர்வேத மருத்துவராகவும்</ref> பணியாற்றினார். இவரது கவிதைப் படைப்புகள் முதன்மையாக <ref target="https://ta.wikipedia.org/wiki/பிராஜ்_பாஷா">பிராஜ் பாஷா</ref> மற்றும் <ref target="https://ta.wikipedia.org/wiki/கரிபோலி">கரிபோலியின்</ref> பேச்சுவழக்குகளில் உள்ளன.<ref target="https://ta.wikipedia.org/wiki/முதற்_பக்கம்#cite_note-1">[1]</ref> <ref target="https://ta.wikipedia.org/wiki/முதற்_பக்கம்#cite_note-2">[2]</ref><ref target="https://ta.wikipedia.org/wiki/முதற்_பக்கம்#cite_note-3">[3]</ref> இவர் நவீன காலத்தின் எழுத்தாளர் ஆவார். <ref target="https://ta.wikipedia.org/wiki/முதற்_பக்கம்#cite_note-4">[4]</ref> <ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
ஆரம்ப கால வாழ்க்கை
<p>1859 இல் பிறந்த சங்கர் தனது ஆரம்பக் கல்வியை உள்ளூர் தொடக்கப்பள்ளியில் பெற்றார்.<ref target="https://ta.wikipedia.org/wiki/முதற்_பக்கம்#cite_note-z-6">[6]</ref><ref target="https://ta.wikipedia.org/wiki/முதற்_பக்கம்#cite_note-zz-7">[7]</ref> 1874ஆம் ஆண்டில் இவர் நடுத்தர வகுப்பு மாணவராக இருந்தபோது,  இ.டி. கான்ஸ்டபிள் என்ற ஆங்கில கல்வி ஆய்வாளர் பள்ளியை ஆய்வு செய்தார். கான்ஸ்டபிள் இவரது திறமை மற்றும் அறிவால் ஈர்க்கப்பட்டார். மேலும் ஆய்வு புத்தகத்தில் இவரைப் பற்றி "நாதுராம் ஒரு அறிவார்ந்த மாணவர்; சிறந்த எதிர்காலம் உடையவர்" என்ற  கருத்தினையும் தெரிவித்தார்.     </p>
<p>சங்கருக்கு <ref target="https://ta.wikipedia.org/wiki/சமசுகிருதம்">சமசுகிருதம்</ref> மற்றும் <ref target="https://ta.wikipedia.org/wiki/பாரசீக_மொழி">பாரசீக மொழிகளும்,</ref> <ref target="https://ta.wikipedia.org/wiki/இந்தி">இந்தி</ref> மற்றும் <ref target="https://ta.wikipedia.org/wiki/உருது">உருது</ref> மொழிகளும் தெரிந்திருந்தன.<ref target="https://ta.wikipedia.org/wiki/முதற்_பக்கம்#cite_note-vrp-8">[8]</ref> <ref target="https://ta.wikipedia.org/wiki/மகாவீர்_பிரசாத்_துவிவேதி">மகாவீர் பிரசாத் துவேதியின்</ref> சரசுவதி என்ற இலக்கிய இதழில் பங்களிப்பாளராக இருந்தார்.<ref target="https://ta.wikipedia.org/wiki/முதற்_பக்கம்#cite_note-kmgv1-9">[9]</ref><ref target="https://ta.wikipedia.org/wiki/முதற்_பக்கம்#cite_note-10">[10]</ref></p>
கவிதை படைப்புகள்
<p>இவரது கவிதைப் படைப்புகள் பின்வருமாறு: <hi rend="italic">அனுராக் ரத்னா</hi>, <hi rend="italic">சங்கர் சரோஜ்</hi>, <hi rend="italic">கர்ப்ராண்டா ரகசியா</hi>, <hi rend="italic">கீதாவளி</hi>, <hi rend="italic">கவிதா</hi> <hi rend="italic">குஞ்ச்</hi>, <hi rend="italic">தோகா</hi>, <hi rend="italic">சமசியபுர்தியன்</hi>, <hi rend="italic">விவிட் ராச்நாயன்</hi>, <hi rend="italic">காளித் காலேவர்</hi> மற்றும் <hi rend="italic">சகர் சத்சாய்</hi>  போன்றவை . <ref target="https://ta.wikipedia.org/wiki/ஆரிய_சமாஜம்">ஆர்யா சமாஜ</ref> இயக்கத்தின் தாக்கத்தால் இவர் ஒரு சமூக சீர்திருத்தவாதியாக இருந்தார். இவர் தனது மொழியின் தேர்ச்சியை இந்த நோக்கத்திற்காகத் திறம்பட பயன்படுத்தினார்.<ref target="https://ta.wikipedia.org/wiki/முதற்_பக்கம்#cite_note-vrp-8">[8]</ref> இவர் பெரிய கவிஞர் என்ற பொருள்படும் "மகாகவி" என்று குறிப்பிடப்பட்டார். <ref target="https://ta.wikipedia.org/wiki/முதற்_பக்கம்#cite_note-z-6">[6]</ref><ref target="https://ta.wikipedia.org/wiki/முதற்_பக்கம்#cite_note-zz-7">[7]</ref></p>
இறப்பு
<p><ref target="https://ta.wikipedia.org/wiki/பிரித்தானிய_இந்தியாவின்_மாகாணங்களும்,_ஆட்சிப்_பகுதிகளும்">பிரித்தானிய இந்தியாவின்</ref> வடமேற்கு மாகாணங்களில் <ref target="https://ta.wikipedia.org/wiki/அலிகர்">அலிகார்</ref> ஹார்டுவகஞ்சில் 1932 ஆகத்து 21, அன்று சங்கர் இறந்தார்.<ref target="https://ta.wikipedia.org/wiki/முதற்_பக்கம்#cite_note-z-6">[6]</ref><ref target="https://ta.wikipedia.org/wiki/முதற்_பக்கம்#cite_note-zz-7">[7]</ref></p>



குறிப்புகள்
<list type="unordered"><item><ref target="https://books.google.com/books?id=sqBjpV9OzcsC&amp;pg=PA199"><hi rend="italic">History of Indian Literature: 1911–1956, struggle for freedom: triumph and tragedy</hi></ref>, Sisir Kumar Das (ed.), Sahitya Akademi: New Delhi (1995), p.199,  <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/81-7201-798-7">81-7201-798-7</ref></item></list>
வெளி இணைப்புகள்
<list type="unordered"><item><ref target="http://www.brandbihar.com/hindi/literature/kavya/nathuramsharma_shankar.html">BrandBihar.com</ref> poem in Hindi.</item>
<item><ref target="http://www.kavitakosh.org/kk/%E0%A4%A8%E0%A4%BE%E0%A4%A5%E0%A5%82%E0%A4%B0%E0%A4%BE%E0%A4%AE_%E0%A4%B6%E0%A4%B0%E0%A5%8D%E0%A4%AE%E0%A4%BE_%27%E0%A4%B6%E0%A4%82%E0%A4%95%E0%A4%B0%27">Nathuram Shankar Sharma"Shankar" at KavitKosh</ref></item>
<item><ref target="http://www.hindisahitya.org/category/%E0%A4%A8%E0%A4%BE%E0%A4%A5%E0%A5%82%E0%A4%B0%E0%A4%BE%E0%A4%AE-%E0%A4%B6%E0%A4%B0%E0%A5%8D%E0%A4%AE%E0%A4%BE-%E0%A4%B6%E0%A4%82%E0%A4%95%E0%A4%B0/">Nathuram Shankar Sharma"Shankar" at Hindi Sathiya.org</ref> <ref target="https://web.archive.org/web/20141010193530/http://www.hindisahitya.org/category/%E0%A4%A8%E0%A4%BE%E0%A4%A5%E0%A5%82%E0%A4%B0%E0%A4%BE%E0%A4%AE-%E0%A4%B6%E0%A4%B0%E0%A5%8D%E0%A4%AE%E0%A4%BE-%E0%A4%B6%E0%A4%82%E0%A4%95%E0%A4%B0/">பரணிடப்பட்டது</ref> 2014-10-10 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item></list>
</text></body></html>