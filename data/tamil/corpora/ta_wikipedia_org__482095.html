<html><body><text id="wikipedia_ta_wikipedia_org__482095.html" ns="0" revid="3316903" sourceurl="https://ta.wikipedia.org/wiki/%E0%AE%B5%E0%AE%B0%E0%AF%8D%E0%AE%9A%E0%AE%BE_%E0%AE%AA%E0%AF%8B%E0%AE%9A%E0%AF%81%E0%AE%B2%E0%AF%87" title="வர்சா போசுலே" type="wikipedia">வர்சா போசுலே
<p><hi rend="bold">வர்சா போசுலே</hi> <hi rend="italic">(Varsha Bhosle)</hi> என்பவர் ஓர் <ref target="https://ta.wikipedia.org/wiki/இந்தியா">இந்தியப்</ref> பாடகராவார்.  மும்பையைச் சேர்ந்த இவர் ஒரு பத்திரிகையாளராகவும் எழுத்தாளராகவும் பெயர் பெற்றவர் ஆவார். இந்திய பின்னணிப்  பாடகி <ref target="https://ta.wikipedia.org/wiki/ஆஷா_போஸ்லே">ஆசா போசுலேவின்</ref> மகளுமாவார்<ref target="https://ta.wikipedia.org/wiki/முதற்_பக்கம்#cite_note-:0-1">[1]</ref></p>
தொழில்
<p>இந்தி மற்றும் போசுபூரி மொழிகளில் வர்சா தொழில் முறையாகப் பின்னணி பாடல்கள் பாடியுள்ளார். பாடகியான அவரது தாயுடன் பல்வேறு இசை நிகழ்ச்சிகளில் சேர்ந்து பாடியுள்ளார். 1973 ஆம் ஆண்டில் மும்பையின் பெத்தெர்  சாலையில் உள்ள இல் கிரெஞ்சு உயர்நிலைப் பள்ளியில் <ref target="https://ta.wikipedia.org/wiki/இந்திய_பள்ளி_சான்றிதழ்_தேர்வுகள்_சபை">இந்திய பள்ளி சான்றிதழ் தேர்வுகள் சபை </ref> சான்றிதழுடன் கல்வியை முடித்தார்<ref target="https://ta.wikipedia.org/wiki/முதற்_பக்கம்#cite_note-:1-2">[2]</ref>. மும்பையில் அமைந்துள்ள <ref target="https://ta.wikipedia.org/wiki/மும்பை_பல்கலைக்கழகம்">மும்பை பல்கலைக்கழகத்துடன்</ref> இணைக்கப்பட்ட    எல்பின்சோன் கல்லூரியில் <ref target="https://ta.wikipedia.org/wiki/அரசறிவியல்">அரசறிவியல்</ref> துறையில் பட்டம் பெற்றார்.<ref target="https://ta.wikipedia.org/wiki/முதற்_பக்கம்#cite_note-:1-2">[2]</ref></p>
<p>1997 - 2003 ஆண்டு காலப்பகுதியில் இந்திய இணையவழி <ref target="https://ta.wikipedia.org/wiki/ரெட்டிஃப்.காம்">ரெட்டிஃப்.காம்</ref> என்ற இணைய தளத்திற்காக சில கட்டுரைகள் எழுதினார். <ref target="https://ta.wikipedia.org/wiki/முதற்_பக்கம்#cite_note-3">[3]</ref>.1994 - 1998 ஆம் ஆண்டுகளில் ஞாயிறுதோறும் வெளிவந்த <ref target="https://ta.wikipedia.org/wiki/தி_அப்சர்வர்">தி அப்சர்வர்</ref>  என்ற நாளிதழில் கட்டுரைகள் எழுதினார். பிறகு  1993 ஆம் ஆண்டில் சென்டில்மேன் பத்திரிகையிலும் தடம் பதித்தார்.<ref target="https://ta.wikipedia.org/wiki/முதற்_பக்கம்#cite_note-:0-1">[1]</ref> <ref target="https://ta.wikipedia.org/wiki/தி_டைம்ஸ்_ஆஃப்_இந்தியா">டைம்சு ஆப் இந்தியா</ref> மற்றும் ராக்சாக் காவலர் பாதுகாப்பு இதழ் போன்றவற்றில்  சில கட்டுரைகளை வர்சா எழுதியுள்ளார்.<ref target="https://ta.wikipedia.org/wiki/முதற்_பக்கம்#cite_note-:0-1">[1]</ref></p>
சொந்த வாழ்க்கை
<p>வர்சா தனது தாயுடன் மும்பையில் வசித்து வந்தார். ஏமந்த் கெங்ரே என்ற விளையாட்டுத் துறை எழுத்தாளர் மற்றும் மக்கள் தொடர்பு நிபுணரைத் திருமணம் செய்து கொண்டார். ஆனால் இவர்கள் 1998 ஆம் ஆண்டில் விவாகரத்து செய்து கொண்டனர். பின்பு 2008 ஆம் ஆண்டு செப்டம்பர் மாதம் 9 ஆம் தேதியன்று மருத்துவரால்  பரிந்துரைக்கப்பட்ட மருந்தை அதிகமாக உட்கொண்டு வர்சா தற்கொலைக்கு முயன்றார். மும்பையின் சாசுலோக் மருத்துவமனையில் அனுமதிக்கப்பட்டு காப்பாற்றப்பட்டார். <ref target="https://ta.wikipedia.org/wiki/முதற்_பக்கம்#cite_note-4">[4]</ref><ref target="https://ta.wikipedia.org/wiki/முதற்_பக்கம்#cite_note-:2-5">[5]</ref> On 8 October 2012, Varsha committed suicide at her residence in Mumbai.<ref target="https://ta.wikipedia.org/wiki/முதற்_பக்கம்#cite_note-:0-1">[1]</ref>. பிறகு 2012 ஆம் ஆண்டு அக்டோபர் மாதம் 8 ஆம் தேதியன்று மும்பையிலுள்ள அவரது வீட்டில் வர்சா தற்கொலை செய்து கொண்டார்.<ref target="https://ta.wikipedia.org/wiki/முதற்_பக்கம்#cite_note-:0-1">[1]</ref> வர்சா மும்பையில் பிரபு குஞ்ச் என்னும் அவரது இல்லத்தில் தலையில் தன்னைத்தானே தலையில் சுட்டுக் கொண்டு இறந்தார்.<ref target="https://ta.wikipedia.org/wiki/முதற்_பக்கம்#cite_note-:0-1">[1]</ref>. வீட்டின் சோபாவில் இரத்தக் வெள்ளத்தில் இருந்த காட்சியை அவரது தாயின் ஓட்டுநர் மற்றும் பணிப்பெண்   ஆகியோர் கண்டனர். <ref target="https://ta.wikipedia.org/wiki/முதற்_பக்கம்#cite_note-:0-1">[1]</ref><ref target="https://ta.wikipedia.org/wiki/முதற்_பக்கம்#cite_note-:1-2">[2]</ref><ref target="https://ta.wikipedia.org/wiki/முதற்_பக்கம்#cite_note-:2-5">[5]</ref>பின்பு மும்பை காவலர்கள் வர்சா உரிமம் பெற்ற ஆயுதத்தால் தன்னைத்தானே சுட்டுத் தற்கொலை செய்து கொண்டதாகக்  உறுதிபடுத்தினார்கள்.<ref target="https://ta.wikipedia.org/wiki/முதற்_பக்கம்#cite_note-:2-5">[5]</ref><ref target="https://ta.wikipedia.org/wiki/முதற்_பக்கம்#cite_note-6">[6]</ref><ref target="https://ta.wikipedia.org/wiki/முதற்_பக்கம்#cite_note-suicide-7">[7]</ref></p>
</text></body></html>