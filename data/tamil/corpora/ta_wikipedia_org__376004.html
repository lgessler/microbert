<html><body><text id="wikipedia_ta_wikipedia_org__376004.html" ns="0" revid="3241888" sourceurl="https://ta.wikipedia.org/wiki/%E0%AE%95%E0%AF%8A%E0%AE%A9%E0%AE%BE%E0%AE%B0%E0%AF%8D%E0%AE%95%E0%AF%8D_%E0%AE%A8%E0%AE%9F%E0%AE%A9_%E0%AE%B5%E0%AE%BF%E0%AE%B4%E0%AE%BE" title="கொனார்க் நடன விழா" type="wikipedia">கொனார்க் நடன விழா<p><hi rend="bold">கொனார்க் நடனத் திருவிழா</hi> (Konark Dance Festival) என்பது ஒவ்வொரு வருடமும் அனேகமாக பிப்ரவரி 19 முதல் 23-ம் தேதி வரை  ஐந்து நாட்கள் நடைபெறும் ஒரு நடன விழாவாகும். இவ்விழா <ref target="https://ta.wikipedia.org/wiki/இந்தியா">இந்தியாவின்</ref> <ref target="https://ta.wikipedia.org/wiki/ஒடிசா">ஒடிசா</ref> மாநிலத்திலுள்ள கொனார்க்கின் சூரியக் கோயிலின் பின்னணியில் நடைபெறுகின்றது<ref target="https://ta.wikipedia.org/wiki/முதற்_பக்கம்#cite_note-1">[1]</ref>.  <ref target="https://ta.wikipedia.org/wiki/இந்தியா">இந்தியாவில்</ref> நடைபெறுகின்ற மிகப்பெரிய நடன விழாக்களில் ஒன்றாக இவ்விழா கருதப்படுகிறது. </p>
<p>இக்கோயிலுள்ள அழகிய சாலமாண்டர் அல்லது நடன அரங்கம் ஒரு <ref target="https://ta.wikipedia.org/wiki/கட்டிடக்கலை">கட்டிடக்கலை</ref> அதிசயம் ஆகும். இவ்வரங்கு சுவரின் ஒவ்வொரு அங்குலமும் பண்டைய காலத்தின் அழகிய நுண்கலை வடிவமைப்புகளால் நிரம்பி உள்ளன.  இசைக் கலைஞர்கள் மத்தலம், கைத்தலம் மற்றும் இதர இசைக்கருவிகள் இசைப்பது போன்ற <ref target="https://ta.wikipedia.org/wiki/ஒடிசி_(நடனம்)">ஒடிசி</ref> நடன வடிவங்கள் சிற்பங்களை அலங்கரித்து உள்ளன <ref target="https://ta.wikipedia.org/wiki/முதற்_பக்கம்#cite_note-2">[2]</ref>.</p>
<p>நாடு முழுவதும் உள்ள பல புகழ்பெற்ற நடன கலைஞர்கள் இவ்விடத்தில் தங்கள் நடன செயல்திறனை வெளிப்படுத்துவர். 1986 ஆம் ஆண்டு முதல் <ref target="https://ta.wikipedia.org/wiki/ஒடிசா">ஒடிசா</ref> சுற்றுலாத்துறை <ref target="https://ta.wikipedia.org/wiki/முதற்_பக்கம்#cite_note-3">[3]</ref> மற்றும் <ref target="https://ta.wikipedia.org/wiki/ஒடிசி_(நடனம்)">ஒடிசி</ref> ஆராய்ச்சி மையமும் இணைந்து இத்திருவிழாவை நடத்துகின்றன <ref target="https://ta.wikipedia.org/wiki/முதற்_பக்கம்#cite_note-4">[4]</ref>.பலதரப்பட்ட பாரம்பரிய நடனத்தை ஊக்குவிக்கவும் அதே நேரத்தில் கொனார்க் கோயில் மற்றும் ஒடிசாவை புகழ்மிக்க சுற்றுலா மையங்களாக மாற்றுவதும் இவ்விழா ஏற்பாடு செய்யப்படுவதன் நோக்கமாக கருதப்படுகிறது <ref target="https://ta.wikipedia.org/wiki/முதற்_பக்கம்#cite_note-5">[5]</ref>.</p>
</text></body></html>