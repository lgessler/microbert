<html><body><text id="wikipedia_ta_wikipedia_org__548883.html" ns="0" revid="3432274" sourceurl="https://ta.wikipedia.org/wiki/%E0%AE%AA%E0%AE%BF%E0%AE%A9%E0%AE%95%E0%AE%9F%E0%AE%BF_%E0%AE%A8%E0%AE%BF%E0%AE%B2%E0%AE%95%E0%AF%8D%E0%AE%95%E0%AF%80%E0%AE%B2%E0%AF%8D_%E0%AE%8F%E0%AE%B0%E0%AE%BF" title="பினகடி நிலக்கீல் ஏரி" type="wikipedia">பினகடி நிலக்கீல் ஏரி
<figure><caption> பினகடி நிலக்கீல் ஏரியில் கண்டெடுக்கப்பட்ட <hi rend="italic">ரைனோசெரசு பினகாடியன்சி</hi> (பிளீஸ்டோசீன்) எலும்புக்கூடு. ஹசன் பே ஜர்தாபி, <ref target="https://ta.wikipedia.org/wiki/பக்கூ">பக்கூ</ref> இயற்கை-வரலாற்று அருங்காட்சியகம். </caption></figure>
<p><hi rend="bold">பினகடி நிலக்கீல் ஏரி</hi> (அல்லது <hi rend="bold">பினகடி தார் குழிகள்</hi>) என்பது <ref target="https://ta.wikipedia.org/wiki/அசர்பைஜான்">அசர்பைஜானின்</ref> நகர்ப்புறமான <ref target="https://ta.wikipedia.org/wiki/பக்கூ">பக்கூவில்</ref> உள்ள தார் குழிகளின் தொகுப்பாகும். இங்குப் பல்லாயிரக்கணக்கான ஆண்டுகளாக நிலக்கீல் அல்லது <ref target="https://ta.wikipedia.org/wiki/தார்">தார்</ref> தரையிலிருந்து கசிந்துள்ளது. தார் பெரும்பாலும் <ref target="https://ta.wikipedia.org/wiki/தூசி">தூசி</ref>, <ref target="https://ta.wikipedia.org/wiki/இலை">இலைகள்</ref> அல்லது <ref target="https://ta.wikipedia.org/wiki/நீர்">தண்ணீரால்</ref> மூடப்பட்டிருக்கும். பல நூற்றாண்டுகளாக, தாரில் சிக்கிய விலங்குகளின் எலும்புகள் பாதுகாக்கப்பட்டுள்ளன.</p>
<p>இங்கு பண்டைய தாவரங்கள் மற்றும் விலங்கினங்கள் பாதுகாக்கப்படுகின்றன. மார்ச் 16, 1982<ref target="https://ta.wikipedia.org/wiki/முதற்_பக்கம்#cite_note-unesco-1">[1]</ref> அன்று அசர்பைஜான் குடியரசு அரசாங்கத்தின் ஆணை எண். 167கீழ் இது சிறப்பு முக்கியத்துவம் வாய்ந்த ஒரு நினைவுச்சின்னமாக அரசால் பாதுகாக்கப்படுகிறது.</p>
புவியியல் பகுதி
<p>பினகடி பகுதியானது  மலையின் உச்சியில் பினகடி குடியேற்றத்தின் தென்கிழக்கே 0.5 கி. மீ. தொலைவிலும், <ref target="https://ta.wikipedia.org/wiki/பக்கூ">பாகுவின்</ref> வடக்கே 7 கி. மீ. தொலைவிலும் அமைந்துள்ளது. இதன் அருகில் உள்ள கடற்கரை 10 கி.மீ. தொலைவில் தெற்கையும் வடக்கே 25 கி.மீ. தொலைவில் அமைந்துள்ளது.<ref target="https://ta.wikipedia.org/wiki/முதற்_பக்கம்#cite_note-Vereshchagin-2">[2]</ref></p>
<p>எலும்பு கொண்டுள்ள பகுதி தோராயமாக 1.5 ஹெக்டேர்களை உள்ளடக்கியது. இது கைரார் மலைக்கு அருகில் உள்ள மலை உச்சியில் அமைந்துள்ளது. இப்பகுதி தற்போதைய கடல் மட்டத்திலிருந்து 54-57 மீ உயரத்திலும், பாயுக்ஷோர் ஏரியின் மட்டத்திலிருந்து 48 மீ உயரத்திலும் உள்ளது. ஒரு பழங்கால மண் எரிமலை (கிச்சிக்-டாக்) புதை படிவ பகுதிக்கு வடக்கே அமைந்துள்ளது. மேலும் வடக்கே மெரிடியோனலாக நீளமான, உப்புத்தன்மை கொண்ட மசாசிர் ஏரி (மிர்தலியாபி) மற்றும் வடகிழக்கில் பினகடி ஏரி உள்ளது. கிழக்கே கரியாடக்-சோர் என்ற தாழ்வுப் பகுதி உள்ளது. இதைத் தாண்டி பாலகானி பீடபூமி உள்ளது. பினகடி மலையிலிருந்து எண்ணெய் தாங்கும் சலினாசு மற்றும் உப்புத்தன்மை கொண்ட பெயுக்-சோர் ஏரி ஆகியவை தென்கிழக்கு வரை நீண்டு காணப்படுகிறது.<ref target="https://ta.wikipedia.org/wiki/முதற்_பக்கம்#cite_note-Vereshchagin-2">[2]</ref></p>
இயற்கை-வரலாற்று அருங்காட்சியகம்
<p>பினகடி பகுதியில் விலங்கினங்கள் மற்றும் தாவரங்கள் கொண்ட <ref target="https://ta.wikipedia.org/wiki/கலிபோர்னியா">கலிபோர்னியா</ref> லா ப்ரியா தார் குழிகளை விட குவாட்டர்னரி விலங்கு புதைபடிமங்களின் எண்ணிக்கை செழுமையாக இருப்பதாகப் பரிந்துரைக்கப்படுகிறது.<ref target="https://ta.wikipedia.org/wiki/முதற்_பக்கம்#cite_note-unesco-1">[1]</ref> <ref target="https://ta.wikipedia.org/wiki/காக்கேசியா">காக்கேசியா</ref>, <ref target="https://ta.wikipedia.org/wiki/மத்திய_கிழக்கு">மத்திய கிழக்கு</ref> மற்றும் என்ஐஎஸ் நாடுகளின் ஐரோப்பியப் பகுதியின் படிம உயிரியலினைப் படிப்பதில் பினகாடி படிவுகள் முக்கியமானது.<ref target="https://ta.wikipedia.org/wiki/முதற்_பக்கம்#cite_note-unesco-1">[1]</ref></p>
முதல் கண்டுபிடிப்பு
<p>இந்த இடம் 1938ஆம் ஆண்டில் அப்செரான் பிற்றுமின்களைப் படித்துக் கொண்டிருந்த மஸ்தான்-சடே என்ற மாணவரால் கண்டுபிடிக்கப்பட்டது. முதல் அகழ்வாராய்ச்சிகள் 1938இல் போகாச்சேவ்வால் ஏற்பாடு செய்யப்பட்டது. இது ஒருங்கிணைந்த சோவித் ஒன்றிய அறிவியல் அகாதமியின் அச்ர்பைஜான் கிளையாகும். அகழ்வாராய்ச்சிகள் கசபோவா மற்றும் சுல்தானோவ் ஆகியோரின் பங்கேற்புடன் 1941 வரை தொடர்ந்தன. மேலும் 1946ல் புர்சக்-அப்ரமோவிச்சின் மேற்பார்வையின் கீழ் மீண்டும் தொடங்கப்பட்டது.<ref target="https://ta.wikipedia.org/wiki/முதற்_பக்கம்#cite_note-Vereshchagin-2">[2]</ref></p>


ஆதாரங்கள்
<list type="unordered"><item>Huseynov,Said;Harris,John M.(December 1, 2010)."Azerbaijan's fossil cemetery: ice-age animals fell victim to an Asian version of California's La Brea Tar Pits".<hi rend="italic"><ref target="https://ta.wikipedia.org/wiki/Natural_History_(magazine)">Natural History</ref></hi>:  pp.16–21.</item></list>
<p><ref target="https://ta.wikipedia.org/wiki/புவியியல்_ஆள்கூற்று_முறை">ஆள்கூறுகள்</ref>: <ref target="//tools.wmflabs.org/geohack/geohack.php?pagename=%E0%AE%AE%E0%AF%81%E0%AE%A4%E0%AE%B1%E0%AF%8D_%E0%AE%AA%E0%AE%95%E0%AF%8D%E0%AE%95%E0%AE%AE%E0%AF%8D&amp;params=40_28_04_N_49_48_04_E_region:AZ_source:kolossus-ruwiki">40°28′04″N 49°48′04″E﻿ / ﻿40.46778°N 49.80111°E﻿ / 40.46778; 49.80111</ref></p>
</text></body></html>