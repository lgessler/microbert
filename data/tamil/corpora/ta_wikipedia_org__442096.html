<html><body><text id="wikipedia_ta_wikipedia_org__442096.html" ns="0" revid="2726118" sourceurl="https://ta.wikipedia.org/wiki/%E0%AE%B5%E0%AE%AF%E0%AE%BF%E0%AE%B1%E0%AF%8D%E0%AE%B1%E0%AF%81%E0%AE%AA%E0%AF%8D%E0%AE%AA%E0%AF%81%E0%AE%B1_%E0%AE%95%E0%AE%BF%E0%AE%B3%E0%AF%88" title="வயிற்றுப்புற கிளை" type="wikipedia">வயிற்றுப்புற கிளை
<p><hi rend="bold">வயிற்றுப்புற கிளல</hi>  என்பது <ref target="https://ta.wikipedia.org/wiki/தண்டுவட_நரம்பு">தண்டுவட நரம்புகளின்</ref> இரு முதன்மை பிரிவுகளில் முன்புற முதன்மை பிரிவு ஆகும். வயிற்றுப்புற கிளை உடலின் முன்புற மற்றும் பக்கவாட்டுப் பகுதியில் <ref target="https://ta.wikipedia.org/wiki/தோல்">தோல்</ref> மற்றும் <ref target="https://ta.wikipedia.org/wiki/தசை">தசைகளுக்கு</ref> மேலும் <ref target="https://ta.wikipedia.org/wiki/மேற்கை">மேற்கை</ref> மற்றும் <ref target="https://ta.wikipedia.org/wiki/கால்">கால்களுக்கு</ref> நரம்புகளை வழங்குகிறது. <ref target="https://ta.wikipedia.org/wiki/வயிற்றுப்புற_கிளை">வயிற்றுப்புற கிளை</ref> <ref target="https://ta.wikipedia.org/wiki/முதுகுப்புற_கிளை">முதுகுப்புற கிளைகளை</ref> விட பெரியதாக உள்ளது.</p>
அமைப்பு
<p><ref target="https://ta.wikipedia.org/wiki/முதுகுப்புற_நரம்பு_வேர்">பின்புற</ref> மற்றும் <ref target="https://ta.wikipedia.org/wiki/வயிற்றுப்புற_நரம்பு_வேர்">வயிற்றுப்புற நரம்பு வேர்</ref> இணைந்து உருவான <ref target="https://ta.wikipedia.org/wiki/தண்டுவட_நரம்பு">தண்டுவட நரம்புகள்</ref> <ref target="https://ta.wikipedia.org/wiki/வயிற்றுப்புற_கிளை">வயிற்றுப்புற கிளை</ref> <ref target="https://ta.wikipedia.org/wiki/முதுகுப்புற_கிளை">முதுகுப்புற கிளை</ref> என இரு முதன்மை பிரிவுகளாக பிரிகிறது. இதில் முன்புற முதன்மை பிரிவான வயிற்றுப்புற கிளை உலலின் முன்புறப் பகுதியில் <ref target="https://ta.wikipedia.org/wiki/தோல்">தோல்</ref>, <ref target="https://ta.wikipedia.org/wiki/தசை">தசைகளுக்கு</ref> மேலும் <ref target="https://ta.wikipedia.org/wiki/மேற்கை">மேற்கை</ref> மற்றும் <ref target="https://ta.wikipedia.org/wiki/கால்">கால்களுக்கு</ref> நரம்புகளை வழங்குகிறது. எனவே உடலின் முன்புற பகுதியின் உடல உணர்வுகள் மற்றும் உடல இயக்கு விசைகளை கட்டுப்படுத்துகிறது. தண்டுவட நரம்பு மற்றும் அதன் இரு முதன்மை பிரிவுகள் இரண்டும் கலப்பு நரம்புகள் ஆகும்.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
<p>

உடலின் நெஞ்சு பகுதியில் <ref target="https://ta.wikipedia.org/wiki/தண்டுவட_நரம்பு">தண்டுவட நரம்புகளின்</ref> வயிற்றுப்புற கிளை ஒவ்வொன்றும் அதன் மட்டத்திற்கு மார்புக்கூட்டின் சுவர், <ref target="https://ta.wikipedia.org/wiki/தோல்">தோல்</ref> மற்றும் <ref target="https://ta.wikipedia.org/wiki/தசை">தசைகளுக்கு</ref> நரம்புகளை <ref target="https://ta.wiktionary.org/wiki/innervate">வழங்குகிறது</ref>. இந்த நரம்புகள் <ref target="https://ta.wikipedia.org/wiki/விலா_இடை_நரம்புகள்">விலா இடை நரம்புகள்</ref> ஏன அழைக்கப்படுகிறது. உடலின் மற்ற பகுதிகளில் <ref target="https://ta.wikipedia.org/wiki/தண்டுவட_நரம்பு">தண்டுவட நரம்புகளின்</ref> அடுத்தடுத்த முன்புற முதன்மை கிளைகள் ஒன்றுடன் ஒன்று இணைந்து வலைபின்னல்களாக   உருவாகி பின் பல கிளைகளாக பிரிந்து உடல் பகுதிக்கு நரம்புகளை வழங்குகிறது. இதனால் ஒரு <ref target="https://ta.wikipedia.org/wiki/தண்டுவட_நரம்பு">தண்டுவட நரம்பு</ref> பாதிப்பால் உடலில் பலகீனம் ஏற்படாது.</p>
முக்கிய தண்டுவட நரம்பு பின்னல்கள்
<p>மனித உடலில் உள்ள சில <ref target="https://ta.wikipedia.org/wiki/தண்டுவட_நரம்பு_பின்னல்">தண்டுவட நரம்பு பின்னல்கள்</ref> முறையே <ref target="https://ta.wikipedia.org/wiki/கழுத்து_தண்டுவட_நரம்பு_பின்னல்">கழுத்து</ref>, <ref target="https://ta.wikipedia.org/wiki/மேற்கை_தண்டுவட_நரம்பு_பின்னல்">மேற்கை</ref>, <ref target="https://ta.wikipedia.org/wiki/நாரி_தண்டுவட_நரம்பு_பின்னல்">நாரி</ref> மற்றும் <ref target="https://ta.wikipedia.org/wiki/திருவெலும்பு_தண்டுவட_நரம்பு_பின்னல்">திருவெலும்பு தண்டுவட நரம்பு பின்னல்</ref><ref target="https://ta.wikipedia.org/wiki/முதற்_பக்கம்#cite_note-2">[2]</ref><ref target="https://ta.wikipedia.org/wiki/முதற்_பக்கம்#cite_note-3">[3]</ref> ஆகும். கழுத்து தண்டுவட நரம்பு பின்னல் சி1 முதல் சி4 வரையிலான தண்டுவட நரம்புகளின் வயிற்றுப்புற கிளைகளால் ஆனது. மேற்கை தண்டுவட நரம்பு பின்னல் சி5 முதல் டி1 வரையிலான தண்டுவட நரம்புகளின் வயிற்றுப்புற கிளைகளால் ஆனது. நாரி தண்டுவட நரம்பு பின்னல் எல்1 முதல் எல்4 வரையிலான தண்டுவட நரம்புகளின்  வயிற்றுப்புற கிளைகளால் ஆனது. திருவெலும்பு தண்டுவட நரம்பு பின்னல் எல்4 முதல் எஸ்4 வரையிலான தண்டுவட நரம்புகளின் வயிற்றுப்புற கிளைகளால் ஆனது.</p>
</text></body></html>