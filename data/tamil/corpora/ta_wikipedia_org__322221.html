<html><body><text id="wikipedia_ta_wikipedia_org__322221.html" ns="0" revid="2543415" sourceurl="https://ta.wikipedia.org/wiki/2,2,2-%E0%AE%9F%E0%AE%BF%E0%AE%B0%E0%AF%88%E0%AE%95%E0%AF%81%E0%AE%B3%E0%AF%8B%E0%AE%B0%E0%AF%8B%E0%AE%AF%E0%AF%86%E0%AE%A4%E0%AF%8D%E0%AE%A4%E0%AE%A9%E0%AE%BE%E0%AE%B2%E0%AF%8D" title="2,2,2-டிரைகுளோரோயெத்தனால்" type="wikipedia">2,2,2-டிரைகுளோரோயெத்தனால்
<p><hi rend="bold">2,2,2-டிரைகுளோரோயெத்தனால்</hi> <hi rend="italic">(2,2,2-Trichloroethanol)</hi> என்பது C2H3Cl3O என்ற <ref target="https://ta.wikipedia.org/wiki/மூலக்கூற்று_வாய்ப்பாடு">மூலக்கூற்று வாய்ப்பாடு</ref> கொண்ட <ref target="https://ta.wikipedia.org/wiki/கரிம_வேதியியல்">கரிம வேதியியல்</ref> <ref target="https://ta.wikipedia.org/wiki/சேர்மம்">சேர்மமாகும்</ref>. 2,2,2-முக்குளோரோயெத்தனால் என்ற பெயராலும் இச்சேர்மம் அழைக்கப்படுகிறது. <ref target="https://ta.wikipedia.org/wiki/எத்தனால்">எத்தனாலுடன்</ref> தொடர்புடைய இச்சேர்மத்தின் கட்டமைப்பில் எத்தனாலின் 2 ஆம் நிலையில் உள்ள <ref target="https://ta.wikipedia.org/wiki/ஐதரசன்">ஐதரசன்</ref> அணுக்களுக்குப் பதிலாக <ref target="https://ta.wikipedia.org/wiki/குளோரின்">குளோரின்</ref> அணுக்கள் இடம் பிடித்திருக்கும். குளோரால் ஐதரேட்டு, குளோரோபியூட்டனால் போன்ற முன்னோடி மருந்துகள் ஏற்படுத்தும் விளைவுகளையே இச்சேர்மத்தின் மருந்தியல் சார் விளைவுகள் ஒத்திருக்கின்றன. வரலாற்றில் இச்சேர்மம் அறிதுயில் மயக்க மருந்தாகப் பயன்படுத்தப்பட்டுள்ளது <ref target="https://ta.wikipedia.org/wiki/முதற்_பக்கம்#cite_note-Merck-1">[1]</ref>. அறிதுயில் மருந்தான டிரைகுளோஃபோசு (டிரைகுளோரோயெத்தில் பாசுபேட்டு) உட்செலுத்தும்போது 2,2,2-டிரைகுளோரோயெத்தனாலாக வளர்சிதை மாற்றமடைகிறது. மிகையான பயன்பாட்டால் <ref target="https://ta.wikipedia.org/wiki/சிறுநீரகம்">சிறுநீரக</ref> மற்றும் <ref target="https://ta.wikipedia.org/wiki/கல்லீரல்">கல்லீரல்</ref> பாதிப்பு ஏற்படலாம் <ref target="https://ta.wikipedia.org/wiki/முதற்_பக்கம்#cite_note-BudavariO'Neil1996-2">[2]</ref>. </p>
</text></body></html>