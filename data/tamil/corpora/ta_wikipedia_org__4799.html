<html><body><text id="wikipedia_ta_wikipedia_org__4799.html" ns="0" revid="3360608" sourceurl="https://ta.wikipedia.org/wiki/%E0%AE%AA%E0%AF%82%E0%AE%B3%E0%AF%88_(%E0%AE%9A%E0%AF%86%E0%AE%9F%E0%AE%BF)" title="பூளை (செடி)" type="wikipedia">பூளை (செடி)கண்ணழுக்கு குறித்து அறிய, காண்க <ref target="https://ta.wikipedia.org/wiki/பூளை">பூளை</ref>.

<p><hi rend="bold">பூளை</hi> (<hi rend="italic">Aerva lanata</hi>) அல்லது <hi rend="bold">தேங்காய்ப்பூக் கீரை</hi> அல்லது <hi rend="bold">சிறுபீளை</hi> என்னும் பூவை இக்காலத்தில் <hi rend="bold">பூளாப்பூ</hi> என்பர். இதற்கு  <hi rend="bold">பொங்கப்பூ</hi>, <hi rend="bold">சிறுகண்பீளை</hi>, <hi rend="bold">பீளைசாறி</hi>, <hi rend="bold">கற்பேதி</hi>, <hi rend="bold">பாஷாணபேதி</hi>, <hi rend="bold">கண்பீளை</hi> என வேறு பெயர்களும் உண்டு. பொங்கல் திருவிழாவின்போது இது காப்புக் கட்டவும், வீடுகளுக்கும் மாடுகளுக்கும் தோரணம் கட்டவும் இக்காலத்தில் பயன்படுத்தப்படுகிறது. இச்செடி சாப்பிடக்கூடியவை. இதன் இலைகளை ரசம் தயாரிக்கும் பொழுது சேர்க்கின்றனர்.</p>
பெயர் காரணம்
<p>கற்களைக் கரைக்கும் ஆற்றல் உடையதால் <hi rend="italic">கற்பேதி</hi> என்றும், கண்களிலிருந்து வெளியாகும் பீளைபோல இதன் பூக்கள் இருப்பதால் <hi rend="italic">கண்பீளை</hi> என்றும் பெயர் உருவாயின.</p>
விளக்கம்
<p>இது சில அடிகள் உயரம்வரை நிமிர்ந்து வளரக்கூடிய சிறுசெடி வகை ஆகும். இதன் இலைகளுக்கு இடையில் சிறுசிறு வெள்ளை நிறப் பூக்களைக் கொண்டிருக்கும். இலை, தண்டில் வெள்ளை நிற ரோம வளரிகள் காணப்படும்.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
சங்கப்பாடல்களில் பூளை
<list type="unordered"><item>குறிஞ்சிநிலக் கோதையர் குவித்து விளையாடியதாகக் காட்டப்பட்டுள்ள 99 மலர்களில் பூளை மலரும் ஒன்று. இது குருவி அமர்ந்திருப்பது போலப் பூத்திருக்கும்.<ref target="https://ta.wikipedia.org/wiki/முதற்_பக்கம்#cite_note-5">[5]</ref></item>
<item>பூளைப்பூ வரகரிசிச் சோறு போல் இருக்கும்.<ref target="https://ta.wikipedia.org/wiki/முதற்_பக்கம்#cite_note-6">[6]</ref></item>
<item>காற்றில் உதிராமல் போராடும் பூ (ஒரு மாத காலம் உதிராமல் பூத்திருக்கும் பூ) <ref target="https://ta.wikipedia.org/wiki/முதற்_பக்கம்#cite_note-7">[7]</ref></item>
<item>மதில் போரில் ஈடுபடுவோர் உழிஞைப் பூவோடு பூளைப் பூவையும் சேர்த்துக் கட்டி அணிந்துகொள்வர்.<ref target="https://ta.wikipedia.org/wiki/முதற்_பக்கம்#cite_note-8">[8]</ref></item>
<item><ref target="https://ta.wikipedia.org/wiki/மடல்_ஊர்தல்">மடலூரும் தலைவன்</ref> அணிந்துகொள்ளும் மாலையில் பூளை, ஆவிரை, எருக்கு ஆகிய பூக்கள் தொடுக்கப்பட்டிருக்கும்.<ref target="https://ta.wikipedia.org/wiki/முதற்_பக்கம்#cite_note-9">[9]</ref></item>
<item>முன்பனிக் காலத்தில் பூக்கும்.<ref target="https://ta.wikipedia.org/wiki/முதற்_பக்கம்#cite_note-10">[10]</ref></item>
<item>காட்டுப்பூனைக் குட்டியின் மயிர் பூளைப்பூப் போலப் பூளைப்பூ இருக்கும்.<ref target="https://ta.wikipedia.org/wiki/முதற்_பக்கம்#cite_note-11">[11]</ref></item>
<item>வேளை வெண்பூவை மேயும் மான் பூளையை மேயாமல் ஒதுக்கும்.<ref target="https://ta.wikipedia.org/wiki/முதற்_பக்கம்#cite_note-12">[12]</ref></item>
<item>கண்ணகி மதுரையை எரியூட்டியபோது நான்கு வருணப் பூதங்களும் வெளியேறின. அவற்றுள் ஒன்றாகிய வேளாண் பூதம் அணிந்திருந்த பூக்களில் ஒன்று பூளை.<ref target="https://ta.wikipedia.org/wiki/முதற்_பக்கம்#cite_note-13">[13]</ref></item></list>
<p>சிறுபீளையால் அசிர்க்கர நோய்வாதம்,மூத்திர கிரிசம், முத்தோடம்,மூத்திரச்சிக்கல் பித்தவாதம் ஆகிய நோய்கள் குணமாகும்.</p>
<p>சிறு நெருஞ்சில் (TRIBULUS TERRESTRIS) இது மிகச்சிறந்த சிறு நீர் பெருக்கி ஆகும். கரைக்கப்பட்ட கல்லை வெளியேற்ற தனது சிறுநீர் பெருக்கும் செயலால் இம் மூலிகை முதலிடம் பெறுகிறது.</p>
படக்காட்சியகம்
<p>பூளாப்பூவைப் போல் காணப்படும் பேப்பூளாப் பூ</p>
<list type="unordered">
<item>பொங்கல் திருநாளில் காப்புக் கட்டுதல் முதலான சடங்குகளுக்குப் பயன்படுத்தப்படும் பூளாப்பூ(பூளைப்பூ)</item>
<item>பூளை இனம், பேப்பூளை என்பர்</item>
<item> பூளை இனம், பேப்பூளை என்பர்</item>
</list>
இவற்றையும் காண்க
<ref target="https://ta.wikipedia.org/wiki/சங்ககால_மலர்கள்">சங்ககால மலர்கள்</ref>


வெளி இணைப்புகள்

<list type="unordered"><item><ref target="http://karkanirka.files.wordpress.com/2009/04/slide35.jpg">பூளை (பூளாப்பூ) படம்</ref></item>
<item><ref target="http://www.itis.gov/servlet/SingleRpt/SingleRpt?search_topic=TSN&amp;search_value=506581">"<hi rend="italic">Aerva lanata</hi>"</ref>. ஒருங்கிணைந்த வகைப்பாட்டியல் தகவல் அமைப்பு (Integrated Taxonomic Information System). 27 April 2008 அன்று பார்க்கப்பட்டது.</item></list>
</text></body></html>