<html><body><text id="wikipedia_ta_wikipedia_org__113719.html" ns="0" revid="3313228" sourceurl="https://ta.wikipedia.org/wiki/%E0%AE%87%E0%AE%AF%E0%AE%B1%E0%AF%8D%E0%AE%9A%E0%AF%8A%E0%AE%B2%E0%AF%8D" title="இயற்சொல்" type="wikipedia">இயற்சொல்<p>மொழியியல் சொற்களைப் பெயர் என்றும் வினை என்றும் பாகுபடுத்திக்கொள்ளும். தமிழ்மொழியில் இவற்றுடன் <ref target="https://ta.wikipedia.org/wiki/இடைச்சொல்">இடைச்சொல்</ref>, <ref target="https://ta.wikipedia.org/wiki/உரிச்சொல்">உரிச்சொல்</ref> என்னும் பாகுபாடுகளும் உண்டு. </p>
<p>செய்யுள் ஈட்டிக்கொள்ளும் சொற்கள் என்று தொல்காப்பியம் சொற்களை வேறு வகையிலும் பாகுபடுத்திப் பார்க்கிறது. அவை, </p>
<list type="ordered"><item><hi rend="bold">இயற்சொல்</hi></item>
<item><ref target="https://ta.wikipedia.org/wiki/திரிசொல்">திரிசொல்</ref></item>
<item><ref target="https://ta.wikipedia.org/wiki/திசைச்சொல்">திசைச்சொல்</ref></item>
<item><ref target="https://ta.wikipedia.org/wiki/வடசொல்">வடசொல்</ref></item></list>
<p>என்பன. </p>
<p>இந்தப் பாகுபாடு பெயர்ச்சொற்களுக்கு மட்டுமே உரியது.  வினைச்சொற்களுக்கு இந்தப் பாகுபாடு இல்லை. <ref target="https://ta.wikipedia.org/wiki/முதற்_பக்கம்#cite_note-1">[1]</ref> <ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
இயற்சொல் பாகுபாடு
<list type="ordered"><item>பெயர் இயற்சொற்கள்</item>
<item>வினை இயற்சொற்கள்</item></list>
தொகுப்பு விளக்கம்
<list type="ordered"><item>இயற்சொல் - தமிழ்நாட்டில் இயல்பாக வழங்கும் சொல் இயற்சொல்</item>
<item>திரிசொல் - தமிழ்நாட்டில் இயல்பாக வழங்கும் சொல் சேரி வழக்கில் கொச்சைப்படுதல் உண்டு. அவற்றைச் செய்யுட்கு உரியனவாகத் திரித்துக்கொள்ளும் சொல் திரிசொல்.</item>
<item>திசைச்சொல் - தமிழ்நாட்டின் அடையும் புடையும் கிடந்த திசைநாட்டார் வழங்கும் சொல் திசைச்சொல்.</item>
<item>வடசொல் - <ref target="https://ta.wikipedia.org/wiki/வடமொழி">வடமொழிகளில்</ref> வழங்கும் சொல் வடசொல்.</item></list>
இயற்சொல் – தனி விளக்கம்
<p>இயற்சொல் என்பது செந்தமிழ் நிலத்து வழக்கு. <ref target="https://ta.wikipedia.org/wiki/முதற்_பக்கம்#cite_note-3">[3]</ref>  இதனைச் செஞ்சொல் என்றும் கூறலாம்.  <ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
<list type="ordered"><item>செந்தமிழ் நிலம் எது என்பதில் கருத்து வேறுபாடுகள் உள்ளன. வையை யாற்றின் வடக்கு, மருத யாற்றின் தெற்கு, கருவூரின் கிழக்கு, மருவூரின் மேற்கு  <ref target="https://ta.wikipedia.org/wiki/முதற்_பக்கம்#cite_note-5">[5]</ref></item>
<item>வடவேங்கடம், தென்குமரி, குணகடல், குடகடல் எல்லைக்கு உட்பட்ட நாடு <ref target="https://ta.wikipedia.org/wiki/முதற்_பக்கம்#cite_note-6">[6]</ref></item>
<item>முதல் கருத்தே பொருந்தும். இரண்டாவது கருத்துப் பொருந்தாது. காரணம், வையை யாற்றின் தெற்கில் கொற்கை, கருவூரின் மேற்கில் கொடுங்கோளூர், மருத யாற்றின் வடக்கில் காஞ்சிபுரம். இங்குப் பேசப்படுவது திசைச்சொல்லே<ref target="https://ta.wikipedia.org/wiki/முதற்_பக்கம்#cite_note-7">[7]</ref></item></list>
இயற்சொல்லுக்கு எடுத்துக்காட்டு
<p>நிலம், நீர், தீ, வளி, சோறு, கூழ், பால், தயிர், மக்கள், மா, தெங்கு, கமுகு, பாளிதம், மலை.</p>
கருவிநூல்
<list type="ordered"><item>தொல்காப்பியம் சொல்லதிகாரம் இளம்பூரணர் உரை, சைவசித்தாந்த நூற்பதிப்புக் கழக வெளியீடு, 1963</item>
<item>தொல்காப்பியம் சொல்லதிகாரம் சேனாவரையர் உரை, ஆறுமுகநாவலர் பதிப்பு, 1934</item>
<item>தொல்காப்பியச் சொல்லதிகாரக் குறிப்பு, டாக்டர் P.S. சுப்பிரமணிய சாஸ்திரி எழுதியது, பிரமோத ஆண்டு, 1932</item>
<item>தொல்காப்பியம் சொல்லதிகாரம் நச்சினார்க்கினியர் உரை, சைவசித்தாந்த நூற்பதிப்புக் கழக வெளியீடு, 1962</item>
<item>தொல்காப்பியம் சொல்லதிகாரம் கல்லாடனார் விருத்தி உரையும் பழைய உரையும், சைவசித்தாந்த நூற்பதிப்புக் கழக வெளியீடு, 1964</item>
<item>தொல்காப்பியம் சொல்லதிகாரம் தெய்வச்சிலையார் உரை, சைவசித்தாந்த நூற்பதிப்புக் கழக வெளியீடு, 1963</item></list>
</text></body></html>