<html><body><text id="wikipedia_ta_wikipedia_org__176505.html" ns="0" revid="3221131" sourceurl="https://ta.wikipedia.org/wiki/%E0%AE%AA%E0%AE%BF%E0%AE%B0%E0%AE%AA%E0%AF%8B%E0%AE%A4_%E0%AE%9A%E0%AE%A8%E0%AF%8D%E0%AE%A4%E0%AE%BF%E0%AE%B0%E0%AF%8B%E0%AE%A4%E0%AE%AF%E0%AE%AE%E0%AF%8D" title="பிரபோத சந்திரோதயம்" type="wikipedia">பிரபோத சந்திரோதயம்
<p><hi rend="bold">பிரபோத சந்திரோதயம்</hi> என்னும் காவியம், <ref target="https://ta.wikipedia.org/wiki/17ம்_நூற்றாண்டு">பதினேழாம் நூற்றாண்டில்</ref> எழுதப்பட்டது. இக்காவியத்தினை, <hi rend="italic">மாதை திருவேங்கட நாதர்</hi>  என்பவர் இரண்டாயிரம் <ref target="https://ta.wikipedia.org/wiki/செய்யுள்">செய்யுட்களால்</ref> எழுதினார். இந்நூல் <ref target="https://ta.wikipedia.org/wiki/அத்வைதம்">அத்வைதத்</ref>  தத்துவத்தை குறியீட்டுப் பொருளாகக் கொண்டது  ஆகும். <ref target="https://ta.wikipedia.org/wiki/திராவிட_மொழி">திராவிட மொழிகளுக்கும்</ref> வடமொழியான <ref target="https://ta.wikipedia.org/wiki/சமசுகிருதம்">சமசுகிருத</ref> மொழிக்கும் நெருங்கிய தொடர்பு ஏற்பட்டபோது, <ref target="https://ta.wikipedia.org/wiki/மொழிபெயர்ப்பு">மொழிபெயர்ப்பு</ref>, தழுவல் ஆகிய மொழிமாற்ற நிகழ்வுகள் நடந்தன. அவற்றுள் இந்நூல் முக்கியமானதாகக் கருதப்படுகிறது. பிரபோதம் என்றாலும் ஞானம் என்றாலும் ஒன்றே ஆகும்.</p>
கிருஷ்ணமிச்ரரின் பிரபோத சந்திரோதயம்
<p><hi rend="italic">கிருஷ்ண மிச்ரர்</hi> என்பவர் சுமார் தொள்ளாயிரம் <ref target="https://ta.wikipedia.org/wiki/வருடம்">வருடங்களுக்கு</ref> முன் இருந்தவர்.அவர் சித்தாந்தச் சண்டைக்காக நாடகம் எழுதவில்லை. தம் ஸ்வாநுபூதியையே உருவகமாக, <hi rend="italic">உள்ளுறையல்லாத வெளிப்படைப் பொருள்</hi> (allegorical) ஆக, ஒரு நாடகமாக்கி எழுதினார். அதன்பெயரும் <hi rend="bold">பிரபோத சந்திரோதயம்</hi> ஆகும்.</p>
அவரின் நாடகக்கரு
<p>ஞான மார்க்கத்தினால் பெறுகிற <ref target="https://ta.wikipedia.org/wiki/அத்வைதம்">அத்வைத</ref> அமைதி நிலையைப் பற்றி எழுதினார். ஆனால் கட்சி, பிரதி கட்சி இல்லாமலே எழுதினார். பலவிதமான தத்துவங்களும் அதில் பாத்திரங்களாக வருகின்றன. விவேகன் (அதாவது, ஞானத்தைத் தேடுகிற முயற்சியுடையவன்) தான் கதாநாயகனான 'ராஜா', அவனுக்கு எதிரி 'மகாமோகன்' (அதாவது <ref target="https://ta.wikipedia.org/wiki/மாயை">மாயை</ref>). விவேகனுக்குப் பலவிதமான நல்ல குணங்களும் மந்திரிகளாக, சைன்யங்களாக இருக்கின்றன. <ref target="https://ta.wikipedia.org/wiki/விஷ்ணு">விஷ்ணு</ref> பக்தி, சிரத்தை, கருணை, தர்மம், வைராக்கியம் எல்லாம் இப்படிப்பட்ட கதாபாத்திரங்கள். அஞ்ஞானம், பாபம், அஸத்தியம் முதலிய கெட்ட குண பட்டாளங்கள் மகாமோகனின் பரிவாரமாக வருகின்றன. விவேகன் மகாமோகனை வெற்றி பெற்று, <ref target="https://ta.wikipedia.org/wiki/ஞானம்">ஞானத்தை</ref> அடைந்ததாகக் கதை போகிறது. 'ஞான உதயம்'தான் <ref target="https://ta.wikipedia.org/wiki/நாடகம்">நாடகத்தின்</ref> கருப்பொருளாகும்.</p>
புற இணைப்புகள்
<list type="unordered"><item><ref target="http://books.google.co.in/books/about/%E0%AE%AA%E0%AE%BF%E0%AE%B0%E0%AE%AA%E0%AF%8B%E0%AE%A4_%E0%AE%9A%E0%AE%A8%E0%AF%8D%E0%AE%A4%E0%AE%BF%E0%AE%B0%E0%AF%8B.html?id=EwGiPQAACAAJ&amp;redir_esc=y">பிரபோத சந்திரோதயம்:மெய்ஞான விளக்கம்</ref> நூற்குறித்த  பக்கம்.</item></list>
<p><hi rend="bold">நூற்குறிப்புகள்</hi>
தலைப்பு:பிரபோத சந்திரோதயம் - மெய்ஞான விளக்கம்
நூலாசிரியர்: கீழ்மாத்தூர் திருவேங்கடநாதர், வ வேணுகோபாலன்
பதிப்பகம்:  தஞ்சாவூர் மகாராஜா சரபோஜியின் சரசுவதிமஹால் நூல் நிலையம், 1988
பக்கங்கள்:902 
பொருள்:வேதாந்தம்</p>
<list type="unordered"><item>கன்னிமார நூலகத்தின் <ref target="http://connemara.tnopac.gov.in/cgi-bin/koha/opac-detail.pl?biblionumber=360221">குறிப்புப்பக்கம்(OPAC)</ref> <ref target="https://web.archive.org/web/20160304125750/http://connemara.tnopac.gov.in/cgi-bin/koha/opac-detail.pl?biblionumber=360221">பரணிடப்பட்டது</ref> 2016-03-04 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item></list>
</text></body></html>