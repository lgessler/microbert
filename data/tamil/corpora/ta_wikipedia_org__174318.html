<html><body><text id="wikipedia_ta_wikipedia_org__174318.html" ns="0" revid="3338068" sourceurl="https://ta.wikipedia.org/wiki/%E0%AE%87%E0%AE%B0%E0%AE%BE%E0%AE%95%E0%AF%8D%E0%AE%95%E0%AF%8A%E0%AE%95%E0%AF%8D%E0%AE%95%E0%AF%81" title="இராக்கொக்கு" type="wikipedia">இராக்கொக்கு
<p><hi rend="bold">இராக்கொக்கு</hi> அல்லது <hi rend="bold">வக்கா</hi><ref target="https://ta.wikipedia.org/wiki/முதற்_பக்கம்#cite_note-2">[2]</ref> என்பது (<hi rend="italic">Black-crowned Night Heron</hi>)(<hi rend="italic">நைக்டிகோரக்சு நைக்டிகோரக்சு</hi>) நீர்நிலைகளை சார்ந்திருக்கும் வாத்தினை ஒத்த உடலளவுடைய <ref target="https://ta.wikipedia.org/wiki/பறவை">பறவையினம்</ref>.</p>
உருவமைப்பு
<p>இவற்றின் உடல் நீளம் சுமார் 64 செ. மீட்டர் வரையும் எடை 800 கிராம் வரையும் இருக்கும். </p>
வளர்ந்த பறவைகள்
<figure><caption>பாம்பை தூக்கிக்கொண்டு, டாய்பேய், <ref target="https://ta.wikipedia.org/wiki/தாய்வான்">தாய்வான்</ref></caption></figure>
<p>இவைகட்கு <ref target="https://ta.wikipedia.org/wiki/கருப்பு">கருப்பு</ref> நிறத்தில் தொப்பியினைப்போன்ற அமைப்பு தலையின்மீது இருப்பது போக <ref target="https://ta.wikipedia.org/wiki/வெள்ளை">வெள்ளையாகவோ</ref>, <ref target="https://ta.wikipedia.org/wiki/பழுப்பு">பழுப்பாகவோ</ref> உடல் உள்ளது. சிவந்த <ref target="https://ta.wikipedia.org/wiki/கண்">கண்களும்</ref>, குட்டையான மஞ்சள் நிறக்கால்களும் இருக்கும். கருத்த நிறத்திலும் மஞ்சள் கலந்த நிறத்திலும் அலகு உண்டு. இளம்<ref target="https://ta.wikipedia.org/wiki/பழுப்பு">பழுப்பு</ref> நிறத்தில் சிறகுகளும், கழுத்தும் உடலின் அடிப்பகுதியும் வெளிரிப்போனது போல் இருக்கும். <ref target="https://ta.wikipedia.org/wiki/இரண்டு">இரண்டு</ref> அல்லது <ref target="https://ta.wikipedia.org/wiki/மூன்று">மூன்று</ref> <ref target="https://ta.wikipedia.org/wiki/இறகு">இறகுகள்</ref> மட்டும் தலையின் பின்புறம் இனவிருத்திக்காலங்களில் நீண்டிருப்பதுண்டு. இரு பாலினமும் ஒன்றாயிருப்பினும் ஆண்கள் பெரியதாக இருப்பதைக்காணலாம். இவை மற்ற நாரைகள் அல்லது <ref target="https://ta.wikipedia.org/wiki/கொக்கு">கொக்குகள்</ref> போன்றில்லாமல் சற்றே தடித்த <ref target="https://ta.wikipedia.org/wiki/உடல்">உடல்</ref> வாகுடனும் நீளம் குறைந்த அலகினையும் கால்களும், கழுத்தும் கொண்டுள்ளன. கூனல் பொட்டது போன்று அமர்ந்திருப்பது இதன் சிறப்பம்சம். இவை வேட்டையின் போது மட்டும் கழுத்தை நீட்டுவதால், இராக்கொக்கை நீரில் மேய்ந்துண்ணும் பறவைகளோடு (wading birds) ஒப்பிட இயலும். மற்ற மீனுண்ணும் பறவைகள் <ref target="https://ta.wikipedia.org/wiki/பகல்">பகலில்</ref> வேட்டையாட, இவை மட்டும் <ref target="https://ta.wikipedia.org/wiki/இரவு">இரவுப்பறவையாயின</ref>.</p>
இளம் பறவைகள்
<figure><caption>இளம் பறவை</caption></figure>
<p>இளம் பறவைகள் பழுப்பும்-இளஞ்சிவப்பும் கலந்த உருவையும், பல இடங்களில் வெளிரிப்போன <ref target="https://ta.wikipedia.org/wiki/புள்ளி">புள்ளிகளையும்</ref> கொண்டுள்ளன. அடிப்பகுதிகள் வெளுத்துப்போயிருக்கும். கண்கள் <ref target="https://ta.wikipedia.org/wiki/இளஞ்சிவப்பு">இளஞ்சிவப்பு</ref> கண்களும் <ref target="https://ta.wikipedia.org/wiki/பச்சை">பச்சை</ref>-<ref target="https://ta.wikipedia.org/wiki/மஞ்சள்_(நிறம்)">மஞ்சள்</ref> கால்களும் கொண்டுள்ளன. இவைகள் மிகவும் அதிகமாக ஒலியெழுப்பும் தன்மையோடு <hi rend="italic">குவாக்</hi>, <hi rend="italic">குவாக்</hi>, அல்லது <hi rend="italic">வாக்</hi>, <hi rend="italic">வாக்</hi> என்று கூக்குரலிடுகின்றன.</p>
பரம்பல்
<p>உலகம் முழுதும் பரவி இருக்கின்றன என்றாலும் <ref target="https://ta.wikipedia.org/wiki/ஆஸ்திரலேசியா">ஆஸ்திரலேசியா</ref> போன்ற மிகுந்த குளிருள்ள பிரதேசங்களை தவிர்க்கின்றன. இப்பகுதிகளில் <ref target="https://ta.wikipedia.org/wiki/இளஞ்சிவப்பு">இளஞ்சிவப்பு</ref> இராக்கொக்குகள் ஆட்சி செய்தாலும், இவை இரு இனங்களும் தம்முள்ளே இனவிருத்தியும் செய்தல் கூடும். இவை அதிகபட்ச வாழ்விடங்களில் வலசை வரக்கூடிய தன்மை கொண்டுள்ளன, எனினும் பல இடங்களில் தங்கும் உள்ளூர்ப்பறவைகளாகவே காணப்படுகின்றன (குளிர்மிகுந்த பேடகோனியா உட்பட). <ref target="https://ta.wikipedia.org/wiki/வட_அமேரிக்கா">வட அமேரிக்காவிலுள்ள</ref> பறவைகள் <ref target="https://ta.wikipedia.org/wiki/மெக்சிகோ">மெக்சிகோ</ref> மற்றும் தென் அமேரிக்காவிலும் மத்திய அமேரிக்காவிலும் <ref target="https://ta.wikipedia.org/wiki/மேற்கிந்திய_தீவுகள்">மேற்கிந்திய தீவுகளுக்கும்</ref> வலசை வருகின்றன. பழைய உலக பறவைகள் ஆப்பிரிக்காவிற்கும், தெற்கு ஆசியாவிற்கும் வலசை வருகின்றன.</p>
துணையினங்கள்
<p>இவ்வினத்திற்கு நான்கு துணையினங்கள் உள்ளன:</p>
<list type="unordered"><item><hi rend="italic">நை. கோக்டிலி</hi> - <ref target="https://ta.wikipedia.org/wiki/வட_அமெரிக்கா">வடக்கு</ref> மற்றும் <ref target="https://ta.wikipedia.org/wiki/தென்_அமெரிக்கா">தென் அமெரிக்காவில்</ref> <ref target="https://ta.wikipedia.org/wiki/கனடா">கனடா</ref> முதல் வட <ref target="https://ta.wikipedia.org/wiki/அர்ஜென்டினா">அர்ஜென்டினா</ref>, <ref target="https://ta.wikipedia.org/wiki/சிலி">சிலி</ref>  வரை பரவியுள்ளது.</item>
<item><hi rend="italic">நை. அபசுகர்சு</hi>- <ref target="https://ta.wikipedia.org/wiki/தென்_அமெரிக்கா">தென் அமெரிக்காவின்</ref> தெற்குப்பகுதிக.ளில்.</item>
<item><hi rend="italic">நை. பல்க்லேன்டிகசு</hi> - ஃபாக்லாந்து தீவுகளில்.</item>
<item><hi rend="italic">நை. நைடிகோரக்கு</hi> - பொதுவாக <ref target="https://ta.wikipedia.org/wiki/ஐரோப்பா">ஐரோப்பா</ref>, <ref target="https://ta.wikipedia.org/wiki/ஆசியா">ஆசியா</ref> மற்றும் <ref target="https://ta.wikipedia.org/wiki/ஆப்பிரிக்கா">ஆப்பிரிக்கா</ref> வரை பரவியுள்ள இனம்.</item></list>
குணாதிசயங்கள்
<p>இவை பகல் முழுதும் ஏதாவதொரு மரக்கிளையிலோ புதர்களிலோ ஓய்வெடுத்துவிட்டு, மாலைப்பொழுதுகளிலும் இரவிலும் கூட்டங்களாக வேட்டையாட கிளம்புகின்றன.</p>
உணவு
<p>இராக்கொக்குகள் நீரின் கரையருகே இரவிலும் அதிகாலையிலும் அசையாது தன் இரையின் அசைவுகளை பார்த்திருக்கும். தருணம் சரியாய் அமையும் வேளையில் இவை கொத்திப்பிடித்துண்ணுகின்றன. இவற்றின் முக்கிய உணவு சிறிய <ref target="https://ta.wikipedia.org/wiki/மீன்">மீன்கள்</ref>, <ref target="https://ta.wikipedia.org/wiki/தவளை">தவளைகள்</ref>, <ref target="https://ta.wikipedia.org/wiki/தேரை">தேரைகள்</ref>, <ref target="https://ta.wikipedia.org/wiki/பூச்சி">பூச்சிகள்</ref>, ஓடுடைய நீர்வாழ் உயிரினங்கள் மற்றும் சிறிய பாலூட்டிகளுமாகும். </p>
இனவிருத்தி
<p>இவை 3 முதல் எட்டு முட்டைகள் வரை இடுகின்றன.</p>
பெயரின் வரலாறு
<p>இவற்றின் பேரினப்பெயரான <hi rend="italic">Nycticorax</hi> என்பதற்கு "இரவின் காகம்" என பொருள். இவை இரவில் பெரும்பாலும் வேட்டையாடுதலாலும், இவற்றின் ஒலி காகம் கரைவதைப்போலிருப்பதாலும் இவ்வாறாகப்பெயரிட்டனர். 
ஃபாலக்லாந்து தீவுகளில் இவற்றின் பெயர் ஒலிவடிவை முன்னிட்டு "குவார்க்" ("quark") என்றும், பல்வேறு மொழிகளில் இதுபோன்றொலிக்கும் பெயர்களும் உள்ளன. எடுத்துக்காட்டாக <ref target="https://ta.wikipedia.org/wiki/டச்சு">டச்சு</ref> மற்றும் பிரிசியன் (Frisian) மொழியில் "kwak", செக் மொழியில் "kvakoš noční", <ref target="https://ta.wikipedia.org/wiki/உக்ரேன்">உக்ரேன்</ref> மொழியில் "квак", <ref target="https://ta.wikipedia.org/wiki/ருசியா">ருசியா</ref> மொழியில் "кваква", வியட்நாம் மொழியில் "Vạc", இந்தோனிசியா மொழியில் "Kowak-malam", மற்றும் குவெசுவா (Quechua) மொழியில் "Waqwa" எனவும் பெயரிட்டுள்ளன.</p>
உசாத்துணை

<list type="unordered"><item><ref target="http://animaldiversity.ummz.umich.edu/site/accounts/information/Nycticorax_nycticorax.html">Black-crowned Night Heron</ref> on Animal Diversity Web</item>
<item>F. Gary Stiles &amp; Alexander F. Skutch(1990).<hi rend="italic">A Guide to the Birds of Costa Rica</hi>.Cornell University Press.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/978-0-8014-9600-4">978-0-8014-9600-4</ref>.</item>
<item>James Hancock(1999).<hi rend="italic">Herons and Egrets of the World</hi>.Academic Press.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/0-12-322725-9">0-12-322725-9</ref>.</item>
<item>David Sibley(2000).<hi rend="italic">The Sibley Guide to Birds</hi>.Knopf.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/978-0-679-45122-8">978-0-679-45122-8</ref>.</item></list>
மேற்கொண்டு படிக்க


<list type="unordered"><item><ref target="http://www.ibercajalav.net/img/37_NightHeronNnycticorax.pdf">Ageing and sexing (PDF) by Javier Blasco-Zumeta &amp; Gerd-Michael Heinze</ref> <ref target="https://web.archive.org/web/20120128112216/http://www.ibercajalav.net/img/37_NightHeronNnycticorax.pdf">பரணிடப்பட்டது</ref> 2012-01-28 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.birds.cornell.edu/AllAboutBirds/BirdGuide/Black-crowned_Night-Heron.html">Cornell Lab of Ornithology - Black-crowned Night-Heron Information</ref></item>
<item><ref target="http://www.mbr-pwrc.usgs.gov/id/framlst/i2020id.html">USGS Patuxent Bird Identification InfoCenter - Black-crowned Night-Heron</ref></item>
<item>Black-crowned Night Heron - <ref target="http://sabap2.adu.org.za/docs/sabap1/076.pdf">Species text in The Atlas of Southern African Birds</ref></item>
<item><ref target="http://www.enature.com/fieldguides/detail.asp?recnum=BD0117">eNature.com - Black-crowned Night-Heron</ref> <ref target="https://web.archive.org/web/20110308080756/http://www.enature.com/fieldguides/detail.asp?recnum=BD0117">பரணிடப்பட்டது</ref> 2011-03-08 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.flickr.com/groups/birdguide/pool/tags/Nycticorax%20nycticorax">Field Guide on Flickr</ref></item>
<item><ref target="http://naturdata.com/Nycticorax-nycticorax-6925.htm">Images and information of Black-crowned Night-Heron from Portugal</ref></item></list>
</text></body></html>