<html><body><text id="wikipedia_ta_wikipedia_org__541828.html" ns="0" revid="3396994" sourceurl="https://ta.wikipedia.org/wiki/%E0%AE%9C%E0%AE%BE%E0%AE%99%E0%AF%8D%E0%AE%95%E0%AE%BF%E0%AE%B0%E0%AE%BF" title="ஜாங்கிரி" type="wikipedia">ஜாங்கிரி
<p><hi rend="bold">ஜாங்கிரி</hi> (<ref target="https://ta.wikipedia.org/wiki/வங்காள_மொழி">வங்காள</ref>:অমৃতি ஆங்கிலம்:<hi rend="italic">Imarti</hi>)  என்பது <ref target="https://ta.wikipedia.org/wiki/இந்தியா">இந்தியாவில்</ref> தயாரிக்கப்படும் ஒரு இனிப்பு ஆகும். இது <ref target="https://ta.wikipedia.org/wiki/உளுந்து">உளுந்து மாவினைக்</ref> கொண்டு வட்ட வடிவ மலர் வடிவத்தில் எண்ணெய்யில் வறுத்து, சர்க்கரை பாகில் ஊறவைத்து தயார் செய்யப்படுகிறது. அமிட்டி, அம்ரிதி, இமார்தி,  எமர்தி , ஓம்ரிட்டி , ஜஹாங்கீர் மற்றும் ஜாங்கிரி என்பது இதன் வேறு பெயர்களாகும். மெல்லியதாகவும் இனிப்பானதாகவும் இருப்பதால் <hi rend="italic"><ref target="https://ta.wikipedia.org/wiki/ஜிலேபி">ஜிலேபி</ref></hi> ஜாங்கிரியிலிருந்து வேறுபடும்.<ref target="https://ta.wikipedia.org/wiki/முதற்_பக்கம்#cite_note-Difference_between_Jalebi_&amp;_Imarti-1">[1]</ref> ஜாங்கிரி <ref target="https://ta.wikipedia.org/wiki/வங்காளதேசம்">வங்காளதேசத்தில்</ref> பிரபலமான <ref target="https://ta.wikipedia.org/wiki/இப்தார்">இப்தார்</ref> உணவாகும்.<ref target="https://ta.wikipedia.org/wiki/முதற்_பக்கம்#cite_note-2">[2]</ref> இப்தாரின்போது ஜாங்கிரி நிறச் சேர்க்கைப்பொருள் இல்லாமல் தயார் செய்யப்படும்.<ref target="https://ta.wikipedia.org/wiki/முதற்_பக்கம்#cite_note-sylheterdak-3">[3]</ref></p>
தேவையான பொருட்கள்
<p>ஜாங்கிரி என்பது <ref target="https://ta.wikipedia.org/wiki/இந்தியத்_துணைக்கண்டம்">இந்தியத் துணைக்கண்டத்தில்</ref> தமிழ்நாட்டில் ஜாங்கிரி பருப்பு அல்லது ஜாங்கிரி உளுந்து என்றும் அழைக்கப்படும் <ref target="https://ta.wikipedia.org/wiki/உளுந்து">உளுந்து மாவு</ref> வகைகளிலிருந்து தயாரிக்கப்படுகிறது. இதில் <ref target="https://ta.wikipedia.org/wiki/குங்குமப்பூ">குங்குமப்பூ</ref> நிறத்திற்காகச் சேர்க்கப்படுகிறது.</p>
தயாரிப்பு
<figure><caption> <ref target="https://ta.wikipedia.org/wiki/கொல்கத்தா">இந்தியாவின் கொல்கத்தாவில்</ref> ஜாங்கிரி தயாரித்தல்</caption></figure>
<p><ref target="https://ta.wikipedia.org/wiki/உளுந்து">உளுந்தம் பருப்பினை</ref> சில மணி நேரம் தண்ணீரில் ஊறவைத்து, கல் உரலில் மாவு பதத்திற்கு அரைத்து அரைக்கவேண்டும். இந்த மாவினை ஒரு பாத்திரத்தில் கொதித்துக்கொண்டிருக்கும் <ref target="https://ta.wikipedia.org/wiki/நெய்">நெய்யில்</ref> வார்த்தெடுக்கப்பட்டு, பொறித்து எடுக்கவேண்டும். நெய்க்குப் பதிலாக எண்ணெய்களும் சில நேரங்களில் பயன்படுத்தப்படுகின்றன.இந்த மாவானது பூ வடிவில் எண்ணெய்யில் வார்த்தெடுக்கப்பட்டு தயார் செய்யப்படுகின்றன.</p><p>

மாவு தயார் செய்யும்பொழுது சர்க்கரை பாகும் தயாரிக்கப்படுகிறது. சுவைக்காகவும் மனத்திற்காகவும், சர்க்கரைப் பாகில் <ref target="https://ta.wikipedia.org/wiki/கற்பூரம்">கற்பூரம்</ref>, <ref target="https://ta.wikipedia.org/wiki/கிராம்பு">கிராம்பு</ref>, <ref target="https://ta.wikipedia.org/wiki/ஏலம்_(தாவரம்)">ஏலக்காய்</ref>, <hi rend="italic">கேவ்ரா</hi> (மனம் தரக்கூடிய பொருள்) மற்றும் <ref target="https://ta.wikipedia.org/wiki/குங்குமப்பூ">குங்குமப்பூ</ref> சேர்க்கப்படுகிறது. பூ வடிவில் வறுத்தெடுக்கப்பட்ட மாவினை சர்க்கரை பாகில் இட்டு ஊறவிடவேண்டும். சர்க்கரை பாகினை உறிஞ்சி ஊறிய பின்னர், ஜாங்கிரியினை சூடாக, <ref target="https://ta.wikipedia.org/wiki/அறை_வெப்பநிலை">அறை வெப்பநிலையில்</ref> அல்லது குளிரூட்டப்பட்ட நிலையில் பரிமாறலாம்.</p><list type="unordered">
<item>நெய்யில் வறுக்கும் போது</item>
<item>வறுத்தப் பின்னர்</item>
</list>
பரிமாறுதல்
<p><ref target="https://ta.wikipedia.org/wiki/இந்தியா">இந்தியாவில்</ref>, இந்த இனிப்பு உணவின் போது பரிமாறப்படுகிறது. திருமணங்கள் மற்றும் திருவிழாக்களிலும் ஜாங்கிரி பிரபலமாக உள்ளது. குறிப்பாக, <ref target="https://ta.wikipedia.org/wiki/உத்தரப்_பிரதேசம்">உத்தரப் பிரதேசத்தில்</ref> <ref target="https://ta.wikipedia.org/wiki/கோரக்பூர்">கோரக்பூர்</ref> ஜாங்கிரிக்குப் பிரபலமானது.<ref target="https://ta.wikipedia.org/wiki/முதற்_பக்கம்#cite_note-deccanherald-4">[4]</ref> இது <ref target="https://ta.wikipedia.org/wiki/தயிர்">தயிருடனும்</ref>பயன்படுத்தப்படுகிறது.</p><list type="unordered">
<item>தயார் நிலையில் ஜாங்கிரி</item>
<item>தில்லி தெருவோர உணவகங்களில் தயிருடன் ஜாங்கிரி</item>
<item>ஜாங்கிரி</item>
<item>தமிழ்நாட்டைடில் ஜாங்கிரி</item>
</list>
மேலும் பார்க்கவும்
<list type="unordered"><item><ref target="https://ta.wikipedia.org/wiki/இனிப்பு-விருந்துக்குப்_பின்">இனிப்பு-விருந்துக்குப் பின்</ref></item></list>


வெளி இணைப்புகள்
<list type="unordered"><item> <ref target="http://commons.wikimedia.org/">பொதுவகத்தில்</ref> <ref target="https://commons.wikimedia.org/wiki/Category:Imarti">Imarti</ref> தொடர்பாக ஊடகக் கோப்புகள் உள்ளன. 
</item></list></text></body></html>