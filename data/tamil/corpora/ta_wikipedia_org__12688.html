<html><body><text id="wikipedia_ta_wikipedia_org__12688.html" ns="0" revid="1343487" sourceurl="https://ta.wikipedia.org/wiki/%E0%AE%95%E0%AE%A3%E0%AF%8D%E0%AE%A3%E0%AE%BE%E0%AE%9F%E0%AE%BF%E0%AE%AF%E0%AE%BF%E0%AE%B4%E0%AF%88%E0%AE%95%E0%AF%8D_%E0%AE%95%E0%AE%BE%E0%AE%99%E0%AF%8D%E0%AE%95%E0%AE%BF%E0%AE%B1%E0%AF%80%E0%AE%B1%E0%AF%8D%E0%AE%B1%E0%AF%81" title="கண்ணாடியிழைக் காங்கிறீற்று" type="wikipedia">கண்ணாடியிழைக் காங்கிறீற்று<p><hi rend="bold">கண்ணாடியிழைக் காங்கிறீற்று</hi> (Glass Fibre Reinforced Concrete) என்பது <ref target="https://ta.wikipedia.org/wiki/கண்ணாடி_இழை">கண்ணாடி இழைகளால்</ref> வலுவூட்டப்பட்ட <ref target="https://ta.wikipedia.org/wiki/காங்கிறீற்று">காங்கிறீற்று</ref> ஆகும். இது ஒரு <ref target="https://ta.wikipedia.org/wiki/கூட்டுப்_பொருள்">கூட்டுப் பொருள்</ref>. <ref target="https://ta.wikipedia.org/wiki/இழை_வலுவூட்டிய_காங்கிறீற்று">இழை வலுவூட்டிய காங்கிறீற்று</ref> (Fibre-Reinforced Concrete) வகையைச் சேர்ந்தது. </p>
பயன்கள்
<p>கண்ணாடியிழைக் காங்கிறீற்று, பலவகையான <ref target="https://ta.wikipedia.org/wiki/முன்வார்ப்பு">முன்வார்ப்புக்</ref> (precast) கட்டிடப் பொருட்களையும், <ref target="https://ta.wikipedia.org/wiki/குடிசார்_பொறியியல்">குடிசார் பொறியியல்</ref> துறையில் பயன்படுத்தப்படும் பொருட்களையும் உற்பத்தி செய்வதற்குப் பயன்படுகின்றது. தடிப்புக் குறைந்த வார்ப்புக்களாக உருவாக்கப்படக்கூடியதால், நிறை குறைவாக இருக்கும் பொருட்களைச் செய்வதற்கு கண்ணாடியிழைக் காங்கிறீற்று பெரிதும் விரும்பப்படுகின்றது. இது விரும்பப்படுவதற்கான மேலும் சில காரணிகள் பின்வருமாறு:</p>
<list type="unordered"><item>இது நுணுக்க வேலைப்பாடுகளுடன் கூடிய பல்வேறு வடிவங்களிலும், மேற்பரப்பு இயல்புகளைக் கொண்டதாகவும் வார்க்கப்படக் கூடியது.</item>
<item>குறைந்த தடிப்புடன், கூடிய வலுவுடன் அமைவதால், உருவாக்கப்படும் கூறு, நிறை குறைந்ததாகவும், கையாளுவதற்கு இலகுவாகவும் அமைகின்றது.</item>
<item>நிறத் தூள்களைப் பயன்படுத்தியோ, நிறப் பூச்சுக்களினாலோ, வேண்டிய நிறங்களில் கூட்டுப் பொருள்களைச் (aggrigates) சேர்த்து அவற்றைக் <ref target="https://ta.wikipedia.org/wiki/காங்கிறீற்று">காங்கிறீற்று</ref> மேற்பரப்பில் வெளித்தெரியச் செய்வதன் மூலமோ உற்பத்தி செய்யப்படும் கூறுகள் இலகுவாக நிறமூட்டப்படலாம்.</item>
<item>பாரந்தாங்காத, அல்லது அமைப்புசார் பயன்பாடு இல்லாத <ref target="https://ta.wikipedia.org/wiki/கட்டிடக்_கூறு">கட்டிடக் கூறுகளை</ref> கண்ணாடியிழைக் காங்கிறீற்றுக் கொண்டு அமைப்பதனால் தேவையற்ற சுமையைக் குறைக்கமுடியும்.</item>
<item>சாதாரண வாலுவூட்டப்பட்ட காங்கிறீற்றுடன் சேர்த்தும் பயன்படுத்தலாம்.</item>
<item><ref target="https://ta.wikipedia.org/wiki/துரு">துருப்பிடியாது</ref>, குறைவான <ref target="https://ta.wikipedia.org/wiki/பராமரிப்பு">பராமரிப்புத்</ref> தேவையுடையது.</item></list>
உற்பத்தி முறைகள்
<p>கண்ணாடியிழைக் காங்கிறீற்று வேறுபட்ட முறைகளைப் பயன்படுத்தி உற்பத்தி செய்யப்படுகின்றது. அதிகம் பயன்படுத்தப்படும் முறைகள்:</p>
<list type="ordered"><item>விசிறல் முறை (Spray)</item>
<item>முன்கலப்பு முறை (Premix)</item>
<item>முன்கலப்பு விசிறல் முறை (Sprayed Premix)</item></list>
இவற்றையும் பார்க்கவும்
<list type="unordered"><item><ref target="https://ta.wikipedia.org/wiki/வலுவூட்டப்பட்ட_காங்கிறீற்று">வலுவூட்டப்பட்ட காங்கிறீற்று</ref></item>
<item><ref target="https://ta.wikipedia.org/wiki/முன்தகைப்புக்_காங்கிறீற்று">முன்தகைப்புக் காங்கிறீற்று</ref></item>
<item><ref target="https://ta.wikipedia.org/wiki/பின்தகைப்புக்_காங்கிறீற்று">பின்தகைப்புக் காங்கிறீற்று</ref></item></list>
</text></body></html>