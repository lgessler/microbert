<html><body><text id="wikipedia_ta_wikipedia_org__405707.html" ns="0" revid="3304762" sourceurl="https://ta.wikipedia.org/wiki/%E0%AE%A4%E0%AF%86%E0%AE%9A%E0%AF%81%E0%AE%B2%E0%AE%BE" title="தெசுலா" type="wikipedia">தெசுலா<p><hi rend="bold">தெசுலா</hi> (<hi rend="bold">tesla</hi>) (குறியீடு <hi rend="bold">T</hi>) என்பது <ref target="https://ta.wikipedia.org/wiki/அனைத்துலக_முறை_அலகுகள்">அனைத்துலக முறை அலகுகளில்</ref> <ref target="https://ta.wikipedia.org/wiki/காந்தப்பாயம்">காந்தப்பாய</ref> அடர்த்தியின் அலகாகும்.</p>
<p>ஒரு தெசுலா என்பது ஒரு சதுர மீட்டர் பரப்பில் செயல்படும் ஒரு வெபர் காந்த பாயத்தின் அளவாகும். 1960 ஆம் ஆண்டு எடைகள் மற்றும் அளவுகளுக்கான பொது மாநாட்டில் இந்த அலகு அறிவிக்கப்பட்டது. <ref target="https://ta.wikipedia.org/wiki/நிக்கோலா_தெஸ்லா">நிக்கோலா தெசுலாவின்</ref> பெயரால் இந்த அலகு வழங்கப்பட்டது. 
<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
<p>அதிக அளவான காந்தப்புலத்தை  <ref target="https://ta.wikipedia.org/wiki/ஃகால்பாக்கு_உருண்டை">ஃகால்பாக்கு உருண்டைகள்</ref> (Halbach spheres) என்னும் அமைப்பு தருகின்றன. இவற்றின் நிலை காந்தத்தின் காந்தப் புலச் செறிவு 4.5T என இருக்கும். <ref target="https://ta.wikipedia.org/wiki/இலாசு_ஆலமாசு_தேசிய_ஆய்வகம்">இலாசு ஆலமாசு தேசிய ஆய்வகத்தில்</ref> 100 தெசுலா காந்தப் புலச் செறிவுள்ள காந்தப் புலம் உண்டாக்கப்பட்டுள்ளது.<ref target="https://ta.wikipedia.org/wiki/முதற்_பக்கம்#cite_note-lanl-2">[2]</ref></p>
வரையறை
<p><ref target="https://ta.wikipedia.org/wiki/இலாரன்சு_விசை">இலாரன்சு விசை</ref> விதியின் அடிப்படையில் ஒரு <ref target="https://ta.wikipedia.org/wiki/கூலும்">கூலும்</ref> <ref target="https://ta.wikipedia.org/wiki/மின்மம்">மின்மமுள்ள</ref> ஒரு துகள், ஒரு தெசுலா காந்தப் புலச் செறிவுள்ள காந்தப் புலத்திற்கு செங்குத்தாகச் ஒரு <ref target="https://ta.wikipedia.org/wiki/மீட்டர்">மீட்டர்</ref> / ஒரு <ref target="https://ta.wikipedia.org/wiki/நொடி_(கால_அளவு)">நொடி</ref> என்ற வேகத்தில் செல்லும் போது, அது ஒரு <ref target="https://ta.wikipedia.org/wiki/நியூட்டன்_(அலகு)">நியூட்டன்</ref> <ref target="https://ta.wikipedia.org/wiki/விசை">விசையை</ref> எதிர்கொள்கிறது. ஒரு தெசுலா என்பது கீழ்க்கண்டவாறும் வழங்கப்படுகிறது.</p>





T

=





V


⋅


s




m


2





=



N


A


⋅


m





=



J


A


⋅



m


2






=





H


⋅


A




m


2





=



Wb


m


2





=



kg


C


⋅


s





=





N


⋅


s




C


⋅


m





=



kg


A


⋅



s


2








{\displaystyle {\text{T}}={\dfrac {{\text{V}}{\cdot }{\text{s}}}{{\text{m}}^{2}}}={\dfrac {\text{N}}{{\text{A}}{\cdot }{\text{m}}}}={\dfrac {\text{J}}{{\text{A}}{\cdot }{\text{m}}^{2}}}={\dfrac {{\text{H}}{\cdot }{\text{A}}}{{\text{m}}^{2}}}={\dfrac {\text{Wb}}{{\text{m}}^{2}}}={\dfrac {\text{kg}}{{\text{C}}{\cdot }{\text{s}}}}={\dfrac {{\text{N}}{\cdot }{\text{s}}}{{\text{C}}{\cdot }{\text{m}}}}={\dfrac {\text{kg}}{{\text{A}}{\cdot }{\text{s}}^{2}}}}


<p><ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
<p>பயன்படுத்தப்பட்டுள்ள அலகுகள்:</p>
A = <ref target="https://ta.wikipedia.org/wiki/மின்னோட்டம்">மின்னோட்டத்தின்</ref> அலகு <ref target="https://ta.wikipedia.org/wiki/ஆம்பியர்">ஆம்பியர்</ref>
C = <ref target="https://ta.wikipedia.org/wiki/மின்மம்">மின்மத்தின்</ref> அலகு <ref target="https://ta.wikipedia.org/wiki/கூலும்">கூலும்</ref>
kg = <ref target="https://ta.wikipedia.org/wiki/நிறை">நிறையின்</ref> அலகு <ref target="https://ta.wikipedia.org/wiki/கிலோகிராம்">கிலோகிராம்</ref>
m = <ref target="https://ta.wikipedia.org/wiki/நீளம்">நீளத்தின்</ref> அலகு <ref target="https://ta.wikipedia.org/wiki/மீட்டர்">மீட்டர்</ref>
N = <ref target="https://ta.wikipedia.org/wiki/விசை">விசையின்</ref> அலகு <ref target="https://ta.wikipedia.org/wiki/நியூட்டன்_(அலகு)">நியூட்டன்</ref>
s = <ref target="https://ta.wikipedia.org/wiki/காலம்_(நேரம்)">காலத்தின்</ref> அலகு <ref target="https://ta.wikipedia.org/wiki/நொடி">நொடி</ref>
H = மின் தூண்டலின் அலகு <ref target="https://ta.wikipedia.org/wiki/என்றி_(அலகு)">என்றி</ref>
V = <ref target="https://ta.wikipedia.org/wiki/மின்னழுத்தம்">மின்னழுத்தத்தின்</ref> அலகு <ref target="https://ta.wikipedia.org/wiki/வோல்ட்டு">வோல்ட்டு</ref>
J = <ref target="https://ta.wikipedia.org/wiki/ஆற்றல்">ஆற்றலின்</ref> அலகு <ref target="https://ta.wikipedia.org/wiki/ஜூல்">சூல்</ref>
Wb = காந்தபாயத்தின் அலகு வெபர்
மின்புலமும் காந்தப்புலமும் ஏற்படுத்தும் விளைவுகள்
<p>இலாரன்சு விசை என்பது மின்புலத்திலும் காந்தபுலத்திலும் வேறுபடுகிறது. ஒரு மின்னூட்டம் பெற்ற துகளின் நகர்வு காந்த புலத்தால் நடைபெறுகிறது.<ref target="https://ta.wikipedia.org/wiki/முதற்_பக்கம்#cite_note-4">[4]</ref> ஆனால் மின் புலத்தில் வைக்கப்பட்டுள்ள ஒரு மின்னூட்டம் பெற்ற துகளின் நகர்வு மின் புலத்தால் நடைபெறுவதில்லை. இவற்றை அதன் அலகுகளை உற்று நோக்குவதன் மூலம் அறியலாம். மின் புலத்தில் மின்னூட்டத்தின் மீது செயல்படும் விசையால் ஏற்படும் காந்த பாய அடர்த்தி நியூட்டன் / கூலும் என்ற அலகிலும், காந்த புலத்தில் மின்னூட்டத்தின் மீது செயல்படும் விசையால் ஏற்படும் காந்த பாய அடர்த்தி தெசுலா அல்லது N/(C·m/s) என்ற அலகாலும் அளக்கப்படுகிறது. இதில் m/s மீட்டர் / நொடி என்பது திசை வேகத்தின் அலகாகும்.<ref target="https://ta.wikipedia.org/wiki/முதற்_பக்கம்#cite_note-5">[5]</ref><ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
<p><ref target="https://ta.wikipedia.org/wiki/பெர்ரோ_காந்தவியல்">பெர்ரோ காந்தவியலின்</ref> படி காந்தப் புலம் ஏற்படுத்தும் நகர்வு என்பது <ref target="https://ta.wikipedia.org/wiki/எதிர்மின்னி">எதிர்மின்னியின்</ref> தற்சுழற்சியாகும்.<ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
<p>ஒரு மின்னோட்டம் பாயும் கம்பியில் (அதாவது <ref target="https://ta.wikipedia.org/wiki/மின்காந்தம்">மின்காந்தம்</ref>) நகர்வு என்பது எதிர்மின்னியின் நகர்வாகும்.</p>
அலகு மாற்றங்கள்
<p>ஒரு தெசுலா என்பது:<ref target="https://ta.wikipedia.org/wiki/முதற்_பக்கம்#cite_note-8">[8]</ref></p>
10,000 (அல்லது 104) G (காசு), இது செமீ.கி.நொடி என்ற அளவு முறையில் உள்ளது. அதாவது, 10kG (கிலோ காசு) = 1T (தெசுலா), மற்றும்  1G (காசு)  = 10−4T (தெசுலா) .
1,000,000,000 (or 109)γ (காமா), இது <ref target="https://ta.wikipedia.org/wiki/புவி_இயற்பியல்">புவி இயற்பியலில்</ref> பயன்படுத்தப்படுகிறது.<ref target="https://ta.wikipedia.org/wiki/முதற்_பக்கம்#cite_note-NGDC-9">[9]</ref> அதாவது, 1γ (காமா) = 1nT (நானோ தெசுலா).
42.6MHz (மெகா கெர்ட்சு) என்பது 1H அதாவது <ref target="https://ta.wikipedia.org/wiki/ஐதரசன்">ஐதரசன்</ref> <ref target="https://ta.wikipedia.org/wiki/அணுக்கரு">அணுக்கரு</ref> <ref target="https://ta.wikipedia.org/wiki/அதிர்வெண்">அதிர்வெண்</ref>, அணுக்கருக் காந்த ஒத்ததிர்வு அமைப்பில் இது பயன்படுகிறது. 1GHz அதிர்வெண் கொண்ட அணுக்கருக் காந்த ஒத்ததிர்வு அமைப்பின் காந்தப் புலம் 23.5 T (தெசுலா).
எடுத்துக்காட்டுகள்
<p>31.869µT (3.2×10−5T) – என்பது 0° <ref target="https://ta.wikipedia.org/wiki/அட்ச_ரேகை">அட்ச ரேகையிலும்</ref>, 0° <ref target="https://ta.wikipedia.org/wiki/தீர்க்க_ரேகை">தீர்க்க ரேகையிலும்</ref> <ref target="https://ta.wikipedia.org/wiki/புவியின்_காந்தப்புலம்">புவியின் காந்தப்புலத்தின்</ref> வலிமை.  </p>
<p>5mT – என்பது குளிர் சாதனப் பெட்டியில் ஒட்டப்படும் காந்தத்தின் வலிமை.</p>
<p>0.3T – <ref target="https://ta.wikipedia.org/wiki/சூரியப்புள்ளி">சூரியப்புள்ளிகளிலுள்ள</ref> காந்தப்புலத்தின் வலிமை.</p>
<p>1.25T – நியோடைமியம் காந்தத்தின் மேற்பரப்பிலுள்ள காந்தப் பாய அடர்த்தி</p>
<p>1T to 2.4T – <ref target="https://ta.wikipedia.org/wiki/ஒலிபெருக்கி">ஒலிபெருக்கியிலுள்ள</ref> கம்பிச் சுருளின் காந்தப்புல வலிமை.</p>
<p>1.5T to 3T – மருத்துவத் துறையில் பயன்படுத்தப்படும் <ref target="https://ta.wikipedia.org/wiki/காந்த_அதிர்வு_அலை_வரைவு">காந்த அதிர்வு அலை வரைவியின்</ref> காந்தப்புல வலிமை.<ref target="https://ta.wikipedia.org/wiki/முதற்_பக்கம்#cite_note-10">[10]</ref></p>
<p>4T – <ref target="https://ta.wikipedia.org/wiki/ஐரோப்பிய_அணு_ஆராய்ச்சி_நிறுவனம்">ஐரோப்பிய அணு ஆராய்ச்சி நிறுவனத்தில்</ref> வைக்கப்பட்டுள்ள <ref target="https://ta.wikipedia.org/wiki/மீக்கடத்துதிறன்">மீக்கடத்துதிறன்</ref> கொண்ட கடத்தியின் காந்தப் புல வலிமை<ref target="https://ta.wikipedia.org/wiki/முதற்_பக்கம்#cite_note-11">[11]</ref></p>
<p>8T – <ref target="https://ta.wikipedia.org/wiki/பெரிய_ஆட்ரான்_மோதுவி">பெரிய ஆட்ரான் மோதுவியிலுள்ள</ref> காந்தத்தின் காந்தப்புல வலிமை.</p>
<p>11.75T – காந்த அதிர்வு அலை வரைவியின் அதிக பட்ச காந்தப் புல வலிமை<ref target="https://ta.wikipedia.org/wiki/முதற்_பக்கம்#cite_note-12">[12]</ref></p>
<p>13T – <ref target="https://ta.wikipedia.org/wiki/பன்னாட்டு_வெப்ப_அணுக்கரு_ஆய்வுலை">பன்னாட்டு வெப்ப அணுக்கரு ஆய்வுலையிலுள்ள</ref> காந்தத்தின் காந்தப்புல வலிமை.<ref target="https://ta.wikipedia.org/wiki/முதற்_பக்கம்#cite_note-13">[13]</ref></p>
<p>16T – <ref target="https://ta.wikipedia.org/wiki/தவளை">தவளைகளை</ref> மேலே உயர்த்தும் காந்தப்புல வலிமை.<ref target="https://ta.wikipedia.org/wiki/முதற்_பக்கம்#cite_note-14">[14]</ref></p>
<p>17.6T – 2014 ஆம் ஆண்டு ஆய்வகங்களில் மீக்கடத்துதிறன் கொண்ட காந்தத்தால் உருவாக்கப்பட்ட வலிமையான காந்தப்புலம்.<ref target="https://ta.wikipedia.org/wiki/முதற்_பக்கம்#cite_note-15">[15]</ref></p>
<p>27 T – <ref target="https://ta.wikipedia.org/wiki/கடுங்குளிரியல்">கடுங்குளிரியல்</ref> <ref target="https://ta.wikipedia.org/wiki/வெப்பநிலை">வெப்பநிலையில்</ref> உருவாக்கப்படும் மீக்கடத்துதிறன் கொண்ட காந்தத்தால் உருவாக்கப்பட்ட அதிக பட்ச காந்தப்புலம்.</p>


வெளியிணைப்புகள்

<list type="unordered"><item><ref target="http://www.magnii.com/magnetic-units-converter.html">Gauss ↔ Tesla Conversion Tool</ref></item></list>
</text></body></html>