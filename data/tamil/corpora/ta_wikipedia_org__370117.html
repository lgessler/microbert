<html><body><text id="wikipedia_ta_wikipedia_org__370117.html" ns="0" revid="2721865" sourceurl="https://ta.wikipedia.org/wiki/%E0%AE%A4%E0%AF%8A%E0%AE%B2%E0%AF%8D%E0%AE%95%E0%AE%BE%E0%AE%AA%E0%AF%8D%E0%AE%AA%E0%AE%BF%E0%AE%AF%E0%AE%AE%E0%AF%8D_-_%E0%AE%AA%E0%AF%81%E0%AE%B1%E0%AE%AA%E0%AF%8D%E0%AE%AA%E0%AF%8A%E0%AE%B0%E0%AF%81%E0%AE%B3%E0%AF%8D_%E0%AE%B5%E0%AF%86%E0%AE%A3%E0%AF%8D%E0%AE%AA%E0%AE%BE%E0%AE%AE%E0%AE%BE%E0%AE%B2%E0%AF%88_%E0%AE%B5%E0%AF%87%E0%AE%B1%E0%AF%81%E0%AE%AA%E0%AE%BE%E0%AE%9F%E0%AF%81" title="தொல்காப்பியம் - புறப்பொருள் வெண்பாமாலை வேறுபாடு" type="wikipedia">தொல்காப்பியம் - புறப்பொருள் வெண்பாமாலை வேறுபாடு<p><hi rend="bold">தொல்காப்பியம் - புறப்பொருள் வெண்பாமாலை வேறுபாடு</hi></p>
<p>தொல்காப்பியம்</p>
<p>தமிழ்மொழியில் கிடைக்கப்பெறும் முதல் முழுமையான இலக்கண நூல் தொல்காப்பியமாகும். தொல்காப்பியரால் இயற்றப்பெற்ற தொல்காப்பியம் கி.மு. 5ஆம் நூற்றாண்டைச் சேர்ந்தாகக் கருதப்பெறுகிறது. எழுத்து, சொல், பொருள் ஆகிய மூன்று அதிகாரங்களையும் 27 இயல்களையும் கொண்டுள்ளது. பொருளதிகாரத்தில் அகப்பொருள், புறப்பொருள் இரண்டையும் கூறியுள்ளார். அத்துடன் அணிக்கும் யாப்பிற்கும் சேர்த்தே இலக்கணம் வகுத்துள்ளார். 1610 நூற்பாக்களையும் இரண்டு பாயிரங்களையும் கொண்ட தொல்காப்பியம், இளம்பூரணர் முதலான பழையவர் அறுவர் உரையினையும் சிவஞான சுவாமிகள் முதலான புதியவர் நால்வர் உரையினையும் கொண்டுள்ளது.</p>
<p><hi rend="bold">புறப்பொருள் வெண்பாமாலை</hi></p>
<p>ஐயனாரிதனார் இயற்றிய இந்நூல் கி.பி.8ஆம் நூற்றாண்டில் எழுதப்பெற்ற புறநூலாகும். இந்நூல் 13 பிரிவுகளையும், 19 நூற்பாக்களையும் கொண்டுள்ளது. சாமுண்டி தேவ நாயகர் உரை எழுதியுள்ளார்.</p>
<p><hi rend="bold">தொல்காப்பியம் புறப்பொருள் வெண்பாமாலை வேறுபாடு</hi></p>
<p><hi rend="bold">ஆநிரை கவர்தல்</hi></p>
<p>ஆநிரை கவர்வோர் வேந்தனால் ஏவப்படுவர் என்கிறது தொல்காப்பியம். வேந்தனால் ஏவப்பட்டும், ஏவலின்றியும் ஆநிரை கவரப்பெற்றதாக புறப்பொருள் வெண்பாமாலை கூறுகிறது.</p>
<p><hi rend="bold">காஞ்சித் திணை</hi></p>
<p>தொல்காப்பியத்தில் உலகியல் நிலையாமையைப் பற்றி காஞ்சித்திணையில் கூற, தன் நாட்டின் மீது படையெடுத்து வந்த மாற்றாரை எதிர்த்துப் போரிடல் என்கிறது புறப்பொருள் வெண்பாமாலை.</p>
<p><hi rend="bold">கைக்கிளை, பெருந்திணை</hi>

கைக்கிளை, பெருந்திணை இரண்டும் அகம் என்பது தொல்காப்பியர் கொள்கை.  ஆனால் புறப்பொருள் வெண்பாமாலையில் கைக்கிளை, பெருந்திணை வருகிறது.
பன்னிருபடல மேற்கோள் நூற்பாக்கள் இவற்றை அகத்தின்புறம் அதாவது அகப்புறத்திணை என்று கூறுகிறது.
கைக்கிளை என்றாங்கு பெருந்திணை என்றாங்கு
அகத்திணை இரண்டும் அகத்திணைப் புறனே - பன்னிருபடலம்</p>
<p><ref target="https://ta.wikipedia.org/wiki/முதற்_பக்கம்#cite_note-1">[1]</ref>
<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
</text></body></html>