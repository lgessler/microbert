<html><body><text id="wikipedia_ta_wikipedia_org__513178.html" ns="0" revid="3127866" sourceurl="https://ta.wikipedia.org/wiki/%E0%AE%9A%E0%AE%95%E0%AE%BE%E0%AE%B0%E0%AE%BF%E0%AE%95%E0%AE%BE_%E0%AE%95%E0%AE%BE%E0%AE%9F%E0%AF%8D%E0%AE%95%E0%AF%87" title="சகாரிகா காட்கே" type="wikipedia">சகாரிகா காட்கே
<p><hi rend="bold">சாகரிகா காட்கே</hi> (Sagarika Ghatge) ஒரு இந்திய <ref target="https://ta.wikipedia.org/wiki/வடிவழகர்">வடிவழகியும்</ref>, தேசிய அளவிலான <ref target="https://ta.wikipedia.org/wiki/தடகளம்">தடகள</ref> வீரரும், நடிகையும் ஆவார். <ref target="https://ta.wikipedia.org/wiki/சக்_தே_இந்தியா">சக் தே இந்தியா</ref> என்ற <ref target="https://ta.wikipedia.org/wiki/பாலிவுட்">பாலிவுட்</ref> திரைப்படத்தில் பிரீதி சபர்வால் என்ற பாத்திரத்தில் நடித்ததில் நன்கு அறியபடுகிறார். 2015ஆம் ஆண்டில், இவர் <hi rend="italic">பியர் பேக்டர்: கத்ரான் கே கிலாடி</hi>  என்றத் தொலைக்காட்சி நிகழ்ச்சியில் பங்கேற்று இறுதிப் போட்டியாளரானார். <ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
ஆரம்ப கால வாழ்க்கை
<p><ref target="https://ta.wikipedia.org/wiki/மகாராட்டிரம்">மகாராட்டிராவின்</ref> <ref target="https://ta.wikipedia.org/wiki/கோலாப்பூர்">கோலாப்பூரில்</ref> விஜய்சின் காட்கே ( விஜயேந்திர காட்கே   என சில சமயங்களில் அறிவிக்கப்பட்டது) என்பவருக்கும் உர்மிளா காட்கே ஆகியோருக்கு இவர் பிறந்தார். கோலாப்பூரில் இவர் எட்டு வயது வரை தங்கியிருந்தார். பின்னர் மாயோ கல்லூரி பெண்கள் பள்ளியில் சேர <ref target="https://ta.wikipedia.org/wiki/ராஜஸ்தான்">ராஜஸ்தானின்</ref><ref target="https://ta.wikipedia.org/wiki/அஜ்மீர்_மாவட்டம்">அஜ்மீருக்கு</ref> அஜ்மீருக்கு மாற்றப்பட்டார். <ref target="https://ta.wikipedia.org/wiki/முதற்_பக்கம்#cite_note-2">[2]</ref> இவர் கோலாப்பூரின் சாகு மகாராஜ் மூலம் இந்தியாவின் முன்னாள் அரச இல்லத்துடன் தொடர்புடையவர்.  <ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
சொந்த வாழ்க்கை
<p>24 ஏப்ரல் 2017 அன்று, இவர் கிரிக்கெட் வீரர் <ref target="https://ta.wikipedia.org/wiki/ஜாகிர்_கான்">ஜாகீர் கானுடன்</ref> தனது நிச்சயதார்த்தத்தை அறிவித்தார். <ref target="https://ta.wikipedia.org/wiki/முதற்_பக்கம்#cite_note-4">[4]</ref> இருவரும் நவம்பர் 2017 இல் திருமணம் செய்து கொண்டனர். <ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
தொழில்
<p>2007ஆம் ஆண்டில், இவர் <ref target="https://ta.wikipedia.org/wiki/சக்_தே_இந்தியா">சக் தே இந்தியா</ref> என்ற இந்திப் படத்தில் ப்ரீத்தி சபர்வாலை சித்தரித்தார், இதன் காரணமாக இவர் <ref target="https://ta.wikipedia.org/wiki/ரீபொக்">ரீபோக் இந்தியாவின்</ref> விளம்பரத் தூதரானார். <ref target="https://ta.wikipedia.org/wiki/முதற்_பக்கம்#cite_note-6">[6]</ref> இவர் ஆடை வடிவமைப்புப் பத்திரிகைகளிலும், பல்வேறு அழகு நிகழ்ச்சிகளிலும் தோன்றியுள்ளார்.</p>
<p>இவர், 2009 ஆம் ஆண்டில் <hi rend="italic">பாக்ஸ்</hi>  என்ற படத்தில் ஊர்வசி மாத்தூராக தோன்றினார். பின்னர்  காமியா என்ற வேடத்தில் <hi rend="italic">மைலி நா மைலே</hi> ஹம்  படத்தில் நடித்தார். பின்னர் 2012ஆம் ஆண்டு <hi rend="italic">ரஷ்</hi> படத்தில் <ref target="https://ta.wikipedia.org/wiki/இம்ரான்_ஹாஷ்மி">இம்ரான் ஹாஷ்மிக்கு</ref> இணையாக நடித்தார். அடுத்ததாக சதீஷ் ராஜ்வாடேயின் மராத்தி திரைப்படமான <hi rend="italic">பிரேமாச்சி கோஷ்டாவில்</hi> <ref target="https://ta.wikipedia.org/wiki/அதுல்_குல்கர்ணி">அதுல் குல்கர்னியுடன்</ref> நடித்தார். இது 2013இல் வெளியானது, இது இவரது முதல் மராத்தி திரைப்படமாகும்.</p>
<p>2015 ஆம் ஆண்டில், இவர் <hi rend="italic">பியர் பேக்டர்: கத்ரான் கே கிலாடி</hi>  என்றத் தொலைக்காட்சி நிகழ்ச்சியில் பங்கேற்று இறுதிப் போட்டியாளரானார். இவர் தனது <ref target="https://ta.wikipedia.org/wiki/பஞ்சாபித்_திரைப்படத்துறை">பஞ்சாபித் திரைப்பட</ref>  தில்தாரியன் என்ற அறிமுகப் படத்தில்  <hi rend="italic">ஜாஸ்ஸி</hi> கில் என்பவருடன்  நடித்தார், அதில் இவர் பாலி என்ற பாத்திரத்தைச் சித்தரித்தார். </p>


வெளி இணைப்புகள்
<list type="unordered"><item><ref target="https://ta.wikipedia.org/wiki/ஐ.எம்.டி.பி_இணையத்தளம்">ஐ.எம்.டி.பி இணையத்தளத்தில்</ref><ref target="http://www.imdb.com/Name?%E0%AE%AE%E0%AF%81%E0%AE%A4%E0%AE%B1%E0%AF%8D+%E0%AE%AA%E0%AE%95%E0%AF%8D%E0%AE%95%E0%AE%AE%E0%AF%8D/">முதற் பக்கம்</ref></item></list>
</text></body></html>