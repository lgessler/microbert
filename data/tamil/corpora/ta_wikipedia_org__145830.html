<html><body><text id="wikipedia_ta_wikipedia_org__145830.html" ns="0" revid="3399303" sourceurl="https://ta.wikipedia.org/wiki/%E0%AE%AE%E0%AF%87%E0%AE%B1%E0%AF%8D%E0%AE%AA%E0%AE%B0%E0%AE%AA%E0%AF%8D%E0%AE%AA%E0%AF%81_%E0%AE%87%E0%AE%B4%E0%AF%81%E0%AE%B5%E0%AE%BF%E0%AE%9A%E0%AF%88" title="மேற்பரப்பு இழுவிசை" type="wikipedia">மேற்பரப்பு இழுவிசை<figure><caption>பரப்பு இழுவிசை காரணமாக நீரில் மிதக்கும் இரும்பு</caption></figure>
<p><hi rend="bold">மேற்பரப்பு இழுவிசை</hi> <hi rend="italic">(surface tension)</hi> என்பது <ref target="https://ta.wikipedia.org/wiki/நீர்மம்">நீர்மத்தின்</ref> மேற்பரப்பு புற<ref target="https://ta.wikipedia.org/wiki/விசை">விசையை</ref> எதிர்க்கின்ற பண்பு. நீர்மத்தின் ஓரலகுப் பரப்பில் உணரப்படும் விசையே பரப்பு இழுவிசை என்று இதை வரையறுக்கலாம்.  இது நீர்ம (திரவ)  மூலக்கூறுகளிடையே உள்ள <ref target="https://ta.wikipedia.org/wiki/தன்னினக்_கவர்ச்சி_விசை">தன்னினக் கவர்ச்சி விசையால்</ref> உண்டாகிறது. இதனால் நீர்மத்தை விட அதிக <ref target="https://ta.wikipedia.org/wiki/அடர்த்தி">அடர்த்தி</ref> உடைய பொருட்கள் அந்த நீர்மத்தில் மிதக்க முடியும். </p>
<figure><caption>பரப்பு இழுவிசையின் அடிப்படை</caption></figure>
<p>ஒரு நீர்மத்தின் உட்பகுதியில் உள்ள மூலக்கூறுகள் மற்ற எல்லா மூலக்கூறுகளாலும் எல்லாத் திசையிலும் சமமாக இழுக்கப்படுகின்றன. எனவே நிகர விசை சுழி ஆகும். ஆனால் நீர்மப் பரப்பில் உள்ள மூலக்கூறோ உள்நோக்கியவாறே இழுக்கப்படுகின்றது. இதனால் நீர்மப்பரப்பில் இறுக்கம் உணரப்படுகிறது.</p>
<p>மேற்பரப்பிழுவிசை பரிமாணமுள்ள ஒரு கணியமாகும். இதன் பரிமாணம் விசையின் கீழ் தூரத்தின் அடிப்படையில் உள்ளது. அல்லது சக்தியின் கீழ் பரப்பினாலும் அளக்கப்படுகின்றது. இவை இரண்டும் ஒரே பரிமாணமான MT−2வையே குறித்தாலும், சக்தியின் கீழ் பரப்பு எனும் பரிமாணம் திண்மங்களுக்கும் பொருத்தமானதாகும்.</p>
அன்றாட இயற்பியல்
<list type="unordered"><item>நீரில் நடக்கக் கூடிய சில பூச்சிகள் நீரின் பரப்பு இழுவிசை காரணமாகவே அவ்வாறு செய்ய இயல்கிறது.</item>
<item>குளியல் மற்றும் சலவை <ref target="https://ta.wikipedia.org/wiki/சோப்பு">சோப்பு</ref> நீரின் பரப்பு இழுவிசையைக் குறைத்து விடுகிறது. இதனால் தான் சோப்பு நீரில் உண்டாகும் குமிழி வெகு நேரம் நிலைத்து நிற்கிறது.</item>
<item>மழைத் துளியாயினும் குழாயிலிருந்து சொட்டும் நீர்த்துளியாயினும் கோள வடிவில் இருக்கக் காரணம் பரப்பு இழுவிசையே. ஏனெனில் குறைந்த பரப்பளவில் அதிக கனஅளவுள்ள வடிவம் கோள வடிவமே.</item></list>
<p>அன்றாட வாழ்வில் நீரே மிக முக்கியமான மேற்பரப்பிழு விசையுள்ள திரவமாகும். மேற்பரப்பிழு விசை பொருளின் நிறைக்குச் சமமாகுமானால்  அடர்த்தி கூடிய பொருளும் திரவத்தில் மிதக்கக்கூடும். இதனாலேயே நீரை விட அடர்த்தி கூடிய நீர்ப்பூச்சியும் நீரில் மிதக்கின்றது.</p>
இயற்பியல்
இயற்பியல் அலகுகள்
<p>γ (காமா) என்ற கிரேக்கக் குறியீட்டால் இயற்பியலில் மேற்பரப்பிழுவிசை குறிக்கப்படுகின்றது. ஓர் அலகு தூரத்துக்கான விசையை மேற்பரப்பிழுவிசை குறிக்கின்றது. மேற்பரப்பிழுவிசையின் சர்வதேச அலகு நியூட்டனின் கீழ் மீற்றராகும் (Nm−1). dyn/cm (dyne per centimeter) என்ற அலகும் இதனை அளவிடப் பயன்படுகின்றது.</p>




γ
=
1




d
y
n


c
m



=
1




e
r
g


c

m

2





=
0.001



N
m


=
0.001



J

m

2






{\displaystyle \gamma =1~{\frac {dyn}{cm}}=1~{\frac {erg}{cm^{2}}}=0.001~{\frac {N}{m}}=0.001~{\frac {J}{m^{2}}}}


<list type="unordered">
<item> இலையில் தங்கிய நீர்த்துளி</item>
<item>குழாயில் இருந்து சொட்டும் நீர்</item>
<item>நீரில் நடக்கும் பூச்சி</item>
</list>
</text></body></html>