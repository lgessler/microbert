<html><body><text id="wikipedia_ta_wikipedia_org__263287.html" ns="0" revid="3371281" sourceurl="https://ta.wikipedia.org/wiki/%E0%AE%AA%E0%AF%87%E0%AE%AF%E0%AF%8D_%E0%AE%B5%E0%AE%BF%E0%AE%B0%E0%AE%9F%E0%AF%8D%E0%AE%9F%E0%AE%BF" title="பேய் விரட்டி" type="wikipedia">பேய் விரட்டி
<p><hi rend="bold">பேய் விரட்டி</hi> (<hi rend="italic">Anisomeles Malabarica</hi>)<ref target="https://ta.wikipedia.org/wiki/முதற்_பக்கம்#cite_note-2">[2]</ref> என்பது ஒரு மருத்துவ <ref target="https://ta.wikipedia.org/wiki/தாவரம்">தாவரம்</ref> ஆகும். தும்பை பேரினத்தைச் சேர்ந்த இத்தாவரம் <hi rend="bold">பெருந்தும்பை</hi> என்ற பெயராலும், பேய்மிரட்டி என்னும் பெயராலும் அழைக்கப்படுகிறது, இதன் இலைகள் எதிர் அடுக்குகளில் அமைந்த, வெளிறிய வண்ணமும், வெகுட்டல்<ref target="https://ta.wikipedia.org/wiki/முதற்_பக்கம்#cite_note-3">[3]</ref> வாடையும் உடையது. மருத்துவ குணமுடைய இந்த தும்பைத்தாவரம் எல்லா இடங்களிலும் வளர்வதில்லை, புதராக இருக்குமிடங்களில் அரிதாக காணப்படும். <ref target="https://ta.wikipedia.org/wiki/1810">1810</ref> ஆம் ஆண்டுவாக்கில் இது ஒரு மருத்துவ குடும்பத்தைச் சார்ந்த குட்டை தாவர பேரினம் என்று  கண்டறியப்பட்டுள்ளது. இது பசுபிக், <ref target="https://ta.wikipedia.org/wiki/சீனா">சீனா</ref>, இந்திய துணைக்கண்டம், <ref target="https://ta.wikipedia.org/wiki/தென்கிழக்காசியா">தென்கிழக்கு ஆசியா</ref>, <ref target="https://ta.wikipedia.org/wiki/ஆஸ்திரேலியா">ஆஸ்திரேலியா</ref><ref target="https://ta.wikipedia.org/wiki/முதற்_பக்கம்#cite_note-7ywerywueriqey497yhwerqywepryqr2ryuwe-1">[1]</ref>, <ref target="https://ta.wikipedia.org/wiki/நியூ_கினி">நியூ கினி</ref>, <ref target="https://ta.wikipedia.org/wiki/மடகாஸ்கர்">மடகாஸ்கர்</ref> மற்றும் <ref target="https://ta.wikipedia.org/wiki/இந்திய_பெருங்கடல்">இந்திய பெருங்கடல்</ref> பகுதிகளில் பெருமளவில் காணப்படுகிறது.</p>
விளக்கம்
<list type="unordered"><item>இவ்வினத்தின் இலை நீளமாக இருப்பின், இரட்டைப்பேய் மிரட்டி எனப்படும். இலை வட்டமாக இருந்தால் ஒற்றை பேய் மிரட்டி என்றழைக்கப்படும். இவை முறையே ஆண், பெண் என்று கருதப்படுகிறது.</item>
<item>ஆண்களுக்கு காணுகின்ற நோய்களுக்கு பெண்ணிலையும், பெண்களுக்கு வரும் நோய்களுக்கு ஆணிலையும் பிணிதீர்க்கப் பயன்படுவதாக மருத்துவக் குறிப்புகளில் உள்ளது.<ref target="https://ta.wikipedia.org/wiki/முதற்_பக்கம்#cite_note-4">[4]</ref></item></list>
சித்தர் பாடல்

<p><hi rend="bold">பேய்மிரட்டி</hi> 
                 மாந்தக கணங்கழிச்சல் மாறா வயிற்றுவலி 
               சேர்த்து வரும் கரப்பான் றீச்சுரமும்-பேர்த்துவிடும் 
              வேய்மிரட்டுந் தோலுடைய மெல்லியலே ராசியமாய் 
                        பேய்மிரட்டி என்றொருகாற் பேசு</p>
<p><hi rend="bold">இதுவுமது</hi> 
                       ஏக்கமுறு கழிச்சல் மாந்த சுரம் 
               வீக்கம் வயிற்று வலி விட்டோடும்-தாக்குகின்ற 
              பேய்மிரட்டும் பாதகமும் பேருலகில் அஞ்சிவிடும் 
                       பேய்மிரட்டி நற்குணத்தை பேசு</p>
<p><hi rend="bold">பேய்மிரட்டியிலை</hi> 
                    வெள்ளடுப்பு சீதம் வெதும்பல் சுரத்துடனே 
                   யள்ளடுக்கு மாந்த மதிவாதந்-தெள்ளு மொழி 
                 மாதே வெதுப்படக்கி வன்றழையுற் காய்ச்சலோடு 
                           கோதேறி ரத்தமும் போக்கும் </p>



வெளியிணைப்புகள்
<list type="unordered"><item><ref target="http://thamil.co.uk/?p=1848">வெகுட்டல் வாடை</ref> <ref target="https://web.archive.org/web/20160510204930/http://thamil.co.uk/?p=1848">பரணிடப்பட்டது</ref> 2016-05-10 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.koodal.com/health/siddha.asp?id=476&amp;title=anisomeles-malabarica-a-leave-which-takes-away-diseases">நோய்களை மிரட்டும் பேய் மிரட்டி!</ref> <ref target="https://web.archive.org/web/20150925044124/http://www.koodal.com/health/siddha.asp?id=476&amp;title=anisomeles-malabarica-a-leave-which-takes-away-diseases">பரணிடப்பட்டது</ref> 2015-09-25 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.machamuni.com/?p=3226">இரட்டைப் பிரமட்டை</ref></item>
<item><ref target="http://apps.kew.org/wcsp/namedetail.do?name_id=9900">Anisomeles</ref></item></list>
</text></body></html>