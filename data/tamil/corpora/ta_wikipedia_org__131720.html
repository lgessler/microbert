<html><body><text id="wikipedia_ta_wikipedia_org__131720.html" ns="0" revid="1366319" sourceurl="https://ta.wikipedia.org/wiki/%E0%AE%AE%E0%AE%A4%E0%AF%81%E0%AE%B0%E0%AE%BE_(%E0%AE%AE%E0%AF%8A%E0%AE%B4%E0%AE%BF)" title="மதுரா (மொழி)" type="wikipedia">மதுரா (மொழி)

<p><hi rend="bold">மதுரா</hi> என்பது <ref target="https://ta.wikipedia.org/wiki/இந்தோனேசியா">இந்தோனேசியாவின்</ref> கிழக்கு சாவகத்தில் மதுரா மக்களாற் பேசப்படும் மொழியாகும். இது மதுரா தீவுக்கு அருகாமையில் அமைந்துள்ள <ref target="https://ta.wikipedia.org/wiki/காங்கேயன்_தீவுகள்">காங்கேயன் தீவுகள்</ref>, <ref target="https://ta.wikipedia.org/wiki/சப்பூடி_தீவுகள்">சப்பூடி தீவுகள்</ref> என்பவற்றிலும் <ref target="https://ta.wikipedia.org/wiki/பசாருவான்">பசாருவான்</ref>, <ref target="https://ta.wikipedia.org/wiki/சுராபாயா">சுராபாயா</ref>, <ref target="https://ta.wikipedia.org/wiki/மலாங்">மலாங்</ref>, <ref target="https://ta.wikipedia.org/wiki/பஞுவாஙி">பஞுவாஙி</ref>, <ref target="https://ta.wikipedia.org/wiki/மசாலெம்பு_தீவுகள்">மசாலெம்பு தீவுகள்</ref> என்பவற்றிலும் <ref target="https://ta.wikipedia.org/wiki/கலிமந்தான்">கலிமந்தானின்</ref> சில பகுதிகளிலும் பேசப்படுகிறது. <ref target="https://ta.wikipedia.org/wiki/காங்கேயன்_மொழி">காங்கேயன் வழக்கு</ref> தனி மொழியாகவும் வகைப்படுத்தப்படுகிறது. மதுரா மொழி பண்டைக் காலம் முதலே <ref target="https://ta.wikipedia.org/wiki/சாவக_வரிவடிவம்">சாவக எழுத்துக்களிலேயே</ref> எழுதப்பட்டு வந்துள்ளது. இப்போது இலத்தீன் எழுத்துக்களில் எழுதும் பழக்கமும் பொதுவாக இருக்கிறது. மதுரா மொழியைப் பேசுவோரின் எண்ணிக்கை குறைவடைந்து கொண்டு வந்த போதிலும், 8-13 மில்லியன் பேர் இம்மொழியைப் பேசுவதாக மதிப்பிடப்பட்டுள்ளது.</p>
<p><ref target="https://ta.wikipedia.org/wiki/பாலி–சசாஃ_மொழிகள்">பாலி–சசாஃ மொழிகள்</ref> என்பவற்றுக்கும் மதுரா மொழிக்கும் இடையிலான தொடர்பு, இம்மொழிகளிலான பேச்சு வழக்கு இவற்றுக்குப் பொதுவானதாகவே பெரும்பாலும் காணப்படுகிறது. அவ்வாறே, மதுரா மொழிக்கும் பிலிப்பீனிய மொழிகளுக்கும் <ref target="https://ta.wikipedia.org/wiki/பஞ்சார்_மொழி">பஞ்சார் மொழிக்கும்</ref> இடையில் பொதுவான சொற்கள் பல காணப்படுகின்றன. இம்மொழியில் பல்வேறு பேச்சு வழக்குகள் காணப்படுகின்றன.</p>
பொதுவாகப் பயன்படுத்தப்படும் சொற்கள்
<list type="unordered"><item>ஆண்: <hi rend="italic">லலாக்கே</hi></item>
<item>பெண்:	<hi rend="italic">பபினே</hi></item>
<item>ஆம்: <hi rend="italic">இயா</hi></item>
<item>இல்லை: <hi rend="italic">எஞ்சா</hi></item>
<item>நீர்: <hi rend="italic">அஎங்</hi></item>
<item>கதிரவன்: <hi rend="italic">அரே</hi></item>
<item>நான்/எனக்கு: <hi rend="italic">செங்-கோ'</hi></item>
<item>நீ: <hi rend="italic">பெஎன்</hi></item></list>
</text></body></html>