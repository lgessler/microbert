<html><body><text id="wikipedia_ta_wikipedia_org__490674.html" ns="0" revid="3262061" sourceurl="https://ta.wikipedia.org/wiki/%E0%AE%87%E0%AE%A8%E0%AF%8D%E0%AE%A4%E0%AE%BF%E0%AE%AF_%E0%AE%95%E0%AE%BE%E0%AE%9F%E0%AF%8D%E0%AE%9F%E0%AF%81_%E0%AE%95%E0%AE%B4%E0%AF%81%E0%AE%A4%E0%AF%88_%E0%AE%9A%E0%AE%B0%E0%AE%A3%E0%AE%BE%E0%AE%B2%E0%AE%AF%E0%AE%AE%E0%AF%8D" title="இந்திய காட்டு கழுதை சரணாலயம்" type="wikipedia">இந்திய காட்டு கழுதை சரணாலயம்
<figure><caption> <ref target="https://ta.wikipedia.org/wiki/குசராத்து">குஜராத்தின்</ref> வரைபடத்தில் லிட்டில் ரான் ஆஃப் கட்ச் மற்றும் கிரேட்டர் <ref target="https://ta.wikipedia.org/wiki/கட்ச்_பாலைவனம்">ரான்</ref> ஆஃப் கட்ச் ஆகியவற்றை காணலாம்.  </caption></figure>
<p><hi rend="bold">இந்தியக் காட்டு கழுதை சரணாலயம் (Indian Wild Ass Sanctuary)</hi> என்று அழைக்கப்படும் இது <ref target="https://ta.wikipedia.org/wiki/இந்தியா">இந்தியாவின்</ref> <ref target="https://ta.wikipedia.org/wiki/குசராத்து">குசராத்து</ref> மாநிலத்தில் உள்ள <ref target="https://ta.wikipedia.org/wiki/கட்ச்_பாலைவனம்">கட்ச் பாலைவனப்</ref> பகுதியில் அமைந்துள்ளது. இது 4954 ச.கி.மீ. பரப்பளவில் பரவியுள்ளது. <ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
<p>இந்த வனவிலங்கு சரணாலயம் 1972இல் நிறுவப்பட்டது. மேலும், அதே ஆண்டில் <ref target="https://ta.wikipedia.org/wiki/வன_உயிர்_பாதுகாப்புச்_சட்டம்,_1972">வனவிலங்கு பாதுகாப்பு சட்டத்தின்</ref> கீழ் கொண்டு வரப்பட்டது. இந்த சரணாலயம் பூமியில் அருகிவரும் காட்டு கழுதையின் இருப்பிடமாக உள்ளது. இதன் துணை இனங்களில் ஒன்றான இந்தியக் காட்டுக் கழுதை (குர்) ஆசிய <ref target="https://ta.wikipedia.org/wiki/ஆசியக்_காட்டுக்_கழுதை">காட்டுக்கழுதை</ref> இனத்தைச் சேர்ந்தது எனக் கருதப்படுகிறது.     </p>
நிலவியல்
<p>குசராத்தில் அமைந்துள்ள, கட்ச் பாலைவனம் என்பது, கடற்கரை அருகிலுள்ள ஒரு பாலைவனம் ஆகும். <ref target="https://ta.wikipedia.org/wiki/பருவப்_பெயர்ச்சிக்_காற்று">பருவமழையின்</ref> போது, இப்பகுதி முழுவதும், ஒரு மாத காலத்திற்கு வெள்ளத்தில் மூழ்கிவிடுகிறது. மேலும், இப்பகுதி 74 உயரமான பீடபூமிகள் அல்லது தீவுகளால் சூழப்பட்டுள்ளது. இது உள்நாட்டில் 'பெட்' என்று அழைக்கப்படுகிறது. இந்த <hi rend="italic">பெட்</hi> பகுதி முழுவதும் புற்களால் மூடப்பட்டிருக்கும். இதன் மூலமாக, சுமார் 2100 விலங்குகளுக்கு உணவளிக்கும் இடமாக இப்பகுதி அமைந்துள்ளது. <ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
இங்கு காணப்படும் விலங்கினங்கள்
<p>இந்தச் சரணாலயம் பல வகையான விலங்குகள் மற்றும் பறவைகளின் வாழ்விடமாக உள்ளது. <ref target="https://ta.wikipedia.org/wiki/ஐக்கிய_நாடுகள்_கல்வி,_அறிவியல்,_பண்பாட்டு_நிறுவனம்">யுனெஸ்கோ</ref> உலக பாரம்பரிய மையத்தில் சமர்ப்பிக்கப்பட்ட தரவுகளின்படி <ref target="https://ta.wikipedia.org/wiki/முதற்_பக்கம்#cite_note-3">[3]</ref> இச் சரணாலயம் அமைந்துள்ளது. இங்கு,</p>
<list type="unordered"><item>சுமார் 93 வகையான <ref target="https://ta.wikipedia.org/wiki/முதுகெலும்பிலி">முதுகெலும்பிலிகள்</ref> - 25 வகையான ஜூப்ளாங்க்டன்கள், 1 வகை <ref target="https://ta.wikipedia.org/wiki/வளையப்_புழு">வளையப் புழு</ref>, 4 <ref target="https://ta.wikipedia.org/wiki/ஓடுடைய_கணுக்காலி">ஓடுடைய கணுக்காலிகள்</ref>, 24 <ref target="https://ta.wikipedia.org/wiki/பூச்சி">பூச்சிகள்</ref>, 12 <ref target="https://ta.wikipedia.org/wiki/மெல்லுடலி">மெல்லுடலிகள்</ref> மற்றும் 27 <ref target="https://ta.wikipedia.org/wiki/சிலந்தி">சிலந்திகள்</ref> .</item>
<item>4 வகையான <ref target="https://ta.wikipedia.org/wiki/நீர்நில_வாழ்வன">நீர்நில வாழ்வன</ref> உயிரிகள் இங்கு உள்ளது.</item>
<item>29 வகையான <ref target="https://ta.wikipedia.org/wiki/ஊர்வன">ஊர்வன</ref> - 2 வகை <ref target="https://ta.wikipedia.org/wiki/ஆமை">ஆமைகள்</ref>, 14 வகையான <ref target="https://ta.wikipedia.org/wiki/பல்லி">பல்லிகள்</ref>, 12 <ref target="https://ta.wikipedia.org/wiki/பாம்பு">பாம்புகள்</ref> மற்றும் 1 முதலை</item>
<item>ஒரு வகை இறால்</item>
<item>70,000-75,000 பறவை கூடுகள்</item>
<item>33 இனங்கள் / கிளையினங்களுடன் கூடிய 9 வகையான  <ref target="https://ta.wikipedia.org/wiki/பாலூட்டி">பாலூட்டிகள்</ref>  - உலகின் அரிதாக காணப்படும் காட்டு கழுதையின் குர் துணை இனங்களின் கடைசி இனம் உட்பட இச் சரணாலயத்தில் காணப்படுகிறது.</item></list>
<figure><caption> எல்.ஆர்.கே.யில் பைட் புஷ் சாட் எனப்படும் பறவையினம் </caption></figure>
அச்சுறுத்தல்கள்
<p>சரணாலயம் எதிர்கொள்ளும் முக்கிய அச்சுறுத்தல் இப்பகுதியில் சட்டவிரோத <ref target="https://ta.wikipedia.org/wiki/உப்புத்_தொழில்_(தமிழர்_தொழிற்கலை)">உப்பு எடுக்கும்</ref> <ref target="https://ta.wikipedia.org/wiki/முதற்_பக்கம்#cite_note-4">[4]</ref> செயல்பாடு ஆகும். இந்தியாவின் உப்பு விநியோகத்தில் 25% இப்பகுதி செயல்படுவதால் வருகிறது. <ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
உயிர்க்கோள இருப்பு - உலக பாரம்பரிய தளம்
<p>யுனெஸ்கோவின் நாயகன் மற்றும் உயிர்க்கோளம் திட்டத்தின் கட்டமைப்பிற்குள் சர்வதேச அளவில் அங்கீகரிக்கப்பட்ட நிலப்பரப்பு மற்றும் கடலோர <ref target="https://ta.wikipedia.org/wiki/சூழல்_மண்டலம்">சுற்றுச்சூழல் அமைப்புகளின்</ref> பகுதிகள் ஆகியவை ஒரு உயிர்க்கோள இருப்பு என்று வனத்துறையால் பரிந்துரைக்கப்பட்டுள்ளன. இது <ref target="https://ta.wikipedia.org/wiki/உயிரியற்_பல்வகைமை">உயிரியல் பன்முகத்தன்மையைப்</ref> பாதுகாத்தல், ஆராய்ச்சி, கண்காணித்தல் மற்றும் நிலையான வளர்ச்சி மாதிரிகளை வழங்குவதில் கவனம் செலுத்தும், இந்த திட்டம் <ref target="https://ta.wikipedia.org/wiki/ஐக்கிய_நாடுகள்_கல்வி,_அறிவியல்,_பண்பாட்டு_நிறுவனம்">யுனெஸ்கோவிற்கு</ref> அனுப்பப்பட்டு பட்டியலிடப்பட்டுள்ளது. <ref target="https://ta.wikipedia.org/wiki/முதற்_பக்கம்#cite_note-6">[6]</ref> <ref target="https://ta.wikipedia.org/wiki/முதற்_பக்கம்#cite_note-7">[7]</ref> <ref target="https://ta.wikipedia.org/wiki/முதற்_பக்கம்#cite_note-8">[8]</ref></p>
வனவிலங்கு சரணாலயங்கள் மற்றும் கட்சின் இருப்புகள்
<p><ref target="https://ta.wikipedia.org/wiki/புஜ்">புஜ்</ref> நகரத்திலிருந்து <ref target="https://ta.wikipedia.org/wiki/கச்சு_மாவட்டம்">கட்ச் மாவட்டத்தின்</ref> பல்வேறு <ref target="https://ta.wikipedia.org/wiki/சூழலியல்">சூழழியல்</ref> ரீதியாக வளமான மற்றும் வனவிலங்கு பாதுகாப்பு பகுதிகளை பார்வையிடலாம். அவை, இந்திய காட்டு கழுதை சரணாலயம், கட்ச் பாலைவன வனவிலங்கு சரணாலயம், நாராயண் சரோவர் சரணாலயம், கட்ச் புஸ்டார்ட் சரணாலயம், பன்னி புல்வெளி காடுகள் மற்றும் சாரி-தண்ட் ஈரநில பாதுகாப்பு இருப்பு போன்றவை ஆகும்.  </p>
படத்தொகுப்பு
<list type="unordered">
<item>பெண் கழுதைகள் ஒரு குழுவாக ஓடும் காட்சி. </item>
<item>ஒரு குழுவிலுள்ள ஆல்பா ஆண் கழுதை. </item>
<item>காட்டுக் கழுதை சரணாலயத்தில் நீலகை குழு, (கட்ச் பாலைவனம்).</item>
<item>காட்டுக் கழுதை சரணாலயத்தின் நிலப்பரப்பு (கட்ச் பாலைவனம்) குஜராத், இந்தியா. </item>
<item>இந்தியக் காட்டு கழுதை </item>
</list>


வெளி இணைப்புகள்

<list type="unordered"><item><ref target="https://web.archive.org/web/20091227113948/http://gujenvfor.gswan.gov.in/wildlife/national-park/wildlife-wild-ass-sanctuary.htm">Wild ASS Sanctuary</ref> &amp; <ref target="https://archive.today/20121218175034/http://gujaratforest.gov.in/wildlife/wild_ass1.htm">Wild Life - National Parks &amp; Wildlife Sanctuaries - Wild ASS Sanctuary</ref>; Official website: Forests &amp; Environment Department; State Government of Gujarat, India</item></list>
</text></body></html>