<html><body><text id="wikipedia_ta_wikipedia_org__496999.html" ns="0" revid="3033178" sourceurl="https://ta.wikipedia.org/wiki/%E0%AE%95%E0%AF%8A%E0%AE%9F%E0%AE%BF%E0%AE%95%E0%AF%81%E0%AE%A4%E0%AF%8D%E0%AE%A4%E0%AE%BF_%E0%AE%AE%E0%AE%B2%E0%AF%88" title="கொடிகுத்தி மலை" type="wikipedia">கொடிகுத்தி மலை
<p><hi rend="bold">கொடிகுத்திமலை</hi> (<hi rend="italic">Kodikuthimala</hi>) என்பது <ref target="https://ta.wikipedia.org/wiki/தென்னிந்தியா">தென்னிந்திய</ref> மாநிலமான <ref target="https://ta.wikipedia.org/wiki/கேரளம்">கேரளத்தின்</ref>, <ref target="https://ta.wikipedia.org/wiki/மலப்புறம்_மாவட்டம்">மலப்புறம் மாவட்டத்தில்</ref> உள்ள <ref target="https://ta.wikipedia.org/wiki/மலை_வாழிடம்">மலை வாழிடம்</ref> ஆகும். இது மலப்புறத்தின் <ref target="https://ta.wikipedia.org/wiki/உதகமண்டலம்">உதகமண்டலம்</ref> என்றும் அழைக்கபடுகிறது. <ref target="https://ta.wikipedia.org/wiki/முதற்_பக்கம்#cite_note-DC1-1">[1]</ref> இது <ref target="https://ta.wikipedia.org/wiki/வெட்டத்தூர்_ஊராட்சி">வெட்டத்தூர்</ref> மற்றும் தாஷ்கோடு கிராமங்களில், கடல் மட்டத்திலிருந்து 522 மீ உயரத்தில் அமைந்துள்ளது. இதன் உயர்ந்த பகுதியானது அம்மினிக்கடன் மலை ஆகும். </p>
<p>மேற்குத் தொடர்ச்சி மலையைத் தவிர கேரளத்தில் 5 மிகப்பெரிய மலைகள் உள்ளன. </p>
<p>அவைகளில் மூன்று  மலப்புரம் மாவட்டத்திலும், ஒன்று பாலக்காடு மாவட்டதிலும்,  ஒன்று கண்ணூர் மாவட்டதிலும் உள்ளனது. உயரத்தைப் பொறுத்தவரை இது மலப்புரம் மாவட்டத்தில் இரண்டாவது மிக உயர்ந்த மலை ஆகும். </p>
<p><ref target="https://ta.wikipedia.org/wiki/பிரித்தானியப்_பேரரசு">ஆங்கிலேயர்கள்</ref> தங்கள் நில அளவையின் போது இந்த மலை உச்சியில் தங்கள் கொடியை ஏற்றிவைத்தனர். இதனால் இது கொடிகுத்திமலை என்ற பெயரைப் பெற்றது. ஏறக்குறைய இரண்டு தசாப்தங்களுக்கு முன்புதான் இந்த மலை கேரள சுற்றுலா வரைபடத்தில் இடம்பெறத் தொடங்கியது.    இந்த பகுதியில் சுமார் 70 ஏக்கர் நிலத்தை சுற்றுலாத் துறை பல்வேறு திட்டங்களுக்காக ஒதுக்கியுள்ளது. கொடிகுத்திமலையில் சுற்றுலா பயணிகளின் வசதிக்காக கடல் மட்டத்திலிருந்து 1,713 அடி உயரத்தில், ஒரு காட்சி கோபுரம் அமைக்கபட்டுள்ளது. </p>
<p>மலையின் மாறுபட்ட நிலப்பரப்பு காரணமாக கொடிகுத்திமலையின் உச்சியில் மலையேறுவது ஒரு சவாலான பணியாகும். </p>
<p>பொதுவாக கொடிகுத்திமலைக்கு பயணம் மேற்கொள்ள சரியான காலம் செப்டம்பர் முதல் மே வரை.    இது  <ref target="https://ta.wikipedia.org/wiki/பாலக்காடு">பாலக்காட்டில்</ref> இருந்து 66 கி.மீ. தொலைவிலும்,  <ref target="https://ta.wikipedia.org/wiki/மலப்புறம்">மலப்புரத்திலிருந்து</ref> 32 கி.மீ. தொலைவிலும்,  <ref target="https://ta.wikipedia.org/wiki/பெரிந்தல்மண்ணை">பெரிந்தல்மண்ணையிலிருந்து</ref> 9 கி.மீ. தொலைவிலும்,  <ref target="https://ta.wikipedia.org/wiki/கோழிக்கோடு">கோழிக்கோட்டில்</ref> இருந்து 82 கி.மீ. தொலைவிலும் உள்ளது <ref target="https://ta.wikipedia.org/wiki/முதற்_பக்கம்#cite_note-DC1-1">[1]</ref></p>
</text></body></html>