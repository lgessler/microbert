<html><body><text id="wikipedia_ta_wikipedia_org__67453.html" ns="0" revid="2284290" sourceurl="https://ta.wikipedia.org/wiki/%E0%AE%87%E0%AE%B2%E0%AE%9F%E0%AF%8D%E0%AE%9A%E0%AF%81%E0%AE%AE%E0%AE%A3%E0%AE%A9%E0%AF%8D_%E0%AE%95%E0%AF%8B%E0%AE%9F%E0%AF%81" title="இலட்சுமணன் கோடு" type="wikipedia">இலட்சுமணன் கோடு<figure><caption><ref target="https://ta.wikipedia.org/wiki/இராவணன்">இராவணன்</ref> துறவி உடையில் <ref target="https://ta.wikipedia.org/wiki/சீதை">சீதையை</ref> அனுகும் காட்சி</caption></figure>
<p>
<hi rend="bold">இலட்சுமணன் கோடு</hi> கிழித்த நிகழ்ச்சி ஆனந்த <ref target="https://ta.wikipedia.org/wiki/இராமாயணம்">இராமாணயத்தில்</ref> இவ்வாறு கூறப்பட்டுள்ளது: அதாவது <ref target="https://ta.wikipedia.org/wiki/சீதை">சீதை</ref> ஆசைப்பட்டு கேட்ட <ref target="https://ta.wikipedia.org/wiki/புள்ளி_மான்">புள்ளி மானை</ref> துரத்திக் கொண்டு வெகு தூரம் சென்ற <ref target="https://ta.wikipedia.org/wiki/ராமர்">ராமரின்</ref> குரல் போல ஓர் குரல் கேட்டதும், <ref target="https://ta.wikipedia.org/wiki/இலக்குமணன்">இலக்குமணனை</ref> அவ்விடத்திற்கு சென்று பார்த்து வருமாறு <ref target="https://ta.wikipedia.org/wiki/சீதை">சீதை</ref> அனுப்புகிறாள். ஆனால் <ref target="https://ta.wikipedia.org/wiki/இலக்குமணன்">இலக்குமணன்</ref> அது ராமரின் குரல் இல்லை என்று எவ்வளவு கூறியும், அதைக் கேட்காமல் சீதை அவனை கடிந்து பேசுகிறாள், அதனால் <ref target="https://ta.wikipedia.org/wiki/ராமன்"> ராமனை</ref> தேடி புறப்பட ஆயத்தமான இலட்சுமணன், தன்னுடைய <ref target="https://ta.wikipedia.org/wiki/வில்">வில்லின்</ref> நுனியினால், தரையில் மூன்று கோடுகளைக் கிழித்து, “எக் காரணம் கொண்டும் இவற்றை தாண்ட வேண்டாம்” என்று சீதையிடம் கூறிச் செல்கிறான். <ref target="https://ta.wikipedia.org/wiki/இராவணன்">இராவணன்</ref> <ref target="https://ta.wikipedia.org/wiki/சந்நியாசம்">சந்நியாசி</ref> வேடத்தில் வந்த போது, அவனுக்கு பிட்சை இட சீதை அந்த கோட்டை தாண்டிய போதுதான், இராவணனால் கவரபட்டாள் என்று ஆனந்த ராமாயணம் கூறுகிறது. </p>
<p><ref target="https://ta.wikipedia.org/wiki/வால்மீகி">வால்மீகி</ref>, <ref target="https://ta.wikipedia.org/wiki/கம்பர்">கம்பர்</ref>, <ref target="https://ta.wikipedia.org/wiki/துளசிதாசர்">துளசிதாசர்</ref> ஆகிய மூவரில் ஒருவர் கூட இது பற்றி எதுவும் சொல்லவில்லை. ஆனந்த ராமாயணத்தில்தான் இலட்சுமணன் கோடு கிழித்த நிகழ்ச்சி இவ்வாறு இடம் பெறுகிறது.</p>
</text></body></html>