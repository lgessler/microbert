<html><body><text id="wikipedia_ta_wikipedia_org__102058.html" ns="0" revid="3242586" sourceurl="https://ta.wikipedia.org/wiki/%E0%AE%9A%E0%AE%95%E0%AF%8D%E0%AE%A4%E0%AE%BF_%E0%AE%A8%E0%AE%9F%E0%AE%B5%E0%AE%9F%E0%AE%BF%E0%AE%95%E0%AF%8D%E0%AE%95%E0%AF%88" title="சக்தி நடவடிக்கை" type="wikipedia">சக்தி நடவடிக்கை<p><hi rend="bold">சக்தி நடவடிக்கை </hi> (Operation Shakti) அல்லது <hi rend="bold">பொக்ரான் - II</hi> (Pokharan-II) என்று <ref target="https://ta.wikipedia.org/wiki/இந்தியா">இந்தியா</ref> <ref target="https://ta.wikipedia.org/wiki/பொக்ரான்">பொக்ரான்</ref> சோதனை களத்தில் நடத்திய ஐந்து <ref target="https://ta.wikipedia.org/wiki/அணுகுண்டு">அணுகுண்டு</ref> <ref target="https://ta.wikipedia.org/wiki/அணுகுண்டு_சோதனை">சோதனை</ref> வெடிப்புகள் குறிப்பிடப்படுகின்றன. இவற்றில் மூன்று மே 11, 1998ஆம் ஆண்டிலும் இரண்டு அதே ஆண்டு மே 13 நாளிலும் வெடிக்கப்பட்டது. இந்த அணுகுண்டு சோதனைகள் இந்தியாவிற்கு எதிராக பல நாடுகள் பல்வேறுதரப்பட்ட வணிகத்தடைகளை விதிப்பதற்கு காரணமாக அமைந்தது. மேலும் அதே ஆண்டு <ref target="https://ta.wikipedia.org/wiki/பாகிஸ்தான்">பாக்கித்தான்</ref> மே 28 மற்றும் மே 30ஆம் நாட்களில் அணுகுண்டு சோதனைகளை நடத்தத் தூண்டுதலாக அமைந்தது.</p>
<p>இந்தியா முதன்முதலாக 18 மே 1974 அன்று  <ref target="https://ta.wikipedia.org/wiki/சிரிக்கும்_புத்தர்">சிரிக்கும் புத்தர்</ref> என்று குறிக்கப்பட்ட அணுகுண்டு சோதனையை நடத்தியது. கால் நூற்றாண்டுக்குப் பிறகு மே 11,1998 அன்று புத்த பூர்ணிமா நாளன்று இரண்டாவது சோதனையை நடத்தியது. ஆட்சியிலிருந்த இந்து தேசியக் கட்சியான பாரதிய ஜனதா கட்சி இந்த நடவடிக்கைகளுக்கு "சக்தி" என்று குறிப்பெயர் வழங்கியிருந்தது. <hi rend="italic">சக்தி</hi> என்ற சமசுகிருதப் பெயர் ஆற்றல் எனப் பொருள் தருவதுடன் இந்து சமயப் பெண் கடவுளையும் குறிக்கும் சொல்லாகும்.</p>
<p>அந்நாளில் பாதுகாப்பு ஆராய்ச்சி மற்றும் மேம்பாடு நிறுவனத்தின் தலைவராகவும் <ref target="https://ta.wikipedia.org/wiki/இந்தியப்_பிரதமர்">பிரதமரின்</ref> தலைமை ஆலோசகராகவும் பணியாற்றிய (பின்னாளில் குடியரசுத் தலைவராகப் பொறுப்பேற்ற) <ref target="https://ta.wikipedia.org/wiki/ஆ._ப._ஜெ._அப்துல்_கலாம்">முனைவர் அப்துல் கலாம்</ref> மற்றும் <ref target="https://ta.wikipedia.org/wiki/அணு_சக்தித்துறை_(இந்தியா)">அணுசக்தித் துறையின்</ref> தலைவராக பணியாற்றிய முனைவர் <ref target="https://ta.wikipedia.org/wiki/இராசகோபாலன்_சிதம்பரம்">ஆர்.சிதம்பரம்</ref> இத்திட்டத்தின் முதன்மை ஒருங்கிணைப்பாளர்களாக செயல்பட்டனர்.</p>
தேசிய தொழில்நுட்ப நாள்
<p>இந்த நாளை நினைவுறுத்துமாறு ஆண்டுதோறும் மே 11ஆம் நாள் <hi rend="bold">தேசிய தொழில்நுட்ப நாளாக</hi>க் கொண்டாடப்படுகிறது. இந்த நாளில் அறிவியல் மற்றும் தொழில்நுட்பத்தில் சிறப்பெய்திய தொழிலகங்களுக்கும் தனிநபர்களுக்கும் விருதுகள் கொடுக்கப்படுகின்றன.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
மேற்கோள்கள்

வெளியிணைப்புகள்
<list type="unordered"><item><ref target="http://nuclearweaponarchive.org/India/IndiaShakti.html">Nuclear Weapons Archive: Operation Shakti</ref></item>
<item><ref target="http://news.in.msn.com/national/article.aspx?cp-documentid=1320521">'India aborted nuclear bomb plans in 1994'</ref> <ref target="https://web.archive.org/web/20090304163931/http://news.in.msn.com/national/article.aspx?cp-documentid=1320521">பரணிடப்பட்டது</ref> 2009-03-04 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item></list>
நூல்கள்
<list type="unordered"><item><ref target="http://www.india-today.com/itoday/17051999/books.html">சிஐஏ எவ்வாறு ஏமாற்றப்பட்டது - ராஜ் செங்கப்பா (ஆங்கிலம்)</ref> <ref target="https://web.archive.org/web/20160112002020/http://www.india-today.com/itoday/17051999/books.html">பரணிடப்பட்டது</ref> 2016-01-12 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item></list>
</text></body></html>