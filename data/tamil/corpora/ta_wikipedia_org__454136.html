<html><body><text id="wikipedia_ta_wikipedia_org__454136.html" ns="0" revid="2923490" sourceurl="https://ta.wikipedia.org/wiki/%E0%AE%AE%E0%AF%86%E0%AE%A4%E0%AF%8D%E0%AE%A4%E0%AE%BF%E0%AE%B2%E0%AF%8D_%E0%AE%AA%E0%AF%86%E0%AE%B0%E0%AF%8D%E0%AE%95%E0%AF%81%E0%AE%B3%E0%AF%8B%E0%AE%B0%E0%AF%87%E0%AE%9F%E0%AF%8D%E0%AE%9F%E0%AF%81" title="மெத்தில் பெர்குளோரேட்டு" type="wikipedia">மெத்தில் பெர்குளோரேட்டு
<p><hi rend="bold">மெத்தில் பெர்குளோரேட்டு</hi> (<hi rend="italic">Methyl perchlorate</hi>) என்பது CH3ClO4   என்ற <ref target="https://ta.wikipedia.org/wiki/மூலக்கூற்று_வாய்ப்பாடு">மூலக்கூற்று வாய்ப்பாட்டால்</ref> விவரிக்கப்படும் ஒரு <ref target="https://ta.wikipedia.org/wiki/கரிம_வேதியியல்">கரிம வேதியியல்</ref> <ref target="https://ta.wikipedia.org/wiki/சேர்மம்">சேர்மமாகும்</ref>. மற்ற பெர்குளோரேட்டுகள் போலவே மெத்தில் பெர்குளோரேட்டும் உயர் ஆற்றல் வேதிப்பொருளாகும். மேலும், இச்சேர்மம் நச்சுத்தன்மை மிகுந்த ஒரு <ref target="https://ta.wikipedia.org/wiki/அல்கைலேற்றம்">ஆல்கைலேற்றும்</ref> முகவராகும். இதன் ஆவியை முகர நேர்ந்தால் மரணம் கூட ஏற்படும். அயோடோமெத்தேனை <ref target="https://ta.wikipedia.org/wiki/பென்சீன்">பென்சீனிலுள்ள</ref> வெள்ளி பெர்குளோரேட்டு கரைசலுடன் சேர்த்து சூடுபடுத்தினால் மெத்தில் பெர்குளோரேட்டைத் தயாரிக்கலாம்.  </p>
</text></body></html>