<html><body><text id="wikipedia_ta_wikipedia_org__326517.html" ns="0" revid="3358378" sourceurl="https://ta.wikipedia.org/wiki/%E0%AE%9F%E0%AF%8A%E0%AE%A9%E0%AE%BE%E0%AE%B2%E0%AF%8D%E0%AE%9F%E0%AF%81_%E0%AE%87%E0%AE%B2%E0%AE%BF%E0%AE%A3%E0%AF%8D%E0%AE%9F%E0%AE%A9%E0%AF%8D-%E0%AE%AA%E0%AF%86%E0%AE%B2%E0%AF%8D" title="டொனால்டு இலிண்டன்-பெல்" type="wikipedia">டொனால்டு இலிண்டன்-பெல்
<p><hi rend="bold">டொனால்டு இலிண்டந்பெல் (Donald Lynden-Bell)</hi> (பிறப்பு: 5 ஏப்பிரல் 1935) ஓர் ஆங்கிலேய வானியற்பியலாளர் ஆவார். பால்வெளிகள் தம் மையத்தில் பாரியக் கருந்துளைகளைக் கொண்டுள்ளன எனும் கோட்பாட்டுக்குப் பெயர்பெற்றவர். இந்த கருந்துளைகளே குவேசார்களுக்கு முதன்மை ஆற்றல் வாயிகள் ஆகும்.<ref target="https://ta.wikipedia.org/wiki/முதற்_பக்கம்#cite_note-2">[2]</ref> இவர் மார்ட்டன் சுகிமிடு பரிசை மற்ரவரோடு இணைந்து பெற்றுள்ளார்.  இவர் வானியற்பியலுக்கான காவ்லி பரிசு 2008 இல் பெற்றுள்ளார். இவர் அரசு வானியல் கழகத்தின் தலைவராக இருந்துள்ளார். அண்மையில் இவர் கேம்பிரிட்ஜ் வானியல் நிறுவனத்தில் பணி செய்கிறார்; இவர்தான் அந்நிறுவனத்தின் முதல் இயக்குநரும் ஆவார்.</p>
<p>கேம்பிரிட்ஜ் பல்கலைக்கழகத்தில் கல்விபெற்ர இவர், 1962 இல் ஒலின் எகன், ஆலன் சாந்தகே ஆகியோருடன் இணைந்து ஆய்வுரை வழங்கியுள்ளார்.<ref target="https://ta.wikipedia.org/wiki/முதற்_பக்கம்#cite_note-3">[3]</ref> இதில் நமது பால்வெளியாகிய பால்வழி ஒரு மாபெரும் வளிம முகிலின் குளைவி ஏற்பட்ட்து எனக் கூறுகிறார்.<ref target="https://ta.wikipedia.org/wiki/முதற்_பக்கம்#cite_note-Eggen1962-4">[4]</ref> இஅர் 1969 இல் பாரியக் கருந்துளைகளின் அகந்திரளும் பொருளால் ஆற்றல் பெறுகின்றன எனும் கோட்பாட்டை வெளியிட்டார். அழிந்த குவேசார்கலை எண்ணி, பெரும்பாலான பாரியப் பால்வெளிகள் தம் மையத்தில் கருந்துளைகளைப் பெற்றுள்ளன எனக் கோட்பாட்டியலாகக் கொணர்ந்தார்.</p>
<p>இவர் ஏழு சாமுராய் வானியலாளர் குழுவில் ஒருவர். இந்தக் குழுவின் மற்ற வானியலாளர்களில் <ref target="https://ta.wikipedia.org/wiki/சாந்திரா_பேபர்">சாந்திரா பேபர்</ref>, <ref target="https://ta.wikipedia.org/wiki/டேவிடு_பர்சுடைன்">டேவிடு பர்சுடைன்</ref>, <ref target="https://ta.wikipedia.org/wiki/ஆலன்_டிரெசியர்">ஆலன் டிரெசியர்</ref>, <ref target="https://ta.wikipedia.org/wiki/Roger_Davies_(astrophysicist)">உரோஜர் டேவீசு</ref>, <ref target="https://ta.wikipedia.org/wiki/உரோபட்டோ_தெர்லேவிச்">உரோபட்டோ தெர்லேவிச்</ref>, <ref target="https://ta.wikipedia.org/wiki/காரி_வேக்_னர்">காரி வேக் னர்</ref>) ஆகியோர் அடங்குவர்.<ref target="https://ta.wikipedia.org/wiki/முதற்_பக்கம்#cite_note-5">[5]</ref>
இவர்கள் மாபெரும் ஈர்ப்பி நிலவுகிறது என்ற எடுகோளின் ஆசிரியர்கள் ஆவர். மாபெரும் ஈர்ப்பி என்பது மிகப்பெரிய பொருள்விரவல் பகுதி ஆகும். இது 250 மில்லியன் ஒளியாண்டுகட்கு அப்பால் உள்ளது. இந்த ஈர்ப்பி தான் களப் பால்வெளிக் கொத்துகளின் இயக்கத்துக்குக் காரணமாகும்.</p>
<p>இவரது மனைவி கேம்பிரிட்ஜ் வேதியியல் பேராசிரியரான உரூத் இலிண்டன் பெல் ஆவார்.</p>
<p>இவரது நடப்பு ஆய்வு பொது சார்பியல் கோட்பாட்டிலும் வானியற்பியல் தாரைகளிலும்  முதன்மையாக கவனம் குவிக்கிறது.</p>
தகைமைகள்
<p><hi rend="bold">விருதுகள்</hi></p>
<list type="unordered"><item><ref target="https://ta.wikipedia.org/wiki/எடிங்டன்_பதக்கம்">எடிங்டன் பதக்கம்</ref> (1984)</item>
<item><ref target="https://ta.wikipedia.org/wiki/அரசு_வானியல்_கழகப்_பொற்பதக்கம்">அரசு வானியல் கழகப் பொற்பதக்கம்</ref> (1993)</item>
<item>அமெரிக்க வானியல் கழகத்தின் இயங்கியல்சார் வானியல் பிரிவின் <ref target="https://ta.wikipedia.org/wiki/Brouwer_Award_(Division_on_Dynamical_Astronomy)">புரோவுவர் விருது</ref> (1991)</item>
<item><ref target="https://ta.wikipedia.org/wiki/கார்ல்_சுவார்சுசைல்டு_பதக்கம்">கார்ல் சுவார்சுசைல்டு பதக்கம்</ref> (1983)</item>
<item>தேசிய அறிவியல் கல்விக்கழகத்தின் <ref target="https://ta.wikipedia.org/wiki/அறிவியல்_வளர்ச்சிக்கான_ஜான்_ஜே,_கார்ட்டி_விருது">அறிவியல் வளர்ச்சிக்கான ஜான் ஜே, கார்ட்டி விருது</ref> (2000)<ref target="https://ta.wikipedia.org/wiki/முதற்_பக்கம்#cite_note-Carty-6">[6]</ref></item>
<item><ref target="https://ta.wikipedia.org/wiki/புரூசு_பதக்கம்">புரூசு பதக்கம்</ref> (1998)</item>
<item><ref target="https://ta.wikipedia.org/wiki/என்றி_நோரிசு_இரசல்_விரிவுரைத்தகைமை">என்றி நோரிசு இரசல் விரிவுரைத்தகைமை</ref> (2000)</item>
<item>வானியற்பியலுக்கான <ref target="https://ta.wikipedia.org/wiki/காவ்லி_பரிசு">காவ்லி பரிசு</ref> (2008)</item>
<item>அறிவியல், எழுத்துசார் நார்வே கல்விக்கழகத்தின் உறுப்பினர்.<ref target="https://ta.wikipedia.org/wiki/முதற்_பக்கம்#cite_note-7">[7]</ref></item></list>
<p><hi rend="bold">இவர் பெயர் இடப்பட்டவை</hi></p>
<list type="unordered"><item><ref target="https://ta.wikipedia.org/wiki/குறுங்கோள்">குறுங்கோள்</ref> <ref target="https://ta.wikipedia.org/wiki/18235_இலிண்டன்-பெல்">18235 இலிண்டன்-பெல்</ref></item></list>
</text></body></html>