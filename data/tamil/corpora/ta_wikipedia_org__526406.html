<html><body><text id="wikipedia_ta_wikipedia_org__526406.html" ns="0" revid="3272355" sourceurl="https://ta.wikipedia.org/wiki/%E0%AE%9A%E0%AE%BF%E0%AE%AF%E0%AE%BE%E0%AE%AE%E0%AE%BE_%E0%AE%9A%E0%AE%BF%E0%AE%99%E0%AF%8D" title="சியாமா சிங்" type="wikipedia">சியாமா சிங்
<p><hi rend="bold">சியாமா சிங்</hi> (<hi rend="italic">Shyama Singh</hi>) (பிறப்பு 26 நவம்பர் 1942 - 11 செப்டம்பர் 2017) ஓர் <ref target="https://ta.wikipedia.org/wiki/இந்தியா">இந்திய</ref> அரசியல்வாதியும், முன்னாள் <ref target="https://ta.wikipedia.org/wiki/முதற்_பக்கம்#cite_note-1">[1]</ref> பாராளுமன்ற உறுப்பினருமாவார்.<ref target="https://ta.wikipedia.org/wiki/முதற்_பக்கம்#cite_note-2">[2]</ref> <ref target="https://ta.wikipedia.org/wiki/அவுரங்காபாத்_மக்களவைத்_தொகுதி_(பீகார்)">அவுரங்காபாத்</ref> மக்களவைத் தொகுதியிலிருந்து  தேர்ந்தெடுக்கப்பட்டர். இவர்,<ref target="https://ta.wikipedia.org/wiki/முதற்_பக்கம்#cite_note-3">[3]</ref> <ref target="https://ta.wikipedia.org/wiki/நாகாலாந்து_ஆளுநர்களின்_பட்டியல்">நாகாலாந்து</ref>, <ref target="https://ta.wikipedia.org/wiki/கேரள_ஆளுநர்களின்_பட்டியல்">கேரளா</ref> ஆகிய மாநிலங்களின் ஆளுநராக இருந்த <ref target="https://ta.wikipedia.org/wiki/நிகில்_குமார்">நிகில் குமாரை</ref> திருமணம் செய்து கொண்டார். தில்லியில் நடந்த ஒரு சமூக நிகழ்வில் சந்தித்த <ref target="https://ta.wikipedia.org/wiki/இந்தியப்_பிரதமர்">இந்தியப் பிரதமர்</ref> மறைந்த <ref target="https://ta.wikipedia.org/wiki/ராஜீவ்_காந்தி">ராஜீவ் காந்தியின்</ref><ref target="https://ta.wikipedia.org/wiki/முதற்_பக்கம்#cite_note-auto2-4">[4]</ref> முயற்சியால் இவர் காங்கிரசில் சேர்ந்தார். ஒரு பாராளுமன்ற உறுப்பினராக, தனது மாமனாரும் <ref target="https://ta.wikipedia.org/wiki/பீகார்_முதலமைச்சர்களின்_பட்டியல்">பீகார் முதல்வருமான</ref> சத்யேந்திர நாராயண் சின்கா மூலம் நபிநகர் சூப்பர் அனல் மின் திட்டத்தை புத்துயிர் பெற வைத்தார்.<ref target="https://ta.wikipedia.org/wiki/முதற்_பக்கம்#cite_note-auto2-4">[4]</ref> சியாமா சிங் பீகாரின் பிரதேச காங்கிரசு குழுவின் துணைத் தலைவராகவும் இருந்தார்.<ref target="https://ta.wikipedia.org/wiki/முதற்_பக்கம்#cite_note-auto3-5">[5]</ref></p>
ஆரம்ப கால வாழ்க்கை
<p>சுதந்திர இந்தியாவின் முதல் நிதிச் செயலாளராக பணியாற்றிய<ref target="https://ta.wikipedia.org/wiki/முதற்_பக்கம்#cite_note-6">[6]</ref> <ref target="https://ta.wikipedia.org/wiki/இந்தியக்_குடிமைப்_பணி">இந்தியக் குடிமைப் பணி</ref> அதிகாரியான சர் டி. பி. சிங்கிற்கும்,<ref target="https://ta.wikipedia.org/wiki/முதற்_பக்கம்#cite_note-auto1-7">[7]</ref> <ref target="https://ta.wikipedia.org/wiki/பூர்ணியா_மக்களவைத்_தொகுதி">பூர்ணியா மக்களவைத் தொகுதியிலிருந்து</ref> இரண்டு முறை <ref target="https://ta.wikipedia.org/wiki/இந்திய_நாடாளுமன்றம்">இந்திய நாடாளுமன்ற</ref> உறுப்பினராக இருந்த மாதுரி சிங்கிற்கும் மகளாகப் பிறந்தார். தனது பள்ளிக்கல்வியை பாட்னாவில் முடித்த இவர் பிறகு, இந்திரபிரஸ்தா மகளிர் கல்லூரியில் வரலாற்றில் பட்டம் பெற்றார். இவரது மூத்த சகோதரர் என்.கே.சிங் (பீகாரின் 1964 தொகுதி இந்திய ஆட்சிப் பணி அதிகாரி)<ref target="https://ta.wikipedia.org/wiki/முதற்_பக்கம்#cite_note-8">[8]</ref>  இந்தியாவின் வருவாய் செயலாளராகவும் <ref target="https://ta.wikipedia.org/wiki/தலைமை_அமைச்சர்">பிரதமரின்</ref> முதன்மை செயலாளராகவும் பணியாற்றியுள்ளார். இவருடைய இளைய சகோதரர் உதய் சிங் பீகாரின் பூர்ணியா மக்களவைத் தொகுதியை இரண்டு முறை <ref target="https://ta.wikipedia.org/wiki/மக்களவை_(இந்தியா)">மக்களவையில்</ref> பிரதிநிதித்துவப்படுத்தினார். இவரது மாமனாரும், மறைந்த முன்னாள் பீகார் முதல்வர் <ref target="https://ta.wikipedia.org/wiki/சத்யேந்திர_நாராயண்_சின்கா">சத்யேந்திர நாராயண சின்காவும்</ref>, அவுரங்காபாத் மக்களவைத் தொகுதியிலிருந்து <ref target="https://ta.wikipedia.org/wiki/முதற்_பக்கம்#cite_note-auto-9">[9]</ref> ஏழு முறை தொடர்ந்து மக்களவைக்குத் தேர்தெடுக்கப்பட்டர். </p>
குடும்பம்
<p>இவரது கணவர் <ref target="https://ta.wikipedia.org/wiki/நிகில்_குமார்">நிகில் குமார்</ref> <ref target="https://ta.wikipedia.org/wiki/நாகாலாந்து_ஆளுநர்களின்_பட்டியல்">நாகாலாந்தின் ஆளுநராகவும்</ref>,<ref target="https://ta.wikipedia.org/wiki/முதற்_பக்கம்#cite_note-10">[10]</ref><ref target="https://ta.wikipedia.org/wiki/முதற்_பக்கம்#cite_note-11">[11]</ref> <ref target="https://ta.wikipedia.org/wiki/கேரள_ஆளுநர்களின்_பட்டியல்">கேரள ஆளுநராகவும்</ref> பணி புரிந்தார்.<ref target="https://ta.wikipedia.org/wiki/முதற்_பக்கம்#cite_note-12">[12]</ref></p>
<p>சியாமா சிங் தோட்ட ஆர்வலராவார்.<ref target="https://ta.wikipedia.org/wiki/முதற்_பக்கம்#cite_note-13">[13]</ref><ref target="https://ta.wikipedia.org/wiki/முதற்_பக்கம்#cite_note-14">[14]</ref> பிரம்மாண்டமான தோட்டத்தை சுமார் 30 ஆண்டுகளாக இவரது குடும்பத்தினர் கொண்டிருந்தனர்.<ref target="https://ta.wikipedia.org/wiki/முதற்_பக்கம்#cite_note-15">[15]</ref> தில்லியில் நடைபெறும் அனைத்து மலர் கண்காட்சியிலும் கலந்து கொண்டு விருதுகளைப் பெற்றனர். </p>
பாராளுமன்ற உறுப்பினர்
<p>சியாமா, ஒரு புகழ்பெற்ற குடும்பத்தைச் சேர்ந்த இவர்,<ref target="https://ta.wikipedia.org/wiki/முதற்_பக்கம்#cite_note-auto2-4">[4]</ref> தனது பாராளுமன்ற தொகுதியில் இவர் பள்ளிகள், மகளிர் கல்லூரி போன்ற பல வளர்ச்சித் திட்டங்களைத் தொடங்கினா. மேலும், மாவட்டத்தில் ஒரு புதிய கணினி மையம் அமைக்கப்பட்டது.</p>
மறைவு
<p>2017 செப்டம்பர் 17 அன்று உடல்நலக் குறைவு காரணமாக இவர் காலமானார்.<ref target="https://ta.wikipedia.org/wiki/முதற்_பக்கம்#cite_note-16">[16]</ref><ref target="https://ta.wikipedia.org/wiki/முதற்_பக்கம்#cite_note-auto3-5">[5]</ref><ref target="https://ta.wikipedia.org/wiki/முதற்_பக்கம்#cite_note-auto1-7">[7]</ref><ref target="https://ta.wikipedia.org/wiki/முதற்_பக்கம்#cite_note-17">[17]</ref></p>


ஆதாரங்கள்
<list type="unordered"><item><hi rend="italic">Mere Sansmaran</hi>, an autobiography by Dr. Anugrah Narayan Sinha</item>
<item>Anugrah Abhinandan Granth samiti. 1947 <hi rend="italic"> Anugrah Abhinandan Granth.</hi> <ref target="https://ta.wikipedia.org/wiki/Bihar">Bihar</ref>.</item>
<item>Anugrah Narayan centenary year celebration Committee. 1987. <hi rend="italic"> Bihar Bibhuti: Vayakti Aur Kriti </hi>, <ref target="https://ta.wikipedia.org/wiki/Bihar">Bihar</ref>.</item>
<item>Bimal Prasad (editor). 1980. <hi rend="italic">A Revolutionary's Quest: Selected Writings of Jayaprakash Narayan.</hi> Oxford University Press, <ref target="https://ta.wikipedia.org/wiki/Delhi">Delhi</ref>.</item></list>
வெளி இணைப்புகள்
<list type="unordered"><item><ref target="https://www.telegraphindia.com/1040411/asp/look/story_3111494.asp">Sisters Under The Skin</ref></item>
<item><ref target="https://nagalandpost.com/ChannelNews/State/StateNews.aspx?news=TkVXUzEwMDEyMDgwMA%3D%3D">Governor,CM &amp; MP Condole demise of Shyama Singh</ref></item>
<item><ref target="http://www.newindianexpress.com/nation/2017/sep/12/former-congress-mp-shyama-singh-passes-away-1655678.html">Former MP Shyama Singh passes away ex MP Shyama Singh dead</ref></item>
<item><ref target="https://www.telegraphindia.com/1140410/jsp/bihar/story_18175086.jsp">Shyama Singh </ref> <ref target="https://web.archive.org/web/20171019214609/https://www.telegraphindia.com/1140410/jsp/bihar/story_18175086.jsp">பரணிடப்பட்டது</ref> 2017-10-19 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.rajbhavan.nagaland.gov.in/governor_15.html">Governor Nikhil Kumar-Profile</ref></item>
<item><ref target="http://www.uniindia.com/nitish-condoles-death-of-former-mp-shyama-singh/other/news/986328.html">Nitish Condoles Shyama Singh Death</ref></item></list>
</text></body></html>