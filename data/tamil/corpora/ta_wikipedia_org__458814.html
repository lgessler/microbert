<html><body><text id="wikipedia_ta_wikipedia_org__458814.html" ns="0" revid="2867736" sourceurl="https://ta.wikipedia.org/wiki/%E0%AE%90%E0%AE%AA%E0%AF%8B%E0%AE%A9%E0%AF%8D_6" title="ஐபோன் 6" type="wikipedia">ஐபோன் 6<p><hi rend="bold">ஐபோன் 6</hi> மற்றும் <hi rend="bold">ஐபோன் 6 பிளஸ்</hi> (The iPhone 6 and iPhone 6 Plus<hi rend="bold">)</hi> ஆகியவை  <ref target="https://ta.wikipedia.org/wiki/ஆப்பிள்_நிறுவனம்">ஆப்பிள் இன்க்</ref> வடிவமைத்து விற்பனை செய்த <ref target="https://ta.wikipedia.org/wiki/திறன்பேசி">திறன்பேசிகள்</ref> ஆகும். இது  ஐபோன் வரிசையில் எட்டாவது தலைமுறை  ஆகும் <ref target="https://ta.wikipedia.org/wiki/ஐ-போன்_5எஸ்">ஐபோன் 5S</ref> இன் வெற்றியினைத் தொடர்ந்து செப்டம்பர் 19, 2014 அன்று அறிவிக்கப்பட்டு  செப்டம்பர் 9, 2014 வெளியிடப்பட்டது.  ஐபோன் 6 மற்றும் 6 பிளஸ் பெரிய 4.7 மற்றும் 5.5 அங்குலங்கள் (120 மற்றும் 140mm)   காட்சிகள், வேகமாக செயலிகள் இயங்கும் திறன், மேம்படுத்தப்பட்ட கேமராக்கள், மேம்படுத்தப்பட்ட <ref target="https://ta.wikipedia.org/wiki/நெடுங்_காலப்_படிவளர்ச்சி">எல்.டி.இ</ref> மற்றும் <ref target="https://ta.wikipedia.org/wiki/ஒய்-ஃபை">வைஃபை</ref> இணைப்பு போன்றவைகள் இதில் இடம்பெற்றன.<ref target="https://ta.wikipedia.org/wiki/முதற்_பக்கம்#cite_note-verge-announce-1">[1]</ref><ref target="https://ta.wikipedia.org/wiki/முதற்_பக்கம்#cite_note-verge-sixplusannounce-2">[2]</ref></p>
<p>ஐபோன் 6 மற்றும் 6 பிளஸ் நேர்மறையான விமர்சனங்களைப் பெற்றன, அவற்றின் மறுவடிவமைப்பு, விவரக்குறிப்புகள், கேமரா மற்றும் பேட்டரி ஆயுள் குறித்து விமர்சகர்கள் முந்தைய ஐபோன் மாடல்களை விட மேம்பட்டு இருப்பதாகத் தெரிவித்தனர். ஐபோன் 6 மற்றும் ஐபோன் 6 பிளஸின் முன்பதிவு அனுமதி கிடைத்த முதல் 24 மணி நேரத்திற்குள் நான்கு மில்லியன் முன்பதிவுகளைத் தாண்டியது-இது ஆப்பிள் நிறுவனத்தின் மற்ற சாதனங்களுக்கு இல்லாத முன்பதிவு அளவு ஆகும்.<ref target="https://ta.wikipedia.org/wiki/முதற்_பக்கம்#cite_note-apple-prrecord-3">[3]</ref> முதல் மூன்று நாட்களில் பத்து மில்லியனுக்கும் அதிகமான ஐபோன் 6 மற்றும் ஐபோன் 6 பிளஸ் சாதனங்கள் விற்கப்பட்டதன் மூலம் அதிகம்  விற்பனையான ஆப்பிள் சாதனமாகக் கருதப்பட்டது.<ref target="https://ta.wikipedia.org/wiki/முதற்_பக்கம்#cite_note-4">[4]</ref> மொத்தமாக, ஐபோன் 6 மற்றும் 6 பிளஸ்  திறன்பேசிகள் மொத்தம் 220 மில்லியன்கள் விற்றன, இது இதுவரை அதிக விற்பனையான ஐபோன் மாதிரியாகவும், இன்றுவரை மிகவும் வெற்றிகரமான தொலைபேசிகளாகவும் திகழ்கிறது .</p>
<p>நேர்மறையான வரவேற்பு இருந்தபோதிலும், ஐபோன் 6 மற்றும் 6 பிளஸ் பல வன்பொருள் சிக்கல்களுக்கு உட்பட்டுள்ளன,</p>
வரலாறு
<p>ஐபோன் அறிமுகப்படுத்தப்பட்டதிலிருந்து <ref target="https://ta.wikipedia.org/wiki/ஐ-போன்_4எஸ்">ஐபோன் 4 எஸ் வரை</ref>, ஐபோன்கள் 3.5 அங்குல காட்சிகளைப் பயன்படுத்தின - அவை மற்ற நிறுவனங்களில் பயன்படுத்தப்படும் திரைகளை விட சிறியவை. ஐபோன் 5 மற்றும் அதன் பிறகான திறன்பேசிகள் சற்று நீளாமான  திரை அளவினைக் கொண்டிருந்தன. சந்தைப் பங்கில் ஆப்பிள் தனது மதிப்பினை இழந்ததைத் தொடர்ந்து, ஜனவரி 2014  ஐபோன் மாதிரிகள் பெரிய, 4.7 அங்குல மற்றும் 5.5 அங்குல டிஸ்ப்ளேக்களுடன் அறிமுகப்படுத்தத் தயாராகி வருவதாக செய்திகள் வெளியாகின <ref target="https://ta.wikipedia.org/wiki/முதற்_பக்கம்#cite_note-wsj-bigphones-5">[5]</ref><ref target="https://ta.wikipedia.org/wiki/முதற்_பக்கம்#cite_note-wsj-bigbet-6">[6]</ref><ref target="https://ta.wikipedia.org/wiki/முதற்_பக்கம்#cite_note-ars-taller-7">[7]</ref></p>
<p>ஐபோன் 6 மற்றும் ஐபோன் 6 பிளஸ் ஆகியவை செப்டம்பர் 9, 2014 அன்று கலிபோர்னியாவின் குபேர்டினோவில் உள்ள பிளின்ட் சென்டர் ஃபார் பெர்ஃபாமிங் ஆர்ட்ஸில்  செப்டம்பர் 19, 2014 அன்று ஒரு பத்திரிகையாளர் நிகழ்வின் போது அதிகாரப்பூர்வமாக வெளியிடப்பட்டன  முன்பதிவுகள்  செப்டம்பர் 12, 2014 அன்று தொடங்கியது, ஐபோன் 6, 649 அமெரிக்க டாலர்களிலும், ஐபோன் 6 பிளஸ் 749 அமெரிக்க டாலர்களிலும்  விற்பனைக்கு வந்தது.<ref target="https://ta.wikipedia.org/wiki/முதற்_பக்கம்#cite_note-verge-releasedate-8">[8]</ref> சீனா தவிர ஏனைய நாடுகளில் இந்த ஐபோன் 6 மற்றும் ஐபோன் 6 ஐ வெளியனது. சீன அரசின்  தொழில்துறை மற்றும் தகவல் தொழில்நுட்ப அமைச்சகம் இந்த திறன்பேசிகளின் விற்பனைக்கு அனுமதி வழங்காத காரணத்தினால் சீனாவில் விற்பனை ஆகவில்லை என்று உள்ளூர் ஊடகங்கள் செய்தி வெளியிட்டன, மேலும் அந்த ஆண்டின் தொடக்கத்தில்  சீன மத்திய தொலைக்காட்சியின் செய்தி அறிக்கையானது ஐபோன் சாதனங்கள் தேசிய பாதுகாப்புக்கு அச்சுறுத்தலாக உள்ளதாக குற்றம் சாட்டியது, ஏனெனில் iOS 7 இன் இருப்பிடங்கள் வசதியானது  மாநில ரகசியங்களை அம்பலப்படுத்தக்கூடும் என நினைத்தது.<ref target="https://ta.wikipedia.org/wiki/முதற்_பக்கம்#cite_note-nyt-ip6china-9">[9]</ref><ref target="https://ta.wikipedia.org/wiki/முதற்_பக்கம்#cite_note-guardian-statesecrets-10">[10]</ref></p>
</text></body></html>