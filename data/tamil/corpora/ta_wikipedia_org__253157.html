<html><body><text id="wikipedia_ta_wikipedia_org__253157.html" ns="0" revid="3220298" sourceurl="https://ta.wikipedia.org/wiki/%E0%AE%AA%E0%AE%BE%E0%AE%9F%E0%AE%99%E0%AF%8D%E0%AE%95%E0%AF%87%E0%AE%9F%E0%AF%8D%E0%AE%95%E0%AF%81%E0%AE%AE%E0%AF%8D_%E0%AE%AE%E0%AF%81%E0%AE%B1%E0%AF%88" title="பாடங்கேட்கும் முறை" type="wikipedia">பாடங்கேட்கும் முறை<p>மாணவர்கள் <hi rend="bold">பாடங்கேட்கும் முறை</hi> என்ன என்பதை <ref target="https://ta.wikipedia.org/wiki/நன்னூல்">நன்னூல்</ref> பின்வருமாறு விளக்குகிறது.</p>
<list type="ordered"><item><ref target="https://ta.wikipedia.org/wiki/ஆசிரியர்">ஆசிரியர்</ref> குறித்துச் சொன்ன நேரத்தில் மாணவன் அவ்விடம் சென்று முதலில் அவரை வழிபடவேண்டும்.</item>
<item>வெறுப்பில்லாதவனாய் ஆசிரியரின் இயல்பறிந்து நடந்துகொள்ள வேண்டும்.</item>
<item>ஆசிரியரின் குறிப்புணர்ந்து மாணவன் செயல்படவேண்டும்.</item>
<item>இவ்விடம் அமர்ந்துகொள் என்று அவர் கூறியபிறகே அமரவேண்டும்.</item>
<item>படி என்று அவர் சொல்லியபிறகே பாடத்தைப் படித்தல் வேண்டும்.</item>
<item>தாகம் கொண்டவன் <ref target="https://ta.wikipedia.org/wiki/தண்ணீர்">தண்ணீரைக்</ref> கண்டதும் எப்படி ஆர்வத்துடன் பருகுவானோ அப்படிப் பாடத்தில் ஆர்வம் மிகுந்தவனாக மாணவன் இருக்கவேண்டும்.</item>
<item><ref target="https://ta.wikipedia.org/wiki/சித்திரப்பாவை">சித்திரப்பாவை</ref> போல ஆசிரியர்முன் அடக்கத்துடன் இருக்கவேண்டும்.</item>
<item>ஆசிரியர் சொல்லும் <ref target="https://ta.wikipedia.org/wiki/பாடம்">பாடம்</ref> கேட்கும்போது மாணவனுக்கு <ref target="https://ta.wikipedia.org/wiki/காது">காது</ref> <ref target="https://ta.wikipedia.org/wiki/வாய்">வாயாகவும்</ref> <ref target="https://ta.wikipedia.org/wiki/மனம்">மனம்</ref> <ref target="https://ta.wikipedia.org/wiki/வயிறு">வயிறாகவும்</ref> இருக்கவேண்டும்.</item>
<item>முதல்நாள் ஆசிரியரிடம் கேட்டவற்றில் கொண்டுள்ள <ref target="https://ta.wikipedia.org/wiki/ஐயம்">ஐயங்களை</ref> மீண்டும் கேட்டுத் தெளியவேண்டும்.</item>
<item>பலமுறை கேட்டுத் தெளிந்தவற்றை மனத்தில் இருத்த வேண்டும்.</item>
<item>போகலாம் என ஆசிரியர் சொல்லியபிறகே வகுப்பு முடிந்து மாணவன் போகவேண்டும்.</item></list>
<p>இவைதான் ஒரு மாணவன் ஆசிரியரிடம் பாடம் கேட்கும் முறைகளாகும்.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>


வெளி இணைப்புகள்
<list type="unordered"><item><ref target="http://www.itcusa.org/projectmadurai/utf8/mp152.html">மதுரை தமிழ் இலக்கிய மின் தொகுப்புத் திட்டத்தில் உள்ள நன்னூல் தொகுப்பு</ref> <ref target="https://web.archive.org/web/20110204213212/http://www.itcusa.org/projectmadurai/utf8/mp152.html">பரணிடப்பட்டது</ref> 2011-02-04 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://ta.wikisource.org/wiki/%E0%AE%A8%E0%AE%A9%E0%AF%8D%E0%AE%A9%E0%AF%82%E0%AE%B2%E0%AF%8D">நன்னூல் (மூலம்)</ref></item></list>
</text></body></html>