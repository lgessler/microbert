<html><body><text id="wikipedia_ta_wikipedia_org__282195.html" ns="0" revid="3412240" sourceurl="https://ta.wikipedia.org/wiki/%E0%AE%9A%E0%AF%80%E0%AE%A9%E0%AE%BE%E0%AE%B5%E0%AE%BF%E0%AE%A9%E0%AF%8D_%E0%AE%AA%E0%AF%8A%E0%AE%B0%E0%AF%81%E0%AE%B3%E0%AE%BE%E0%AE%A4%E0%AE%BE%E0%AE%B0%E0%AE%AE%E0%AF%8D" title="சீனாவின் பொருளாதாரம்" type="wikipedia">சீனாவின் பொருளாதாரம்
<figure><caption>2013இல் தனிநபர் மொத்த தேசிய வருமானம்:சீனா (6,560 $) சீனாவை விட கூடுதல்  தனிநபர் மொ.தே.வ கொண்டவை சீனாவை விட குறைந்த  தனிநபர் மொ.தே.வ கொண்டவை</caption></figure>
<p><ref target="https://ta.wikipedia.org/wiki/சீன_மக்கள்_குடியரசு">சீன மக்கள் குடியரசின்</ref> சோசலிச சந்தைப் பொருளாதாரம்<ref target="https://ta.wikipedia.org/wiki/முதற்_பக்கம்#cite_note-19">[18]</ref><ref target="https://ta.wikipedia.org/wiki/அனைத்துலக_நாணய_நிதியம்">அனைத்துலக நாணய நிதியத்தின்படி</ref> <ref target="https://ta.wikipedia.org/wiki/மொத்த_உள்நாட்டு_உற்பத்தி_அடிப்படையில்_நாடுகள்_பட்டியல்">பெயரளவு மொ.உ.உற்பத்தியின்படி உலகின் இரண்டாவது</ref> பெரும் பொருளாதாரமாகும்;<ref target="https://ta.wikipedia.org/wiki/முதற்_பக்கம்#cite_note-imf2-5">[4]</ref><ref target="https://ta.wikipedia.org/wiki/முதற்_பக்கம்#cite_note-20">[19]</ref> <ref target="https://ta.wikipedia.org/wiki/மொத்த_உள்நாட்டு_உற்பத்தி_(கொள்வனவு_ஆற்றல்_சமநிலை)_அடிப்படையில்_நாடுகளின்_பட்டியல்">கொள்வனவு ஆற்றல் சமநிலை அடிப்படையில்</ref> உலகின் மிகப் பெரிய பொருளாதாரமும் ஆகும்.<ref target="https://ta.wikipedia.org/wiki/முதற்_பக்கம்#cite_note-21">[20]</ref> சீனாவின் தேசியப் புள்ளியியல்  ஆணையம் இதனை மறுத்துள்ளது.<ref target="https://ta.wikipedia.org/wiki/முதற்_பக்கம்#cite_note-22">[21]</ref> 2015 வரை<ref target="https://ta.wikipedia.org/wiki/முதற்_பக்கம்#cite_note-NYT82415-23">[22]</ref>  சீனா உலகின் <ref target="https://ta.wikipedia.org/wiki/மொத்த_உள்நாட்டு_உற்பத்தி_வளர்ச்சி_விகித_அடிப்படையில்_நாடுகள்_பட்டியல்">மிக விரைவாக வளர்ந்து வரும் பொருளாதாரமாக</ref> இருந்தது; கடந்த 30 ஆண்டுகளாக சீனாவின் வளர்ச்சி வீதம் சராசரியாக 10%ஆக இருந்துள்ளது.<ref target="https://ta.wikipedia.org/wiki/முதற்_பக்கம்#cite_note-24">[23]</ref> வரலாற்று மற்றும் அரசியல் காரணங்களால் இப்பொருளாதார வளர்ச்சியில் பொதுத்துறை நிறுவனங்கள் பெரும்பங்கு  வகிக்கின்றன.<ref target="https://ta.wikipedia.org/wiki/முதற்_பக்கம்#cite_note-25">[24]</ref><ref target="https://ta.wikipedia.org/wiki/முதற்_பக்கம்#cite_note-26">[25]</ref></p>
<p>தயாரிப்புகளுக்கான உலக மையமாகவும் உலகின் மிகப்பெரிய தயாரிப்புப் பொருளாதாரமாகவும் விளங்குகின்றது; உலகில் பொருட்களை ஏற்றுமதி செய்வதில் மிகப்பெரும்  பொருளாதாரமாகவும் விளங்குகின்றது.<ref target="https://ta.wikipedia.org/wiki/முதற்_பக்கம்#cite_note-27">[26]</ref> தவிரவும் உலகின் மிக விரைவாக வளரும் <ref target="https://ta.wikipedia.org/wiki/நுகர்வோர்">நுகர்வோர்</ref> சந்தையாகவும் இரண்டாம் நிலையிலுள்ள இறக்குமதியாளராகவும் சீனா விளங்குகின்றது.<ref target="https://ta.wikipedia.org/wiki/முதற்_பக்கம்#cite_note-28">[27]</ref> சீனா சேவைப் பொருட்களை நிகர இறக்குமதி செய்யும்  நாடாகவும் உள்ளது.<ref target="https://ta.wikipedia.org/wiki/முதற்_பக்கம்#cite_note-29">[28]</ref></p>
<p>சீனா உலகின் மிகப்பெரிய வணிகமாற்று நாடாகவும் உள்ளது. பன்னாட்டு வணிகத்தில் முக்கியப் பங்கு வகிக்கின்றது.<ref target="https://ta.wikipedia.org/wiki/முதற்_பக்கம்#cite_note-30">[29]</ref> அண்மைய ஆண்டுகளில் வணிக அமைப்புகளிலும் உடன்பாடுகளிலும் கூடுதலாக பங்கேற்று வருகின்றது. 2001இல் <ref target="https://ta.wikipedia.org/wiki/உலக_வணிக_அமைப்பு">உலக வணிக அமைப்பில்</ref> உறுப்பினராக சேர்ந்துள்ளது.<ref target="https://ta.wikipedia.org/wiki/முதற்_பக்கம்#cite_note-31">[30]</ref> பல நாடுகளுடன் தளையற்ற வணிக உடன்பாடுகளை மேற்கொண்டுள்ளது; ஆத்திரேலியா, தென்கொரியா, ஆசியான், <ref target="https://ta.wikipedia.org/wiki/சுவிட்சர்லாந்து">சுவிட்சர்லாந்து</ref> மற்றும் <ref target="https://ta.wikipedia.org/wiki/பாக்கித்தான்">பாக்கித்தான்</ref> நாடுகளுடன் இத்தகைய வணிக உடன்பாடுகளை ஏற்படுத்திக் கொண்டுள்ளது.<ref target="https://ta.wikipedia.org/wiki/முதற்_பக்கம்#cite_note-32">[31]</ref></p>
<p><ref target="https://ta.wikipedia.org/wiki/அனைத்துலக_நாணய_நிதியம்">அனைத்துலக நாணய நிதியம்</ref> (IMF) அறிக்கையின்படி <ref target="https://ta.wikipedia.org/wiki/தனி_நபர்_வருமானம்">தனி நபர் வருமானம்</ref> அடிப்படையிலான தரவரிசையில் சீனா 2014இல் <ref target="https://ta.wikipedia.org/wiki/ஆள்வீத_மொத்த_தேசிய_உற்பத்தி_அடிப்படையில்_நாடுகள்_பட்டியல்">பெயரளவு மொ.உ.உற்பத்தியில் 77வதாகவும்</ref> <ref target="https://ta.wikipedia.org/wiki/ஆள்வீத_வருமான_அடிப்படையில்_நாடுகள்_பட்டியல்">கொள்வனவு ஆற்றல் சமநிலைப்படி 89ஆகவும்</ref>  உள்ளது. சீனாவின் கடலோர <ref target="https://ta.wikipedia.org/wiki/சீன_மாகாணங்கள்">மாகாணங்களான</ref> செஜியங், ஜியங்சு, <ref target="https://ta.wikipedia.org/wiki/புஜியான்_மாகாணம்">புஜியான்</ref> மற்றும் முக்கியமாக <ref target="https://ta.wikipedia.org/wiki/குவாங்டாங்">குவாங்டாங்</ref> மிகவும் <ref target="https://ta.wikipedia.org/wiki/தொழில்மயமாதல்">தொழில்மயமாயுள்ளன</ref>; உள்ளகத்தில் உள்ள மாகாணங்கள்  குறைந்த பொருளாதார வளர்ச்சியைப் பெற்றுள்ளன. சீனாவின் பொருளாதார முக்கியத்துவம் வளர்ந்துள்ள நிலையில் அதன் பொருளாதார நலன் குறித்தும்  கட்டமைப்புக் குறித்தும் கவனிக்கப்படுகின்றது.<ref target="https://ta.wikipedia.org/wiki/முதற்_பக்கம்#cite_note-33">[32]</ref><ref target="https://ta.wikipedia.org/wiki/முதற்_பக்கம்#cite_note-34">[33]</ref></p>
<p>சீனாவின் சூழலியல் மாசிற்கான நீண்டநாள் சமூகப் பொருளாதாரச் செலவை தவிர்க்க<ref target="https://ta.wikipedia.org/wiki/முதற்_பக்கம்#cite_note-35">[34]</ref><ref target="https://ta.wikipedia.org/wiki/முதற்_பக்கம்#cite_note-36">[35]</ref><ref target="https://ta.wikipedia.org/wiki/முதற்_பக்கம்#cite_note-37">[36]</ref> வானிலை மாற்றம் மற்றும் சூழலியலுக்கான கிரந்தாம் ஆய்வுக் கழகத்தின் நிக்கோலசு இசுடெர்னும் பெர்குசு கிரீனும்  சீனாவின் பொருளாதாரம் உயர்நிலைத் தொழினுட்பம் சார்ந்தும் குறைந்த கரிம வெளிப்பாட்டையும் ஆய்வு மற்றும் புதுமை சார்ந்ததுமான தேசிய  மேம்பட்ட தொழில் வளர்ச்சியையும்  தழுவ வேண்டும் எனவும் கனரக தொழில் மீதான சார்பை குறைக்கவும் பரிந்துரைத்துள்ளனர்.  இது மைய அரசின் பொருளாதார திட்ட நோக்கங்களுடன் ஒத்துள்ளது.<ref target="https://ta.wikipedia.org/wiki/முதற்_பக்கம்#cite_note-38">[37]</ref></p>
<p><ref target="https://ta.wikipedia.org/wiki/சீ_சின்பிங்">சீ சின்பிங்கின்</ref> சீனக் கனவு "இரண்டு 100களை" சாதிக்க திட்டமிட்டுள்ளது:  <ref target="https://ta.wikipedia.org/wiki/சீனப்_பொதுவுடமைக்_கட்சி">சீனப் பொதுவுடமைக் கட்சியின்</ref> நூற்றாண்டு விழா ஆண்டான 2021இல் தேவைகளில் நிறைவேற்றுவதில் "கூடியளவில் நல்லநிலையிலுள்ள சமூகமாக" முன்னேற்றுவது;  மக்கள் குடியரசை நிறுவிய நூற்றாண்டு விழா ஆண்டான 2049இல் நவீனமயமாக்கலில் <ref target="https://ta.wikipedia.org/wiki/வளர்ந்த_நாடுகள்">முழுமையும் வளர்ச்சியடைந்த நாடாக</ref> முன்னேறுவது.<ref target="https://ta.wikipedia.org/wiki/முதற்_பக்கம்#cite_note-39">[38]</ref></p>
<p>சீனப் பொருளாதாரத்தின் உலகமயமாக்கலால் 2005ஆம் ஆண்டு அலுவல்முறையாக வெளியிடப்பட்ட சீரான பொருளாதார  முன்னறிவிப்பு  பாதிக்கப்பட்டுள்ளது.  2010களின் துவக்கத்தில் சீனா தே.உ.உ (கொ.ஆ.ச) $10-டிரில்லியனை எட்டிய முதல் ஆசிய  நாடானது; ஐக்கிய அமெரிக்காவுடனும் <ref target="https://ta.wikipedia.org/wiki/ஐரோப்பிய_ஒன்றியம்">ஐரோப்பிய ஒன்றியத்துடனும்</ref> சமநிலை எட்டியது.<ref target="https://ta.wikipedia.org/wiki/முதற்_பக்கம்#cite_note-40">[39]</ref> As China's economy grows, so does China's <ref target="https://ta.wikipedia.org/wiki/ரென்மின்பி">ரென்மின்பி</ref>, which undergoes the process needed for its internationalization.<ref target="https://ta.wikipedia.org/wiki/முதற்_பக்கம்#cite_note-41">[40]</ref> 2015இல்  <hi rend="bold">சீனப் பொருளாதாரம்</hi> <ref target="https://ta.wikipedia.org/wiki/ஆசிய_உள்கட்டமைப்பு_முதலீட்டு_வங்கி">ஆசிய உள்கட்டமைப்பு முதலீட்டு வங்கியை</ref> துவக்கியுள்ளது.</p>
<p>மேற்கத்திய ஊடகங்களால் சீனா  முறையற்ற வணிக செயற்முறைகளைப் பின்பற்றுவதாக குற்றம் சாட்டப்படுகின்றது; செயற்கையான நாணயமாற்று வீத குறைப்பு, அறிவுசார் சொத்துத் திருட்டு, <ref target="https://ta.wikipedia.org/wiki/பாதுகாப்புவாதம்">பாதுகாப்புவாதம்</ref>, உள்ளூர் சார்பு பற்று குறித்தும் <ref target="https://ta.wikipedia.org/wiki/சீனப்_பொதுவுடமைக்_கட்சி">சீனப் பொதுவுடமைக் கட்சி</ref> முற்றுரிமை, சீனப் பண்பாட்டுடனான சோசலிசம் குறித்தும் விமர்சனங்கள் வைக்கப்படுகின்றன.<ref target="https://ta.wikipedia.org/wiki/முதற்_பக்கம்#cite_note-42">[41]</ref><ref target="https://ta.wikipedia.org/wiki/முதற்_பக்கம்#cite_note-43">[42]</ref><ref target="https://ta.wikipedia.org/wiki/முதற்_பக்கம்#cite_note-44">[43]</ref><ref target="https://ta.wikipedia.org/wiki/முதற்_பக்கம்#cite_note-45">[44]</ref></p>
<p>2015இல் சீனப் பொருளாதாரம் "மந்தப்படுத்தப் படுவதாகவும்" ஆனால் இது பொருளாதார வளர்ச்சி வீதத்தை மட்டுப்படுத்துவதன்றி எந்தப் <ref target="https://ta.wikipedia.org/wiki/பொருளியல்_பின்னடைவு">பொருளியல் பின்னடைவையும்</ref> குறிக்கவில்லை என விளக்கப்பட்டுள்ளது.<ref target="https://ta.wikipedia.org/wiki/முதற்_பக்கம்#cite_note-NYT82415-23">[22]</ref> அடிப்படை எஃகு, சிமென்ட் தொழிற்சாலைகளின் கூடுதல் திறனளவைக் குறைக்கவும்,<ref target="https://ta.wikipedia.org/wiki/முதற்_பக்கம்#cite_note-NYT82815-46">[45]</ref> விற்பனை குறைகின்ற தானுந்துகிளன் தயாரிப்பைக் குறைக்கவும்<ref target="https://ta.wikipedia.org/wiki/முதற்_பக்கம்#cite_note-Caixin9215-47">[46]</ref>இவ்வாறு மட்டுப்படுத்தப்படுகின்றது.</p>




வெளி இணைப்புகளும் மேற் படிப்பிற்கும்


<hi rend="bold">Economy of China</hi>விக்கிப்பீடியாவின் உறவுத் திட்டங்களில்<list type="unordered"><item><ref target="https://ta.wiktionary.org/wiki/Special:Search/Economy%20of%20China">விளக்கம்</ref> விக்சனரியிலிருந்து
</item><item><ref target="https://commons.wikimedia.org/wiki/Special:Search/Economy%20of%20China">படிமங்கள்</ref> பொதுவகத்தில்
</item><item><ref target="https://ta.wikinews.org/wiki/Special:Search/Economy%20of%20China">செய்திகள்</ref> விக்கிசெய்தியிலிருந்து
</item><item><ref target="https://ta.wikiquote.org/wiki/Special:Search/Economy%20of%20China">மேற்கோள்கள்</ref> விக்கிமேற்கோளிலிருந்து
</item><item><ref target="https://ta.wikisource.org/wiki/Special:Search/Economy%20of%20China">மூல உரைகள்</ref> விக்கிமூலத்திலிருந்து
</item><item><ref target="https://ta.wikibooks.org/wiki/Special:Search/Economy%20of%20China">உரைநூல்கள்</ref> விக்கிநூல்களிலிருந்து
</item><item><ref target="https://ta.wikiversity.org/wiki/Special:Search/Economy%20of%20China">வளங்கள்</ref> விக்கிப்பல்கலைக்கழகம்
</item></list>
<list type="unordered"><item><ref target="http://www.cei.gov.cn/">China Economic Information Network (CEInet) under the SIC</ref></item>
<item><ref target="http://www.chinamonitorisg.com">China Monitor is the International presence of the SIC's CEInet</ref> <ref target="https://web.archive.org/web/20170914230003/http://chinamonitorisg.com/">பரணிடப்பட்டது</ref> 2017-09-14 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.chinability.com/">Chinability</ref> Background and statistics on China's economy and business climate.</item>
<item><ref target="http://www.chinacreativeindustries.com/">China's Creative Industries</ref> <ref target="https://web.archive.org/web/20160128052428/http://www.chinacreativeindustries.com/">பரணிடப்பட்டது</ref> 2016-01-28 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref> a market design analysis of China's creative economy.</item>
<item><ref target="http://chinabilityblog.blogspot.com/">Chinability Blog</ref> Up-to-date analysis of the Chinese economy.</item>
<item><ref target="https://repository.library.georgetown.edu/handle/10822/552652">China on the World Stage</ref> from the <ref target="http://repository.library.georgetown.edu/handle/10822/552494">Dean Peter Krogh Foreign Affairs Digital Archives</ref></item>
<item><ref target="http://www.adb.org/PRC/default.asp">Asian Development Bank, China</ref> <ref target="https://web.archive.org/web/20100424200755/http://www.adb.org/PRC/default.asp">பரணிடப்பட்டது</ref> 2010-04-24 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www1.cei.gov.cn/ce/">China Economy</ref> (China Economic Information Network). News stories and subscriber-only market analysis for various sectors of the country's economy.</item>
<item><ref target="http://china.usc.edu/ShowArticle.aspx?articleID=2401">The State of the Chinese Economy</ref> USC U.S. China Institute 2011 conference on the structure, health, and future of China's economy. Twenty leading analysts examined the macroeconomic situation, worries about property bubbles and debt accumulation, labor and human capital trends, and the challenges posed by the health care and pension needs of an aging population. <ref target="https://ta.wikipedia.org/wiki/யூடியூப்">யூடியூபில்</ref><ref target="http://www.youtube.com/user/USChinaInstitute#p/c/0/tXpHjNDgyEA">USChinaInstitute</ref> காணொளி.</item>
<item><ref target="http://www.economist.com/research/articlesBySubject/display.cfm?id=478048">China's economy</ref>. Articles By Subject. Economist.com</item>
<item><ref target="http://en.ce.cn/">China Economic Net</ref></item>
<item><ref target="http://www.chinaeconomicreview.com/">China Economic Review</ref></item>
<item><ref target="http://www.feer.com/">Far Eastern Economic Review</ref> Dow Jones' monthly magazine on Asia. For valuable insights on Asia's business and political development. With search and 58-year archive.</item>
<item><ref target="http://www.chinadaily.com.cn/china/china_07economy_page.html">Chinese Economy</ref> China Daily Special Coverage</item>
<item><ref target="http://www.ft.com/world/asiapacific/china">Financial Times, China</ref></item>
<item><ref target="http://www.nytimes.com/interactive/2007/12/21/world/asia/choking_on_growth_9.html">The New York Times series "Choking on Growth"</ref></item>
<item><ref target="http://stocknewsdesk.com/goldman-sachs-downgrades-chinas-economy-1217327.html">"Goldman Sachs Downgrades China’s Economy"</ref> Stocknewsdesk</item></list>
</text></body></html>