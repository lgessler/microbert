<html><body><text id="wikipedia_ta_wikipedia_org__511216.html" ns="0" revid="3400271" sourceurl="https://ta.wikipedia.org/wiki/%E0%AE%95%E0%AE%95%E0%AE%A9%E0%AE%AA%E0%AF%8D%E0%AE%AA%E0%AE%B3%E0%AF%8D%E0%AE%B3%E0%AE%BF_%E0%AE%B0%E0%AE%BE%E0%AE%A4%E0%AE%BE_%E0%AE%A4%E0%AF%87%E0%AE%B5%E0%AE%BF" title="ககனப்பள்ளி ராதா தேவி" type="wikipedia">ககனப்பள்ளி ராதா தேவி
<p><hi rend="bold">ககனபள்ளி ராதா தேவி</hi> (Kagganapalli Radha Devi) <ref target="https://ta.wikipedia.org/wiki/இந்தியா">இந்தியாவைச்</ref> சேர்ந்த ஆர்வலர் ஆவார். இந்துக் கோவில்களில் தலையை மொட்டியடிப்பதற்கு ஆண் முடிதிருத்தும் பணியாளர்களை மட்டுமே பயன்படுத்துவதற்கு எதிர்ப்பு தெரிவித்து வெற்றி பெற்றார். <ref target="https://ta.wikipedia.org/wiki/திருமலை_திருப்பதி_தேவஸ்தானம்">திருமலை திருப்பதி தேவஸ்தானம்</ref> பெண் முடிதிருத்தும் பணியாளர்களை நியமிக்க ஒப்புக்கொண்டது. இவரது பணியினை அங்கீகரித்து <ref target="https://ta.wikipedia.org/wiki/நாரி_சக்தி_விருது">நாரி சக்தி விருது</ref> வழங்கப்பட்டது.</p>
வாழ்க்கை
<p>இவர், <ref target="https://ta.wikipedia.org/wiki/ஆந்திரப்_பிரதேசம்">ஆந்திரப் பிரதேச</ref> பெண்கள் முடிதிருத்தும் சங்கத்தின் தலைவராகவும், <ref target="https://ta.wikipedia.org/wiki/முதற்_பக்கம்#cite_note-:0-1">[1]</ref> <ref target="https://ta.wikipedia.org/wiki/திருமலை_திருப்பதி_தேவஸ்தானம்">திருமலை திருப்பதி தேவஸ்தானத்தின்</ref> மகளிர் முடிதிருத்தும் சங்கத்தின் தலைவராகவும் இருக்கிறார். பெண்கள் என்பதால் இந்துக் கோயில்களில் தாங்கள் ஒதுக்கப்படுவதாக கோயிலில் முடிதிருத்தும் பெண்கள் இவரிடம் தெரிவித்தனர். இவர், அவர்களின் வழக்கை வென்றெடுக்க முடிவு செய்தார். <ref target="https://ta.wikipedia.org/wiki/முதற்_பக்கம்#cite_note-wcd-2">[2]</ref></p>
செயல்பாடுகள்
<figure><caption> <ref target="https://ta.wikipedia.org/wiki/திருப்பதி_வெங்கடாசலபதி_கோயில்">திருப்பதி வெங்கடாசலபதி கோயிலில்</ref> பெண்கள் பகுதி 97 , 99 இல் பெண்களுக்கு முடி எடுக்கப்படுகிறது</caption></figure>
<p>ஆந்திராவின் திருமலையில் உள்ள [[<ref target="https://ta.wikipedia.org/wiki/திருப்பதி_வெங்கடாசலபதி_கோயில்">வெங்கடாசலபதி கோயிலில்</ref> பல பக்தர்கள் தினமும் கடவுளுக்கு மொட்டையடித்துக் கொள்கிறார்கள்.  <ref target="https://ta.wikipedia.org/wiki/முதற்_பக்கம்#cite_note-:0-1">[1]</ref> ஒவ்வொரு நாளும் சேகரிக்கப்பட்ட முடியின் அளவு ஒரு டன்னுக்கு மேல் சேர்கிறது. இவ்வாறு சேகரிக்கப்படும் முடியானது பெரிய கிடங்குகளில் சேமிக்கப்படுகிறது. மேலும் இது சர்வதேச அளவில் விற்கப்படுகிறது, இது கோயிலுக்கு கணிசமான லாபத்தை உருவாக்குகிறது. முடி உயர் தரம் வாய்ந்தது. இந்தியாவுக்கு வெளியே செயற்கை முடி (விக்) தயாரிக்க பயன்படுவதால் அதன் விலை கிலோ $166 <ref target="https://ta.wikipedia.org/wiki/டாலர்">டாலர்</ref> வரை இருக்கும். </p>
<p>2004ஆம் ஆண்டில் பழமைவாதிகளிடமிருந்து இதற்கு ஒரு எதிர்வினை ஏற்பட்டது. அவர்கள் சடங்கு முறையில் சேகரிக்கப்பட்ட தலைமுடியிலிருந்து தயாரிக்கப்பட்ட செயற்கை முடியை அணிய முடியாது என்று கூறினர். பல விக்குகள் அழிக்கப்பட்டன. ஆனால் முடியின் விலை நிலையானதாகவே இருந்தது. இவ்வாறு மொட்டையடிக்கும் பாரம்பரியம் நயீ சமூகத்தைச் சேர்ந்த ஆண்களிடமே இருந்தது. இது சில பாகுபாடுகளையும் பெண்களிடமிருந்து கோரிக்கைகளையும் ஏற்படுத்தியது. இராதா தேவி தலைமையிலான ஆர்ப்பாட்டம் ஆட்சேபனைகளைத் தகர்த்ததுடன், இந்தியாவின் <ref target="https://ta.wikipedia.org/wiki/இந்தியக்_குடியரசுத்_தலைவர்">இந்தியக் குடியரசுத் தலைவர்</ref> <ref target="https://ta.wikipedia.org/wiki/ராம்_நாத்_கோவிந்த்">ராம் நாத் கோவிந்த்</ref> வழங்கிய <ref target="https://ta.wikipedia.org/wiki/நாரி_சக்தி_விருது">நாரி சக்தி விருதுடன்</ref> இவர் அங்கீகரிக்கப்பட்டார். <ref target="https://ta.wikipedia.org/wiki/முதற்_பக்கம்#cite_note-3">[3]</ref> <ref target="https://ta.wikipedia.org/wiki/அனைத்துலக_பெண்கள்_நாள்">அனைத்துலக பெண்கள் நாள்</ref> அன்று <ref target="https://ta.wikipedia.org/wiki/புது_தில்லி">புது தில்லியிலுள்ள</ref> <ref target="https://ta.wikipedia.org/wiki/குடியரசுத்_தலைவர்_இல்லம்">குடியரசுத் தலைவர் இல்லத்தில்</ref> இந்த விருதுகள் வழங்கப்பட்டன. <ref target="https://ta.wikipedia.org/wiki/முதற்_பக்கம்#cite_note-:0-1">[1]</ref>அப்போது அமைச்சர் <ref target="https://ta.wikipedia.org/wiki/மேனகா_காந்தி">மேனகா காந்தியையும்</ref>, பின்னர் பிரதமர் <ref target="https://ta.wikipedia.org/wiki/நரேந்திர_மோதி">நரேந்திர மோதியையும்</ref> சந்தித்தார். <ref target="https://ta.wikipedia.org/wiki/முதற்_பக்கம்#cite_note-sg-4">[4]</ref></p>
</text></body></html>