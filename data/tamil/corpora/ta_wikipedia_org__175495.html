<html><body><text id="wikipedia_ta_wikipedia_org__175495.html" ns="0" revid="3233156" sourceurl="https://ta.wikipedia.org/wiki/%E0%AE%86%E0%AE%B0%E0%AF%8D%E0%AE%AA%E0%AE%BF%E0%AE%9C%E0%AE%BF_%E0%AE%95%E0%AF%81%E0%AE%B4%E0%AF%81%E0%AE%AE%E0%AE%AE%E0%AF%8D" title="ஆர்பிஜி குழுமம்" type="wikipedia">ஆர்பிஜி குழுமம்
<p><hi rend="bold">ஆர்பிஜி குழுமம் </hi> (<hi rend="italic">RPG Group</hi>) <ref target="https://ta.wikipedia.org/wiki/இந்தியா">இந்தியாவின்</ref> மிகப்பெரும் பல்துறைத் தொழில் குழுமங்களில் ஒன்றாகும். இதன் தலைமையகம் <ref target="https://ta.wikipedia.org/wiki/மும்பை">மும்பையில்</ref> உள்ளது.<ref target="https://ta.wikipedia.org/wiki/முதற்_பக்கம்#cite_note-3">[3]</ref> 1979ஆம் ஆண்டு இந்த நிறுவனத்தை  <ref target="https://ta.wikipedia.org/wiki/ஆர்._பி._கோயங்கா">ஆர். பி. கோயங்கா</ref> நிறுவினார்.<ref target="https://ta.wikipedia.org/wiki/முதற்_பக்கம்#cite_note-4">[4]</ref> துவக்கத்தில் இக்குழுமத்தில் பிலிப்சு கார்பன் பிளாக், ஏசியன் கேபிள்சு, அகர்பரா சணல், மர்பி இந்தியா ஆகிய நிறுவனங்களே இருந்தன.  மற்ற நிறுவனங்களை கையகப்படுத்துவதில் வல்லவரான ஆர்.பி.கோயங்கா, இசுபென்சர்சு, சியட் வட்டகை போன்ற நிறுவனங்களை   வாங்கினார். 2013இல் தமது மரணம் வரையிலும் ஆர்.பி.கோயங்கா இதன் கௌரவ தலைவராக விளங்கினார்.  இவரது மறைவிற்கு பிறகு இவரது மகன் ஹர்ஷ் கோயங்கா தலைவராகப் பொறுப்பேற்றுள்ளார்.<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
<p>இன்றளவில் ஆர்பிஜி குழுமத்தில்  பல்வேறுத் துறைகளைச் சேர்ந்த 15 நிறுவனங்கள் அடங்கியுள்ளன.<ref target="https://ta.wikipedia.org/wiki/முதற்_பக்கம்#cite_note-6">[6]</ref> <ref target="https://ta.wikipedia.org/wiki/சியட்_நிறுவனம்">சியட் வட்டகை</ref>, <ref target="https://ta.wikipedia.org/wiki/தகவல்_தொழில்நுட்பம்">தகவல் தொழினுட்ப</ref> நிறுவனமான <ref target="https://ta.wikipedia.org/wiki/சென்சர்_டெக்னாலஜிசு">சென்சர் டெக்னாலஜிசு</ref>, <ref target="https://ta.wikipedia.org/wiki/உள்கட்டமைப்பு">உள்கட்டமைப்பு</ref> நிறுவனமான <ref target="https://ta.wikipedia.org/wiki/கேஇசி_இண்டர்நேஷனல்">கேஇசி இண்டர்நேஷனல்</ref>, <ref target="https://ta.wikipedia.org/wiki/மருந்து">மருந்து</ref> நிறுவனமான <ref target="https://ta.wikipedia.org/wiki/ஆர்பிஜி_லைஃப்_சயின்சசு">ஆர்பிஜி லைஃப் சயின்சசு</ref> ஆகியன இக்குழுமத்தில் இம் பெற்றுள்ள சில நிறுவனங்களாகும். 2012 <ref target="https://ta.wikipedia.org/wiki/நிதியாண்டு">நிதியாண்டில்</ref> இக்குழுமத்தின் மொத்த வருமானம் <ref target="https://ta.wikipedia.org/wiki/இந்திய_ரூபாய்">ரூ</ref> 16,000<ref target="https://ta.wikipedia.org/wiki/முதற்_பக்கம்#cite_note-7">[7]</ref><ref target="https://ta.wikipedia.org/wiki/கோடி">கோடியாக</ref> இருந்தது.</p>
வரலாறு
<p>1920இல்  <ref target="https://ta.wikipedia.org/wiki/பிரித்தானிய_கிழக்கிந்திய_நிறுவனம்">பிரித்தானிய கிழக்கிந்திய நிறுவனத்துடன்</ref> வணிகம் புரிவதற்காக <ref target="https://ta.wikipedia.org/wiki/இராச்சசுத்தான்">இராச்சசுத்தானில்</ref> ஒரு சிற்றூரைச் சேர்ந்த இராம்தத் கோயங்கா <ref target="https://ta.wikipedia.org/wiki/கொல்கத்தா">கொல்கத்தாவில்</ref> இதனை நிறுவினார். 1950இல் கோயங்கா இரு பிரித்தானிய நிறுவனங்களான டன்கன் பிரதர்சு மற்றும் ஆக்டவியசு எஃகு நிறுவனங்களை வாங்கினார்.  </p>
<p>அவரது மறைவிற்கு பிறகு ஏற்பட்ட பிரிவினை உடன்பாட்டை ஒட்டி அவரது மகன் இராம பிரசாத் கோயங்கா ஆர்பிஜி என்டர்பிரைசசு என்ற நிறுவனத்தை 1979இல் நிறுவினார். அப்போது பிலிப்சு கார்பன் பிளாக், ஏசியன் கேபிள்சு, அகர்பரா ஜூட் மற்றும் மர்பி இந்தியா ஆகிய நிறுவனங்கள் இருந்தன. இந்திய வணிகத்துறையின் கையகப்படுத்தும் மன்னர் என்ற அடைமொழி பெற்ற ஆர்.பி.ஜி பல நிறுவனங்களை தொடர்ந்து கையகப்பட்டுத்தி தமது குழுமத்தை விரிவுபடுத்தினார். </p>
<p>

1980களில் ஆர்பிஜியினால் கையகப்படுத்தப்பட்ட நிறுவனங்கள்:</p>
<list type="unordered"><item>சியட் வட்டகை இந்தியா (1981)</item>
<item>கேஈசி (1982)</item>
<item>சியர்லே இந்தியா, தற்போது ஆர்பிஜி லைஃப் சயின்சசு (1983)</item>
<item>டன்லப் (1984)</item>
<item>கிராம்போன் கம்பனி ஆஃப் இந்தியா, தற்போது சரெகம இந்தியா (1986)</item>
<item>சிஈஎஸ்சி (1989)</item>
<item>ஆரிசன்சு மலயாளம் (1989)</item>
<item>இசுபென்சர் &amp; கோ. (1989)</item>
<item>ஐசிஐஎம் (1989)</item></list>
<p>இக்குழுமத்தின் ஒரு கிளையாக ஆர்பி-சஞ்சீவ் கோயங்கா குழுமம் 2010இல் உருவானது.<ref target="https://ta.wikipedia.org/wiki/முதற்_பக்கம்#cite_note-8">[8]</ref></p>


வெளி இணைப்புகள்
<list type="unordered"><item><ref target="http://www.rpggroup.com">RPG Group site</ref></item></list>
</text></body></html>