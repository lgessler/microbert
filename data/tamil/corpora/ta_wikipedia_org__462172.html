<html><body><text id="wikipedia_ta_wikipedia_org__462172.html" ns="0" revid="3256959" sourceurl="https://ta.wikipedia.org/wiki/%E0%AE%B5%E0%AE%95%E0%AF%8D%E0%AE%95%E0%AE%BE%E0%AE%B0%E0%AF%8D_%E0%AE%9A%E0%AE%B2%E0%AE%BE%E0%AE%AE%E0%AF%8D%E0%AE%95%E0%AF%86%E0%AE%AF%E0%AF%8D%E0%AE%B2%E0%AF%8D" title="வக்கார் சலாம்கெய்ல்" type="wikipedia">வக்கார் சலாம்கெய்ல்<p><hi rend="bold">வக்கார் சலாம்கெய்ல்</hi> (பிறப்பு 2 அக்டோபர் 2001) ஒரு ஆப்கான் <ref target="https://ta.wikipedia.org/wiki/துடுப்பாட்டம்">துடுப்பாட்ட வீரர்</ref> . இவர்  மார்ச் 2019 இல் <ref target="https://ta.wikipedia.org/wiki/ஆப்கானித்தான்_துடுப்பாட்ட_அணி">ஆப்கானிஸ்தான் துடுப்பாட்ட அணிக்காக</ref> தனது <ref target="https://ta.wikipedia.org/wiki/தேர்வுத்_துடுப்பாட்டம்">தேர்வுத் துடுப்பாட்டப் போட்டியில்</ref>  இவர் அறிமுகமானார்.<ref target="https://ta.wikipedia.org/wiki/முதற்_பக்கம்#cite_note-Bio-1">[1]</ref> இவர் ஆப்கன் துடுப்பாட்ட  அணிக்காக தேர்வுத் துடுப்பாட்டம், ஒருநாள் பன்னாட்டுத் துடுப்பாட்டம் மற்றும் பன்னாட்டு இருபது20 ஆகிய போட்டிகளில் விளையாடி வருகிறார், மேலும் இவர் <ref target="https://ta.wikipedia.org/wiki/பட்டியல்_அ_துடுப்பாட்டம்">பட்டியல் அ துடுப்பாட்டம்</ref>, <ref target="https://ta.wikipedia.org/wiki/முதல்_தரத்_துடுப்பாட்டம்">முதல் தரத் துடுப்பாட்டம்</ref> மற்றும் <ref target="https://ta.wikipedia.org/wiki/இருபது20">இருபது20</ref> ஆகிய உள்ளூர்ப் போட்டிகளிலும் விளையாடி வருகிறார். இ</p>
உள்நாட்டு மற்றும் டி 20 தொழில்
<p>நவம்பர் 19, 2017 அன்று 2017–18 ஆண்டிற்கான அஹ்மத் ஷா அப்தாலி 4 நாள் போட்டியில் பேண்ட்-இ-அமீர் பிராந்தியத்திற்காக <ref target="https://ta.wikipedia.org/wiki/முதல்_தரத்_துடுப்பாட்டம்">முதல் தரத் துடுப்பாட்டப் போட்டிகளில் இவர்</ref>  அறிமுகமானார், இரண்டாவது ஆட்டப் பகுதியில் 162 ஓட்டங்களை விட்டுக் கொடுத்து ஐந்து இலக்குகளைக் கைப்பற்றினார்.<ref target="https://ta.wikipedia.org/wiki/முதற்_பக்கம்#cite_note-FC-2">[2]</ref> மொத்தம் 55 இலக்குகளை அந்தத் தொடரில் இவர் கைப்பற்றினார். இதன்மூலம் அதிக இலக்குகளைக் கைப்பற்றிய வீரர்கள் வரிசையில் இவர் முதலிடம் பெற்றார்.<ref target="https://ta.wikipedia.org/wiki/முதற்_பக்கம்#cite_note-Wickets-3">[3]</ref></p>
<p>செப்டம்பர் 2018 இல், ஆப்கானிஸ்தான் பிரீமியர் லீக் போட்டியின் முதல் பதிப்பில் காந்தஹார் அணி சார்பாக இவர் விளையாடினார்.<ref target="https://ta.wikipedia.org/wiki/முதற்_பக்கம்#cite_note-4">[4]</ref> 6 அக்டோபர் 2018 அன்று 2018–19 ஆப்கானிஸ்தான் பிரீமியர் லீக்கில் காந்தஹார் நைட்ஸ் அணிக்காக <ref target="https://ta.wikipedia.org/wiki/இருபது20">இருபது20</ref> போட்டியில் இவர்  அறிமுகமானார்.<ref target="https://ta.wikipedia.org/wiki/முதற்_பக்கம்#cite_note-T20-5">[5]</ref> 2018–19 பங்களாதேஷ் பிரீமியர் லீக்கிற்கான வரைவு பட்டியலில் இடம் பெற்றதனைத் தொடர்ந்து, அக்டோபர் 2018 இல், இவர்  கொமிலா விக்டோரியன் அணியில் இடம் பெற்றார்.<ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
<p>ஜூலை 2019 இல், யூரோ டி 20 ஸ்லாம் துடுப்பாட்டப் போட்டியில்  போட்டியின் தொடக்க பதிப்பில் எடின்பர்க் ராக்ஸிற்காக விளையாட தேர்வு செய்யப்பட்டார்.<ref target="https://ta.wikipedia.org/wiki/முதற்_பக்கம்#cite_note-7">[7]</ref><ref target="https://ta.wikipedia.org/wiki/முதற்_பக்கம்#cite_note-8">[8]</ref> இருப்பினும், அடுத்த மாதம் அந்தப் போட்டி ரத்து செய்யப்பட்டது.<ref target="https://ta.wikipedia.org/wiki/முதற்_பக்கம்#cite_note-9">[9]</ref> செப்டம்பர் 2019 இல், 2019 மென்சி சூப்பர் லீக் போட்டிக்கான டிஷ்வானே ஸ்பார்டன்ஸ் அணியில் இவர்  இடம் பெற்றார்.<ref target="https://ta.wikipedia.org/wiki/முதற்_பக்கம்#cite_note-10">[10]</ref></p>
<p>செப்டம்பர் 10, 2019 அன்று நடந்த 2019 காசி அமானுல்லா கான் பிராந்திய ஒருநாள் போட்டியில் பேண்ட்-இ-அமீர் பிராந்தியத்திற்காக இவர்  பட்டியல் அ துடுப்பாட்டப் போட்டிகளில் இவர் அறிமுகமானார்.<ref target="https://ta.wikipedia.org/wiki/முதற்_பக்கம்#cite_note-11">[11]</ref></p>
சர்வதேச வாழ்க்கை
<p>பிப்ரவரி 2019 இல், இந்தியாவில் அயர்லாந்துக்கு எதிரான ஒருநாள் போட்டியில் ஆப்கானிஸ்தானின் <ref target="https://ta.wikipedia.org/wiki/தேர்வுத்_துடுப்பாட்டம்">தேர்வுத் துடுப்பாட்ட அணியில்</ref> இவர்  இடம் பெற்றார்.<ref target="https://ta.wikipedia.org/wiki/முதற்_பக்கம்#cite_note-12">[12]</ref><ref target="https://ta.wikipedia.org/wiki/முதற்_பக்கம்#cite_note-13">[13]</ref> இவர்  மார்ச் 15, 2019 அன்று <ref target="https://ta.wikipedia.org/wiki/அயர்லாந்து_துடுப்பாட்ட_அணி">அயர்லாந்திற்கு</ref> எதிராக ஆப்கானிஸ்தானுக்காக தேர்வுத் துடுப்பாட்டப் போட்டியில் இவர் அறிமுகமானார்.<ref target="https://ta.wikipedia.org/wiki/முதற்_பக்கம்#cite_note-14">[14]</ref> அயர்லாந்துத் துடுப்பாட்ட அணிக்கு எதிரான தேர்வுத் துடுப்பாட்டத்தின் முதல் ஆட்டப் பகுதியில் 14 ஓவர்கள் வீசி 35 ஓட்டங்கள் கொடுத்தார். இதில் நான்கு ஓவர்களை மெய்டனாக வீசி 2 இலக்குகளைக் கைப்பற்றினார்.17 ஓவர்கள் 66 ஓட்டங்களை விட்டுக் கொடுத்தார்.இதில் 2 ஓவர்களை மெய்டனாக வீசி 2 இலக்குகளைக் கைப்பற்றினார். இந்தப் போட்டியில் அப்கானித்தான் அணி 7 இலக்குகளில் வெற்றி பெற்றது.<ref target="https://ta.wikipedia.org/wiki/முதற்_பக்கம்#cite_note-15">[15]</ref></p>
<p>2019 ஆம் ஆண்டில்  ஐசிசி துடுப்பாட்ட உலகக் கோப்பை போட்டித் தொடரில் இவர் விளையாடினார். சூன் 29, லீட்ஸ் துடுப்பாட்ட  மைதானத்தில்  பாக்கித்தான் துடுப்பாட்ட  அணிக்கு எதிரான பட்டியல் அ போட்டியில் இவர் விளையாடினார். அந்தப் போட்டியில் இவர் பந்துவீச வாய்ப்பு கிடைக்கவில்லை. பின் மட்டையாட்டத்தில் தான் சந்தித்த முதல் பந்தில் ஓட்டங்கள் எதுவும் எடுக்காமல் சகீன் ஷா அப்ரிதி பந்துவீச்சில் இவர் ஆட்டமிழந்தார். இந்தப் போட்டியில் பக்கித்தான்  துடுப்பாட்ட  அணி 3 இலக்குகளில்  வெற்றி பெற்றது.</p>
</text></body></html>