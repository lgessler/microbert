<html><body><text id="wikipedia_ta_wikipedia_org__28351.html" ns="0" revid="3409211" sourceurl="https://ta.wikipedia.org/wiki/%E0%AE%A4%E0%AE%BF%E0%AE%B0%E0%AF%81%E0%AE%B5%E0%AE%BF%E0%AE%B3%E0%AF%88%E0%AE%AF%E0%AE%BE%E0%AE%9F%E0%AE%B2%E0%AF%8D_(%E0%AE%A4%E0%AE%BF%E0%AE%B0%E0%AF%88%E0%AE%AA%E0%AF%8D%E0%AE%AA%E0%AE%9F%E0%AE%AE%E0%AF%8D)" title="திருவிளையாடல் (திரைப்படம்)" type="wikipedia">திருவிளையாடல் (திரைப்படம்)திருவிளையாடல் பெயர் தொடர்புடைய கட்டுரைகளுக்கு <ref target="https://ta.wikipedia.org/wiki/திருவிளையாடல்_(பக்கவழி_நெறிப்படுத்தல்)">திருவிளையாடல் (பக்கவழி நெறிப்படுத்தல்)</ref> பக்கத்தினை காணவும்.

<p><hi rend="bold">திருவிளையாடல்</hi> <ref target="https://ta.wikipedia.org/wiki/1965">1965</ref> ஆம் ஆண்டு வெளிவந்த தமிழ்த் திரைப்படமாகும். <ref target="https://ta.wikipedia.org/wiki/ஏ._பி._நாகராஜன்">ஏ. பி. நாகராஜன்</ref> இயக்கத்தில் வெளிவந்த இத்திரைப்படத்தில் <ref target="https://ta.wikipedia.org/wiki/சிவாஜி_கணேசன்">சிவாஜி கணேசன்</ref>, <ref target="https://ta.wikipedia.org/wiki/சாவித்திரி_(நடிகை)">சாவித்திரி</ref> மற்றும் பலரும் நடித்திருந்தனர்.
இத்திரைப்படத்தில் இயக்குநர் <ref target="https://ta.wikipedia.org/wiki/ஏ._பி._நாகராஜன்">ஏ. பி. நாகராஜன்</ref> 'நெற்றிக்கண் திறப்பினும் குற்றம் குற்றமே' என்று கூறும் நக்கீரர் வேடத்தில் தோன்றினார். இத்திரைப்படம் <ref target="https://ta.wikipedia.org/wiki/திருவிளையாடல்_புராணம்">திருவிளையாடல் புராணம்</ref> எனும் புகழ் பெற்ற சைவ இலக்கியத்தை அடிப்படையாகக் கொண்டது.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
கதைச் சுருக்கம்
<p><ref target="https://ta.wikipedia.org/wiki/திருவிளையாடல்_புராணம்">திருவிளையாடல் புராணத்தில்</ref> மொத்தமுள்ள 64 தொகுப்புகளில் 4 தொகுதிகளை மட்டும் தொகுத்து இத்திரைப்படத்தை உருவாக்கியுள்ளனர்.</p>
நடிகர்கள்
<list type="unordered"><item><ref target="https://ta.wikipedia.org/wiki/சிவாஜி_கணேசன்">சிவாஜி கணேசன்</ref> - <ref target="https://ta.wikipedia.org/wiki/சிவன்">இறைவன் சிவபெருமானாக</ref></item>
<item><ref target="https://ta.wikipedia.org/wiki/சாவித்திரி">சாவித்திரி</ref> - <ref target="https://ta.wikipedia.org/wiki/பார்வதி">பார்வதி</ref>/சக்தி/கயற்கண்ணி/தாட்சாயணி</item>
<item><ref target="https://ta.wikipedia.org/wiki/முத்துராமன்">ஆர். முத்துராமன்</ref> - மதுராபுாி (மதுரை) அரசர் செண்பக பாண்டியன்</item>
<item><ref target="https://ta.wikipedia.org/wiki/நாகேஷ்">நாகேஷ்</ref> - தருமி</item>
<item><ref target="https://ta.wikipedia.org/wiki/தேவிகா">தேவிகா</ref> - அரசர் செண்பக பாண்டியனின் மனைவி</item>
<item><ref target="https://ta.wikipedia.org/wiki/மனோரமா">மனோரமா</ref> - கயற்கண்ணியின் தோழியாக</item>
<item><ref target="https://ta.wikipedia.org/wiki/கொடுமுடி_பாலாம்பாள்_சுந்தராம்பாள்">கே. பி. சுந்தராமபாள்</ref> - <ref target="https://ta.wikipedia.org/wiki/ஔவையார்">ஔவையார்</ref></item>
<item><ref target="https://ta.wikipedia.org/wiki/டி._எஸ்._பாலையா">டி. எஸ். பாலையா</ref> - ஹேமநாத பாகவதர்</item>
<item><ref target="https://ta.wikipedia.org/wiki/டி._ஆர்._மகாலிங்கம்_(நடிகர்)">டி. ஆர். மகாலிங்கம்</ref> - பான பத்தர்</item>
<item><ref target="https://ta.wikipedia.org/wiki/ஏ._பி._நாகராஜன்">ஏ. பி. நாகராஜன்</ref> - <ref target="https://ta.wikipedia.org/wiki/நக்கீரர்,_சங்கப்புலவர்">நக்கீரராக</ref></item></list>
பாடல்கள்
<p>பத்து பாடல்கள் இடம்பெற்ற இத்திரைப்படத்திற்கு இசையமைத்தவர் இசையமைப்பாளர் <ref target="https://ta.wikipedia.org/wiki/கே._வி._மகாதேவன்">கே. வி. மகாதேவன்</ref> ஆவார். <ref target="https://ta.wikipedia.org/wiki/கண்ணதாசன்">கவியரசு கண்ணதாசன்</ref> எழுதிய இத்திரைப்படத்தின் பாடல்கள் காலத்தால் அழியாதவை.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>

வெளியீடு
<p><ref target="https://ta.wikipedia.org/wiki/சிவாஜி_கணேசன்">சிவாஜி கணேசன்</ref> நடித்து மிகப்பெரிய வெற்றி பெற்ற திரைப்படங்களுள் இதுவும் ஒன்றாகும்.<ref target="https://ta.wikipedia.org/wiki/முதற்_பக்கம்#cite_note-4">[4]</ref>
இத்திரைப்படத்தின் மற்ற நடிகர்களான <ref target="https://ta.wikipedia.org/wiki/முத்துராமன்">ஆர். முத்துராமன்</ref>, <ref target="https://ta.wikipedia.org/wiki/நாகேஷ்">நாகேஷ்</ref>, <ref target="https://ta.wikipedia.org/wiki/டி._எஸ்._பாலையா">டி. எஸ். பாலையா</ref>, <ref target="https://ta.wikipedia.org/wiki/டி._ஆர்._மகாலிங்கம்_(நடிகர்)">டி. ஆர். மகாலிங்கம்</ref> ஆகியோர் கொஞ்ச நேரமே திரையில் தோன்றினாலும் அவர்களது கதாபாத்திரங்கள் பார்வையாளர்கள் ரசிக்கும்படியாக அமைக்கப்பட்டிருந்தது.<ref target="https://ta.wikipedia.org/wiki/முதற்_பக்கம்#cite_note-5">[5]</ref> சினிமா சாட் தனது விமர்சனத்தில் இத்திரைப்படத்திற்கு 5நட்சத்திரங்கள் கொடுத்தது. மேலும் இத்திரைப்படம் மீண்டும் மீண்டும் பார்த்து ரசிக்கத்தூண்டும் திரைப்படம் எனப் பாராட்டியது."<ref target="https://ta.wikipedia.org/wiki/முதற்_பக்கம்#cite_note-6">[6]</ref> <ref target="https://ta.wikipedia.org/wiki/தி_இந்து">தி இந்து</ref> பத்திரிக்கைக்கு <ref target="https://ta.wikipedia.org/wiki/அமீர்">இயக்குநர் அமீர்</ref> அளித்த பேட்டியில் திருவிளையாடல் பக்தித் திரைப்படமாக இருந்தாலும், இதன் இயக்குநர் ஏ. பி. நாகராஜன் இத்திரைப்படத்தை ரசிக்கும்படியாக அமைத்திருப்பார். இதுவரை தமிழில் வெளிவந்துள்ள சிறந்த திரைப்படங்களுள் இதுவும் ஒன்றாகும் என பாராட்டுகிறார்.<ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
வசூல் சாதனை
<p>1965-ம் ஆண்டில் வெளியானத் இத்திரைப்படம் அதிக வசூலைப் பெற்ற திரைப்படமாக அமைந்தது.<ref target="https://ta.wikipedia.org/wiki/முதற்_பக்கம்#cite_note-8">[8]</ref> நடிகர் <ref target="https://ta.wikipedia.org/wiki/சிவாஜி_கணேசன்">சிவாஜி கணேசனுக்கு</ref> சொந்தமான சென்னை சாந்தி திரையரங்கில் 25 வாரங்கள் ஓடி சாதனை படைத்த இத்திரைப்படம் ஒரு வெள்ளி விழா திரைப்படமாகும்.<ref target="https://ta.wikipedia.org/wiki/முதற்_பக்கம்#cite_note-9">[9]</ref><ref target="https://ta.wikipedia.org/wiki/முதற்_பக்கம்#cite_note-10">[10]</ref></p>
விருதுகள்
<p>இத்திரைப்படம் சிறந்த திரைப்படத்திற்கான தேசிய விருதினை வென்றது. 1965 வது  ஆண்டில் வெளியான சிறந்த திரைப்படங்களுள் இத்திரைப்படத்திற்கு மூன்றாவது இடமாகும்.</p>


வெளி இணைப்புகள்
<list type="unordered"><item><ref target="http://www.imdb.com/title/tt0246986/">ஐஎம்டிபி தளத்தில் திருவிளையாடல்</ref></item></list>
</text></body></html>