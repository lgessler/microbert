<html><body><text id="wikipedia_ta_wikipedia_org__320160.html" ns="0" revid="2153505" sourceurl="https://ta.wikipedia.org/wiki/%E0%AE%87%E0%AE%A8%E0%AF%8D%E0%AE%A4%E0%AE%BF%E0%AE%AF%E0%AE%BE%E0%AE%B5%E0%AE%BF%E0%AE%B2%E0%AF%8D_%E0%AE%A8%E0%AE%BE%E0%AE%9F%E0%AF%8B%E0%AE%9F%E0%AE%BF%E0%AE%95%E0%AE%B3%E0%AF%8D" title="இந்தியாவில் நாடோடிகள்" type="wikipedia">இந்தியாவில் நாடோடிகள்<p><hi rend="bold">இந்தியாவில் நாடோடிகள்</hi> (<hi rend="italic">Nomads of India</hi>) பல ஆண்டு காலமாக அனைத்து மாநிலங்களிலும் பல குழுக்களாக வாழ்ந்து வருகிறார்கள்.  பொதுவான கணக்குப்படி இந்தியாவில் மட்டும் 862 நாடோடி இனத்தவர்கள் வாழுவதாக கூறப்படுகிறது. தன் வாழ்நாள் முழுவதும் தன் உணவு, உடை, இருப்பிட தேவைக்காக நடந்தே திரிவதால் இவர்களை <hi rend="italic">நாடோடிகள்</hi>, <hi rend="italic">காலோடிகள்</hi>, <hi rend="italic">அலைகுடிகள்</hi>, அல்லது <hi rend="italic">மிதவைக் குடிகள்</hi> என்றும் மற்றவர்களால் அழைக்கப்படுகிறார்கள்.  இந்திய மக்கள் தொகையில் 7.5 சதவிகிதம் மக்கள் நாடோடிகளாகவே வாழுகிறார்கள். </p>
தமிழ் நாடு
<p>தமிழ் நாடு மாநில மக்கள் தொகையில் 5 லட்சம் மக்கள் <ref target="https://ta.wikipedia.org/wiki/நாடோடி">நாடோடிகளாக</ref> இருப்பதாகக் கணக்கிடப்பட்டுள்ளது. இவற்றுள் முக்கியமாக <ref target="https://ta.wikipedia.org/wiki/தாசரிகள்">தாசரிகள்</ref>, <ref target="https://ta.wikipedia.org/wiki/மணியாட்டிக்காரர்கள்">மணியாட்டிக்காரர்கள்</ref>, <ref target="https://ta.wikipedia.org/wiki/குடுகுடுப்பைகாரர்கள்">குடுகுடுப்பைகாரர்கள்</ref>, <ref target="https://ta.wikipedia.org/wiki/பாம்_பாட்டிகள்">பாம் பாட்டிகள்</ref>, <ref target="https://ta.wikipedia.org/wiki/சாட்டையடிக்காரர்கள்">சாட்டையடிக்காரர்கள்</ref>, <ref target="https://ta.wikipedia.org/wiki/கூத்தாடிகள்">கூத்தாடிகள்</ref>, <ref target="https://ta.wikipedia.org/wiki/பகல்வேசக்காரர்கள்">பகல்வேசக்காரர்கள்</ref>, <ref target="https://ta.wikipedia.org/wiki/பூம்பூம்_மாட்டுக்காரர்கள்">பூம்பூம் மாட்டுக்காரர்கள்</ref>, <ref target="https://ta.wikipedia.org/wiki/நரிக்குறவர்"> நரிக்குறவர்கள்</ref>, மற்றும் <ref target="https://ta.wikipedia.org/wiki/வம்சராஜ்">வம்சராஜ்</ref> என பல இனத்தவர்கள் வாழுகிறார்கள். இவர்களில் தமிழகத்தைச் சார்ந்தவர்கள், புலம்பெயர்ந்தவர்கள் என இரு பிரிவுகளிலும் 162 நாடோடி இன மக்கள் அரசு தயாரித்துள்ள <ref target="https://ta.wikipedia.org/wiki/சாதி">இன</ref> பட்டியல்களில் சாராதவர்களாகவே வாழ்க்கை நடத்திக்கொண்டு உள்ளார்கள். இதன் காரணமாக அரசு வழங்கும் கல்வி, வீடு, உணவு, மற்றும் சாதாரணமாக மக்களுக்கு நிடைக்கும் உரிமைகள் எதுவுமே இவர்களுக்கு கிடைப்பதில்லை. <ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
<p>தமிழ்நாட்டில் உள்ள <ref target="https://ta.wikipedia.org/wiki/நரிக்குறவர்">நரிக்குறவர்</ref> மக்களை <ref target="https://ta.wikipedia.org/wiki/பட்டியல்_சாதியினரும்_பட்டியல்_பழங்குடியினரும்">பழங்குடி மக்கள்</ref> பட்டியலில் சேர்ப்பதற்கு இந்திய நடுவண் அரசின் அமைச்சரவை முடிவு செய்துள்ளது.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
சங்க கால நாடோடிகள்
<p>தமிழ் நாட்டில் சங்க காலத்தில் <ref target="https://ta.wikipedia.org/wiki/பாணர்">பாணர்கள்</ref>, <ref target="https://ta.wikipedia.org/wiki/கூத்தர்">கூத்தர்கள்</ref>, <ref target="https://ta.wikipedia.org/wiki/விறலியர்">விறலியர்கள்</ref>, <ref target="https://ta.wikipedia.org/wiki/பொருநர்கள்">பொருநர்கள்</ref>, <ref target="https://ta.wikipedia.org/wiki/கோடியர்கள்">கோடியர்கள்</ref>, மற்றும்  <ref target="https://ta.wikipedia.org/wiki/குறிசொல்லுபவர்">கட்டுவிச்சிகள்</ref> என பல இனத்தவர்கள் வாழ்ந்துவந்துள்ளனர். இவர்கள் மன்னர் ஆட்சி முடிந்து, <ref target="https://ta.wikipedia.org/wiki/ஜமீன்">ஜமீன்</ref> ஆட்சிக்குப்பின்னர் <ref target="https://ta.wikipedia.org/wiki/பிரித்தானிய_கிழக்கிந்திய_நிறுவனம்">ஆங்கிலேய</ref> ஆட்சியின்போது அரிதாகிப்போனார்கள்.   </p>
மாவட்டவாரியாக நாடோடிகள்
<p>நாடோடிகள் <ref target="https://ta.wikipedia.org/wiki/விழுப்புரம்_மாவட்டம்">விழுப்புரம்</ref>, <ref target="https://ta.wikipedia.org/wiki/காஞ்சிபுரம்_மாவட்டம்">காஞ்சிபுரம்</ref>, <ref target="https://ta.wikipedia.org/wiki/தேனி_மாவட்டம்">தேனி</ref>, <ref target="https://ta.wikipedia.org/wiki/திண்டுக்கல்_மாவட்டம்">திண்டுக்கல்</ref>, <ref target="https://ta.wikipedia.org/wiki/மதுரை_மாவட்டம்">மதுரை</ref>, <ref target="https://ta.wikipedia.org/wiki/விருதுநகர்_மாவட்டம்">விருதுநகர்</ref>, மற்றும் <ref target="https://ta.wikipedia.org/wiki/திருநெல்வேலி_மாவட்டம்">திருநெல்வேலி</ref> போன்ற மாவட்டங்களில் அதிகமான எண்ணிக்கையில் வாழுகிறார்கள். </p>
</text></body></html>