<html><body><text id="wikipedia_ta_wikipedia_org__516259.html" ns="0" revid="3359797" sourceurl="https://ta.wikipedia.org/wiki/%E0%AE%A8%E0%AF%86%E0%AE%95%E0%AF%8D%E0%AE%B2%E0%AE%B8%E0%AF%8D_%E0%AE%9A%E0%AE%BE%E0%AE%B2%E0%AF%88" title="நெக்லஸ் சாலை" type="wikipedia">நெக்லஸ் சாலை
<p><hi rend="bold">நெக்லஸ் சாலை</hi> (<hi rend="italic">Necklace Road</hi>) என்பது இந்திய மாநிலமான <ref target="https://ta.wikipedia.org/wiki/தெலங்காணா">தெலங்காணாவின்</ref> <ref target="https://ta.wikipedia.org/wiki/ஐதராபாத்து_(இந்தியா)">ஐதராபாத்து</ref> நகரில் அமைந்துள்ள ஒரு பெரிய சாலையாகும். இது <ref target="https://ta.wikipedia.org/wiki/உசேன்_சாகர்">உசேன் சாகர்</ref> ஏரியை ஒட்டியுள்ளது, இது <ref target="https://ta.wikipedia.org/wiki/என்.டி.ஆர்._தோட்டங்கள்">என்.டி.ஆர். தோட்டங்களை</ref> <ref target="https://ta.wikipedia.org/wiki/சஞ்சீவையா_பூங்கா">சஞ்சீவையா பூங்காவுடன்</ref> இணைக்கிறது. <ref target="https://ta.wikipedia.org/wiki/முதற்_பக்கம்#cite_note-1">[1]</ref> <ref target="https://ta.wikipedia.org/wiki/மும்பை">மும்பையின்</ref> மரைன் டிரைவில் முதன்முதலாக பிரபலமான நெக்லஸ் சாலையின் பெயரிடப்பட்டது. சஞ்சீவையா பூங்காவிலிருந்து சாலை உசேன் சாகர் சாலையுடன் இணைகிறது. இது என்.டி.ஆர் தோட்டங்களுடன் ஒரு வட்டத்தை நிறைவு செய்கிறது. இந்த நீளமான சாலையானது, உசேன் சாகர் சாலையுடன் சேர்ந்து, வானத்திலிருந்து பார்க்கும்போது ஒரு நெக்லஸ் வடிவத்தில் தோன்றுவதால் இச்சாலைக்கு இப்பெயர் வந்தது.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
அமைப்பு
<p>உசேன் சாகர் ஏரியின் மேற்குப் பகுதியில் 3.6 கி.மீ நீளமுள்ள நெக்லஸ் சாலை 1996இல் புத்த பூர்ணிமா திட்ட ஆணையத்தின் ஒரு பகுதியாக கட்டப்பட்டது. இது உசேன் சாகரைப் பாதுகாக்கவும் அழகுபடுத்தவும் அமைக்கப்பட்டது.</p>
வசதிகள்
<p>இந்த சாலை உணவகங்களையும், பொழுதுபோக்கு வசதிகளையும், ஐதராபாத்து நகரத்தின் நல்ல காட்சிகளையும் கொண்டுள்ளாது. இந்த சாலையில் அமைந்துள்ள ஒரு பொழுதுபோக்கு பகுதியான 'பீப்பிள்ஸ் பிளாசா' கண்காட்சிகள், இசை நிகழ்ச்சிகள், விளையாட்டு  போன்றவற்றுடன் ஆண்டு முழுவதும் பரபரப்பாக உள்ளது. "ஈட் ஸ்ட்ரீட்" மற்றும் "வாட்டர் பிரண்ட்" என்பது  நன்கு அறியப்பட்ட உணவகங்களாகும், பிந்தையது அதிக பஃபேக்கள் மற்றும் பலவகையான உணவு வகைகளை வழங்குகிறது. அதேசமயம் முந்தையது துரித உணவுகளையும் உடன் வழங்குகிறது. இரண்டும் நகரத்துடன் சேர்ந்து ஏரியின் காட்சியை வழங்குகிறது. <ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
<p>இந்த சாலை அருகிலுள்ள ஜோகி கரடி பூங்கா, சஞ்சீவையா பூங்கா மற்றும் ஜலவிஹார் போன்ற பூங்காக்களுடன் இணைகிறது. இந்த இரண்டு பூங்காக்களும் திறந்தவெளி மற்றும் அமைதியான சூழலை வழங்குகிறது. அதிகாலை நடைபயிற்சிகள், மராத்தான் நிகழ்வுகள் மற்றும் மாலை நேர பொழுதுபோக்கு போன்றவற்றுக்காக பொது மக்கள் அடிக்கடி வருகின்றனர். நெக்லஸ் சாலை எம்.எம்.டி.எஸ் நிலையம் நகரின் அனைத்து முக்கிய பகுதிகளையும் இணைக்கும் மிக <ref target="https://ta.wikipedia.org/wiki/விரைவுப்_போக்குவரத்து">விரைவுப் போக்குவரத்து</ref> வசதி ஆகும்.</p>
கேலரி
<list type="unordered">
<item>காலைப் பனியில் நெக்லஸ் சாலைக்கு அருகிலுள்ள உசேன் சாகர் ஏரி</item>
<item>உசேன் சாகர் ஏரி ஈரநில சுற்றுச்சூழல் மண்டலம்</item>
<item>நெக்லஸ் சாலை</item>
<item>உசேன் சாகர் ஏரியில் சூரியன் மறையும் காட்சி</item>
</list>


வெளி இணைப்புகள்

<list type="unordered"><item><ref target="http://telanganatourism.gov.in/bh-cruiser-on-hire-at-hussain-sagar.html">Telangana Tourism feature</ref> <ref target="https://web.archive.org/web/20150725215601/http://telanganatourism.gov.in/bh-cruiser-on-hire-at-hussain-sagar.html">பரணிடப்பட்டது</ref> 2015-07-25 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item></list>
</text></body></html>