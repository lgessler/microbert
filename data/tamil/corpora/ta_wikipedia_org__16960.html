<html><body><text id="wikipedia_ta_wikipedia_org__16960.html" ns="0" revid="3403236" sourceurl="https://ta.wikipedia.org/wiki/%E0%AE%86%E0%AE%B4%E0%AF%8D%E0%AE%B5%E0%AE%BE%E0%AE%B0%E0%AF%8D%E0%AE%A4%E0%AE%BF%E0%AE%B0%E0%AF%81%E0%AE%A8%E0%AE%95%E0%AE%B0%E0%AE%BF" title="ஆழ்வார்திருநகரி" type="wikipedia">ஆழ்வார்திருநகரி
<p><hi rend="bold">ஆழ்வார்திருநகரி</hi> (<hi rend="italic">Alwarthirunagari</hi>), <ref target="https://ta.wikipedia.org/wiki/இந்தியா">இந்தியாவின்</ref> <ref target="https://ta.wikipedia.org/wiki/தமிழ்நாடு">தமிழ்நாடு</ref> <ref target="https://ta.wikipedia.org/wiki/இந்தியாவின்_மாநிலங்களும்_ஆட்சிப்பகுதிகளும்">மாநிலத்தில்</ref> அமைந்துள்ள <ref target="https://ta.wikipedia.org/wiki/தூத்துக்குடி_மாவட்டம்">தூத்துக்குடி மாவட்டம்</ref>,  <ref target="https://ta.wikipedia.org/wiki/திருச்செந்தூர்_வட்டம்">திருச்செந்தூர் வட்டத்தில்</ref> இருக்கும் முதல்நிலை <ref target="https://ta.wikipedia.org/wiki/பேரூராட்சி">பேரூராட்சி</ref> ஆகும்.  இது <ref target="https://ta.wikipedia.org/wiki/ஆழ்வார்திருநகரி_ஊராட்சி_ஒன்றியம்">ஆழ்வார்திருநகரி  ஊராட்சி ஒன்றியத்தின்</ref> நிர்வாகத் தலைமையிடம் ஆகும்.  </p>
<p><ref target="https://ta.wikipedia.org/wiki/திருநெல்வேலி">திருநெல்வேலி</ref> -  <ref target="https://ta.wikipedia.org/wiki/திருச்செந்தூர்">திருச்செந்தூர்</ref>  செல்லும் நெடுஞ்சாலையில்  <ref target="https://ta.wikipedia.org/wiki/தூத்துக்குடி">தூத்துக்குடியிலிருந்து</ref>  40 கிமீ தொலைவிலும், <ref target="https://ta.wikipedia.org/wiki/திருநெல்வேலி">திருநெல்வேலியிலிருந்து</ref> 35 கி.மீ. தொலைவிலும், <ref target="https://ta.wikipedia.org/wiki/திருச்செந்தூர்">திருச்செந்தூரிலிருந்து</ref> 26 கிமீ தொலவிலும் அமைந்துள்ளது.</p>
<p><ref target="https://ta.wikipedia.org/wiki/இந்திய_மக்கள்_தொகை_கணக்கெடுப்பு,_2011">2011-ஆம் ஆண்டு மக்கள் தொகை கணக்கெடுப்பின்படி</ref>,   இப்பேரூராட்சியின் 9,289  <ref target="https://ta.wikipedia.org/wiki/மக்கள்தொகை">மக்கள்தொகை</ref>  9,289 ஆகும்<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
<p>10 சகிமீ பரப்பும், 15 வார்டுகளும், 73 தெருக்களும் கொண்ட இப்பேரூராட்சி  <ref target="https://ta.wikipedia.org/wiki/ஸ்ரீவைகுண்டம்_(சட்டமன்றத்_தொகுதி)">ஸ்ரீவைகுண்டம் சட்டமன்றத் தொகுதிக்கும்</ref>, <ref target="https://ta.wikipedia.org/wiki/தூத்துக்குடி_மக்களவைத்_தொகுதி">தூத்துக்குடி மக்களவைத் தொகுதிக்கும்</ref> உட்பட்டது.<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
இவ்வூரின்சிறப்பு
<p>இவ்வூர் <ref target="https://ta.wikipedia.org/wiki/நம்மாழ்வார்">நம்மாழ்வார்</ref> பிறந்த தலமாகும். இங்கு அமைந்துள்ள <ref target="https://ta.wikipedia.org/wiki/ஆழ்வார்திருநகரி_ஆதிநாதன்_கோயில்">அருள்மிகு ஆதிநாதன் திருக்கோயில்</ref> சிறப்புமிக்க <ref target="https://ta.wikipedia.org/wiki/108_திவ்ய_தேசங்கள்">108 வைணவத் திருத்தலங்களுள்</ref> ஒன்றாகும். ஆழ்வார்திருநகரி <ref target="https://ta.wikipedia.org/wiki/நவதிருப்பதி">நவதிருப்பதி</ref> தலங்களில் ஒன்றாக விளங்குகிறது.. இங்கு மேலும் திருவேங்கடமுடையான் கோயிலும், திருவரங்கநாதன் கோவில் பிள்ளைலோகாச்சாரியார், அழகர், தேசிகர், ஆண்டாள் திருக்கோவில், உடையவர் கோவில், உய்யக்கொண்டார், பெரியநம்பி, கிருஷ்ணன், திருக்கச்சி நம்பி, கூரத்தாழ்வான் ஆகிய கோவில்கள் உள்ளன.</p>
<p>"பூதலவீரராம" என்று பொறிக்கப்பட்ட பழைமையான காசுகள் இப்பகுதியில் கண்டறியப்பட்டுள்ளன. <ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
தமிழ்தாத்தா உ.வே.சா
<p>இவ்வூரில் பத்துப்பாட்டு நூல்களைத் தேடி சுமார் முப்பது கவிராயர்கள் வீட்டு ஓலைச்சுவடிகளைப் பிரித்துப் பார்த்துத் தேடியிருக்கிறார் தமிழ்தாத்தா <ref target="https://ta.wikipedia.org/wiki/உ.வே.சா">உ.வே.சா</ref> இவ்வூரில் கிடைத்த <ref target="https://ta.wikipedia.org/wiki/ஐங்குறுநூறு">ஐங்குறுநூறு</ref> ஏட்டுப்பிரதியே தாம் ஐங்குறுநூற்றைப் பதிப்ப்பிப்பதற்கு ஆதாரமானது என்று குறிப்பிடுகின்றார்.<ref target="https://ta.wikipedia.org/wiki/முதற்_பக்கம்#cite_note-7">[7]</ref></p>


வெளி இணைப்புகள்
<list type="unordered"><item><ref target="http://wikimapia.org/#lat=8.6063858&amp;lon=77.940858&amp;z=16&amp;l=0&amp;m=b">விக்கிமேப்பியாவில் ஆழ்வார்திருநகரி அமைவிடம்</ref></item>
<item><ref target="http://temple.dinamalar.com/New.php?id=683">அருள்மிகு ஆதிநாதன் திருக்கோயில் வரலாறு தினமலர்</ref></item></list>
</text></body></html>