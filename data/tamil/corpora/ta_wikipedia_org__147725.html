<html><body><text id="wikipedia_ta_wikipedia_org__147725.html" ns="0" revid="2822659" sourceurl="https://ta.wikipedia.org/wiki/%E0%AE%9A%E0%AE%BF%E0%AE%B1%E0%AF%81%E0%AE%A8%E0%AF%80%E0%AE%B0%E0%AF%8D%E0%AE%95%E0%AF%8D%E0%AE%95%E0%AF%81%E0%AE%B4%E0%AE%BE%E0%AE%AF%E0%AF%8D_%E0%AE%AE%E0%AF%8A%E0%AE%9F%E0%AF%8D%E0%AE%9F%E0%AF%81%E0%AE%9A%E0%AF%8D_%E0%AE%9A%E0%AF%81%E0%AE%B0%E0%AE%AA%E0%AF%8D%E0%AE%AA%E0%AE%BF" title="சிறுநீர்க்குழாய் மொட்டுச் சுரப்பி" type="wikipedia">சிறுநீர்க்குழாய் மொட்டுச் சுரப்பி
<p><hi rend="bold">சிறுநீர்க்குழாய் மொட்டுச் சுரப்பிகள் </hi> (<hi rend="italic">bulbourethral gland</hi>) அல்லது  <hi rend="bold"> கூப்பரின் சுரப்பிகள்</hi> (<hi rend="italic">Cowper's gland</hi>)  மனித ஆண்களின் இனப்பெருக்கத் தொகுதியில் காணப்படுகின்ற இரு  சிறிய சுரப்பிகளாகும். இவை  <ref target="https://ta.wikipedia.org/wiki/பார்த்தோலின்_சுரப்பி">பார்த்தோலின் சுரப்பிகளுக்கு</ref> இணையானவை.</p>
உடற்கூறு
<p>சிறுநீர்க் குழாய் மொட்டு சுரப்பிகள் <ref target="https://ta.wikipedia.org/wiki/ஆண்குறி">ஆண்குறியின்</ref> அடிப்பகுதியில் ஈரடுக்கு திசுநார்ப் பட்டைகளுக்கிடையில் <ref target="https://ta.wikipedia.org/wiki/சிறுநீர்க்_குழாய்">சிறுநீர்க் குழாய்</ref> அருகே அமைந்துள்ளன.  இவை <ref target="https://ta.wikipedia.org/wiki/பட்டாணி">பட்டாணி</ref> போன்ற அளவுள்ளவை. ஆண் அகவை கூடக்கூட இவை மெதுவாக குறுகுகின்றன.<ref target="https://ta.wikipedia.org/wiki/முதற்_பக்கம்#cite_note-1">[1]</ref> இவை திசுநார்களால் பிணைக்கப்பட்ட பல மடல்களால் ஆனவை.</p>
பயன்கள்
<p>பாலுறவுத் தூண்டலின்போது இரு சுரப்பிகளும் <ref target="https://ta.wikipedia.org/wiki/விந்து_தள்ளல்">விந்து தள்ளலுக்கு</ref> முன்னர் <ref target="https://ta.wikipedia.org/wiki/முன்பீச்சுப்_பாய்மம்">முன்பீச்சுப் பாய்மம்</ref> என்ற தெளிவான நிறமற்ற நீர்மத்தை சுரக்கின்றன. இந்த நீர்மம் சிறுநீர்க் குழாயில் <ref target="https://ta.wikipedia.org/wiki/விந்தணு">விந்தணு</ref> எளிதாக பயணித்திட உயவூட்டுகிறது.    இந்தப் பாதையிலுள்ள <ref target="https://ta.wikipedia.org/wiki/சிறுநீர்">சிறுநீரையும்</ref> தூசுகளையும் நீக்கிடவும் உதவுகிறது.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
படிமங்கள்
<list type="unordered">
<item>சிறுநீர்ப் பை, ஆண்குறி மற்றும் சிறுநீர்க் குழாயை காட்டும் வெட்டுத் தோற்றம்.</item>
<item>ஆண்குறியின் அமைப்பு </item>
<item>ஆண்  இடுப்பறை அவயங்கள் - வலப்புறக் காட்சி </item>
</list>
</text></body></html>