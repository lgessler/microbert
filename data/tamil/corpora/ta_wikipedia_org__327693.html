<html><body><text id="wikipedia_ta_wikipedia_org__327693.html" ns="0" revid="2459417" sourceurl="https://ta.wikipedia.org/wiki/%E0%AE%9A%E0%AF%81%E0%AE%AA%E0%AF%8D%E0%AE%AA%E0%AE%BF%E0%AE%B0%E0%AE%AE%E0%AE%A3%E0%AE%BF%E0%AE%AF_%E0%AE%9A%E0%AE%BF%E0%AE%B5%E0%AE%BE_%E0%AE%95%E0%AF%82%E0%AE%9F%E0%AF%8D%E0%AE%9F%E0%AF%81%E0%AE%B1%E0%AE%B5%E0%AF%81_%E0%AE%9A%E0%AE%B0%E0%AF%8D%E0%AE%95%E0%AF%8D%E0%AE%95%E0%AE%B0%E0%AF%88_%E0%AE%86%E0%AE%B2%E0%AF%88" title="சுப்பிரமணிய சிவா கூட்டுறவு சர்க்கரை ஆலை" type="wikipedia">சுப்பிரமணிய சிவா கூட்டுறவு சர்க்கரை ஆலை<p><hi rend="bold">சுப்பிரமணிய சிவா கூட்டுறவு சர்க்கரை ஆலை</hi> என்பது <ref target="https://ta.wikipedia.org/wiki/தருமபுரி_மாவட்டம்">தருமபுரி மாவட்டம்</ref> <ref target="https://ta.wikipedia.org/wiki/பாப்பிரெட்டிப்பட்டி_வட்டம்">பாப்பிரெட்டிப்பட்டி வட்டத்தில்</ref> ஆலாபுரத்தை அடுத்த கோபாலபுரத்தில் உள்ள ஒரு கூட்டுறவு <ref target="https://ta.wikipedia.org/wiki/சர்க்கரை">சர்க்கரை</ref> ஆலை ஆகும்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> இந்த ஆலைக்கு விடுதலைப் போராட்ட தியாகி <ref target="https://ta.wikipedia.org/wiki/சுப்பிரமணிய_சிவா">சுப்பிரமணிய சிவா</ref> நினைவாக அவரின் பெயர் சூட்டப்பட்டுள்ளது. இந்த ஆலை தருமபுரி நகரிலிருந்து சுமார் 40 கி.மீ. தொலைவிலும் சேலத்திலிருந்து 50 கி.மீ தொலைவிலும் சேலம் வேலூர் சாலையிலிருந்து 5 கி.மீ தொலைவிலும் உள்ளது. இந்த ஆலை 1990, மே. 13 அன்று அன்றைய முதல்வர் மு. கருணாநிதி அவர்களால் அடிக்கல் நாட்டப்பட்டு, சுமார் 33 கோடி ரூபாய் செலவில் கட்டி முடிக்கப்பட்டு 01-10-1992 அக்டோபர் 1 அன்று இந்த ஆலை தனது முதல் அரவையைத் தொடங்கியது. இந்த ஆலை 2500 மெட்ரிக் டன் கரும்பு அரவைத்திறன் கொண்டது. இது சுமார் 96.14  ஏக்கர் பரப்பளவில் அமைந்துள்ளது. ஆலை ஐ.எஸ்.ஓ 9001-2000 தரச்சான்றிதழ் பெற்றது.</p>
வெளி இணைப்புகள்
<p><ref target="http://dharmapuriencyclopedia.blogspot.in/2016/10/blog-post_7.html">சுப்ரமணிய சிவா கூட்டுறவு சர்க்கரை ஆலை </ref></p>
</text></body></html>