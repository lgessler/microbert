<html><body><text id="wikipedia_ta_wikipedia_org__116009.html" ns="0" revid="3365099" sourceurl="https://ta.wikipedia.org/wiki/%E0%AE%8F._%E0%AE%A8%E0%AE%B5%E0%AE%A8%E0%AF%80%E0%AE%A4%E0%AE%95%E0%AE%BF%E0%AE%B0%E0%AF%81%E0%AE%B7%E0%AF%8D%E0%AE%A3%E0%AE%A9%E0%AF%8D" title="ஏ. நவநீதகிருஷ்ணன்" type="wikipedia">ஏ. நவநீதகிருஷ்ணன்<p><hi rend="bold">ஏ. நவநீதகிருஷ்ணன்</hi> என்பவர்  <ref target="https://ta.wikipedia.org/wiki/2011">2011</ref> ஆம் ஆண்டில் <ref target="https://ta.wikipedia.org/wiki/அதிமுக">அதிமுக</ref> ஆட்சி ஏற்பட்டவுடன் நியமிக்கப்பட்ட <ref target="https://ta.wikipedia.org/wiki/தமிழக_அரசுத்_தலைமை_வழக்குரைஞர்">தமிழக அரசுத் தலைமை வழக்குரைஞர்</ref> ஆவார்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> இவர் <ref target="https://ta.wikipedia.org/wiki/தஞ்சாவூர்_மாவட்டம்">தஞ்சாவூர் மாவட்டம்</ref>, <ref target="https://ta.wikipedia.org/wiki/ஒரத்தநாடு_வட்டம்">ஒரத்தநாடு வட்டம்</ref>, மேற்கு பொன்னாப்பூர் கிராமத்தில் பிறந்தவர். தஞ்சாவூர் பூண்டி புஷ்பம் கல்லூரியில் பட்டப் படிப்பு பயின்ற இவர், சென்னை அரசு சட்டக் கல்லூரியில் சட்டப் படிப்பை முடித்தார். கடந்த 27 ஆண்டுகளுக்கும் மேலாக வழக்கறிஞராக பணியாற்றி வருகிறார். சென்னை உயர் நீதிமன்றத்தில் அரசு குற்றவியல் கூடுதல் தலைமை வழக்கறிஞர், <ref target="https://ta.wikipedia.org/wiki/தமிழ்நாடு_அரசுப்_பணியாளர்_தேர்வாணையம்">தமிழ்நாடு அரசுப் பணியாளர் தேர்வாணைய</ref> தலைவர்<ref target="https://ta.wikipedia.org/wiki/முதற்_பக்கம்#cite_note-2">[2]</ref>, தஞ்சாவூர் ராஜா சரபோஜி அரசு கலைக்கல்லூரியில் பகுதி நேர விரிவுரையாளர் ஆகிய பொறுப்புகளில் பணியாற்றியுள்ளார். வருமானத்துக்கு அதிகமாக சொத்து சேர்த்ததாக தொடரப்பட்ட வழக்கில் <ref target="https://ta.wikipedia.org/wiki/தமிழ்நாட்டு_முதலமைச்சர்களின்_பட்டியல்">முதல்வர்</ref> <ref target="https://ta.wikipedia.org/wiki/ஜெ._ஜெயலலிதா">ஜெயலலிதாவுக்கு</ref> ஆதரவாக நவநீதகிருஷ்ணன் ஆஜராகியுள்ளார். <ref target="https://ta.wikipedia.org/wiki/இந்திய_நாடாளுமன்றம்">இந்திய நாடாளுமன்றத்தின்</ref> மேலவையான  <ref target="https://ta.wikipedia.org/wiki/மாநிலங்களவை">மாநிலங்களவை</ref> உறுப்பினர் <ref target="https://ta.wikipedia.org/wiki/டி._எம்._செல்வகணபதி">டி. எம். செல்வகணபதி</ref> தகுதி நீக்கம் செய்யப்பட்டதையடுத்து ஏற்பட்ட வெற்றிடத்தை நிரப்புவதற்காக நடத்தப்பட்ட இடைத் தேர்தலில், அ.தி.மு.க.வைச்சேர்ந்த ஏ.நவநீதகிருஷ்ணன் ஜூன் 26,  2014 முதல் ஜூன் 29, 2016 வரையிலான காலத்துக்கு தேர்ந்தெடுக்கப்பட்டார்.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
</text></body></html>