<html><body><text id="wikipedia_ta_wikipedia_org__389629.html" ns="0" revid="3240518" sourceurl="https://ta.wikipedia.org/wiki/%E0%AE%A8%E0%AF%87%E0%AE%AA%E0%AE%BE%E0%AE%B3_%E0%AE%A8%E0%AE%BE%E0%AE%9F%E0%AE%BE%E0%AE%B3%E0%AF%81%E0%AE%AE%E0%AE%A9%E0%AF%8D%E0%AE%B1%E0%AE%AE%E0%AF%8D" title="நேபாள நாடாளுமன்றம்" type="wikipedia">நேபாள நாடாளுமன்றம்
<p>
<hi rend="bold">நேபாள கூட்டாச்சி நாடாளுமன்றம்</hi> (<hi rend="bold">Federal Parliament of Nepal</hi>) கூட்டாச்சி தத்துவத்தின் படி நிறுவப்பட்ட நேபாளத்தின் உயர் அதிகாரம் படைத்த மக்கள் பிரதிநிதிகளின் அமைப்பாகும்.</p>
<p>நேபாள நாடாளுமன்றம், <ref target="https://ta.wikipedia.org/wiki/நேபாள_தேசிய_சபை">தேசிய சபை</ref>, (<ref target="https://ta.wikipedia.org/wiki/மேலவை">மேலவை</ref>)  மற்றும் <ref target="https://ta.wikipedia.org/wiki/நேபாள_பிரதிநிதிகள்_சபை">பிரதிநிதிகள் சபை</ref> (<ref target="https://ta.wikipedia.org/wiki/கீழவை">கீழவை</ref>) எனும் <ref target="https://ta.wikipedia.org/wiki/ஈரவை_முறைமை">ஈரவைகள்</ref> கொண்டது.</p>
நாடாளுமன்றத்தின் அமைப்பும் &amp; பதவிக் காலமும்
<p><ref target="https://ta.wikipedia.org/wiki/நேபாள_அரசியலமைப்பு_சட்டம்,_2015">2015 நேபாள அரசியலமைப்புச் சட்டத்தின்</ref> படி,  நாடாளுமன்றம் <ref target="https://ta.wikipedia.org/wiki/ஈரவை_முறைமை">ஈரவைகள்</ref> கொண்டது.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
<list type="unordered"><item><ref target="https://ta.wikipedia.org/wiki/நேபாள_பிரதிநிதிகள்_சபை">பிரதிநிதிகள் சபை</ref>, 275 உறுப்பினர்கள் கொண்டது. இவ்வுறுப்பினர்களின் பதவிக்காலம் 5 ஆண்டுகள் ஆகும். இதன் 275 உறுப்பினர்களில்,  165 உறுப்பினர்கள்   வாக்காளர்களால் நேரடித் தேர்தலில் தேர்ந்தெடுக்கப்படுகின்றனர். மேலும் 110 உறுப்பினர்கள் அரசியல் கட்சிகள் பெற்ற வாக்குகள் அடிப்படையில் <ref target="https://ta.wikipedia.org/wiki/விகிதாசாரப்_பிரதிநிதித்துவத்_தேர்தல்_முறை">விகிதாசாரப் பிரதிநிதித்துவத் தேர்தல் முறையில்</ref> தேர்ந்தெடுக்கப்படுகின்றனர்.</item></list>
<list type="unordered"><item><ref target="https://ta.wikipedia.org/wiki/நேபாள_தேசிய_சபை">நேபாள தேசிய சபை</ref> 59 உறுப்பினர்கள் கொண்டது. இவ்வுறுப்பினர்களின் பதவிக்காலம் ஆறு ஆண்டுகள் ஆகும்.</item></list>
<p>இந்த 59 உறுப்பினர்களில் 3 உறுப்பினர்கள் நேபாளக் குடியரசுத் தலைவரால் நியமிக்கப்படுகிறார். மீதமுள்ள 56 உறுப்பினரகள் <ref target="https://ta.wikipedia.org/wiki/நேபாள_மாநிலங்கள்">ஏழு மாநிலங்களின்</ref> சட்டமன்ற உறுப்பினர்கள் மற்றும் உள்ளாட்சி அமைப்புகளின் மேயர் மற்றும் துணை மேயர்களால் நேரடியாகத் தேர்ந்தெடுக்கப்படுகின்றனர். ஏழு மாநிலத்திலிருந்து எட்டு உறுப்பினர்கள் வீதம் தேர்ந்தெடுக்கப்படுகின்றனர். ஒரு மாநிலத்திலிருந்து தேர்ந்தேடுக்கப்படும் எட்டு உறுப்பினர்களில் மூன்று பெண்களுக்கு மற்றும் ஒரு <ref target="https://ta.wikipedia.org/wiki/தலித்">தலித்</ref> அல்லது மாற்றுத் திறனாளிகளுக்கு இட ஒதுக்கீடு வழங்கப்பட்டுள்ளது. </p>
வரலாறு
<p>2002ல் நேபாளத்தின் முன்னாள் நாடாளுமன்றம், மாவோயிஸ்ட் தீவிரவாதிகளின் நாடளாவிய கலவரங்களை அடக்க இயலாதபடியால், <ref target="https://ta.wikipedia.org/wiki/நேபாள_மன்னர்கள்">நேபாள மன்னர்</ref> <ref target="https://ta.wikipedia.org/wiki/ஞானேந்திரா">ஞானேந்திரா</ref>, நாடாளுமன்றத்தை 2002ல் கலைத்தார். </p>
<p><ref target="https://ta.wikipedia.org/wiki/2006_நேபாள_சனநாயக_இயக்கம்">2006 நேபாள ஜனநாயகப் போராட்டத்தின்</ref> விளைவாக, கலைக்கப்பட்ட நாடாளுமன்றத்தை நேபாள மன்னர் மீண்டும் நிறுவ  அனுமதித்தார். <ref target="https://ta.wikipedia.org/wiki/முதற்_பக்கம்#cite_note-nepalcaportal1-3">[3]</ref><ref target="https://ta.wikipedia.org/wiki/கட்க_பிரசாத்_சர்மா_ஒளி">கட்க பிரசாத் சர்மா ஒளி</ref> நேபாளத்தின் <ref target="https://ta.wikipedia.org/wiki/நேபாள_பிரதம_அமைச்சர்கள்">பிரதம அமைச்சராக</ref> தேர்ந்தெடுக்கப்பட்டார்.</p>
<p>15 சனவரி 2007ல் நாடாளுமன்றம் கலைக்கப்பட்டு, ஏப்ரல் 2008ல், 330 உறுப்பினர்கள் கொண்ட இடைக்கால இடைக்கால அரசியலமைப்பு நிர்ணயமன்றம் அமைக்கப்பட்டது. </p>
<p>28 மே 2008ல் நேபாள இடைக்கால் அரசியலமைப்பு நிர்ணயமன்றம், நேபாளத்தின் 238 ஆண்டு கால <ref target="https://ta.wikipedia.org/wiki/நேபாள_மன்னர்கள்"> மன்னராட்சி முறை</ref> ஒழிக்கப்பட்டு, குடியாட்சி முறை நடைமுறைப்படுத்தப்பட்டது. </p>
<p>கெடு காலமான இரண்டு ஆண்டு காலத்தில் அரசியலமைப்பு நிர்ணய மன்றம், நேபாளத்தின் புதிய அரசியலமைப்புச் சட்டத்தை இயற்றாத காரணத்தால், 27 மே 2012ல் கலைக்கப்பட்டது.</p>
<p>2013ல் நடைபெற்ற நேபாள நாடாளுமன்றத் தேர்தல் மூலம் தேர்ந்தெடுக்கப்பட்ட உறுப்பினர்களைக் கொண்டு இந்த இரண்டாவது <ref target="https://ta.wikipedia.org/wiki/நேபாள_அரசியலமைப்பு_நிர்ணய_மன்றம்">புதிய அரசியலமைப்பு நிர்ணய மன்றம்</ref> அமைக்கப்பட்டது.<ref target="https://ta.wikipedia.org/wiki/முதற்_பக்கம்#cite_note-4">[4]</ref> இந்த அரசியலமைப்பு நிர்ணய மன்றம் இயற்றிய <ref target="https://ta.wikipedia.org/wiki/நேபாள_அரசியலமைப்பு_சட்டம்,_2015">நேபாள அரசியலமைப்புச் சட்டம்</ref>,  20 செப்டம்பர் 2015 அன்று முதல் நடைமுறைக்கு வந்ததது. 
<ref target="https://ta.wikipedia.org/wiki/நேபாள_அரசியலமைப்பு_நிர்ணய_மன்றம்"> நேபாள அரசியலமைப்பு நிர்ணய மன்றத்தின்</ref> பதவிக்காலம் 21 சனவரி 2018ல் முடிவடைந்தது.<ref target="https://ta.wikipedia.org/wiki/முதற்_பக்கம்#cite_note-5">[5]</ref> 
நேபாள அரசியலமைப்புச் சட்டம் 20 செப்டம்பர் 2015 அன்று முதல் நடைமுறைக்கு வந்ததது. இதன் மூலம் முந்தைய 2007ம் ஆண்டில் நடைமுறைப்படுத்தப்பட்ட தற்காலிக அரசியல் அமைப்பு நீக்கப்பட்டது. மேலும் நேபாள நாட்டு அரசை, <ref target="https://ta.wikipedia.org/wiki/நேபாள_ஜனநாயக_கூட்டாட்சிக்_குடியரசு">நேபாள ஜனநாயக கூட்டாட்சிக் குடியரசு</ref> என பெயரிடப்பட்டு,  சமயச் சார்பற்ற நாடாக அறிவிக்கப்பட்டது.</p>
<p>நேபாள நாடாளுமன்றத்திற்கு <ref target="https://ta.wikipedia.org/wiki/நேபாள_நாடாளுமன்றத்_தேர்தல்,_2017">2017ல் நாடாளுமன்றத் தேர்தல்</ref> நடைபெற்றது. மக்களால் நேரடியாகவும் &amp; <ref target="https://ta.wikipedia.org/wiki/விகிதாசாரப்_பிரதிநிதித்துவத்_தேர்தல்_முறை">விகிதாசாரப் பிரதிநிதித்துவத் தேர்தல் முறையிலும்</ref> தேர்வு பெற்ற பெரும்பான்மையான நாடாளுமன்ற உறுப்பினர்களின் ஆதரவுடன் <ref target="https://ta.wikipedia.org/wiki/கட்க_பிரசாத்_சர்மா_ஒளி">கட்க பிரசாத் சர்மா ஒளி</ref> நேபாளத்தின் <ref target="https://ta.wikipedia.org/wiki/நேபாள_பிரதம_அமைச்சர்கள்">பிரதம அமைச்சராக</ref> பிப்ரவரி, 2018ல் தேர்ந்தெடுக்கப்பட்டார்.</p>
<p>டிசம்பர், 2020-இல் நேபாள பிரதமர் <ref target="https://ta.wikipedia.org/wiki/கட்க_பிரசாத்_சர்மா_ஒளி">கட்க பிரசாத் சர்மா ஒளி</ref> தலைமையிலான அமைச்சரவை பரிந்துரையின் படி, 2020-இல் நேபாள நாடாளுமன்றத்தை குடியரசு தலைவர் கலைத்தார்.<ref target="https://ta.wikipedia.org/wiki/முதற்_பக்கம்#cite_note-6">[6]</ref>
<ref target="https://ta.wikipedia.org/wiki/முதற்_பக்கம்#cite_note-7">[7]</ref>
இச்செயல் நேபாள அரசியலமைப்புச் சட்டத்திறு எதிரான செயல் என உச்ச நீதிமன்றத்தில் வழக்கு தொடுக்கப்பட்ட்து.</p>
<p>பிப்ரவரி 2021இல் நேபாள நாடாளுமன்றம் கலைக்கப்பட்டது செல்லாது என உச்ச நீதிமன்றம் தீர்ப்பளித்து, 15 நாட்களில் நாடாளுமன்றத்தை மீண்டும் கூட்ட வேண்டும் என தீர்ப்பு வழங்கியது. <ref target="https://ta.wikipedia.org/wiki/முதற்_பக்கம்#cite_note-8">[8]</ref><ref target="https://ta.wikipedia.org/wiki/முதற்_பக்கம்#cite_note-9">[9]</ref></p>
இதனையும் காண்க
<list type="unordered"><item><ref target="https://ta.wikipedia.org/wiki/நேபாள_நாடாளுமன்றத்_தேர்தல்,_2017">நேபாள நாடாளுமன்றத் தேர்தல், 2017</ref></item></list>


வெளி இணைப்புகள்
<list type="unordered"><item><ref target="http://www.parliament.gov.np/">Official website</ref></item></list>
</text></body></html>