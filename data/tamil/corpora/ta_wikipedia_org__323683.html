<html><body><text id="wikipedia_ta_wikipedia_org__323683.html" ns="0" revid="3429085" sourceurl="https://ta.wikipedia.org/wiki/%E0%AE%AA%E0%AF%81%E0%AE%B2%E0%AE%95%E0%AE%A9%E0%AF%8D" title="புலகன்" type="wikipedia">புலகன்
<p><hi rend="bold">புலகன்</hi> (Bulacan) என்பது பிலிப்பீன்சின் <ref target="https://ta.wikipedia.org/wiki/லூசோன்">லூசோனின்</ref>, <ref target="https://ta.wikipedia.org/wiki/மத்திய_லூசோன்">மத்திய லூசோன்</ref> பிராந்தியத்தில் அமைந்துள்ள ஏழு மாகாணங்களில் ஒன்றாகும்.<ref target="https://ta.wikipedia.org/wiki/முதற்_பக்கம்#cite_note-list-2">[2]</ref> இதன் தலைநகரம் <ref target="https://ta.wikipedia.org/wiki/மலோலொஸ்">மலோலொஸ்</ref> ஆகும். இது 1578 ஆம் ஆண்டில் ஸ்தாபிக்கப்பட்டது.<ref target="https://ta.wikipedia.org/wiki/முதற்_பக்கம்#cite_note-autogenerated1-3">[3]</ref> இம்மாகாணத்தில் 569 கிராமங்களும், 21 மாநகராட்சிகளும் உள்ளன. இதன் தற்போதைய மாகாண சபை ஆளுநர் <hi rend="italic">வில்ஹெல்மியோ எம். சி-அல்வராடோ</hi> (Wilhelmino M. Sy-Alvarado) ஆவார். இதன் மொத்த நிலப்பரப்பளவு 2,796.1 சதுர கிலோமீற்றர்கள் ஆகும். 2015 ஆம் ஆண்டின் சனத்தொகைக் கணக்கெடுப்புக்கு அமைவாக புலகன் மாகாணத்தின் சனத்தொகை 3,292,071 ஆகும்.<ref target="https://ta.wikipedia.org/wiki/முதற்_பக்கம்#cite_note-Population-4">[4]</ref>
மேலும் பிலிப்பீன்சில் காணப்படும் 81 மாகாணங்களில், மொத்த நிலப்பரப்பளவின் அடிப்படையில் இம்மாகாணம் 46ஆம் மாகாணமாகவும் சனத்தொகையின் அடிப்படையில் 2ஆம் மாகாணமாகவும் காணப்படுகின்றது. அத்துடன் இம்மாகாணத்தில் <ref target="https://ta.wikipedia.org/wiki/தகலாகு_மொழி">தகலாகு </ref>, <ref target="https://ta.wikipedia.org/wiki/ஆங்கிலம்">ஆங்கிலம்</ref> உள்ளடங்கலாக மூன்று பிரதான மொழிகள் பேசப்படுகின்றன. இங்கு 88% தகாலாகு மக்கள் வாழ்கின்றனர்.</p>
</text></body></html>