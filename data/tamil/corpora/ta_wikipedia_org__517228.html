<html><body><text id="wikipedia_ta_wikipedia_org__517228.html" ns="0" revid="3208140" sourceurl="https://ta.wikipedia.org/wiki/%E0%AE%A4%E0%AF%87%E0%AE%AA%E0%AF%87%E0%AE%A8%E0%AF%8D%E0%AE%A4%E0%AE%BF%E0%AE%B0%E0%AE%A8%E0%AE%BE%E0%AE%A4%E0%AF%8D_%E0%AE%9A%E0%AE%BE%E0%AE%B0%E0%AE%99%E0%AF%8D%E0%AE%95%E0%AE%BF" title="தேபேந்திரநாத் சாரங்கி" type="wikipedia">தேபேந்திரநாத் சாரங்கி
<p><hi rend="bold">தேபேந்திரநாத் சாரங்கி</hi> (<hi rend="italic">Debendranath Sarangi</hi>) <ref target="https://ta.wikipedia.org/wiki/இந்தியா">இந்தியாவின்</ref> <ref target="https://ta.wikipedia.org/wiki/ஒடிசா">ஒடிசா</ref> மாநிலத்தை சேர்ந்தவர். 1977-ஆம் ஆண்டில் <ref target="https://ta.wikipedia.org/wiki/இந்திய_ஆட்சிப்_பணி">இந்திய ஆட்சிப் பணி</ref> அதிகாரியான இவர், தமிழ்நாடு அரசு <ref target="https://ta.wikipedia.org/wiki/தலைமைச்செயலாளர்_(தமிழ்நாடு)">தலைமைச் செயலாளராக</ref>  பணியாற்றியவர்.<ref target="https://ta.wikipedia.org/wiki/முதற்_பக்கம்#cite_note-1">[1]</ref><ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
அரசுப் பணிகள்
<p>1977 ஆம் ஆண்டு தமிழக பிரிவு <ref target="https://ta.wikipedia.org/wiki/இந்திய_ஆட்சிப்_பணி">இந்திய ஆட்சிப் பணி</ref> அதிகாரியாக பணியில் இணைந்தார். பல்வேறு முக்கிய துறைகளில் பணியாற்றிய இவர் தமிழக அரசின் தலைமைச் செயலாளராக இருந்த எஸ். மாலதி பணி ஓய்வு பெறுவதை அடுத்து,  தமிழகத்தின் 40-வது <ref target="https://ta.wikipedia.org/wiki/தலைமைச்செயலாளர்_(தமிழ்நாடு)">தலைமைச் செயலாளராக</ref> 16 ஏப்ரல் 2011  அன்று பொறுப்பேற்றார். 2012-ம் ஆண்டு டிசம்பர்  31-ம் தேதி பணியில் இருந்து ஓய்வு பெற்றார். இதைத் தொடர்ந்து, தமிழக அரசின் ஆலோசகராக இருந்த இவர் இரண்டு மாதங்கள் கழித்து  அப்பொறுப்பில்  இருந்து விடுவிக்கப்பட்டார்.<ref target="https://ta.wikipedia.org/wiki/முதற்_பக்கம்#cite_note-3">[3]</ref><ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
</text></body></html>