<html><body><text id="wikipedia_ta_wikipedia_org__121424.html" ns="0" revid="3351360" sourceurl="https://ta.wikipedia.org/wiki/%E0%AE%9A%E0%AE%BF%E0%AE%A8%E0%AF%8D%E0%AE%A4%E0%AE%BE%E0%AE%AE%E0%AE%A3%E0%AE%BF_%E0%AE%A8%E0%AE%BF%E0%AE%95%E0%AE%A3%E0%AF%8D%E0%AE%9F%E0%AF%81" title="சிந்தாமணி நிகண்டு" type="wikipedia">சிந்தாமணி நிகண்டு<figure><caption>சிந்தாமணி நிகண்டு 1876 ஆம் ஆண்டுப் பதிப்பு,அப்போது நூலாசிரியர் அகவை 33இதற்கு ஞானமூர்த்தி என்பவர் பொருளுதவி செய்துள்ளார். புதுவை குமாரவேல் முதலியார் இயற்றிய நேரிசை<ref target="https://ta.wikipedia.org/wiki/வெண்பா">வெண்பா</ref> ஒன்றுடன் சேர்த்து இதில் 401 பாடல்கள் உள்ளன</caption></figure>
<p><hi rend="bold">சிந்தாமணி நிகண்டு </hi> <ref target="https://ta.wikipedia.org/wiki/முதற்_பக்கம்#cite_note-1">[1]</ref> என்னும் சொற்களுக்குப் பொருள் கூறும் <ref target="https://ta.wikipedia.org/wiki/நிகண்டு">நிகண்டு</ref> நூல் 1876-இல் யாழ்ப்பாணம், <ref target="https://ta.wikipedia.org/wiki/வல்வெட்டித்துறை">வல்வெட்டித்துறையில்</ref> வாழ்ந்த <ref target="https://ta.wikipedia.org/wiki/ச.வைத்தியலிங்கம்பிள்ளை">ச.வைத்தியலிங்கம்பிள்ளை</ref> என்பவரால் இயற்றப்பட்டது. இதன் புதிய பதிப்பு 2013-இல் வெளிவந்துள்ளது, பதிப்பாசிரியர்கள் <ref target="https://ta.wikipedia.org/wiki/முதற்_பக்கம்#cite_note-2">[2]</ref> இந்த நூலின் மூலத்தோடு மூலப்பாடல்களுக்கான உரையையும், நூலில் கூறப்பட்ட சொற்பொருளுக்கான அகராதியையும் உருவாக்கி இணைத்துள்ளனர். </p>
நூலமைதி
<p>நூலானது 386 <ref target="https://ta.wikipedia.org/wiki/விருத்தம்">விருத்தப் பாடல்களால்</ref> ஆனது. மற்றும் ஆசிரியர் எழுதிய காப்புச் செய்யுள் ஒன்று, அவையடக்கச் செய்யுள் ஒன்று, அ. சிவசம்புப்புலவர் எழுதிய <ref target="https://ta.wikipedia.org/wiki/சிறப்புப்_பாயிரம்">சிறப்புப் பாயிரப் பாடல்</ref> 12 - என 400 பாடல்களைக் கொண்டது. <ref target="https://ta.wikipedia.org/wiki/சூடாமணி_நிகண்டு">சூடாமணி நிகண்டு</ref> நூலின் முதல் 11 தொகுதிகள் போல விருத்தப்பாவால் இதனைச் செய்துள்ளதாக ஆசிரியர் குறிப்பிடுகிறார. <ref target="https://ta.wikipedia.org/wiki/முதற்_பக்கம்#cite_note-3">[3]</ref> விருத்தப் பாவால் அமைந்த நூல் ஆதலால் சொற்களின் இரண்டாம் எழுத்து ஒன்றிவரும் எதுகை முறையில் இதில் உள்ள சொற்கள் தொகுக்கப்பட்டுள்ளன. பதிப்பாசிரியர்கள் இவற்றை அகர-வரிசையில் தொகுத்து நூலின் இறுதியில் பதிப்பித்துள்ளனர்.</p>
<p>தமிழில் நுழைந்துள்ள வடசொற்கள் பலவற்றுக்கும், நிகண்டை இயற்றிய ஆசிரியர் தம் வடமொழிப் புலமையால் தமிழில் நுழைத்துள்ள வடசொற்கள் பலவற்றுக்கும் இந்த நூலில் பொருள் காணமுடியும். <ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
நிகண்டு - எடுத்துக்காட்டுப் பாடல்
ஆகமன் <ref target="https://ta.wikipedia.org/wiki/முதற்_பக்கம்#cite_note-5">[5]</ref> சிவனே ஆகமனம் <ref target="https://ta.wikipedia.org/wiki/முதற்_பக்கம்#cite_note-6">[6]</ref> வந்து சேருதல் பேர்
ஏகபிங்கலன் <ref target="https://ta.wikipedia.org/wiki/முதற்_பக்கம்#cite_note-7">[7]</ref> குபேரன் ஏகாக்கம் கரும்பிள்ளைக்கு <ref target="https://ta.wikipedia.org/wiki/முதற்_பக்கம்#cite_note-8">[8]</ref> ஆம்
சாகரணம் <ref target="https://ta.wikipedia.org/wiki/முதற்_பக்கம்#cite_note-9">[9]</ref> விழிப்பு சாகியே அகிலயம் <ref target="https://ta.wikipedia.org/wiki/முதற்_பக்கம்#cite_note-10">[10]</ref> <ref target="https://ta.wikipedia.org/wiki/முதற்_பக்கம்#cite_note-11">[11]</ref> தான்
சேகமே தெளிதல் என்ப சேகிலி அரம்பை <ref target="https://ta.wikipedia.org/wiki/முதற்_பக்கம்#cite_note-12">[12]</ref> ஆமே <ref target="https://ta.wikipedia.org/wiki/முதற்_பக்கம்#cite_note-13">[13]</ref> <ref target="https://ta.wikipedia.org/wiki/முதற்_பக்கம்#cite_note-14">[14]</ref>


வெளி இணைப்புகள்
<list type="unordered"><item><ref target="http://www.viruba.com/Nigandu/Chintamani_Nigandu.aspx">சிந்தாமணி நிகண்டு, மூலம், உரை, அகராதி, மின்–அகராதி</ref>, சிந்தாமணி நிகண்டில் உள்ள அனைத்துச் சொற்களையும் அகர வரிசையிலும், பிற வகையிலும் பொருள் தொடர்புடன் கண்டறியும் வகையில் இந்தத் தளத்தின் ஒரு பகுதி உள்ளது.</item></list>
</text></body></html>