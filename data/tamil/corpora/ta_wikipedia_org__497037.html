<html><body><text id="wikipedia_ta_wikipedia_org__497037.html" ns="0" revid="3033358" sourceurl="https://ta.wikipedia.org/wiki/%E0%AE%95%E0%AF%88%E0%AE%B2%E0%AE%BE%E0%AE%9A%E0%AF%81_%E0%AE%9A%E0%AE%A8%E0%AF%8D%E0%AE%A4%E0%AE%BF%E0%AE%B0_%E0%AE%AE%E0%AE%95%E0%AE%BF%E0%AE%A8%E0%AF%8D%E0%AE%A4%E0%AE%BF%E0%AE%B0%E0%AE%BE" title="கைலாசு சந்திர மகிந்திரா" type="wikipedia">கைலாசு சந்திர மகிந்திரா
<p><hi rend="bold">கைலாசு சந்திர மகிந்திரா</hi> ( Kailash Chandra Mahindra) (1894-1963) பொதுவாக <hi rend="bold">கே. சி.  மகிந்திரா</hi> என்று அழைக்கப்படும் இவர் ஓர் <ref target="https://ta.wikipedia.org/wiki/இந்தியா">இந்தியத்</ref> தொழிலதிபராவார். 1945 ல் <ref target="https://ta.wikipedia.org/wiki/ஜகதீசு_சந்திர_மகிந்திரா">ஜகதீசு சந்திர மகிந்திரா,</ref> <ref target="https://ta.wikipedia.org/wiki/மாலிக்_குலாம்_முகமது">மாலிக் குலாம் முகமது</ref> ஆகியோருடன் இணைந்து மகிந்திரா அண்டு முகமது என்ற நிறுவனத்தை நிறிவினார். இந்நிறுவனம் 1948இல் பின்னர், <ref target="https://ta.wikipedia.org/wiki/மகிந்திரா_அண்டு_மகிந்திரா">மகிந்திரா அண்டு மகிந்திரா</ref>  எனப் பெயர் மாற்றம் செய்யப்பட்டது. <ref target="https://ta.wikipedia.org/wiki/முதற்_பக்கம்#cite_note-1">[1]</ref> <ref target="https://ta.wikipedia.org/wiki/முதற்_பக்கம்#cite_note-he209-2">[2]</ref></p>
ஆரம்பகால வாழ்க்கையும் கல்வியும்
<p>கே.சி என அனைவருக்கும் தெரிந்த இவர் 1894 இல் இந்தியாவின் <ref target="https://ta.wikipedia.org/wiki/பஞ்சாப்_(இந்தியா)">பஞ்சாப்பின்</ref> <ref target="https://ta.wikipedia.org/wiki/லூதியானா">லூதியானாவில்</ref> தனது பெற்றோருக்கு ஒன்பது குழந்தைகளில் இரண்டாவது பிறந்தார். இவர்களின் தந்தை சிறு வயதிலேயே இறந்தபோது, இவரது மூத்த சகோதரர் குடும்பத்தின் தலைவரானார். மேலும் இவர் அவருக்கு சிறந்த நண்பராகவும், எதிர்கால வணிக கூட்டாளருமானார். </p>
<p>இவர் <ref target="https://ta.wikipedia.org/wiki/லாகூர்">லாகூரில்</ref> உள்ள அரசு கல்லூரியில் பயின்றார். அங்கு இவரது கல்விசார் திறமை பிரகாசித்தது. <ref target="https://ta.wikipedia.org/wiki/கேம்பிரிச்சுப்_பல்கலைக்கழகம்">கேம்பிரிச்சுப் பல்கலைக்கழகத்தில்</ref> பட்டம் பெற்றார். இவர் <ref target="https://ta.wikipedia.org/wiki/வளைதடிப்_பந்தாட்டம்">வளைதடிப் பந்தாட்டம்</ref>, <ref target="https://ta.wikipedia.org/wiki/படகோட்டல்">படகோட்டல்</ref> ஆகியவற்றில் மிகுந்த ஆர்வம் காட்டினார். பட்டம் பெற்ற பிறகு, இவர் மார்ட்டின் நிறுவனத்தில் சேர்ந்தார். அங்கு இவர் இந்தியா என்ற மாத இதழையும், சிலகாலம், இந்துஸ்தான் ரிவியூ என்ற இதழையும் பதிப்பித்தார். </p>
தொழில்
<p>1942 ஆம் ஆண்டில், இவர் <ref target="https://ta.wikipedia.org/wiki/அமெரிக்க_ஐக்கிய_நாடுகள்">அமெரிக்காவில்</ref> இந்திய கொள்முதல் திட்டத்தின் தலைவராக நியமிக்கப்பட்டார். 1945 இல் இந்தியா திரும்பிய இவர், இந்திய அரசாங்கத்தின் இந்திய நிலக்கரி புலங்கள் குழுவின் தலைவராகவும், <ref target="https://ta.wikipedia.org/wiki/தானுந்துத்_தொழிற்றுறை">தானுந்துத் தொழிற்றுறை</ref> மற்றும் <ref target="https://ta.wikipedia.org/wiki/உழவு_இயந்திரம்">உழவு இயந்திரக்</ref> குழுவின் தலைவராகவும் நியமிக்கப்பட்டார். முக்கியமாக நிலக்கரி கொள்கைகளை மேம்படுத்துவதற்கும், இந்தியாவில் நிலக்கரி சுரங்கத்தின் சமீபத்திய முறைகளைப் பயன்படுத்துவதற்கும் இவர் அளித்த பங்களிப்பு தொழில்துறையை வடிவமைக்க உதவியது. மேலும் இவரது நிலக்கரி ஆணைய அறிக்கை தொழில்துறையில் ஒரு முக்கிய ஆவணமாக மாறியது. இந்த ஆண்டுகளில், சர் ராஜேந்திரநாத் முகர்ஜி என்பவரின் வாழ்க்கை வரலாற்றையும் எழுதினார். </p>
மகிந்திரா அண்டு மகிந்திரா
<p>1946 ஆம் ஆண்டில், மகிந்திரா அண்டு முகமது  நிறுவனத்தை நிறுவுவதற்காக இவர் <ref target="https://ta.wikipedia.org/wiki/மும்பை">மும்பைக்குச்</ref> சென்றார். தலைவராக இவரது 13 ஆண்டுகால தலைமையில் இந்த நிறுவனம் பல துறைகளில் ஒரு பெரிய இந்திய தொழில்துறை இல்லமாக தன்னை நிலைநிறுத்திக் கொண்டது. இந்தியாவின் <ref target="https://ta.wikipedia.org/wiki/நடுவண்_வங்கி">நடுவண் வங்கி</ref>, <ref target="https://ta.wikipedia.org/wiki/ஏர்_இந்தியா">ஏர் இந்தியா</ref>, இந்துஸ்தான் எஃகு நிறுவனம் ஆகியவற்றின் இயக்குநராக இவர் பணியாற்றினார். </p>
மேற்கோள்கள்

<list type="unordered"><item>Margaret Herdeck;Gita Piramal(1985).<ref target="https://books.google.com/books?id=xcbBEHHI-90C&amp;pg=PA209&amp;dq=JC+Mahindra&amp;hl=en&amp;sa=X&amp;ei=YMSYT92NF4rNrQeg54jSAQ&amp;ved=0CEkQ6AEwAA#v=onepage&amp;q=JC%20Mahindra&amp;f=false">"Mahindra"</ref>.<hi rend="italic">India's Industrialists, Vol. 1</hi>.Lynne Rienner Publishers.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/0894104152">0894104152</ref>.<ref target="https://books.google.com/books?id=xcbBEHHI-90C&amp;pg=PA209&amp;dq=JC+Mahindra&amp;hl=en&amp;sa=X&amp;ei=YMSYT92NF4rNrQeg54jSAQ&amp;ved=0CEkQ6AEwAA#v=onepage&amp;q=JC%20Mahindra&amp;f=false">https://books.google.com/books?id=xcbBEHHI-90C&amp;pg=PA209&amp;dq=JC+Mahindra&amp;hl=en&amp;sa=X&amp;ei=YMSYT92NF4rNrQeg54jSAQ&amp;ved=0CEkQ6AEwAA#v=onepage&amp;q=JC%20Mahindra&amp;f=false</ref>.</item></list>
வெளி இணைப்புகள்
<list type="unordered"><item><ref target="http://www.mahindra.com/Who-We-Are/How-we-got-here/J.C.-Mahindra">J.C. Mahindra Biography at Official Website if Mahindra &amp; Mahindra</ref></item>
<item><ref target="http://www.mahindra.com/Who-We-Are/How-We-Got-Here">J.C. Mahindra and an independent India began their rise together</ref></item></list>
</text></body></html>