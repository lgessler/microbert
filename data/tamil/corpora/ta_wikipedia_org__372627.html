<html><body><text id="wikipedia_ta_wikipedia_org__372627.html" ns="0" revid="3351415" sourceurl="https://ta.wikipedia.org/wiki/%E0%AE%AE%E0%AF%86%E0%AE%A4%E0%AE%BF%E0%AE%B2%E0%AF%8D_%E0%AE%86%E0%AE%B0%E0%AE%9E%E0%AF%8D%E0%AE%9A%E0%AF%81" title="மெதில் ஆரஞ்சு" type="wikipedia">மெதில் ஆரஞ்சு
<p><hi rend="bold">மெதில் ஆரஞ்சு</hi> (<hi rend="italic">Methyl orange</hi>), இதன் தெளிவான மற்றும் தனித்த நிற மாற்றத்தின் காரணமாக தரம் பார்த்தலில் அடிக்கடி பயன்படுத்தப்படும் ஒரு  pH நிறங்காட்டி ஆகும்.  இந்த நிறங்காட்டியின் நிறமானது ஒரு சராசரியான திறனுடைய அமிலத்தின் pH மதிப்பில் நிறமாற்றம் அடைவதால் அமில கார தரம் பார்த்தலில் இது வழக்கமாக பயன்படுத்தப்படுகிறது. ஒரு  பொதுவான நிறங்காட்டியைப் போலல்லாமல், மெதில் ஆரஞ்சானது  நிறமாற்றத்திற்காான முழுமையான நிறப்பட்டையைக் கொண்டிருக்கவில்லை. ஆனால் இது மிக நுணுக்கமான இறுதி நிலையைக் கொண்டுள்ளது. மெதில் ஆரஞ்சு அமில ஊடகத்தில் சிவப்பு நிறத்தையும், கார ஊடகத்தில் மஞ்சள் நிறத்தையும் காட்டுகிறது.</p>
நிறங்காட்டி நிறங்கள்
<figure><caption>மெதில் ஆரஞ்சு கரைசல்கள்</caption></figure>
<p>திரவத்தின் அமிலத்தன்மை குறையக் குறைய மெதில் ஆரஞ்சு தனது நிறத்தை சிவப்பிலிருந்து ஆரஞ்சு நிறத்திற்கும் இறுதியாக, மஞ்சள் நிறமாகவும் மாறுகிறது.  அமிலத்தன்மை கூடும் நேர்வில் மேலே சொன்ன நிற மாற்றம் தலைகீழாகவும் மாறுகிறது. முழுமையான நிற மாற்றமும் அமில நிலையிலேயே நிகழ்கின்றன. அமிலத்தில் இது சிவப்பாகவும், காரத்தில் இது மஞ்சளாகவும் காணப்படும். நீரில்  25°C (77°F) வெப்பநிலையில் மெதில் ஆரஞ்சின் pKa மதிப்பானது 3.47 ஆக உள்ளது.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
இதர நிறங்காட்டிகள்
<p>மாற்றம் செய்யப்பட்ட மெதில் ஆரஞ்சு எனப்படுவது மெதில் ஆரஞ்சு மற்றும் சைலீன் சையனால் ஆகியவற்றின் கரைசலைக் கொண்டுள்ள ஒரு நிறங்காட்டி ஆகும். அமிலத் தன்மை குறையக் குறைய இதன் நிறம் சாம்பல் கலந்த கரு ஊதாவிலிருந்து பச்சையை நோக்கி மாறுகிறது.</p>
பாதுகாப்பு
<p>மெதில் ஆரஞ்சு மரபணு மாற்றப் பண்புகளைக் கொண்டுள்ளது.<ref target="https://ta.wikipedia.org/wiki/முதற்_பக்கம்#cite_note-sciencelab-1">[1]</ref> நேரடியாகத் தொடுவது தவிர்க்கப்பட வேண்டும்.</p>
மேலும் காண்க
<list type="unordered"><item>pH நிறங்காட்டி</item>
<item>மெதில் சிவப்பு</item>
<item><ref target="https://ta.wikipedia.org/wiki/பாசிச்சாயம்">பாசிச்சாயம்</ref></item>
<item>பினால்ப்தலீன்</item>
<item>புரோமோமெதில் ஊதா</item>
<item>பொது நிறங்காட்டி</item></list>
</text></body></html>