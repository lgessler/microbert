<html><body><text id="wikipedia_ta_wikipedia_org__102318.html" ns="0" revid="3200346" sourceurl="https://ta.wikipedia.org/wiki/%E0%AE%8E%E0%AE%B4%E0%AF%81%E0%AE%A4%E0%AF%8D%E0%AE%A4%E0%AE%BE%E0%AE%A3%E0%AE%BF" title="எழுத்தாணி" type="wikipedia">எழுத்தாணி<figure><caption>எழுத்தாணி</caption></figure>
<p>பழங்காலத்தில் <ref target="https://ta.wikipedia.org/wiki/பனையோலை">பனையோலைகளில்</ref> எழுதுவதற்குப் பயன்படுத்தப்பட்ட பொருள் எழுத்தாணி எனப்படுகிறது. கூருளியும் ஊசியும் எழுத்தாணி போல் பயன்படுத்தப்பட்ட செய்தியை <ref target="https://ta.wikipedia.org/wiki/சங்க_இலக்கியம்">சங்க இலக்கியங்களும்</ref> <ref target="https://ta.wikipedia.org/wiki/சீவக_சிந்தாமணி">சிந்தாமணியும்</ref> குறிப்பிடுகின்றன. பழங்காலந் தொட்டே எழுதுவதற்கு எழுத்தாணி பயன்படுத்தப்பட்டாலும் <hi rend="bold">எழுத்தாணி</hi> என்கிற சொல்லாட்சியை முதன் முதலாக <ref target="https://ta.wikipedia.org/wiki/ஏலாதி">ஏலாதி</ref> தான் குறிப்பிடுகிறது. அதைக் கீழ்கண்ட பாடல் மூலம் அறிய முடியும்.</p>
ஊணோடு கூறை யெழுத்தாணி புத்தகம்
பேணோடு மெண்ணும் மெழுத்திவை- மாணோடு
கேட்டெழுதி யோதிவாழ் வார்க்கீய்ந்தா ரிம்மையான்
வேட்டெழுத வாழ்வார் விரிந்து. (<ref target="https://ta.wikisource.org/wiki/ஏலாதி">ஏலாதி-63</ref>)
வகைகள்
<figure><caption>மடக்கெழுத்தாணி</caption></figure>
<p>எழுத்தாணி பலவகைப்படும். அவை அலகெழுத்தாணி, குண்டெழுத்தாணி,<ref target="https://ta.wikipedia.org/wiki/முதற்_பக்கம்#cite_note-1">[1]</ref> கணையெழுத்தாணி, மடிப்பெழுத்தாணி, மடக்கெழுத்தாணி, வாரெழுத்தாணி மற்றும் தேரெழுத்தாணி.</p>
</text></body></html>