<html><body><text id="wikipedia_ta_wikipedia_org__94723.html" ns="0" revid="1358614" sourceurl="https://ta.wikipedia.org/wiki/%E0%AE%9A%E0%AF%86%E0%AE%AA%E0%AF%8D%E0%AE%AA%E0%AE%B2%E0%AE%BF%E0%AE%A9%E0%AF%8D_%E0%AE%A8%E0%AE%9F%E0%AE%B5%E0%AE%9F%E0%AE%BF%E0%AE%95%E0%AF%8D%E0%AE%95%E0%AF%88" title="செப்பலின் நடவடிக்கை" type="wikipedia">செப்பலின் நடவடிக்கை

<p><hi rend="bold">செப்பலின் நடவடிக்கை</hi> (<hi rend="italic">Operation Zeppelin</hi>) என்பது <ref target="https://ta.wikipedia.org/wiki/இரண்டாம்_உலகப்_போர்">இரண்டாம் உலகப் போரின்</ref> <ref target="https://ta.wikipedia.org/wiki/மேற்குப்_போர்முனை_(இரண்டாம்_உலகப்_போர்)">மேற்குப் போர்முனையில்</ref> நிகழ்ந்த ஒரு ஏமாற்று நடவடிக்கை (deception operation). இது, <ref target="https://ta.wikipedia.org/wiki/நாசி_ஜெர்மனி">நாசி ஜெர்மனியின்</ref> ஆக்கிரமிப்பிலிருந்த <ref target="https://ta.wikipedia.org/wiki/மேற்கு_ஐரோப்பா">மேற்கு ஐரோப்பா</ref> மீதான <ref target="https://ta.wikipedia.org/wiki/ஓவர்லார்ட்_நடவடிக்கை">படையெடுப்பு</ref> நிகழும் இடத்தை ஜெர்மானிய போர் உத்தியாளர்கள் கணிக்காது இருக்கவும், அவர்களது கவனத்தை வேறு இடங்களின் மீது திசை திருப்பவும் நேச நாடுகளால் மேற்கொள்ளப்பட்ட <ref target="https://ta.wikipedia.org/wiki/பாடிகார்ட்_நடவடிக்கை">பாடிகார்ட் நடவடிக்கையின்</ref> ஒரு பகுதியாகும். </p>
<p>இந்த நடவடிக்கையில் <ref target="https://ta.wikipedia.org/wiki/மத்தியதரைக்_கடல்">மத்தியதரைக் கடல்</ref> பகுதியில் ஒரு நேச நாட்டு கடல்வழிப் படையெடுப்பு நிகழப்போகிறது என்று ஜெர்மானியர்களை நம்பவைக்க முயற்சிகள் மேற்கொள்ளப்பட்டன. <ref target="https://ta.wikipedia.org/wiki/கிரீட்">கிரீட்</ref> தீவு, மேற்கு <ref target="https://ta.wikipedia.org/wiki/கிரீஸ்">கிரீஸ்</ref>, <ref target="https://ta.wikipedia.org/wiki/உருமேனியா">ரொமேனியக்</ref> <ref target="https://ta.wikipedia.org/wiki/கருங்கடல்">கருங்கடல்</ref> கடற்கரை ஆகிய பகுதிகளில் ஏதேனும் ஒன்றில் படையெடுப்பு நிகழலாம் என்று அறிகுறிகள் உண்டாக்கப்பட்டன.</p>
</text></body></html>