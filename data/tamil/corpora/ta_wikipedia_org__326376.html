<html><body><text id="wikipedia_ta_wikipedia_org__326376.html" ns="0" revid="3361650" sourceurl="https://ta.wikipedia.org/wiki/%E0%AE%AE%E0%AF%88%E0%AE%AE%E0%AE%A9%E0%AF%8D%E0%AE%9A%E0%AE%BF%E0%AE%99%E0%AF%8D_%E0%AE%95%E0%AF%8B%E0%AE%9F%E0%AF%8D%E0%AE%9F%E0%AE%AE%E0%AF%8D" title="மைமன்சிங் கோட்டம்" type="wikipedia">மைமன்சிங் கோட்டம்<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_settlement">வார்ப்புரு:Infobox settlement</ref> with unknown parameter "longm" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_settlement">வார்ப்புரு:Infobox settlement</ref> with unknown parameter "longd" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_settlement">வார்ப்புரு:Infobox settlement</ref> with unknown parameter "latm" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_settlement">வார்ப்புரு:Infobox settlement</ref> with unknown parameter "latNS" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_settlement">வார்ப்புரு:Infobox settlement</ref> with unknown parameter "latd" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_settlement">வார்ப்புரு:Infobox settlement</ref> with unknown parameter "coordinates_type" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_settlement">வார்ப்புரு:Infobox settlement</ref> with unknown parameter "longEW" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_settlement">வார்ப்புரு:Infobox settlement</ref> with unknown parameter "coordinates_display" (this message is shown only in preview).
<p><hi rend="bold">மைமன்சிங் கோட்டம்</hi> (Mymensingh Division)  (<ref target="https://ta.wikipedia.org/wiki/வங்காள_மொழி">வங்காள</ref>:ময়মনসিংহ বিভাগ) தெற்காசியாவின் <ref target="https://ta.wikipedia.org/wiki/வங்காளதேசம்">வங்காளதேச</ref> நாட்டின் எட்டு கோட்டங்களில் ஒன்றாகும். இக்கோட்டத்தின் நிர்வாகத் தலைமையிடமான <hi rend="bold">மைமன்சிங்</hi> நகரம்,  <ref target="https://ta.wikipedia.org/wiki/மைமன்சிங்_மாவட்டம்">மைமன்சிங் மாவட்டத்தின்</ref> நிர்வாகத் தலைமையிடமும் ஆகும். 
2011-ஆம் ஆண்டின் மக்கள் தொகை கணக்கின் படி, மைமன்சிங் கோட்டம் 10,584.06  சதுர கிலோ மீட்டர் பரப்பளவுடன், 1,13,70,000 மக்கள் தொகையும் கொண்டது. இக்கோட்டம் வங்காளதேசத்தின் வடகிழக்கில் அமைந்துள்ளது.</p>
<p><ref target="https://ta.wikipedia.org/wiki/டாக்கா_கோட்டம்">டாக்கா கோட்டத்தின்</ref> வடக்கில் உள்ள நான்கு மாவட்டங்களைக் கொண்டு செப்டம்பர் 2015-ஆம் ஆண்டில் மைமன்சிங் கோட்டம், வங்காளதேசத்தின் எட்டாவது கோட்டமாக துவக்கப்பட்டது. <ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
கோட்ட  எல்லைகள்
<p>மைமன்சிங் கோட்டத்தின் வடக்கில் <ref target="https://ta.wikipedia.org/wiki/இந்தியா">இந்தியாவின்</ref> <ref target="https://ta.wikipedia.org/wiki/மேகாலயா">மேகாலயா</ref> மாநிலமும், வடகிழக்கிலும், கிழக்கிலும் <ref target="https://ta.wikipedia.org/wiki/சில்ஹெட்_கோட்டம்">சில்ஹெட் கோட்டமும்</ref>, தென்கிழக்கில் <ref target="https://ta.wikipedia.org/wiki/கொமில்லா_கோட்டம்">கொமில்லா கோட்டமும்</ref>, தெற்கிலும், தென்மேற்கிலும்  <ref target="https://ta.wikipedia.org/wiki/டாக்கா_கோட்டம்">டாக்கா கோட்டமும்</ref>, மேற்கில் <ref target="https://ta.wikipedia.org/wiki/ரங்க்பூர்_கோட்டம்">ரங்க்பூர் கோட்டமும்</ref> மற்றும் வடமேற்கில் <ref target="https://ta.wikipedia.org/wiki/ராஜசாகி_கோட்டம்">ராஜசாகி கோட்டமும்</ref> எல்லைகளாக உள்ளது.</p>
கோட்ட நிர்வாகம்
<p>மைமன்சிங் கோட்டத்தின் நிர்வாக வசதிக்காக <ref target="https://ta.wikipedia.org/wiki/மைமன்சிங்_மாவட்டம்">மைமன்சிங் மாவட்டம்</ref>, <ref target="https://ta.wikipedia.org/wiki/செர்பூர்_மாவட்டம்">செர்பூர் மாவட்டம்</ref>, <ref target="https://ta.wikipedia.org/wiki/நேத்ரோகோனா_மாவட்டம்">நேத்ரோகோனா மாவட்டம்</ref> மற்றும் <ref target="https://ta.wikipedia.org/wiki/ஜமால்பூர்_மாவட்டம்">ஜமால்பூர் மாவட்டம்</ref> என நான்கு மாவட்டங்களாகப் பிரிக்கப்பட்டுள்ளது. </p>
பொருளாதாரம்
<p>மைமன்சிங் கோட்டம் பல ஆறுகளும், ஏரிகளும், காடுகளும் கொண்டது. <ref target="https://ta.wikipedia.org/wiki/பிரம்மபுத்திரா_ஆறு">பிரம்மபுத்திரா ஆறு</ref>, சதியா ஆறு, பகாரியா ஆறு, நாகேஷ்வரா ஆறு, நிதாய் ஆறு, கன்சா ஆறு போன்ற ஆறுகள் பல இக்கோட்டத்தில் பாய்கிறது. இக்கோட்டத்தின் பொருளாதாரம் வேளாண்மையைச் சார்ந்து உள்ளது.
<ref target="https://ta.wikipedia.org/wiki/முதற்_பக்கம்#cite_note-2">[2]</ref>இக்கோட்டத்தில் பல ஆறுகள் பாய்வதால் நீர் வளமும், மண் வளமும் கொண்டுள்ளது. எனவே இங்கு நெல், கோதுமை, கரும்பு, பருத்தி, வாழை, எண்ணெய் வித்துக்கள், நவதானியங்கள், சோளம், உருளைக்கிழங்கு முதலியன பயிரிடப்படுகிறது.</p>
மக்கள் தொகையியல்
<p>2011-ஆம் ஆண்டின் மக்கள் தொகை கணக்கின் படி, மைமன்சிங் கோட்டம் 10,584.06  சதுர கிலோ மீட்டர் பரப்பளவுடன், 1,13,70,000 மக்கள் தொகையும் கொண்டது.  எழுத்தறிவு 39.10% ஆக உள்ளது. 
இக்கோட்டத்தின்  பெரும்பாலான  மக்கள் இசுலாமிய சமயத்தைப் பின்பற்றுபவர்களாகவும், <ref target="https://ta.wikipedia.org/wiki/வங்காள_மொழி">வங்காள மொழியுடன்</ref>, மலைவாழ் பழங்குடி இன மொழிகளையும் பேசுபவர்களாகவும் உள்ளனர்.</p>
போக்குவரத்து
<p>ஆறுகளின் நீர் வழித் தடங்கள் மூலம் பயணிகள் மற்றும் சரக்கு போக்குவரத்திற்கு இயந்திரப் படகுகள் மற்றும் பாய்மரப் படகுகள் பயன்படுத்தப்படுகிறது. </p>
கல்வி
<p>வங்காளதேசத்தின் பிற கோட்டங்களைப் போன்று, இக்கோட்டத்திலும் நான்கு படிகள் கொண்ட கல்வி அமைப்பு உள்ளது. அவைகள்: ஐந்தாண்டு படிப்புகள் கொண்ட தொடக்கப் பள்ளிகளும் (கிரேடு 1 – 5), ஐந்தாண்டு படிப்புகள் கொண்ட இடைநிலைப் பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப் பள்ளிகளும் (கிரேடு 11 – 12),  நான்கு ஆண்டு படிப்பு கொண்ட இளநிலை பட்டப் படிப்பு  மற்றும் ஒராண்டு கால முதுநிலை பட்டப் படிப்பு கொண்ட கலை மற்றும் அறிவியல் கல்லூரிகளும், பல்கலைக்கழகங்களும், சட்டம் மற்றும் மருத்துவம் மற்றும் தொழில்நுட்ப பொறியியல் கல்லூரிகளும் உள்ளது. <ref target="https://ta.wikipedia.org/wiki/வங்காள_மொழி">வங்காள மொழியுடன்</ref>, ஆங்கில மொழியும் அனைத்து நிலைகளிலும் கற்பிக்கப்படுகிறது.</p>

மேற்கோள்கள்
<p>7. <ref target="http://mymensinghdivision24.com/">Mymensingh Division 24</ref> <ref target="https://web.archive.org/web/20171111041802/http://mymensinghdivision24.com/">பரணிடப்பட்டது</ref> 2017-11-11 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></p>
</text></body></html>