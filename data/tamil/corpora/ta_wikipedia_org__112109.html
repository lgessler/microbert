<html><body><text id="wikipedia_ta_wikipedia_org__112109.html" ns="0" revid="2867739" sourceurl="https://ta.wikipedia.org/wiki/%E0%AE%9A%E0%AE%BE%E0%AE%AF%E0%AF%8D%E0%AE%A9%E0%AE%BE" title="சாய்னா" type="wikipedia">சாய்னா<p><hi rend="bold">சாய்னா</hi> <ref target="https://ta.wikipedia.org/wiki/முதற்_பக்கம்#cite_note-namechange-1">[1]</ref> (பிறப்பு  <hi rend="bold">Chyna</hi> ( <hi rend="bold">Joan Marie Laurer</hi>;<hi rend="bold">ஜோன் மேரி லாரர்</hi>; டிசம்பர் 27, 1969 - ஏப்ரல் 17, 2016) ஒரு அமெரிக்க <ref target="https://ta.wikipedia.org/wiki/வல்லுனர்_மல்லாடல்">தொழில்முறை மல்யுத்த வீரர்</ref>, மாதிரி அழகி, பாலியல் கிளர்ச்சி நடிகை,திரைப்பட  <ref target="https://ta.wikipedia.org/wiki/நடிகர்">நடிகை</ref> மற்றும் <ref target="https://ta.wikipedia.org/wiki/உடல்கட்டுதல்">உடல்கட்டுதல் வீராங்கனை ஆவார்</ref> .</p>
<p>மல்யுத்தம் தவிர சாய்னா விளம்பர மாதிரியாக இருந்துள்ளார். இவர்  இரண்டு முறை <hi rend="italic"><ref target="https://ta.wikipedia.org/wiki/பிளேபோய்">பிளேபாய்</ref></hi> இதழின் அட்டைப் படத்தில் தோன்றியுள்ளார், ஏராளமான தொலைக்காட்சி நிகழ்ச்சிகளிலும் திரைப் படங்களிலும் தோன்றினார். இவர் ஒரு பாலியல் சின்னமாக கருதப்பட்டார். 2005 ஆம் ஆண்டில், வி.எச் 1 இன் <hi rend="italic">தி சர்ரியல் லைப்பில்</hi> இவர் கலந்து கொண்டார். இதன்மூலம் பல தொலைக்காட்சிகளில் மெய்தன்மை நிகழ்ச்சிகளில் கலந்துகொள்ளும் வாய்ப்பினைப் பெற்றார். இதில் <hi rend="italic">தி சர்ரியல் லைஃப்:</hi> 2007 இல் <hi rend="italic">ஃபேம்  விளையாட்டுக்கள்</hi> மற்றும் 2008 ஆம் ஆண்டில் <hi rend="italic">டாக்டர் ட்ரூவுடன் பிரபல மறுவாழ்வு</hi>  போன்ற நிகழ்வுகள் குறிப்பிடத்தக்கன. சக மல்யுத்த வீரர் சீன் வால்ட்மேனுடனான உறவிற்காகவும் சினா அறியப்பட்டார், அவருடன் 2004 ஆம் ஆண்டில் வணிக ரீதியாக ஒன் நைட் இன் சைனா  என வெளியிடப்பட்ட ஒரு செக்ஸ் டேப்பை உருவாக்கினார், இது 2006 ஆம் ஆண்டில் சிறந்த விற்பனையான ஏவிஎன் விருதை வென்றது.</p>
ஆரம்ப கால வாழ்க்கை
<p>லாரர் டிசம்பர் 27, 1969 இல் <ref target="https://ta.wikipedia.org/wiki/இரோசெச்டர்,_நியூ_யோர்க்">நியூயார்க்கின் ரோசெஸ்டரில்</ref> பிறந்தார்.<ref target="https://ta.wikipedia.org/wiki/முதற்_பக்கம்#cite_note-NYT-2">[2]</ref> பெற்றோருக்கு இவரே இளைய குழந்தை ஆவார் கேத்தி மற்றும் சோ ஆகிய இரு மூத்த சகோதரிகள் உள்ளனர்னி.<ref target="https://ta.wikipedia.org/wiki/முதற்_பக்கம்#cite_note-only31-3">[3]</ref></p>
<p>ஏறக்குறைய நான்கு வயதாக இருந்தபோது அவரது பெற்றோர் விவாகரத்து செய்தனர். பிறகு, லாரருக்கு மூன்று வெவ்வேறு மாற்றாந் தந்தையும் மற்றும் ஒரு மாற்றாந்தாயும் இருந்தனர்.<ref target="https://ta.wikipedia.org/wiki/முதற்_பக்கம்#cite_note-only31-3">[3]</ref> லாரரின் கூற்றுப்படி, அவரது முதல் மாற்றாந் தந்தை இவருக்கு ஒரு கட்டத்தில் தற்கொலைக்கு மிரட்டல் விடுத்தார்,  மற்றும் இவரின் சொந்த தந்தை குடிபோதையில் தனது தாயின் தொடைப்பகுதியில் கத்தியால் குத்தியதாக கூறியுள்ளார்ர். அதனால் இவரும்  இவரின் உடன்பிறப்புகளும் பல முறை வெவ்வேறு இடங்களில் குடியேற வேண்டிய சூழல் இருந்ததாகத் தெரிவித்தார்.</p>
<p>ஒரு குழந்தையாக இருந்தபோது லாரர் வயலின் மற்றும் செலோ இரண்டையும் இசைக்க கற்றுக்கொண்டார்.<ref target="https://ta.wikipedia.org/wiki/முதற்_பக்கம்#cite_note-guide-4">[4]</ref> பின்னர் இவர் ஏழாம் வகுப்பில் தனது பள்ளியில் பணிபுரிந்த மிகவும் வயதான ஆசிரியர் ஒருவர் பாலியல் பாலியல் ரீதியாக தன்னை முத்தமிட்டதாக கூறினார்.<ref target="https://ta.wikipedia.org/wiki/முதற்_பக்கம்#cite_note-only98-5">[5]</ref> தனது தாய் தனது தந்தையுடன் வசிப்பதற்குப் பதிலாக ஒரு போதை மறுவாழ்வு விடுதியில் தங்குமாறு  கட்டாயப்படுத்த முயன்றதால் இவர்  பதினாறு வயதில் வீட்டை விட்டு வெளியேறினார்.<ref target="https://ta.wikipedia.org/wiki/முதற்_பக்கம்#cite_note-6">[6]</ref> அதே ஆண்டில், இவர் சுயமாக வேலை செய்யத் தொடங்கினார். இவர் உயர்நிலைப் பள்ளிக் கல்வியின் இறுதி ஆண்டினை ஸ்பெயினில் முடித்தார்.<ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
<p>இவர் தம்பா பல்கலைக்கழகத்தில் பயின்றார்,<ref target="https://ta.wikipedia.org/wiki/முதற்_பக்கம்#cite_note-only122-8">[8]</ref> 1992 இல் ஸ்பானிஷ் இலக்கியப் பிரிவில்  பட்டம் பெற்றார்.<ref target="https://ta.wikipedia.org/wiki/முதற்_பக்கம்#cite_note-dynasty-9">[9]</ref> கல்லூரிக் காலத்தின் போது, இவர் பிரெஞ்சு மற்றும் ஜெர்மன் மொழியையும் பயின்றார் இவர் இரு மொழிகளிலும் சரளமாகப் பேசும் திறன் கொண்டவர் ஆவார். பின்னர் இந்த நேரத்தில் ஒரு விருந்தில் குடித்துவிட்டு இரண்டு ஆண்களால் பாலியல் பலாத்காரம் செய்யப்பட்டதாகக் கூறினார்.<ref target="https://ta.wikipedia.org/wiki/முதற்_பக்கம்#cite_note-10">[10]</ref> இவர் ROTC உறுப்பினராகவும் இருந்தார்.  <ref target="https://ta.wikipedia.org/wiki/புலன்_விசாரணை_கூட்டாட்சிப்_பணியகம்">ஃபெடரல் பீரோ ஆஃப் இன்வெஸ்டிகேஷன்</ref> அல்லது போதைப்பொருள் அமலாக்க நிர்வாகத்தில் பணியாற்ற வெளிநாட்டு மொழிகளைக் கற்றுக்கொள்ள விரும்பினார்.   அதைத் தொடர்ந்து, இவர் அமைதிப் படையில் சேர்ந்து <ref target="https://ta.wikipedia.org/wiki/குவாத்தமாலா">குவாத்தமாலாவுக்கு</ref> பணியிடம் பெற்றார்.<ref target="https://ta.wikipedia.org/wiki/முதற்_பக்கம்#cite_note-11">[11]</ref></p>
</text></body></html>