<html><body><text id="wikipedia_ta_wikipedia_org__515854.html" ns="0" revid="3445659" sourceurl="https://ta.wikipedia.org/wiki/%E0%AE%A8%E0%AF%82%E0%AE%A4%E0%AF%8D_(%E0%AE%8E%E0%AE%95%E0%AE%BF%E0%AE%AA%E0%AF%8D%E0%AE%A4%E0%AE%BF%E0%AE%AF_%E0%AE%AA%E0%AE%9A%E0%AF%81%E0%AE%95%E0%AF%8D_%E0%AE%95%E0%AE%9F%E0%AE%B5%E0%AF%81%E0%AE%B3%E0%AF%8D)" title="நூத் (எகிப்திய பசுக் கடவுள்)" type="wikipedia">நூத் (எகிப்திய பசுக் கடவுள்)
<p><hi rend="bold">நூத்</hi> (<hi rend="bold">Nut</hi>) <ref target="https://ta.wikipedia.org/wiki/வானம்">வானம்</ref>, <ref target="https://ta.wikipedia.org/wiki/விண்மீன்">விண்மீன்கள்</ref>, <ref target="https://ta.wikipedia.org/wiki/அண்டம்">அண்டம்</ref>, தாய்மை மற்றும் வானவியல் ஆகியவற்றுக்கு அதிபதியான <ref target="https://ta.wikipedia.org/wiki/பண்டைய_எகிப்தியக்_கடவுள்கள்">பண்டைய எகிப்தியப் பெண் கடவுள்</ref> ஆவார். நூத் கடவுள்  நட்சத்திரங்களால் மூடப்பட்ட நிலையில் நிர்வாணப் பெண்ணாக பூமியின் மீது வளைந்து இருக்கும் <ref target="https://ta.wikipedia.org/wiki/பசு">பசுவாகக்</ref> காணப்பட்டார்.<ref target="https://ta.wikipedia.org/wiki/முதற்_பக்கம்#cite_note-Cavendish-1">[1]</ref>இப்பெண் கடவுள் தலையில் நீர்க்குடம் ஏந்திவாறு காணப்படுதே இதன் அடையாளம் ஆகும். <ref target="https://ta.wikipedia.org/wiki/காற்று">காற்றின்</ref> கடவுளான இவரது தந்தை சூ  மற்றும் <ref target="https://ta.wikipedia.org/wiki/புவி">பூமிக்</ref> கடவுளான இவரது தாய் டெப்நூத் ஆவார். நூத் மற்றும் கடவுள் கெப்பிற்கும் பிறந்த குழந்தைகள் <ref target="https://ta.wikipedia.org/wiki/ஒசிரிசு">ஒசிரிசு</ref>, <ref target="https://ta.wikipedia.org/wiki/ஓரசு">ஓரசு</ref>, <ref target="https://ta.wikipedia.org/wiki/சேத்_கடவுள்">சேத்</ref>, <ref target="https://ta.wikipedia.org/wiki/இசிஸ்">இசிஸ்</ref> மற்றும் நெப்திஸ் ஆவார்.</p>
<figure><caption>இரவில் சூரியனை விழுங்கும் நூத் கடவுள், இது விடியற்காலையில் நூத் கடவுள் மறுபிறப்பு பெற இரவில் தனது உடல் வழியாக பயணிக்கிறது</caption></figure>
<p>வானத்தின் கடவுளான நூத், சூ-டெப்நூத் கடவுளர்களின் மகள் ஆவார். இவரது உடன் பிறந்த சகோதரன் <hi rend="italic">கெப்</hi> இவரது கணவரும் ஆவார். இவரது நான்கு மகன்களில் <ref target="https://ta.wikipedia.org/wiki/ஒசிரிசு">ஒசிரிசு</ref>, <ref target="https://ta.wikipedia.org/wiki/சேத்_கடவுள்">சேத்</ref>, <ref target="https://ta.wikipedia.org/wiki/இசிஸ்">இசிஸ்</ref> மற்றும் நெப்திஸ் ஆகியோரும் எகிப்தியக் கடவுள்களே.<ref target="https://ta.wikipedia.org/wiki/முதற்_பக்கம்#cite_note-2">[2]</ref> எகிப்தியக் கடவுள்களில் மிகவும் பழைய கடவுள்களில் ஒருவராக நூத் பெண் கடவுள் கருதப்படுகிறார்.<ref target="https://ta.wikipedia.org/wiki/முதற்_பக்கம்#cite_note-Ancient_Egypt_2001-3">[3]</ref> துவக்கத்தில் நூத் பெண் கடவுளை வானத்து இரவின் கடவுளாகக் கருதினாலும், பின்னர் வானத்தின் கடவுளாக வழிபடப்பட்டார். பெண்கள் வயிற்றில் <ref target="https://ta.wikipedia.org/wiki/கருப்பை">கருப்பை</ref> தாங்குவதை நினைவு கூறும் விதமாக பெண் கடவுளான நூத் தன் தலையில் சிறு நீர்குடத்தை தாங்கி காட்சியளிக்கிறார். பெரும்பாலும் பெண் கடவுளான நூத், மனித வடிவில் நிர்வானமாக சித்தரிக்கப்பட்டாலும், சில நேரங்களில் <ref target="https://ta.wikipedia.org/wiki/பசு">பசு</ref> வடிவமாகவும், அதனைச் சுற்றி வானம், சொர்க்கம், விண்மீன்கள்,  <ref target="https://ta.wikipedia.org/wiki/அத்தி_(பேரினம்)">அத்தி மரங்கள்</ref>, குட்டிகள் காட்டுப்ப் பன்றியிடம் பால் அருந்துவது போன்றும் சித்தரிக்கப்படுகிறார்.</p>
<figure><caption>ஒரு சவப்பெட்டியின் குறுக்கே நீட்டப்பட்ட சிறகுகளுடன் பெரிய அளவிலான நூத் கடவுள்</caption></figure>
<ref target="https://ta.wikipedia.org/wiki/இரா">இரா</ref> கடவுள் மற்றும் நூத் பற்றிய தொன்மவியல்
<figure><caption><ref target="https://ta.wikipedia.org/wiki/பசு">பசுவாக</ref> சித்தரிக்கப்படும் வானத்து பெண் கடவுளான நூத்</caption></figure>
<p>உலகை ஆளும் சூரியக் கடவுளான <ref target="https://ta.wikipedia.org/wiki/இரா">இராவின்</ref> கட்டளைப் படி, வானத்துப் பெண் கடவுளான நூத்தால் கூடுதலாக ஒரு நாளையும் உண்டாக்க  முடியவில்லை. அந்த காலத்தில் ஆண்டிற்கு 360 நாட்கள் மட்டுமே. இது குறித்து நூத் பெண் கடவுள் ஞானத்தின கடவுளான <ref target="https://ta.wikipedia.org/wiki/தோத்">தோத்</ref> உடன் பேசினார். தோத்தின் திட்டப்படி, பல முறை சந்திரக் கடவுளான <ref target="https://ta.wikipedia.org/wiki/கோன்சு">கோன்சுவுடன்</ref>, பெண் கடவுளான நூத் சூதாட்டம் ஆடினார். ஒவ்வொரு முறையும் சூதாட்டத்தில் தோற்ற சந்திரக் கடவுள் <ref target="https://ta.wikipedia.org/wiki/கோன்சு">கோன்சுவிடமிருந்து</ref> ஒளியைப் பெற்று கூடுதலாக 5 நாட்களை உருவாக்கினார். ஆனால் இதை சூரியக் கடவுள் <ref target="https://ta.wikipedia.org/wiki/இரா">இரா</ref> ஏற்கவில்லை. எனவே நூத் கடவுள் இறப்பின் கடவுள் <ref target="https://ta.wikipedia.org/wiki/ஒசிரிசு">ஒசிரிசு</ref>, போர்க் கடவுள் <ref target="https://ta.wikipedia.org/wiki/ஓரசு">ஓரசு</ref>, தீமை மற்றும் பாலைவனக் கடவுளான <ref target="https://ta.wikipedia.org/wiki/சேத்_கடவுள்">சேத்</ref>, மாயஜாலப் பெண் கடவுளான <ref target="https://ta.wikipedia.org/wiki/இசிஸ்">இசிஸ்</ref> மற்றும் நீர்க்கடவுளான நெப்திஸ் போன்ற 5 கடவுளர்களை ஈன்றார்.  <ref target="https://ta.wikipedia.org/wiki/முதற்_பக்கம்#cite_note-4">[4]</ref><ref target="https://ta.wikipedia.org/wiki/முதற்_பக்கம்#cite_note-5">[5]</ref> இதனால் கோபமுற்ற சூரியக் கடவுள் <ref target="https://ta.wikipedia.org/wiki/இரா">இரா</ref>, நூத் கடவுளை, அவரது கணவரும், நித்தியக் கடவுளான கெப்பிடமிருந்து பிரித்தார். </p>
பெண் கடவுள் நூத்தின் பங்கு
<figure><caption>வானத்துப் பெண் கடவுள் நூத்தை தாங்கி நிற்கும் தந்தையும், காற்றின் கடவுளுமான சூ மற்றும் ஆட்டுத் தலைகளுடன் கூடிய தேவதைகள், அடியில் கீழ் சாய்திருக்கும் பூமிக் கடவுள் கெப்</caption></figure>
<p>வானத்தின் பெண் கடவுளான நூத், அனைத்து  பரலோகப் பொருட்கள், இறந்தவர்களின் மரணத்திற்குப் பிந்தைய வாழ்க்கையில் நுழையும் போது அவர்களைப் பாதுகாப்பவர் ஆவார். <ref target="https://ta.wikipedia.org/wiki/பண்டைய_எகிப்தின்_சமயம்"> பண்டைய எகிப்திய சமயத்தின்</ref> படி, இரவில் சூரியன் மற்றும் சந்திரன் போன்ற ஒளி வீசக்கூடியவைகள் நூத் தெய்வத்தால்  விழுங்கப்பட்டு, இரவில் அவள் வயிற்றைக் கடந்து, விடியற்காலையில் மறுபிறவி அடைவார்கள்.<ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
<p>நூத் பெண் தெய்வம் தனது கால்விரல்களிலும் விரல் நுனிகளிலும் பூமியின் மேல் வளைந்திருப்பதாக சித்தரிக்கப்பட்டாள்; அவரது உடல் <ref target="https://ta.wikipedia.org/wiki/விண்மீன்">விண்மீன்கள்</ref> நிறைந்த வானமாக சித்தரிக்கப்பட்டது. நூத்தின் கை மற்றும்  கால் விரல்கள்  நான்கு திசைகளைத் தொடும் என்று நம்பப்பட்டது.</p>
<p>இவரது மகனும், இறப்பின் கடவுளுமான <ref target="https://ta.wikipedia.org/wiki/ஒசிரிசு">ஒசிரிசை</ref>  காப்பாற்றுவதில் அவரது பஙகு நூத் கடவுள் ஒரு நண்பராகவும் இறந்தவர்களின் பாதுகாவலராகவும் காணப்பட்டார். நூத் கடவுள் இறந்தவர்களை அவளது நட்சத்திரம் நிறைந்த வானத்தில் இழுத்து, <ref target="https://ta.wikipedia.org/wiki/உணவு">உணவு</ref> மற்றும் <ref target="https://ta.wikipedia.org/wiki/மது">மது</ref> கொடுத்து புதுப்பிப்பதாக கருதப்பட்டது.</p>
<p>இறந்தவர்களின் பதப்படுத்தப்பட்ட <ref target="https://ta.wikipedia.org/wiki/மம்மி">மம்மி</ref> வைக்கப்பட்டுள்ள <ref target="https://ta.wikipedia.org/wiki/கல்_சவப்பெட்டி">கல் சவப்பெட்டி</ref> உள் மூடியில் நூத் கடவுளின் உருவம் வர்ணம் பூசப்படுவதால், இறந்தவரின் சடலத்தை பாதுகாக்கிறார் என எகிப்தியர்கள் நம்பினர்.  சவப் பெட்டியின் மேல்புறத்தில் இருண்ட <ref target="https://ta.wikipedia.org/wiki/நீலம்">நீல நிறத்துடன்</ref> பல நட்சத்திரங்களுடன், கடவுள் நூத்தை பிரதிநிதித்துவமாக வரையப்பட்டிருந்தது.</p>
<p><ref target="https://ta.wikipedia.org/wiki/இறந்தோர்_நூல்">இறந்தோர் நூல்</ref>, பெண் கடவுள் நூத் தேவியின் சைக்காமூர் மரத்தை வாழ்த்துங்கள்! உன்னில் உள்ள <ref target="https://ta.wikipedia.org/wiki/நீர்">நீர்</ref> மற்றும் <ref target="https://ta.wikipedia.org/wiki/காற்று">காற்று</ref> எனக்குக் கொடுங்கள். உனுவில் அந்த சிம்மாசனத்தை நான் தழுவுகிறேன். நான் நெகேக்-உரின் முட்டையைக் காத்துக்கொண்டிருக்கிறேன்.அது அமைதியாக செழித்து வளர்கிறது எனக்கூறுகிறது.''</p>
நூத் பசு நூல்
<p><ref target="https://ta.wikipedia.org/wiki/கிமு">கிமு</ref> 2,000 ஆண்டுகளுக்கு முந்தைய பண்டைய எகிப்தியர்களின் வான சாஸ்திர நூலை <ref target="https://ta.wikipedia.org/wiki/நூத்_பசுவின்_நூல்">நூத் பசுவின் நூல்</ref> என்பவர்.
இந்த நூல் நட்சத்திர தெய்வங்கள் மற்றும் பல்வேறு வானம் மற்றும் பூமி தெய்வங்களைப் பற்றியும் கூறுகிறது. நட்சத்திரங்கள் மற்றும் கிரகங்களின் சுழற்சிகள் மற்றும் அவைகள் வானத்தில் கடக்கும் நேரத்தை இந்நூலில் குறிக்கப்பட்டுள்ளது.<ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
இதனையும் காண்க
<list type="unordered"><item><ref target="https://ta.wikipedia.org/wiki/பண்டைய_எகிப்தியக்_கடவுள்கள்">பண்டைய எகிப்தியக் கடவுள்கள்</ref></item>
<item><ref target="https://ta.wikipedia.org/wiki/பண்டைய_எகிப்தின்_சமயம்">பண்டைய எகிப்தின் சமயம்</ref></item></list>
மேற்கோள்கள்


ஆதார நூற்பட்டியல்
<list type="unordered"><item>Mark Collier and Bill Manley(1998).<hi rend="italic"><ref target="https://ta.wikipedia.org/wiki/How_to_Read_Egyptian_Hieroglyphs">How to Read Egyptian Hieroglyphs</ref></hi>(Revised ).Berkeley:<ref target="https://ta.wikipedia.org/wiki/University_of_California_Press">University of California Press</ref>.</item>
<item>Leeming,David(2004).<hi rend="italic">Egyptian goddesses: The Oxford Companion to World mythology</hi>.Oxford University Press.</item>
<item>Sir Wallis Budge(2007).<hi rend="italic">Papyrus of Ani: Egyptian Book of the Dead</hi>.NuVision Publications.</item>
<item><ref target="https://ta.wikipedia.org/wiki/Leonard_H._Lesko">Leonard H. Lesko</ref>(2001).<hi rend="italic">The Oxford Encyclopaedia of Ancient Egypt</hi>.</item>
<item>Hollis,Susan Tower(1987).<hi rend="italic">Women of Ancient Egypt and the Sky Goddess Nut</hi>.</item>
<item>Willems,Harco(1988).<hi rend="italic">Chests of Life: A Study of the Typology and Conceptual Development of Middle Kingdom, Standard Class Coffins</hi>.Ex Oriente Lux.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/978-90-72690-01-2">978-90-72690-01-2</ref>.</item></list>
மேலும் படிக்க
<list type="unordered"><item>Lesko,Barbara S.(1999).<ref target="https://archive.org/details/greatgoddessesof00lesk"><hi rend="italic">The Great Goddesses of Egypt</hi></ref>.University of Oklahoma Press.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/0-8061-3202-7">0-8061-3202-7</ref>.<ref target="https://archive.org/details/greatgoddessesof00lesk">https://archive.org/details/greatgoddessesof00lesk</ref>.</item>
<item>Billing,Nils(2002).<hi rend="italic">Nut, the Goddess of Life: In Text and Iconography</hi>.Department of Archaeology and Ancient History, Uppsala University.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/91-506-1653-6">91-506-1653-6</ref>.</item>
<item>"Writing an Image—The Formulation of the Tree Goddess Motif in the Book of the Dead, Ch. 59".<hi rend="italic">Studien zur Altägyptischen Kultur</hi><hi rend="bold">32</hi>.2004.</item>
<item>Roberts,Alison(2000).<hi rend="italic">My Heart My Mother: Death and Rebirth in Ancient Egypt</hi>.NorthGate Publishers.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/0-9524233-1-6">0-9524233-1-6</ref>.</item></list>
வெளி இணைப்புகாள்
<list type="unordered"><item> <ref target="http://commons.wikimedia.org/">பொதுவகத்தில்</ref> <ref target="https://commons.wikimedia.org/wiki/Category:முதற்%20பக்கம்">முதற் பக்கம்</ref> தொடர்பாக ஊடகக் கோப்புகள் உள்ளன.</item>
<item> <ref target="https://ta.wikipedia.org/wiki/விக்கிமேற்கோள்">விக்கிமேற்கோளில்</ref> <ref target="https://en.wikiquote.org/wiki/Special:Search/முதற்%20பக்கம்">முதற் பக்கம்</ref> சம்பந்தமான மேற்கோள்கள்:</item></list>
</text></body></html>