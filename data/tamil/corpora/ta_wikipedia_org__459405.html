<html><body><text id="wikipedia_ta_wikipedia_org__459405.html" ns="0" revid="3229940" sourceurl="https://ta.wikipedia.org/wiki/%E0%AE%B9%E0%AE%B5%E0%AF%81%E0%AE%B0%E0%AE%BE_%E0%AE%8E%E0%AE%B0%E0%AF%8D%E0%AE%A3%E0%AE%BE%E0%AE%95%E0%AF%81%E0%AE%B3%E0%AE%AE%E0%AF%8D_%E0%AE%85%E0%AE%A8%E0%AF%8D%E0%AE%A4%E0%AF%8D%E0%AE%AF%E0%AF%8B%E0%AE%A4%E0%AE%AF%E0%AE%BE_%E0%AE%B5%E0%AE%BF%E0%AE%B0%E0%AF%88%E0%AE%B5%E0%AF%81_%E0%AE%A4%E0%AF%8A%E0%AE%9F%E0%AE%B0%E0%AF%81%E0%AE%A8%E0%AF%8D%E0%AE%A4%E0%AF%81" title="ஹவுரா எர்ணாகுளம் அந்த்யோதயா விரைவு தொடருந்து" type="wikipedia">ஹவுரா எர்ணாகுளம் அந்த்யோதயா விரைவு தொடருந்து
<p><hi rend="bold">ஹவுரா- எர்ணாகுளம் அந்த்யோதயா விரைவு தொடருந்து</hi> என்பது தென் கிழக்கு ரெயில்வே துறையால் <ref target="https://ta.wikipedia.org/wiki/மேற்கு_வங்காளம்">மேற்கு வங்காள</ref> மாநிலத்தின் <ref target="https://ta.wikipedia.org/wiki/ஹவுரா_சந்திப்பு_ரெயில்_நிலையம்">ஹவுரா சந்திப்பு</ref>, <ref target="https://ta.wikipedia.org/wiki/கேரளா">கேரளத்தின்</ref> <ref target="https://ta.wikipedia.org/wiki/எர்ணாகுளம்_சந்திப்பு_ரெயில்_நிலையம்">எர்ணாகுளம் சந்திப்பு</ref> இரண்டுக்கும் இடையே இயக்கப்படும் அதிவிரைவு தொடருந்தாகும். இந்த விரைவு தொடருந்தானது 22877/22878 என்ற எண்களில் வாரமொருமுறை இரு வழிகளிலும் இயக்கப்படுகிறது. <ref target="https://web.archive.org/web/20180418031538/https://st.indiarailinfo.com/kjfdsuiemjvcya23/0/2202863/0/img20170319141037.jpg">பரணிடப்பட்டது</ref> 2018-04-18 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref>
<hi rend="bold">அந்த்யோதயா</hi> என்ற இந்தி வார்த்தைக்கு தமிழாக்கம், <hi rend="bold">ஏழைகளின் எழுச்சி</hi> ஆகும்.</p>
<p><hi rend="bold">அந்த்யோதயா விரைவு வண்டி</hi>  (எளிய மக்களின் விரைவு வண்டி)  என அழைக்கப்படும் இவ்வகை தொடருந்துகள்முற்றிலும் பதிவுசெய்யப்படாத/பொதுப் பெட்டிகளை கொண்டதாகும், இது <ref target="https://ta.wikipedia.org/wiki/இந்திய_ரயில்வே">இந்திய ரயில்வே</ref> மூலம் வடிவமைக்கப்பட்டு இயக்கப்படுகிறது. இந்த விரைவு வண்டி  <ref target="https://ta.wikipedia.org/wiki/2016_இந்திய_இருப்புபாதை_நிதியறிக்கை">2016 இந்திய இருப்புபாதை நிதியறிக்கையில்</ref> அதிக பயணிகள் பயன்படுத்தும் ஆனால் மிகவும் நெருக்கடி கொண்ட ரெயில் பாதைகளில் 12 மணி நேரங்களுக்குள் இரண்டு இந்திய நகரங்களை இணைக்கும் வகையில் தொடருந்துகளை இயக்க முன்மொழியப்பட்டது. அதன்படி முதன்முதலாக அந்த்யோதயா  விரைவு வண்டி  சேவை  மார்ச் 4, 2017ம் தேதி <ref target="https://ta.wikipedia.org/wiki/எர்ணாகுளம்_சந்திப்பு">எர்ணாகுளம் சந்திப்பு</ref>, <ref target="https://ta.wikipedia.org/wiki/ஹவுரா_சந்திப்பு_தொடருந்து_நிலையம்">ஹவுரா சந்திப்பு தொடருந்து நிலையம்</ref> இடையே அப்போதைய  ரயில்வே அமைச்சர் <ref target="https://ta.wikipedia.org/wiki/சுரேஷ்_பிரபு">சுரேஷ் பிரபுவினால்</ref> தொடங்கி வைக்கப்பட்டது. </p>
பயணப் பெட்டிகளின் தன்மை
<p>இந்த அதிவிரைவு தொடருந்து முழுவதுமாக பொது பெட்டிகளால் மட்டுமே இணைக்கப்பட்டிருக்கும், இந்த வண்டியில் எல்.இ.டி  திரையில் தொடருந்து நிலையங்கள், விரைவு வண்டியின் வேகம் போன்றவை பயணிகளுக்காக காட்சிப்படுத்தப்படும். மேலும் பணம் செலுத்தினால் தேநீர், காபி, பால் வழங்கும் தானியங்கி இயந்திரங்களும், உயிரி கழிப்பறைகளும் பார்வையற்றோருக்கான பிரெய்லி கழிப்பறை உபயோக குறிகாட்டிகளும் இருக்கின்றன. அத்துடன் வண்டி முழுவதும் சிசிடிவி கேமராக்களும் குடிநீர் வசதியோடு கைபேசிகள், மடிக்கணிகள் போன்றவைகளை தடைபடாமல் இயங்க மின்விசை  சேர்வி புள்ளிகள் அமைக்கப்பட்டுள்ளது.</p>

வண்டி எண் 22877
<p>22877 என்ற எண்ணைக் கொண்ட அதிவிரைவு தொடருந்து ஒவ்வொரு சனிக்கிழமைகளிலும் ஹவுரா சந்திப்பில் இருந்து கிளம்பி மணிக்கு 63 கிலோமீட்டர் வேகத்தில் இயக்கப்பட்டு 2285 கிலோ மீட்டர் பயணித்து 37 மணி நேரம் (மூன்று நாட்கள்) கழித்து திங்கட்கிழமை அதிகாலை 6 மணியளவில் <ref target="https://ta.wikipedia.org/wiki/எர்ணாகுளம்_சந்திப்பு">எர்ணாகுளம் சந்திப்பு</ref> சென்றடைகிறது.</p>
வண்டி எண் 22878
<p>மறுமார்க்கமாக 22878 என்ற எண்ணைக் கொண்ட அதிவிரைவு தொடருந்து  ஒவ்வொரு செவ்வாய் கிழமைகளிலும் <ref target="https://ta.wikipedia.org/wiki/எர்ணாகுளம்">எர்ணாகுளம்</ref> சந்திப்பில் இருந்து நள்ளிரவு 12.30 மணிக்கு கிளம்பி மணிக்கு 60 கிலோமீட்டர் வேகத்தில் இயக்கப்பட்டு 2285 கிலோ மீட்டர் தூரம் 22 நிறுத்தங்களை கடந்து பயணித்து 38 மணி  15 நிமிட நேரம் (மூன்று நாட்கள்) கழித்து மதியம் 3 மணிக்கு <ref target="https://ta.wikipedia.org/wiki/ஹவுரா_சந்திப்பு">ஹவுரா சந்திப்பு</ref> சென்றடைகிறது.<ref target="https://ta.wikipedia.org/wiki/முதற்_பக்கம்#cite_note-3">[2]</ref><ref target="https://ta.wikipedia.org/wiki/முதற்_பக்கம்#cite_note-4">[3]</ref><ref target="https://ta.wikipedia.org/wiki/முதற்_பக்கம்#cite_note-5">[4]</ref><ref target="https://ta.wikipedia.org/wiki/முதற்_பக்கம்#cite_note-6">[5]</ref><ref target="https://ta.wikipedia.org/wiki/முதற்_பக்கம்#cite_note-7">[6]</ref></p>
<p>இந்த தொடருந்து <ref target="https://ta.wikipedia.org/wiki/கொச்சி">கொச்சி</ref>, <ref target="https://ta.wikipedia.org/wiki/கோயம்புத்தூர்">கோயம்புத்தூர்</ref>, <ref target="https://ta.wikipedia.org/wiki/ஒங்கோல்">ஒங்கோல்</ref>,<ref target="https://ta.wikipedia.org/wiki/ஏலூரு">ஏலூரு</ref>, <ref target="https://ta.wikipedia.org/wiki/ராஜமுந்திரி">ராஜமுந்திரி</ref>, <ref target="https://ta.wikipedia.org/wiki/விஜயநகரம்">விஜயநகரம்</ref> போன்ற இந்தியாவின் பல முக்கிய நகரங்களை இணைக்கும் விதமாக இயக்கப்படுகிறது.  கிழக்கு இந்தியாவில் இருந்து தெற்கு இந்தியா வரை இயக்கப்பட்டு வருகிறது.</p>
வசதிகளும் புதிய அம்சங்களும்
<list type="unordered"><item>இந்த தொடருந்துகளின் சிறப்பு அம்சம், இவை முற்றிலும் பதிவுசெய்யப்படாத/பொது பயணிகள் பயணம் செய்யும் பெட்டிகள் கொண்டது.</item>
<item>கைபேசி, மடிக்கணினிகள் போன்ற மின்னணு சாதனங்கள் தொடர்ந்து உபயோகப்படுத்த மின்விசை சேர்வி(Charing Port) உள்ளது .</item>
<item>உயிரி கழிப்பறைகள் (Bio Toilets)</item>
<item>வினைல் தாள்கள்  கொண்டு  பெட்டிகளின் வெளிப்புறத் தோற்றம்  நீண்ட கால  பயன்பாடுகளுக்கு  ஏற்றவாறு  அமைக்கப்பட்டுள்ளது.</item>
<item>பாதுகாப்பு நடவடிக்கைகளுக்காக  புகைப்பிடிப்பான்  மற்றும் சிசிடிவி கேமராக்கள் அறிமுகப்படுத்தப்பட்டுள்ளது.</item>
<item>சுத்திகரிக்கப்பட்ட  தண்ணீர் வழங்கும் இயந்திரங்கள், சட்டை தாங்கிகள் அமைக்கப்பட்டுள்ளது மற்றும் அனைத்து அறிவிப்புகளும் பிரெய்லி குறியீடுகளிலும்  தற்போதுள்ளது.</item></list>
வழித்தடமும் நிறுத்துமிடங்களும்
<list type="unordered"><item><ref target="https://ta.wikipedia.org/wiki/ஹவுரா_சந்திப்பு_தொடருந்து_நிலையம்">ஹவுரா சந்திப்பு</ref></item>
<item><ref target="https://ta.wikipedia.org/wiki/காரக்பூர்_சந்திப்பு_தொடருந்து_நிலையம்">காரக்பூர் சந்திப்பு</ref></item>
<item><ref target="https://ta.wikipedia.org/wiki/பாலசோர்_தொடருந்து_நிலையம்">பாலசோர்</ref></item>
<item><ref target="https://ta.wikipedia.org/wiki/பத்ரக்_தொடருந்து_நிலையம்">பத்ரக்</ref></item>
<item><ref target="https://ta.wikipedia.org/wiki/கட்டக்_சந்திப்பு_தொடருந்து_நிலையம்">கட்டக் சந்திப்பு</ref></item>
<item><ref target="https://ta.wikipedia.org/wiki/புவனேஸ்வர்_தொடருந்து_நிலையம்">புபனேஸ்வர் சந்திப்பு</ref></item>
<item><ref target="https://ta.wikipedia.org/wiki/குர்தா_சாலை_சந்திப்பு_தொடருந்து_நிலையம்">குர்தா சாலை சந்திப்பு</ref></item>
<item><ref target="https://ta.wikipedia.org/wiki/பிரம்பூர்_தொடருந்து_நிலையம்">பிரம்பூர்</ref></item>
<item><ref target="https://ta.wikipedia.org/wiki/பலாசா_தொடருந்து_நிலையம்">பலாசா</ref></item>
<item><ref target="https://ta.wikipedia.org/wiki/ஸ்ரீகுளம்_சாலை_சந்திப்பு_தொடருந்து_நிலையம்">ஸ்ரீகுளம் சாலை சந்திப்பு</ref></item>
<item><ref target="https://ta.wikipedia.org/wiki/விஜயநகர_சந்திப்பு_தொடருந்து_நிலையம்">விஜயநகர சந்திப்பு</ref></item>
<item><ref target="https://ta.wikipedia.org/wiki/துவ்வாடா_தொடருந்து_நிலையம்">துவ்வாடா</ref></item>
<item><ref target="https://ta.wikipedia.org/wiki/ராஜமுந்திரி_தொடருந்து_நிலையம்">ராஜமுந்திரி</ref></item>
<item><ref target="https://ta.wikipedia.org/wiki/ஏலூரு_தொடருந்து_நிலையம்">ஏலூரு</ref></item>
<item><ref target="https://ta.wikipedia.org/wiki/விஜயவாடா_தொடருந்து_நிலையம்">விஜயவாடா</ref></item>
<item><ref target="https://ta.wikipedia.org/wiki/ஓங்கோல்_தொடருந்து_நிலையம்">ஓங்கோல்</ref></item>
<item><ref target="https://ta.wikipedia.org/wiki/ரேணிகுண்டா_சந்திப்பு_தொடருந்து_நிலையம்">ரேணிகுண்டா சந்திப்பு</ref></item>
<item><ref target="https://ta.wikipedia.org/wiki/காட்பாடி_சந்திப்பு_தொடருந்து_நிலையம்"> காட்பாடி சந்திப்பு</ref></item>
<item><ref target="https://ta.wikipedia.org/wiki/ஜோலார்பேட்டை_சந்திப்பு_தொடருந்து_நிலையம்"> ஜோலார்பேட்டை சந்திப்பு</ref></item>
<item><ref target="https://ta.wikipedia.org/wiki/சேலம்_சந்திப்பு_தொடருந்து_நிலையம்"> சேலம் சந்திப்பு</ref></item>
<item>[[ஈரோடு சந்திப்பு}]]</item>
<item><ref target="https://ta.wikipedia.org/wiki/கோயம்புத்தூர்_தொடருந்து_நிலையம்">கோயம்புத்தூர் சந்திப்பு</ref></item>
<item><ref target="https://ta.wikipedia.org/wiki/பாலக்கோடு_தொடருந்து_நிலையம்">பாலக்காடு சந்திப்பு</ref></item>
<item><ref target="https://ta.wikipedia.org/wiki/திருச்சூர்_சந்திப்பு_தொடருந்து_நிலையம்"> திருச்சூர் சந்திப்பு</ref></item>
<item><ref target="https://ta.wikipedia.org/wiki/எர்ணாகுளம்_நகரத்_தொடருந்து_நிலையம்">எர்ணாகுளம் சந்திப்பு</ref></item></list>
குறிப்புகள்
<p>பதினாறு பொதுப்பெட்டிகளைக் கொண்ட இந்த தொடருந்தே பதினைந்து அந்த்யோதயா விரைவு வண்டிகளில் முதன்முதலாக இயக்கப்பட்டதாகும்.</p>
</text></body></html>