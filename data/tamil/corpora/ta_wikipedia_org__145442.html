<html><body><text id="wikipedia_ta_wikipedia_org__145442.html" ns="0" revid="3236243" sourceurl="https://ta.wikipedia.org/wiki/%E0%AE%8E%E0%AE%AE%E0%AF%8D._%E0%AE%9A%E0%AE%B0%E0%AF%8B%E0%AE%9C%E0%AE%BE" title="எம். சரோஜா" type="wikipedia">எம். சரோஜா
<p><hi rend="bold">எம். சரோஜா</hi> (<hi rend="italic">M. Saroja</hi>)(பிறப்பு: 1933. இறப்பு: <ref target="https://ta.wikipedia.org/wiki/ஏப்ரல்_2">ஏப்ரல் 2</ref>, <ref target="https://ta.wikipedia.org/wiki/2012">2012</ref>) தென்னிந்தியத் திரைப்பட நடிகை ஆவார். இவர் நகைச்சுவை வேடங்களில் தமது கணவர் <ref target="https://ta.wikipedia.org/wiki/கே._ஏ._தங்கவேலு">கே. ஏ. தங்கவேலுவுடன்</ref> 1950 முதல் 1970 வரை பல <ref target="https://ta.wikipedia.org/wiki/தமிழ்த்_திரைப்படத்துறை">தமிழ்த் திரைப்படங்களில்</ref> நடித்துள்ளார்.</p>
திரைப்படத்துறை
<p>தன்னுடைய 14ஆம் வயதில் இயக்குநர் <ref target="https://ta.wikipedia.org/wiki/கே._சுப்பிரமணியம்">கே. சுப்பிரமணியம்</ref> அவர்களால் <ref target="https://ta.wikipedia.org/wiki/எம்._ஜி._ஆர்"> எம். ஜி. ஆருடன்</ref> <ref target="https://ta.wikipedia.org/wiki/சர்வாதிகாரி_(திரைப்படம்)">சர்வாதிகாரி (திரைப்படம்)</ref> மூலம் திரைத்துறையில் அறிமுகமானார். <ref target="https://ta.wikipedia.org/wiki/தமிழ்">தமிழ்</ref>, <ref target="https://ta.wikipedia.org/wiki/இந்தி">இந்தி</ref>, <ref target="https://ta.wikipedia.org/wiki/தெலுங்கு_மொழி">தெலுங்கு</ref>, <ref target="https://ta.wikipedia.org/wiki/கன்னடம்">கன்னடம்</ref> ஆகிய மொழிகளில் 300க்கும் மேற்பட்டத் திரைப்படங்களில் நடித்துள்ளார். இவரது குறிப்பிடத்தக்கத் திரைப்படங்களாக <ref target="https://ta.wikipedia.org/wiki/கல்யாணப்_பரிசு">கல்யாணப் பரிசு</ref>, <ref target="https://ta.wikipedia.org/wiki/அறிவாளி">அறிவாளி</ref>, <ref target="https://ta.wikipedia.org/wiki/வணங்காமுடி">வணங்காமுடி</ref>, <ref target="https://ta.wikipedia.org/wiki/மருதநாட்டு_வீரன்">மருதநாட்டு வீரன்</ref>, பூலோக ரம்பை , <ref target="https://ta.wikipedia.org/wiki/அரசிளங்குமரி">அரசிளங்குமரி</ref>, <ref target="https://ta.wikipedia.org/wiki/வண்ணக்கிளி">வண்ணக்கிளி</ref>, <ref target="https://ta.wikipedia.org/wiki/தேன்_நிலவு">தேன் நிலவு</ref>, <ref target="https://ta.wikipedia.org/wiki/திருடாதே">திருடாதே</ref> உள்ளிட்டவை அமைந்தன. இவர் திரைப்படங்கள் மட்டுமின்றி நாடகங்களிலும் நடித்துள்ளார்.<ref target="https://ta.wikipedia.org/wiki/முதற்_பக்கம்#cite_note-TAMIL-1">[1]</ref><ref target="https://ta.wikipedia.org/wiki/முதற்_பக்கம்#cite_note-AP-2">[2]</ref></p>
இல்வாழ்க்கை
<p><ref target="https://ta.wikipedia.org/wiki/நடிகர்">நடிகர்</ref> <ref target="https://ta.wikipedia.org/wiki/கே._ஏ._தங்கவேலு"> கே. ஏ. தங்கவேலுவும்</ref> சரோஜாவும் ஜோடியாக 50 படங்களுக்கு மேல் நடித்த பிறகு, 1958ஆம் ஆண்டு <ref target="https://ta.wikipedia.org/wiki/காதல்_திருமணம்">காதல் திருமணம்</ref> புரிந்தார்.<ref target="https://ta.wikipedia.org/wiki/முதற்_பக்கம்#cite_note-TAMIL-1">[1]</ref><ref target="https://ta.wikipedia.org/wiki/முதற்_பக்கம்#cite_note-AP-2">[2]</ref></p>
மரணம்
<p><ref target="https://ta.wikipedia.org/wiki/சென்னை">சென்னை</ref> <ref target="https://ta.wikipedia.org/wiki/தியாகராய_நகர்">தியாகராய நகரில்</ref> வசித்து வந்த சரோஜா <ref target="https://ta.wikipedia.org/wiki/ஏப்ரல்_2">ஏப்ரல் 2</ref>, <ref target="https://ta.wikipedia.org/wiki/2012">2012</ref> அன்று தமது 82வது அகவையில் மாரடைப்பால் காலமானார்.<ref target="https://ta.wikipedia.org/wiki/முதற்_பக்கம்#cite_note-TAMIL-1">[1]</ref><ref target="https://ta.wikipedia.org/wiki/முதற்_பக்கம்#cite_note-AP-2">[2]</ref></p>
விருதுகள்
<p>சரோஜா தமிழக அரசின் கலைமாமணி விருதினைப் பெற்றுள்ளார்.<ref target="https://ta.wikipedia.org/wiki/முதற்_பக்கம்#cite_note-TAMIL-1">[1]</ref> 2002ஆம் ஆண்டு தமிழக அரசின் திரைப்பட சிறப்பு விருதான சிவாஜி கணேசன் விருதினைப் பெற்றார்.</p>
</text></body></html>