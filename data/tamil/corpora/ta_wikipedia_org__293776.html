<html><body><text id="wikipedia_ta_wikipedia_org__293776.html" ns="0" revid="2915278" sourceurl="https://ta.wikipedia.org/wiki/%E0%AE%B8%E0%AF%8D%E0%AE%9F%E0%AF%86%E0%AE%AA%E0%AF%8D%E0%AE%AA%E0%AF%87_%E0%AE%95%E0%AE%AE%E0%AF%8D%E0%AE%AA%E0%AE%B3%E0%AE%BF_%E0%AE%AF%E0%AE%BE%E0%AE%A9%E0%AF%88" title="ஸ்டெப்பே கம்பளி யானை" type="wikipedia">ஸ்டெப்பே கம்பளி யானை

<p><hi rend="bold">ஸ்டெப்பே கம்பளி யானை</hi> அல்லது <hi rend="bold">ஸ்டெப்பே மாமூத்</hi> (Steppe mammoth) என்பது ஓர் அற்றுவிட்ட யானை இனம் ஆகும். இது <ref target="https://ta.wikipedia.org/wiki/எலிபன்டிடே">எலிபன்டிடே</ref> குடும்பத்தைச் சேர்ந்ததாகும். இவை மத்திய பெளெய்ஸ்டோசீன் காலத்தில் அதாவது 600,000 தொடக்கம் 370,000 வருடங்களுக்கு முற்பட்ட காலப்பகுதியில் <ref target="https://ta.wikipedia.org/wiki/யுரேசியா">யுரேசியாவின்</ref> பெரும்பாலாலும் வட பகுதிகள் முழுவதும் பரந்து வாழ்ந்து வந்தன. <ref target="https://ta.wikipedia.org/wiki/மாமூத்தஸ்_மெரிடயோனெயில்சு">மாமூத்தஸ் மெரிடயோனெயில்சு</ref> எனும் மாமூத் இனத்தில் இருந்து சைபீரியாவில் ஸ்டெப்பே கம்பளி யானை இனம் பரிணாமம் அடைந்தது. இதுவே ஸ்டெப்பே மாமூத், துந்திரா யானை ஆகியவற்றின் பரிணாமத்தின் முதற்படி ஆகும்.</p>
தோற்றம்
<p><ref target="https://ta.wikipedia.org/wiki/மாமூத்தஸ்_மெரிடயோனெயில்சு">மாமூத்தஸ் மெரிடயோனெயில்சு</ref> போன்று ஸ்டெப்பே மாமூத்களும் சிறிய மண்டையோட்டையும் சிறிய தாடையையும் கொண்டுள்ளன. ஆண் ஸ்டெப்பே கம்பளி யானைகளின் தந்தங்கள் வளைந்த தோற்றத்தைக் கொண்டதாக இருப்பதுடன் சராசரியாக 5.2 மீற்றர்கள் நீளத்தை உடையனவாகவும் அமைகின்றன. அத்துடன் பெண் யானைகள் சற்று மெலிந்ததும் சிறிது சாய்வானதுமான தந்தங்களைக் கொண்டுள்ளன. இவ்வகை யானைகளின் சராசரி உயரம் நான்கு மீற்றர்கள் ஆகும்.<ref target="https://ta.wikipedia.org/wiki/முதற்_பக்கம்#cite_note-2">[2]</ref> அத்துடன் பொதுவாக இவற்றின் சராசரி எடை 24 தொன்கள் எடையில் காணப்பட்டன.</p>
</text></body></html>