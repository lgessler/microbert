<html><body><text id="wikipedia_ta_wikipedia_org__146730.html" ns="0" revid="3438061" sourceurl="https://ta.wikipedia.org/wiki/%E0%AE%95%E0%AE%A8%E0%AF%8D%E0%AE%A4%E0%AE%B0%E0%AF%8D%E0%AE%B5%E0%AE%A9%E0%AF%8D_(%E0%AE%8E%E0%AE%B4%E0%AF%81%E0%AE%A4%E0%AF%8D%E0%AE%A4%E0%AE%BE%E0%AE%B3%E0%AE%B0%E0%AF%8D)" title="கந்தர்வன் (எழுத்தாளர்)" type="wikipedia">கந்தர்வன் (எழுத்தாளர்)
<p><hi rend="bold">கந்தர்வன்</hi> (<ref target="https://ta.wikipedia.org/wiki/பெப்ரவரி_3">பெப்ரவரி 3</ref>, <ref target="https://ta.wikipedia.org/wiki/1944">1944</ref> - <ref target="https://ta.wikipedia.org/wiki/ஏப்ரல்_22">ஏப்ரல் 22</ref>, <ref target="https://ta.wikipedia.org/wiki/2004">2004</ref>) தமிழக எழுத்தாளரும், கவிஞரும், தொழிற்சங்கவாதியும் ஆவார்.</p>
வாழ்க்கைக் குறிப்பு
<p>கந்தர்வனின் இயற்பெயர் நாகலிங்கம். <ref target="https://ta.wikipedia.org/wiki/இராமநாதபுரம்_மாவட்டம்">இராமநாதபுரம் மாவட்டம்</ref>, <ref target="https://ta.wikipedia.org/wiki/சிக்கல்">சிக்கல்</ref> என்னும் ஊரைச் சார்ந்தவர். கணேசன், கனகம்மாள் ஆகியோருக்குப் பிறந்தவர். 29 வயதில் அரசுப்பணிக்கு வந்த கந்தர்வன் தொழிற்சங்கவாதியாகத் தீவிரமாக இயங்கியவர். அவசரநிலை காலத்தில் 19 மாதங்கள் வேலையிழந்து பின்னர் மீண்டும் பணியேற்றவர்.</p>
இலக்கிய வாழ்வு
<p><ref target="https://ta.wikipedia.org/wiki/1970கள்">70-களின்</ref> தொடக்கத்தில் உருவான மக்கள் எழுத்தாளர் சங்கத்தைத் தோற்றுவித்தவர்களில் ஒருவர். பின்னர் தமிழ்நாடு முற்போக்கு எழுத்தாளர் சங்கத்தின் துணைத்தலைவராகித் தம் இறுதிக்காலம் வரை பங்களிப்புச் செய்தவர். எழுத்தாளர் <ref target="https://ta.wikipedia.org/wiki/ஜெயகாந்தன்">ஜெயகாந்தனால்</ref> "இலக்கியச் சிந்தனை' விருதுக்குத் தேர்வு செய்யப்பட்ட இவரது "மைதானத்து மரங்கள்' கதை, 12-ஆம் வகுப்பு தமிழ்த் துணைப்பாட நூலில் பாடமாக இடம்பெற்றது. பல கல்லூரிகள், பல்கலைக்கழகங்களின் பாடத்திட்டத்தில் இடம்பெற்ற இவருடைய படைப்புகள் குறித்துப் பலரும் ஆய்வு நிகழ்த்தி வருகின்றனர். ஆண்டுதோறும் இவரது நினைவாகச் சிறுகதைப் போட்டி ஒன்று நடத்தப்பட்டு பரிசு வழங்கப்படுகிறது.</p>
படைப்புகள்
கவிதை நூல்கள்
<list type="unordered"><item>கிழிசல்கள்,</item>
<item>மீசைகள்,</item>
<item>சிறைகள்,</item>
<item>கந்தர்வன் கவிதைகள்</item></list>
சிறுகதைத் தொகுப்பு நூல்கள்
<list type="unordered"><item>சாசனம்,</item>
<item>பூவுக்குக் கீழே,</item>
<item>கொம்பன்,</item>
<item>ஒவ்வொரு கல்லாய்,</item>
<item>அப்பாவும் மகனும்</item>
<item>தண்ணீர்</item></list>
உசாத்துணை
<list type="unordered"><item><ref target="http://www.sirukathaigal.com/tag/%E0%AE%95%E0%AE%A8%E0%AF%8D%E0%AE%A4%E0%AE%B0%E0%AF%8D%E0%AE%B5%E0%AE%A9%E0%AF%8D/">கந்தர்வன் - சிறுகதைகள்</ref></item>
<item><ref target="http://www.dinamani.com/edition/story.aspx?artid=575417&amp;SectionID=179&amp;MainSectionID=179&amp;SectionName=Tamil%20Mani&amp;SEO=">இலக்கியப் போராளி இனிய கந்தர்வன்</ref>, முனைவர் சி.சேதுபதி, தினமணி, ஏப்ரல் 01, 2012</item>
<item><ref target="http://www.sirukathaigal.com/%E0%AE%95%E0%AF%81%E0%AE%9F%E0%AF%81%E0%AE%AE%E0%AF%8D%E0%AE%AA%E0%AE%AE%E0%AF%8D/%E0%AE%92%E0%AE%B5%E0%AF%8D%E0%AE%B5%E0%AF%8A%E0%AE%B0%E0%AF%81-%E0%AE%95%E0%AE%B2%E0%AF%8D%E0%AE%B2%E0%AE%BE%E0%AE%AF%E0%AF%8D/#more-14767">ஒரு வலைப்பூவில் கந்தர்வனின் சிறுகதை </ref>*</item>
<item><ref target="http://www.thinnai.com/index.php?module=displaystory&amp;story_id=60404295&amp;format=print&amp;edition_id=20040429">திண்ணையில் ஒரு கட்டுரை</ref> <ref target="https://web.archive.org/web/20160306035836/http://www.thinnai.com/index.php?module=displaystory&amp;story_id=60404295&amp;format=print&amp;edition_id=20040429">பரணிடப்பட்டது</ref> 2016-03-06 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref>*</item>
<item><ref target="http://www.jeyamohan.in/?p=6196">எழுத்தாளர் ஜெயமோகன் கந்தர்வன் குறித்து</ref>*</item>
<item><ref target="http://satamilselvan.blogspot.in/2011/10/10.html">ச.தமிழ்செல்வன் கந்தர்வன் குறித்து</ref>*</item>
<item><ref target="http://thoguppukal.wordpress.com/2011/02/24/%E0%AE%9A%E0%AE%BE%E0%AE%9A%E0%AE%A9%E0%AE%AE%E0%AF%8D-%E0%AE%95%E0%AE%A8%E0%AF%8D%E0%AE%A4%E0%AE%B0%E0%AF%8D%E0%AE%B5%E0%AE%A9%E0%AF%8D/">ஒரு சிறுகதை</ref> <ref target="https://web.archive.org/web/20160908173315/https://thoguppukal.wordpress.com/2011/02/24/%e0%ae%9a%e0%ae%be%e0%ae%9a%e0%ae%a9%e0%ae%ae%e0%af%8d-%e0%ae%95%e0%ae%a8%e0%af%8d%e0%ae%a4%e0%ae%b0%e0%af%8d%e0%ae%b5%e0%ae%a9%e0%af%8d/">பரணிடப்பட்டது</ref> 2016-09-08 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref>*</item>
<item><ref target="http://azhiyasudargal.blogspot.in/2009/08/blog-post_4460.html">எஸ்.ராமகிருஷ்ணன் கந்தர்வன் குறித்து</ref>*</item></list>
</text></body></html>