<html><body><text id="wikipedia_ta_wikipedia_org__510302.html" ns="0" revid="3364394" sourceurl="https://ta.wikipedia.org/wiki/%E0%AE%87%E0%AE%B2%E0%AF%86%E0%AE%A9%E0%AE%BF%E0%AE%A9%E0%AF%8D_%E0%AE%B0%E0%AE%95%E0%AF%81%E0%AE%B5%E0%AE%A9%E0%AF%8D%E0%AE%B7%E0%AE%BF" title="இலெனின் ரகுவன்ஷி" type="wikipedia">இலெனின் ரகுவன்ஷி
<p><hi rend="bold">இலெனின் ரகுவன்ஷி</hi> (Lenin Raghuvanshi) ஒரு <ref target="https://ta.wikipedia.org/wiki/தலித்">தலித்</ref> உரிமை ஆர்வலரும், அரசியல் சிந்தனையாளரும், இந்தியாவைச் சேர்ந்த சமூகத் தொழில்முனைவோரும் ஆவார். <ref target="https://ta.wikipedia.org/wiki/முதற்_பக்கம்#cite_note-1">[1]</ref> <ref target="https://ta.wikipedia.org/wiki/முதற்_பக்கம்#cite_note-2">[2]</ref> <ref target="https://ta.wikipedia.org/wiki/முதற்_பக்கம்#cite_note-3">[3]</ref> <ref target="https://ta.wikipedia.org/wiki/முதற்_பக்கம்#cite_note-4">[4]</ref> மனித உரிமைகள் தொடர்பான மக்கள் விழிப்புணர்வு குழுவின் நிறுவன உறுப்பினர்களில் ஒருவரான இவர்,  இது சமூகத்தின் ஒடுக்கப்பட்ட பிரிவுகளின் முன்னேற்றத்திற்காக செயல்படுகிறது. <ref target="https://ta.wikipedia.org/wiki/முதற்_பக்கம்#cite_note-5">[5]</ref> குவாங்ஜு மனித உரிமைகள் விருது (2007), <ref target="https://ta.wikipedia.org/wiki/முதற்_பக்கம்#cite_note-Gwangju-6">[6]</ref> ஆச்சா நட்சத்திர அமைதி விருது (2008), <ref target="https://ta.wikipedia.org/wiki/முதற்_பக்கம்#cite_note-ACHA-7">[7]</ref> வீமர் நகரத்தின் சர்வதேச மனித உரிமைகள் விருது (2010), பிரெஞ்சு குடியரசின் மனித உரிமைகளுக்கான சிறப்பு குறிப்புகள் பரிசு (2018)  <ref target="https://ta.wikipedia.org/wiki/முதற்_பக்கம்#cite_note-https://www.youthkiawaaz.com/2018/11/special-mentions-prize-of-human-rights-of-the-french-republic-to-lenin-raghuvanshi/-8">[8]</ref> பொது அமைதி பரிசு (2018). <ref target="https://ta.wikipedia.org/wiki/முதற்_பக்கம்#cite_note-9">[9]</ref> <ref target="https://ta.wikipedia.org/wiki/முதற்_பக்கம்#cite_note-10">[10]</ref> கர்மவீர் மகாரத்னா விருது (2019) போன்ற விருதுகளுடன் இவரது படைப்புகள் அங்கீகரிக்கப்பட்டுள்ளன. <ref target="https://ta.wikipedia.org/wiki/முதற்_பக்கம்#cite_note-auto1-11">[11]</ref> <ref target="https://ta.wikipedia.org/wiki/முதற்_பக்கம்#cite_note-auto3-12">[12]</ref> <ref target="https://ta.wikipedia.org/wiki/முதற்_பக்கம்#cite_note-auto2-13">[13]</ref> <ref target="https://ta.wikipedia.org/wiki/முதற்_பக்கம்#cite_note-auto-14">[14]</ref> ஆண்பால் சார்ந்து இயங்கும் ஆண்பால் சார்ந்து இயங்கும் இராணுவவாத மரபுகளை ஆயுதமாகப் பயன்படுத்துவதைத் தடுக்கும் முயற்சிகளில் ஒரு உந்து சக்தியாக செயல்பட்டதற்காகவும், உலகில் அமைதிக்கான நிலைமைகளை மேம்படுத்துவதில் இவர் செய்த பங்களிப்புக்காகவும்,  இவர் <ref target="https://ta.wikipedia.org/wiki/அமைதிக்கான_நோபல்_பரிசு">அமைதிக்கான நோபல் பரிசுக்கு</ref> பரிந்துரைக்கப்பட்டார்.  <ref target="https://ta.wikipedia.org/wiki/முதற்_பக்கம்#cite_note-15">[15]</ref></p>
சொந்த வாழ்க்கை
<p>இலெனின் ரகுவன்ஷி 1970 மே 18 அன்று சுரேந்திரநாத் சிங் மற்றும் ஸ்ரீமதி சாவித்ரி தேவி ஆகியோருக்கு உயர் சாதி இந்து குடும்பத்தில் பிறந்தார். <ref target="https://ta.wikipedia.org/wiki/முதற்_பக்கம்#cite_note-16">[16]</ref> இவரது தாத்தா சாந்தி குமார் சிங், காந்திய சுதந்திர போராட்ட வீரர். இலெனின் 1994ஆம் ஆண்டில் <ref target="https://ta.wikipedia.org/wiki/அரித்துவார்">அரித்வாரில்</ref> உள்ள குருகுல் கங்காரி, மாநில ஆயுர்வேத மருத்துவக் கல்லூரியில் ஆயுர்வேதம், நவீன மருத்துவம் மற்றும் அறுவை சிகிச்சை ஆகியவற்றில் இளங்கலைப் படிப்பை மேற்கொண்டார். லெனின் ஒரு பிரபலமான சமூக ஆர்வலரான <ref target="https://ta.wikipedia.org/wiki/முதற்_பக்கம்#cite_note-17">[17]</ref> சுருதி நாகவன்ஷி என்பவரை 1992 பிப்ரவரி 22 அன்று திருமணம் செய்து கொண்டார். இவர்களுக்கு கபீர் கருணிக் என்ற ஒரு மகன் இருக்கிறார். <ref target="https://ta.wikipedia.org/wiki/முதற்_பக்கம்#cite_note-18">[18]</ref> கபீர் தேசிய அளவிலான <ref target="https://ta.wikipedia.org/wiki/மேடைக்_கோற்பந்தாட்டம்">மேடைக் கோற்பந்தாட்ட</ref> வீரர் ஆவார். <ref target="https://ta.wikipedia.org/wiki/முதற்_பக்கம்#cite_note-19">[19]</ref> இவரும் இவரது மனைவியும் <ref target="https://ta.wikipedia.org/wiki/பௌத்தம்">பௌத்த</ref> மதத்திற்கு மாறினர் . </p>
ஆரம்ப ஆண்டுகள்
<p>ஆரம்பத்தில் இருந்தே இலெனின் சாதி அமைப்பின் மேல் வெறுப்புடன் இருந்தார். இவர் தனது உயர் சாதி இந்து வளர்ப்பை "நிலப்பிரபுத்துவ அமைப்பு" என்று குறிப்பிடுகிறார். <ref target="https://ta.wikipedia.org/wiki/முதற்_பக்கம்#cite_note-Ashoka-20">[20]</ref> இது இவரை சமூக செயல்பாட்டின் பால் ஈர்த்தது. இவர் தனது 23 வயதில் (1993) <ref target="https://ta.wikipedia.org/wiki/ஐக்கிய_நாடுகள்_அவை">ஐக்கிய நாடுகள் அவையின்</ref> இளைஞர் அமைப்பின் உத்தரபிரதேசத்தின் தலைவரானார். </p>
<p>பிரதான சமூகத்தில் இவர் வெளிப்பட்டதன் மூலம், சாதிவாதம் அனைத்து துறைகளிலும் இருப்பதை  உணர்ந்தார். இந்திய அரசாங்கம் அதன் இடஒதுக்கீடு கொள்கைகளுடன் பிரச்சினையை கையாண்டு அதை வற்றாததாக மாற்றியதால், இவர் அவர்களின் குரல்களைக் கேட்பதன் மூலம் அவர்களை மேம்படுத்தும் பாதையைத் தேர்ந்தெடுத்தார். இவர் தனது மனைவி, வரலாற்றாசிரியர் மகேந்திர பிரதாப், இசைக்கலைஞர் <ref target="https://web.archive.org/web/20120611062905/http://www.panditvikashmaharaj.com/">விகாஷ் மகாராஜ்</ref>, கவிஞர் ஞானேத்ரா பாட்டி ஆகியோருடன் சேர்ந்து 1996 ஆம் ஆண்டில் மனித உரிமைகள் தொடர்பான மக்கள் விழிப்புணர்வு குழுவை (பி.வி.சி.ஆர்) நிறுவினார்.</p>


வெளி இணைப்புகள்
<list type="unordered"><item><ref target="http://leninraghuvanshi.com/">அதிகாரப்பூர்வ இணையதளம்</ref></item>
<item><ref target="https://relentlessmindspodcast.com/dr-lenin-raghuvanshi-on-the-caste-system-in-india-slavery-in-modern-times/">Dr. Lenin Raghuvanshi on: The Caste System in India: Slavery in modern time.</ref> <ref target="https://web.archive.org/web/20210122221221/https://relentlessmindspodcast.com/dr-lenin-raghuvanshi-on-the-caste-system-in-india-slavery-in-modern-times/">பரணிடப்பட்டது</ref> 2021-01-22 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="https://www.ashoka.org/en-in/fellow/lenin-raghuvanshi/">Ashoka Fellow Lenin Raghuvanshi</ref></item>
<item><ref target="https://www.youtube.com/watch?v=QneeF845MfE&amp;feature=emb_title/">Film about the work of Lenin Raghuvanshi</ref></item>
<item><ref target="https://www.dig-ev.de/25-jahre-pvchr-peoples-vigilance-committee-on-human-rights/">Work of Lenin and Helma Ritscher for Indo-German relationship</ref> <ref target="https://web.archive.org/web/20210124145341/https://www.dig-ev.de/25-jahre-pvchr-peoples-vigilance-committee-on-human-rights/">பரணிடப்பட்டது</ref> 2021-01-24 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="https://www.youtube.com/watch?v=EPFNvJOcQAI&amp;feature=youtu.be&amp;fbclid=IwAR0xbJf4u2_sv4Owki308SEjxDyz5uQqN13k02JbrWC-xtwZbb-Pi6PUvfM/">Talk with Lenin by Sarsij Shekhar Narayan (Hindi)</ref></item></list>
</text></body></html>