<html><body><text id="wikipedia_ta_wikipedia_org__206809.html" ns="0" revid="3445266" sourceurl="https://ta.wikipedia.org/wiki/%E0%AE%AE._%E0%AE%87%E0%AE%B0%E0%AE%BE%E0%AE%9A%E0%AF%87%E0%AE%A8%E0%AF%8D%E0%AE%A4%E0%AE%BF%E0%AE%B0%E0%AE%A9%E0%AF%8D" title="ம. இராசேந்திரன்" type="wikipedia">ம. இராசேந்திரன்
<p><hi rend="bold">ம. இராசேந்திரன்</hi> (<hi rend="italic">M. Rajendran</hi>) <ref target="https://ta.wikipedia.org/wiki/தமிழ்ப்_பல்கலைக்கழகம்,_தஞ்சாவூர்">தஞ்சை தமிழ்ப்பல்கலைக் கழகத்தின்</ref> துணைவேந்தராகப் பொறுப்பு வகித்தவர். இவர் தமிழ்ப் பேராசிரியர், எழுத்தாளர் மற்றும் <ref target="https://ta.wikipedia.org/wiki/கணையாழி_(இதழ்)">கணையாழி</ref> இதழின் வெளியீட்டாளரும் ஆவார். இவர் <ref target="https://ta.wikipedia.org/wiki/கோயம்புத்தூர்">கோயம்புத்தூரில்</ref> 2010 ஆம் ஆண்டில் நடந்த <ref target="https://ta.wikipedia.org/wiki/உலகத்_தமிழ்ச்_செம்மொழி_மாநாடு">உலகத் தமிழ்ச் செம்மொழி மாநாட்டின்</ref> ஆய்வரங்க ஒருங்கிணைப்பாளர்.</p>
பிறப்பு
<p>ம. இராசேந்திரனுக்கு <ref target="https://ta.wikipedia.org/wiki/திருவாரூர்_மாவட்டம்">திருவாரூர் மாவட்டம்</ref> <ref target="https://ta.wikipedia.org/wiki/குடவாசல்">குடவாயில்</ref> சொந்த ஊர் ஆகும். தவிலிசைக் கலைஞர் மகாதேவனுக்கும் ஞானம்பாளுக்கும் அதே மாவட்டத்தைச் சேர்ந்த <hi rend="bold">அன்னவாசல்</hi> என்னும் சிற்றூரில் இராசேந்திரன் தலைமகனாகப் பிறந்தார்.<ref target="https://ta.wikipedia.org/wiki/முதற்_பக்கம்#cite_note-maraa-1">[1]</ref></p>
கல்வி
<p>ம. இராசேந்திரன் பிறந்த ஓராண்டிற்குள்ளேயே அவர் தந்தை காலமாகிவிட்டார். அதனால் அவர் தன் தாய்மாமன் ஆதரவில் பள்ளிப் படிப்பைத் தொடங்கினார். <ref target="https://ta.wikipedia.org/wiki/திருவையாறு">திருவையாறு</ref> அரசர் கல்லூரியில் பயின்று புலவர் பட்டம் பெற்றார். அங்கு கோபாலய்யர் கல்லூரி முதல்வராகவும் இவருக்கு ஆசிரியராகவும் இருந்தார்.<ref target="https://ta.wikipedia.org/wiki/முதற்_பக்கம்#cite_note-maraa-1">[1]</ref> பின்னர் எம்.ஏ தமிழ் மற்றும் எம்.பில் ஆகியவற்றை சென்னை <ref target="https://ta.wikipedia.org/wiki/பச்சையப்பன்_கல்லூரி">பச்சையப்பன் கல்லூரியில்</ref> படித்தார். தத்துவவியலில் 1984ஆம் ஆண்டு முனைவர் பட்டத்தை பெற்றுள்ளார். மெக்கன்சியின் சுவடிகளில் (1754-1821) ஆய்வுசெய்து முனைவர் பட்டம் பெற்றார்.<ref target="https://ta.wikipedia.org/wiki/முதற்_பக்கம்#cite_note-Rajendran-2">[2]</ref></p>
பணி
<p>இராசேந்திரன் தமிழ்நாடு அரசில் பின்வரும் பொறுப்புகளை வகித்தார்<ref target="https://ta.wikipedia.org/wiki/முதற்_பக்கம்#cite_note-maraa1-3">[3]</ref>:</p>
<list type="ordered"><item><hi rend="bold">தமிழாய்வாளர்</hi>, <ref target="https://ta.wikipedia.org/wiki/அரசினர்_கீழ்த்திசைச்_சுவடிகள்_ஆய்வு_நூலகம்">அரசினர் கீழ்த்திசைச் சுவடிகள் ஆய்வு நூலகம்</ref>, சென்னை. 1974 முதல் 1986.<ref target="https://ta.wikipedia.org/wiki/முதற்_பக்கம்#cite_note-Rajendran-2">[2]</ref># <hi rend="bold">உதவிப்பேராசிரியர்</hi>, தமிழ்த்துறை <ref target="https://ta.wikipedia.org/wiki/பச்சையப்பன்_கல்லூரி">பச்சையப்பன் கல்லூரி</ref> (மாலைநேரம்), சென்னை. 1980-81</item>
<item><hi rend="bold">சிறப்புத்தகைமை விரிவுரையாளர்</hi>, தமிழ்ப் பல்கலைக் கழகம், தஞ்சாவூர்.  - 1986 - 1989  <ref target="https://ta.wikipedia.org/wiki/முதற்_பக்கம்#cite_note-Rajendran-2">[2]</ref></item>
<item><hi rend="bold">ஆய்வுப்பணி தனிஅலுவலர்</hi>, <ref target="https://ta.wikipedia.org/wiki/உலகத்_தமிழாராய்ச்சி_நிறுவனம்">உலகத் தமிழாராய்ச்சி நிறுவனம்</ref>  – இரண்டாண்டுகள்</item>
<item><hi rend="bold">துணை-இயக்குநர்</hi>, மொழிபெயர்ப்புத்துறை, 1993 - 1996</item>
<item><hi rend="bold">இயக்குநர்</hi>, மொழிபெயர்ப்புத்துறை, 1996 - 1999</item>
<item><hi rend="bold">இயக்குநர்</hi>, தமிழ் வளர்ச்சித்துறை, சென்னை. – (1.4.1999 முதல் 17.6.2008 வரை)<ref target="https://ta.wikipedia.org/wiki/முதற்_பக்கம்#cite_note-GOTTD-4">[4]</ref></item>
<item><hi rend="bold">தனி அலுவலர்</hi> (பொறுப்பு), <ref target="https://ta.wikipedia.org/wiki/குறள்_பீடம்">குறள் பீடம்</ref> - 2001-2003</item>
<item><hi rend="bold">இயக்குநர்</hi> (பொறுப்பு), அகரமுதலித் திட்டம். 2008</item>
<item><hi rend="bold">இயக்குநர்</hi> (பொறுப்பு), உலகத் தமிழாராய்ச்சி நிறுவனம், சென்னை.  – சூன் 2006 முதல் சூன் 2008 வரை <ref target="https://ta.wikipedia.org/wiki/முதற்_பக்கம்#cite_note-5">[5]</ref></item>
<item><hi rend="bold">துணைவேந்தர்</hi>, தமிழ்ப் பல்கலைக் கழகம், தஞ்சாவூர். - 19.6.2008 ஆம் நாள் முதல் 18.6.2011 ஆம் நாள் வரை.<ref target="https://ta.wikipedia.org/wiki/முதற்_பக்கம்#cite_note-GOTTD_1-6">[6]</ref><ref target="https://ta.wikipedia.org/wiki/முதற்_பக்கம்#cite_note-GOTTD_2-7">[7]</ref></item>
<item><hi rend="bold">மதிப்புறு இயக்குநர்</hi>, திராவிட மொழியியல் பள்ளி, திருவனந்தபுரம். 2009 - 2011<ref target="https://ta.wikipedia.org/wiki/முதற்_பக்கம்#cite_note-8">[8]</ref></item>
<item><hi rend="bold">கல்விக்குழு ஒருங்கிணைப்பாளர்</hi> (Coordinator of the academic committee),  உலகச் செந்தமிழ் மாநாடு, 2009 - 2010<ref target="https://ta.wikipedia.org/wiki/முதற்_பக்கம்#cite_note-9">[9]</ref></item>
<item><hi rend="bold">உறுப்பினர்</hi>, மதுரை காமராசர் பல்கலைக்கழகத் துணைவேந்தரைத் தெரிந்தெடுக்கும் குழு <ref target="https://ta.wikipedia.org/wiki/முதற்_பக்கம்#cite_note-10">[10]</ref> , <ref target="https://ta.wikipedia.org/wiki/முதற்_பக்கம்#cite_note-11">[11]</ref></item>
<item><hi rend="bold">உறுப்பினர்</hi>, திராவிடக் களஞ்சியக் குழு<ref target="https://ta.wikipedia.org/wiki/முதற்_பக்கம்#cite_note-12">[12]</ref></item>
<item><hi rend="bold">தலைவர்</hi>, தமிழ்நாடு பொதுநூலகச் சட்டத்திருத்த உயர்நிலைக்குழு<ref target="https://ta.wikipedia.org/wiki/முதற்_பக்கம்#cite_note-13">[13]</ref></item></list>
படைப்புகள்
<list type="ordered"><item>1990 அந்திப்பொழுதில் - சிறுகதைகள் -</item>
<item>1992 விடிகிற வேளையில் - சிறுகதைகள் -</item>
<item>1994 குற்றவாளிகள் - சிறுகதைகள் -</item>
<item>1996 வளர்ப்பு - சிறுகதைகள் -</item>
<item>2003 நின்றசொல் - கட்டுரைகள் - கணையாழி படைப்பகம், சென்னை.</item>
<item>2004 சிற்பியின் வீதி - சிறுகதைகள் - கணையாழி படைப்பகம், சென்னை.</item>
<item>காலின் மெக்கன்சி வரலாறும் சுவடிகளும் - ஆய்வு</item>
<item>மெக்கன்சி சுவடிகளில் தமிழகப் பழங்குடி மக்கள் - ஆய்வு</item>
<item>ஓமநதி, சிறுகதைத் தொகுதி, கவிதா பதிப்பகம்,சென்னை</item>
<item>நினைக்கப்படும்,             கவிதா பதிப்பகம்,சென்னை</item>
<item>கணையாழி தலையங்கம், கவிதா பதிப்பகம்,சென்னை</item>
<item>பழவேற்காடு வரலாறு, தமிழ்ப் பல்கலைக் கழகம், தஞ்சாவூர்</item>
<item>பூம்புகார், ஆவணக் குறும்படம் சென்னைத் தொலைக்காட்சிக்காக</item>
<item>திரையில் தமிழ் ஆவணக் குறும் படம், சென்னைத் தொலைக்காட்சிக்காக</item></list>
பதிப்பித்தவை
<list type="ordered"><item>திருக்குறள் மதுர கீர்த்தனை, தமிழ் நாடு அரசு</item>
<item>தமிழ்மொழி வரலாறு, தமிழ் நாடு அரசு</item>
<item>குறளமுதம், தமிழ்நாடு அரசு</item>
<item>திருக்குறள் நூல்கள்,தமிழ்நாடு அரசு</item>
<item>ஆத்திசூடி, பரிமேலழகர் உரை, சென்னைப் பல்கலைக்கழகம்</item>
<item>காதல் கொத்து, தொல்பொருள் ஆய்வுத்துறை</item>
<item>ஆட்சிச்சொல் அகராதி, தமிழ் நாடு அரசு</item>
<item>அரசினர் கிழக்கியல் சுவடிகள் அட்டவணைகள், தமிழ்நாடு அரசு</item>
<item>2005 எம். எஸ். பூரணலிங்கம்பிள்ளை - உலகத்தமிழாராய்ச்சி நிறுவனம், சென்னை.</item>
<item>2007 பேராசிரியர் அ. மு. பரமசிவானந்தம் - 40 கட்டுரைகள் - உலகத்தமிழாராய்ச்சி நிறுவனம், சென்னை.</item>
<item>சோழர் கால ஓவியங்கள், தமிழ்ப் பல்கலைக்கழகம்</item>
<item>Editor, journal of Tamil studies  2006-2008</item></list>
குடும்பம்
<p>ம. இராசேந்திரனுடன் உடன்பிறந்தவர்கள் இரு பெண்கள். இவர் மைதிலி என்பவரை மணந்துள்ளார். இவர்களுக்கு தென்றல், எழில் என்னும் இரு பெண்மக்கள் உள்ளனர்.</p>


வெளி இணைப்புகள்
<list type="ordered"><item><ref target="http://www.keetru.com/index.php?option=com_content&amp;view=article&amp;act=section&amp;id=5886&amp;Itemid=139">சாதி, மதம், வட்டாரத்தைக் கடந்து தமிழை பொது மொழியாக்க வேண்டும்  - ம. இராசேந்திரன் 25 - ஏப்ரல் 2010 கீற்று மின்னிதழில் வெளிவந்த நேர்காணல் </ref></item>
<item><ref target="http://www.dinamani.com/editorial-articles/center-page-articles/2018/nov/27/%E0%AE%9A%E0%AE%BF%E0%AE%A8%E0%AF%8D%E0%AE%A4%E0%AF%81%E0%AE%B5%E0%AF%86%E0%AE%B3%E0%AE%BF%E0%AE%95%E0%AF%8D%E0%AE%95%E0%AF%81-%E0%AE%92%E0%AE%B3%E0%AE%BF-%E0%AE%A4%E0%AE%A8%E0%AF%8D%E0%AE%A4%E0%AE%B5%E0%AE%B0%E0%AF%8D-3046356.html">சிந்துவெளிக்கு ஒளி தந்தவர் - முனைவர் ம. இராசேந்திரன் - தினமணி; 2018 நவம்பர் 27</ref></item></list>
</text></body></html>