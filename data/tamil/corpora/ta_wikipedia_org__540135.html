<html><body><text id="wikipedia_ta_wikipedia_org__540135.html" ns="0" revid="3377937" sourceurl="https://ta.wikipedia.org/wiki/%E0%AE%A4%E0%AF%81%E0%AE%B0%E0%AF%8B%E0%AE%B2%E0%AF%8D_%E0%AE%9A%E0%AE%AE%E0%AE%B8%E0%AF%8D%E0%AE%A4%E0%AE%BE%E0%AE%A9%E0%AE%AE%E0%AF%8D" title="துரோல் சமஸ்தானம்" type="wikipedia">துரோல் சமஸ்தானம்
<p><hi rend="bold">துரோல் சமஸ்தானம்</hi> (<hi rend="bold">Dhrol State</hi>), <ref target="https://ta.wikipedia.org/wiki/இந்தியப்_பிரிவினை">1947 இந்திய விடுதலைக்கு</ref> முன்னர் <ref target="https://ta.wikipedia.org/wiki/பிரித்தானிய_இந்தியா">பிரித்தானிய இந்தியாவின்</ref> கீழிருந்த  562 <ref target="https://ta.wikipedia.org/wiki/மன்னர்_அரசு_(பிரித்தானிய_இந்தியா)">சுதேச சமஸ்தானங்களில்</ref> ஒன்றாகும். இதன் தலைநகரம் <hi rend="italic">துரோல்</hi> நகரம் ஆகும். இது தற்கால <ref target="https://ta.wikipedia.org/wiki/குஜராத்">குஜராத்</ref> மாநிலத்தின்  <ref target="https://ta.wikipedia.org/wiki/சௌராட்டிர_தீபகற்பம்">சௌராட்டிர தீபகற்பத்தில்</ref> உள்ள <ref target="https://ta.wikipedia.org/wiki/ஜாம்நகர்_மாவட்டம்">ஜாம்நகர் மாவட்டத்தின்</ref> துரோல் தாலுகாவின் பகுதிகளைக் கொண்டிருந்தது. 1921-ஆம் ஆண்டின் மக்கள் தொகை கணக்கெடுப்பின் படி, <ref target="https://ta.wikipedia.org/wiki/பம்பாய்_மாகாணம்">பம்பாய் மாகாணத்தின்</ref> <ref target="https://ta.wikipedia.org/wiki/கத்தியவார்_முகமை">கத்தியவார் முகமையில்</ref> இருந்த பாலிதானா சமஸ்தானம்  732 <ref target="https://ta.wikipedia.org/wiki/சதுர_கிலோ_மீட்டர்">சதுர கிலோ மீட்டர்</ref> பரப்பளவும், 21,906 <ref target="https://ta.wikipedia.org/wiki/மக்கள்_தொகை">மக்கள் தொகையும்</ref> கொண்டிருந்தது.  இதன்  ஆட்சியாளர்களுக்கு  <ref target="https://ta.wikipedia.org/wiki/பிரித்தானிய_இந்தியா">பிரித்தானிய இந்தியாவின்</ref> அரசு, <ref target="https://ta.wikipedia.org/wiki/வணக்கத்திற்குரிய_சுதேச_சமஸ்தானங்கள்_(பிரித்தானிய_இந்தியா)">9 துப்பாக்கிக் குண்டுகள் முழுங்கி மரியாதை</ref> செய்தனர். <ref target="https://ta.wikipedia.org/wiki/இந்தியப்_பிரிவினை">1947 இந்திய விடுதலைக்குப்</ref> பின்னர் துரோல் சமஸ்தானம்  <ref target="https://ta.wikipedia.org/wiki/குஜராத்">குஜராத்</ref> மாநிலத்துடன் இணக்கப்பட்டது.</p>
வரலாறு
<p><ref target="https://ta.wikipedia.org/wiki/நவநகர்_இராச்சியம்">நவநகர் இராச்சியத்தின்</ref> <ref target="https://ta.wikipedia.org/wiki/ராஜ்புத்">இராசபுத்திர குல</ref> ஜடேஜா வம்ச மன்னர் ஜாம் ராவல் லகாஜியின் தம்பி ஹர்தோல் என்பவர் 1595-ஆம் ஆண்டில் துரோல் சமஸ்தானத்தை நிறுவினார்.<ref target="https://ta.wikipedia.org/wiki/முதற்_பக்கம்#cite_note-1">[1]</ref>துரோல் சமஸ்தானம், <ref target="https://ta.wikipedia.org/wiki/மராத்தியப்_பேரரசு">மராத்தியப் பேரரசில்</ref> சிற்றரசாக இருந்தது. <ref target="https://ta.wikipedia.org/wiki/மூன்றாம்_ஆங்கிலேய_மராத்தியப்_போர்">மூன்றாம் ஆங்கிலேய மராத்தியப் போருக்குப்</ref> பின்னர் 1818-ஆம் ஆண்டில்,   <ref target="https://ta.wikipedia.org/wiki/பிரித்தானிய_இந்தியா">பிரித்தானிய இந்தியாவின்</ref> ஆட்சியாளர்கள் கொண்டுவந்த <ref target="https://ta.wikipedia.org/wiki/துணைப்படைத்_திட்டம்">துணைப்படைத் திட்டத்தை</ref> ஏற்ற  துரோல் சமஸ்தான மன்னர்கள், ஆண்டுதோறும் ஆங்கிலேயர்களுக்கு <ref target="https://ta.wikipedia.org/wiki/திறை">திறை</ref> செலுத்தி <ref target="https://ta.wikipedia.org/wiki/மன்னர்_அரசு_(பிரித்தானிய_இந்தியா)">சுதேச சமஸ்தானமாக</ref> ஆட்சி செய்தனர். இது <ref target="https://ta.wikipedia.org/wiki/பம்பாய்_மாகாணம்">பம்பாய் மாகாணத்தின்</ref> <ref target="https://ta.wikipedia.org/wiki/கத்தியவார்_முகமை">கத்தியவார் முகமையின்</ref> கீழ் இருந்தது. துரோல் சமஸ்தான மன்னர்களுக்கு <ref target="https://ta.wikipedia.org/wiki/பிரித்தானிய_இந்தியா">பிரித்தானிய இந்தியா</ref> அரசு, <ref target="https://ta.wikipedia.org/wiki/வணக்கத்திற்குரிய_சுதேச_சமஸ்தானங்கள்_(பிரித்தானிய_இந்தியா)">9 துப்பாக்கிக் குண்டுகள் முழுங்கி மரியாதை</ref> செய்தனர். </p>
<p>1947-இல் <ref target="https://ta.wikipedia.org/wiki/இந்தியப்_பிரிவினை">இந்திய விடுதலைக்குப்</ref> பின்னர்,  <ref target="https://ta.wikipedia.org/wiki/சுதேச_சமஸ்தானங்களின்_இணைப்பு_ஒப்பந்தம்">1948 சுதேச சமஸ்தானங்களின் இணைப்பு ஒப்பந்தப்படி</ref> துரோல் சமஸ்தானம்  1948-ஆம் ஆண்டில்  <ref target="https://ta.wikipedia.org/wiki/சௌராஷ்டிர_மாநிலம்">சௌராஷ்டிரா மாநிலத்துடன்</ref> இணைக்கப்பட்டது.<ref target="https://ta.wikipedia.org/wiki/முதற்_பக்கம்#cite_note-2">[2]</ref><ref target="https://ta.wikipedia.org/wiki/முதற்_பக்கம்#cite_note-3">[3]</ref><ref target="https://ta.wikipedia.org/wiki/முதற்_பக்கம்#cite_note-4">[4]</ref><ref target="https://ta.wikipedia.org/wiki/முதற்_பக்கம்#cite_note-p-5">[5]</ref> 1 நவம்பர் 1956 அன்று சௌராஷ்டிரா மாநிலம் <ref target="https://ta.wikipedia.org/wiki/பம்பாய்_மாகாணம்">பம்பாய் மாகாணத்துடன்</ref> இணக்கப்ப்பட்டது. சௌராஷ்டிரா மாநிலப் பகுதிகள் 1 மே 1960 அன்று புதிதாக நிறுவப்பட்ட <ref target="https://ta.wikipedia.org/wiki/குஜராத்">குஜராத்</ref> மாநிலத்தில் இணைக்கப்பட்டது.</p>
இதனையும் காண்க
<list type="unordered"><item><ref target="https://ta.wikipedia.org/wiki/நவநகர்_இராச்சியம்">நவநகர் இராச்சியம்</ref></item>
<item><ref target="https://ta.wikipedia.org/wiki/சௌராட்டிர_தீபகற்பம்">சௌராட்டிர தீபகற்பம்</ref></item>
<item><ref target="https://ta.wikipedia.org/wiki/கத்தியவார்_முகமை">கத்தியவார் முகமை</ref></item>
<item><ref target="https://ta.wikipedia.org/wiki/சௌராஷ்டிர_மாநிலம்">சௌராஷ்டிர மாநிலம்</ref></item>
<item><ref target="https://ta.wikipedia.org/wiki/பம்பாய்_மாகாணம்">பம்பாய் மாகாணம்</ref></item>
<item><ref target="https://ta.wikipedia.org/wiki/துணைப்படைத்_திட்டம்">துணைப்படைத் திட்டம்</ref></item>
<item><ref target="https://ta.wikipedia.org/wiki/மன்னர்_அரசு_(பிரித்தானிய_இந்தியா)">சுதேச சமஸ்தானம்</ref></item>
<item><ref target="https://ta.wikipedia.org/wiki/இந்திய_மன்னராட்சி_அரசுகளின்_பட்டியல்">இந்திய மன்னராட்சி அரசுகளின் பட்டியல்</ref></item>
<item><ref target="https://ta.wikipedia.org/wiki/சுதேச_சமஸ்தானங்களின்_இணைப்பு_ஒப்பந்தம்">சுதேச சமஸ்தானங்களின் இணைப்பு ஒப்பந்தம்</ref></item>
<item><ref target="https://ta.wikipedia.org/wiki/வணக்கத்திற்குரிய_சுதேச_சமஸ்தானங்கள்_(பிரித்தானிய_இந்தியா)">பிரித்தானிய இந்தியாவின் வணக்கத்திற்குரிய சுதேச சமஸ்தானங்கள்</ref></item>
<item><ref target="https://ta.wikipedia.org/wiki/தி_இம்பீரியல்_கெசட்டியர்_ஆப்_இந்தியா">தி இம்பீரியல் கெசட்டியர் ஆப் இந்தியா</ref></item></list>
</text></body></html>