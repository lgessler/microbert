<html><body><text id="wikipedia_ta_wikipedia_org__303278.html" ns="0" revid="2716877" sourceurl="https://ta.wikipedia.org/wiki/%E0%AE%87%E0%AE%AE%E0%AE%BE%E0%AE%AE%E0%AF%8D_%E0%AE%87%E0%AE%AA%E0%AF%8D%E0%AE%A9%E0%AF%81_%E0%AE%AE%E0%AE%BE%E0%AE%9C%E0%AE%BE" title="இமாம் இப்னு மாஜா" type="wikipedia">இமாம் இப்னு மாஜா
<p><hi rend="bold">அபூ அப்தில்லாஹ் முஹம்மத் பின் யஸீத் இப்னு மாஜா</hi> ("Abū ʻAbdillāh Muḥammad ibn Yazīd Ibn Mājahj" <ref target="https://ta.wikipedia.org/wiki/அரபு_மொழி">அரபு மொழி</ref>: ابو عبد الله محمد بن يزيد بن ماجه الربعي القزويني) பொதுவாக  <hi rend="bold">இமாம் இப்னு மாஜா</hi> என அழைக்கப்படுகிறார்.இவர் பாரசீக இஸ்லாமிய அறிஞர் , குறிப்பாக ஒரு முஹதீத் ( ஹதீஸ் கலை அறிஞர் ) என்று அழைக்கப்படுகிறார்.<ref target="https://ta.wikipedia.org/wiki/முதற்_பக்கம்#cite_note-1">[1]</ref>. ஆறு முக்கிய ஹதீஸ்கள் தொகுப்புகளான <ref target="https://ta.wikipedia.org/wiki/ஸிஹாஹ்_ஸித்தா">ஸிஹாஹ் ஸித்தாவில்</ref> இவர் தொகுத்த <ref target="https://ta.wikipedia.org/wiki/இப்னு_மாஜா_(நூல்)">இப்னு மாஜா</ref> மிகவும் நம்பகமான ஹதீஸ் தொகுப்பாக கருதப் படுகிறது.<ref target="https://ta.wikipedia.org/wiki/முதற்_பக்கம்#cite_note-2">[2]</ref>.</p>
பிறப்பு
<figure><caption>கஸ்வீன்,<ref target="https://ta.wikipedia.org/wiki/பாரசீகம்">பாரசீகம்</ref>(இன்றைய <ref target="https://ta.wikipedia.org/wiki/இரான்">இரான்</ref>)</caption></figure>
<p>இமாம் இப்னு மாஜா, <ref target="https://ta.wikipedia.org/wiki/இசுலாமிய_நாட்காட்டி">இ.நா</ref> 209 ( <ref target="https://ta.wikipedia.org/wiki/கி.பி.">கி.பி.</ref> 824)ல்  <ref target="https://ta.wikipedia.org/wiki/பாரசீகம்">பாரசீக</ref> குடும்பத்தில் (இன்றைய <ref target="https://ta.wikipedia.org/wiki/இரான்">இரான்</ref> நாட்டில்) உள்ள கஸ்வீன் என்ற ஊரில் பிறந்தார்.
<ref target="https://ta.wikipedia.org/wiki/முதற்_பக்கம்#cite_note-Tadhkirah-3">[3]</ref><ref target="https://ta.wikipedia.org/wiki/முதற்_பக்கம்#cite_note-Ludwig_2009-4">[4]</ref>.இவரது இயற்பெயர் முஹம்மத் பின் யஸீத் என்பதாகும்.இவரது தந்தை பெயர் யஸீத்.
இவர் ரபயீ கோத்திரத்தைச் சார்ந்தவர்.</p>
ஹதீஸ் தொகுப்பு
<p>இமாம் இப்னு மாஜா,அவர்கள் கஸ்வீன் என்ற தன்னுடைய ஊரில் ஏறத்தாழ 20ஆவது வயதில் கல்வி கற்க ஆரம்பித்தார்கள்.பின்னர் ஹதீஸ்கள்  சேகரிக்க குராசான், ஹிஜாஸ்,  மிஸ்ர், ஷாம் தற்போதைய  <ref target="https://ta.wikipedia.org/wiki/ஈராக்">ஈராக்</ref> , <ref target="https://ta.wikipedia.org/wiki/சிரியா">சிரியா</ref> மற்றும் <ref target="https://ta.wikipedia.org/wiki/எகிப்து">எகிப்து</ref> உட்பட அரேபிய தீபகற்பத்தில் உள்ள பகுதிகளுக்கு பல தடவை பயணம் செய்தார்.</p>
<p>இவரது ஹதீஸ் சேகரிப்பான இப்னு மாஜா நூல் 4,000 ஹதீஸ்கள் 1,500 அத்தியாயங்களாக பிரிக்கப்பட்டுள்ளது.இப்னு மாஜா தொகுப்பு இது 32 புத்தகங்களாக தொகுக்கப் பட்டுள்ளது.<ref target="https://ta.wikipedia.org/wiki/முதற்_பக்கம்#cite_note-Tadhkirah-3">[3]</ref>.<ref target="https://ta.wikipedia.org/wiki/முதற்_பக்கம்#cite_note-Ludwig_2009-4">[4]</ref>.</p>
இவரது ஆசிரியர்கள்
<p>அப்துல்லாஹ் பின் அபீஷைபா, அலீ பின் முஹம்மத், முஸ்அப் பின் அப்தில்லாஹ் உஸ்மான் பின் அபீஷைபா, மற்றும் பலர்.</p>
இவரது மாணவர்கள்
<p>அலீ பின் இப்ராஹீம் அல்கத்தான், சுலைமான் பின் யஸீத், முஹம்மது பின் ஈஸா மற்றும் அபூபக்கர் ஹாமித்.</p>
நூல்கள்
<list type="ordered"><item><ref target="https://ta.wikipedia.org/wiki/இப்னு_மாஜா_(நூல்)">இப்னு மாஜா (நூல்)</ref></item>
<item>அத்தாரீஹ்</item>
<item>அல் தஃப்சீர் <ref target="https://ta.wikipedia.org/wiki/முதற்_பக்கம்#cite_note-Tadhkirah-3">[3]</ref></item></list>
இறப்பு
<p>இமாம் இப்னு மாஜா,அவர்கள் கஸ்வீன் என்ற தன்னுடைய ஊரிலேயே <ref target="https://ta.wikipedia.org/wiki/ரமலான்_நோன்பு">ரமலான்</ref> மாதம் <ref target="https://ta.wikipedia.org/wiki/இசுலாமிய_நாட்காட்டி">இ.நா</ref> 273 ( பிப்ரவரி 19ல் <ref target="https://ta.wikipedia.org/wiki/கி.பி.">கி.பி.</ref> 887 )ல் இறந்தார்.அங்கேயே அடக்கம் செய்யப்பட்டுள்ளார்கள்.<ref target="https://ta.wikipedia.org/wiki/முதற்_பக்கம்#cite_note-Risalah-5">[5]</ref></p>
</text></body></html>