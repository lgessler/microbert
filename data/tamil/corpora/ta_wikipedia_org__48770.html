<html><body><text id="wikipedia_ta_wikipedia_org__48770.html" ns="0" revid="3394182" sourceurl="https://ta.wikipedia.org/wiki/%E0%AE%85%E0%AE%95%E0%AE%BE%E0%AE%AE%E0%AE%A9%E0%AE%BF%E0%AE%9A%E0%AE%BF%E0%AE%AF%E0%AE%AA%E0%AF%8D_%E0%AE%AA%E0%AF%87%E0%AE%B0%E0%AE%B0%E0%AE%9A%E0%AF%81" title="அகாமனிசியப் பேரரசு" type="wikipedia">அகாமனிசியப் பேரரசு
<figure><caption> <ref target="https://ta.wikipedia.org/wiki/சூசா">சூசா</ref> நகரத்தின் <ref target="https://ta.wikipedia.org/wiki/முதலாம்_டேரியஸ்">முதலாம் டேரியஸ்</ref> அரண்மனையில் உள்ள  <ref target="https://ta.wikipedia.org/wiki/இறவாப்படை_(அகாமனிசியப்_பேரரசு)"> இறவாப்படை வீரர்களின்</ref> சித்தரிப்பு. இறவாப்படை வீரர்களின் ஆடைகள் பண்டைய எழுத்தாளர்களின் எழுத்துகளில் உள்ள இறவாப்படை குறித்த விளக்கத்துடன் பொருந்துகின்றன. <ref target="https://ta.wikipedia.org/wiki/முதற்_பக்கம்#cite_note-1">[1]</ref></caption></figure>
<p><hi rend="bold">அகாமனிசியப் பேரரசு</hi> அல்லது <hi rend="bold">அக்கீமெனிட் பேரரசு</hi> (பழைய <ref target="https://ta.wikipedia.org/wiki/பாரசீக_மொழி">பாரசீக மொழி</ref>: Haxâmanishiya,<ref target="https://ta.wikipedia.org/wiki/முதற்_பக்கம்#cite_note-2">[2]</ref> <hi rend="bold">ஹகாமனிசியப் பேரரசு</hi>, <ref target="https://ta.wikipedia.org/wiki/ஆங்கிலம்">ஆங்கிலம்</ref>: <hi rend="italic">Achaemenid Empire</hi> அகமனீதுப் பேரரசு, கிமு 550-330), அகன்ற <ref target="https://ta.wikipedia.org/wiki/பாரசீகம்">அகன்ற ஈரானின்</ref> குறிப்பிடத்தக்க பகுதியை ஆண்ட முதல் <ref target="https://ta.wikipedia.org/wiki/பாரசீகப்_பேரரசு">பாரசீகப் பேரரசு</ref> என அழைக்கப்படுகிறது.<ref target="https://ta.wikipedia.org/wiki/முதற்_பக்கம்#cite_note-GCS-3">[3]</ref>  இதன் பலம் உயர்நிலையில் இருந்தபோது இது 7.5 மில்லியன் <ref target="https://ta.wikipedia.org/wiki/சதுர_கிலோமீட்டர்">சதுர கிலோமீட்டர்</ref> நிலப்பரப்பைத் தன்னுள் அடக்கியிருந்தது. நிலப்பரப்பின் அடிப்படையில் செந்நெறிக்காலப் பேரரசுகளில் மிகப் பெரியது இதுவேயாகும்.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
<p>இப்பேரரசு <ref target="https://ta.wikipedia.org/wiki/சைரசு">சைரசு</ref> என்பவரால் நிறுவப்பட்டது. இது ஆப்கனிஸ்தான், பாகிஸ்தான் ஆகியவற்றின் பகுதிகள், <ref target="https://ta.wikipedia.org/wiki/நடு_ஆசியா">நடு ஆசியா</ref>, <ref target="https://ta.wikipedia.org/wiki/ஆசியா_மைனர்">சின்ன ஆசியா</ref> ஆகியவற்றின் பகுதிகள், பெரும்பாலான <ref target="https://ta.wikipedia.org/wiki/கருங்கடல்">கருங்கடல்</ref> கரையோரப் பகுதிகள், <ref target="https://ta.wikipedia.org/wiki/ஈராக்">ஈராக்</ref>, வடக்கு சவூதி அரேபியா, <ref target="https://ta.wikipedia.org/wiki/ஜோர்தான்">ஜோர்தான்</ref>, <ref target="https://ta.wikipedia.org/wiki/இஸ்ரேல்">இஸ்ரேல்</ref>, <ref target="https://ta.wikipedia.org/wiki/லெபனான்">லெபனான்</ref>, <ref target="https://ta.wikipedia.org/wiki/சிரியா">சிரியா</ref>, <ref target="https://ta.wikipedia.org/wiki/பண்டைய_எகிப்து">பண்டைய எகிப்து</ref>, <ref target="https://ta.wikipedia.org/wiki/லிபியா">லிபியா</ref> ஆகியவற்றை உள்ளடக்கி மூன்று கண்டங்களில் பரந்திருந்தது.<ref target="https://ta.wikipedia.org/wiki/முதற்_பக்கம்#cite_note-5">[5]</ref><ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
<p>மேற்கத்திய வரலாற்றில் இப்பேரரசு, <ref target="https://ta.wikipedia.org/wiki/கிரேக்க-பாரசீகப்_போர்கள்">கிரேக்க-பாரசீகப் போர்களில்</ref> கிரேக்க நகர அரசுகளின் எதிரியாகக் குறிப்பிடப்பட்டுள்ளது. பேரரசின் அளவும், அது நீண்டகாலம் நிலைத்திருந்ததும்; <ref target="https://ta.wikipedia.org/wiki/மொழி">மொழி</ref>, <ref target="https://ta.wikipedia.org/wiki/சமயம்">சமயம்</ref>, <ref target="https://ta.wikipedia.org/wiki/கட்டிடக்கலை">கட்டிடக்கலை</ref>, <ref target="https://ta.wikipedia.org/wiki/மெய்யியல்">மெய்யியல்</ref>, <ref target="https://ta.wikipedia.org/wiki/சட்டம்">சட்டம்</ref>, நாடுகளின் அரசுகள் ஆகியவற்றின் மீது பாரசீகச் செல்வாக்கு இன்றுவரை நிலைத்திருப்பதற்கான காரணமாகியது.</p>
கிரேக்க அகாமனிசியப் போர்கள்
முதன்மைக் கட்டுரை: <ref target="https://ta.wikipedia.org/wiki/கிரேக்க-பாரசீகப்_போர்கள்#கிரேக்கத்தின்_மீதான_பாரசீகத்தின்_முதல்_படையெடுப்பு#கிரேக்கத்தின்_மீதான_பாரசீகத்தின்_இரண்டாவது_படையெடுப்பு">கிரேக்க-பாரசீகப் போர்கள் §கிரேக்கத்தின் மீதான பாரசீகத்தின் முதல் படையெடுப்பு#கிரேக்கத்தின் மீதான பாரசீகத்தின் இரண்டாவது படையெடுப்பு</ref>
<p><ref target="https://ta.wikipedia.org/wiki/ஐயோனியா">ஐயோனியாவில்</ref> கிரேக்கர்களின் கிளர்ச்சியைக் அடக்க வேண்டி,  <ref target="https://ta.wikipedia.org/wiki/பாரசீகம்">பாரசீகத்தின்</ref>  அகாமனியப் பேரரசுக்கும், <ref target="https://ta.wikipedia.org/wiki/பண்டைக்_கிரேக்கம்">கிரேக்கர்களுக்கும்க்கும்</ref> இடையே, <ref target="https://ta.wikipedia.org/wiki/கிமு">கிமு</ref> 499 முதல் <ref target="https://ta.wikipedia.org/wiki/கிமு">கிமு</ref> 449 முடிய, ஐம்பது ஆண்டுகள் நடைபெற்ற போராகும். இந்தப் போர்களில், கடற்போரில்களில் பெரும்பாலும் கிரேக்கர்கள் வெற்றி பெற்றனர்.</p>
வரலாறு
<p>மீடெஸ் அரசின் ஒரு சிற்றரசாகத் தொடங்கிய இவ்வரசு பின்னர்  பேரரசர் <ref target="https://ta.wikipedia.org/wiki/சைரசு">சைரசு</ref> காலத்தில்  மீடெசைக் கைப்பற்றி <ref target="https://ta.wikipedia.org/wiki/பண்டைய_எகிப்து">பண்டைய எகிப்து</ref>, <ref target="https://ta.wikipedia.org/wiki/அனதோலியா">அனதோலியா</ref> மற்றும் <ref target="https://ta.wikipedia.org/wiki/ஆசியா_மைனர்">ஆசியா மைனர்</ref> ஆகியவற்றையும் உள்ளடக்கி விரிவாகியது. பேரரசர்கள் <ref target="https://ta.wikipedia.org/wiki/முதலாம்_டேரியஸ்">முதலாம் டேரியஸ்</ref> மற்றும் முதலாம் அர்தசெராக்சஸ் ஆகியோர், கிமு 499 முதல் 449 முடிய  நடத்திய <ref target="https://ta.wikipedia.org/wiki/கிரேக்க-பாரசீகப்_போர்கள்">கிரேக்க-பாரசீகப் போர்கள்</ref> மூலம் <ref target="https://ta.wikipedia.org/wiki/பண்டைய_கிரேக்கம்">பண்டைய கிரேகக்த்தையும்</ref> கைப்பற்றுமளவுக்கு நெருங்கியது.</p>
எகிப்தின் பார்வோன்களாக
முதன்மைக் கட்டுரை: <ref target="https://ta.wikipedia.org/wiki/பிந்தைய_கால_எகிப்திய_இராச்சியம்">பிந்தைய கால எகிப்திய இராச்சியம்</ref>
<p>அகாமனிசியப் பேரரசின் <ref target="https://ta.wikipedia.org/wiki/இரண்டாம்_காம்பிசெஸ்">இரண்டாம் காம்பிசெஸ்</ref> (<ref target="https://ta.wikipedia.org/wiki/கிமு">கிமு</ref> 530–522) முதல் <ref target="https://ta.wikipedia.org/wiki/மூன்றாம்_டேரியஸ்">மூன்றாம் டேரியஸ்</ref> (<ref target="https://ta.wikipedia.org/wiki/கிமு">கிமு</ref> 336–330) வரையான பேரரசர்கள் <ref target="https://ta.wikipedia.org/wiki/பிந்தைய_கால_எகிப்திய_இராச்சியம்">பிந்தைய கால எகிப்திய இராச்சியத்தின்</ref> <ref target="https://ta.wikipedia.org/wiki/பார்வோன்">பார்வோன்களாக</ref> முடிசூட்டிக் கொண்டு ஆட்சி செய்தனர்.</p>
இறவாப்படை
முதன்மைக் கட்டுரை: <ref target="https://ta.wikipedia.org/wiki/இறவாப்படை_(அகாமனிசியப்_பேரரசு)">இறவாப்படை (அகாமனிசியப் பேரரசு)</ref>
<p>பண்டைய கிரேக்க வரலாற்றாளர் <ref target="https://ta.wikipedia.org/wiki/எரோடோட்டசு">எரோடோட்டசால்</ref> குறிப்பிடும் <ref target="https://ta.wikipedia.org/wiki/இறவாப்படை_(அகாமனிசியப்_பேரரசு)">இறவாப்படை</ref> என்பது அகாமனியப் பேரரசின் இராணுவத்தில் 10,000 வீரர்களைக் கொண்ட உயரடுக்கு கனரக காலாட்படை பிரிவுக்கு வழங்கப்பட்ட பெயர் ஆகும். பாரசீகப் பேரரசின் தொழில்முறை இராணுவமாக இருந்ததுடன், பேரரசின் காவலராக பங்களித்து இரட்டைத் திறன்களில் பணியாற்றியது. இது முதன்மையாக பாரசீகர்களைக் கொண்டிருந்தாலும், இறவாப்படையில் <ref target="https://ta.wikipedia.org/wiki/மீடியாப்_பேரரசு">மீடியர்</ref> மற்றும் <ref target="https://ta.wikipedia.org/wiki/ஈலாம்">ஈலாம்களும்</ref> அடங்குவர். </p>
வீழ்ச்சி
<p><ref target="https://ta.wikipedia.org/wiki/கிமு">கிமு</ref> 330 ஆம் ஆண்டில் அகாமன்சியப் பேரரசு, <ref target="https://ta.wikipedia.org/wiki/பேரரசன்_அலெக்சாந்தர்">பேரரசன் அலெக்சாந்தரால்</ref> தோற்கடிக்கப்படது.</p>



இதனையும் காண்க
<list type="unordered"><item><ref target="https://ta.wikipedia.org/wiki/கிரேக்க-பாரசீகப்_போர்கள்">கிரேக்க-பாரசீகப் போர்கள்</ref></item>
<item><ref target="https://ta.wikipedia.org/wiki/பார்த்தியப்_பேரரசு">பார்த்தியப் பேரரசு</ref> - <ref target="https://ta.wikipedia.org/wiki/கிமு">கிமு</ref> 247 – <ref target="https://ta.wikipedia.org/wiki/கிபி">கிபி</ref> 224</item>
<item><ref target="https://ta.wikipedia.org/wiki/செலூக்கியப்_பேரரசு">செலூக்கியப் பேரரசு</ref> - <ref target="https://ta.wikipedia.org/wiki/கிமு">கிமு</ref> 312 – கிமு 63</item>
<item><ref target="https://ta.wikipedia.org/wiki/சாசானியப்_பேரரசு">சாசானியப் பேரரசு</ref> - <ref target="https://ta.wikipedia.org/wiki/கிபி">கிபி</ref>  224 – 651</item>
<item><ref target="https://ta.wikipedia.org/wiki/உதுமானியப்_பேரரசு">உதுமானியப் பேரரசு</ref> - 1299 – 1500</item>
<item><ref target="https://ta.wikipedia.org/wiki/சபாவித்து_வம்சம்">சபாவித்து வம்சம்</ref> - கிபி 1501 – 1736</item>
<item><ref target="https://ta.wikipedia.org/wiki/அப்சரித்து_வம்சம்">அப்சரித்து வம்சம்</ref> - கிபி - 1736 - 1796</item>
<item><ref target="https://ta.wikipedia.org/wiki/குவாஜர்_வம்சம்">குவாஜர் வம்சம்</ref> - கிபி 1796–1925</item>
<item><ref target="https://ta.wikipedia.org/wiki/பகலவி_வம்சம்">பகலவி வம்சம்</ref> - கிபி  1925 - 1979</item></list>
</text></body></html>