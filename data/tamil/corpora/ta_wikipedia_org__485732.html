<html><body><text id="wikipedia_ta_wikipedia_org__485732.html" ns="0" revid="3399365" sourceurl="https://ta.wikipedia.org/wiki/%E0%AE%B0%E0%AF%87%E0%AE%A3%E0%AF%81%E0%AE%95%E0%AE%BE_%E0%AE%95%E0%AF%87%E0%AE%9A%E0%AE%B0%E0%AE%AE%E0%AE%9F%E0%AF%81" title="ரேணுகா கேசரமடு" type="wikipedia">ரேணுகா கேசரமடு
<p><hi rend="bold">ரேணுகா கேசரமடு (Renuka Kesaramadu)</hi> இந்தியாவைச் சேர்ந்த ஒரு சமகால ஓவியரும் சிற்பியுமாவார். <ref target="https://ta.wikipedia.org/wiki/முதற்_பக்கம்#cite_note-:7-1">[1]</ref> இவர் தனது கூட்டுக் கலைக்கண்காட்சிகள் மற்றும் ஐரோப்பாவில் பட்டறைகளில் பங்கேற்றதன் மூலம் சர்வதேச அளவில் நன்கு அறியப்பட்டவர். <ref target="https://ta.wikipedia.org/wiki/முதற்_பக்கம்#cite_note-2">[2]</ref> <ref target="https://ta.wikipedia.org/wiki/முதற்_பக்கம்#cite_note-:3-3">[3]</ref> <ref target="https://ta.wikipedia.org/wiki/முதற்_பக்கம்#cite_note-4">[4]</ref> <ref target="https://ta.wikipedia.org/wiki/முதற்_பக்கம்#cite_note-:1-5">[5]</ref> இவர் இந்தியாவில் ஒரு சில சர்வதேச கலை கருத்தரங்குகள் மற்றும் கண்காட்சிகளையும் பொறுப்பேற்று நடத்தியிருக்கிறார்.<ref target="https://ta.wikipedia.org/wiki/முதற்_பக்கம்#cite_note-:5-6">[6]</ref> <ref target="https://ta.wikipedia.org/wiki/முதற்_பக்கம்#cite_note-7">[7]</ref> <ref target="https://ta.wikipedia.org/wiki/முதற்_பக்கம்#cite_note-:4-8">[8]</ref></p>
கல்வி மற்றும் தொழில்
<p>ரேணுகா 1957ஆம் ஆண்டில் இந்திய மாநிலமான <ref target="https://ta.wikipedia.org/wiki/கருநாடகம்">கர்நாடகவின்</ref> <ref target="https://ta.wikipedia.org/wiki/தும்கூர்_மாவட்டம்">தும்கூர் மாவட்டத்தில்</ref> கேசரமடு என்ற கிராமத்தில் பிறந்தார். பெங்களூரு <ref target="https://ta.wikipedia.org/wiki/கர்நாடக_சித்ரகலா_பரிஷத்">கர்நாடக சித்ரகலா பரிஷத்திலிருந்து</ref> கலை வரலாற்றில் முதுநிலை நுண்கலை பட்டமும், தமிழ்நாட்டின் <ref target="https://ta.wikipedia.org/wiki/அண்ணாமலைப்_பல்கலைக்கழகம்">அண்ணாமலை பல்கலைக்கழகத்தில்</ref> வரலாற்றில் முதுகலைப் பட்டமும் மற்றும் <ref target="https://ta.wikipedia.org/wiki/பெங்களூர்ப்_பல்கலைக்கழகம்">பெங்களூரு பல்கலைக்கழகத்தில்</ref> அறிவியல் இளங்கலை பட்டமும் பெற்றுள்ளார். <ref target="https://ta.wikipedia.org/wiki/முதற்_பக்கம்#cite_note-:0-9">[9]</ref> இவர் 5 ஆண்டுகள் படித்து முதல் தரவரிசையுடன் ஓவியத்தில் அரசு சான்றிதழ் பட்டமும் பெற்றார். <ref target="https://ta.wikipedia.org/wiki/முதற்_பக்கம்#cite_note-10">[10]</ref> புகழ்பெற்ற கலைஞர் ஆர். எம். ஹதபாத்தின் அறிவுறுத்தலின் கீழ் பெங்களூருவின் கென் கலைப்பள்ளியிலிருந்து தங்கப் பதக்கமும் பெற்றார். <ref target="https://ta.wikipedia.org/wiki/முதற்_பக்கம்#cite_note-11">[11]</ref> பெங்களூரில் உள்ள கர்நாடக லலித் கலா அகாதமியின் <ref target="https://ta.wikipedia.org/wiki/முதற்_பக்கம்#cite_note-12">[12]</ref> <ref target="https://ta.wikipedia.org/wiki/முதற்_பக்கம்#cite_note-13">[13]</ref><ref target="https://ta.wikipedia.org/wiki/முதற்_பக்கம்#cite_note-14">[14]</ref> உறுப்பினராகவும், சிறந்த நுண்கலை விரிவுரையாளராகவும் பணியாற்றினார்.</p>
விருதுகள் மற்றும் சிறப்புகள்
<p>ரேணுகா இந்தியாவில் நடைபெற்ற தேசிய கலைப் போட்டிகளில் பல விருதுகளையும், இவரது கலைக்கான ஏராளமான உள்ளூர் விருதுகளையும், இவரது சேவைக்காக ஒரு சில விருதுகளையும் பெற்றுள்ளார். <ref target="https://ta.wikipedia.org/wiki/முதற்_பக்கம்#cite_note-15">[15]</ref></p>
<list type="unordered"><item>1993 இல் பெங்களூரு <ref target="https://ta.wikipedia.org/wiki/கர்நாடக_சித்ரகலா_பரிஷத்">கர்நாடக சித்ரகலா பரிஷத்</ref>, அகில இந்திய கலைப் போட்டி</item>
<item>1987, 1988 மற்றும் 1989 இல் அகில இந்திய கலைப் போட்டி பாரதிய சிக்சன் மண்டல், மும்பை</item>
<item>1992 இல் <ref target="https://ta.wikipedia.org/wiki/மைசூரு_தசரா">மைசூர் தசராவில்</ref> நடந்த அகில இந்திய கலைப் போட்டி</item>
<item>2009 ல் அகில இந்திய கலைப் போட்டி  <ref target="https://ta.wikipedia.org/wiki/பிஜாப்பூர்">பிஜாப்பூர்</ref></item>
<item>1994 இல் <ref target="https://ta.wikipedia.org/wiki/தும்கூர்">துமகுருவில்</ref> சிறந்த ஆசிரியர் விருது</item>
<item>1993 ல் <ref target="https://ta.wikipedia.org/wiki/தும்கூர்">தும்கூரில்</ref> கன்னட ராஜ்யோத்ஸவ விருது</item>
<item>1999 இல் <ref target="https://ta.wikipedia.org/wiki/தும்கூர்">தும்கூருவில்</ref> <ref target="https://ta.wikipedia.org/wiki/பன்னாட்டு_சுழற்_சங்கம்">பன்னாட்டு சுழற் சங்கத்தின்</ref> விருது</item></list>
தனிப்பட்ட வாழ்க்கை
<p>ரேணுகா கேசரமடு இந்தியாவில் தும்கூரில் வசிக்கிறார், அதே நேரத்தில் இவரது படைப்புகள் பெங்களூருவில் உள்ள கலைக்கூடங்கள் மூலம் இயக்கப்படுகின்றன. இவரது கணவர் பி. எஸ். மல்லிகார்ஜுனா <ref target="https://ta.wikipedia.org/wiki/கன்னடம்">கன்னட</ref> இசைக்கலைஞரும் நாடக நடிகரும் ஆவார்.   </p>
மேலும் காண்க
<list type="unordered"><item><ref target="https://ta.wikipedia.org/wiki/தும்கூர்">தும்கூர்</ref></item>
<item>கர்நாடகாவைச் சேர்ந்தவர்களின் பட்டியல்</item>
<item>கர்நாடகாவின் கலை மற்றும் கலாச்சாரம்</item></list>


வெளி இணைப்புகள்
<list type="unordered"><item><ref target="https://sites.google.com/site/renukake/home">Renuka Kesaramadu's personal website</ref></item>
<item><ref target="https://www.facebook.com/artist.renuka.kesaramadu">Renuka Kesaramadu's artist page on facebook</ref></item>
<item><ref target="http://www.artslant.com/global/artists/show/111001-renuka-kesaramadu?tab=ARTWORKS">Renuka Kesaramadu's gallery on ArtSlant.com</ref></item>
<item><ref target="http://www.artflute.com/artists/view/renuka-kesaramadu">Renuka Kesaramadu's gallery on ArtFlute.com</ref> <ref target="https://web.archive.org/web/20200808063322/https://www.artflute.com/artists/view/renuka-kesaramadu">பரணிடப்பட்டது</ref> 2020-08-08 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item></list>
</text></body></html>