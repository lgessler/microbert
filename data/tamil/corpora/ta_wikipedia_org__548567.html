<html><body><text id="wikipedia_ta_wikipedia_org__548567.html" ns="0" revid="3429972" sourceurl="https://ta.wikipedia.org/wiki/%E0%AE%95%E0%AE%AE%E0%AE%B2%E0%AF%8D_%E0%AE%95%E0%AF%81%E0%AE%AE%E0%AF%8D%E0%AE%AA%E0%AE%B0%E0%AF%8D" title="கமல் கும்பர்" type="wikipedia">கமல் கும்பர்
<figure><caption> 8 மார்ச் 2022 அன்று கமல் கும்பருக்கு <ref target="https://ta.wikipedia.org/wiki/நாரி_சக்தி_விருது">நாரி சக்தி விருது</ref> இந்தியக் குடியரசுத் தலைவரால் வழங்கப்பட்ட போது</caption></figure>
<p><hi rend="bold">கமல் கும்பர்</hi> (<hi rend="italic">Kamal Kumbhar</hi>) என்பவர் <ref target="https://ta.wikipedia.org/wiki/இந்திய_மக்கள்">இந்தியச்</ref> சமூக தொழில்முனைவோர், "<ref target="https://ta.wikipedia.org/wiki/தொழில்_முனைவு">தொடர் தொழில்முனைவோர்</ref> " ஆவார். இவர் கமல் கோழிப்பண்ணை மற்றும் ஏக்தா தயாரிப்பாளர் நிறுவனத்தின் நிறுவனர் ஆவார்.</p>
ஆரம்ப கால வாழ்க்கை
<p>மகாராட்டிராவின் <ref target="https://ta.wikipedia.org/wiki/உஸ்மானாபாத்">உஸ்மானாபாத்தில்</ref> ஒரு தினக்கூலித் தொழிலாளிக்கு மகளாகப் பிறந்தவர் கமல் கும்பர். <ref target="https://ta.wikipedia.org/wiki/வறுமை">வறுமையில்</ref> வாடிய இவர் கல்வி கிடைக்காமல் வளர்ந்தார். இளம் வயதிலேயே திருமணம் செய்து மணவாழ்க்கையில் தோல்வியடைந்ததால், பொருளாதார ரீதியாக நலிவுற்றார்.</p>
தொழில்
<p>கும்பர் மகளிர் <ref target="https://ta.wikipedia.org/wiki/சுய_உதவிக்_குழுக்கள்">சுயஉதவிக் குழுக்களில்</ref> சேர்ந்து, 500 ரூபாய் முதலீட்டில் <ref target="https://ta.wikipedia.org/wiki/வளையல்">வளையல்</ref> விற்கும் சிறு வணிகத்தைத் தொடங்கினார். இரண்டு ஆண்டுகளுக்குப் பிறகு, இவர் <ref target="https://ta.wikipedia.org/wiki/மகாராட்டிரம்">மகாராட்டிராவில்</ref> பெண்கள் கூட்டமைப்பை வழிநடத்தினார்.</p>
<p>2,000 ரூபாய் முதலீட்டில் கமல் கோழிப்பண்ணை மற்றும் ஏக்தா தயாரிப்பாளர் நிறுவனத்தை 1998-ல் தொடங்கினார். இந்நிறுவனம் மாதந்தோறும் சுமார் ரூ.1 லட்சம் வரை பொருட்களை விற்பனை செய்கிறது. இவர் தனது மாநிலத்தைச் சேர்ந்த 5,000க்கும் மேற்பட்ட பெண்களுக்கு இதுபோன்ற நிறுவனங்களை அமைத்து <ref target="https://ta.wikipedia.org/wiki/தன்நிறைவு">தன்னிறைவு</ref> அடைய வழிகாட்டியுள்ளார்.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
<p>2012ஆம் ஆண்டில், இவர் ஒரு எரிசக்தி தொழில்முனைவோராக ஆனார். 3000க்கும் மேற்பட்ட வீடுகளில் <ref target="https://ta.wikipedia.org/wiki/சூரிய_மின்_ஆற்றல்">சூரிய சக்தியில் இயங்கும்</ref> சாதனங்களை ஒளிரச் செய்தார், "தூய்மையான எரிசக்தியில் பெண்கள்" என்ற "சக்தி பெண்கள்" பயிற்சிக்குப் பிறகு, மகாராட்டிரா மற்றும் <ref target="https://ta.wikipedia.org/wiki/பீகார்">பீகார்</ref> முழுவதும் 1100 பெண்களுக்குப் பயிற்சி அளித்தார். "தொடர் <ref target="https://ta.wikipedia.org/wiki/சிறப்புப்பெயர்">தொழில்முனைவோர்</ref>" என்று அழைக்கப்படும் ஆறு வணிக முயற்சிகளை இவர் செயல்படுத்தி வருகின்றார். இவர் <ref target="https://ta.wikipedia.org/wiki/இந்தியாவில்_வேளாண்மை">விவசாயம் சார்ந்த</ref> வணிகங்களுக்குச் சொந்தமானவர்.<ref target="https://ta.wikipedia.org/wiki/முதற்_பக்கம்#cite_note-2">[2]</ref><ref target="https://ta.wikipedia.org/wiki/முதற்_பக்கம்#cite_note-3">[3]</ref><ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
விருதுகள்
<list type="unordered"><item>குடியரசுத் தலைவர் <ref target="https://ta.wikipedia.org/wiki/பிரணப்_முகர்ஜி">பிரணாப் முகர்ஜியிடமிருந்து</ref> வணிக கூட்டமைப்பு அறக்கட்டளையின் பெண் முன்மாதிரி விருது</item>
<item>இந்தியாவினை மாற்றும் பெண்கள் விருது, 2017, <ref target="https://ta.wikipedia.org/wiki/ஐக்கிய_நாடுகள்_அவை">ஐக்கிய நாடுகள் சபை</ref> மற்றும் நிதி ஆயோக் வழங்கியது.<ref target="https://ta.wikipedia.org/wiki/முதற்_பக்கம்#cite_note-5">[5]</ref></item>
<item><ref target="https://ta.wikipedia.org/wiki/நாரி_சக்தி_விருது">நாரி சக்தி விருது</ref>, 2022</item></list>
</text></body></html>