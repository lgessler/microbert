<html><body><text id="wikipedia_ta_wikipedia_org__96711.html" ns="0" revid="3440346" sourceurl="https://ta.wikipedia.org/wiki/%E0%AE%87%E0%AE%A8%E0%AF%8D%E0%AE%A4%E0%AE%BF%E0%AE%AF%E0%AE%95%E0%AF%8D_%E0%AE%95%E0%AF%81%E0%AE%9F%E0%AE%BF%E0%AE%AF%E0%AE%B0%E0%AE%9A%E0%AF%81%E0%AE%A4%E0%AF%8D_%E0%AE%A4%E0%AE%B2%E0%AF%88%E0%AE%B5%E0%AE%B0%E0%AF%8D_%E0%AE%A4%E0%AF%87%E0%AE%B0%E0%AF%8D%E0%AE%A4%E0%AE%B2%E0%AF%8D,_1952" title="இந்தியக் குடியரசுத் தலைவர் தேர்தல், 1952" type="wikipedia">இந்தியக் குடியரசுத் தலைவர் தேர்தல், 1952
<p><ref target="https://ta.wikipedia.org/wiki/இந்தியா">இந்தியக் குடியரசின்</ref> <hi rend="bold">முதல் குடியரசுத் தலைவர் தேர்தல் 1952</hi> ல் நடைபெற்றது. இந்தியா குடியரசு ஆன போது அதன் முதல் <ref target="https://ta.wikipedia.org/wiki/இந்தியக்_குடியரசுத்_தலைவர்">குடியரசுத் தலைவராக</ref> பதவியேற்ற <ref target="https://ta.wikipedia.org/wiki/ராஜேந்திர_பிரசாத்">ராஜேந்திர பிரசாத்</ref>, இத்தேர்தலில் வெற்றி பெற்று மீண்டும் குடியரசுத் தலைவரானார்.</p>
பின்புலம்
<p>இந்தியா <ref target="https://ta.wikipedia.org/wiki/குடியரசு_நாள்_(இந்தியா)">ஜனவரி 26, 1950ல்</ref> குடியரசானது. அதுவரை “இந்தியன் யூனியன்” அல்லது “<ref target="https://ta.wikipedia.org/wiki/இந்திய_டொமீனியன்">இந்திய டொமீனியன்</ref>” என்ற அரசாட்சி அமைப்பாக இருந்த இந்தியாவின் நாட்டுத் தலைவராக “கவர்னர் ஜெனரல்”. இருந்தார். குடியரசானவுடன், குடியரசுத் தலைவர் இந்தியாவின் நாட்டுத் தலைவர் ஆனார். <ref target="https://ta.wikipedia.org/wiki/இந்திய_அரசியலமைப்பு_நிர்ணய_மன்றம்">இந்திய அரசியலமைப்பு நிர்ணய மன்றத்தின்</ref> தலைவராக இருந்த ராஜேந்திர பிரசாத் குடியரசுத் தலைவராகப் பதவியேற்றார். பின்னர் குடியரசுத் தலைவரைத் தேர்ந்தெடுக்கும் முறைகள் உருவாக்கபப்ட்டன. 1952ம் இம்முறைகள் “இந்திய குடியரசுத் தலைவர் மற்றும் துணைக் குடியரசுத் தலைவர் தேர்தல் சட்டம், 1952” என்ற பெயரில் சட்டமாக இயற்றப்பட்டன.<ref target="https://ta.wikipedia.org/wiki/முதற்_பக்கம்#cite_note-1">[1]</ref> இவ்விதிகளின் படி குடியரசுத் தலைவர் <ref target="https://ta.wikipedia.org/wiki/இந்திய_நாடாளுமன்றம்">இந்திய நாடாளுமன்றத்தின்</ref> இரு அவைகளின் உறுப்பினர்கள் மற்றும் மாநில சட்டமன்றங்களின் உறுப்பினர்கள் அடங்கிய <ref target="https://ta.wikipedia.org/wiki/இந்திய_வாக்காளர்_குழு">வாக்காளர் குழுவினால்</ref> (electoral college) தேர்ந்தெடுக்க்கப்பட்டார். இந்த தேர்தல் விகிதாச்சாரப் பிரதிநிதித்துவ (proportional representation) முறையில் நடத்தப்பட்டது.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
<p>புதிய தேர்தல் விதிகளின்படி மே 2, 1952ல் இந்தியாவின் முதல் குடியரசுத் தலைவர் தேர்தல் நடத்தப்பட்டது. முன்பு <ref target="https://ta.wikipedia.org/wiki/இந்திய_தேசிய_காங்கிரசு">இந்திய தேசிய காங்கிரசு</ref> உறுப்பினராக இருந்த ராஜேந்திர பிரசாத் அனைத்து சாரருக்கும் ஏற்புடையவராக இருந்தார். பல எதிர்க்கட்சிகளும் அவரைத் தங்கள் வேட்பாளராக ஏற்றுக் கொண்டு போட்டி வேட்பாளர்களை நிறுத்தவில்லை. கட்சி சார்பற்ற வேட்பாளராகவே அவர் போட்டியிட்டார். இடதுசாரிக் கட்சிகளின் ஆதரவுடன் சுயேட்சையாகப் போட்டியிட்ட <ref target="https://ta.wikipedia.org/wiki/பம்பாய்">பம்பாய்</ref> மாநிலத்தைச் சேர்ந்த பொருளியல் அறிஞரும் முன்னாள் நாடாளுமன்ற உறுப்பினருமான முனைவர் <ref target="https://ta.wikipedia.org/wiki/கே._டி._ஷா">கே. டி. ஷா</ref>, ராஜேந்திர பிரசாத்துக்கு முக்கிய போட்டியாளராக இருந்தார். லட்சுமண் கணேஷ் தட்டே என்ற சுயேட்சை வேட்பாளரை வலதுசாரி <ref target="https://ta.wikipedia.org/wiki/இந்து_மகாசபா">இந்து மகாசபா</ref> ஆதரித்தது. இவர்கள் தவிர மேலும் இரு சுயேட்சை வேட்பாளர்களும் போட்டியிட்டனர். மிகப்பெரும்பாலான கட்சிகளின் ஆதரவையும் மதிப்பையும் பெற்றிருந்த ராஜேந்திர பிரசாத் 83.8% வாக்குகளுடன் எளிதில் வெற்றி பெற்றார்.</p>
முடிவுகள்
<p>ஆதாரம்:<ref target="https://ta.wikipedia.org/wiki/முதற்_பக்கம்#cite_note-3">[3]</ref><ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
</text></body></html>