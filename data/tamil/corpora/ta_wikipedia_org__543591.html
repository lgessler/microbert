<html><body><text id="wikipedia_ta_wikipedia_org__543591.html" ns="0" revid="3399148" sourceurl="https://ta.wikipedia.org/wiki/%E0%AE%A4%E0%AF%87%E0%AE%9A%E0%AE%BF%E0%AE%AF_%E0%AE%AE%E0%AE%B0%E0%AF%81%E0%AE%A8%E0%AF%8D%E0%AE%A4%E0%AE%BF%E0%AE%AF%E0%AE%B2%E0%AF%8D_%E0%AE%95%E0%AE%B2%E0%AF%8D%E0%AE%B5%E0%AE%BF_%E0%AE%AE%E0%AE%B1%E0%AF%8D%E0%AE%B1%E0%AF%81%E0%AE%AE%E0%AF%8D_%E0%AE%86%E0%AE%B0%E0%AE%BE%E0%AE%AF%E0%AF%8D%E0%AE%9A%E0%AF%8D%E0%AE%9A%E0%AE%BF_%E0%AE%A8%E0%AE%BF%E0%AE%B1%E0%AF%81%E0%AE%B5%E0%AE%A9%E0%AE%AE%E0%AF%8D,_%E0%AE%85%E0%AE%95%E0%AE%AE%E0%AE%A4%E0%AE%BE%E0%AE%AA%E0%AE%BE%E0%AE%A4%E0%AF%81" title="தேசிய மருந்தியல் கல்வி மற்றும் ஆராய்ச்சி நிறுவனம், அகமதாபாது" type="wikipedia">தேசிய மருந்தியல் கல்வி மற்றும் ஆராய்ச்சி நிறுவனம், அகமதாபாது
<p><hi rend="bold">தேசிய மருந்தியல் கல்வி மற்றும் ஆராய்ச்சி நிறுவனம், அகமதாபாது</hi> (<hi rend="italic">National Institute of Pharmaceutical Education and Research, Ahmedabad</hi>) என்பது இந்திய பொது மருந்தியல் ஆராய்ச்சி பல்கலைக்கழகம் மற்றும் இந்தியாவின் இரசாயன மற்றும் உர அமைச்சகத்தின் கீழ் உள்ள ஏழு நிறுவனங்களில் ஒன்றாகும். இந்த நிறுவனம் மருந்து அறிவியலில் முதுநிலை மற்றும் முனைவர் பட்டங்களை வழங்குகிறது. <ref target="https://ta.wikipedia.org/wiki/தேசிய_முக்கிய_நிறுவனங்களின்_பட்டியல்கள்">தேசிய முக்கியத்துவம் வாய்ந்த நிறுவன,</ref> இந்நிறுவனம் வளர்ந்து வரும் இந்திய மருந்துத் தொழிலுக்கு மனித வள மேம்பாட்டில் முக்கிய பங்கு வகிக்கிறது. இது இந்தியாவின் அறிவியல் சார்ந்த தொழில்களில் முன்னணியில் உள்ளது. முக்கியமான மருந்து உற்பத்தித் துறையில் பரந்த திறன்களை இந்நிறுவனம் கொண்டுள்ளது.<ref target="https://ta.wikipedia.org/wiki/முதற்_பக்கம்#cite_note-1">[1]</ref><ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
கல்வியாளர்கள்
<p>இந்த நிறுவனம் 2 வருட முதுநிலை பட்டப்படிப்பை வழங்குகிறது.  எம். எஸ். (மருந்தியல்) 7 பிரிவுகளில் (உயிர்த்தொழில்நுட்பம், மருத்துவ வேதியியல், மருத்துவ சாதனங்கள், மருந்தியல் &amp; நச்சுயியல், இயற்கைப் பொருட்கள், மருந்து பகுப்பாய்வு &amp; மருந்தியல்).<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
தரவரிசை
<p>தேசிய மருந்தியல் கல்வி மற்றும் ஆராய்ச்சி நிறுவனம், அகமதாபாத், 2020 ஆம் ஆண்டில் <ref target="https://ta.wikipedia.org/wiki/தேசிய_கல்வி_நிறுவனங்களுக்கான_தரவரிசை">தேசிய நிறுவன தரவரிசை கட்டமைப்பின்</ref> மருந்தக தரவரிசையில் இந்தியாவில் 8வது இடத்தைப் பிடித்தது.<ref target="https://ta.wikipedia.org/wiki/முதற்_பக்கம்#cite_note-4">[4]</ref>  இது அதன் முந்தைய தரவரிசையிலிருந்து முன்னேற்றம் ஆகும். தேசிய மருந்தியல் கல்வி மற்றும் ஆராய்ச்சி நிறுவனம், அகமதாபாத் 2019 இல் 9வது இடத்திலிருந்தது.</p>
குறிப்பிடத்தக்க ஆளுமை
<p><hi rend="bold">ராகேசு குமார் தெகடே</hi>, இணைப் பேராசிரியர், சமீபத்தில் அமெரிக்காவின் <ref target="https://ta.wikipedia.org/wiki/இசுட்டான்போர்டு_பல்கலைக்கழகம்">இசுட்டான்போர்ட்டு பல்கலைக்கழகத்தால்</ref> வெளியிடப்பட்ட உலகப் பட்டியலில் மருந்தியல் மற்றும் மருந்தியல் துறையில் சிறந்த 2% விஞ்ஞானிகளில் பட்டியலிடப்பட்டுள்ளார். பட்டியலில் இடம்பெற்றுள்ள இளம் இந்தியர் இவர் என்பது குறிப்பிடத்தக்கது. பேராசிரியர். தெகடே 15 ஆண்டுகளுக்கும் மேலான கற்பித்தல் மற்றும் ஆராய்ச்சி அனுபவத்துடன் கூடிய கல்வி-ஆராய்ச்சியாளர் ஆவார். இவர் புற்றுநோய் சிகிச்சை, நீரிழிவு, மூட்டுவலி மற்றும் நரம்பியல் கோளாறுகளுக்கான சிகிச்சை மருந்துகள், எஸ்ஐ ஆர். என். ஏ. நுண்புரி ஆர். என். ஏ. போன்றவற்றின் குறிப்பிட்ட விநியோகத்திற்கான இலக்கு நானோ தொழில்நுட்பம் சார்ந்த தயாரிப்புகளின் வடிவமைப்பு, மேம்பாடு மற்றும் குணாதிசயங்கள் இவரது ஆராய்ச்சி குழு ஆராய்கிறது. இவர் &gt; 300 சக மதிப்பாய்வு செய்யப்பட்ட ஆய்வுக் கட்டுரைகளை வெளியிட்டுள்ளார். (&gt; 7500 மேற்கோள்கள்; எச். சுட்டெண் 48) மற்றும் பல காப்புரிமை பெற்றுள்ளார். தெகடே "மருந்து தயாரிப்பு மேம்பாடு மற்றும் ஆராய்ச்சித் தொடரில் முன்னேற்றங்கள்" என்ற தலைப்பில் புகழ்பெற்ற புத்தகத் தொடரின் தலைமை ஆசிரியர் ஆவார்.</p>
</text></body></html>