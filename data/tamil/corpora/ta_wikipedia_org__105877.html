<html><body><text id="wikipedia_ta_wikipedia_org__105877.html" ns="0" revid="2150536" sourceurl="https://ta.wikipedia.org/wiki/%E0%AE%AA%E0%AE%A3%E0%AF%8D%E0%AE%A3%E0%AE%BF" title="பண்ணி" type="wikipedia">பண்ணி<p><hi rend="bold">பண்ணி</hi> என்பவன் சங்ககால அரசன். இவன் <ref target="https://ta.wikipedia.org/wiki/கொடைக்கானல்">கோடைமலை</ref> நாட்டு அரசன். </p>
<p>தன் கடலில் பிறந்த முத்தையும், பகைவர் திறையாகத் தந்த பவளத்தையும் மாலையாக்கி இவன் அணிந்திருந்தானாம். தன் மலையிலிருந்து குறவர் கொண்டுவந்து தந்த சந்தனம் பூசியிருந்தானாம்.</p>
<p>இவன் வாட்போரிலும், விற்போரிலும் வல்லவன். 'தென்னவன் மறவன்' என்று போற்றப்படுகிறான். </p>
<p><ref target="https://ta.wikipedia.org/wiki/சிறுமலை">சிறுவரை</ref> நாட்டுப்பகுதியும் இவனது ஆட்சிக்கு உட்பட்டிருந்தது. இந்தச் சிறுவரைப் பகுதியில் யான்களைக் குழிக்குள் விழச்செய்து மொழி பயிற்றி மக்கள் சொன்னபடி நடந்துகொள்ளப் பழக்குவர். இப்படிப் பயிற்சி தரப்பட்ட யானைகளை இந்த அரசன் பண்ணி தன்னை நாடிவரும் இரவலர்களுக்கு அளவின்றி வழங்குவான்.</p>
<p>இந்தக் கொடை 'பண்ணி தைஇய பயங்கெழு வேள்வி' <ref target="https://ta.wikipedia.org/wiki/முதற்_பக்கம்#cite_note-1">[1]</ref> என்று போற்றப்பட்டது. </p>
<p>இந்த வேள்வியில் பெறுவது போன்ற செல்வத்தை மிகுதியாகப் பெற்றாலும் தலைவியை விட்டுப் பிரிந்து சென்ற தலைவர் பனிக்காலத்தில் தலைவியை விட்டுவிட்டுப் பொருள்தேடச் சென்ற இடத்தில் தங்கமாட்டார் என்று தோழி கூறுவதாகப் <ref target="https://ta.wikipedia.org/wiki/பெருந்தலைச்சாத்தனார்">பெருந்தலைச்சாத்தனாரின்</ref> பாடல் ஒன்று தெரிவிக்கிறது. </p>
</text></body></html>