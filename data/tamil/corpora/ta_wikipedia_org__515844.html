<html><body><text id="wikipedia_ta_wikipedia_org__515844.html" ns="0" revid="3144115" sourceurl="https://ta.wikipedia.org/wiki/%E0%AE%95%E0%AE%BE%E0%AE%B0%E0%AF%8D%E0%AE%9F%E0%AE%BF%E0%AE%9A%E0%AF%8B%E0%AE%AE%E0%AE%BE_%E0%AE%85%E0%AE%B0%E0%AF%8D%E0%AE%AE%E0%AE%BE%E0%AE%9F%E0%AF%8D%E0%AE%9F%E0%AE%AE%E0%AF%8D" title="கார்டிசோமா அர்மாட்டம்" type="wikipedia">கார்டிசோமா அர்மாட்டம்
<p><hi rend="italic"><hi rend="bold">கார்டிசோமா அர்மாட்டம்</hi></hi> (<hi rend="italic">Cardisoma armatum</hi>) என்பது நிலத்தில் வாழக்கூடிய நண்டு <ref target="https://ta.wikipedia.org/wiki/இனம்_(உயிரியல்)">இனம்</ref>.</p>
பெயர்கள்
<p><hi rend="bold">(ஆப்பிரிக்க) வானவில் நண்டு</hi>, <hi rend="bold">(நைஜீரிய) நிலவு நண்டு</hi> அல்லது <hi rend="bold">தேசபக்த நண்டு</hi> இந்த நண்டு அழைக்கப்படுகிறது. முதிர்ச்சியடைந்த நண்டு <hi rend="italic">சோப்பு நண்டுகள்</hi> என மீன் காட்சியகத்தில் பயன்படுத்தப்படுகின்றன. இந்த பெயரானது இந்த நண்டின் ஆக்குரோசமான தன்மையின் காரணமாக உருவானது. செல்லப்பிராணியாக வளர்க்கப்படும் கடைகளுக்கு அனுப்பப்படும் போது, இவை சண்டையிடும் போது ஏற்படும் இழப்பினைத் தடுக்க சோப்பு பெட்டிகளில் அடைத்து அனுப்பப்படுகின்றன. <hi rend="italic">சந்திரன் நண்டு</hi> மற்றும் <hi rend="italic">சோப்பு நண்டு</hi> எனும் பெயர்கள் பிற ஒத்த வகை நண்டுகளுக்கும் பயன்படுத்தப்படுகின்றன. இதனால் இதர வண்ணமயமான மூன்று சிற்றினங்களான <hi rend="italic">ஜிகார்சினசு ரூரிகோலா, ஜி. குவாட்ரேடசு</hi> மற்றும் <hi rend="italic"><ref target="https://ta.wikipedia.org/wiki/கார்டிசோமா">கார்டிசோமா</ref> கார்னிபெக்சு</hi> இடையே குழப்பத்தினை ஏற்படுத்துகின்றன. தில் <hi rend="italic">கா. கார்னிபெக்சு</hi> தவிரப் பிற சிற்றினங்கள் <ref target="https://ta.wikipedia.org/wiki/அமெரிக்காக்கள்">அமெரிக்காவினைச்</ref> சார்ந்தவை.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
விநியோகம்
<p><hi rend="italic">கார்டிசோமா அர்மாட்டம்</hi> <ref target="https://ta.wikipedia.org/wiki/ஆப்பிரிக்கா">மேற்கு ஆபிரிக்காவின்</ref> கடலோரப் பகுதிகளிலிருந்து தோன்றியது.<ref target="https://ta.wikipedia.org/wiki/முதற்_பக்கம்#cite_note-2">[2]</ref> ஆனால் இது சில வடிநிலப் பகுதிகளிலும் (எ.கா. <ref target="https://ta.wikipedia.org/wiki/வோல்ற்றா_ஆறு">வோல்ற்றா ஆறு</ref> வடிநிலம்), மற்றும் <ref target="https://ta.wikipedia.org/wiki/கேப்_வர்டி">கேப் வர்டி</ref> போன்ற தீவுகளிலும் காணப்படுகிறது.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
விளக்கம்
<p>இளமையில் இந்நண்டுகள் பொதுவாக நீலம்/ஊதா நிற <ref target="https://ta.wikipedia.org/wiki/மேலோடு">மேலோடுடன்</ref>, சிவப்பு நிற கால்கள் மற்றும் வெண்மையான நகங்களைக் கொண்டுள்ளன. வளர்ச்சியடையும் போது இந்த நிறம் பொதுவாக மங்கிவிடும். இவை மேலோட்டின் அளவு 20 செ.மீ. வரை வளரலாம். வளர்ப்பில் உள்ள நண்டுகள் இந்த நீளத்தினை எட்டிப்பிடிக்கின்றன.</p>
சூழலியல் மற்றும் வாழ்க்கைச் சுழற்சி
<p>இந்த நண்டுகள் தமது உணவில் முக்கியமாகப் <ref target="https://ta.wikipedia.org/wiki/பழம்">பழம்</ref>, தாவரங்கள் மற்றும் மாமிசங்களை எடுத்துக்கொள்கின்றன. இவை <ref target="https://ta.wikipedia.org/wiki/தன்னின_உயிருண்ணி">தன்னின உயிருண்ணியாக</ref> அறியப்படுகின்றன. சிறிய நண்டுகள், சிறிய <ref target="https://ta.wikipedia.org/wiki/ஊர்வன">ஊர்வன</ref> மற்றும் <ref target="https://ta.wikipedia.org/wiki/நீர்நில_வாழ்வன">நீர்நில வாழ்வன</ref>, <ref target="https://ta.wikipedia.org/wiki/மெல்லுடலி">மெல்லுடலிகள்</ref>, <ref target="https://ta.wikipedia.org/wiki/மீன்">மீன்</ref> மற்றும் <ref target="https://ta.wikipedia.org/wiki/பூச்சி">பூச்சிகளைப்</ref> பிடிக்க முடிந்தால் அவற்றை உட்கொள்ளும். இளம் மற்றும் வயது வந்த நண்டுகள் அதிக நேரத்தை வறண்ட நிலத்தில் செலவிடுகின்றன. பெண்கள் நண்டுகள் தங்கள் முட்டைகளை விடுவிக்கக் <ref target="https://ta.wikipedia.org/wiki/கடல்">கடலுக்குச்</ref> செல்கின்றன. கருவளர்ச்சியடைந்த முட்டையிலிருந்து நுண்ணிய உயிரிகள் வெளியேறுகின்றன.<ref target="https://ta.wikipedia.org/wiki/முதற்_பக்கம்#cite_note-4">[4]</ref> பின்னர் இவை இளம் நண்டுகளாக உருவாகின்றன. வளர்ச்சியடையும் போது, இந்நண்டுகள் நிலவாழ்வினைத் தொடங்க வேண்டும். அவ்வாறு நிலவாழ்வினைத் தொடங்காத நண்டுகள் வளர்ச்சியின் காரணமாக நீரில் மூழ்க நேரிடும். இவை நில நண்டு வகையினைச் சார்ந்ததால் இவற்றால் நீண்ட காலம் நீரில் மூழ்கி இருக்க முடியாது.<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
</text></body></html>