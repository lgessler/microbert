<html><body><text id="wikipedia_ta_wikipedia_org__353955.html" ns="0" revid="3384721" sourceurl="https://ta.wikipedia.org/wiki/%E0%AE%95%E0%AF%8B%E0%AE%B2%E0%AF%8D%E0%AE%B9%E0%AE%BE%E0%AE%AA%E0%AF%8D%E0%AE%AA%E0%AF%82%E0%AE%B0%E0%AF%8D_%E0%AE%85%E0%AE%B0%E0%AE%9A%E0%AF%81" title="கோல்ஹாப்பூர் அரசு" type="wikipedia">கோல்ஹாப்பூர் அரசு
<p><hi rend="bold">கோல்ஹாப்பூர் இராச்சியம்</hi> (Kolhapur State or Kolhapur Maratha Kingdom) (1710–1948) <ref target="https://ta.wikipedia.org/wiki/சத்ரபதி_சிவாஜி">சத்ரபதி சிவாஜியின்</ref> வழித்தோன்றல்களான <ref target="https://ta.wikipedia.org/wiki/போன்சலே">போன்சலே</ref> வம்சத்தினர் 1710 முதல் 1948 முடிய ஆண்ட நாடாகும். தற்கால <ref target="https://ta.wikipedia.org/wiki/கோல்ஹாப்பூர்_மாவட்டம்">கோலாப்பூர் மாவட்டப் பகுதிகளைக்</ref> கொண்ட இந்நாட்டின் தலைநகரம் <ref target="https://ta.wikipedia.org/wiki/கோலாப்பூர்">கோலாப்பூர்</ref> நகரம் ஆகும்.</p>
மக்கள் தொகையியல்
<figure><caption>கோல்ஹாப்பூர் மன்னர் <ref target="https://ta.wikipedia.org/wiki/சத்திரபதி_சாகு_மகராஜ்">சாகு மகராஜ்</ref>, ஆட்சிக்காலம் 1894 - 1922</caption></figure>
<figure><caption>கோல்ஹாப்பூரின் புதிய அரண்மனை, <ref target="https://ta.wikipedia.org/wiki/கோலாப்பூர்">கோலாப்பூர்</ref></caption></figure>
<figure><caption>கோல்ஹாப்பூர் மகாராணி <ref target="https://ta.wikipedia.org/wiki/தாராபாய்">தாராபாய்</ref></caption></figure>
<p>1901ஆம் ஆண்டின் மக்கட்தொகை கணக்கெடுப்பின் படி, 8,200 சதுர கிலோ மீட்டர் பரப்பளவு கொண்ட கோலாப்பூர் இராச்சியத்தின் மொத்த மக்கள தொகை 9,10,011 ஆகும். மொத்த மக்கள் தொகையில், <ref target="https://ta.wikipedia.org/wiki/கோலாப்பூர்">கோலாப்பூர்</ref> நகரத்தில் மட்டும்  54,373 மக்கள் வாழ்ந்தனர். இந்த இராச்சியத்தின் ஆண்டு மொத்த வருவாய் 300,000 <ref target="https://ta.wikipedia.org/wiki/பிரித்தானிய_பவுண்டு">பிரித்தானிய பவுண்டு</ref> ஆகும். <ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
வரலாறு
<p>கோல்ஹாப்பூர் இராச்சியத்தின் <ref target="https://ta.wikipedia.org/wiki/மராத்தியர்">மராத்திய</ref> <ref target="https://ta.wikipedia.org/wiki/போன்சலே">போன்சலே</ref> வம்சத்தவர்கள் <ref target="https://ta.wikipedia.org/wiki/சதாரா_அரசு">சதாரா அரசு</ref> மற்றும் <ref target="https://ta.wikipedia.org/wiki/தஞ்சாவூர்_மராத்திய_அரசு">தஞ்சாவூர் மராத்திய அரசுகளை</ref> ஆண்டனர். 
<ref target="https://ta.wikipedia.org/wiki/சத்ரபதி_சிவாஜி">சத்ரபதி சிவாஜியின்</ref> ஒன்பது வயது பேரனும் சத்திரபதி <ref target="https://ta.wikipedia.org/wiki/சம்பாஜி">சம்பாஜியின்</ref> ஒன்பது வயது மகனுமான <ref target="https://ta.wikipedia.org/wiki/சாகுஜி">சாகுஜி</ref> தில்லி <ref target="https://ta.wikipedia.org/wiki/முகலாயப்_பேரரசு">முகலாயர்களின்</ref> சிறையில் இருந்தார். மராத்தியப் பேரரசர் <ref target="https://ta.wikipedia.org/wiki/சத்திரபதி_இராஜாராம்">சத்திரபதி இராஜாராம்</ref> மறைவிற்குப் பின்னர் <ref target="https://ta.wikipedia.org/wiki/மராத்தியப்_பேரரசு">மராத்தியப் பேரரசிற்கான</ref> வாரிசுரிமைப் போட்டி ஏற்பட்டது. சத்திரபதி இராஜராமின் குழந்தை இரண்டாம் சிவாஜியை மராத்தியப் பேரரசராக அறிவித்து, இராஜாராமின் மனைவி <ref target="https://ta.wikipedia.org/wiki/தாராபாய்">தாராபாய்</ref> மறைமுகமாக அரசை ஆண்டார்.  </p>
<p>1707ல் தில்லி சிறையிலிருந்து விடுதலையான <ref target="https://ta.wikipedia.org/wiki/சாகுஜி">சாகுஜி</ref>, மராத்தியப் பேரரசை ஆளும் உரிமை கோரி <ref target="https://ta.wikipedia.org/wiki/சாத்தாரா">சதாராவைக்</ref> கைப்பற்றி, இராணி தாராபாயையும், குழந்தை இரண்டாம் சிவாஜியையும் <ref target="https://ta.wikipedia.org/wiki/கோலாப்பூர்">கோலாப்பூருக்கு</ref> வெளியேற்றினார். 
இந்நிலையில் ராணி தாராபாயின் சக்களத்தியான (இராஜாராமின் இரண்டாம் மனைவி) இராஜேஸ்பாய், தன் மகன் இரண்டாம் சம்பாஜியை கோல்ஹாப்பூரின் மன்னராக்கினார். </p>
பிரித்தானிய இந்தியாவின் ஆட்சியில்
<p>1818-ஆம் வரை தன்னாட்சியுடன் <ref target="https://ta.wikipedia.org/wiki/முடியாட்சி">முடியாட்சியாக</ref> கோல்ஹாப்பூர் இராச்சியம் செயல்பட்டது.   பின்னர்  <ref target="https://ta.wikipedia.org/wiki/பிரித்தானிய_இந்தியா">பிரித்தானிய இந்தியாவின்</ref> ஆட்சியாளர்கள்  கொண்டு வந்த   <ref target="https://ta.wikipedia.org/wiki/துணைப்படைத்_திட்டம்">இந்தியத் துணைப்படைத் திட்டத்தின்</ref> கீழ் இந்த  இராச்சியம் 1818-ஆம் ஆண்டு முதல்,   <ref target="https://ta.wikipedia.org/wiki/பிரித்தானிய_இந்தியா">பிரித்தானிய இந்தியா</ref> அரசுக்கு கட்டுப்பட்டு, ஆண்டுதோறும் <ref target="https://ta.wikipedia.org/wiki/திறை">திறை</ref> செலுத்தும் <ref target="https://ta.wikipedia.org/wiki/மன்னர்_அரசு_(பிரித்தானிய_இந்தியா)">சமஸ்தானமானது</ref>. <ref target="https://ta.wikipedia.org/wiki/முதற்_பக்கம்#cite_note-2">[2]</ref><ref target="https://ta.wikipedia.org/wiki/முதற்_பக்கம்#cite_note-3">[3]</ref><ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
இந்தியாவுடன் இணைத்தல்
<p>15 ஆகஸ்டு 1947 அன்று  <ref target="https://ta.wikipedia.org/wiki/இந்தியப்_பிரிவினை">இந்திய விடுதலைக்குப்</ref> பின்னர் இந்த இராச்சியம், 1948-இல் <ref target="https://ta.wikipedia.org/wiki/மும்பை_மாகாணம்">மும்பை மாகாணத்துடன்</ref> இணைக்கப்பட்டது.   பின்னர் <ref target="https://ta.wikipedia.org/wiki/சுதேச_சமஸ்தானங்களின்_இணைப்பு_ஒப்பந்தம்">சுதேச சமஸ்தானங்களின் இணைப்பு ஒப்பந்தப்படி</ref>  7 ஏப்ரல் 1949 அன்று இந்த  சமஸ்தானம் <ref target="https://ta.wikipedia.org/wiki/இந்தியா">இந்தியாவுடன்</ref> இணைக்கப்பட்டது.<ref target="https://ta.wikipedia.org/wiki/முதற்_பக்கம்#cite_note-5">[5]</ref> <ref target="https://ta.wikipedia.org/wiki/மாநில_மறுசீரமைப்புச்_சட்டம்"> 1956-ஆண்டின் மாநில மறுசீரமைப்புச் சட்டத்தின்</ref> கீழ்,  இந்த சமஸ்தானம், தற்கால <ref target="https://ta.wikipedia.org/wiki/மகாராட்டிரா">மகாராட்டிரா</ref> மாநிலத்தின் <ref target="https://ta.wikipedia.org/wiki/கோல்ஹாப்பூர்_மாவட்டம்"> கோல்ஹாப்பூர் மாவட்டமாக</ref> உள்ளது.</p>
கோலாப்பூர் இராச்சிய மன்னர்கள்
<list type="unordered"><item><ref target="https://ta.wikipedia.org/wiki/இரண்டாம்_சம்பாஜி">இரண்டாம் சம்பாஜி</ref> - <ref target="https://ta.wikipedia.org/wiki/ஆட்சிக்_காலம்">ஆட்சிக் காலம்</ref> - 1714 -  1760</item>
<item><ref target="https://ta.wikipedia.org/wiki/மூன்றாம்_சிவாஜி">மூன்றாம் சிவாஜி</ref> - ஆட்சிக் காலம் - 1762 -  24 ஏப்ரல் 1813</item>
<item><ref target="https://ta.wikipedia.org/wiki/மூன்றாம்_சம்பாஜி">மூன்றாம் சம்பாஜி</ref> - ஆட்சிக் காலம் - 24 ஏப்ரல் 1813 – 2 சூலை 1821</item>
<item><ref target="https://ta.wikipedia.org/wiki/நான்காம்_சிவாஜி">நான்காம் சிவாஜி</ref> - ஆட்சிக் காலம் - 2 சூலை 1821 - 3 சனவரி 1822</item>
<item><ref target="https://ta.wikipedia.org/wiki/சாகாஜி">சாகாஜி</ref> - ஆட்சிக் காலம் - 3 சனவரி 1822 - 29 நவம்பர் 1838</item>
<item><ref target="https://ta.wikipedia.org/wiki/ஐந்தாம்_சிவாஜி">ஐந்தாம் சிவாஜி</ref> - ஆட்சிக் காலம் - 1838 -  1866</item></list>
இதனையும் காண்க
<list type="unordered"><item><ref target="https://ta.wikipedia.org/wiki/போன்சலே">போன்சலே</ref> வம்சம்</item>
<item><ref target="https://ta.wikipedia.org/wiki/தஞ்சாவூர்_மராத்திய_அரசு">தஞ்சாவூர் மராத்திய அரசு</ref></item>
<item><ref target="https://ta.wikipedia.org/wiki/நாக்பூர்_அரசு">நாக்பூர் அரசு</ref></item>
<item><ref target="https://ta.wikipedia.org/wiki/சதாரா_அரசு">சதாரா அரசு</ref></item>
<item><ref target="https://ta.wikipedia.org/wiki/மராத்திய_அரச_குலங்கள்_மற்றும்_அரசுகள்_பட்டியல்">மராத்திய அரச குலங்கள் மற்றும் அரசுகள் பட்டியல்</ref></item>
<item><ref target="https://ta.wikipedia.org/wiki/இந்திய_மன்னராட்சி_அரசுகளின்_பட்டியல்">இந்திய மன்னராட்சி அரசுகளின் பட்டியல்</ref></item>
<item><ref target="https://ta.wikipedia.org/wiki/இந்தியாவின்_அரசியல்_ஒருங்கிணைப்பு">இந்தியாவின் அரசியல் ஒருங்கிணைப்பு</ref></item></list>


வெளி இணைப்புகள்
<list type="unordered"><item> <ref target="http://commons.wikimedia.org/">பொதுவகத்தில்</ref> <ref target="https://commons.wikimedia.org/wiki/Category:முதற்%20பக்கம்">முதற் பக்கம்</ref> தொடர்பாக ஊடகக் கோப்புகள் உள்ளன.</item>
<item><ref target="http://www.royalark.net/India/kolhapur.htm">Kolhapur History and Genealogy</ref> royalark</item>
<item><ref target="http://www.hubert-herald.nl/BhaMaharashtra2.htm">Mumbai and Princely States Heraldry</ref></item></list>
<p>
<ref target="https://ta.wikipedia.org/wiki/புவியியல்_ஆள்கூற்று_முறை">ஆள்கூறுகள்</ref>: <ref target="//tools.wmflabs.org/geohack/geohack.php?pagename=%E0%AE%AE%E0%AF%81%E0%AE%A4%E0%AE%B1%E0%AF%8D_%E0%AE%AA%E0%AE%95%E0%AF%8D%E0%AE%95%E0%AE%AE%E0%AF%8D&amp;params=16_41_N_74_14_E_region:IN-KN_type:city_source:kolossus-cawiki">16°41′N 74°14′E﻿ / ﻿16.683°N 74.233°E﻿ / 16.683; 74.233</ref></p>
</text></body></html>