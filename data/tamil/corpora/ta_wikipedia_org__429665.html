<html><body><text id="wikipedia_ta_wikipedia_org__429665.html" ns="0" revid="3426925" sourceurl="https://ta.wikipedia.org/wiki/%E0%AE%95%E0%AE%BE%E0%AE%A4%E0%AE%B2%E0%AF%8D_%E0%AE%95%E0%AE%B5%E0%AE%BF%E0%AE%A4%E0%AF%88" title="காதல் கவிதை" type="wikipedia">காதல் கவிதை
<p><hi rend="italic"><hi rend="bold">காதல் கவிதை</hi></hi> (<hi rend="italic">Kadhal Kavithai</hi>) 1998இல் வெளிவந்த தமிழ்த் திரைப்படமாகும். இதனை <ref target="https://ta.wikipedia.org/wiki/அகத்தியன்_(திரைப்பட_இயக்குநர்)">அகத்தியன்</ref> இயக்கியுள்ளார். <ref target="https://ta.wikipedia.org/wiki/பிரசாந்த்">பிரசாந்த்</ref>, <ref target="https://ta.wikipedia.org/wiki/இஷா_கோப்பிகர்">இஷா கோப்பிகர்</ref><ref target="https://ta.wikipedia.org/wiki/கஸ்தூரி_(நடிகை)">கஸ்தூரி</ref>, <ref target="https://ta.wikipedia.org/wiki/மணிவண்ணன்">மணிவண்ணன்</ref>, <ref target="https://ta.wikipedia.org/wiki/ஸ்ரீவித்யா">ஸ்ரீவித்யா</ref> ஆகியோர் முக்கிய கதாபாத்திரங்களில் நடித்திருக்கின்றனர். படத்திற்கு <ref target="https://ta.wikipedia.org/wiki/இளையராஜா">இளையராஜா</ref> இசையமைத்துள்ளார்.</p>
<p>1998 திசம்பர் 25 அன்று வெளியான இப்படம் நல்ல விமர்சனத்தை பெற்று, வணிக ரீதியாக வெற்றியும் பெற்றது.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
நடிகர்கள்

<list type="unordered"><item><ref target="https://ta.wikipedia.org/wiki/பிரசாந்த்">பிரசாந்த்</ref> - விஸ்வா</item>
<item><ref target="https://ta.wikipedia.org/wiki/இஷா_கோப்பிகர்">இஷா கோப்பிகர்</ref> - சோதி</item>
<item><ref target="https://ta.wikipedia.org/wiki/கஸ்தூரி_(நடிகை)">கஸ்தூரி</ref></item>
<item><ref target="https://ta.wikipedia.org/wiki/மணிவண்ணன்">மணிவண்ணன்</ref></item>
<item>ராஜீவ்</item>
<item><ref target="https://ta.wikipedia.org/wiki/அம்பிகா_(நடிகை)">அம்பிகா</ref></item>
<item><ref target="https://ta.wikipedia.org/wiki/ஸ்ரீவித்யா">ஸ்ரீவித்யா</ref></item>
<item><ref target="https://ta.wikipedia.org/wiki/சார்லி">சார்லி</ref></item>
<item>நிகிதா ஆர்யா - சோபா</item>
<item><ref target="https://ta.wikipedia.org/wiki/தலைவாசல்_விஜய்">தலைவாசல் விஜய்</ref> - பாண்டியன்</item>
<item><ref target="https://ta.wikipedia.org/wiki/கரன்_(நடிகர்)">கரண்</ref>- கௌரவத் தோற்றம்</item>
<item><ref target="https://ta.wikipedia.org/wiki/ராஜூ_சுந்தரம்">ராஜூ சுந்தரம்</ref> - கௌரவத் தோற்றம்</item>
<item><ref target="https://ta.wikipedia.org/wiki/ரோஜா_செல்வமணி">ரோஜா</ref> - கௌரவத் தோற்றம்</item></list>

கதைச்சுருக்கம்
<p>விஷ்வா (பிரசாந்த்) தன் நண்பன் ஆனந்தத்துடன் (<ref target="https://ta.wikipedia.org/wiki/சார்லி">சார்லி</ref>) நேரத்தை கழிக்கிறான். தன் தந்தையுடன் எப்பொழுதும் சண்டையிடும் தாயை தவிர்த்துவருகிறான். அந்நிலையில், ஜோதியை (இஷா கோபிக்கர்) விஷ்வா சந்திக்க நேரிடுகிறது. பின்னர், இலண்டன் செல்லும் விஷ்வா, இளவரசி டயானா கல்லறையில் மிக அருமையான காதல் கவிதை ஒன்றை விட்டுச்செல்கிறான். அதே நேரம், அந்தக் கல்லறைக்கு வரும் ஜோதி, அந்த காதல் கவிதையை படிக்கிறாள். அதை எழுதிய நபரை சந்திக்க ஆசைபாடுகிறாள் ஜோதி. ஜோதிக்கும் விஷ்வாவிற்கும் பார்க்காமலே நட்பு மலர்கிறது. விஷ்வா-ஜோதி ஜோடி ஒன்று சேர்ந்ததா என்பதே மீதிக் கதையாகும்.</p>
ஒலிப்பதிவு
<p>படத்தின் பின்னணி இசை மற்றும் பாடல்களின் இசையை அமைத்தவர் <ref target="https://ta.wikipedia.org/wiki/இளையராஜா">இளையராஜா</ref> ஆவார். 1998 ல் அதிகமாக விற்பனையான இசைப் பாடல்களாக இப்படத்தின் பாடல்கள் இருந்தன.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>

தயாரிப்பு
<p>1998 இல் ஷங்கர் இயக்கிய <ref target="https://ta.wikipedia.org/wiki/ஜீன்ஸ்_(திரைப்படம்)">ஜீன்ஸ்</ref> வெற்றிக்கு பின்னர், அகத்தியன் இயக்கத்தில் பிரசாந்த் நடிப்பில் படம் ஒன்றை தயாரிக்க ஒப்புக்கொண்டார் அசோக் அம்ரிதராஜ்.<ref target="https://ta.wikipedia.org/wiki/முதற்_பக்கம்#cite_note-:0-3">[3]</ref><ref target="https://ta.wikipedia.org/wiki/முதற்_பக்கம்#cite_note-4">[4]</ref> <hi rend="italic">அதிசயம்</hi> என்ற பெயருடன், தமிழ் நாட்டில் படப்பிடிப்பு 1998 இல் துவங்கியது.<ref target="https://ta.wikipedia.org/wiki/முதற்_பக்கம்#cite_note-5">[5]</ref> தனது முந்தய படைப்பின் (<ref target="https://ta.wikipedia.org/wiki/காதல்_கோட்டை">காதல் கோட்டை</ref>) நினைவாக, இப்படத்திற்கு <hi rend="italic">காதல் கவிதை</hi> என்று பெயர் மாற்றம் செய்தார் அகத்தியன்.<ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
<p><ref target="https://ta.wikipedia.org/wiki/கஸ்தூரி_(நடிகை)">கஸ்தூரி</ref>  இடம் பெரும் பாட்டு ஒன்றிக்கு நடனம் அமைத்தார் <ref target="https://ta.wikipedia.org/wiki/ராஜூ_சுந்தரம்">ராஜூ சுந்தரம்</ref>.<ref target="https://ta.wikipedia.org/wiki/முதற்_பக்கம்#cite_note-:0-3">[3]</ref> இலண்டனில் இளவரசி டயானா நினைவிடம் இருக்கும் இடத்தில், படத்தின் சில காட்சிகள் படமாக்கப்பட்டன.<ref target="https://ta.wikipedia.org/wiki/முதற்_பக்கம்#cite_note-7">[7]</ref><ref target="https://ta.wikipedia.org/wiki/முதற்_பக்கம்#cite_note-8">[8]</ref></p>
வெளியீடு
<p>இப்படத்தில் இஷா கோபிகரின் நடிப்பை பார்த்து, <ref target="https://ta.wikipedia.org/wiki/நெஞ்சினிலே">நெஞ்சினிலே</ref> படத்தில் அவருக்கு வாய்ப்பு வழங்கப்பட்டது.<ref target="https://ta.wikipedia.org/wiki/முதற்_பக்கம்#cite_note-9">[9]</ref> 1998 இல் சிறந்த அறிமுக நடிகை என்ற பிலிம்பேர் விருதையும் பெற்றார்.<ref target="https://ta.wikipedia.org/wiki/முதற்_பக்கம்#cite_note-10">[10]</ref></p>
விமர்சனம்
<p>கதாபாத்திரங்களின் கலவையும், வசனங்களும் சிறப்பாக இயக்குனர் கையாண்டதாகவும், இந்த ஆண்டில் கட்டாயம் பார்க்க வேண்டிய படம் என்றும் விமர்சனம் செய்யப்பட்டது.<ref target="https://ta.wikipedia.org/wiki/முதற்_பக்கம்#cite_note-11">[11]</ref></p>


வெளி-இணைப்புகள்
<list type="unordered"><item><ref target="https://ta.wikipedia.org/wiki/ஐ.எம்.டி.பி_இணையத்தளம்">இணையதள திரைப்பட தரவுத்தளத்தில்</ref><ref target="http://www.imdb.com/title/tt0276244/"><hi rend="italic">Kaadhal Kavithai</hi> </ref></item></list>
</text></body></html>