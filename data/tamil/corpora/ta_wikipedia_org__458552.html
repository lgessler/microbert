<html><body><text id="wikipedia_ta_wikipedia_org__458552.html" ns="0" revid="3311625" sourceurl="https://ta.wikipedia.org/wiki/%E0%AE%A4%E0%AE%BF%E0%AE%B5%E0%AF%8D%E0%AE%B5%E0%AE%BF%E0%AE%AF%E0%AE%AA%E0%AF%8D_%E0%AE%AA%E0%AE%BF%E0%AE%B0%E0%AE%AA%E0%AE%A8%E0%AF%8D%E0%AE%A4_%E0%AE%AE%E0%AE%A3%E0%AE%BF%E0%AE%AE%E0%AE%BE%E0%AE%B2%E0%AF%88%E0%AE%95%E0%AE%B3%E0%AF%8D_108" title="திவ்வியப் பிரபந்த மணிமாலைகள் 108" type="wikipedia">திவ்வியப் பிரபந்த மணிமாலைகள் 108


<figure><caption>"Divya Prabantha Manimalaigal 108" book side view. This book is authored by Meivazhi Ilam Kalaikottu Ananthar</caption></figure><p>'<hi rend="bold"><ref target="https://ta.wikipedia.org/wiki/மெய்வழி_சாலை_ஆண்டவர்கள்">பிரம்மோதய மெய்வழிச்சாலை ஆண்டவர்களின்</ref> <ref target="https://en.wikisource.org/wiki/ta:திவ்வியப்%20பிரபந்த%20மணிமாலைகள்%20108">திருவோங்கும் புகழ் போற்றும் திவ்வியப் பிரபந்த மணிமாலைகள் 108</ref></hi>', என்பது அருட்பாவலர் மெய்வழி இளம்கலைக்கோட்டு அனந்தர் அவர்களால் இயற்றப் பெற்று தஞ்சை தமிழ்ப் பல்கலைக்கழகத்தின் அந்நாள் துணை வேந்தர், முனைவர். க. பாஸ்கரன் அவர்களால்  1.11.2017 அன்று <ref target="https://ta.wikipedia.org/wiki/தமிழ்ப்_பல்கலைக்கழகம்,_தஞ்சாவூர்">தஞ்சை தமிழ்ப் பல்கலைக்கழகத்தில்</ref> வெளியிடப் பெற்ற சிற்றிலக்கிய நூல் ஆகும்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> இந்நூல் தமிழ் கூறும் நல்லுலகின் சரித்திரத்தில் இதுவரை இல்லாத பல சாதனைகளை படைத்த நூலாகக் குறிப்பிடப்பெறுகிறது.<ref target="https://ta.wikipedia.org/wiki/முதற்_பக்கம்#cite_note-:1-2">[2]</ref><ref target="https://ta.wikipedia.org/wiki/முதற்_பக்கம்#cite_note-:0-3">[3]</ref></p>
சரித்திர சாதனை நூலைப் பற்றி...
<p>உயர்தனிச் செம்மொழியாகிய செந்தமிழில் 96 வகை <ref target="https://ta.wikipedia.org/wiki/தமிழில்_சிற்றிலக்கியங்கள்">சிற்றிலக்கியங்களுக்கு (பிரபந்தங்களுக்கு)</ref> இலக்கணம் வகுக்கப் பெற்றுள்ளன. </p>
<figure><caption>"Divya Prabantha Manimalaigal 108" book front cover</caption></figure>
<figure><ref target="https://ta.wikipedia.org/wiki/Special:FilePath/Divya_Prabandha_Manimalaigal_Book_Back.jpg">படிமம்:Divya Prabandha Manimalaigal Book Back.jpg</ref><caption>"Divya Prabantha Manimalaigal 108" book back cover. This book is authored by Meivazhi Ilam Kalaikottu Ananthar</caption></figure>
<list type="unordered"><item>96 வகை பிரபந்தங்களில் 64க்கு மட்டுமே இலக்கியம் உள்ளது. ஏனைய <hi rend="bold"><ref target="https://ta.wikipedia.org/wiki/முதற்_பக்கம்#✫_இந்நூலில்_இலக்கணம்_மட்டுமே_உள்ள_பிரபந்தங்களுக்கு_புதிய_இலக்கியம்_இயற்றப்_பெற்றவை">32 பிரபந்த வகைகளுக்கு இலக்கணம் மட்டுமே உள்ளது. இந்த 32 வகைகளுக்கும்</ref></hi> <ref target="https://ta.wikipedia.org/wiki/முதற்_பக்கம்#✫_இந்நூலில்_இலக்கணம்_மட்டுமே_உள்ள_பிரபந்தங்களுக்கு_புதிய_இலக்கியம்_இயற்றப்_பெற்றவை">புதிய சிற்றிலக்கியம் படைத்து</ref>, மொத்தம் 96 வகை இலக்கியங்களும் அதன் மேலும் <ref target="https://ta.wikipedia.org/wiki/முதற்_பக்கம்#96_சிற்றிலக்கியங்களுடன்_புதிதாக_இந்நூலில்_சேர்க்கப்_பெற்ற_இலக்கியங்கள்">12 புதிய வகையான பிரபந்தங்களை அடையாளம் கண்டு அவற்றுக்குரிய இலக்கணங்களையும் இலக்கியங்களையும் ஆக்கி</ref> <ref target="https://ta.wikipedia.org/wiki/முதற்_பக்கம்#cite_note-:0-3">[3]</ref> 'திவ்வியப் பிரபந்த மணிமாலைகள் 108' என்னும் பெயர் கொண்ட நூலாக இயற்றப் பெற்றுள்ளது. இவ்வாறு இலக்கணம் வகுக்கப்பெற்றுள்ள அனைத்து சிற்றிலக்கியங்களும் ஒரே நூலாக இயற்றப்பெறுவது தமிழ் இலக்கிய வரலாற்றில் இதுவே முதல் முறை.<ref target="https://ta.wikipedia.org/wiki/முதற்_பக்கம்#cite_note-:2-4">[4]</ref></item></list>
<list type="unordered"><item>இவ்வாறு ஒவ்வொரு இலக்கியத்திற்கும் ஒவ்வொருவர் சிறந்தவர் என்று கூறுவது வழக்கம். ஒவ்வொரு புலவரும் ஒரு சில இலக்கிய வகைகளே இயற்றியுள்ளனர். இந்நிலையில், <hi rend="bold"><ref target="https://ta.wikipedia.org/wiki/முதற்_பக்கம்#நூல்_நிரல்_அட்டவணை">108 சிற்றிலக்கிய வகைகளும் ஒரே புலவரால் இயற்றப் பெறுவதும் தமிழ் இலக்கிய வரலாற்றில் இதுவே முதன்முறை.</ref><ref target="https://ta.wikipedia.org/wiki/முதற்_பக்கம்#cite_note-:1-2">[2]</ref></hi></item>
<item>ஓவியப் பாங்குடன் கூடிய  <ref target="https://ta.wikipedia.org/wiki/சித்திரக்கவி">சித்திரக்கவிகளும்</ref>, <ref target="https://ta.wikipedia.org/wiki/பெருங்காப்பியம்">பெருங்காப்பியம்</ref>, <ref target="https://ta.wikipedia.org/wiki/ஒலியந்தாதி">ஒலியந்தாதி</ref>, <ref target="https://ta.wikipedia.org/wiki/வருக்கக்_கோவை">வருக்கக்கோவை</ref>, <ref target="https://ta.wikipedia.org/wiki/வருக்கமாலை">வருக்கமாலை</ref> முதலிய கடின இலக்கியங்களும்,  எழுத்தெண்ணிப் பாடும் <ref target="https://ta.wikipedia.org/wiki/கட்டளைக்_கலித்துறை">கட்டளைக் கலித்துறை</ref> செய்யுள்கள் ஆயிரக் கணக்கிலும், <ref target="https://ta.wikipedia.org/wiki/யாப்பிலக்கணம்">யாப்பு (செய்யுள்) இலக்கணத்தில்</ref> வரையறுக்கப் பெற்ற <ref target="https://ta.wikipedia.org/wiki/வெண்பா">வெண்பா</ref>, <ref target="https://ta.wikipedia.org/wiki/ஆசிரியப்பா">ஆசிரியப்பா</ref>, <ref target="https://ta.wikipedia.org/wiki/கலிப்பா">கலிப்பா</ref>, <ref target="https://ta.wikipedia.org/wiki/வஞ்சிப்பா">வஞ்சிப்பா</ref> ஆகியவற்றின், பா, துறை, <ref target="https://ta.wikipedia.org/wiki/தாழிசை_(பாவினம்)">தாழிசை</ref>, <ref target="https://ta.wikipedia.org/wiki/விருத்தம்">விருத்தம்</ref> என்னும் அனைத்து பா வகைகளும் <ref target="https://ta.wikipedia.org/wiki/மருட்பா">மருட்பாவும்</ref> சேர்த்து ஒரே நூலில் இலக்கண மரபு வரம்பு மாறாமல் இயற்றப் பெற்றுள்ளதும் இந்த நூலில்தான்.<ref target="https://ta.wikipedia.org/wiki/முதற்_பக்கம்#cite_note-:2-4">[4]</ref></item>
<item>இலக்கியங்கள் மட்டுமல்லாது அதன் <ref target="https://ta.wikipedia.org/wiki/பாவினம்">பாவினம்</ref>, <ref target="https://ta.wikipedia.org/wiki/இலக்கணம்_(மொழியியல்)">இலக்கண மரபுகள்</ref> ஆகியவற்றையும் மேற்கோள்களுடன் ஒரேநூலில் நூலாசிரியர் விளக்கியுள்ளது தனிச்சிறப்பு.<ref target="https://ta.wikipedia.org/wiki/முதற்_பக்கம்#cite_note-:2-4">[4]</ref></item>
<item><ref target="https://ta.wikipedia.org/wiki/அகப்பொருள்">அகப்பொருள் அகத்திணை</ref> முதலானவை பற்றிய இலக்கியங்களையும் முழுக்க தெய்வீகமாகவே மாற்றி <ref target="https://ta.wikipedia.org/wiki/பக்தி_இலக்கியம்">பக்தி இலக்கியங்களாகப்</ref> பாடப்பெற்றுள்ள 108 பிரபந்தங்களில், எந்த ஒரு இடத்திலும் பெண்களை விரசமாக வருணிக்காமல், அவர்களைக் குறிக்கும் வாசகங்கள் யாவும் தாய்மார்களுக்குறிய கண்ணியத்துடனேயே கையாளப்பெறுவது இந்நூலின் மற்றுமோர் சிறப்பு.<ref target="https://ta.wikipedia.org/wiki/முதற்_பக்கம்#cite_note-:2-4">[4]</ref></item>
<item><hi rend="bold"><ref target="https://ta.wikipedia.org/wiki/மெய்வழி_சாலை_ஆண்டவர்கள்">ஒரே பாட்டுடைத் தலைவரைப்</ref></hi> போற்றி 108 பிரபந்தங்கள் இயற்றப் பெற்றதும் இதுவே முதன்முறை.</item></list>
நூலின் நோக்கம்
<list type="unordered"><item>மனித குலம், பெண் - மண் - பொன் ஆசை கடந்து,  விண் ஆசை கொண்டு பிறவிப்பெருங்கடல் நீந்தி இறைவனடி சேர, சாதி, மத, சாத்திர பேதம் அற்று ‘ஒன்றே குலம், ஒருவனே தேவன்’ என்னும் சமரச கொள்கை மெய் நெறி வாழ்வில் தன்னை ஆக்கிவைத்த தனது குருபெருமான் <hi rend="bold"><ref target="https://ta.wikipedia.org/wiki/மெய்வழி_சாலை_ஆண்டவர்கள்">பிரம்மோதய மெய்வழி சாலை ஆண்டவர்களை</ref> <ref target="https://en.wikisource.org/wiki/ta:திவ்வியப்%20பிரபந்த%20மணிமாலைகள்%20108/பாட்டுடைத்%20தலைவர்">பாட்டுடைத்தலைவராகக்</ref> கொண்டு, 108 பிரபந்தங்களையும் இயற்றியுள்ளதாகவும்</hi>,</item></list>
<list type="unordered"><item>தமிழ் மொழி மீது பற்றும் பேரார்வமும் கொண்டுள்ள  யாவரும்  படித்து இன்புறவும், மாணவர்கள் சிற்றிலக்கியங்களை எளிமையாகக் கற்றுணரவும், செந்தமிழின் எழிலையும், வளமையையும், தொன்மையும், இலக்கிய வளம் கொழிக்கும் தனித்தன்மையையும் உலகோர் மேலும் அறிந்து, மெய்ந்நெறி உணர்ந்து, அதன் வழி நடந்து நீடூழி வாழ்ந்திடுவதற்கும் இந்நூல் துணைபுரியும் என்றும் இந்நூலாசிரியர் மெய்வழி இளம்கலைக்கோட்டு அனந்தர் குறிப்பிடுகின்றார்.<ref target="https://ta.wikipedia.org/wiki/முதற்_பக்கம்#cite_note-:1-2">[2]</ref><ref target="https://ta.wikipedia.org/wiki/முதற்_பக்கம்#cite_note-:0-3">[3]</ref><ref target="https://ta.wikipedia.org/wiki/முதற்_பக்கம்#cite_note-:2-4">[4]</ref></item></list>
</text></body></html>