<html><body><text id="wikipedia_ta_wikipedia_org__304785.html" ns="0" revid="3242325" sourceurl="https://ta.wikipedia.org/wiki/%E0%AE%95%E0%AF%8B%E0%AE%B0%E0%AF%8D%E0%AE%95%E0%AF%8D%E0%AE%95%E0%AE%BE_%E0%AE%A8%E0%AE%BE%E0%AE%9F%E0%AF%81" title="கோர்க்கா நாடு" type="wikipedia">கோர்க்கா நாடு<figure><caption>கோர்க்கா அரசு மேலோங்கியிருந்த காலத்தில் கோர்க்கா நாட்டின் வரைபடம்</caption></figure>
<figure><caption>கி பி 1763-இல் கோர்க்கா மன்னர் பிரிதிவி நாராயணன் ஷா வெளியிட்ட நாணயம்</caption></figure>
<figure><caption>கி பி 1907-இல் கோர்க்கா அரசு வெளியிட்ட அஞ்சல் தலை</caption></figure>
<figure><caption>கோர்க்கா நாட்டு அரசிதழ், 9 சனவரி 1933</caption></figure>
<p><hi rend="bold">கோர்க்கா நாடு</hi> (Gorkha Kingdom) (ஆட்சிக் காலம்: 1559 - 2008) என்பது தற்கால <ref target="https://ta.wikipedia.org/wiki/நேபாளம்">நேபாளத்தின்</ref>  முன்னாள் நாடுகளில் ஒன்றாகும். 24 குறுநிலங்களின் தொகுப்பான <hi rend="bold">சௌபீஸ் இராச்சியம்</hi> என்றும் அழைக்கப்படும்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> கோர்க்கா நாடு மேற்கில்  <hi rend="italic">மர்சியாந்தி ஆறு</hi>   முதல் கிழக்கில்  <hi rend="italic">திரிசூலி ஆறு</hi>   வரை பரவியிருந்தது.<ref target="https://ta.wikipedia.org/wiki/முதற்_பக்கம்#cite_note-2">[2]</ref>
<ref target="https://ta.wikipedia.org/wiki/ஷா_வம்சம்"> ஷா வம்சத்து</ref> மன்னர்கள் <ref target="https://ta.wikipedia.org/wiki/நேபாளம்">கோர்க்கா</ref> நாட்டை கி பி 1559 முதல் 2008 முடிய ஆண்டனர். </p>
ஷா வம்சம்
<p>கி பி 1559-ஆம் ஆண்டில்   <hi rend="italic">திரவிய ஷா</hi>   என்பவர் கோர்க்கா பகுதியின் மன்னரை வென்று <hi rend="italic"><ref target="https://ta.wikipedia.org/wiki/ஷா_வம்சம்">ஷா வம்ச</ref></hi>   ஆட்சியை  கோர்க்கா நாட்டில் நிறுவினார். <ref target="https://ta.wikipedia.org/wiki/முதற்_பக்கம்#cite_note-3">[3]</ref><ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
விரிவாக்கமும் &amp; படையெடுப்புகளும்
<p>கி பி 1736-இல் கோர்க்காலிகளின் மன்னர்  <hi rend="italic">நரபூபால ஷா</hi>   தொடங்கி வைத்த நாட்டின் விரிவாக்கத்திற்கான போர்களை, அவரது மகன் <hi rend="italic"><ref target="https://ta.wikipedia.org/wiki/பிரிதிவி_நாராயணன்_ஷா">பிரிதிவி நாராயணன் ஷா</ref></hi> மற்றும் பேரன்  <ref target="https://ta.wikipedia.org/wiki/ராணா_பகதூர்_ஷா">ராணா பகதூர் ஷா</ref> ஆகியோர் நடத்திய <ref target="https://ta.wikipedia.org/wiki/கீர்த்திப்பூர்_போர்">கீர்த்திப்பூர் போர்</ref>, <ref target="https://ta.wikipedia.org/wiki/காட்மாண்டுப்_போர்">காட்மாண்டுப் போர்</ref> மற்றும் <ref target="https://ta.wikipedia.org/wiki/பக்தபூர்_போர்">பக்தபூர் போர்களால்</ref> நேபாளத்தின் கிழக்கிலும், மேற்கிலும் பெரும்பாலான பகுதிகளை கோர்க்கா நாட்டின் கீழ் கொண்டு வந்தனர்.<ref target="https://ta.wikipedia.org/wiki/முதற்_பக்கம்#cite_note-5">[5]</ref><ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
<p>கி பி 1745-இல் <hi rend="italic"><ref target="https://ta.wikipedia.org/wiki/நேவார்_மக்கள்">நேவார்</ref> அரச குலத்தினர்</hi>   ஆண்ட <ref target="https://ta.wikipedia.org/wiki/காத்மாண்டு_சமவெளி">காத்மாண்டு சமவெளியை</ref> <hi rend="italic">கோர்க்கா</hi>   மன்னர் தொடர்ந்து ஆண்டுக் கணக்கில் முற்றுக்கையிட்டார். நேவார் மன்னர் கோர்க்களின் முற்றுகையை முறியடிக்க <ref target="https://ta.wikipedia.org/wiki/இந்தியாவில்_கம்பெனி_ஆட்சி">கிழக்கிந்திய கம்பெனி ஆட்சியாளர்களின்</ref> உதவியை நாடினார். நேவாரிகளை காக்க வந்த கேப்டன் கின்லோச் தலைமையிலான கிழக்கிந்திய படையினரது முயற்சி தோல்வியில் முடிந்தது. <ref target="https://ta.wikipedia.org/wiki/முதற்_பக்கம்#cite_note-7">[7]</ref>முற்றுகையின் இறுதியில் கி பி 1768 - 1769-ஆம் ஆண்டுக்குள் நேவாரிகளின் மூன்று தலைநகரங்களான <ref target="https://ta.wikipedia.org/wiki/காட்மண்டு">காத்மாண்டு</ref>,  <hi rend="italic"><ref target="https://ta.wikipedia.org/wiki/பாதன்,_நேபாளம்">பதான்</ref></hi>  மற்றும் <hi rend="italic"><ref target="https://ta.wikipedia.org/wiki/லலித்பூர்,_நேபாளம்">லலித்பூர்</ref></hi> மற்றும் <ref target="https://ta.wikipedia.org/wiki/காட்மாண்டு">காட்மாண்டு</ref>   நகரங்கள் கோர்க்கர்களிடம் அடிபணிந்தன. </p>
<p>பின்னர் கோர்க்கா நாட்டின் தலைநகராக <ref target="https://ta.wikipedia.org/wiki/காட்மண்டு">காத்மாண்டு</ref> நகரம் விளங்கியது.<ref target="https://ta.wikipedia.org/wiki/முதற்_பக்கம்#cite_note-8">[8]</ref></p>
<p>1788-ஆம் ஆண்டில் கோர்க்கர்கள் <ref target="https://ta.wikipedia.org/wiki/திபெத்">திபெத்</ref> நாட்டின் மீது படையெடுத்து,<ref target="https://ta.wikipedia.org/wiki/முதற்_பக்கம்#cite_note-9">[9]</ref> கியுரோங் மற்றும் நயாலம் நகரங்களை கைப்பற்றி; திபெத் நாட்டு மன்னரிடம் ஆண்டு தோறும் <ref target="https://ta.wikipedia.org/wiki/திறை">திறை</ref> வசூலித்தனர். 1791-இல் திறை திபெத் நாட்டவர்கள் கோர்க்கா மன்னருக்கு திறை செலுத்தாத படியால் மீண்டும் திபெத் மீது படையெடுத்து அங்குள்ள் <ref target="https://ta.wikipedia.org/wiki/பௌத்தம்">பௌத்த</ref> <ref target="https://ta.wikipedia.org/wiki/விகாரம்">விகாரங்களை</ref> பாழ்படுத்திச் செல்கையில், திபெத்தியர்களின் உதவிக்கு வந்த <ref target="https://ta.wikipedia.org/wiki/சீனர்">சீனர்களின்</ref> இராணுவம், கோர்க்கா நாட்டவர்களை காத்மாண்டு வரை அடித்து துரத்தினர். மேலும் கோர்க்கா நாடு, ஐந்தாண்டுகளுக்கு ஒரு முறை கணிசமான தொகையை சீன நாட்டிற்கு <ref target="https://ta.wikipedia.org/wiki/திறை">திறையாக</ref> செலுத்த வேண்டும் என ஒப்பந்தம் ஏற்பட்டது. <ref target="https://ta.wikipedia.org/wiki/முதற்_பக்கம்#cite_note-10">[10]</ref><ref target="https://ta.wikipedia.org/wiki/முதற்_பக்கம்#cite_note-11">[11]</ref></p>
<p>கோர்க்கா இராச்சியம் கிழக்கில் <ref target="https://ta.wikipedia.org/wiki/சிக்கிம்">சிக்கிம்</ref> முதல் மேற்கில் <ref target="https://ta.wikipedia.org/wiki/கார்வால்_நாடு">கார்வால்</ref> மற்றும் <ref target="https://ta.wikipedia.org/wiki/குமாவுன்_கோட்டம்"> குமாவான்</ref> மற்றும் <ref target="https://ta.wikipedia.org/wiki/சிர்மூர்_இராச்சியம்">சிர்மூர் இராச்சியம்</ref> வரை பரவியிருந்தது. கி பி 1814 முதல் 1816 முடிய நடைபெற்ற முதல்  <ref target="https://ta.wikipedia.org/wiki/ஆங்கிலேய-நேபாளப்_போர்"> ஆங்கிலேயே-நேபாளப் போரில்</ref>, கோர்க்கா நாட்டவர்கள் கைப்பற்றிய பெரும்பகுதிகள் ஆங்கிலேயேர்களிடம் இழந்தனர். <ref target="https://ta.wikipedia.org/wiki/முதற்_பக்கம்#cite_note-12">[12]</ref><ref target="https://ta.wikipedia.org/wiki/முதற்_பக்கம்#cite_note-13">[13]</ref></p>
கோர்க்கா நாடு - நேபாளம்
<p>கி பி 1930-இல் கோர்க்கா நாட்டின் பெயரை <ref target="https://ta.wikipedia.org/wiki/நேபாளம்">நேபாளம்</ref> என மாற்றப்பட்டது. நாட்டின் தலைநகராக <ref target="https://ta.wikipedia.org/wiki/காட்மண்டு">காத்மாண்டு</ref> விளங்கியது.<ref target="https://ta.wikipedia.org/wiki/முதற்_பக்கம்#cite_note-14">[14]</ref><ref target="https://ta.wikipedia.org/wiki/முதற்_பக்கம்#cite_note-15">[15]</ref>கோர்க்கா சர்க்கார் என்பதை நேபாள அரசு எனப் பெயர் மாற்றம் செய்யப்பட்டது.  </p>
<p>கி பி 1933-இல் கோர்க்காலி மொழியின் பெயர் <ref target="https://ta.wikipedia.org/wiki/நேபாள_மொழி">நேபாள மொழி</ref> எனப் பெயர் மாற்றம் செய்யப்பட்டது. <ref target="https://ta.wikipedia.org/wiki/முதற்_பக்கம்#cite_note-16">[16]</ref></p>
<p>கோர்க்கா நாட்டை நிறுவிய ஷா அரச குலத்தினர், முழு நேபாளத்தை 2008 முடிய ஆண்டனர். <ref target="https://ta.wikipedia.org/wiki/நேபாள_மக்கள்_புரட்சி">நேபாள மக்கள் புரட்சியின்</ref> விளைவாக, கி பி 2006-இல் நேபாளத்தில் மன்னராட்சி முறை ஒழிக்கப்பட்டு,<ref target="https://ta.wikipedia.org/wiki/முதற்_பக்கம்#cite_note-17">[17]</ref> நேபாளம், ஜனநாயகக் குடியரசு நாடாக மாறியது.<ref target="https://ta.wikipedia.org/wiki/முதற்_பக்கம்#cite_note-18">[18]</ref>தற்போது <ref target="https://ta.wikipedia.org/wiki/கோர்க்கா_மாவட்டம்">கோர்க்கா மாவட்டம்</ref>, நேபாளத்தின் 75 மாவட்டங்களில் ஒன்றாக உள்ளது.</p>
கோர்க்காக்களும் கூர்க்காக்களும்
<figure><caption><ref target="https://ta.wikipedia.org/wiki/சப்பான்">ஜப்பானில்</ref> <ref target="https://ta.wikipedia.org/wiki/கூர்க்கா">கூர்க்கா</ref> படைவீர்ர்கள், ஆண்டு 1946</caption></figure>
<p>நேபாள மலை நாட்டவர்களான <ref target="https://ta.wikipedia.org/wiki/கூர்க்கா">கூர்க்கா</ref> இன மக்களை, கோர்க்கா நாட்டு மக்களுடன் தொடர்புறுத்தி குழப்பிக் கொள்ளக்கூடாது. கூர்க்காக்கள் கிழக்கிந்திய இராணுவத்தில் ஒரு படைப்பிரிவினராக இருந்தனர். <ref target="https://ta.wikipedia.org/wiki/முதல்_உலகப்_போர்">முதல் உலகப் போர்</ref> மற்றும் <ref target="https://ta.wikipedia.org/wiki/இரண்டாம்_உலகப்_போர்"> இரண்டாம் உலகப் போரில்</ref> <ref target="https://ta.wikipedia.org/wiki/கூர்க்கா">கூர்க்காப்</ref> படையினர் ஆங்கிலேயேர்கள் சார்பாக போரிட்டனர். <ref target="https://ta.wikipedia.org/wiki/முதற்_பக்கம்#cite_note-19">[19]</ref>
தற்போதும் <ref target="https://ta.wikipedia.org/wiki/இந்தியா">இந்தியத்</ref> தரைப்படையில் கூர்க்கா படைப்பிரிவு உள்ளது.</p>
இதனையும் காண்க
<list type="unordered"><item><ref target="https://ta.wikipedia.org/wiki/ஷா_வம்சம்">ஷா வம்சம்</ref></item>
<item><ref target="https://ta.wikipedia.org/wiki/ராணா_வம்சம்">ராணா வம்சம்</ref></item>
<item><ref target="https://ta.wikipedia.org/wiki/நேபாள_இராச்சியம்">நேபாள இராச்சியம்</ref></item>
<item><ref target="https://ta.wikipedia.org/wiki/நேபாள_காலக்_கோடுகள்">நேபாள காலக் கோடுகள்</ref></item></list>



வெளி இணைப்புகள்




<p>[பகுப்பு:இந்துப் பேரரசுகள்]]</p></text></body></html>