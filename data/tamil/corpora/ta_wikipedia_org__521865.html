<html><body><text id="wikipedia_ta_wikipedia_org__521865.html" ns="0" revid="3359397" sourceurl="https://ta.wikipedia.org/wiki/%E0%AE%85%E0%AE%A8%E0%AF%8D%E0%AE%A4%E0%AE%AE%E0%AE%BE%E0%AE%A9%E0%AF%8D_%E0%AE%AA%E0%AE%BE%E0%AE%B1%E0%AF%81-%E0%AE%86%E0%AE%A8%E0%AF%8D%E0%AE%A4%E0%AF%88" title="அந்தமான் பாறு-ஆந்தை" type="wikipedia">அந்தமான் பாறு-ஆந்தை
<p><hi rend="bold">அந்தமான் பாறு-ஆந்தை</hi> (<hi rend="italic">Andaman hawk-owl</hi>) அல்லது <hi rend="bold">அந்தமான் பூபுக்</hi> (<hi rend="italic">நினாக்சு அபினிசு</hi> ) என்பது <ref target="https://ta.wikipedia.org/wiki/உண்மையான_ஆந்தை">இசுட்ரிகிடே</ref> <ref target="https://ta.wikipedia.org/wiki/குடும்பம்_(உயிரியல்)">குடும்பத்தினைச்</ref> சார்ந்த <ref target="https://ta.wikipedia.org/wiki/ஆந்தை">ஆந்தை</ref> <ref target="https://ta.wikipedia.org/wiki/இனம்_(உயிரியல்)">சிற்றினமாகும்</ref>. இது <ref target="https://ta.wikipedia.org/wiki/அந்தமான்_தீவுகள்">அந்தமான் தீவுகளில்</ref> மட்டுமே காணக்கூடிய <ref target="https://ta.wikipedia.org/wiki/அகணிய_உயிரி">அகணிய உயிரி</ref> ஆகும்.</p>
உயிரியல்
<p>அந்தமான் பாறு ஆந்தை, சிறியது முதல் நடுத்தர அளவிலான பழுப்பு ஆந்தை ஆகும். இது வட்டமான தலையினை உடையது. காதுகளில் காது கற்றை இல்லை. முக வட்டு சாம்பல் நிறமானது. கண்கள் மஞ்சள், செரி மந்தமான பச்சை நிறமுடையது மற்றும் அலகு மஞ்சள்-கொம்பு நிறமுடையது, மேல் முகடு மற்றும் நுனி வெளிறிய நிறமுடையது. இதனுடைய உடல் நீளம் 25 முதல் 28 செ.மீ. இறக்கை நீளமானது 170 மி.மீ. வரை இருக்கும்.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
<p>இந்த வகை ஆந்தைகளின் இயற்கை <ref target="https://ta.wikipedia.org/wiki/வாழிடம்_(சூழலியல்)">வாழிடமாக</ref> <ref target="https://ta.wikipedia.org/wiki/மிதவெப்பமண்டலம்">மிதவெப்பமண்டல</ref> அல்லது <ref target="https://ta.wikipedia.org/wiki/வெப்ப_வலயம்">வெப்பமண்டல</ref> ஈரமான தாழ்நில காடு மற்றும் மிதவெப்பமண்டல அல்லது வெப்பமண்டல <ref target="https://ta.wikipedia.org/wiki/அலையாத்தித்_தாவரங்கள்">சதுப்புநில காடுகள்</ref> உள்ளன. வாழ்விட இழப்பு காரணமாக இந்த சிற்றினம் அரிதாகி வருகிறது.</p>
உணவு
<p>அந்தமான் பாறு ஆந்தை முக்கியமாக பூச்சிகளை உண்ணுகின்றது. இந்த ஆந்தை பறக்கும் போது அந்துப்பூச்சிகளையும் வண்டுகளையும் வேட்டையாடுகிறது.</p>
</text></body></html>