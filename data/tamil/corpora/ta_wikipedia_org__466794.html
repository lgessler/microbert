<html><body><text id="wikipedia_ta_wikipedia_org__466794.html" ns="0" revid="2876641" sourceurl="https://ta.wikipedia.org/wiki/%E0%AE%9A%E0%AE%BF%E0%AE%AE%E0%AF%8D%E0%AE%B0%E0%AF%8B%E0%AE%A9%E0%AF%8D_%E0%AE%B9%E0%AF%86%E0%AE%9F%E0%AF%8D%E0%AE%AE%E0%AF%88%E0%AE%AF%E0%AE%B0%E0%AF%8D" title="சிம்ரோன் ஹெட்மையர்" type="wikipedia">சிம்ரோன் ஹெட்மையர்
<p><hi rend="bold">சிம்ரோன் ஒடிலோன் ஹெட்மையர்</hi> (<hi rend="italic">Shimron Odilon Hetmyer</hi>, பிறப்பு: டிசம்பர் 26, 1996) என்பவர் <ref target="https://ta.wikipedia.org/wiki/கயானா">கயனீயத்</ref> <ref target="https://ta.wikipedia.org/wiki/துடுப்பாட்டம்">துடுப்பாட்ட</ref> வீரர் ஆவார். இவர் பன்னாட்டுப் போட்டிகளில்<ref target="https://ta.wikipedia.org/wiki/மேற்கிந்தியத்_தீவுகள்_துடுப்பாட்ட_அணி">மேற்கிந்தியத் தீவுகள் அணிக்காக</ref>  விளையாடுகிறார்.<ref target="https://ta.wikipedia.org/wiki/முதற்_பக்கம்#cite_note-Bio-1">[1]</ref> 2014 ஐசிசி 19 வயதுக்குட்பட்டோர் துடுப்பாட்ட உலகக் கோப்பைக்கான மேற்கிந்தியத் தீவுகள் அணியின் ஒரு பகுதியாக இருந்தார். டிசம்பர் 2015 இல் இவர் 19 வயதுக்குட்பட்டோர் துடுப்பாட்ட உலகக் கோப்பை 2016க்கான மேற்கிந்தியத் தீவுகள் அணியின் தலைவராகத் தேர்வு செய்யப்பட்டார். <ref target="https://ta.wikipedia.org/wiki/முதற்_பக்கம்#cite_note-West_Indies-2">[2]</ref> <ref target="https://ta.wikipedia.org/wiki/பன்னாட்டுத்_துடுப்பாட்ட_அவை">பன்னாட்டுத் துடுப்பாட்ட அவை</ref> (ஐ.சி.சி) 2018ஆம் ஆண்டில் ஆண்கள் துடுப்பாட்டத்தின் ஐந்து சிறந்த அடையாளங்களில் ஒருவராக ஹெட்மையரை பெயரிட்டது. <ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
உள்நாட்டு மற்றும் இ20 போட்டிகள்
<p>கயானா அமேசான் வாரியர்ஸ் அணிக்காக 2016 கரீபியன் பிரீமியர் லீக்கில் (சிபிஎல்) <ref target="https://ta.wikipedia.org/wiki/இருபது20">இருபது-20</ref> (இ20) போட்டிகளில் அறிமுகமானார், மேலும் 2017 பதிப்பிற்காக தக்கவைக்கப்பட்டார். <ref target="https://ta.wikipedia.org/wiki/முதற்_பக்கம்#cite_note-CPL-4">[4]</ref> ஆகஸ்ட் 2018இல், ஜமைக்கா தல்லாவாஸுக்கு எதிராக கயானா அமேசான் வாரியர்ஸ் அணிக்காக 100 ஓட்டங்கள் எடுத்தபோது, சிபிஎல்லில் நூறு அடித்த இளம்வயது மட்டையாளர் ஆனார். <ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
<p>அக்டோபர் 2018இல், கிரிக்கெட் வெஸ்ட் இண்டீஸ் (மேற்கிந்தியத் துடுப்பாட்ட வாரியம்) இவருக்கு 2018–19 பருவத்திற்கான <ref target="https://ta.wikipedia.org/wiki/முதல்_தரத்_துடுப்பாட்டம்">சிவப்புப் பந்து</ref> ஒப்பந்தத்தை வழங்கியது. <ref target="https://ta.wikipedia.org/wiki/முதற்_பக்கம்#cite_note-6">[6]</ref> <ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
<p>டிசம்பர் 2018இல், <ref target="https://ta.wikipedia.org/wiki/2019_இந்தியன்_பிரீமியர்_லீக்">2019 இந்தியன் பிரீமியர் லீக்கிற்கான</ref> வீரர்கள் ஏலத்தில் இவரை <ref target="https://ta.wikipedia.org/wiki/ராயல்_சேலஞ்சர்ஸ்_பெங்களூர்">ராயல் சேலஞ்சர்ஸ் பெங்களூர்</ref> வாங்கியது.<ref target="https://ta.wikipedia.org/wiki/முதற்_பக்கம்#cite_note-8">[8]</ref><ref target="https://ta.wikipedia.org/wiki/முதற்_பக்கம்#cite_note-9">[9]</ref> மார்ச் 2019இல், 2019 இந்தியன் பிரீமியர் லீக் போட்டிக்கு முன்னதாக <ref target="https://ta.wikipedia.org/wiki/பன்னாட்டுத்_துடுப்பாட்ட_அவை">சர்வதேச கிரிக்கெட் கவுன்சில்</ref> (ஐ.சி.சி) கவனிக்க வேண்டிய எட்டு வீரர்களில் ஒருவராக இவரது பெயரும் இடம்பெற்றிருந்தது.<ref target="https://ta.wikipedia.org/wiki/முதற்_பக்கம்#cite_note-10">[10]</ref> 2020 ஐபிஎல் ஏலத்திற்கு முன்னதாக இவரை ராயல் சேலஞ்சர்ஸ் பெங்களூர் விடுவித்தது. <ref target="https://ta.wikipedia.org/wiki/முதற்_பக்கம்#cite_note-11">[11]</ref></p>
பன்னாட்டுப் போட்டிகள்
<p>19 வயதிற்குட்பட்ட மட்டத்தில் மேற்கிந்தியத் தீவுகளைப் பிரதிநிதித்துவப்படுத்திய அவர், இறுதிப்போட்டியில் இந்தியாவை எதிர்த்து வங்காளதேசத்தில் 2016ஆம் ஆண்டு 19 வயதுக்குட்பட்ட துடுப்பாட்ட உலகக் கோப்பையில் வெற்றியைப் பெற்றார். அத்தொடரில் இரண்டு அரைநூறுகள் அடித்து அணிக்கு பங்களித்திருந்தார். <ref target="https://ta.wikipedia.org/wiki/முதற்_பக்கம்#cite_note-12">[12]</ref></p>
<p>ஏப்ரல் 2017இல், பாகிஸ்தானுக்கு எதிரான தொடருக்கான மேற்கிந்தியத் தீவுகள் <ref target="https://ta.wikipedia.org/wiki/தேர்வுத்_துடுப்பாட்டம்">தேர்வு</ref> அணியில் இவர் இடம்பெற்றார். <ref target="https://ta.wikipedia.org/wiki/முதற்_பக்கம்#cite_note-WI-Test-13">[13]</ref> ஏப்ரல் 21, 2017 அன்று பாகிஸ்தானுக்கு எதிராக மேற்கிந்தியத் தீவுகளுக்காக தேர்வுப் போட்டிகளில் அறிமுகமானார். <ref target="https://ta.wikipedia.org/wiki/முதற்_பக்கம்#cite_note-Test-14">[14]</ref></p>
<p>டிசம்பர் 2017இல், இவர் நியூசிலாந்திற்கு எதிரான தொடருக்கு முன்னதாக மேற்கிந்திய தீவுகளின் <ref target="https://ta.wikipedia.org/wiki/ஒருநாள்_பன்னாட்டுத்_துடுப்பாட்டம்">ஒருநாள் பன்னாட்டு</ref> (ஒநாப) அணியில் சேர்க்கப்பட்டார். 20 டிசம்பர் 2017 அன்று நியூசிலாந்திற்கு எதிராக மேற்கிந்தியத் தீவுகளுக்காக ஒருநாள் போட்டிகளில் அறிமுகமானார். <ref target="https://ta.wikipedia.org/wiki/முதற்_பக்கம்#cite_note-ODI-15">[15]</ref> அத்துடன் அவர் நியூசிலாந்திற்கு எதிரான தொடருக்கான மேற்கிந்திய தீவுகள் <ref target="https://ta.wikipedia.org/wiki/பன்னாட்டு_இருபது20">பன்னாட்டு இருபது20</ref> (இ20ப) அணியிலும் சேர்க்கப்பட்டு இருந்தார். 1 ஜனவரி 2018 அன்று நியூசிலாந்திற்கு எதிராக மேற்கிந்திய தீவுகளுக்காக தனது இ20ப போட்டிகளில்  அறிமுகமானார்.  </p>
<p>6 மார்ச் 2018 அன்று, 2018 துடுப்பாட்ட உலகக் கோப்பை தகுதிச்சுற்றில், <ref target="https://ta.wikipedia.org/wiki/ஹராரே">ஹராரேவில்</ref> உள்ள ஓல்ட்  ஹாராரியன்ஸ் மைதானத்தில் <ref target="https://ta.wikipedia.org/wiki/ஐக்கிய_அரபு_அமீரகத்_துடுப்பாட்ட_அணி">ஐக்கிய அரபு எமிரேட்ஸ்</ref> அணிக்கு எதிராக தனது முதல் ஒருநாள் நூறை அடித்தார்.<ref target="https://ta.wikipedia.org/wiki/முதற்_பக்கம்#cite_note-maiden-16">[16]</ref><ref target="https://ta.wikipedia.org/wiki/முதற்_பக்கம்#cite_note-Hetmyer100-17">[17]</ref><ref target="https://ta.wikipedia.org/wiki/முதற்_பக்கம்#cite_note-Hetmyer100ICC-18">[18]</ref>. ஆட்டத்தை மேற்கிந்தியத் தீவுகள் அணி 60 ஓட்டங்களால் வென்றது. ஆட்ட  நாயகனாக ஹெட்மையர் தேர்வு செய்யப்பட்டார். <ref target="https://ta.wikipedia.org/wiki/முதற்_பக்கம்#cite_note-19">[19]</ref></p>
<p>பிப்ரவரி 2019இல், ஹெட்மையர் ஒருநாள் போட்டியில் இங்கிலாந்துக்கு எதிராக மேற்கிந்திய தீவுகள் மட்டையாளர் ஒருவரின் அதிவேக நூறை  அடித்தார் (82 பந்துகளில்).<ref target="https://ta.wikipedia.org/wiki/முதற்_பக்கம்#cite_note-20">[20]</ref></p>
<p>ஏப்ரல் 2019இல், <ref target="https://ta.wikipedia.org/wiki/2019_துடுப்பாட்ட_உலகக்கிண்ணம்">2019 துடுப்பாட்ட உலகக் கோப்பைக்கான</ref> <ref target="https://ta.wikipedia.org/wiki/2019_துடுப்பாட்ட_உலகக்கிண்ண_அணிகள்">மேற்கிந்தியத் தீவுகள் அணியில்</ref> இடம்பெற்றார். <ref target="https://ta.wikipedia.org/wiki/முதற்_பக்கம்#cite_note-21">[21]</ref> <ref target="https://ta.wikipedia.org/wiki/முதற்_பக்கம்#cite_note-22">[22]</ref> <ref target="https://ta.wikipedia.org/wiki/பன்னாட்டுத்_துடுப்பாட்ட_அவை">பன்னாட்டுத் துடுப்பாட்ட அவை</ref> (ஐ.சி.சி) துடுப்பாட்ட உலகக் கோப்பையில் அறிமுகமான ஐந்து அற்புதமான திறமையாளர்களில் ஒருவராக இவரைப் பெயரிட்டது. <ref target="https://ta.wikipedia.org/wiki/முதற்_பக்கம்#cite_note-23">[23]</ref> 17 ஜூன் 2019 அன்று, <ref target="https://ta.wikipedia.org/wiki/வங்காளதேசத்_துடுப்பாட்ட_அணி">வங்காளதேசத்திற்கு</ref> எதிரான போட்டியில், ஹெட்மையர் ஒருநாள் போட்டிகளில் தனது 1,000வது ஓட்டத்தை எடுத்தார். <ref target="https://ta.wikipedia.org/wiki/முதற்_பக்கம்#cite_note-24">[24]</ref></p>
</text></body></html>