<html><body><text id="wikipedia_ta_wikipedia_org__540201.html" ns="0" revid="3378437" sourceurl="https://ta.wikipedia.org/wiki/%E0%AE%87%E0%AE%B0%E0%AE%A3%E0%AF%8D%E0%AE%9F%E0%AE%BE%E0%AE%AE%E0%AF%8D_%E0%AE%85%E0%AE%B0%E0%AF%8D%E0%AE%9A%E0%AF%8D%E0%AE%9A%E0%AF%81%E0%AE%A9_%E0%AE%B5%E0%AE%B0%E0%AF%8D%E0%AE%AE%E0%AE%A9%E0%AF%8D" title="இரண்டாம் அர்ச்சுன வர்மன்" type="wikipedia">இரண்டாம் அர்ச்சுன வர்மன்
<p><hi rend="bold">அர்ச்சுனன்</hi> என்றும் அழைக்கப்படும் <hi rend="bold">இரண்டாம் அர்ச்சுனவர்மன்</hi>, (<hi rend="italic">Arjunavarman</hi> II) மத்திய இந்தியாவிலிருந்த <ref target="https://ta.wikipedia.org/wiki/பரமாரப்_பேரரசு">பரமார வம்சத்தின்</ref> அரசனாவான். இவன் 13ஆம் நூற்றாண்டின் இரண்டாம் பாதியில், 1270 -1280 களில் <ref target="https://ta.wikipedia.org/wiki/மால்வா,_மத்தியப்_பிரதேசம்">மால்வா</ref> பகுதியில் ஆட்சி செய்தான்.</p>
வரலாறு
<p><ref target="https://ta.wikipedia.org/wiki/இரண்டாம்_செயவர்மன்_(பரமார_வம்சம்)">இரண்டாம் செயவர்மனுக்குப்</ref> (செயசிம்மன் எனவும் அழைக்கப்படும்) பிறகு ஆட்சிக்கு வந்த இவன் ஒரு பலவீனமான ஆட்சியாளனாக இருந்தான். <ref target="https://ta.wikipedia.org/wiki/முதற்_பக்கம்#cite_note-FOOTNOTEBhatia1970158-1">[1]</ref> பொ.ச. 1275இல் செயசிம்மனின் மரணத்திற்குப் பிறகு, பரமார மந்திரி தனது மன்னருக்கு எதிராக கிளர்ச்சி செய்தார் என முஸ்லிம் வரலாற்றாசிரியர் வசாஃப் குறிப்பிட்டுள்ளார். அவர் மன்னரது பெயரையோ அல்லது அமைச்சரின் பெயரையோ குறிப்பிடவில்லை. மந்திரி அநேகமாக கோகனாக இருக்கலாம். <ref target="https://ta.wikipedia.org/wiki/முதற்_பக்கம்#cite_note-FOOTNOTEMajumdar1977445-2">[2]</ref></p>
<p>1270களில், <ref target="https://ta.wikipedia.org/wiki/தேவகிரி_யாதவப்_பேரரசு">தேவகிரியின் யாதவ மன்னன்</ref> <ref target="https://ta.wikipedia.org/wiki/இராமச்சந்திரா">இராமச்சந்திரன்</ref> மால்வா மீது படையெடுத்தான். பொ.ச. 1276இல் வெளியிடப்பட்ட இராமச்சந்திரனின் உதரி கல்வெட்டு, யாதவ மன்னர் "அர்ச்சுனனின் துருப்பிடிக்கும் யானைகளின் கூட்டத்தை அழிப்பதில் ஒரு சிங்கம்" என்று அவனை பெருமைக் கூறுகிறது. <ref target="https://ta.wikipedia.org/wiki/முதற்_பக்கம்#cite_note-FOOTNOTEBhatia1970158-1">[1]</ref></p>
<p>1280களில், இரணதம்பபுரத்தின் (நவீன <ref target="https://ta.wikipedia.org/wiki/ரந்தம்பூர்_கோட்டை">இரந்தம்பூர்</ref> ) ஆட்சியாளர் <ref target="https://ta.wikipedia.org/wiki/ஹம்மிரதேவன்">ஹம்மிரதேவனும்</ref> மால்வா மீது தாக்குதல் நடத்தினான். 1288ஆம் ஆண்டு பால்வன் கல்வெட்டு, அர்ச்சுனனின் யானைப் படையை ஹம்மிரதேவன் கைப்பற்றியதாகக் குறிப்பிடுகிறது. <ref target="https://ta.wikipedia.org/wiki/முதற்_பக்கம்#cite_note-FOOTNOTESharma1975124-3">[3]</ref></p>
<p>சமணக் கவிஞர் நயச்சந்திர சூரியின், ஹம்மிர மகாகாவியத்தில், ஹம்மிரதேவன் சரசபுரத்தின் அர்ச்சுனனையும், <ref target="https://ta.wikipedia.org/wiki/தார்_நகரம்">தாரின்</ref> <ref target="https://ta.wikipedia.org/wiki/இரண்டாம்_போஜன்_(பரமார_வம்சம்)">போஜனையும்</ref> தோற்கடித்ததாகக் கூறுகிறது. இதன் அடிப்படையில், <ref target="https://ta.wikipedia.org/wiki/ரமேஷ்_சந்திர_மஜும்தார்">ரமேஷ் சந்திர மஜும்தார்</ref>, ஹம்மிர தேவன் இரண்டாம் அர்ச்சுனனின் ஆட்சியின்போது ஒருமுறையும், அவனது வாரிசான இரண்டாம் போஜனனின் ஆட்சியின் போது இரண்டாம் முறையும் மால்வா மீது படையெடுத்திருக்க வேண்டும் என்று முடிவு செய்தார்.<ref target="https://ta.wikipedia.org/wiki/முதற்_பக்கம்#cite_note-FOOTNOTEMajumdar196685-86-4">[4]</ref> அர்ச்சுனனின் மந்திரி கோகதேவன் இரண்டாம் போஜனை பரமார தலைநகர் <ref target="https://ta.wikipedia.org/wiki/தார்_நகரம்">தாரின்</ref> சிம்மாசனத்தில் ஒரு பட்டத்து அரசனாக அமர்த்தினான் அதே சமயம் அர்ச்சுனன் இராச்சியத்தின் மற்றொரு பகுதியைக் கட்டுப்படுத்தினான்.<ref target="https://ta.wikipedia.org/wiki/முதற்_பக்கம்#cite_note-FOOTNOTEBhatia1970-5">[5]</ref></p>
சான்றுகள்

உசாத்துணை
<list type="unordered"><item>Bhatia,Pratipal(1970).<ref target="https://books.google.com/books?id=a5gcAAAAMAAJ"><hi rend="italic">The Paramāras, c. 800-1305 A.D.</hi></ref>.Munshiram Manoharlal.<ref target="https://books.google.com/books?id=a5gcAAAAMAAJ">https://books.google.com/books?id=a5gcAAAAMAAJ</ref>.</item>
<item>Majumdar,Asoke Kumar(1977).<ref target="https://books.google.com/books?id=F3VDAAAAYAAJ"><hi rend="italic">Concise History of Ancient India: Political history</hi></ref>.Munshiram Manoharlal.<ref target="https://books.google.com/books?id=F3VDAAAAYAAJ">https://books.google.com/books?id=F3VDAAAAYAAJ</ref>.</item>
<item>Dasharatha Sharma(1975).<ref target="https://books.google.com/books?id=n4gcAAAAMAAJ"><hi rend="italic">Early Chauhān Dynasties: A Study of Chauhān Political History, Chauhān Political Institutions, and Life in the Chauhān Dominions, from 800 to 1316 A.D.</hi></ref>.Motilal Banarsidass.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/978-0-8426-0618-9">978-0-8426-0618-9</ref>.<ref target="https://books.google.com/books?id=n4gcAAAAMAAJ">https://books.google.com/books?id=n4gcAAAAMAAJ</ref>.</item></list>
</text></body></html>