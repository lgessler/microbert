<html><body><text id="wikipedia_ta_wikipedia_org__220546.html" ns="0" revid="3364647" sourceurl="https://ta.wikipedia.org/wiki/%E0%AE%89%E0%AE%AE%E0%AE%BE_%E0%AE%AA%E0%AE%BE%E0%AE%B0%E0%AE%A4%E0%AE%BF" title="உமா பாரதி" type="wikipedia">உமா பாரதி
<p><hi rend="bold">உமா பாரதி</hi> (<hi rend="italic">Uma Bharti</hi>, 3 மே 1959, வழமையாக "சாத்வி" என்ற முன்னொட்டுடன்) <ref target="https://ta.wikipedia.org/wiki/இந்திய_அரசு">இந்திய அரசில்</ref> நீர்வளம், ஆறு மேம்பாடு மற்றும் கங்கை புத்துயிர்ப்பு ஆகிய துறைகளுக்கு பொறுப்பேற்றுள்ள நடப்பு ஆய அமைச்சரும்  <ref target="https://ta.wikipedia.org/wiki/பாரதிய_ஜனதா_கட்சி">பாரதிய ஜனதா கட்சியைச்</ref> சார்ந்த <ref target="https://ta.wikipedia.org/wiki/அரசியல்வாதி">அரசியல்வாதியும்</ref> ஆவார்.  இள வயதிலேயே <ref target="https://ta.wikipedia.org/wiki/குவாலியர்">குவாலியரின்</ref> அரசி <ref target="https://ta.wikipedia.org/wiki/விஜயா_ராஜே_சிந்தியா">விஜயா ராஜே சிந்தியாவினால்</ref>  பாரதிய ஜனதா கட்சிக்காக வளர்க்கப்பட்டவர்.  1984இல் 25 அகவையிலேயே நாடாளுமன்றத் தேர்தலில் போட்டியிட்டு தோல்வி கண்டார். 1989இல் மத்திய பிரதேசத்தின் <ref target="https://ta.wikipedia.org/wiki/கஜுராஹோ">கஜுராஹோ</ref> மக்களவைத் தொகுதியில் போட்டியிட்டு வென்றார்.  1991, 1996,1998 ஆண்டுகளில் இத்தொகுதியில் தொடர்ந்து வென்று தக்க வைத்துக் கொண்டார். 1999இல் போபால் மக்களவைத் தொகுதிக்கு மாறி அங்கும் வெற்றி கண்டார்.  <ref target="https://ta.wikipedia.org/wiki/அடல்_பிகாரி_வாச்பாய்">வாச்பாய்</ref> அரசில் ஆய அமைச்சராகவோ இணை அமைச்சராகவோ மனிதவள மேம்பாடு, சுற்றுலா, இளைஞர் மற்றும் விளையாட்டு, நிலக்கரி மற்றும் சுரங்கங்கள் போன்ற பல்வேறு துறைகளில் பணி புரிந்திருக்கிறார்.</p>
<p>1980களிலும் 90களிலும் பாரதிய ஜனதா கட்சியும் <ref target="https://ta.wikipedia.org/wiki/விசுவ_இந்து_பரிசத்">விசுவ இந்து பரிசத்</ref> அமைப்பும் முன்னெடுத்த <hi rend="italic"><ref target="https://ta.wikipedia.org/wiki/ராம_ஜென்ம_பூமி">ராம ஜென்ம பூமி</ref></hi> இயக்கத்தில் உமா பாரதி முதன்மை பங்கேற்றுள்ளார்.  <ref target="https://ta.wikipedia.org/wiki/பாபர்_மசூதி_இடிப்பு">பாபர் மசூதி இடிப்பின்</ref> போது அங்கிருந்த உமா பாரதி மீது <ref target="https://ta.wikipedia.org/wiki/லிபெர்ஃகன்_குழு">லிபெர்ஃகன் குழு</ref> குற்றம்  சாட்டியுள்ளது.<ref target="https://ta.wikipedia.org/wiki/முதற்_பக்கம்#cite_note-Through_the_lens-1">[1]</ref></p>
<p>2003  <ref target="https://ta.wikipedia.org/wiki/மத்தியப்_பிரதேசம்">மத்தியப் பிரதேச</ref> சட்டப்பேரவை தேர்தல்களில்  முன்வழி நடத்தி தமது கட்சி மூன்றில் இரு பெரும்பான்மை எட்ட வகை செய்தார். தொடர்ந்து அம்மாநில முதலமைச்சராகப் பொறுப்பேற்றுக் கொண்டார். 1994ஆம் ஆண்டில் நடைபெற்ற <ref target="https://ta.wikipedia.org/wiki/ஹூப்ளி">ஹூப்ளி</ref> கலவர வழக்கில் கைதாணை பிறப்பிக்கப்பட்டதைத் தொடர்ந்து ஆகத்து 2004இல் முதலமைச்சர் பதவியிலிருந்து விலகினார்.<ref target="https://ta.wikipedia.org/wiki/முதற்_பக்கம்#cite_note-toi-2">[2]</ref><ref target="https://ta.wikipedia.org/wiki/முதற்_பக்கம்#cite_note-IE-3">[3]</ref></p>


வெளி இணைப்புகள்

<list type="unordered"><item><ref target="http://www.twitter.com/umasribharti">துவிட்டரில்</ref></item>
<item><ref target="http://www.rediff.com/news/2004/nov/10uma.htm">"<hi rend="italic">BJP suspends Uma Bharati</hi>"</ref> - <ref target="https://ta.wikipedia.org/wiki/ரெடிப்.காம்">ரெடிப்.காம்</ref> article dated 10 நவம்பர் 2004</item>
<item><ref target="http://www.rediff.com/news/2005/மே/28uma.htm">"<hi rend="italic">Uma Bharati in BJP national executive</hi>"</ref> - rediff.com article dated 28 மே 2005</item>
<item><ref target="http://news.bbc.co.uk/2/hi/south_ஆசியா/3245988.stm">"<hi rend="italic">India's firebrand Hindu nun</hi>"</ref> - BBC News article dated 30 நவம்பர் 2005</item>
<item><ref target="http://news.bbc.co.uk/2/hi/south_ஆசியா/3998315.stm">BBC article on Uma Bharti's suspension</ref></item></list>
</text></body></html>