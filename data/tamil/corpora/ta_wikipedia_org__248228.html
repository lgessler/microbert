<html><body><text id="wikipedia_ta_wikipedia_org__248228.html" ns="0" revid="2968064" sourceurl="https://ta.wikipedia.org/wiki/%E0%AE%9C%E0%AF%86%E0%AE%AF%E0%AF%8D_%E0%AE%B9%E0%AE%BF%E0%AE%A8%E0%AF%8D%E0%AE%A4%E0%AF%8D" title="ஜெய் ஹிந்த்" type="wikipedia">ஜெய் ஹிந்த்<figure><caption><ref target="https://ta.wikipedia.org/wiki/இந்திய_விடுதலை_நாள்">இந்திய விடுதலை நாளன்று</ref> <hi rend="italic">ஜெய் ஹிந்த்</hi> முத்திரையுடன் வெளியிட்ட <ref target="https://ta.wikipedia.org/wiki/அஞ்சல்">அஞ்சல் உறை</ref></caption></figure>
<p><hi rend="bold">ஜெய் ஹிந்த்</hi> அல்லது <hi rend="bold">ஜெய் இந்த்</hi> (Jai Hind) (<ref target="https://ta.wikipedia.org/wiki/இந்தி_மொழி">இந்தி</ref>: जय हिन्द),  <ref target="https://ta.wikipedia.org/wiki/இந்திய_விடுதலை_இயக்கம்">இந்திய விடுதலை இயக்க</ref> காலத்தில், <ref target="https://ta.wikipedia.org/wiki/குடிமைப்பட்ட_கால_இந்தியா">அடிமைப்பட்ட கால இந்திய</ref> மக்களின் மனதில் நாட்டுப் பற்றை விதைக்கவும்,  விடுதலை வேட்கையை வளர்க்கவும்,  இந்திய விடுதலைப் போராட்ட வீரர்களால், பொது மேடைகளிலும், செய்தித் தொடர்புகளிலும், "ஜெய் ஹிந்த்" என்ற <ref target="https://ta.wikipedia.org/wiki/இந்தியா">இந்தியாவின்</ref> வெற்றிக்கான வீர முழக்கச் சொல் பயன்படுத்தப்பட்டது, <hi rend="italic">ஜெய் ஹிந்த்</hi> என்பதன் பொருள் <hi rend="bold">வெல்க இந்தியா</hi> என்பதே. <ref target="https://ta.wikipedia.org/wiki/முதற்_பக்கம்#cite_note-1">[1]</ref> <hi rend="bold">இந்தியா நீடுழி வாழ்க</hi> என்ற பொருளிலில் பயன்படுத்தப்படுகிறது.<ref target="https://ta.wikipedia.org/wiki/முதற்_பக்கம்#cite_note-2">[2]</ref><hi rend="bold">இந்தியாவுக்கு வெற்றி</hi> (<hi rend="italic">Jai Hindustan Ki</hi>) என்பதன் சுருக்கமே <hi rend="italic">ஜெய் ஹிந்த்</hi> எனும் சொல்லாகும். இந்த வெற்றி முழக்கச் சொல், செண்பகராமன் பிள்ளை என்பவரால் முதன் முதலில் முழக்கமிடப்பட்டது.<ref target="https://ta.wikipedia.org/wiki/முதற்_பக்கம்#cite_note-amzn-brothers-3">[3]</ref><ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
<p><ref target="https://ta.wikipedia.org/wiki/இந்திய_விடுதலை_நாள்">இந்தியா விடுதலை அடைந்த நாளான</ref> ஆகஸ்டு 15, 1947இல்,  அனைத்து அஞ்சல்களில் <hi rend="italic">ஜெய் ஹிந்த்</hi> என்ற வெற்றி முழக்கச் சொல் முத்திரையாகப் பதிக்கப்பட்டது. </p>
<p>அனைத்து <ref target="https://ta.wikipedia.org/wiki/அனைத்திந்திய_வானொலி">அகில இந்திய வானொலி நிலையங்களின்</ref>, நிகழ்ச்சிகளின் இறுதியில் <hi rend="italic">ஜெய் ஹிந்த்</hi>  என்ற வெற்றி முழக்கச் சொல்லைக் கூறி முடிப்பர்.<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
<p>1947இல் நடந்த பிரித்தானிய அரசி எலிசபத் – பிலிப் திருமணத்திற்கு, <ref target="https://ta.wikipedia.org/wiki/மகாத்மா_காந்தி">மகாத்மா காந்தி</ref> தன் கையால்,  <hi rend="italic">ஜெய் ஹிந்த்</hi>  என்ற வெற்றி முழக்கச் சொல்லைப் பின்னிய சால்வையை அன்பளிப்பாக அனுப்பி வைத்தார்.<ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
<p>இன்று வரை, <ref target="https://ta.wikipedia.org/wiki/ஜெய்_இந்த்">ஜெய் இந்த்</ref> மற்றும் <ref target="https://ta.wikipedia.org/wiki/வந்தே_மாதரம்">வந்தே மாதரம்</ref> என்பது இந்தியர்கள் தங்கள் <ref target="https://ta.wikipedia.org/wiki/நாட்டுப்பற்று">நாட்டுப்பற்றை</ref> வெளிப்படுத்தும் ஒரு முழக்கமாக கருதப்படுகிறது.</p>
</text></body></html>