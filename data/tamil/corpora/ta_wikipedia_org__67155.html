<html><body><text id="wikipedia_ta_wikipedia_org__67155.html" ns="0" revid="3221537" sourceurl="https://ta.wikipedia.org/wiki/%E0%AE%AA%E0%AF%80%E0%AE%9F%E0%AE%BF%E0%AE%A4%E0%AF%8D_%E0%AE%A4%E0%AF%8A%E0%AE%B4%E0%AE%BF%E0%AE%B2%E0%AF%8D_(%E0%AE%A4%E0%AE%AE%E0%AE%BF%E0%AE%B4%E0%AF%8D%E0%AE%A8%E0%AE%BE%E0%AE%9F%E0%AF%81)" title="பீடித் தொழில் (தமிழ்நாடு)" type="wikipedia">பீடித் தொழில் (தமிழ்நாடு)<p>தமிழகத்தின் பல தென் மாவட்டங்களில் குறிப்பாக <ref target="https://ta.wikipedia.org/wiki/திருநெல்வேலி_மாவட்டம்">திருநெல்வேலி மாவட்டம்</ref> மற்றும் <ref target="https://ta.wikipedia.org/wiki/தூத்துக்குடி_மாவட்டம்">தூத்துக்குடி மாவட்டங்களில்</ref> அதிக அளவில்  <ref target="https://ta.wikipedia.org/wiki/பீடி">பீடித்</ref> தொழில் நடைபெறுகிறது. தமிழ்நாடு முழுவதும் 75 பெரிய பீடி உற்பத்தி நிறுவனங்கள் நாள் ஒன்றுக்கு 50,00,000 மேற்பட்ட <ref target="https://ta.wikipedia.org/wiki/பீடி">பீடிகள்</ref> உற்பத்தி செய்கிறது. மேலும் 500 சிறு பீடி உற்பத்தி நிறுவனங்கள் நாள் ஒன்றுக்கு 50,000 முதல்  5 இலட்சம் வரையிலான பீடிகள் உற்பத்தி செய்கின்றனர். நாளொன்றுக்கு 50 கோடி பீடிகள் உற்பத்தி செய்யப்படுகிறது. 1,000 பீடியின் மதிப்பு 250 ரூபாய் ஆகும். தமிழ்நாட்டில் ஆண்டிற்கு 4,000 கோடி பீடிகள் உற்பத்தி செய்யப்படுகிறது.<ref target="https://ta.wikipedia.org/wiki/முதற்_பக்கம்#cite_note-1">[1]</ref> இப்பீடித் தொழிலில் அமைப்பு சாரா 5 இலட்சம் பேர் வேலை செய்கின்றனர். பீடித்தொழிலாளர்களில் 90% பெண்கள் ஆவார்.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
மூலப்பொருட்கள்
<p>பீடித்தொழிலுக்குரிய மூலப்பொருளான <ref target="https://ta.wikipedia.org/wiki/தெண்டு_இலை">தெண்டு இலைகள்</ref> <ref target="https://ta.wikipedia.org/wiki/ஒடிசா">ஒடிசா</ref>, <ref target="https://ta.wikipedia.org/wiki/சத்தீஸ்கர்">சத்தீஸ்கர்</ref>, <ref target="https://ta.wikipedia.org/wiki/மத்தியப்_பிரதேசம்">மத்தியப் பிரதேசம்</ref> போன்ற மாநிலங்களின் மலைக்காடுகளிலிருந்து பெறப்படுகிறது. மேலும் <ref target="https://ta.wikipedia.org/wiki/புகையிலை">புகையிலையை</ref> <ref target="https://ta.wikipedia.org/wiki/மகாராட்டிரா">மகாராட்டிரா</ref>, <ref target="https://ta.wikipedia.org/wiki/குஜராத்">குஜராத்</ref>, போன்ற மாநிலங்களிலிருந்தும், தமிழ்நாட்டின் <ref target="https://ta.wikipedia.org/wiki/தாராபுரம்">தாராபுரம்</ref> பகுதிகளிலிருந்தும் பெறப்படுகிறது.</p>
கூலி
<p>குறைந்தபட்ச ஊதியச் சட்டப்படி 1,000 <ref target="https://ta.wikipedia.org/wiki/பீடி">பீடிகள்</ref> தயாரிக்கும் தொழிலாளியின் கூலி ரூபாய் 196/- ஆகும். ஆனால் சட்டப்படியான கூலியைவிட  குறைந்த கூலியே பீடித்தொழிலாளர்களுக்கு வழங்கப்படுகிறது.  8 முதல் 12 வரை பீடிசுற்றும் முழுநேர தொழிலாளி 800 முதல் 1200 பீடிகளைச் சுற்றுவர். பகுதிநேரமாக பீடிச்சுற்றும் பெண்கள் மற்றும் குழந்தைகள் நாளொன்றுக்கு 300 முதல் 500 பீடிகளைச் சுற்றுவர்.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
பீடி சுற்றும் தொழிலிடங்கள்
<p>தமிழ்நாட்டில் 95 ஆண்டுகளாக நடக்கும் பீடித்தொழில் தென் தமிழ்நாட்டில் திருநெல்வேலி மாவட்டத்தின் <ref target="https://ta.wikipedia.org/wiki/மேலப்பாளையம்">மேலப்பாளையம்</ref>, <ref target="https://ta.wikipedia.org/wiki/வள்ளியூர்">வள்ளியூர்</ref>, <ref target="https://ta.wikipedia.org/wiki/அம்பாசமுத்திரம்">அம்பாசமுத்திரம்</ref>, <ref target="https://ta.wikipedia.org/wiki/சங்கரன்கோவில்">சங்கரன்கோவில்</ref>, <ref target="https://ta.wikipedia.org/wiki/தென்காசி">தென்காசி</ref> பழமையான பீடி உற்பத்தி மையங்கள் ஆகும். வட தமிழகத்தில்  <ref target="https://ta.wikipedia.org/wiki/திருச்சி">திருச்சி</ref>, <ref target="https://ta.wikipedia.org/wiki/குடியாத்தம்">குடியாத்தம்</ref>, <ref target="https://ta.wikipedia.org/wiki/வாணியம்பாடி">வாணியம்பாடி</ref> மற்றும்  <ref target="https://ta.wikipedia.org/wiki/ஆம்பூர்">ஆம்பூர்</ref> ஆகிய இடங்களிலும் பீடித்தொழில் நடைபெறுகிறது.</p>
பெரிய பீடி தயாரிப்பு நிறுவனங்கள்
<list type="unordered"><item><hi rend="bold">செய்யது பீடி</hi><ref target="https://ta.wikipedia.org/wiki/முதற்_பக்கம்#cite_note-4">[4]</ref><ref target="https://ta.wikipedia.org/wiki/முதற்_பக்கம்#cite_note-5">[5]</ref></item>
<item><hi rend="bold">அசல் மலபார் பீடி</hi><ref target="https://ta.wikipedia.org/wiki/முதற்_பக்கம்#cite_note-6">[6]</ref></item></list>
இதனையும் காண்க
<list type="unordered"><item><ref target="https://ta.wikipedia.org/wiki/பீடி">பீடி</ref></item>
<item><ref target="https://ta.wikipedia.org/wiki/தெண்டு_இலை">தெண்டு இலை</ref></item></list>


வெளி இணைப்புகள்
<list type="unordered"><item><ref target="https://www.vinavu.com/2014/06/02/beedi-industry-a-perspective/">தமிழகத்தில் பீடி உற்பத்தி தொழில்</ref></item></list>
</text></body></html>