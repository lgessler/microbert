<html><body><text id="wikipedia_ta_wikipedia_org__70125.html" ns="0" revid="3448468" sourceurl="https://ta.wikipedia.org/wiki/%E0%AE%87%E0%AE%A8%E0%AF%8D%E0%AE%A4%E0%AE%BF%E0%AE%AF%E0%AE%BE%E0%AE%B5%E0%AE%BF%E0%AE%B2%E0%AF%8D_%E0%AE%9A%E0%AF%81%E0%AE%B1%E0%AF%8D%E0%AE%B1%E0%AF%81%E0%AE%B2%E0%AE%BE%E0%AE%A4%E0%AF%8D%E0%AE%A4%E0%AF%81%E0%AE%B1%E0%AF%88" title="இந்தியாவில் சுற்றுலாத்துறை" type="wikipedia">இந்தியாவில் சுற்றுலாத்துறை
<figure><caption>ஒவ்வோர் ஆண்டும் மூன்று மில்லியனுக்கு மேற்பட்ட சுற்றாலப் பயணிகள் ஆக்ராவிலுள்ள தாஜ் மஹாலுக்கு வருகை தருகின்றனர்.</caption></figure>
<p><hi rend="bold">சுற்றுலாத்துறை</hi> என்பது இந்தியாவின் பெரிய சேவைத் துறையாகும். இது நாட்டின் தேசிய மொத்த உற்பத்தியில் 6.23 சதவீதம் பங்களிக்கிறது மேலும் இந்தியாவின் மொத்த வேலைவாய்ப்பில் 8.78% சதவீதத்தைக் கொண்டுள்ளது. இந்தியா ஆண்டுக்கு 5 மில்லியனுக்கும் மேலான அந்நிய சுற்றுலாப் பயணிகளின் வருகையையும் 562 மில்லியன் உள்நாட்டு சுற்றுலாப் பயணிகளின் வருகையையும்<ref target="https://ta.wikipedia.org/wiki/முதற்_பக்கம்#cite_note-1">[1]</ref> கொண்டுள்ளது. இந்தியாவில் சுற்றுலாத் துறையானது 2008 ஆம் ஆண்டில் சுமார் 100 பில்லியன் அமெரிக்க டாலர்களை ஈட்டியது. மேலும் இத்துறையானது 2018 இல் ஆண்டு வளர்ச்சி விகிதம் 9.4% சதவீதமாக அதிகரித்து 275.5 பில்லியன் அமெரிக்க டாலர்களை ஈட்டும் என எதிர்பார்க்கப்படுகிறது.<ref target="https://ta.wikipedia.org/wiki/முதற்_பக்கம்#cite_note-2">[2]</ref> 
சுற்றுலாத்துறை அமைச்சகமானது இந்தியாவின் சுற்றுலாத்துறையின் வளர்ச்சி மற்றும் மேம்பாட்டிற்கான ஒருங்கிணைப்பு முகமையாக உள்ளது. மேலும் "<ref target="http://www.incredibleindia.org/">இன்க்ரெடிபிள் இண்டியா</ref>" பிரச்சாரத்தையும் தொடர்ந்து நடத்துகின்றது.</p>
<p><hi rend="italic">உலக பயணம் மற்றும் சுற்றுலாக்குழு</hi>வின் கருத்துப்படி, இந்தியா உலகின் முன்னணி சுற்றுலா மையமாக உள்ளது,<ref target="https://ta.wikipedia.org/wiki/முதற்_பக்கம்#cite_note-3">[3]</ref> மேலும் இது பத்தாண்டு உயரிய வளர்ச்சிக்கான ஆற்றல்மிக்கது.<ref target="https://ta.wikipedia.org/wiki/முதற்_பக்கம்#cite_note-4">[4]</ref> <hi rend="italic">2007 ஆம் ஆண்டின் பயணம் &amp; சுற்றுலா போட்டியிடல் அறிக்கை</hi>யானது இந்தியாவில் சுற்றுலாத்துறையை, விலைப் போட்டியிடல் விதிமுறைகளில் 6 வது இடத்திலும், அபாயமின்மை மற்றும் பாதுகாப்பு ஆகியவற்றின் அடிப்படையில் 39 வது இடத்திலும் தகுதியிட்டுள்ளது.<ref target="https://ta.wikipedia.org/wiki/முதற்_பக்கம்#cite_note-tourism-5">[5]</ref> தங்கும் விடுதியறைகளின் பற்றாக்குறை போன்ற குறுகிய மற்றும் நடுத்தரக் கால பின்னடைவுகள் இருந்த போதிலும்,<ref target="https://ta.wikipedia.org/wiki/முதற்_பக்கம்#cite_note-hobble-6">[6]</ref> சுற்றுலாத்துறையின் வருவாய்களானவை 2007 ஆம் ஆண்டிலிருந்து 2017 ஆண்டு வரையில் 42 சதவீதமாக அதிகரிக்கும் என்று எதிர்பார்க்கப்படுகிறது.<ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
<p>இந்தியா வளர்ந்துவரும் மருத்துவச் சுற்றுலாத் துறையைக் கொண்டுள்ளது. டில்லியில் 2010 ஆம் ஆண்டு காமன்வெல்த் விளையாட்டுப் போட்டிகள் இந்தியாவில் சுற்றுலாத்துறையைக் குறிப்பிடத்தகுந்தவாறு ஊக்குவிக்கும் என்று எதிர்பார்க்கப்படுகிறது.</p>
மாநிலங்களில் சுற்றுலாத்துறை
ஆந்திரப் பிரதேசம்
<p>ஆந்திரப் பிரேதசம் வளமான பண்பாட்டு பாரம்பரியத்தையும் மற்றும் பல வகையான சுற்றுலா ஈர்ப்புக்களையும் கொண்டிருக்கின்றது. ஆந்திரப் பிரதேச மாநிலமானது கண்ணுக்கினிய மலைகள், வனங்கள், கடற்கரைகள் மற்றும் கோயில்களை உள்ளடக்கியுள்ளது.</p>
<p><hi rend="italic">நிஜாம்களின் நகரம்</hi> மற்றும் <hi rend="italic">முத்துக்களின் நகரம்</hi> எனவும் அறியப்படும் <ref target="https://ta.wikipedia.org/wiki/ஹைதராபாத்">ஹைதராபாத்</ref> நகரமானது, இன்று நாட்டில் மிக வளர்ச்சியடைந்த நகரங்களுள் ஒன்று. மேலும் அந்நகரம் தகவல் தொழில்நுட்பம், தகவல் தொழில்நுட்பம் சார்ந்த சேவைகள் மற்றும் உயிரியல் தொழில்நுட்பம் ஆகியவற்றிற்கான நவீன மையமாகும். ஹைதராபாத் அதன் வளமான வரலாறு, பண்பாடு மற்றும் கட்டிடக் கலை ஆகியவற்றுக்கு நன்கு பிரபலமானது. இவை இந்தியாவின் வடக்கு மற்றும் தெற்கு சந்திக்கும் இடமாக அதன் தனித்த குணாம்சத்தையும், புவியியல் மற்றும் கலாச்சாரம் ஆகியவற்றின் ரீதியில் அதன் பன்மொழி கலாச்சாரத்தையும் குறிப்பிடுகின்றன.</p>
<p>ஆந்திரப் பிரதேசம் பல மத யாத்ரீக மையங்களின் இருப்பிடமாக உள்ளது. பகவான் வெங்கடேஸ்வராவின் ஆலயமான <ref target="https://ta.wikipedia.org/wiki/திருப்பதி">திருப்பதி</ref>, உலகில் வளமான மற்றும் (எந்த மதநம்பிக்கையுள்ளவர்களும்) அதிகமாக வருகைதருகின்ற மதம்சார்ந்த புனிதத் தலமாகும். ஸ்ரீ மல்லிகார்ஜுனா கடவுளின் தலமான ஸ்ரீசைலம், இந்தியாவின் பன்னிரெண்டு ஜோதிலிங்கங்களில் ஒன்றாகும். அமராவதியின் சிவன் கோயில் பஞ்சாரமங்களில் ஒன்று. மேலும் யாதகிரிகுட்டாவானது விஷ்ணுவின் ஒரு அவதாரமான ஸ்ரீ லஷ்மி நரசிம்மாவின் ஆலயமாகும். வாராங்கலிலுள்ள ராமப்பர் கோயில் மற்றும் ஆயிரம் தூண்கள் ஆலயம் ஆகியவை சில சிறந்த கோயில் சிற்பங்களுக்குப் பிரபலமானவை. இம்மாநிலமானது <ref target="https://ta.wikipedia.org/wiki/அமராவதி">அமராவதி</ref>, நாகார்ஜுன கொண்டா, பட்டிப்ரோலு, கண்டசாலா, நேலகொண்டப்பள்ளி, தூளிகட்டா, பாவிகொண்டா, தோட்லகோண்டா, ஷாலிஹுண்டம், பாவுரலகொண்டா, சங்கரம், பனிகிரி மற்றும் கோலன்பகா ஆகிய இடங்களில் பல புத்தமதத் தலங்களைக்கொண்டுள்ளது.</p>
<p>விசாகபட்டினத்தின் தங்க கடற்கரைகள், போர்ராவின் பத்து மில்லியன் வருடத்திற்கு முந்தைய சுண்ணாம்பு குகைகள், கண்ணுக்கினிய அராக்கு பள்ளத்தாக்கு, ஹார்ஸ்லே மலைகளின் மலைவாழ்விடங்கள், பாப்பி கொண்டலுவிலுள்ள குறுகிய மலை இடுக்குகளின் வழியாகப் பாய்ந்து செல்லும் கோதாவரி, எட்டிப்போட்டலாவின் நீர்வீழ்ச்சிகள், குண்டலா மற்றும் தலகோனாவின் வளமான பல்லுயிர்ப் பெருக்கம் ஆகியவை மாநிலத்தின் சில கவர்ந்திழுக்கும் இயற்கை ஈர்ப்பு இடங்களாகின்றன. ஐ.என்.எஸ் (INS) காராசுரா நீர்மூழ்கி அருங்காட்சியகம் (இது போன்று ஒன்று இந்தியாவில் வேறெங்கும் இல்லை), யராடா கடற்கரை, அராக்கு பள்ளத்தாக்கு, வி யு டி ஏ பூங்கா மற்றும் இந்திரா காந்தி உயிரியல் பூங்கா போன்ற சுற்றுலாப் பயணிகளைக் கவருகின்ற பல சுற்றுலாத் தலங்களின் இருப்பிடமாக விசாகபட்டினம் உள்ளது.</p>
<p>ஆந்திரப் பிரதேசத்தில் பருவ நிலை பெரும்பாலும் வெப்ப மண்டலம் சார்ந்தது ஆகும். சுற்றுலாவிற்கு நவம்பர் முதல் ஜனவரி வரையிலியான காலம் உகந்ததாகும். பருவமழைக் காலம் ஜூனில் துவங்கி செப்டம்பரில் முடிவடைவதால் இக்காலகட்டத்தில் பயணம் மேற்கொள்வது ஆலோசிக்கத்தக்கதல்ல.</p>
<p><hi rend="italic">மேலும் காண்க: <ref target="http://www.tourisminap.com/home/home.php">ஆந்திரப் பிரதேசத்தின் அதிகாரப்பூர்வ சுற்றுலாத்துறை வலைத்தளம்</ref></hi></p>
அஸ்ஸாம்
<figure><caption>காஸிரங்கா தேசியப் பூங்காவிலுள்ள சிறப்பு வாய்ந்த ஒற்றைக் கொம்புள்ள காண்டா மிருகம்.</caption></figure>
<p>அஸ்ஸாம் இந்தியாவின் வட-கிழக்குப் பகுதியின் மையத்தில் அமைந்து ஏனைய ஏழு சகோதர மாநிலங்களுக்கும் நுழைவாயிலாக அமைந்துள்ளது. அஸ்ஸாம் வனவாழ் உயிர்களுக்கான புகழிடங்களுக்கான காஸிரங்கா தேசியப் பூங்கா (<hi rend="italic">படம்</hi> ) மற்றும் மனாஸ் தேசியப் பூங்காக்களைக் கொண்டுள்ளது மேலும் பெரிய நதித் தீவான <ref target="https://ta.wikipedia.org/wiki/மஜுலி">மஜுலி</ref> மற்றும் பிரிட்டிஷ் ஆட்சிக் காலத்திற்கும் முன்பிருந்த தேயிலைத் தோட்டங்கள் ஆகியவை குறிப்பிடத்தக்கவை ஆகும். காலநிலையானது பெரும்பாலும் துணை வெப்ப மண்டலக் காலநிலையுடையதாகும். அஸ்ஸாம் இந்தியாவின் அதிகமான பருவ மழை பெய்யும் மாநிலமாகும். மேலும் இந்தியாவில் மிகவும் அடர்ந்த காடுகளைக் கொண்ட பகுதிகளில் ஒன்றாகும். அக்டோபர் முதல் ஏப்ரல் வரையிலான காலமானது சுற்றுலாவிற்கு ஏற்ற நேரமாகும்.</p>
<p>அஸ்ஸாம் மாநிலமானது, அப்பகுதியை பிரிட்டிஷ் ஆக்கிரமிப்பிற்கு கொண்டுவருவதற்கு முன்னர் பல நூற்றாண்டு காலத்திற்கு முன்னரான அஹோம் பேரரசின் கீழ் ஆட்சி செய்யப்பட்டு வந்தததிலிருந்தே வளமான பண்பாட்டுப் பாரம்பரியத்தைக் கொண்டுள்ளது. பிரம்மபுத்திரா நதி, ஜாதிங்காவிலுள்ள பறவைகளின் தற்கொலை மர்மம், தாந்த்ரீக பிரிவின் காமாக்யா கோயில் உள்ளிட்ட எண்ணற்ற கோயில்கள், அரண்மனைகளின் இடிபாடுகள் முதலியவை இதர குறிப்பிடத்தக்க சிறப்பம்சங்களாகும். அஸ்ஸாமின் தலைநகரமான <ref target="https://ta.wikipedia.org/wiki/குவஹாத்தி">குவஹாத்தி</ref> பல சந்தைப் பகுதிகள், கோயில்கள் மற்றும் வனவாழ் உயிரின சரணாலயங்கள் போன்றவற்றைத் தன்னகத்தே பெருமையுடன் கொண்டுள்ளது.</p>
<p><hi rend="italic">மேலும் காண்க: <ref target="http://www.assamtourism.org/">அஸ்ஸாம் சுற்றுலாத்துறையின் அதிகாரப்பூர்வ வலைத்தளம்</ref></hi></p>
பீகார்
<figure><caption>மஹாபோதிக் கோயில் யுனெஸ்கோவின் உலக பாரம்பரிய தலமாகும்</caption></figure>
<p><ref target="https://ta.wikipedia.org/wiki/பீகார்">பீகார்</ref> 3000 ஆண்டுகால வரலாற்றைக் கொண்ட உலகின் பழமையான பகுதிகளில் ஒன்றாகும். பீகாரின் வளமான பண்பாடு மற்றும் பாரம்பரியம் ஆகியவை இந்தியாவின் கிழக்கிலுள்ள இம்<ref target="https://ta.wikipedia.org/wiki/மாநிலம்">மாநிலம்</ref> முழுவது பரவிக் கிடக்கின்ற எண்ணிக்கையிலடங்காத பழங்கால நினைவுச் சின்னங்களிலிருந்து தெளிவாய்த் தெரிகிறது. இது ஆர்ய பட்டர், <ref target="https://ta.wikipedia.org/wiki/அசோகர்">அசோகர்</ref>, சாணக்யர் மற்றும் பல சான்றோர்களைப் பெற்ற இடமாகும்.</p>
<p><ref target="https://ta.wikipedia.org/wiki/பீகார்">பீகார்</ref> மாநிலமானது, <ref target="https://ta.wikipedia.org/wiki/இந்து">இந்து</ref>, <ref target="https://ta.wikipedia.org/wiki/புத்தம்">புத்தம்</ref>, சைணம், <ref target="https://ta.wikipedia.org/wiki/சீக்கியம்">சீக்கியம்</ref> &amp; <ref target="https://ta.wikipedia.org/wiki/இஸ்லாம்">இஸ்லாம்</ref> போன்ற பல்வேறு மதங்களின் மிகவும் புனிதமான இடங்களில் ஒன்றாகவும் உள்ளது. பீகாரில் அமைந்துள்ள புத்த மத கோயில், யுனெஸ்கோவின் உலக பாரம்பரியத் தளமுமான மஹாபோதிக் கோயில், இந்தியாவின் பழமையான குடைவரைக் குகைகளான பராபர் குகைகள், இந்தியாவின் பழமையான குடா பக்‌ஷ் கிழக்கத்திய நூலகம் உள்ளிட்டவை <ref target="https://ta.wikipedia.org/wiki/பீகார்">பீகார்</ref> மாநிலத்தில் அமைந்துள்ள பிரபலமான இடங்களாகும்.</p>
<p><hi rend="italic">மேலும் காண்க: பீஹார் <ref target="http://bstdc.bih.nic.in/">அதிகாரப்பூர்வ சுற்றுலாத்துறை வலைத்தளம்</ref> <ref target="https://web.archive.org/web/20100127030717/http://bstdc.bih.nic.in/">பரணிடப்பட்டது</ref> 2010-01-27 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></hi></p>
டில்லி
<figure><caption>தாமரைக் கோயில்</caption></figure>
<p><ref target="https://ta.wikipedia.org/wiki/டில்லி">டில்லி</ref> இந்தியாவின் தலைநகரமாகும். பழமை மற்றும் புதுமை, பண்டைய மற்றும் நவீனம் ஆகியவற்றின் சிறந்த கலவையாக உள்ள டில்லி நகரானது, பல்வேறு பண்பாடுகள் மற்றும் மதங்கள் ஆகியவற்றின் கலப்புப் பண்பாட்டைக் கொண்டுள்ளது. இந்தியாவை ஆட்சி செய்த எண்ணற்ற பேரரசுகளின் தலைநகராமாக டில்லி இருந்துள்ளதால், அது வரலாற்றில் முக்கிய இடத்தைப் பெற்றுள்ளது. ஆட்சியாளர்கள் தங்களின் முத்திரையான கட்டிடக்கலைப் பாணியை விட்டுச் சென்றுள்ளனர். டில்லி தற்போது துக்ளகாபாத் கோட்டை, <ref target="https://ta.wikipedia.org/wiki/குதுப்_மினார்">குதுப் மினார்</ref>, புரானா கிலா, லோதி தோட்டங்கள், ஜமா மசூதி, ஹுமாயூன் கல்லறை, <ref target="https://ta.wikipedia.org/wiki/செங்கோட்டை">செங்கோட்டை</ref> மற்றும் சப்தர்ஜங் கல்லறை போன்ற பல புகழ்வாய்ந்த வரலாற்று நினைவுச் சின்னங்களையும் அடையாளச் சின்னங்களையும் கொண்டுள்ளது. ஜந்தர் மந்தர், இந்தியா கேட், ராஷ்டிரபதி பவன், லஷ்மிநாராயண் கோயில், <ref target="https://ta.wikipedia.org/wiki/தாமரைக்_கோயில்">தாமரைக் கோயில்</ref> மற்றும் அக்ஷர்தம் கோயில் உள்ளிட்டவை நவீன நினைவுச் சின்னங்கள் ஆகும்.</p>
<p><ref target="https://ta.wikipedia.org/wiki/புது_டில்லி">புது டில்லி</ref> அதன் பிரிட்டிஷ் ஆட்சிகாலக் கட்டிடக்கலைக்கும், அகன்ற சாலைகளுக்கும், இருபுறமும் மர வரிசையுடைய அகலமானத் தெருக்களுக்கும் புகழ்பெற்றது. டில்லி எண்ணற்ற அரசியல் அடையாளக்குறிகளுக்கும், தேசிய அருங்காட்சியகங்களுக்கும், இஸ்லாமிய வழிபாட்டுத்தலங்களுக்கும், இந்துக் கோயில்களுக்கும், பசுமைப் பூங்காக்களுக்கும் மற்றும் தற்காலப் பாணியிலுள்ள பெரும் அங்காடிகளுக்கும் உறைவிடமாகும்.</p>
<p><hi rend="italic">மேலும் காண்க: <ref target="http://delhitourism.nic.in/index.aspx">டில்லி சுற்றுலாத்துறையின் அதிகாரப்பூர்வ வலைத்தளம்</ref> <ref target="https://web.archive.org/web/20100210195211/http://delhitourism.nic.in/index.aspx">பரணிடப்பட்டது</ref> 2010-02-10 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></hi></p>
கோவா
<figure><caption>கோவா அதன் ஓய்வில்லங்களுக்கும் கடற்கரைகளுக்கும் குறிப்பிடத்தக்கது.</caption></figure>
<p><ref target="https://ta.wikipedia.org/wiki/கோவா_(மாநிலம்)">கோவா</ref> இந்தியாவின் மிகவும் பிரபல சுற்றுலாத் தலங்களில் ஒன்றாகும். போர்ச்சுகலின் ஒரு முன்னாள் காலனியான கோவா, அதன் அற்புதமான கடற்கரைகள், போர்ச்சுகீசிய சர்ச்சுகள், இந்துக் கோயில்கள், மற்றும் வனவாழ் உயிர் சரணாலயங்கள் ஆகியவற்றுக்குப் பிரபலமானது. பாம் ஜீசஸின் நெடுமாடக்கோயில், மாங்குஷி கோயில், துத்சாகர் நீர்வீழ்ச்சி மற்றும் சாந்ததுர்கா ஆகியவை கோவாவின் பிரபலமான ஈர்ப்புகளாகும். சமீபமாக ஒரு மெழுகு அருங்காட்சியகம் (மெழுகு உலகம்) கூட பழைய கோவாவில் எண்ணற்ற இந்திய வரலாற்று, பண்பாட்டு மற்றும் பாரம்பரிய மெழுகு ஆளுமைகளுக்கு புகலிடம் அளித்து திறக்கப்பட்டுள்ளது.</p>
<p>கோவாத் திருவிழா உலகப் புகழ்பெற்ற நிகழ்வானது, வண்ணமயமான முகமூடிகள் மற்றும் மிதவைகள், முரசுகள் மற்றும் எதிரொலிக்கும் இசை மற்றும் நடன நிகழ்வுகள் ஆகியவற்றுடனானது. கொண்டாட்டங்கள் மூன்று நாட்களுக்குத் தொடர்ந்து கிறிஸ்துவ நோன்பின் துவக்க நாளான ஃபாட் டியூஸ்டேயில் திருவிழா உலாவுடன் முடிவடைகிறது.</p>
<p><hi rend="italic">மேலும் காண்க: <ref target="http://www.goa-tourism.com/">கோவா சுற்றுலாத்துறையின் அதிகாரப்பூர்வ வலைத்தளம்</ref></hi></p>
இமாச்சலப் பிரதேசம்
<figure><caption>இமாச்சலப் பிரதேசத்தின் ஹிமாலய உள்நாட்டு இயற்கைக் காட்சி ஸ்கையிங் போன்ற வெளிப் புற நடவடிக்கைகளுக்கு பொருத்தமானது</caption></figure>
<p><ref target="https://ta.wikipedia.org/wiki/இமாச்சலப்_பிரதேசம்">இமாச்சலப் பிரதேசம்</ref> அதன் இமாலய நிலத்தோற்றம் மற்றும் பிரபல மலைவாழ் இடங்கள் ஆகியவற்றிற்கு மிகவும் பிரபலமானது. மலையேறுதல், மலையில் வண்டியோட்டுதல், பாராகிளைடிங், பனிச் சறுக்கு மற்றும் ஹெலி-ஸ்கையிங் போன்ற பல்வேறு வெளிப்புற நடவடிக்கைகள் இமாச்சலப் பிரதேசத்தின் சுற்றுலாப் பயணிகளைக் கவர்ந்த அம்சங்களாகவுள்ளன.<ref target="https://ta.wikipedia.org/wiki/முதற்_பக்கம்#cite_note-8">[8]</ref></p>
<p>அம்மாநிலத்தின் தலைநகரான <ref target="https://ta.wikipedia.org/wiki/ஷிம்லா">ஷிம்லா</ref> சுற்றுலாப் பயணிகளிடையே மிகவும் பிரபலமானது. கல்கா-ஷிம்லா இரயில் பாதையானது யுனெஸ்கோவின் உலகப் பாரம்பரிய மலை ரயில்ப்பாதை ஆகும். ஷிம்லா இந்தியாவில் ஸ்கையிங் நடவடிக்கைகளுக்கும் பிரபலமானதாகும். மணாலி மற்றும் காசௌளி உள்ளிட்டவை இதர பிரபல மலைவாழிடங்கள் ஆகும்.</p>
<p>தலாய் லாமாவின் இருப்பிடமான தர்மசாலா, அதன் திபெத்திய மடங்களுக்கும் புத்தமதக் கோயில்களுக்கும் பிரபலமானது. பல மலையேற்ற பயண திட்டங்களும் இங்குதான் துவங்குகின்றன.</p>
<p><hi rend="italic">மேலும் காண்க <ref target="http://himachaltourism.gov.in/page/Activities.aspx">இமாச்சலப் பிரதேசம் சுற்றுலாத்துறையின் அதிகாரப்பூர்வ வலைத்தளம்</ref> <ref target="https://web.archive.org/web/20100325064048/http://himachaltourism.gov.in/page/Activities.aspx">பரணிடப்பட்டது</ref> 2010-03-25 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></hi></p>
ஜம்மு &amp; காஷ்மீர்
<figure><caption>ஜம்மு &amp; காஷ்மீர் அதன் அழகிய நிலத்தோற்றத்திற்கு மிகவும் பிரபலமானது</caption></figure>
<p>ஜம்மு &amp; காஷ்மீர் இந்தியாவின் வடக்குமுனையில் உள்ள மாநிலமாகும். ஜம்மு அதன் கண்ணுக்கினிய நிலவியல் அமைப்புக்கும், பழங்கால கோயில்களுக்கும், இந்து புனித தலங்களுக்கும், அரண்மனைகள், பூங்காக்கள் மற்றும் கோட்டைகள் ஆகியவற்றுக்கு குறிப்பிடத்தக்கதாகும். இந்துக்களின் புனித் தலங்களான <ref target="https://ta.wikipedia.org/wiki/அமர்நாத்">அமர்நாத்</ref> மற்றும் வைஷ்ணனோ தேவி கோயில்களுக்கு ஒவ்வோர் ஆண்டும் பத்தாயிரத்திற்கும் மேற்பட்ட இந்து பக்தர்கள் வருகைதருகின்றனர். ஜம்முவின் இயற்கையான நிலவமைப்புத் தோற்றமானது, அதனை தெற்காசியாவின் பிரபல சாகச சுற்றுலாத் தலங்களில் ஒன்றாக வைத்துள்ளது. ஜம்முவின் வரலாற்று நினைவுச் சின்னங்கள் ஒரு தனித்த இஸ்லாமிய மற்றும் இந்து கட்டிடக்கலைப் பாணிகளின் கலவையாக உள்ளன.</p>
<p>சுற்றுலாத்துறை காஷ்மீரின் பொருளாதாரத்தில் ஒரு முக்கிய பங்கு பெறுகின்றது. பன்முறை "புவியின் சொர்க்கம்" என சிறப்புப் பெயர் சூட்டப்பட்ட, காஷ்மீரின் மலைசூழ்ந்த இயற்கைக் காட்சிகள் நூற்றாண்டுகளாக சுற்றுலாப் பயணிகளை ஈர்த்துவருகிறது. தால் ஏரி, ஸ்ரீ நகர் பாலஹாம், குல்மார்க், உயுஸ் மார்க் மற்றும் மொகலாயப் பூங்காக்கள் முதலியவை குறிப்பிடத் தகுந்த இடங்கள் ஆகும். இருப்பினும், அரசியல் கிளர்ச்சியினால் சுற்றுலாத் தொழில் கடுமையாக பாதிக்கப்படுகிறது.</p>
<p>சமீப காலங்களில், லடாக் சாகச சுற்றுலாவுக்கு முக்கிய மையமாக உருவாகியுள்ளது. இமயமலைத்தொடரின் இந்தப் பகுதியானது மறைவற்ற சிகரங்களையும் ஆழமான மலை இடுக்கு வழிகளையும் கொண்டதால் "புவியில் நிலவு" என அழைக்கப்படுகின்றது, இது ஒரு காலத்தில் இந்தியத் துணைக்கண்டத்திலிருந்து ஆசியாவின் மேல்பகுதிகளுக்கான பட்டுப் பாதையாக அறியப்பட்டது. லேயானது வளர்ந்து வரும் ஒரு சுற்றுலாப் பகுதியாகும்.</p>
<p><hi rend="italic">மேலும் காண்க: <ref target="http://www.jktourism.org/">ஜம்மு &amp; காஷ்மீரின் அதிகாரப்பூர்வ சுற்றுலாத்துறை வலைத்தளம்</ref> <ref target="https://web.archive.org/web/20100217030231/http://www.jktourism.org/">பரணிடப்பட்டது</ref> 2010-02-17 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></hi></p>
கர்நாடகா
<figure><caption>பிஜப்பூரிலுள்ள கோல் கும்பாஸ், பைசாண்டைன் ஹாகியா சோபியாவிற்கு அடுத்ததாக உலகின் இரண்டாவது நவீனத்திற்கு முந்தைய குவிமாடம் ஆகும்.</caption></figure>
<p><ref target="https://ta.wikipedia.org/wiki/கர்நாடகா">கர்நாடகா</ref> இந்திய மாநிலங்களில் மிகவும் பிரபல சுற்றுலாத் தலங்களை உடைய நான்காவது மாநிலமாக தகுதியிடப்பட்டுள்ளது. இந்தியாவில் பாதுகாக்கப்படும் அதிக நினைவிடங்களில் சுமார் 507 ஐக் கொண்டு இரண்டாம் இடத்திலுள்ளது.</p>
<p>கடம்பா, சாளுக்கியா, இராஷ்டிரகூடா, விஜயநகர பேரரசு, ஹோய்சாலா, மேற்கு கங்கா, ரட்டா போன்ற கன்னட ஆட்சி வம்சங்கள் கர்நாடகாவை, குறிப்பாக வட கர்நாடகாவை ஆண்டனர்.<ref target="https://ta.wikipedia.org/wiki/முதற்_பக்கம்#cite_note-9">[9]</ref><ref target="https://ta.wikipedia.org/wiki/முதற்_பக்கம்#cite_note-10">[10]</ref>. அவர்கள் புத்தமதம், ஜைனம், சைவம் ஆகியவற்றிற்கு பெரிய நினைவிடங்களைக் கட்டினர். நினைவிடங்கள் இன்னும் பதாமி, ஐஹோல், பட்டதாகல், <ref target="https://ta.wikipedia.org/wiki/ஹம்பி">ஹம்பி</ref>, லகஷ்மேஷ்வர், சூதி, ஹூளி, மஹாதேவா கோயில் (இடாஹி), டம்பால், லாகுண்டி, கடக், ஹங்கல், ஹலாஸி, கலகனதா, சௌடய்யாதனபுரா, <ref target="https://ta.wikipedia.org/wiki/பனவாசி">பனவாசி</ref>, <ref target="https://ta.wikipedia.org/wiki/பேளூர்">பேளூர்</ref>, <ref target="https://ta.wikipedia.org/wiki/ஹளபீடு">ஹளபீடு</ref>, ஷ்ரவணபெலகோலா, சன்னாதி மற்றும் பற்பல இடங்களில் உள்ளன. குறிப்பிடத்தகுந்த இஸ்லாமிய நினைவிடங்கள் பிஜப்பூர், பிடார், குல்பர்கா, ராய்ச்சூர் மற்றும் மாநிலத்தின் மற்ற பகுதிகளிலும் உள்ளன. பிஜப்பூரிலுள்ள கோல் கும்பாஸ் ஆனது பைசாண்டைன் ஹாகிய சோபியா கவிகை மாடத்திற்குப் பிறகு நவீன காலத்திற்கு முந்தைய உலகின் இரண்டாவது கவிகைமாடத்தினைக் கொண்டுள்ளது. <ref target="https://ta.wikipedia.org/wiki/கர்நாடகா">கர்நாடகா</ref> மாநிலத்திலுள்ள <ref target="https://ta.wikipedia.org/wiki/ஹம்பி">ஹம்பி</ref> மற்றும் <ref target="https://ta.wikipedia.org/wiki/பட்டதாகல்">பட்டதாகல்</ref> ஆகிய இரண்டும் வட கர்நாடகத்திலுள்ள இரு உலக பாரம்பரியத் தலங்களாகும்.</p>
<p>கர்நாடகா அதன் நீர்வீழ்ச்சிகளுக்குப் பிரபலமானது. ஷிமோகா மாவட்டத்திலுள்ள ஜோக் நீர்வீழ்ச்சி ஆசியாவின் உயரமான நீர்வீழ்ச்சிகளில் ஒன்றாகும். இம்மாநிலத்தில் 21 வனவிலங்கு சரணாலயங்கள் மற்றும் ஐந்து தேசியப் பூங்காக்கள் உள்ளன. மேலும் 500 க்கும் மேற்பட்ட பறவையினங்களுக்கு உறைவிடமாகவுள்ளது. கர்நாடகாவில் கார்வார், கோகர்னா, முர்தேஷ்வரா, சுராத்கல் ஆகிய இடங்களில் பல கடற்கரைகள் உள்ளன. கர்நாடகா பாறை ஏற்ற வீரர்களுக்கு சொர்க்கபுரியாகும். உத்தர கன்னடாவிலுள்ள யானா, சித்திரதுர்காவிலுள்ள <ref target="https://ta.wikipedia.org/wiki/கோட்டை">கோட்டை</ref>, <ref target="https://ta.wikipedia.org/wiki/பெங்களூர்">பெங்களூர்</ref> மாவட்டத்தின் அருகிலுள்ள ராம்நகரா, தும்கூர் மாவட்டத்திலுள்ள ஷிவகங்கே மற்றும் <ref target="https://ta.wikipedia.org/wiki/கோலார்">கோலார்</ref> மாவட்டத்திலுள்ள டேகால் ஆகியவை பாறை ஏற்ற வீரர்களுக்கு சொர்க்கமாகும்.</p>
<p><hi rend="italic">மேலும் காண்க: <ref target="http://www.karnatakatourism.org/">கர்நாடகாவின் அதிகாரப்பூர்வ சுற்றுலாத்துறை வலைத்தளம்</ref></hi></p>
கேரளா

<p><ref target="https://ta.wikipedia.org/wiki/கேரளா">கேரளா</ref> தென் மேற்கு இந்தியாவின் வெப்ப மண்டல மலபார் கடற்கரையிலுள்ள மாநிலமாகும். நேஷனல் ஜியோகரபிக் சேனலின் மூலமாக "உலகின் 10 சொர்க்கபுரிகளில்" ஒன்று என்று பெயர் சூட்டப்பட்ட கேரளா, குறிப்பாக அதன் சுற்றுச்சூழல் பாதிப்பற்ற சுற்றுலா முன்முயற்சிகளுக்கு பிரபலமானது. அதன் வேறுபட்ட மக்கள்தொகை ஆய்வுகளுடன் இணைந்த தனித்த பண்பாடு மற்றும் பாரம்பரியம் ஆகியவை, அதனை இந்தியாவின் மிக பிரபல சுற்றுலாத் தலங்களில் ஒன்றாக மாற்றியுள்ளது. சுற்றுலாத் துறையானது 13.31 சதவீதமாக வளர்ந்து மாநிலத்தின் பொருளாதாரத்திற்கு கணிசமான அளவில் பங்களிக்கிறது.</p>
<p>கேரளா அதன் வெப்ப மண்டல படகுப்பயணம் மற்றும் கோவளம் போன்ற தூய கடற்கரைகள் ஆகியவற்றுக்குப் பிரபலமானது.</p>
<p><hi rend="italic">மேலும் காண்க: <ref target="http://www.keralatourism.org/">கேரளா சுற்றுலாத்துறை அதிகாரப்பூர்வ வலைத்தளம்</ref></hi></p>
மத்திய பிரதேசம்
<figure><caption>கஜூராஹோ அதன் சிற்றின்பம் சார்ந்த சிற்பங்களுக்குப் பிரபலமானது. நினைவுச் சின்னங்களின் தொகுப்பான கஜூராஹோ யுனெஸ்கோவின் உலக பாரம்பரியத் தலமாகும்.</caption></figure>
<p>மத்திய பிரதேசம் நாட்டின் மையப் பகுதியில் அமைந்துள்ள காரணத்தினால் "<hi rend="italic">இந்தியாவின் இதயம்</hi>" என அழைக்கப்படுகிறது. இந்துத்துவம், <ref target="https://ta.wikipedia.org/wiki/இஸ்லாம்">இஸ்லாம்</ref>, <ref target="https://ta.wikipedia.org/wiki/புத்தம்">புத்தம்</ref>, <ref target="https://ta.wikipedia.org/wiki/சீக்கியம்">சீக்கியம்</ref>, ஜைனம் ஆகியவற்றின் பண்பாட்டு பாரம்பரியங்களுக்கான இருப்பிடத்தைக் கொண்டிருக்கின்றது. மாநிலம் முழுதும் எண்ணற்ற நினைவிடங்கள், நேர்த்தியாய் குடையப்பட்ட கோயில்கள், ஸ்தூபங்கள், கோட்டைகள் மற்றும் அரண்மனைகள் ஆகியவை இடம்பெற்றுள்ளன.</p>
<p>கஜுராஹோவின் கோயில்கள் அவற்றின் சிற்றின்பம் சார்ந்த சிற்பங்களுக்கு உலகப் புகழ்பெற்றவை, மேலும் அவை யுனெஸ்கோ உலகப் பாரம்பரியத் தளமாகும். குவாலியர் நகரானது ராணி லஷ்மிபாய் சமாதி மற்றும் தான்சென் அரண்மனை மற்றும் கோட்டைகளுக்கு மிகவும் பிரபலமானது.</p>
<p>மத்திய பிரதேசத்தில் உள்ள புலிகளின் எண்ணிக்கைக் காரணமாக, இது <hi rend="italic">புலி மாநிலம்</hi> எனவும் அறியப்படுகிறது. பிரபல தேசியப் பூங்காக்கள் கன்ஹா, பந்தாவ்கத், ஷிவ்புரி, சஞ்ஜய், பென்ச் போன்றவை ம.பி யில் அமைந்துள்ளன. கண்ணைக் கவரும் மலைத் தொடர்கள், வளைந்து நெளிந்து செல்கிற நதிகள் மற்றும் மைல் கணக்கான அடர்வனங்கள் ஓர் தனித்த மற்றும் மெய்சிலிர்க்கவைக்கிற மரங்களடர்ந்த சூழல்களில் பரந்த காட்சியாக வனவாழ்க்கையை அளிக்கின்றன.</p>
<p><hi rend="italic">மேலும் காண்க: <ref target="http://www.mptourism.com/">மத்தியப் பிரதேசம் மாநிலத்தின் சுற்றுலாத்துறையின் அதிகாரப்பூர்வ வலைத்தளம்</ref></hi></p>
மகாராஷ்டிரா
<figure><caption>மும்பை நகரமானது உலகை தன்னுள் காண விரும்பும் மக்களைக் கொண்ட இந்திய நகரமாகும். அந்நகரமானது அதன் கட்டிடங்கள், நுகர்வு திறன், இன்ப நாட்டம் மற்றும் திரையுலகம் (பாலிவுட்) ஆகியவற்றிற்கு பிரபலமானது. மும்பையானது இந்தியாவின் மொத்த சுற்றுலாப் பயணிகளில் 40 சதவீதத்திற்கும் மேற்பட்டோரின் வருகையினைக் கொண்டுள்ளது.<ref target="https://ta.wikipedia.org/wiki/முதற்_பக்கம்#cite_note-incredibleindia.org-11">[11]</ref></caption></figure>
<p><ref target="https://ta.wikipedia.org/wiki/மகாராஷ்டிரா">மகாராஷ்டிராவிற்கு</ref> ஆண்டு தோறும் 2 மில்லியனுக்கும் அதிகமான அந்நிய சுற்றுலா வருகையாளர்கள் விஜயம் செய்யகின்றனர் <ref target="https://ta.wikipedia.org/wiki/முதற்_பக்கம்#cite_note-incredibleindia.org-11">[11]</ref>. <ref target="https://ta.wikipedia.org/wiki/மகாராஷ்டிரா">மகாராஷ்டிரா</ref> அதிக எண்ணிக்கையிலான பிரபல மற்றும் பெருமையுடைய மத இடங்களைக் கொண்டுள்ளது, அவற்றிற்கு உள்ளூர்வாசிகள் மட்டுமல்லாது பிற மாநிலத்திலிருந்தும் அதிகமானோர் வருகைபுரிகின்றனர்.</p>
<p><ref target="https://ta.wikipedia.org/wiki/மும்பை">மும்பை</ref> இந்தியாவின் பெரிய பல்வளங்களைக் கொண்ட நகரமாகும், மேலும் நவீன இந்தியாவை உணர வைக்கக்கூடிய சிறந்த இடமாகும். மும்பை உலகின் பெரிய திரைப்படத் துறையான <ref target="https://ta.wikipedia.org/wiki/பாலிவுட்">பாலிவுட்டிற்கு</ref> பிரபலமானது. அத்தோடு, மும்பை அதன் பொழுது போக்கு சங்கங்கள், கடைவீதிகள் மற்றும் உயர்குடி இன்பநாட்டத்திற்கும் பிரபலமானது. நகரமானது பண்டைய அஜந்தா குகைகள் முதல் இஸ்லாமிய ஹாஜி அலி மசூதி வரையான கட்டிடக்கலை மற்றும் <ref target="https://ta.wikipedia.org/wiki/பம்பாய்_உயர்_நீதிமன்றம்">பம்பாய் உயர் நீதிமன்றம்</ref> மற்றும் விக்டோரியா முனையம் ஆகியவற்றின் காலனியாதிக்கக் கட்டிடக்கலை ஆகியவற்றின் உயரிய கட்டிடக்கலைக்கு அறியப்பட்டுள்ளது.</p>
<p>மகாராஷ்டிராவில் பாரா கிளைடிங், பாறை ஏறுதல், தோணியோட்டுதல், காயாகிங், ஸ்நோர்கெலிங் மற்றும் ஸ்கூபா டைவிங் உள்ளிட்ட எண்ணற்ற சாகச சுற்றுலாத் தலங்கள் உள்ளன. மகாராஷ்டிராவில் பல அழகிய தேசிய பூங்காக்களும் மற்றும் நீர்த்தேக்கங்களும் உள்ளன. அவுரங்காபாத்திலுள்ள பீபி கா மக்பாரா, கோல்ஹாபூரின் மஹாலக்ஷ்மி கோயில், மராத்தா பேரரசின் இருக்கையான <ref target="https://ta.wikipedia.org/wiki/புனே">புனே</ref> நகரம், அற்புதமான கணேஷ் சதுர்தி கொண்டாட்டங்கள் போன்றவையும் இம்மாநிலத்திற்குப் பெருமை சேர்ப்பவை.</p>
<p><hi rend="italic">மேலும் காண்க: <ref target="http://www.maharashtratourism.gov.in/">மஹாராஷ்டிர சுற்றுலாத்துறையின் அதிகாரப்பூர்வ வலைத்தளம்</ref></hi></p>
ஒரிசா
<figure><caption>கிழக்கு கங்கா அரச வம்சத்தால் கட்டப்பட்ட கோனார்க் சூரியனார் கோயில்யுனெஸ்கோவின் உலக பாரம்பரியத் தலமாகும்.</caption></figure>
<p><ref target="https://ta.wikipedia.org/wiki/ஒரிசா">ஒரிசா</ref> மாநிலமானது பழங்காலம் முதல் ஆன்மீகம், மதம், பண்பாடு, கலை மற்றும் இயற்கை எழில் ஆகியவற்றில் ஆர்வமுடைய மக்கள் விரும்பிச் செல்கின்ற சுற்றுலா மையமாக உள்ளது. மேலும் பழங்கால மற்றும் இடைக்கால கட்டிடக்கலை, தூய்மையான கடலைக் கொண்ட கடற்கரைகள், பாரம்பரிய மற்றும் மனித இனம் சார்ந்த நடன வடிவங்கள் மற்றும் பலவகையான திருவிழாக்களைக் கொண்டதாகும். ஒரிசா புத்தமதத்தை உயிர்ப்புடன் வைத்துள்ளது. பாறையில் பொறிக்கப்பட்ட பிரகடனங்கள் காலாத்தால் அழியாமல் பிரமாண்டமாக நிற்கின்றன, மேலும் தயா நதியின் கரைகளால் அவை அழிக்கமுடியாத வலிமையைக் கொண்டுள்ளன. பிருபா நதியின் கரைகளில் அமைந்துள்ள உதயகிரி மற்றும் காண்டகிரி குகைகளில் வியப்பூட்டும் வகையிலான முக்கோணத்தில் புத்தமதத்தின் பந்தமானது இன்னும் ஓங்கி எரிகின்றது. ஸ்தூபங்கள், பாறை வெட்டு குகைகள், பாறையில் பொறிக்கப்பட்ட பிரகடனங்கள், தோண்டப்பட்ட துறவிமடங்கள், விஹாரங்கள், சைத்தியங்கள் மற்றும் பேழைகளிலுள்ள புனித நினைவுச் சின்னங்கள் மற்றும் அசோகரின் பாறை-பிரகடனங்கள் ஆகியவற்றின் வடிவில் புகழ்பெற்ற கடந்த காலத்தின் விலைமதிப்பற்ற முடிவுறா பகுதிகள் உயிர் பெறுகின்றன. ஒரிசா அதன் நன்கு பராமரிக்கப்படும் இந்து கோயில்களுக்கும், குறிப்பாக கோனார்க் சூரியனார் கோயிலுக்கு புகழ் பெற்றது.<ref target="https://ta.wikipedia.org/wiki/முதற்_பக்கம்#cite_note-12">[12]</ref></p>
<p>ஒரிசா மாநிலத்தின் தனித்த பல பண்பாடு மற்றும் பன்மொழி சிறப்பியல்புகளுக்கு பங்களித்துள்ள பல்வேறு பழங்குடி சமூகத்தினரின் உறைவிடமாகும். அவர்கள் கைவினைப் பொருள்கள், வேறுபட்ட நடன வடிவங்கள், வனப் பொருட்கள் மற்றும் அவர்களின் வைத்திய பழக்கங்களுடன் கலந்த அவர்களின் தனித்த வாழ்க்கை முறை உலகம் முழுதுமான கவனத்தைப் பெற்றுள்ளன.</p>
<p><hi rend="italic">மேலும் காண்க: <ref target="http://www.orissatourism.gov.in/new/index.htm">ஒரிசா சுற்றுலாத்துறையின் அதிகாரப்பூர்வ வலைத்தளம்</ref> <ref target="https://web.archive.org/web/20090410031204/http://www.orissatourism.gov.in/new/index.htm">பரணிடப்பட்டது</ref> 2009-04-10 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></hi></p>
புதுச்சேரி
<figure><caption>புதுச்சேரியின் ஆரோவில்லெயிலுள்ள மாத்ரிமந்திர் ஒரு பொன் நிற உலோக உருளையாகும்.</caption></figure>
<p>மத்திய ஆட்சிப் பகுதியான <ref target="https://ta.wikipedia.org/wiki/புதுச்சேரி">புதுச்சேரி</ref> மாநிலம் புதுச்சேரி, காரைக்கால், மாஹி மற்றும் ஏனாம் ஆகிய நான்கு கடற்கரைப் பகுதிகளை உள்ளடகியது. புதுச்சேரி இதன் தலைநகராகும் மேலும் <ref target="https://ta.wikipedia.org/wiki/தென்னிந்தியா">தென்னிந்தியாவின்</ref> மிகப் புகழ்பெற்ற சுற்றுலாத் தலங்களில் ஒன்றாகும். "துணைக் கண்ட தற்காலிகமாகத் தங்குமிடத்தின் ஒளிர்வுமிக்க பகுதி" என்று நேஷனல் ஜியோக்ராபிக் தொலைக்காட்சி புதுச்சேரியைப் பற்றி விவரித்துள்ளது. நகரமானது பல அழகிய காலனியாதிக்க கட்டிடங்கள், தேவாலயங்கள், கோயில்கள் மற்றும் சிலைகள் ஆகியவை முறையாகத் திட்டமிடப்பட்ட நகரத்துடன், நன்கு திட்டமிடப்பட்ட பிரெஞ்சு பாணியிலான அகலச் சாலைகளுடன் அமைந்து, இன்னும் காலனிய சுற்றுப்புறத்தை நன்கு பராமரிக்கின்றது.</p>
<p><hi rend="italic">மேலும் காண்க: <ref target="http://tourism.pondicherry.gov.in/">புதுச்சேரி சுற்றுலாத்துறையின் அதிகாரப்பூர்வ வலைத்தளம்</ref> <ref target="https://web.archive.org/web/20100310015239/http://tourism.pondicherry.gov.in/">பரணிடப்பட்டது</ref> 2010-03-10 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></hi></p>
பஞ்சாப்
<figure><caption>ஹரிமந்தி சாஹிப் அல்லது "பொற் கோயில்"</caption></figure>
<p>பஞ்சாப் இந்தியாவின் மிக அழகான மாநிலங்களில் ஒன்று. பஞ்சாப் மாநிலம் அதன் சுவையான உணவு, பண்பாடு மற்றும் வரலாற்றுக்குப் புகழ்பெற்றது. பஞ்சாப் பரந்த போக்குவரத்து மற்றும் தொலைத்தொடர்பு வலைப்பின்னலைத் தக்கவைத்துள்ளது. அமிர்தசரஸ், <ref target="https://ta.wikipedia.org/wiki/சண்டிகர்">சண்டிகர்</ref> மற்றும் <ref target="https://ta.wikipedia.org/wiki/லூதியானா">லூதியானா</ref> ஆகியவை பஞ்சாப்பிலுள்ள சில முக்கிய நகரங்களாகும். பஞ்சாப் மாநிலமானது <ref target="https://ta.wikipedia.org/wiki/சீக்கியம்">சீக்கியம்</ref> மற்றும் <ref target="https://ta.wikipedia.org/wiki/இந்து">இந்து</ref> மதங்கள் இணைந்த வளமான மத வரலாற்றைக் கொண்டுள்ளது. பஞ்சாப்பின் சுற்றுலாத்துறையானது பண்பாடு, பழங்கால நாகரீகம், ஆன்மீகம் மற்றும் இதிகாச வரலாறு ஆகியவற்றில் ஆர்வமுடைய சுற்றுலாப் பயணிகளுக்கு ஏற்புடையதாகும். பஞ்சாப்பின் சில கிராமங்கள் உண்மையான பஞ்சாபைக் காண விரும்பும் நபருக்கு கட்டாயம் காண வேண்டிய ஒன்றாகும். பஞ்சாப் செல்லும் எந்த சுற்றுலாப் பயணியும் அவற்றின் அழகிய இந்திய மரபுடைய இல்லங்கள் பண்ணைகள் மற்றும் கோயில்களைக் கட்டாயம் காண வேண்டும்.</p>
<p><hi rend="italic">மேலும் காண்க: <ref target="http://punjabgovt.nic.in/tourism/tour1.htm">பஞ்சாப் சுற்றுலாத்துறையின் அதிகாரப்பூர்வ வலைத்தளம்</ref> <ref target="https://web.archive.org/web/20100213145352/http://punjabgovt.nic.in/tourism/TOUR1.HTM">பரணிடப்பட்டது</ref> 2010-02-13 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></hi></p>
ராஜஸ்தான்
<figure><ref target="https://ta.wikipedia.org/wiki/Special:FilePath/UmaidBhawan_Exterior_1.jpg">படிமம்:UmaidBhawan Exterior 1.jpg</ref><caption>உமைத் பவன் அரண்மனை</caption></figure>
<p><ref target="https://ta.wikipedia.org/wiki/ராஜஸ்தான்">ராஜஸ்தான்</ref>, எளிமையாக "<hi rend="italic">ராஜாக்களின் நிலம்</hi> " எனும் பொருள்படுகின்றது. வட இந்தியாவின் மிக கவர்ந்திழுக்கும் சுற்றுலாத் தலங்களில் ஒன்றாகும். தார் பாலைவனத்தின் பரந்த மணற் குன்றுகளானவை ஒவ்வோர் ஆண்டும் உலகம் முழுதுமிருந்தும் வரும் இலட்சக் கணக்கான சுற்றுலா பயணிகளை ஈர்க்கிறது.</p>
<p><hi rend="bold">பார்க்கவேண்டிய இடங்கள்</hi>:</p>
<list type="unordered"><item><ref target="https://ta.wikipedia.org/wiki/ஜெய்ப்பூர்">ஜெய்ப்பூர்</ref> - ராஜஸ்தானின் தலை நகரம், அதன் வளமான வரலாறு மற்றும் அரசாட்சி கட்டிகலைக்கு பிரபலமானது.</item>
<item><ref target="https://ta.wikipedia.org/wiki/ஜோத்பூர்">ஜோத்பூர்</ref> - தார் பாலைவனத்தின் முனையிலுள்ள கோட்டை நகரம், அதன் நீல இல்லங்கள் மற்றும் கட்டிடக்கலைக்கு பிரபலமானது.</item>
<item>உதய்பூர் - இந்தியாவின் "<ref target="https://ta.wikipedia.org/wiki/வெனிஸ்">வெனிஸ்</ref>" என அறியப்படுவது.</item>
<item><ref target="https://ta.wikipedia.org/wiki/ஜெய்சால்மர்">ஜெய்சால்மர்</ref> - அதன் தங்கக் கோட்டைக்கு பிரபலமானது.</item>
<item>பார்மர் - பார்மர் மற்றும் சுற்றுப் புறங்கள் வழக்கமான ராஜஸ்தான் கிராமங்களின் பொருத்தமான முறையில் படம் பிடித்துக் காட்டுகின்றன.</item>
<item>பிகானீர் - அதன் இடைக்கால வரலாறான வணிகத் தட வெளி அரணுக்குப் பிரபலமானது.</item>
<item>மவுண்ட் அபு - ராஜஸ்தானின் ஆரவல்லி தொடரின் உயர்ச் சிகரமாகும்.</item>
<item>புஷ்கர் - உலகின் முதல் மற்றும் ஒரே பிரம்மா கோயிலைக் கொண்டுள்ளது.</item>
<item>நாத்வாரா - இந்த நகரம் உதயபூர் அருகிலுள்ளது, பிரபல ஸ்ரீநாத்ஜி கோயிலை ஆதரிக்கிறது.</item>
<item>ராந்தம்போர் - சவாய் மாதேப்பூர் அருகில் அமைந்துள்ள இந்த நகரம், இந்தியாவின் பெரிய மற்றும் பிரபல தேசிய பூங்காக்களில் ஒன்றைக் கொண்டுள்ளது.</item></list>
<p><hi rend="italic">மேலும் காண்க: <ref target="http://www.rajasthantourism.gov.in/">ராஜஸ்தான் சுற்றுலாத்துறையின் அதிகாரப்பூர்வ வலைத்தளம்</ref> <ref target="https://web.archive.org/web/20150608011216/http://www.rajasthantourism.gov.in/">பரணிடப்பட்டது</ref> 2015-06-08 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></hi></p>
சிக்கிம்
<figure><caption>சிக்கிமிலுள்ள கஞ்சன்ஜங்கா, உலகின் மூன்றாவது உயரமான மலை.</caption></figure>
<p>சுக்-ஹீம் என அறியப்படும் இது உள்ளூர் மொழியில் "அமைதியான இல்லம்" என பொருள்படுகிறது. 1974 ஆம் ஆண்டு வரை சுயாட்சிப் பகுதியாக இருந்த <ref target="https://ta.wikipedia.org/wiki/சிக்கிம்">சிக்கிம்</ref>, இந்தியக் குடியரசின் பகுதியானது. சிக்கிமின் தலைநகர் காங்டாக், சிக்கிமின் அருகாமையிலுள்ள நியூ ஜல்பைகுரி என்ற இரயில்வே நிலையத்திலிருந்து ஏறக்குறைய 185 கிலோமீட்டர் தொலைவில் அமைந்துள்ளது. இருப்பினும், ஒரு விமான நிலையம் கிழக்கு சிக்கிமின் டேக்கிலிங்கில் கட்டப்பட்டு வந்தாலும், சிக்கிமின் அருகாமை விமான நிலையம் பாக்டோக்ரா ஆகும். சிக்கிம் மாநிலமானது பகட்டு வண்ண மலர்ச் செடிவகைகள் மற்றும் விசித்திரமான பண்பாடுகள், பல வண்ண மரபுகள் ஆகியவற்றின் நிலமாகக் கருதப்படுகிறது. மேற்கு சிக்கிம் பகுதியானது மலையேறுபவர்கள் மற்றும் சாகச விரும்பிகள் ஆகியோருக்கு அளிக்க ஏராளமானவற்றைக் கொண்டிருப்பதால் அவர்களிடையே சிக்கிம் பிரபலமாக உள்ளது</p>
<p>மலைகளின் அரசி என அறியப்படும் <ref target="https://ta.wikipedia.org/wiki/டார்ஜிலிங்">டார்ஜிலிங்</ref> மற்றும் காலிங்பாங் ஆகியவை சிக்கிம் அருகிலுள்ள இடங்களாகும். டார்ஜிலிங், அதன் உலகப் புகழ் "டார்ஜிலிங் தேயிலை" மட்டுமல்லாது, பிரிட்டிஷ் ஆட்சியில் நிறுவப்பட்ட அப்பழுக்கற்ற தனியார் உயர் நிலைப் பள்ளிகளுக்கும் பிரபலமானது. காலிங்பாங் அதன் மலர் சாகுபடிக்கு புகழ் வாய்ந்தது, மேலும் பல பன்னாட்டு மலர்-செடி வளர்ப்பு மையங்களுக்கு உறைவிடமாகவும் உள்ளது.</p>
<p><hi rend="italic">மேலும் காண்க: <ref target="http://sikkimtournet.com/">சிக்கிம் சுற்றுலாத்துறையின் அதிகாரப்பூர்வ வலைத்தளம்</ref> <ref target="https://web.archive.org/web/20100127083252/http://sikkimtournet.com/">பரணிடப்பட்டது</ref> 2010-01-27 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></hi></p>
தமிழ்நாடு
<figure><caption>மகாபலிபுரத்திலுள்ள கடற்கரைக் கோயிலானது இந்திய வங்கக் கடலிலுள்ள ஒரு பழங்கால கோயிலாகும், மேலும் அது யுனெஸ்கோவின் உலக பாரம்பரியத் தலமாகும்.</caption></figure>
<p>தமிழ்நாடு பல வரலாற்று பரிமாணங்களை கொண்ட சுற்றுலா தலங்களை தன்னகத்தே கொண்டுள்ளது. <ref target="https://ta.wikipedia.org/wiki/சோழர்">சோழர்கள்</ref>, <ref target="https://ta.wikipedia.org/wiki/பல்லவர்">பல்லவர்கள்</ref>, <ref target="https://ta.wikipedia.org/wiki/பாண்டியர்கள்">பாண்டியர்கள்</ref> மற்றும் விஜய நகர பேரரசர் உள்ளிட்ட பல பெரிய ஆட்சியாளர்கள் தமிழ்நாட்டின் பகுதிகளை ஆண்டனர். இம்மாநிலமானது அதன் பண்பாட்டு பாரம்பரியம் மற்றும் கோயில் கட்டிடக் கலைக்குப் பிரபலமானதாகும்.</p>
<p>
கோவை ஈசா யோகா மையம் என்பது <ref target="https://ta.wikipedia.org/wiki/கோயம்புத்தூர்_மாநகராட்சி">கோயம்புத்தூரில்</ref> அமைந்துள்ள ஓர் ஆசியாவின் மிகப்பெரிய சிவனின் திருவுருவ சிலை ஆகும். இது தமிழக சுற்றுலாத்துறையில் இடம்பெற்றுள்ளது.</p>
<p>கடற்கரை கோயிலுக்கு பிரபலமான <ref target="https://ta.wikipedia.org/wiki/மகாபலிபுரம்">மகாபலிபுரம்</ref>, இந்தியாவின் தெற்குகோடி முனையான <ref target="https://ta.wikipedia.org/wiki/கன்னியாகுமரி">கன்னியாகுமரி</ref>, பன்னாட்டு கற்பனை நகரமான <ref target="https://ta.wikipedia.org/wiki/ஆரோவில்">ஆரோவில்</ref>, முதுமலை வனவிலங்கு சரணாலயம், இரண்டு பிரபல மலைவாசஸ்தலங்களான <ref target="https://ta.wikipedia.org/wiki/ஊட்டி">ஊட்டி</ref> மற்றும் <ref target="https://ta.wikipedia.org/wiki/கொடைக்கானல்">கொடைக்கானல்</ref> உள்ளிட்டவை சுற்றுலாப்பயணிகளைக் கவர்ந்த இடங்களாகும். நீலகிரி மலை இரயில்பாதையானது யுனெஸ்கோவின் உலக பாரம்பரிய இடங்களில் ஒன்றாகும். மேலும் <ref target="https://ta.wikipedia.org/wiki/பத்மநாபபுரம்_அரண்மனை">பத்மநாபபுரம் அரண்மனை</ref>, <ref target="https://ta.wikipedia.org/wiki/வேடந்தாங்கல்">வேடந்தாங்கல் பறவைகள் சரணாலம்</ref>, உலகின் இரண்டாவது நீளமான கடற்கரையான <ref target="https://ta.wikipedia.org/wiki/மெரினா_கடற்கரை">மெரினா கடற்கரை</ref> என பல சுற்றுலா தலங்களை கொண்டுள்ளது.</p>
<p><hi rend="italic">மேலும் காண்க: <ref target="http://www.tamilnadutourism.org">தமிழ்நாடு சுற்றுலாத்துறையின் அதிகாரப்பூர்வ வலைத்தளம்</ref></hi></p>
உத்தரகண்ட்
<figure><caption>மலர்கள் பள்ளத்தாக்கு மற்றும் நந்தா தேவி தேசியப் பூங்கா ஆகியவை யுனெஸ்கோவின் உலக பாரம்பரியத் தலங்களாகும்.</caption></figure>
<p><ref target="https://ta.wikipedia.org/wiki/உத்தராஞ்சல்">உத்தராஞ்சல்</ref> இந்திய குடியரசின் 27 ஆவது மாநிலமாகும். பனிக்கட்டி ஆறுகள், கம்பீரமான பனியடர்ந்த மலைகள், பிரம்மாண்டமான மற்றும் களிப்பூட்டும் சிகரங்கள், மலர்களின் பள்ளத்தாக்குகள், ஸ்கையிங் இடங்கள் மற்றும் அடர் வனங்கள், மேலும் புனித யாத்ரீகர்களின் பல மடங்கள் மற்றும் பல கோயில்களைகள் ஆகிவற்றை இம்மாநிலம் உள்ளடக்கியுள்ளது. <hi rend="italic">சார்-தாம்ஸ்</hi> எனப்படுகின்ற மிகவும் புனிதமுடைய மற்றும் மதிப்பிற்குரிய நான்கு இந்துக் கோயில்கள்: <ref target="https://ta.wikipedia.org/wiki/பத்ரிநாத்">பத்ரிநாத்</ref>, கேதார்நாத், கங்கோத்ரி மற்றும் யமுனோத்ரி ஆகியவை இமயத்தில் பேணப்படுகின்றன. <hi rend="italic">கடவுளுக்கான நுழைவாயில்</hi> எனப்பொருள்படுகின்ற <ref target="https://ta.wikipedia.org/wiki/ஹரித்வார்">ஹரித்வார்</ref> மட்டுமே சமவெளியில் அமைந்துள்ளது.</p>
<p><ref target="https://ta.wikipedia.org/wiki/இமயமலை">இமயமலையின்</ref> மூச்சடைக்க வைக்கும் பரந்த காட்சியைக் கொண்ட கண்ணுக்கினிய மாநிலமான உத்தரகண்ட், அதன் சுற்றுலா பயணிகளுக்கு ஒரு முழுமையான மகிழ்வூட்டும் மற்றும் மறக்கவியலாத சந்தர்ப்பங்களை உத்தரவாதமளிக்கிறது. அது ஹிமாலயத்தின் மிக கவர்ச்சிகரமான அழகிய பகுதியினைக் கொண்டுள்ளது. மேலும் கங்கை நதியமைப்பின் நீர்பிடிநிலமானது மேற்கே சட்லெஜ்ஜிலிருந்து கிழக்கே காளி நதிவரை 300 கி.மீ தூரத்திற்குப் பரந்து விரிந்துள்ளது. நந்தா தேவி (25640 அடி) கஞ்சன்ஜங்காவிற்கு (28160 அடி) அடுத்தபடியாக இந்தியாவின் இரண்டாவது உயரமான சிகரமாகும். டுனாகிரி, நீல்காந்த், சுகாம்பா, பஞ்சசூளி, திரிசூல் ஆகியவை 23000 அடிக்கு மேற்பட்ட இதர சிகரங்களாகும். இது <hi rend="italic">கடவுளர்கள், யாகஷ்யாஸ்கள்</hi>, <hi rend="italic">கின்னரர்கள்</hi>, மாயச் சிறு தெய்வங்கள் மற்றும் முனிவர்கள் ஆகியோர்களின் உறைவிடமாகக் கருதப்படுகிறது. அவர்கள் அனைவரும் இங்குள்ள ஒளிவிடும் சிகரங்கள். சப்தமிடும் நதிகள், அழகிய மலைச் சரிவுகள் மற்றும் பள்ளத்தாக்குகள் ஆகியவற்றின் ஒரு அல்லது மற்றொரு வடிவில் உள்ளனர். பிரிட்டிஷ் காலத்தில் முசௌரி, அல்மோரா மற்றும் <ref target="https://ta.wikipedia.org/wiki/நைனிடால்">நைனிடால்</ref> போன்ற சில பழைய மலை-நிலையங்களைப் பெருமையுடன் கொண்டுள்ளது. அமைதி, தெய்வீகத்தன்மை மற்றும் அழியாத்தன்மை ஆகியவை கவர்ச்சியூட்டும் இயற்கையான அமைதியான ஓய்விடங்களான டுனாகிரி போன்றவற்றில் வாழ்ந்து வருகிறது.</p>
<p><hi rend="italic">மேலும் காண்க: <ref target="http://www.uttaranchaltourism.in/">உத்தரகண்ட் சுற்றுலாத்துறையின் அதிகாரப்பூர்வ வலைத்தளம்</ref></hi></p>
உத்தரப் பிரதேசம்
<figure><caption>திவான் - இ - காஸ் - பதேஃபூர் சிக்ரியின் தனி தரிசன கூடம்.</caption></figure>
<p>இந்தியாவின் வடக்குப் பகுதியில் அமைந்துள்ள <ref target="https://ta.wikipedia.org/wiki/உத்தரப்_பிரதேசம்">உத்தரப் பிரதேசம்</ref> மாநிலமானது, அதன் மதப்பற்று மற்றும் நினைவிடங்களுக்குப் புகழ்பெற்றது. புவியியல் ரீதியாக, உத்தரப் பிரதேசம் மிக மாறுபட்டதன்மையுள்ளதாக வட கோடியில் இமயத்தின் மலையடிவாரத்தில், மத்தியில் கங்கை சமவெளி, தெற்கு நோக்கி விந்தியமலைத்தொடர்களுடன் உள்ளது. இம்மாநிலம் இந்தியாவின் அதிகமான சுற்றுலாப்பயணிகளின் வருகையைக் கொண்டிருக்கும் இடமான தாஜ்மஹால் மற்றும் இந்துக்களின் புனித நகரான <ref target="https://ta.wikipedia.org/wiki/வாரணாசி">வாரணாசி</ref> ஆகியவற்றைக் கொண்டுள்ளது. இந்தியக் குடியரசின் மிக அதிகமான மக்கட்தொகைக் கொண்ட மாநிலமான இது, வளமான பண்பாட்டு பாரம்பரியத்தையும் கொண்டுள்ளது. மேலும் வட இந்தியாவின் மையத்திலுள்ள உத்திர பிரதேசம் நிறைய இயற்கை வளங்களைக் கொண்டுள்ளது. <ref target="https://ta.wikipedia.org/wiki/வாரணாசி">வாரணாசி</ref>, <ref target="https://ta.wikipedia.org/wiki/ஆக்ரா">ஆக்ரா</ref>, <ref target="https://ta.wikipedia.org/wiki/மதுரா">மதுரா</ref>, <ref target="https://ta.wikipedia.org/wiki/ஜான்சி">ஜான்சி</ref>, பிரயாகை, சாராநாத், அயோத்தியா, <ref target="https://ta.wikipedia.org/wiki/துத்வா_தேசியப்_பூங்கா">துத்வா தேசியப் பூங்கா</ref> மற்றும் ஃபதேப்பூர் சிக்ரி ஆகியவை உள்ளிட்டவை காணவேண்டிய இடங்களாகும்.</p>
<p><hi rend="italic">மேலும் காண்க: <ref target="http://www.up-tourism.com/">உத்தரப் பிரதேசம் சுற்றுலாத்துறையின் அதிகாரப்பூர்வ வலைத்தளம்</ref></hi></p>
மேற்கு வங்காளம்
<figure><caption>கொல்கத்தாவின் விக்டோரியா மெமோரியல்</caption></figure>
<p>மேற்கு வங்க மாநிலத்தின் பல நகரங்களில் ஒன்றான <ref target="https://ta.wikipedia.org/wiki/கொல்கத்தா">கொல்கத்தா</ref>, அரண்மனைகளின் நகரம் என புனைபெயர் கொண்டதாகும். இந்தப் புனைப்பெயரானது நகரம் முழுதும் கட்டப்பட்டுள்ள எண்ணற்ற மிகப் பெரிய மாளிகைகளினால் வந்தது. பிற வட இந்திய நகரங்கள் போலல்லாமல், அவற்றின் கட்டுமானங்கள் உச்சநிலை எளிமையை முக்கியமாகக் கொண்டவை. கொல்கத்தாவிலுள்ள கட்டிடக் கலை வகைகளின் அமைப்புத் திட்டம் பிரிட்டிஷாரால் கொண்டுவரப்பட்டவை, அதன் பாணி மற்றும் ரசனைகளுக்கும் ஐரோப்பிய மூலங்களுக்கும், போர்த்துகீசியர்கள் மற்றும் பிரெஞ்சுக்காரர்கள் ஓரளவு பங்குவகிக்கின்றனர். கட்டிடங்களானவை ஆங்கிலேயர் மற்றும் ஆங்கிலேய கலாச்சாரத்தில் ஆர்வமுள்ள வங்காளப் பாபுக்கள் ஆகியோரால் வடிவமைப்பையும் தாக்கத்தையும் அளிக்கப்பட்டது (சரியாகச் சொன்னால், ஆங்கில நன்னடத்தை, சமுதாய ஒழுக்கமுறை மற்றும் மரபு ஆகியவற்றின் மீது ஆவல் கொண்ட ஒரு <hi rend="italic">நுவேவு ரிசே</hi> என்ற வங்காளத்தவர், அத்தகைய பழக்கங்கள் பிரிட்டிஷாரிடமிருந்து பொருளியல் ஆதாயங்களை பெறச் சாதகமானவை என்பதால் ஆர்வமுடன் கைக்கொள்ள விரும்புவர்). இன்று, பல இத்தகைய கட்டுமானங்கள் பல்வேறு பாழடைந்த நிலைகளில் உள்ளன. இக்காலத்திய பெரிய கட்டிடங்கள் சில நன்கு பராமரிக்கப்படுகின்றன மற்றும் சில கட்டிடங்கள் மரபு கட்டிடங்களாகப் பிரகடனப்படுத்தப்பட்டுள்ளன.</p>
<p>வரலாற்றின் பார்வையில், மேற்கு வங்கத்தின் கதை தற்போதைய <ref target="https://ta.wikipedia.org/wiki/மால்டா">மால்டா</ref> மாவட்ட நகரத்திற்கு அருகிலுள்ள கவுர் மற்றும் பாண்டுவாவிலிருந்து துவங்குகிறது. இரு இடைக்கால நகரங்கள் 15 ஆம் நூற்றாண்டின் மாறி வரும் அரசுகளால் ஒருமுறையாவது நீக்கப்பட்டுள்ளன. இருப்பினும், அக்காலத்திலிருந்து இடிபாடுகள் இப்போதுமுள்ளன. மேலும் பல கட்டிட எடுத்துக் காட்டுகள் இன்னும் அக்காலத்திய புகழையும் சிறப்பையும் நிலை நிறுத்துகின்றன. பிஷ்ணுபூரின் <ref target="https://ta.wikipedia.org/wiki/இந்து">இந்து</ref> கட்டிடம் சுடுமண்ணாலும் செம்மை மணற்பாறைகளாலும் செய்யப்பட்டது மேலும் இது உலகப் புகழ்பெற்றதாகும். பிரிட்டிஷ் காலனியாதிக்கத்தை நோக்கி காலத்தில் மூர்ஷிதாபாத் மற்றும் கூச்பெஹார் கட்டிடக் கலை வந்தது.</p>
<p><hi rend="italic">மேலும் காண்க: <ref target="http://www.westbengaltourism.gov.in/wb/">மேற்கு வங்காள மாநிலத்தின் சுற்றுலாத்துறையின் அதிகாரப்பூர்வ வலைத்தளம்</ref> <ref target="https://web.archive.org/web/20091010090455/http://www.westbengaltourism.gov.in/wb/">பரணிடப்பட்டது</ref> 2009-10-10 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></hi></p>
வரலாற்று நினைவிடங்கள்
<p><ref target="https://ta.wikipedia.org/wiki/தாஜ்_மஹால்">தாஜ் மஹால்</ref> இந்தியாவின் மிகவும் பிரபலமான தளங்களில் ஒன்று, மேலும் இது இந்தியாவின் கட்டிடக்கலை சாதனைகளை எடுத்துக்காட்டும் ஒன்றாக அமைந்துள்ளது. <ref target="https://ta.wikipedia.org/wiki/ஆக்ரா">ஆக்ராவிலுள்ள</ref> இந்த மஹால், 1631 ஆம் ஆண்டு முதல் 1635 ஆம் ஆண்டு வரையிலான காலகட்டத்தில் பேரரசர் ஷாஜஹான் அவரது மனைவி அர்ஜுமந்த் பானுவினைக் கௌரவப்படுத்துவதற்காகக் கட்டியது, மேலும் இது <ref target="https://ta.wikipedia.org/wiki/மும்தாஜ்_மஹால்">மும்தாஜ் மஹால்</ref> என்றே மிகவும் பிரபலமாக அறியப்பட்டது. தாஜ் மஹால் மும்தாஜின் கல்லறையாகும்.</p>
<p><ref target="https://ta.wikipedia.org/wiki/பொற்கோயில்">பொற்கோயில்</ref> இந்தியாவில் மிகவும் பெருமையுடைய கோயில்களில் ஒன்று மற்றும் சீக்கியர்களின் மிகப் புனிதமான இடமாகும். பொற்கோயில் இந்தியாவின் பஞ்சாப் மாநிலத்தின் அமிர்தசரஸ் நகரிலுள்ளது.</p>
<p><ref target="https://ta.wikipedia.org/wiki/டில்லி">டில்லியிலுள்ள</ref> பாஹாய் கோயில், இந்திய துணைக்கண்டத்திற்கு தாய் கோயிலாக விளங்கும் இது 1986 ஆம் ஆண்டில் கட்டி முடிக்கப்பட்டது. அது எண்ணற்ற கட்டிடக்கலை விருதுகளை வென்று மேலும் நூற்றுக்கணக்கான தினசரி மற்றும் இதழ்களின் கட்டுரைகளில் தனித்தன்மையுடன் விளங்குகிறது. <hi rend="italic">(அது <hi rend="bold">தாமரைக் கோயில்</hi> எனவும் அறியப்படுகிறது.)</hi></p>
<p>பிரிட்டிஷ்ரால் கட்டப்பட்ட <ref target="https://ta.wikipedia.org/wiki/மும்பை">மும்பையிலுள்ள</ref> விக்டோரியா முனையம் <ref target="https://ta.wikipedia.org/wiki/யுனெஸ்கோ">யுனெஸ்கோவின்</ref> உலக மரபு தலமாகும்.</p>
<p><ref target="https://ta.wikipedia.org/wiki/தாஜ்_அரண்மனை"><hi rend="bold">தாஜ் ஹோட்டல்</hi></ref> <ref target="https://ta.wikipedia.org/wiki/மும்பை">மும்பையின்</ref> சின்னமாக உள்ளது.</p>
இயற்கை சுற்றுலாவாண்மை
<p>இந்தியா புவியியல் அமைப்பானது பன்முகத்தன்மை வாய்ந்தது, அதன் விளைவாக வேறுபட்ட இயற்கை சுற்றுலாத்துறையைக் காணலாம்.</p>
<list type="unordered"><item>ஜோக் நீர்வீழ்ச்சிகள் (இந்தியாவிலேயே உயரமானது) உட்பட மேற்குத்தொடர்ச்சி மலைகளின் நீர் வீழ்ச்சிகள்</item>
<item>மேற்குத்தொடர்ச்சி மலைத்தொடர்கள்</item>
<item>கேரளாவின் பின்அலை நீர்ப்பகுதிகள்</item>
<item>மலை வாழிடங்கள்</item>
<item>வனவிலங்கு சரணாலயங்கள்</item></list>
இந்தியாவின் வனவிலங்குகள்
<figure><caption> சுந்தரவனக் காடுகளிலுள்ள ராயல் வங்கப் புலி. யுனெஸ்கோவின் உலக பாரம்பரிய தலம் போன்றே உலகின் பெரிய சதுப்புநிலக் காடு.</caption></figure>
<p>இந்தியாவானது <ref target="https://ta.wikipedia.org/wiki/ஆசிய_யானை">ஆசிய யானை</ref>, பெங்கால் புலி, ஆசியச் சிங்கம், <ref target="https://ta.wikipedia.org/wiki/சிறுத்தை">சிறுத்தை</ref> மற்றும் <ref target="https://ta.wikipedia.org/wiki/இந்திய_காண்டாமிருகம்">இந்திய காண்டாமிருகம்</ref> உள்ளிட்ட மிகவும் பிரபலமான பெரிய பாலூட்டிகள் பலவற்றின் இருப்பிடமாக உள்ளது. இவை பெரும்பாலும் பண்பாட்டு ரீதியில் வேரூன்றியவை, பெரும்பாலும் கடவுளர்களுடன் தொடர்புடையவையாக உள்ளன. வீட்டு விலங்குகளான ஆசிய நீர் எருமை, ஆசிய நீர் காட்டெருமை, நீல்காய், காவுர் மற்றும் பற்பல மான் வகைகள் மற்றும் மறிமான் போன்ற குளம்புள்ளவை பிற பிரபலமான பெரிய இந்திய பாலூட்டிகளாகின்றன. இந்திய ஓநாய், பெங்கால் நரி, பொன்நிற குள்ள நரி மற்றும் தோலே அல்லது காட்டு நாய் போன்றவை நாய் குடும்பத்தில் ஒன்றாக வகைப்படுத்தப்பட்டுள்ளன. இந்தியாவானது வரியுள்ள கழுதைப் புலி, குட்டை வால் குரங்குகள், <ref target="https://ta.wikipedia.org/wiki/சிங்கவால்_குரங்கு">சிங்கவால் குரங்குகள்</ref> மற்றும் கீரிப்பிள்ளைவகைகளுக்கும் உறைவிடமாகவுள்ளது.
<ref target="https://ta.wikipedia.org/wiki/இந்தியா">இந்தியா</ref> பாதுகாக்கப்பட வேண்டிய பல்வேறு வகையான வனவிலங்குகளைக் கொண்டுள்ளது. நாட்டின் பாதுகாக்கப்பட்ட வனப்பகுதிகளில் 75 இந்திய தேசியப் பூங்காக்கள் மற்றும் 421 சரணாலயங்களில் 19 புலிப் பாதுகாப்புத் திட்ட குறியிலக்கின் கீழ் வருகிறது. அதன் தட்பவெப்ப நிலை மற்றும் புவியியற்பரப்பு வேற்றுமை அதனை 350 க்கும் மேற்பட்ட பாலூட்டிகளுக்கும் 1200 பறவை வகைகளுக்கும் இருப்பிடமாக மாற்றுகிறது, அவற்றில் பல இந்தியத் துணைக்கண்டத்திற்கு தனித்த சிறப்பை அளிக்கின்றன.</p>
<p>பரத்பூர், கார்பெட், கன்ஹா, காஸிரங்கா, <ref target="https://ta.wikipedia.org/wiki/பெரியார்">பெரியார்</ref>, ராந்தம்போர் மற்றும் சாரிஸ்கா உள்ளிட்டவை பிரபலமான தேசிய வனவிலங்கு சரணாலயங்கள் ஆகும்.
உலகின் பெரிய சதுப்பு நிலக் காடான சுந்தரவனக் காடுகள் மேற்கு வாங்காளம் மாநிலத்தின் தெற்கில் உள்ளது. <hi rend="italic">சுந்தரவனக் காடுகள்</hi> <ref target="https://ta.wikipedia.org/wiki/யுனெஸ்கோ">யுனெஸ்கோவின்</ref> உலக பாரம்பரியத் தலமாகும்.</p>
மலை வாழிடங்கள்
<figure><caption>இமாச்சலப் பிரதேசத்தின் ஒரு மலை வாழிடமான காஜியாரின் ஒரு கோடைக் காலக் காட்சி.</caption></figure>
<p>பல மலை வாழிடங்கள் இந்திய மாகாணங்கள், மன்னராட்சிகுட்பட்ட மாநிலங்கள், அல்லது பிரிட்டிஷ் இந்தியாவின் <ref target="https://ta.wikipedia.org/wiki/ஷிம்லா">ஷிம்லா</ref> போன்ற பகுதிகளின் கோடைக் கால தலைநகரங்களாகத் தெண்டாற்றியுள்ளன. இந்திய விடுதலைக்குப் பின்னர், இந்த மலைவாழிடங்களின் கோடைக் கால தலைநகரப் பாத்திரம் பெருமளவு முடிவுற்றுள்ளது, ஆனால் பல மலை வாழிடங்கள் மக்கள் ஆதரவுப் பெற்ற கோடை ஓய்விடங்களாக நிலை நிறுத்தப்பட்டுள்ளன. மிகப் பிரபலமான மலைவாழிடங்களாவன:</p>
<list type="unordered"><item>பச்மார்ஹி, <ref target="https://ta.wikipedia.org/wiki/மத்தியப்_பிரதேசம்">மத்தியப் பிரதேசம்</ref> - <hi rend="bold">சாத்புராவின் அரசி</hi> எனவும் அறியப்படுகிறது.</item>
<item>அராக்கு, <ref target="https://ta.wikipedia.org/wiki/ஆந்திரப்_பிரதேசம்">ஆந்திரப் பிரதேசம்</ref></item>
<item>ஜம்மு &amp; காஷ்மீர் மாநிலத்திலுள்ள குல்மார்க், <ref target="https://ta.wikipedia.org/wiki/ஸ்ரீநகர்">ஸ்ரீநகர்</ref> மற்றும் <ref target="https://ta.wikipedia.org/wiki/லடாக்">லடாக்</ref></item>
<item><ref target="https://ta.wikipedia.org/wiki/டார்ஜிலிங்">டார்ஜிலிங்</ref>, <ref target="https://ta.wikipedia.org/wiki/மேற்கு_வங்கம்">மேற்கு வங்கம்</ref></item>
<item><ref target="https://ta.wikipedia.org/wiki/மூணாறு">மூணாறு</ref>, <ref target="https://ta.wikipedia.org/wiki/கேரளா">கேரளா</ref></item>
<item><ref target="https://ta.wikipedia.org/wiki/ஊட்டி">ஊட்டி</ref> மற்றும் <ref target="https://ta.wikipedia.org/wiki/கொடைக்கானல்">கொடைக்கானல்</ref>, <ref target="https://ta.wikipedia.org/wiki/தமிழ்நாடு">தமிழ்நாடு</ref></item>
<item><ref target="https://ta.wikipedia.org/wiki/ஷில்லாங்">ஷில்லாங்</ref>, <ref target="https://ta.wikipedia.org/wiki/மேகாலயா">மேகாலயா</ref></item>
<item><ref target="https://ta.wikipedia.org/wiki/ஷிம்லா">ஷிம்லா</ref> மற்றும் குல்லு, ஹிமாச்சல் பிரதேஷ்</item>
<item><ref target="https://ta.wikipedia.org/wiki/நைனிடால்">நைனிடால்</ref>, <ref target="https://ta.wikipedia.org/wiki/உத்தரகண்ட்">உத்தரகண்ட்</ref></item>
<item>காங்டாக், <ref target="https://ta.wikipedia.org/wiki/சிக்கிம்">சிக்கிம்</ref></item>
<item>முசௌரி, <ref target="https://ta.wikipedia.org/wiki/உத்தரகண்ட்">உத்தரகண்ட்</ref></item></list>
<p>அத்தோடு, சலசலக்கும் மலைவாழிடங்களோடும் பண்டைக்கால கோடை தலைநகரங்களோடும் அங்கு பல களங்கமற்ற மற்றும் அமைதியான இயற்கை ஓய்விடங்கள் மற்றும் ஆர்வமூட்டும் இடங்கள் இயற்கை ஆர்வலர்களை வருகைப் புரியச் செய்கின்றன. இவை திகைக்க வைக்கும் லே மற்றும் <ref target="https://ta.wikipedia.org/wiki/லடாக்">லடாக்கின்</ref> நிலவு போன்ற நில அமைப்பிலிருந்து சிறிய மற்றும் தனித்த இயற்கை ஓய்வுப் பிரதேசங்களான இமாலயத்தின் டுனாகிரி, பின்சார், முக்தேஷ்வர், மேற்குத் தொடர்ச்சி மலையின் உருண்டோடுகிற நீண்ட குறுகியத் தோற்றம், கேரளாவின் உருண்டோடுகிற மலைகளிலுள்ள எண்ணற்றத் தனியார் ஓய்வில்லங்கள் வரையில் பரந்துள்ளன.</p>
கடற்கரைகள்
<figure><caption>இந்தியக் கடற்கரைகளில் யானை மற்றும் ஒட்டகச் சவாரி சாதாரணமானவை.அந்தமான் மற்றும் நிகோபார் தீவுகளின் பகுதியான ஹாவ்லாக் தீவுகள் இங்கே காட்டப்பட்டுள்ளன.</caption></figure>
<p>இந்தியா வெள்ளி/பொன் நிற மணலைக் கொண்ட வெப்ப மண்டல கடற்கரைகளிலிருந்து இலட்சத்தீவுகளின் பவளப் பாறை கடற்கரை வரையில் பரவலான எல்லையிலான கடற்கரைகளைக் கொண்டுள்ளது. கேரளா மற்றும் கோவா போன்ற மாநிலங்கள் கடற்கரைகளின் ஆற்றலை முழுமையாக சாதகமாகப் பயன்படுத்தியுள்ளன. இருப்பினும், ஆந்திரப் பிரதேசம், குஜராத், மகாராஷ்டிரா, தமிழ் நாடு மற்றும் கர்நாடகா போன்ற மாநிலங்கல் அதிகமான சுரண்டப்படாத கடற்கரைப் பகுதிகள் நிறைய உள்ளன. இந்த மாநிலங்கள் மிக உயர்வான அவற்றை மேம்படுத்தி எதிர்காலத்தில் சுற்றுலாப் பயணிகளுக்கான சுற்றுலாத்தலங்களாக்கும் ஆற்றலுள்ளது.
சுற்றுலா கடற்கரைகளாவன:</p>
<list type="unordered"><item>விசாகப் பட்டினம் கடற்கரைகள், <ref target="https://ta.wikipedia.org/wiki/ஆந்திரப்_பிரதேசம்">ஆந்திரப் பிரதேசம்</ref></item>
<item><ref target="https://ta.wikipedia.org/wiki/புரி">புரி</ref> கடற்கரைகள், <ref target="https://ta.wikipedia.org/wiki/ஒரிசா">ஒரிசா</ref></item>
<item>திகா கடற்கரைகள், <ref target="https://ta.wikipedia.org/wiki/மேற்கு_வங்காளம்">மேற்கு வங்காளம்</ref></item>
<item><ref target="https://ta.wikipedia.org/wiki/கோவா_(மாநிலம்)">கோவா</ref> கடற்கரைகள்</item>
<item>கோவளம் கடற்கரை, கேரளா</item>
<item><ref target="https://ta.wikipedia.org/wiki/மெரீனா_கடற்கரை">மெரீனா கடற்கரை</ref>, <ref target="https://ta.wikipedia.org/wiki/சென்னை">சென்னை</ref></item>
<item>மகாபலிபுரக் கடற்கரைக் கோயில்கள்</item>
<item><ref target="https://ta.wikipedia.org/wiki/அந்தமான்_மற்றும்_நிக்கோபார்_தீவுகள்">அந்தமான் மற்றும் நிக்கோபார் தீவுகள்</ref></item>
<item><ref target="https://ta.wikipedia.org/wiki/மும்பை">மும்பையின்</ref> கடற்கரைகள்</item>
<item><ref target="https://ta.wikipedia.org/wiki/இலட்சத்தீவுகள்">இலட்சத்தீவுகள்</ref></item>
<item>டையு கடற்கரைகள்</item>
<item>மேற்கு வங்காளத்தின் மிட்னபூர் கடற்கரைகள்</item></list>
சாகச சுற்றுலாத் தலங்கள்
<figure><caption>இமாச்சல் பிரதேசத்தின் மணாலியில் ஸ்கீயிங்.</caption></figure>
<list type="unordered"><item>நதியில் படகோட்டுதல் மற்றும் இமயத்தில் தோல் படகுச் சவாரி</item>
<item>இமயத்தில் மலையேறுதல்</item>
<item>மத்திய பிரதேசத்தில் பாறையேறுதல்</item>
<item>குல்மார்க்கில் அல்லது <ref target="https://ta.wikipedia.org/wiki/ஆளி">ஆளியில்</ref> ஸ்கையிங்</item>
<item>போபாலில் படகுப் போட்டி</item>
<item><ref target="https://ta.wikipedia.org/wiki/மகாராஷ்டிரா">மகாராஷ்டிராவில்</ref> பாராக்ளைடிங்</item></list>
இவற்றையும் பார்க்கவும்
<p><ref target="https://ta.wikipedia.org/wiki/தமிழ்நாட்டில்_சுற்றுலாத்துறை">தமிழ்நாட்டில் சுற்றுலாத்துறை</ref>
<ref target="https://ta.wikipedia.org/wiki/புதுச்சேரியில்_சுற்றுலாத்துறை">புதுச்சேரியில் சுற்றுலாத்துறை</ref></p>
</text></body></html>