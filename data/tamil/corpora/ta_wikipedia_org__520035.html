<html><body><text id="wikipedia_ta_wikipedia_org__520035.html" ns="0" revid="3364857" sourceurl="https://ta.wikipedia.org/wiki/%E0%AE%8E%E0%AE%A4%E0%AF%8D%E0%AE%A4%E0%AE%BF%E0%AE%B2%E0%AF%8D_%E0%AE%88%E0%AE%B0%E0%AE%9A%E0%AF%8B%E0%AE%B5%E0%AE%9A%E0%AE%BF%E0%AE%9F%E0%AF%8D%E0%AE%9F%E0%AF%87%E0%AE%9F%E0%AF%8D%E0%AE%9F%E0%AF%81" title="எத்தில் ஈரசோவசிட்டேட்டு" type="wikipedia">எத்தில் ஈரசோவசிட்டேட்டு
<p><hi rend="bold">எத்தில் ஈரசோவசிட்டேட்டு</hi> (<hi rend="italic">Ethyl diazoacetate</hi> ) என்பது N=N=CHC(O)OC2H5 என்ற <ref target="https://ta.wikipedia.org/wiki/மூலக்கூற்று_வாய்ப்பாடு">மூலக்கூற்று வாய்ப்பாட்டால்</ref> விவரிக்கப்படும் ஒரு <ref target="https://ta.wikipedia.org/wiki/கரிம_வேதியியல்">கரிம வேதியியல்</ref> <ref target="https://ta.wikipedia.org/wiki/சேர்மம்">சேர்மமாகும்</ref>. ஓர் <ref target="https://ta.wikipedia.org/wiki/ஈரசோனியச்_சேர்மம்">ஈரசோ சேர்மமாகவும்</ref> கரிம வேதியியல் வினைப்பொருளாகவும் இச்சேர்மம் கருதப்படுகிறது. 1883 ஆம் ஆண்டு தியோடர் கர்ட்டியசு எத்தில் ஈரசோவசிட்டேட்டைக் கண்டுபிடித்தார்.<ref target="https://ta.wikipedia.org/wiki/முதற்_பக்கம்#cite_note-4">[4]</ref> <ref target="https://ta.wikipedia.org/wiki/கிளைசின்">கிளைசின்னின்</ref> எத்தில் எசுத்தருடன் சோடியம் நைத்திரைட்டையும் நீரிலுள்ள <ref target="https://ta.wikipedia.org/wiki/சோடியம்_அசிட்டேட்டு">சோடியம் அசிட்டேட்டையும்</ref> சேர்த்து வினைபுரியச் செய்து எத்தில் ஈரசோவசிட்டேட்டு தயாரிக்கப்படுகிறது.</p>
<p>ஒரு கார்பீன் முன்னோடிச் சேர்மமாக  <ref target="https://ta.wikipedia.org/wiki/ஆல்க்கீன்">ஆல்க்கீன்களின்</ref> வளையபுரோப்பேனாக்கல் வினையில் எத்தில் ஈரசோவசிட்டேட்டு பயன்படுத்தப்படுகிறது.</p>
<p><ref target="https://ta.wikipedia.org/wiki/சேர்மம்">சேர்மம்</ref> ஓர் அபாயகரமான வேதிப் பொருளாக இருந்தாலும், துரோவன் என்ற வணிகப் பெயரில் விற்கப்படும் திரோவாபுளோக்சசின் என்ற நுண்ணுயிர்க்கொல்லி  முன்னோடியாக இரசாயனத் தொழிலில் பயன்படுத்தப்படுகிறது.<ref target="https://ta.wikipedia.org/wiki/முதற்_பக்கம்#cite_note-5">[5]</ref> பாதுகாப்பான தொழில்துறை கையாளுதலுக்கான நடைமுறைகள் வெளியிடப்பட்டுள்ளன.<ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
<p>பிஐ-4752 என்ற முதன்மை இயக்கி மருந்து தயாரிப்பில் எத்தில் ஈரசோவசிட்டேட்டு பயன்படுகிறது. இம்மருந்து சமீபத்தில் கண்டுபிடிக்கப்பட்ட 5எச்டி2சி என்ற முதன்மை இயக்கி மருந்தைக் காட்டிலும் உயர்ந்ததாகும். </p>
</text></body></html>