<html><body><text id="wikipedia_ta_wikipedia_org__236832.html" ns="0" revid="3248293" sourceurl="https://ta.wikipedia.org/wiki/%E0%AE%A8%E0%AE%B5_%E0%AE%9A%E0%AE%AE%E0%AE%9A%E0%AE%AE%E0%AE%BE%E0%AE%9C%E0%AE%95%E0%AF%8D_%E0%AE%95%E0%AE%9F%E0%AF%8D%E0%AE%9A%E0%AE%BF" title="நவ சமசமாஜக் கட்சி" type="wikipedia">நவ சமசமாஜக் கட்சி
<p><hi rend="bold">நவ சமசமாஜக் கட்சி</hi> (<hi rend="italic">Nava Sama Samaja Pakshaya</hi> NSSP, <hi rend="italic">புதிய சமத்துவ சமூகக் கட்சி</hi>) என்பது <ref target="https://ta.wikipedia.org/wiki/இலங்கை">இலங்கையின்</ref> ஓர் <ref target="https://ta.wikipedia.org/wiki/துரொக்சியிச">துரொக்சியிச</ref> <ref target="https://ta.wikipedia.org/wiki/இடதுசாரி">இடதுசாரி</ref> <ref target="https://ta.wikipedia.org/wiki/அரசியல்_கட்சி">அரசியல் கட்சி</ref> ஆகும். இக்கட்சி <ref target="https://ta.wikipedia.org/wiki/லங்கா_சமசமாஜக்_கட்சி">லங்கா சமசமாஜக் கட்சியில்</ref> இருந்து வெளியேற்றப்பட்ட அதிருப்தியாளர்களான <ref target="https://ta.wikipedia.org/wiki/விக்கிரமபாகு_கருணாரத்தின">விக்கிரமபாகு கருணாரத்தின</ref>, சுமனசிறி லியனகே போன்றவர்களினால் உருவாக்கப்பட்டது. சிரிதுங்க ஜெயசூரிய, <ref target="https://ta.wikipedia.org/wiki/வாசுதேவ_நாணயக்கார">வாசுதேவ நாணயக்கார</ref> ஆகியோர் பின்னர் இணைந்து கொண்டனர். 1976 ஆம் ஆண்டில் லங்கா சமசமாஜக் கட்சி அரசுக் கூட்டணியில் இருந்து வெளியேற்றப்பட்ட போது அப்திருப்தியாளர்கள் பலர் வெளியேறினர். 1977 டிசம்பரில் நவ சமசமாஜக் கட்சி என்ற பெயரை தமது கட்சிக்கு சூட்டினர்.</p>
<p><ref target="https://ta.wikipedia.org/wiki/இலங்கை_அரசுத்_தலைவர்_தேர்தல்,_1982">1982 அரசுத்தலைவர் தேர்தலில்</ref> நவ சமசமாசக் கட்சியின் வேட்பாளராக வாசுதேவ நாணயக்கார போட்டியிட்டு 17.005 வாக்குகள் (0.26%) மட்டும் பெற்று ஐந்தாவதாக வந்தார்.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
<p>1983 ஆம் ஆண்டில் <ref target="https://ta.wikipedia.org/wiki/இலங்கைத்_தமிழர்">இலங்கைத் தமிழருக்கு</ref> எதிரான <ref target="https://ta.wikipedia.org/wiki/கறுப்பு_யூலை">கறுப்பு யூலை</ref> கலவரத்தை அடுத்து நவசமாசக் கட்சி, மற்றும் <ref target="https://ta.wikipedia.org/wiki/மக்கள்_விடுதலை_முன்னணி">மக்கள் விடுதலை முன்னணி</ref>, <ref target="https://ta.wikipedia.org/wiki/இலங்கை_கம்யூனிஸ்ட்_கட்சி">இலங்கை கம்யூனிஸ்ட் கட்சி</ref> ஆகிய இடதுசாரிக் கட்சிகளை இலங்கை அரசு தடை செய்தது.<ref target="https://ta.wikipedia.org/wiki/முதற்_பக்கம்#cite_note-DN-2">[2]</ref> 1985 ஆம் ஆண்டில் தடை நீக்கப்படும் வரை கட்சித் தலைவர்கள் பலர் தலைமறைவாக இருந்து வந்தனர்.<ref target="https://ta.wikipedia.org/wiki/முதற்_பக்கம்#cite_note-DN-2">[2]</ref></p>
<p>1987 ஆம் ஆண்டில் நவசமாசக் கட்சி <ref target="https://ta.wikipedia.org/wiki/லங்கா_சமசமாஜக்_கட்சி">லங்கா சமசமாஜக் கட்சி</ref>, கம்யூனிஸ்டுக் கட்சி, <ref target="https://ta.wikipedia.org/wiki/இலங்கை_மக்கள்_கட்சி">இலங்கை மக்கள் கட்சி</ref> ஆகியவற்றுடன் இணைந்து ஐக்கிய சோசலிசக் கூட்டமைப்பு என்ற கூட்டணியை ஆரம்பித்தனர்.<ref target="https://ta.wikipedia.org/wiki/முதற்_பக்கம்#cite_note-3">[3]</ref> Nanayakkara re-entered parliament after the <ref target="https://ta.wikipedia.org/wiki/இலங்கை_நாடாளுமன்றத்_தேர்தல்,_1989">1989 நாடாளுமன்றத் தேர்தலில்</ref>, <ref target="https://ta.wikipedia.org/wiki/இரத்தினபுரி_தேர்தல்_மாவட்டம்">இரத்தினபுரி மாவட்டத்தில்</ref> இருந்து இக்கூட்டணி சார்பாக வாசுதேவ நாணயக்கார தெரிவு செய்யப்பட்டார்.<ref target="https://ta.wikipedia.org/wiki/முதற்_பக்கம்#cite_note-4">[4]</ref> <ref target="https://ta.wikipedia.org/wiki/இலங்கை_நாடாளுமன்றத்_தேர்தல்,_1994">1994 நாடாளுமன்றத் தேர்தலுக்கு</ref> முன்பாக நாணயக்கார நவ சமசமாசக் கட்சியில் இருந்து வெளியேறினார்.</p>
<p>1998 ஆம் ஆண்டில் நவ சமசமாசக் கட்சி வேறு சில இடதுசாரிக் கட்சிகளுடன் சேர்ந்து <ref target="https://ta.wikipedia.org/wiki/இடது_விடுதலை_முன்னணி">இடது விடுதலை முன்னணி</ref> (NLF) என்ற கூட்டணியை ஆரம்பித்தது.<ref target="https://ta.wikipedia.org/wiki/முதற்_பக்கம்#cite_note-5">[5]</ref> இக்கூட்டணியின் சார்பில் விக்கிரமபாகு கருணாரத்தின <ref target="https://ta.wikipedia.org/wiki/இலங்கை_அரசுத்_தலைவர்_தேர்தல்,_2010">2010 அரசுத்தலைவர் தேர்தலில்</ref> போட்டியிட்டு 7,055 வாக்குகளை (	0.07%) மட்டும் பெற்றுத் தோல்வி அடைந்தார்.<ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
பன்னாட்டுத் தொடர்பு
<p>தொடக்கத்தில் நவ சமாசக் கட்சி பன்னாட்டுத் தொழிலாளர் குழுவின் ஒரு பிரதிநிதியாக இருந்து வந்தது. பின்னர் 1988 ஆம் ஆண்டில் இக்குழுவில் இருந்து விலகியது. குழுவில் இருந்த வேறு சிலர் <ref target="https://ta.wikipedia.org/wiki/ஐக்கிய_சோசலிசக்_கட்சி_(இலங்கை)">ஐக்கிய சோசலிசக் கட்சி</ref> என்ற புதிய கட்சியை ஆரம்பித்தனர். 1991 ஆம் ஆண்டு முதல் விக்கிரமபாகு கருணாரத்தின தலைமையிலான நவசமசமாசக் கட்சியே <ref target="https://ta.wikipedia.org/wiki/நான்காம்_அனைத்துலகம்">நான்காம் அனைத்துலகம்</ref> அமைப்பில் இலங்கைப் பிரதிநிதியாக இருந்து வருகிறது.</p>


வெளி இணைப்புகள்
<list type="unordered"><item><ref target="http://www.nssp.info/">அதிகாரபூர்வ தளம்</ref> <ref target="https://web.archive.org/web/20141218000220/http://nssp.info/">பரணிடப்பட்டது</ref> 2014-12-18 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item></list>
</text></body></html>