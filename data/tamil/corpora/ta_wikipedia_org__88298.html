<html><body><text id="wikipedia_ta_wikipedia_org__88298.html" ns="0" revid="1837963" sourceurl="https://ta.wikipedia.org/wiki/%E0%AE%AF%E0%AF%8B%E0%AE%AA%E0%AF%81_(%E0%AE%A8%E0%AF%82%E0%AE%B2%E0%AF%8D)" title="யோபு (நூல்)" type="wikipedia">யோபு (நூல்)

<p><hi rend="bold">யோபு</hi> (<hi rend="italic">Book of Job</hi>) என்பது <ref target="https://ta.wikipedia.org/wiki/கிறித்தவம்">கிறித்தவ</ref> மற்றும் <ref target="https://ta.wikipedia.org/wiki/யூதர்">யூதர்களின்</ref> திருநூலாகிய <ref target="https://ta.wikipedia.org/wiki/திருவிவிலியம்">திருவிவிலியத்தில்</ref> (<ref target="https://ta.wikipedia.org/wiki/பழைய_ஏற்பாடு">பழைய ஏற்பாடு</ref>) இடம்பெறுகின்ற ஒரு நூல் ஆகும். </p>
நூல் பெயர்
<p><hi rend="bold">யோபு</hi> என்னும் விவிலிய நூலின் கதைத் தலைவர் பெயர் <hi rend="italic">யோபு</hi> ஆகும். எபிரேய மொழியில் இது  אִיוֹב‎ ʾ iyov என வரும். </p>
யோபு நூலின் கருப்பொருள்
<p>விலியத்திலுள்ள ஞான இலக்கியங்களுள் <hi rend="bold">யோபு</hi> என்னும் இந்நூல் தலைசிறந்தது. உலக இலக்கியங்கள் வரிசையிலும் இடம்பெறும் நூல் இது.</p>
<p>ஒரு காலத்தில் கடவுளுக்கு ஏற்ற நீதிமானாக ஒருவர் வாழ்ந்து வந்தார்; அவர் பெயர் யோபு. அவர் செல்வர்; கடவுளுக்கு அஞ்சி நடந்தவர். கடவுளின் அனுமதியுடன் சாத்தான் (= <hi rend="italic">எதிரி</hi>) யோபைச் சோதித்தான். இதனால் யோபு மக்களை இழந்தார். சொத்து சுகத்தை இழந்தார்; உடல் நலத்தையும் இழந்தார். இருப்பினும் அவர் கடவுளைத் தூற்றினாரில்லை. அவருக்கு ஏற்புடையவராகவே வாழ்ந்து வந்தார். அவர் மனைவியும் நண்பர்களும் அவருடன் வாக்குவாதம் செய்து, இறைவனின் நீதியை விளக்க முயன்றனர்.</p>
<p>பழைய ஏற்பாட்டுப் பின்னணியின்படி, துன்பத்திற்குக் காரணம் ஒருவர் செய்யும் பாவமே. ஆகவே, யோபு படும் துன்பத்திற்குக் காரணம் அவர் செய்த பாவமே என்பது நண்பர்களின் கூற்று. தாம் அத்தகைய குற்றம் ஏதும் செய்யவில்லை என்பது யோபு கூறும் மறுப்பு.</p>
<p>துன்பத்திற்கு விடை தேடிய யோபு, இறுதியில் கடவுளின் திட்டத்தைத் துருவி ஆய்ந்து, அனைத்திற்கும் விளக்கம் கண்டிட மனித அறிவால் இயலாது என்னும் முடிவுக்கு வருகிறார். </p>
<p>இவ்வாறு, "நீதிமான் ஏன் துன்பப்பட வேண்டும்?" என்ற வினாவிற்கு விடை காணும் போக்கில், நாடகம் போல் அமைந்துள்ளது இந்நூல்.</p>
யோபு நூல் தொகுக்கப்பட்ட காலம்
<p>யோபு நூல் எக்காலக் கட்டத்தில் தொகுக்கப்பட்டது என்று திட்டவட்டமாகத் தெரியவில்லை. பல அறிஞர்கள் இந்நூல் பாபிலோனிய அடிமை வாழ்வுக்குப் பிற்பட்டது என்பர். எனவே, இந்நூல் கி.மு. 6ஆம் நூற்றாண்டின் தொடக்கத்தில் தொகுக்கப்பட்டிருக்கலாம்.</p>


மேலும் காண்க
<p><ref target="http://ta.wikisource.org/wiki/%E0%AE%A4%E0%AE%BF%E0%AE%B0%E0%AF%81%E0%AE%B5%E0%AE%BF%E0%AE%B5%E0%AE%BF%E0%AE%B2%E0%AE%BF%E0%AE%AF%E0%AE%AE%E0%AF%8D/%E0%AE%AA%E0%AE%B4%E0%AF%88%E0%AE%AF_%E0%AE%8F%E0%AE%B1%E0%AF%8D%E0%AE%AA%E0%AE%BE%E0%AE%9F%E0%AF%81/%E0%AE%AF%E0%AF%8B%E0%AE%AA%E0%AF%81/%E0%AE%85%E0%AE%A4%E0%AE%BF%E0%AE%95%E0%AE%BE%E0%AE%B0%E0%AE%99%E0%AF%8D%E0%AE%95%E0%AE%B3%E0%AF%8D_1_%E0%AE%AE%E0%AF%81%E0%AE%A4%E0%AE%B2%E0%AF%8D_2_%E0%AE%B5%E0%AE%B0%E0%AF%88">விக்கிமூலத்தில் யோபு நூல்</ref></p>
</text></body></html>