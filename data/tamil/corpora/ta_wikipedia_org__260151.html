<html><body><text id="wikipedia_ta_wikipedia_org__260151.html" ns="0" revid="3230574" sourceurl="https://ta.wikipedia.org/wiki/I" title="I" type="wikipedia">I
<figure><caption>Iஇன் வளைந்த வடிவங்களை எழுதும் முறை</caption></figure>
<figure><caption>சைகை மொழியில் I</caption></figure>
<p><hi rend="bold">I</hi> (<hi rend="bold">ஐ</hi>) என்பது <ref target="https://ta.wikipedia.org/wiki/சீர்தரத்துக்கான_அனைத்துலக_நிறுவனம்">சீர்தரத்துக்கான அனைத்துலக நிறுவன</ref> அடிப்படை <ref target="https://ta.wikipedia.org/wiki/இலத்தீன்">இலத்தீன்</ref> நெடுங்கணக்கில் ஒன்பதாவது <ref target="https://ta.wikipedia.org/wiki/எழுத்து_(இலக்கணம்)">எழுத்தும்</ref> மூன்றாவது <ref target="https://ta.wikipedia.org/wiki/உயிரொலி">உயிரெழுத்தும்</ref> ஆகும். <ref target="https://ta.wikipedia.org/wiki/ரோம_எண்ணுருக்கள்">உரோம எண்களில்</ref> I என்பது <ref target="https://ta.wikipedia.org/wiki/1_(எண்)">ஒன்றைக்</ref> குறிக்கும்.<ref target="https://ta.wikipedia.org/wiki/முதற்_பக்கம்#cite_note-roman-1">[1]</ref></p>
ஆங்கிலத்தில்
<p><ref target="https://ta.wikipedia.org/wiki/ஆங்கிலம்">ஆங்கிலத்தில்</ref> கூடுதலாகப் பயன்படுத்தப்படும் ஐந்தாவது எழுத்து i ஆகும்.<ref target="https://ta.wikipedia.org/wiki/முதற்_பக்கம்#cite_note-freq-2">[2]</ref></p>
<p>ஆங்கிலத்தில் <ref target="https://ta.wikipedia.org/wiki/தன்மை_(இலக்கணம்)">தன்மைப்</ref> பெயரான I என்பது, எப்போதும் ஆங்கிலப் பேரெழுத்து Iஆலேயே குறிக்கப்படும்.<ref target="https://ta.wikipedia.org/wiki/முதற்_பக்கம்#cite_note-cliff-3">[3]</ref> இது ஐ என்று பலுக்கப்படும்.<ref target="https://ta.wikipedia.org/wiki/முதற்_பக்கம்#cite_note-dic-4">[4]</ref></p>
கணிதத்திலும் அறிவியலிலும்
<p><ref target="https://ta.wikipedia.org/wiki/கணிதம்">கணிதத்தில்</ref>, <ref target="https://ta.wikipedia.org/wiki/கற்பனை_அலகு">அலகுக் கற்பனை எண்ணைக்</ref> குறிக்க 



i


{\displaystyle i}

 பயன்படுத்தப்படுகின்றது.<ref target="https://ta.wikipedia.org/wiki/முதற்_பக்கம்#cite_note-complex-5">[5]</ref> <ref target="https://ta.wikipedia.org/wiki/அலகுத்_தாயம்">அலகுத் தாயத்தைக்</ref> குறிக்க I பயன்படுத்தப்படுகின்றது.<ref target="https://ta.wikipedia.org/wiki/முதற்_பக்கம்#cite_note-unit-6">[6]</ref> <ref target="https://ta.wikipedia.org/wiki/காட்டீசியன்_ஆள்கூற்று_முறைமை">காட்டீசியன் ஆள்கூற்று முறைமையில்</ref> எட்சு அச்சின் திசையிலான <ref target="https://ta.wikipedia.org/wiki/அலகுத்திசையன்">அலகுக் காவி</ref> தடித்த <hi rend="italic"><hi rend="bold">i</hi></hi>ஆல் குறிப்பிடப்படும்.<ref target="https://ta.wikipedia.org/wiki/முதற்_பக்கம்#cite_note-vector-7">[7]</ref></p>
<p><ref target="https://ta.wikipedia.org/wiki/இயற்பியல்">இயற்பியலில்</ref>, <ref target="https://ta.wikipedia.org/wiki/மின்னோட்டம்">மின்னோட்டம்</ref>, செறிவு, <ref target="https://ta.wikipedia.org/wiki/நிலைமத்_திருப்புத்திறன்">சடத்துவத் திருப்பம்</ref> என்பவற்றைக் குறிக்க I பயன்படுத்தப்படுகின்றது.<ref target="https://ta.wikipedia.org/wiki/முதற்_பக்கம்#cite_note-physicsal-8">[8]</ref></p>
<p><ref target="https://ta.wikipedia.org/wiki/வேதியியல்">வேதியியலில்</ref>, <ref target="https://ta.wikipedia.org/wiki/அயடீன்">அயடீனின்</ref> <ref target="https://ta.wikipedia.org/wiki/வேதிக்_குறியீடு">வேதிக் குறியீடு</ref> I ஆகும்.<ref target="https://ta.wikipedia.org/wiki/முதற்_பக்கம்#cite_note-iod-9">[9]</ref></p>
தொடர்புடைய எழுத்துகளும் ஒத்த வரியுருக்களும்
<list type="unordered"><item>İ i: புள்ளியிட்ட <ref target="https://ta.wikipedia.org/wiki/இலத்தீன்">இலத்தீன்</ref> எழுத்து i</item>
<item>I ı: புள்ளியடாத இலத்தீன் எழுத்து i</item>
<item>І і: மென்புள்ளியிட்ட <ref target="https://ta.wikipedia.org/wiki/சிரில்லிக்_எழுத்துக்கள்">சிரில்லிய எழுத்து</ref> i</item>
<item>И и: சிரில்லிய எழுத்து i</item>
<item>י: எபிரேய எழுத்து இயோது</item>
<item>ㅣ: <ref target="https://ta.wikipedia.org/wiki/அங்குல்_எழுத்துமுறை">அங்குல் எழுத்து</ref> i</item>
<item>丨: கிடை எழுத்துமுறையில் போப்போமோபோ எழுத்து i</item>
<item>Ι ι: <ref target="https://ta.wikipedia.org/wiki/கிரேக்க_எழுத்துக்கள்">கிரேக்க எழுத்து</ref> அயோற்றா</item></list>


வெளியிணைப்புகள்
<list type="unordered"><item> பொதுவகத்தில் <ref target="https://commons.wikimedia.org/wiki/I">I</ref> பற்றிய ஊடகங்கள்</item>
<item><ref target="https://ta.wiktionary.org/wiki/I">I</ref> – விளக்கம் </item></list>
</text></body></html>