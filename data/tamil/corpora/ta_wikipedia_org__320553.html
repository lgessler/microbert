<html><body><text id="wikipedia_ta_wikipedia_org__320553.html" ns="0" revid="2922969" sourceurl="https://ta.wikipedia.org/wiki/%E0%AE%B8%E0%AF%8D%E0%AE%B0%E0%AF%80%E0%AE%B5%E0%AF%88%E0%AE%B7%E0%AF%8D%E0%AE%A3%E0%AE%B5%E0%AE%AE%E0%AF%8D" title="ஸ்ரீவைஷ்ணவம்" type="wikipedia">ஸ்ரீவைஷ்ணவம்
<p><hi rend="bold">ஸ்ரீவைஷ்ணவ மரபு</hi> அல்லது <hi rend="bold">ஸ்ரீவைஷ்ணவம்</hi> (<hi rend="italic">Sri Vaishnav Sampradaya / Sri Vaishnavism</hi>)  <ref target="https://ta.wikipedia.org/wiki/இந்து_சமயம்">இந்து சமயத்தின்</ref> பெரும் பிரிவுகளில் ஒன்றான   <ref target="https://ta.wikipedia.org/wiki/வைணவம்">வைணத்தின்</ref>  ஒரு கிளையாகும். ஸ்ரீவைஷ்ண சம்பிரதாயத்தில் <hi rend="bold">ஸ்ரீ</hi> எனப்படும் <ref target="https://ta.wikipedia.org/wiki/இலக்குமி">இலக்குமியை</ref>, திருமாலுக்கு இணையாக கருதி வழிபடுவர். பக்தர்களின் கோரிக்கைகள், இலக்குமி வழியாக திருமாலிடம் சென்றால் எளிதில் நிறைவேறும் என்பது ஸ்ரீவைஷ்ணவர்களின் நம்பிக்கை ஆகும்.<ref target="https://ta.wikipedia.org/wiki/முதற்_பக்கம்#cite_note-3">[3]</ref><ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
<p>மேலும் தங்களை <ref target="https://ta.wikipedia.org/wiki/இராமானுஜர்">இராமானுஜரின்</ref> சம்பந்தம் உடையவர்கள் என்பதற்கு அடையாளமாக <ref target="https://ta.wikipedia.org/wiki/பஞ்ச_சம்ஸ்காரம்">பஞ்ச சம்ஸ்காரம்</ref> எனும் தீட்சை எடுத்துக் கொள்ளும் ஸ்ரீவைஷ்ணவர்கள் தங்கள் முன் தோள்பட்டையில் சங்கு மற்றும் சக்கர சின்னங்களை முத்திரையிட்டுக் கொண்டு, உடலில் 12 இடங்களில் <ref target="https://ta.wikipedia.org/wiki/திருமண்">திருமண்</ref> காப்பு இட்டுக் கொள்வதுடன், தங்களை அடியேன் <hi rend="bold">இராமானுஜ தாசன்</hi> என்று மற்றவர்களிடம் அடையாளப்படுத்திக் கொள்வதுடன்,  <ref target="https://ta.wikipedia.org/wiki/விஷ்ணு">விஷ்ணுவின்</ref> ஆயிரம் பெயர்களில்  ஒன்றை சூட்டிக் கொள்வர். பெண்கள் பஞ்ச சம்ஸ்கார தீட்சையின் போது <ref target="https://ta.wikipedia.org/wiki/இலக்குமி">இலக்குமியின்</ref> திருப்பெயர்களில் ஒன்றை சூட்டிக் கொள்வர்.</p>
<p>ஸ்ரீவைஷ்ண சம்பிரதாயத்தில், <ref target="https://ta.wikipedia.org/wiki/சமசுகிருதம்">சமசுகிருத</ref> <ref target="https://ta.wikipedia.org/wiki/வேதம்">வேத மந்திரங்கள்</ref> <ref target="https://ta.wikipedia.org/wiki/பாஞ்சராத்திரம்">பாஞ்சராத்திர ஆகமங்கள்</ref> மற்றும் <ref target="https://ta.wikipedia.org/wiki/ஆழ்வார்கள்">ஆழ்வார்கள்</ref> பாடிய பாசுரங்களை தமிழ் வேதமாக போற்றுகிறது.</p>
<p>மேலும் இராமானுஜரின் <ref target="https://ta.wikipedia.org/wiki/விசிட்டாத்துவைதம்">விசிட்டாத்துவைத</ref> தத்துவத்தை ஸ்ரீவைஷ்ண மரபு கடைப்பிடிக்கிறது. இலக்குமியுடன் கூடிய திருமால் மீதான் பக்தி, இலக்குமியுடன் கூடிய திருமால் விக்கிரக ஆராதனைகள், அர்ச்சனைகள், <ref target="https://ta.wikipedia.org/wiki/பாகவதர்">பாகவத</ref> தருமம், <ref target="https://ta.wikipedia.org/wiki/சத்சங்கம்">சத்சங்கம்</ref>, நாம ஜெபம், நாம கீர்த்தனைகள், <ref target="https://ta.wikipedia.org/wiki/ஹரி">ஹரி</ref> கதாகாலட்சேபங்கள செய்தல் ஸ்ரீவைஷ்ணவ சம்பிரதாயங்கள் ஆகும்.</p>
<p>ஸ்ரீவைஷ்ணவர்கள் <ref target="https://ta.wikipedia.org/wiki/பஞ்ச_சம்ஸ்காரம்">பஞ்ச சம்ஸ்காரம்</ref> செய்து கொள்வது <ref target="https://ta.wikipedia.org/wiki/வைகுந்தம்">வைகுந்தப் பிராப்தி</ref> எனும் மோட்சத்திற்கு வழிவகுக்கும் என கருதுகின்றனர்.</p>
<p>ஸ்ரீவைஷ்ணவ சம்பிரதாயம் <ref target="https://ta.wikipedia.org/wiki/தமிழ்நாடு">தமிழ்நாடு</ref>, <ref target="https://ta.wikipedia.org/wiki/ஆந்திரா">ஆந்திரா</ref> மற்றும் <ref target="https://ta.wikipedia.org/wiki/மைசூர்">மைசூர்</ref>  பகுதிகளில் கடைப்பிடிக்கப்படுகிறது.</p>
ஸ்ரீவைஷ்ணவப் பிரிவுகள்
<p><ref target="https://ta.wikipedia.org/wiki/வேதாந்த_தேசிகர்">வேதாந்த தேசிகர்</ref> காலத்திற்குப் பின்னர் பெருமாள் கோயில் பூஜைகள், சுவாமி வீதி உலா  மற்றும்  திருவிழாக்களில், தமிழ் வேதமான  <ref target="https://ta.wikipedia.org/wiki/நாலாயிர_திவ்யப்_பிரபந்தம்">நாலாயிர திவ்யப் பிரபந்தப்</ref> பாடல்களை இசைப்பது தொடர்பாக பிணக்குகள் எழுந்தன. <ref target="https://ta.wikipedia.org/wiki/ஆழ்வார்கள்"> ஆழ்வார்களின்</ref> பாடல்கள் பெருமாள் கோயில் கருவறைகளில் இசைக்கூடாது எனக் கருதியதால்,   ஸ்ரீவைஷ்ணவம் <ref target="https://ta.wikipedia.org/wiki/வடகலை_ஐயங்கார்">வடகலை</ref>, <ref target="https://ta.wikipedia.org/wiki/தென்கலை_ஐயங்கார்">தென்கலை</ref> என இரண்டாகப் பிரிந்தது. தென் கலை பிரிவு ஸ்ரீவைஷ்ணவர்கள் தமிழ் வேதமாக கருதப்படும் நாலாயிர திவ்யப் பிரபந்தப் பாடல்களை பெருமாள் கோயில்களில் இசைக்கும் வழக்கம் கொண்டவர்கள்.</p>
ஸ்ரீவைஷ்ணவ ஆச்சாரியர்கள்
<list type="unordered"><item><ref target="https://ta.wikipedia.org/wiki/நாதமுனிகள்">நாதமுனிகள்</ref></item>
<item><ref target="https://ta.wikipedia.org/wiki/ஆளவந்தார்">ஆளவந்தார்</ref></item>
<item><ref target="https://ta.wikipedia.org/wiki/இராமானுசர்">இராமானுசர்</ref></item>
<item><ref target="https://ta.wikipedia.org/wiki/முதலியாண்டான்">முதலியாண்டான்</ref></item>
<item><ref target="https://ta.wikipedia.org/wiki/பிள்ளை_லோகாச்சாரியர்">பிள்ளை லோகாச்சாரியர்</ref></item>
<item><ref target="https://ta.wikipedia.org/wiki/வேதாந்த_தேசிகர்">வேதாந்த தேசிகர்</ref></item>
<item><ref target="https://ta.wikipedia.org/wiki/மணவாள_மாமுனிகள்">மணவாள மாமுனிகள்</ref></item></list>
ஸ்ரீவைஷ்ணவத் தலங்களும், மடங்களும்
<list type="ordered"><item><ref target="https://ta.wikipedia.org/wiki/திருவரங்கம்_அரங்கநாத_சுவாமி_கோயில்">திருவரங்கம்</ref></item>
<item><ref target="https://ta.wikipedia.org/wiki/திருமலை">திருமலை</ref> – <ref target="https://ta.wikipedia.org/wiki/திருப்பதி">திருப்பதி</ref></item>
<item><ref target="https://ta.wikipedia.org/wiki/காஞ்சி_வரதராஜப்_பெருமாள்_கோயில்">காஞ்சிபுரம்</ref></item>
<item><ref target="https://ta.wikipedia.org/wiki/மேல்கோட்டை_செல்வநாராயணர்_கோயில்">மேல்கோட்டை</ref>, <ref target="https://ta.wikipedia.org/wiki/கர்நாடகா">கர்நாடகா</ref></item>
<item><ref target="https://ta.wikipedia.org/wiki/திருப்பெரும்புதூர்">திருப்பெரும்புதூர்</ref> (<ref target="https://ta.wikipedia.org/wiki/இராமானுசர்">இராமானுசர்</ref> பிறந்த ஊர்)</item>
<item>அகோபில மடம், <ref target="https://ta.wikipedia.org/wiki/அகோபிலம்">அகோபிலம்</ref>,  <ref target="https://ta.wikipedia.org/wiki/ஆந்திரப்_பிரதேசம்">ஆந்திரப் பிரதேசம்</ref></item>
<item>வானமாமலை மடம்,  <ref target="https://ta.wikipedia.org/wiki/வானமாமலை">வானமாமலை</ref>, <ref target="https://ta.wikipedia.org/wiki/திருநெல்வேலி">திருநெல்வேலி</ref></item></list>
இதனயும் காண்க
<list type="unordered"><item><ref target="https://ta.wikipedia.org/wiki/பஞ்ச_சம்ஸ்காரம்">பஞ்ச சம்ஸ்காரம்</ref></item>
<item><ref target="https://ta.wikipedia.org/wiki/பாஞ்சராத்திரம்">பாஞ்சராத்திரம்</ref></item>
<item><ref target="https://ta.wikipedia.org/wiki/வைகானசம்">வைகானசம்</ref></item></list>
</text></body></html>