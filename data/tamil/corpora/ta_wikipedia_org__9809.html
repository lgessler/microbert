<html><body><text id="wikipedia_ta_wikipedia_org__9809.html" ns="0" revid="3451516" sourceurl="https://ta.wikipedia.org/wiki/%E0%AE%85%E0%AE%A9%E0%AF%88%E0%AE%A4%E0%AF%8D%E0%AE%A4%E0%AE%BF%E0%AE%A8%E0%AF%8D%E0%AE%A4%E0%AE%BF%E0%AE%AF_%E0%AE%AA%E0%AE%BE%E0%AE%B0%E0%AF%8D%E0%AE%B5%E0%AE%BE%E0%AE%B0%E0%AF%8D%E0%AE%9F%E0%AF%81_%E0%AE%AA%E0%AE%BF%E0%AE%B3%E0%AE%BE%E0%AE%95%E0%AF%8D%E0%AE%95%E0%AF%81" title="அனைத்திந்திய பார்வார்டு பிளாக்கு" type="wikipedia">அனைத்திந்திய பார்வார்டு பிளாக்கு
<figure></figure>
<p><hi rend="bold">அனைத்திந்திய பார்வார்டு பிளாக்கு</hi> (All India Forward Bloc)  <ref target="https://ta.wikipedia.org/wiki/இந்தியா">இந்திய</ref> நாட்டிலுள்ள ஒரு தேசியவாத <ref target="https://ta.wikipedia.org/wiki/இந்திய_அரசியல்_கட்சிகள்">அரசியல் கட்சி</ref> ஆகும். இந்தக் கட்சி <ref target="https://ta.wikipedia.org/wiki/1939">1939</ref>-ஆம் ஆண்டு நேதாஜி என்று அழைக்கப்படும் <ref target="https://ta.wikipedia.org/wiki/சுபாஷ்_சந்திர_போஸ்">சுபாஷ் சந்திர போசால்</ref> துவக்கப்பட்டது. <ref target="https://ta.wikipedia.org/wiki/மேற்கு_வங்காளம்">மேற்கு வங்காளத்தின்</ref> தலைநகர்  <ref target="https://ta.wikipedia.org/wiki/கொல்கத்தா">கொல்கத்தாவில்</ref> துவங்கப்பட்டது. ஆங்கிலேய அரசால் <ref target="https://ta.wikipedia.org/wiki/1942">1942</ref> இல் தடை செய்யப்பட்டது. 1939 இல் பார்வார்டு பிளாக் என்ற பெயரில் பத்திரிக்கை வெளிவந்தது. <ref target="https://ta.wikipedia.org/wiki/1963">1963</ref> வரை அதன் <ref target="https://ta.wikipedia.org/wiki/தமிழ்நாடு">தமிழகத்</ref> <ref target="https://ta.wikipedia.org/wiki/தலைவன்">தலைவராக</ref> <ref target="https://ta.wikipedia.org/wiki/பசும்பொன்_முத்துராமலிங்க_தேவர்">பசும்பொன் முத்துராமலிங்க தேவர்</ref> இருந்தார். இக்கட்சியின் தற்போதைய பொதுச் செயலாளர் தேபப்ரத பிஸ்வாஸ். அந்தக் கட்சியின் இளையோர் அமைப்பு அனைத்திந்திய இளைஞர் கூட்டமைப்பு என்று வழங்கப்படுகிறது.</p>
வரலாறு
பார்வர்டு பிளாக் கட்சி உருவாக்கம்கோபால் தேவர் கோத்தப்புள்ளி
<p><ref target="https://ta.wikipedia.org/wiki/சுபாஷ்_சந்திர_போஸ்">சுபாஷ் சந்திர போஸ்</ref> <ref target="https://ta.wikipedia.org/wiki/ஏப்ரல்_29">ஏப்ரல் 29</ref>,<ref target="https://ta.wikipedia.org/wiki/1939">1939</ref> இல் <ref target="https://ta.wikipedia.org/wiki/மோகன்தாசு_கரம்சந்த்_காந்தி">மோகன்தாசு கரம்சந்த் காந்திக்கும்</ref> ஏற்பட்ட கருத்து வேறுபாட்டால்  <ref target="https://ta.wikipedia.org/wiki/இந்திய_தேசிய_காங்கிரசு">இந்திய தேசிய காங்கிரசில்</ref> இருந்து விலகினார். பின் அனைந்திந்திய பார்வர்டு பிளாக் கட்சியினை <ref target="https://ta.wikipedia.org/wiki/மே_3">மே 3</ref>, <ref target="https://ta.wikipedia.org/wiki/1939">1939</ref> இல் தோற்றுவித்தார். இந்தக் கட்சிக்கான அறிவிப்பினை அவர் <ref target="https://ta.wikipedia.org/wiki/கொல்கத்தா">கொல்கத்தாவில்</ref> நடந்த ஒரு <ref target="https://ta.wikipedia.org/wiki/பேரணி">பேரணியில்</ref> பொதுமக்களிடையே அறிவித்தார். இந்தக் கட்சியினை உருவாக்கி போஸ் அதன் தலைவரானார். மேலும் எஸ். எஸ். கேவ்ஷீர்  துணைத் தலைவரானார். <ref target="https://ta.wikipedia.org/wiki/சூன்">சூன்</ref> மாதத்தின் இறுதியில் பார்வர்டு பிளாக் கட்சியின் முதல் மாநாடு <ref target="https://ta.wikipedia.org/wiki/மும்பை">மும்பையில்</ref> நடந்தது. <ref target="https://ta.wikipedia.org/wiki/சூலை">சூலை</ref>, <ref target="https://ta.wikipedia.org/wiki/1939">1939</ref> இல் பார்வர்டு பிளாக் கட்சியின் குழு உறுப்பினர்களை <ref target="https://ta.wikipedia.org/wiki/சுபாஷ்_சந்திர_போஸ்">சுபாஷ் சந்திர போஸ்</ref> அதிகாரப்பூர்வமாக அறிவித்தார். அதில் சுபாஷ் சந்திர போஸ் தலைவராகவும், <ref target="https://ta.wikipedia.org/wiki/பஞ்சாப்_(இந்தியா)">பஞ்சாப்</ref> மாநிலத்தைச் சார்ந்த எஸ். எஸ். கேவ்ஷீர் துணைத் தலைவராகவும், <ref target="https://ta.wikipedia.org/wiki/புது_தில்லி">புது தில்லியைச்</ref> சேர்ந்த லால் சங்கர்லால், பொதுச் செயலாளராகவும்,<ref target="https://ta.wikipedia.org/wiki/மும்பை">மும்பையைச்</ref> சேர்ந்த  பி. திரிபாதி மற்றும் குர்செத் நரிமன் ஆகியோர் செயலாளர்களாகவும் அறிவிக்கப்பட்டனர்.  மேலும் <ref target="https://ta.wikipedia.org/wiki/ஆந்திரப்_பிரதேசம்">ஆந்திரப் பிரதேசம்</ref> மாநிலத்தைச் சேர்ந்த அன்னபூர்னியா மற்றும்  <ref target="https://ta.wikipedia.org/wiki/தமிழ்நாடு">தமிழ்நாட்டைச்</ref> சார்ந்த <ref target="https://ta.wikipedia.org/wiki/முத்துராமலிங்கத்_தேவர்">முத்துராமலிங்கத் தேவர்</ref> மற்றும் <ref target="https://ta.wikipedia.org/wiki/மும்பை">மும்பையைச்</ref> சார்ந்த சேனாபதி பாபத், ஹரி விஷ்னு கம்னாத் <ref target="https://ta.wikipedia.org/wiki/பீகார்">பீகாரைச்</ref> சார்ந்த ஷீல் பாத்ரா யாகீ ஆகியோர் முக்கிய உறுப்பினர்களாக அறிவிக்கப்பட்டனர். <ref target="https://ta.wikipedia.org/wiki/மேற்கு_வங்காளம்">மேற்கு வங்காளத்தின்</ref> கட்சிச் செயலாளராக சத்யா ரஞ்சன் பக்‌ஷி நியமனம் செய்யப்பட்டார்.<ref target="https://ta.wikipedia.org/wiki/முதற்_பக்கம்#cite_note-Banglapedia3-1">[1]</ref></p>
<p>அதே ஆண்டு <ref target="https://ta.wikipedia.org/wiki/ஆகஸ்டு">ஆகஸ்டு</ref> மாதம் பார்வர்டு பிளாக் எனும் இதழை <ref target="https://ta.wikipedia.org/wiki/சுபாஷ்_சந்திர_போஸ்">சுபாஷ் சந்திர போஸ்</ref> தொடங்கினார். நாடு முழுவதும் <ref target="https://ta.wikipedia.org/wiki/பயணம்">பயணம்</ref> மேற்கொண்டு தனது புதிய கட்சிக்கு ஆதரவு திரட்டினார்.<ref target="https://ta.wikipedia.org/wiki/முதற்_பக்கம்#cite_note-Banglapedia3-1">[1]</ref></p>
முதல் மாநாடு
<p><ref target="https://ta.wikipedia.org/wiki/சூன்_20">சூன் 20</ref>- <ref target="https://ta.wikipedia.org/wiki/சூன்_22">22</ref> <ref target="https://ta.wikipedia.org/wiki/1940">1940</ref> இல் பார்வர்டு பிளாக் கட்சியின் முதல் அகில இந்திய மாநாடு <ref target="https://ta.wikipedia.org/wiki/நாக்பூர்">நாக்பூரில்</ref> நடந்தது. அனித்து உரிமைகளும் இந்திய மக்களுக்கே எனத் தீர்மானம் நிறைவேற்றப்பட்டது. இந்த மாநாட்டில்<ref target="https://ta.wikipedia.org/wiki/சுபாஷ்_சந்திர_போஸ்">சுபாஷ் சந்திர போஸ்</ref> தலைவராகவும், எச். வி. காம்நாத் பொதுச் செயலாளராகவும் தேர்வு செய்யப்பட்டனர்.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
கைது, வெளிநாடு சென்றது
<p><ref target="https://ta.wikipedia.org/wiki/சூலை_2">சூலை 2</ref> <ref target="https://ta.wikipedia.org/wiki/சுபாஷ்_சந்திர_போஸ்">சுபாஷ் சந்திர போஸ்</ref> கைது செய்யப்பட்டு <ref target="https://ta.wikipedia.org/wiki/கொல்கத்தா">கொல்கத்தாவில்</ref> உள்ள பிரசிடென்சி சிறையில் அடைக்கப்பட்டார். <ref target="https://ta.wikipedia.org/wiki/ஜனவரி">ஜனவரி</ref> <ref target="https://ta.wikipedia.org/wiki/1941">1941</ref> இல் வீட்டுக் காவலில் இருந்து அவர் தப்பிச் சென்றார். <ref target="https://ta.wikipedia.org/wiki/ஆப்கானித்தான்">ஆப்கானித்தான்</ref> வழியாக் <ref target="https://ta.wikipedia.org/wiki/சோவியத்_ஒன்றியம்">சோவியத் ஒன்றியம்</ref> சென்றார். <ref target="https://ta.wikipedia.org/wiki/இந்திய_விடுதலை_இயக்கம்">இந்திய விடுதலப் போராட்டத்திற்காக</ref> சோவியத் ஒன்றியத்தின் உதவியை நாடினார் போஸ். ஆனால் <ref target="https://ta.wikipedia.org/wiki/ஜோசப்_ஸ்டாலின்">ஜோசப் ஸ்டாலின்</ref>, போஸின் கோரிக்கையை நிராகரித்தார். எனவே போஸ் <ref target="https://ta.wikipedia.org/wiki/ஜெர்மனி">ஜெர்மனி</ref> சென்றார்.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
இரண்டாவது மாநாடு (அர்ரா மாநாடு)
<p>அனைத்திந்திய பார்வர்டு பிளாக் கட்சியின் இரண்டாவது மாநாடு அர்ரா, <ref target="https://ta.wikipedia.org/wiki/பீகார்">பீகாரில்</ref> <ref target="https://ta.wikipedia.org/wiki/ஜனவரி_12">ஜனவரி 12</ref>-14 <ref target="https://ta.wikipedia.org/wiki/1947">1947</ref> இல் நடைபெற்றது. எஸ். எஸ். கேவ்ஷீர் தலைவராகவும், ஷீல் பத்ரா யாகீ  பொதுச் செயலாளராகவும் தேர்வு செய்யப்பட்டனர்.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
<ref target="https://ta.wikipedia.org/wiki/முத்துராமலிங்கத்_தேவர்">முத்துராமலிங்கத் தேவரின்</ref> மறைவு
<p>தமிழ்நாடு பார்வர்டு பிளாக் கட்சியின் பற்றுறுதியதாளர் <ref target="https://ta.wikipedia.org/wiki/முத்துராமலிங்கத்_தேவர்">முத்துராமலிங்கத் தேவர்</ref> <ref target="https://ta.wikipedia.org/wiki/அக்டோபர்_30">அக்டோபர் 30</ref>, <ref target="https://ta.wikipedia.org/wiki/1963">1963</ref> இல் இறந்தார். இவரின் இறப்பினால் அதிகாரத்திற்கு வருவது யார் என்பதில் சசிவர்ன தேவர் மற்றும் பி. கே. மூக்கையா ஆகிய இருதலைவர்களிடையே பிரச்சினை எழுந்தது. இதில் பி. கே. மூக்கையா தேவர் வெற்றி பெற்றார். சசிவர்ன தேவர் கட்சியில் இருந்து விலகி சுப்பாசிஸ்ட்  பார்வர்டு பிளாக் எனும் ஒரு புதிய கட்சியைத் துவங்கினார். <ref target="https://ta.wikipedia.org/wiki/முத்துராமலிங்கத்_தேவர்">முத்துராமலிங்கத் தேவரின்</ref>  இறப்பினால் <ref target="https://ta.wikipedia.org/wiki/அருப்புக்கோட்டை_(சட்டமன்றத்_தொகுதி)">அருப்புக்கோட்டை சட்டமன்றத் தொகுதிக்கு</ref> இடைத்தேர்தல் வந்தது.அதில் முதல் முறையாக பார்வர்டு பிளாக் கட்சி தோற்கடிக்கப்பட்டது.<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
வெளி இணைப்புகள்
<list type="unordered"><item><ref target="http://www.forwardbloc.org">பார்வார்டு பிளாக்கு கட்சியின் அதிகாரபூர்வ இணைய தளம்</ref></item></list>
</text></body></html>