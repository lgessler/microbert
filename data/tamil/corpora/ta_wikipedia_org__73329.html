<html><body><text id="wikipedia_ta_wikipedia_org__73329.html" ns="0" revid="3177864" sourceurl="https://ta.wikipedia.org/wiki/%E0%AE%95%E0%AF%8B%E0%AE%AF%E0%AE%AE%E0%AF%8D%E0%AE%AA%E0%AF%81%E0%AE%A4%E0%AF%8D%E0%AE%A4%E0%AF%82%E0%AE%B0%E0%AF%8D_%E0%AE%9A%E0%AE%A8%E0%AF%8D%E0%AE%A4%E0%AE%BF%E0%AE%AA%E0%AF%8D%E0%AE%AA%E0%AF%81_%E0%AE%A4%E0%AF%8A%E0%AE%9F%E0%AE%B0%E0%AF%81%E0%AE%A8%E0%AF%8D%E0%AE%A4%E0%AF%81_%E0%AE%A8%E0%AE%BF%E0%AE%B2%E0%AF%88%E0%AE%AF%E0%AE%AE%E0%AF%8D" title="கோயம்புத்தூர் சந்திப்பு தொடருந்து நிலையம்" type="wikipedia">கோயம்புத்தூர் சந்திப்பு தொடருந்து நிலையம்
<p><hi rend="bold">கோயம்புத்தூர் சந்திப்பு</hi> (<hi rend="italic">Coimbatore Junction</hi>, நிலையக் குறியீடு:<hi rend="italic">CBE</hi>) <ref target="https://ta.wikipedia.org/wiki/கோயம்புத்தூர்">கோயம்புத்தூர்</ref> நகரின் மையப்பகுதியில் அமைந்துள்ள முதன்மை தொடருந்து நிலையம் ஆகும். இந்நிலையத்தில் ஆறு நடைமேடைகள் உள்ளன. சுமார் 20 இரும்பு பாதைகளை உடைய தென்னிந்தியாவின் பெரிய இரயில் நிலையங்களுல் ஒன்றாகும்.</p>
<p>இதன் பெயரில் சந்திப்பு என்று இருந்தாலும் தொழில்நுட்பரீதியாக இங்கு தொடருந்து பாதைகள் எதுவும் சந்திப்பதோ பிரிவதோ இல்லை. உண்மையான சந்திப்புகள் கோவை வடக்கு சந்திப்பு (2.6கி.மீ வடக்கே), <ref target="https://ta.wikipedia.org/wiki/போத்தனூர்">போத்தனூர்</ref> (5.8கிமீ தெற்கே) மற்றும் <ref target="https://ta.wikipedia.org/wiki/இருகூர்">இருகூர்</ref>(16 கிமீ கிழக்கே). கோயம்புத்தூர் சந்திப்பில் இருந்து செல்லும் வழித் தடங்களில் கோயம்புத்தூர்- மதுரை மட்டும் 'மீட்டர் கேஜ்'-லிருந்து 'பிராட் கேஜ்' (அகலப் பாதையாக) மாற்றம் செய்யப்பட்டு வருகிறது. பிற தடங்கள் முன்னரே அகலப்பாதையாக மாற்றப்பட்டுவிட்டன.</p>
வரலாறு
<p>கோவையின் முதல் இரயில்நிலையமாக போத்தனூர் சந்திப்பே செயல்பட்டு வந்தது. பின் போத்தனூர் வழித்தடம் கோயம்புத்தூர் இரயில் நிலையத்துடன்  இணைக்கப்பட்டது. பின் கோவை - மேட்டுப்பாளையம் பாதையில் (கோயம்புத்தூர் வடக்கு சந்திப்பு வழியாக) நீட்டிக்கப்பட்டது.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
வசதிகள்
<p>நடைமேடை 1 மற்றும் 2 இல் உணவு வளாகங்கள் அமைந்துள்ளன. 1,2,3,4 நடைமேடைகளில் உணவுக்கடைகள் உள்ளன. நடைமேடை 1 மற்றும் 2இல் தங்கும் அறைகள் உள்ளன, நடைமேடை 1 மற்றும் 2 இறுதியில் பழக்கடையும் உண்டு. </p>
<p>நடைமேடை 1-4களில் பல தேநீர் மற்றும் பால் கடைகளும் தொலைபேசி சிற்றறைகளும் உள்ளன. நிலையத்தின் முகப்பிலும் இவை உள்ளன. நுழைவாயிலருகே இணைய உலாவுமையமும் உள்ளது.</p>
வருமானம்
<p>கோவை சந்திப்பு நிலையம் மட்டுமே ஆண்டொன்றிற்கு ரூ.3,859 மில்லியன் ஈட்டுகிறது. இது கோட்ட வருமானத்தில் 45% ஆகும். மேலும் சேலம் கோட்டத்திலேயே கோவை முதன்மையான ரயில் நிலையமாகும்.</p>


முக்கிய புறப்படும் பயணிகள் வண்டி
<list type="unordered"><item><ref target="https://ta.wikipedia.org/wiki/நாகர்கோவில்">நாகர்கோவில்</ref> பயணிகள் வண்டி</item>
<item><ref target="https://ta.wikipedia.org/wiki/மங்களூரு">மங்களூரு</ref> பயணிகள் வண்டி</item>
<item><ref target="https://ta.wikipedia.org/wiki/ஈரோடு">ஈரோடு</ref> பயணிகள் வண்டி</item>
<item><ref target="https://ta.wikipedia.org/wiki/கண்ணனூர்">கண்ணனூர்</ref> பயணிகள் வண்டி</item>
<item><ref target="https://ta.wikipedia.org/wiki/மேட்டுப்பாளையம்">மேட்டுப்பாளையம்</ref> பயணிகள் வண்டி</item>
<item><ref target="https://ta.wikipedia.org/wiki/பாலக்காடு">பாலக்காடு</ref> பயணிகள் வண்டி</item>
<item><ref target="https://ta.wikipedia.org/wiki/சோரனூர்">சோரனூர்</ref> பயணிகள் வண்டி</item>
<item><ref target="https://ta.wikipedia.org/wiki/திருச்சூர்">திருச்சூர்</ref> பயணிகள் வண்டி</item></list>
</text></body></html>