<html><body><text id="wikipedia_ta_wikipedia_org__21028.html" ns="0" revid="2844210" sourceurl="https://ta.wikipedia.org/wiki/%E0%AE%86%E0%AE%AA%E0%AF%8D%E0%AE%AA%E0%AE%95%E0%AF%8D%E0%AE%95%E0%AF%82%E0%AE%9F%E0%AE%B2%E0%AF%8D" title="ஆப்பக்கூடல்" type="wikipedia">ஆப்பக்கூடல்
<p><hi rend="bold">ஆப்பக்கூடல்</hi> (<ref target="https://ta.wikipedia.org/wiki/ஆங்கிலம்">ஆங்கிலம்</ref>:<hi rend="bold">Appakudal</hi>), <ref target="https://ta.wikipedia.org/wiki/இந்தியா">இந்தியாவின்</ref> <ref target="https://ta.wikipedia.org/wiki/தமிழ்நாடு">தமிழ்நாடு</ref> <ref target="https://ta.wikipedia.org/wiki/இந்தியாவின்_மாநிலங்களும்_ஆட்சிப்பகுதிகளும்">மாநிலத்தில்</ref> அமைந்துள்ள <ref target="https://ta.wikipedia.org/wiki/ஈரோடு_மாவட்டம்">ஈரோடு</ref> மாவட்டத்தில், <ref target="https://ta.wikipedia.org/wiki/பவானி_வட்டம்">பவானி வட்டம்</ref> மற்றும் <ref target="https://ta.wikipedia.org/wiki/பவானி_ஊராட்சி_ஒன்றியம்">பவானி ஊராட்சி ஒன்றியம்</ref> ஆகியவற்றின் நிர்வாகத் தலைமையிடமும்,  <ref target="https://ta.wikipedia.org/wiki/பேரூராட்சி">பேரூராட்சியும்</ref> ஆகும். இப்பேரூராட்சி எல்லைக்குள் தனியார் நிறுவனமான சக்தி சர்க்கரை ஆலை அமைந்துள்ளது.</p>
அமைவிடம்
<p>ஆப்பக்கூடல் பேரூராட்சியிலிருந்து <ref target="https://ta.wikipedia.org/wiki/ஈரோடு">ஈரோடு</ref> 35 கிமீ தொலைவில் உள்ளது. இதன் கிழக்கில் <ref target="https://ta.wikipedia.org/wiki/பவானி">பவானி</ref> 14 கிமீ; மேற்கில் <ref target="https://ta.wikipedia.org/wiki/சத்தியமங்கலம்">சத்தியமங்கலம்</ref> 40 கிமீ; வடக்கில் <ref target="https://ta.wikipedia.org/wiki/அந்தியூர்">அந்தியூர்</ref> 13 கிமீ; தெற்கில் <ref target="https://ta.wikipedia.org/wiki/கவுந்தப்பாடி">கவுந்தப்பாடி</ref> 8 கிமீ தொலைவில் உள்ளது.</p>
பேரூராட்சியின் அமைப்பு
<p>7.44 சகிமீ பரப்பும், 15  பேரூராட்சி மன்ற உறுப்பினர்களையும், 54 தெருக்களையும் கொண்ட இப்பேரூராட்சி  <ref target="https://ta.wikipedia.org/wiki/பவானி_(சட்டமன்றத்_தொகுதி)">பவானி   (சட்டமன்றத் தொகுதி)க்கும்</ref>, <ref target="https://ta.wikipedia.org/wiki/திருப்பூர்_மக்களவைத்_தொகுதி">திருப்பூர் மக்களவைத் தொகுதிக்கும்</ref> உட்பட்டது. <ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
மக்கள் தொகை பரம்பல்
<p><ref target="https://ta.wikipedia.org/wiki/இந்திய_மக்கள்_தொகை_கணக்கெடுப்பு,_2011">2011-ஆம் ஆண்டு மக்கள் தொகை கணக்கெடுப்பின்படி</ref>  இப்பேரூராட்சி     3,149  வீடுகளும்,  10,610 <ref target="https://ta.wikipedia.org/wiki/மக்கள்தொகை">மக்கள்தொகையும்</ref> கொண்டது.<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
தொழில் வளம்
<p>ஆப்பக்கூடலில்  சக்தி சர்க்கரை  ஆலை உள்ளது.</p>
</text></body></html>