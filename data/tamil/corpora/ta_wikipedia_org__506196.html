<html><body><text id="wikipedia_ta_wikipedia_org__506196.html" ns="0" revid="3379916" sourceurl="https://ta.wikipedia.org/wiki/%E0%AE%87%E0%AE%B3%E0%AE%B5%E0%AF%87%E0%AE%A9%E0%AE%BF%E0%AE%B2%E0%AF%8D,_%E0%AE%8E%E0%AE%B4%E0%AF%81%E0%AE%A4%E0%AF%8D%E0%AE%A4%E0%AE%BE%E0%AE%B3%E0%AE%B0%E0%AF%8D" title="இளவேனில், எழுத்தாளர்" type="wikipedia">இளவேனில், எழுத்தாளர்<p><hi rend="bold">இளவேனில்</hi> (மறைவு: 2. சனவரி. 2021<ref target="https://ta.wikipedia.org/wiki/முதற்_பக்கம்#cite_note-1">[1]</ref>) என்பவர் <ref target="https://ta.wikipedia.org/wiki/தமிழ்நாடு">தமிழ்நாட்டைச்</ref> சேர்ந்த ஒரு தமிழ் எழுத்தாளர், திரைக்கதை ஆசிரியர், ஓவியர்,  திரைப்பட இயக்குநர், பத்திரிக்கையாசிரியர் ஆவார்.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
வாழ்க்கை
<p>இளவேனில் <ref target="https://ta.wikipedia.org/wiki/தமிழ்நாடு">தமிழ்நாட்டின்</ref>, <ref target="https://ta.wikipedia.org/wiki/தூத்துக்குடி_மாவட்டம்">தூத்துக்குடி மாவட்டம்</ref>, <ref target="https://ta.wikipedia.org/wiki/கோவில்பட்டி">கோவில்பட்டியைச்</ref> சேர்ந்தவர் ஆவார். இவர் தன் 14 வயதில் வீட்டைவிட்டு சென்னைக்கு ஓடிவந்துவிட்டார்.<ref target="https://ta.wikipedia.org/wiki/முதற்_பக்கம்#cite_note-3">[3]</ref> பொது உடைமை சிந்தனையில் பற்றுகொண்ட எழுத படிக்கத் தெரியாத ஒரு சரக்குந்து ஓட்டுநருக்கு <ref target="https://ta.wikipedia.org/wiki/கார்ல்_மார்க்சு">கார்ல் மார்க்சு</ref>, <ref target="https://ta.wikipedia.org/wiki/மாக்சிம்_கார்க்கி">மாக்சிம் கார்க்கி</ref> ஆகியோரின் நூல்களை படித்துக் காட்டியபோது இவருக்கு இலக்கியம் அறிமுகமானது. இவர் <hi rend="italic"><ref target="https://ta.wikipedia.org/wiki/கார்க்கி_(இதழ்)">கார்க்கி</ref></hi>, <hi rend="italic">பிரகடனம்</hi>, <hi rend="italic">நயன்தாரா</hi>  ஆகிய சிற்றிதழ்களை நடத்தியுள்ளார். 
மேலும் <hi rend="italic">நந்தன், மக்கள் செய்தி, தாய்நாடு, தென்னகம்</hi> போன்ற இதழ்களில் பத்திரிக்கையாளராக இருந்துள்ளார்.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
பாரதி குறித்த பார்வை
<p>இவர் <ref target="https://ta.wikipedia.org/wiki/சுப்பிரமணிய_பாரதி">சுப்பிரமணிய பாரதிபாரதியை</ref> அங்கீகரிக்கவில்லை. <hi rend="italic">இந்தியாவின் சகல வர்க்கங்களும் தீபாராதனை நடத்துகிற மகாமகா-மகாகவி பாரதியின் இமாலயப் படைப்புக் கூட, பாட்டாளி வர்க்கத்திற்காக இப்போதுதான் பேனா பிடிக்கிற ஒரு நர்ஸ்ரிக் கவிஞனின் நாலாந்தரக் கவிதைக்கு முன் குப்பை என்று மிகுந்த ஆரவாரத்துடன் சொல்வோம்</hi> என்றும் 1972-ல் இளவேனில் எழுதியுள்ளார்.<ref target="https://ta.wikipedia.org/wiki/முதற்_பக்கம்#cite_note-முற்போக்கு-5">[5]</ref></p>
இயக்கிய திரைப்படங்கள்
<list type="unordered"><item><ref target="https://ta.wikipedia.org/wiki/உளியின்_ஓசை">உளியின் ஓசை</ref><ref target="https://ta.wikipedia.org/wiki/முதற்_பக்கம்#cite_note-6">[6]</ref></item></list>
மறைவு
<p>தமிழ்நாட்டின் தலைநகரான சென்னை சாலிகிராமத்தில் வசித்து வந்த இளவேனில் மாரடைப்பு காரணமாக  02 சனவரி 2021 அன்று காலமானார்.</p>
எழுதிய நூல்கள்
<list type="unordered"><item>ஆத்மா என்றொரு தெருப்பாடகன்</item>
<item>இங்கேயும் ஒரு பூ மலரும் (புதினம்)</item>
<item>இளவேனில் கவிதைகள்</item>
<item>ஒரு ரஷ்ய மூளை எனபதாலா</item>
<item>எனது சாரளத்தின் வழியே</item>
<item>கவிதா</item>
<item>காருவகி (வரலாற்று புதினம்)</item>
<item>கார்கி என்னும் புயற்பறவை</item>
<item>புயலுக்கு இசை வழங்கும் பேரியக்கம்</item>
<item>புரட்சியும், எதிர்ப்பு புரட்சியும்</item>
<item>வாளோடும் தேன் சிந்தும் மலர்களோடும்</item>
<item>25 வெண்மணித் தெரு</item></list>
</text></body></html>