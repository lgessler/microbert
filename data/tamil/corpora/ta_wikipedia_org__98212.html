<html><body><text id="wikipedia_ta_wikipedia_org__98212.html" ns="0" revid="2716238" sourceurl="https://ta.wikipedia.org/wiki/%E0%AE%87%E0%AE%B0%E0%AE%BE%E0%AE%9C%E0%AF%87%E0%AE%B8%E0%AF%8D%E0%AE%95%E0%AE%A3%E0%AF%8D%E0%AE%A3%E0%AE%A9%E0%AF%8D" title="இராஜேஸ்கண்ணன்" type="wikipedia">இராஜேஸ்கண்ணன்
<p><hi rend="bold">இராஜேஸ்கண்ணன்</hi> ஈழத்து எழுத்தாளர் மற்றும் கவிஞர்.</p>
வாழ்க்கை வரலாறு
<p>இராஜேஸ்கண்ணன் வதிரியைப் பிறப்பிடமாகக் கொண்டவர். 'சாத்வீக பிரஸ்தம்' இமையாணன் கிழக்கு உடுப்பிட்டியை தற்போதைய முகவரியாகக் கொண்டவர். கவிதை, சிறுகதை, விமர்சனம், சமூகவியல், ஆகியவற்றில் ஈடுபாடு கொண்டவர்.</p>
<p>ஈழத்தில் வெளிவரும் <ref target="https://ta.wikipedia.org/wiki/மல்லிகை">மல்லிகை</ref>, <ref target="https://ta.wikipedia.org/wiki/ஞானம்">ஞானம்</ref>, ஜீவநதி, <ref target="https://ta.wikipedia.org/wiki/தினக்குரல்">தினக்குரல்</ref>, <ref target="https://ta.wikipedia.org/wiki/சுடர்_ஒளி">சுடர் ஒளி</ref>, இடி மற்றும் தமிழகச் சஞ்சிகையான தாமரை ஆகியவற்றில் இவரது படைப்புக்கள் வெளியாகியுள்ளன.</p>
<p>தற்போது யாழ்ப்பாணப் பல்கலைக்கழகத்தில் சமூகவியற்றுறை விரிவுரையாளராக உள்ளார்</p>
கல்வி
<p>பாடசாலைக் கல்வியை யா/கரவெட்டி தேவரையாளி இந்துக் கல்லூரியில் பெற்றுக் கொண்டார். யாழ்ப்பாணப் பல்கலைக்கழகத்தில் சமூகவியற்றுறையில் சிறப்புக் கலைமாணிப் பட்டத்தையும் கல்வியில் டிப்ளோமாவையும் பெற்றுக் கொண்டார்.</p>
வெளிவந்த நூல்கள்
<list type="unordered"><item><hi rend="bold">முதுசொமாக</hi> - சிறுகதைத் தொகுதி 2002</item>
<item><hi rend="bold">போர்வைக்குள் வாழ்வு</hi> - கவிதைத் தொகுதி 2008</item>
<item><hi rend="bold">தொலையும் பொக்கிஷங்கள்</hi> - சிறுகதைத் தொகுதி 2009 வெளியீடு மீரா பதிப்பகம்</item></list>
இலக்கியத்துறையில் பெற்ற பரிசுகள்
<list type="unordered"><item>அல்வையூர் கவிஞர் மு. செல்லையா ஞாபகார்த்த பரிசு-2008 சங்காரதரிசனம் சிறுகதைக்காக</item>
<item>செம்பியன் செல்வன் ஞாபகார்த்த பரிசு 2007 குதறப்படும் இரவுகள் சிறுகதைக்காக</item>
<item>அமரர் கலாபூஷணம் புலோலியூர் க.சதாசிவம் ஞாபகார்த்த பரிசு-2008 துகிலுரிப்பு சிறுகதைக்காக</item></list>
வெளி இணைப்புகள்
<list type="unordered"><item><ref target="http://www.sankadapadalai.blogspot.com/">சங்கடப்படலை -இராஜேஸ்கண்ணனின் வலைப்பதிவு</ref></item></list>
</text></body></html>