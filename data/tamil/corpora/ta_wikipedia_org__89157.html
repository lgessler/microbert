<html><body><text id="wikipedia_ta_wikipedia_org__89157.html" ns="0" revid="3178202" sourceurl="https://ta.wikipedia.org/wiki/%E0%AE%95%E0%AE%A3%E0%AF%8D%E0%AE%A3%E0%AE%AE%E0%AF%8D_%E0%AE%AA%E0%AF%81%E0%AE%B2%E0%AF%8D%E0%AE%B2%E0%AE%A9%E0%AE%BE%E0%AE%B0%E0%AF%8D" title="கண்ணம் புல்லனார்" type="wikipedia">கண்ணம் புல்லனார்<p><hi rend="bold">கண்ணம் புல்லனார்</hi> சங்ககாலப் புலவர்களில் ஒருவர். இரண்டு பாடல்கள் இவர் பாடியனவாக உள்ளன. அவை அகநானூறு 63, நற்றிணை 159</p>
பாடல் தரும் செய்தி

அகநானூறு 63
தொல்காப்பியம்
<p>தலைவியின் தோழி செவிலித்தாயின் மகள் என்று தொல்காப்பியம் குறிப்பிடுகிறது.</p>
<list type="unordered"><item>'தோழி தானே செவிலி மகளே' - தொல்காப்பியம் - களவியல் 34</item>
<item>'கேளாய் வாழியோ மகளை! நின் தோழி' என்று தொடங்கிச் செவிலி கூறுவதாக அமைந்துள்ள இந்தப் பாடல் இந்தத் தொல்காப்பிய நூற்பாவுக்கு இலக்கியமாகத் திகழ்கிறது.</item></list>
<p>உன் தோழி இந்த ஊரே புலம்பும்படி விட்டுவிட்டு அவனுடன் சொன்றுவிட்டாள். அதற்காக நான் கவலைப்படவில்ல. அவள் சென்ற வழியை எண்ணும்போதுதான் என் கண்கள் அழுகின்றன என்கிறாள் செவிலி.</p>
<p>யானை மிதித்த புழுதியில் செம்பூழ்ப் பறவை தன் பெடையொடு விளையாடும் வழி அது. அதனைப் பிடிக்கக் கள்வர் தண்ணுமை முழக்குவர். அந்த ஒலியைக் கேட்டு அவள் நடுங்குவாளே என்றுதான் கவலைப்படுகிறேன் - என்கிறாள் செவிலி.</p>
நற்றிணை 159
<p>நெய்தல் திணையைச் சேர்ந்த இந்தப் பாடலில் தோழி தலைவியின் நிலைமையையும், உலகியலையும் கூறித் திருமணம் செய்துகொண்டு தலைவியை அடையுமாறு தலைவனிடம் கூறுகிறாள்.</p>
உவமை நலம்
<list type="unordered"><item>வானத்தைத் துண்டாக்கி வைத்தது போன்றது கடல்.</item>
<item>பகலில் நிலாவைக் குவித்து வைத்தது போன்றது மணல்மேடு.</item>
<item>கடலிலும் மணலிலும் சங்கு மேய்வது கொக்கு மேய்வது போல் இருக்கும்.</item></list>
பழந்தமிழ்
<p>(மணி = நீல நிற வானம்)
'மணி துணித்து அன்ன மாயிரும் பரப்பின் உரவுத் திரை கெழீஇய பூ மலி பெருந்துறை'</p>
</text></body></html>