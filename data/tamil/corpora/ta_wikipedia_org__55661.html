<html><body><text id="wikipedia_ta_wikipedia_org__55661.html" ns="0" revid="2071823" sourceurl="https://ta.wikipedia.org/wiki/%E0%AE%A8%E0%AF%80%E0%AE%B3%E0%AF%8D_%E0%AE%95%E0%AE%A4%E0%AF%8D%E0%AE%A4%E0%AE%BF%E0%AE%95%E0%AE%B3%E0%AF%81%E0%AE%9F%E0%AF%88%E0%AE%AF_%E0%AE%87%E0%AE%B0%E0%AE%B5%E0%AF%81" title="நீள் கத்திகளுடைய இரவு" type="wikipedia">நீள் கத்திகளுடைய இரவு
<figure><caption>எஸ் ஏ தலைவர் எர்ன்ஸ்ட் ரோம்</caption></figure>
<p><hi rend="bold">நீள் கத்திகளுடைய இரவு</hi> (Night of the Long Knives) (ஜெர்மன்: <ref resource="./ஊடகம்:De-Nacht_der_langen_Messer.ogg" target="//upload.wikimedia.org/wikipedia/commons/0/07/De-Nacht_der_langen_Messer.ogg">Nacht der langen Messer</ref>(<ref target="https://en.wikipedia.org/wiki/Wikipedia:Media%20help">உதவி</ref>·<ref target="https://ta.wikipedia.org/wiki/படிமம்:De-Nacht_der_langen_Messer.ogg">தகவல்</ref>)) 
அல்லது <hi rend="bold">முனகும் பறவையின் செயல்</hi> (Humming Bird) என்று கூறப்படும் இந்நிகழ்வு <ref target="https://ta.wikipedia.org/wiki/நாசி">நாசி</ref> <ref target="https://ta.wikipedia.org/wiki/ஜெர்மன்">ஜெர்மனியில்</ref> <ref target="https://ta.wikipedia.org/wiki/ஜூன்_30">ஜூன் 30</ref> முதல் <ref target="https://ta.wikipedia.org/wiki/ஜூலை_2">ஜூலை 2</ref> ,<ref target="https://ta.wikipedia.org/wiki/1934">1934</ref>, வரையிலுள்ள காலத்தின்  இடையில் <ref target="https://ta.wikipedia.org/wiki/நாசி">நாசி</ref> நிர்வாகத்தினரால் நடந்த நீக்குதல் நிகழ்வினால்  பல <ref target="https://ta.wikipedia.org/wiki/ஸ்ட்ரோமப்டேலுங்">ஸ்ட்ரோமப்டேலுங்</ref>  (எஸ் ஏ),ஊர்க்காவல் படைப்பரிவைச்சார்ந்த காவிச்சட்டையினர் அரசியல் கொலையுண்டனர். இந்நிகழ்வை இந்த சங்கேத வார்த்தைகொண்டு (ஹம்மிங் பேர்ட்) நாசிக்கள் அழைத்தனர். இச்செயல் அடால்ப் இட்லர் அந்தப் படைப்பிரிவின் தலைவர் <ref target="https://ta.wikipedia.org/wiki/எர்ன்ஸ்ட்_ரோம்">எர்ன்ஸ்ட் ரோம்</ref> என்பவருக்கு எதிராக செயல்படுத்தப்பட்ட நிகழ்வைக் குறிப்பதாகும். அப்படைப்பிரிவினர் அதன் தலைமையாளருடன் தனித்து தன்னாட்சிப் பெற்ற பிரிவாக, பல தெருக்கலவரங்களிலும், ஆட்சிக்கு எதிரான செயல்களில்  ஈடுபட்டதே இட்லரின் இந்த நடவடிக்கைக்குக் காரணம். அதுமட்டுமில்லாமல் <ref target="https://ta.wikipedia.org/wiki/ரெய்க்ஸ்வியர்">ரெய்க்ஸ்வியர்</ref> எனப்படும் ஜெர்மன் இராணுவப்பிரிவில் பலர் <ref target="https://ta.wikipedia.org/wiki/துணை_வேந்தர்">துணை வேந்தராகிய</ref> <ref target="https://ta.wikipedia.org/wiki/பிரான்ஸ்_வோன்_பேப்பன்">பிரான்ஸ் வோன் பேப்பன்</ref> க்கு ஆதராவாக செயல்படுபவர்களை கண்டு களைந்தெடுக்கவும் இட்லர் இந்த செயல்களை மேற்கொண்டார் எனக் கூறப்படுகிறது. இந்த செயல் மூலம் சுமார் <hi rend="italic">85 முதல் 100 வரையிலான</hi> உயிரிழப்புகள் மற்றும் <hi rend="italic">1000 க்கும் அதிகாமானோர்</hi> கைது செய்யப்பட்டனர். இந்தக் கொலைச்செயல்கள் <ref target="https://ta.wikipedia.org/wiki/சுத்ஸ்டாப்பெல்">சுத்ஸ்டாப்பெல்</ref> ( எஸ் எஸ்) படைப்பரிவைச்சார்ந்தவர்களாலும் மேலும் <ref target="https://ta.wikipedia.org/wiki/கிஸ்டாப்போ">கிஸ்டாப்போ</ref> எனும் உளவுப் பிரிவு காவல்துறையினராலும் இது நிகழ்த்தப்பட்டது. இதற்கு தலைமை வகித்தவர் <ref target="https://ta.wikipedia.org/wiki/ஹைன்ரிச்_ஹிம்லர்">ஹைன்ரிச் ஹிம்லர்</ref>. தன் உட்கட்சிப் பிரிவு செயல்பாடுகளாயிருந்தாலும்  அவற்றை ஒடுக்க மனித உரிமைக்கு எதிரான  செயல்களை பயன்படுத்துவதில் <ref target="https://ta.wikipedia.org/wiki/இட்லர்">இட்லர்</ref> தயங்கியதில்லை என்பதற்கு இது சான்று. இந்த நிகழ்வின் மூலம் <ref target="https://ta.wikipedia.org/wiki/இட்லர்">இட்லர்</ref> ஜெர்மானிய மக்களின் உச்சபட்ச அதிகாரம் படைத்த நீதிபதியாக விளங்கினார்.</p>
</text></body></html>