<html><body><text id="wikipedia_ta_wikipedia_org__179580.html" ns="0" revid="2926458" sourceurl="https://ta.wikipedia.org/wiki/%E0%AE%AA%E0%AE%BF%E0%AE%A8%E0%AE%BE%E0%AE%95%E0%AE%AE%E0%AF%8D" title="பிநாகம்" type="wikipedia">பிநாகம்<p><hi rend="bold">பிநாகம்</hi> என்பது <ref target="https://ta.wikipedia.org/wiki/சிவன்">சிவபெருமானுடைய</ref> <ref target="https://ta.wikipedia.org/wiki/வில்">வில்லின்</ref> பெயராகும். இதனால் சிவபெருமான் <hi rend="italic">பிநாகபாணி</hi> என்று வழங்கப்பெறுகிறார். <ref target="https://ta.wikipedia.org/wiki/முதற்_பக்கம்#cite_note-1">[1]</ref> இவ்வில்லானது திரிபுர சம்ஹாரத்தில் <ref target="https://ta.wikipedia.org/wiki/மேருமலை">மேருமலையை</ref> வில்லாக வளைத்து மாற்றியதாக நம்பப்படுகிறது.</p>
தொன்மக் கதை
கன்வ முனிவர் தவம்
<p>கன்வ முனிவர் என்பவர் பிரம்மாவை நோக்கி தவமிருந்தார். அவருடைய தவக்காலத்தில் அவர்மீது புற்றும், புற்றின் மீது மூங்கில் செடியும் வளர்ந்தன‌. கன்வ முனிவரின் தவபயனால் பிரம்மா முனிவரின் தவத்தினை ஏற்று வரம் தந்தார்.</p>
விற்களின் தோற்றம்
<p>முனிவரின் தவக் காலத்தில் வளர்ந்த மூங்கிலினைக் கொண்டு பிரம்மா பிநாகம் மற்றும் சாரங்கம் எனும் நிற்களை உருவாக்கினார். <ref target="https://ta.wikipedia.org/wiki/முதற்_பக்கம்#cite_note-dailythanthi.com-2">[2]</ref> இவற்றில் பிநாகம் வில்லை சிவபெருமானுக்கும், சாரங்கம் வில்லை திருமாலுக்கும் தந்தார்.</p>
போட்டி
<p>சிவதனுசான பிநாகம், திருமாலின் சாரங்கம் என இரண்டில் எது சிறந்தது என தேவர்களுக்கு கேள்வி எழுந்தது. அதனால் திருமாலும், சிவபெருமானும் தங்கள் வில்லோடு போட்டியிட்டனர். அப் போட்டியில் சிவபெருமானின் கரவலிமை தாங்காமல் பிநாகம் பின்னப்பட்டது. <ref target="https://ta.wikipedia.org/wiki/முதற்_பக்கம்#cite_note-dailythanthi.com-2">[2]</ref> போட்டி முடிந்ததும் பிநாகம் தேவரதருக்கு அளிக்கப்பட்டது. இந்த தேவரதர் வம்சம் சிவதனுசை பாதுகாத்து வந்தனர். இறுதியாக சிவதனுசு தேவரதரின் வம்சமான ஜனகரிடம் இருந்தது.</p>
இராமர்
<p>விதேஹ ராஜாக்கள் வம்சத்திலே வந்த ஜனகரின் கைகளுக்கு வந்தது. ஜனகரின் மகளான சீதையின் சுயம்வரத்தில் சிவதனுசான பிநாகத்தின் நாணேற்றும் போட்டி நடந்தது. அப்போட்டியில் இராமரின் கைகளால் வில் பூட்டப்படும் போது உடைந்தது. </p>
<figure><caption>கோபுரச் சுதைச் சிற்பத்தில் சிவபெருமான் பீநாகத்துடன் திரிபுரம் எரிக்கச் செல்லுதல்</caption></figure>
இலக்கியத்தில்
வியலாய்க் கொண்ட தென்னென்றேன் 
விளங்கும் பிநாக மவைமூன்று - திருவருட்பா (பாடல் எண் - 1814)







</text></body></html>