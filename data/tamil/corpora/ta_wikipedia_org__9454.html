<html><body><text id="wikipedia_ta_wikipedia_org__9454.html" ns="0" revid="3219025" sourceurl="https://ta.wikipedia.org/wiki/%E0%AE%A8%E0%AF%87%E0%AE%AA%E0%AE%BE%E0%AE%B3_%E0%AE%AE%E0%AE%95%E0%AF%8D%E0%AE%95%E0%AE%B3%E0%AF%8D_%E0%AE%AA%E0%AF%81%E0%AE%B0%E0%AE%9F%E0%AF%8D%E0%AE%9A%E0%AE%BF" title="நேபாள மக்கள் புரட்சி" type="wikipedia">நேபாள மக்கள் புரட்சி<p><hi rend="bold">நேபாள மக்கள் புரட்சி</hi> அல்லது <hi rend="bold">நேபாள உள்நாட்டுப் போர்</hi> என்பது <ref target="https://ta.wikipedia.org/wiki/நேபாளம்">நேபாளத்தின்</ref> <ref target="https://ta.wikipedia.org/wiki/மன்னராட்சி">மன்னராட்சியை</ref> ஒழித்து மக்களாட்சியை உருவாக்கும் நோக்குடன்  <ref target="https://ta.wikipedia.org/wiki/நேபாள_கம்யுனிஸ்ட்_கட்சி_(மாவோயிஸ்ட்)">மாவோயிசவாத</ref> போராளிகளால் நடத்தப்படும் போராகும். இது <ref target="https://ta.wikipedia.org/wiki/1996">1996</ref> <ref target="https://ta.wikipedia.org/wiki/பிப்ரவரி_13">பிப்ரவரி 13</ref> இல் ஆரம்பிக்கப்பட்டது. சமவுடமைவாத போராளிகள் இப்போரை "நேபாள மக்கள் போராட்டம்" என அழைக்கின்றார்கள்.</p>
<p>இப்போராளிகள் "மக்கள் நேபாள குடியரசு" என்ற இலக்கை கொண்டுள்ளார்கள் தற்சமயம் நேபாளத்தின் சில பகுதிகளை தமது கட்டுப்பாட்டிற்குள் வைத்துள்ளார்கள். <ref target="https://ta.wikipedia.org/wiki/1998">1998</ref> <ref target="https://ta.wikipedia.org/wiki/ஜூன்">ஜூன்</ref> தொடக்கம் <ref target="https://ta.wikipedia.org/wiki/ஆகஸ்டு">ஆகஸ்டு</ref> வரை அப்போதைய பிரதமர் <ref target="https://ta.wikipedia.org/wiki/செர்_பகதூர்_தேவ்பா">செர் பகதூர் தேவ்பாவினால்</ref>, போராளிகளை கைப்பற்றி அழிக்கும் நோக்குடன் நடைமுறைப் படுத்தப்பட்ட "கிலோ சேரா 2" என்ற மூர்க்கமான நடவடிக்கை காரணமாக போராளிகள் தலைமறைவாகினர் மேலும் போராட்டம் வலுக்கவும் வழிவகுத்தது. <ref target="https://ta.wikipedia.org/wiki/2001">2001</ref> இல் நேபாள மன்னர் மாவோயிச போராளிகளுக்கு எதிராக இராணுவத்தை பயன்படுத்த ஆரம்பித்தார். அது முதல் 12,700க்கும் மேற்பட்டவர்கள்<ref target="https://ta.wikipedia.org/wiki/முதற்_பக்கம்#cite_note-Douglas-1">[1]</ref> இறந்தும் 100,000 - 150,000 பேர்வரை இடம்பெயர்ந்தும் உள்ளனர்.இப்போராட்டம் நேபாளத்தின் கிராமிய அபிவிருத்திப் பணிகளுக்கு பெரும் முட்டுக்கட்டையாக விளங்குவதோடு நேபாள மக்களிடையே பெரும் சிக்கலான சமூக சிக்கல்களுக்கும் வித்திட்டுள்ளது.</p>
கால ஓட்டம்
<list type="unordered"><item><ref target="https://ta.wikipedia.org/wiki/ஜூன்_1">ஜூன் 1</ref>, <ref target="https://ta.wikipedia.org/wiki/2001">2001</ref> - அரசர் <ref target="https://ta.wikipedia.org/wiki/பிரேந்திரா">பிரேந்திரா</ref> மற்றும் அவரது குடும்பம் அவரது மகனான முடிக்குறிய இளவரசன் <ref target="https://ta.wikipedia.org/wiki/திபெந்திரா">திபெந்திராவால்</ref> அரண்மனைக்குள் கொலை செய்யப்பட்டாகள். இளவரசர் தன்னைதானே சுட்டக் காயங்கள் காரணமாக கோமா நிலைக்கு தாள்ளப்பட்டார்.</item>
<item><ref target="https://ta.wikipedia.org/wiki/ஜூன்_2">ஜூன் 2</ref>, <ref target="https://ta.wikipedia.org/wiki/2001">2001</ref> - முடிக்குரிய இளவரசன் தீபேந்திரா கோமா நிலையில் இருக்கும் போதெ அரசராக அறிவிக்கப்படுகிறார்.</item>
<item><ref target="https://ta.wikipedia.org/wiki/ஜூன்_4">ஜூன் 4</ref>, <ref target="https://ta.wikipedia.org/wiki/2001">2001</ref> - <ref target="https://ta.wikipedia.org/wiki/திபெந்திரா">திபெந்திரா</ref> இறந்தார், <ref target="https://ta.wikipedia.org/wiki/கயனேந்திரா">கயனேந்திரா</ref> மன்னராக அறிவிக்கப்பட்டார். கயனேந்திராவுக்கு எதிரான ஆர்பாட்டங்கள் <ref target="https://ta.wikipedia.org/wiki/கத்மந்து">கத்மந்துவில்</ref> இடம்பெற்றதன் காரணமாக ஊரடங்குச்சட்டம் பிரப்பிக்கப்பட்டது.
<list type="unordered"><item><ref target="https://ta.wikipedia.org/wiki/ஜூலை">ஜூலை</ref>, <ref target="https://ta.wikipedia.org/wiki/2001">2001</ref> - மாவோயிசவாதிகள் தமது போராட்டங்களை அதிகரித்தனர். பிரதமர் <ref target="https://ta.wikipedia.org/wiki/கிரிஜா_பிரசாத்_கொய்ராலா">கிரிஜா பிரசாத் கொய்ராலா</ref> பதவி விலகினார்.</item></list></item>
<item>ஜூலை - <ref target="https://ta.wikipedia.org/wiki/செர்_பகதூர்_தேவ்பா">செர் பகதூர் தேவ்பா</ref>  புதிய பிரதமராக அறிவிக்கப்பட்டார். அவர் போராளிகளுடன் போர் நிறுத்தத்தை அறிவித்தார்.</item>
<item><ref target="https://ta.wikipedia.org/wiki/ஆகஸ்டு_30">ஆகஸ்டு 30</ref>, <ref target="https://ta.wikipedia.org/wiki/2001">2001</ref> - அரசு, போராளிகள் சமதான பேச்சுவர்த்தையை ஆரம்பித்தனர், போராளிகள் புதிய அரசியலமைப்புச் சட்டத்தை தமது கோரிக்கையாக முன்வைத்தனர்.</item>
<item><ref target="https://ta.wikipedia.org/wiki/நவம்பர்">நவம்பர்</ref>, <ref target="https://ta.wikipedia.org/wiki/2001">2001</ref> - மாவோயிசவாதிகள், 4 மாத போர் நிறுத்தத்தை முடிவுக்கு கொண்டு வரும் வகையில் 15 இடங்களில் நடத்திய தாக்குதல்கள் காரணமாக 24 காவல் துறையினர் கொல்லப்பட்டனர்</item>
<item><ref target="https://ta.wikipedia.org/wiki/நவம்பர்_26">நவம்பர் 26</ref>, <ref target="https://ta.wikipedia.org/wiki/2001">2001</ref> - <ref target="https://ta.wikipedia.org/wiki/கயனேந்திரா">கயனேந்திரா</ref> மன்னர் அவசரகாலச் சட்டத்தை பிறப்பித்தார்.</item>
<item><ref target="https://ta.wikipedia.org/wiki/2006_நேபாள_சனநாயக_இயக்கம்">இரண்டாம் ஜனநாயகப் போராட்டத்தின்</ref> முடிவில்,  28 மே 2008ல், நேபாளத்தில் <ref target="https://ta.wikipedia.org/wiki/நேபாள_மன்னர்கள்">மன்னராட்சி முறை</ref> ஒழிக்கப்பட்டு, நாடாளுமன்ற சனநாயக ஆட்சி முறை நடைமுறைப்படுத்தப்பட்டது.  நேபாளத்தை சமயசார்பற்ற நாடாக அறிவிக்கப்பட்டது.</item></list>
இதனையும் காண்க
<list type="unordered"><item><ref target="https://ta.wikipedia.org/wiki/நேபாள_மக்கள்_இயக்கம்,_1990">நேபாள மக்கள் இயக்கம், 1990</ref></item>
<item><ref target="https://ta.wikipedia.org/wiki/2006_நேபாள_சனநாயக_இயக்கம்">2006 நேபாள சனநாயக இயக்கம்</ref></item>
<item><ref target="https://ta.wikipedia.org/wiki/நேபாள_காலக்_கோடுகள்">நேபாள காலக் கோடுகள்</ref></item></list>
வெளி இணைப்புகள்
<list type="unordered"><item><ref target="http://www.countercurrents.org/nepal-agreement161106.htm">நேபாள அரசுக்கும் மவோவாத புரட்சியாளர்களுக்குமிடையே செய்துகொள்ளப்பட்ட உடன்படிக்கை (16 நவம்பர் 2006)</ref></item></list>
நேபாள மக்கள் புரட்சி தொடர்பான தமிழ் கட்டுரைகள்
<list type="unordered"><item><ref target="http://mauran.blogspot.com/2006/04/blog-post.html">செத்தபாம்பு மன்னரும் சமயோசித முதலாளியமும்</ref></item>
<item><ref target="http://copymannan.blogspot.com/2006/04/blog-post_20.html">நேபாளத்தில் என்ன நடக்கிறது?</ref></item>
<item><ref target="http://unmaionline.com/20060402/nepal.htm">உண்மையில் வந்த கட்டுரை</ref> <ref target="https://web.archive.org/web/20060423164331/http://www.unmaionline.com/20060402/nepal.htm">பரணிடப்பட்டது</ref> 2006-04-23 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://tamilarangam.blogspot.com/2006/05/blog-post_03.html">இமயத்தில் போர் முரசு -இரயாகரன்</ref></item>
<item><ref target="http://www.vinavu.com/2012/06/12/nepal-revolution/">நேபாளப் புரட்சி: பின்னடைவு அளிக்கும் படிப்பினை - வினவு</ref></item></list>
</text></body></html>