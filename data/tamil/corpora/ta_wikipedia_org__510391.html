<html><body><text id="wikipedia_ta_wikipedia_org__510391.html" ns="0" revid="3434211" sourceurl="https://ta.wikipedia.org/wiki/%E0%AE%9A%E0%AE%B2%E0%AE%BF%E0%AE%AE%E0%AE%BE_%E0%AE%87%E0%AE%95%E0%AF%8D%E0%AE%B0%E0%AE%AE%E0%AF%8D" title="சலிமா இக்ரம்" type="wikipedia">சலிமா இக்ரம்
<p><hi rend="bold">சலிமா இக்ரம் (Salima Ikra) (பிறப்பு 17 மே 1965) <ref target="https://ta.wikipedia.org/wiki/கெய்ரோ">கெய்ரோவிலுள்ள</ref> அமெரிக்க பல்கலைக்கழகத்தில் <ref target="https://ta.wikipedia.org/wiki/எகிப்தியவியல்">எகிப்தியவியல்</ref> பேராசிரியராக இருக்கிறார். பல எகிப்திய <ref target="https://ta.wikipedia.org/wiki/தொல்லியல்">தொல்லியல்</ref> திட்டங்களில் பங்கேற்றவரும், எகிப்திய தொல்லியல் பற்றிய பல புத்தகங்களை எழுதியவரும், பல்வேறு பத்திரிகைகளுக்கு பங்களிப்பவரும், தொடர்புடைய தொலைக்காட்சி நிகழ்ச்சிகளில் விருந்தினரும் ஆவார்.</hi></p>
ஆரம்ப கால வாழ்க்கை
<p>இக்ரம் 1965இல் பாக்கித்தானின் <ref target="https://ta.wikipedia.org/wiki/லாகூர்">லாகூரில் பிறந்தார்.</ref> இவர் ஒன்பது வயதில் <ref target="https://ta.wikipedia.org/wiki/எகிப்து">எகிப்துக்கு</ref> வந்தது எகிப்தியலில் ஆர்வம் காட்ட வழிவகுத்தது. <ref target="https://ta.wikipedia.org/wiki/முதற்_பக்கம்#cite_note-Theban_page-1">[1]</ref> <ref target="https://ta.wikipedia.org/wiki/முதற்_பக்கம்#cite_note-:0-2">[2]</ref></p>
கல்வி
<p>இக்ரம் பிரைன் மவ்ர் கல்லூரியில் எகிப்தியலையும் தொல்பொருளையும் பயின்றார். பாரம்பரியம் மற்றும் அண்மைக் கிழக்கு தொல்பொருள் மற்றும் வரலாற்றில் பட்டம் பெற்றார். <ref target="https://ta.wikipedia.org/wiki/கேம்பிரிச்சுப்_பல்கலைக்கழகம்">கேம்பிரிச்சுப் பல்கலைக்கழகத்தில்</ref> தனது படிப்பைத் தொடர்ந்த இவர், அங்கு தனது <ref target="https://ta.wikipedia.org/wiki/முதுதத்துவமாணி">முதுதத்துவமாணி</ref> பெற்றார். மேலும், எகிப்தியல் மற்றும் அருங்காட்சியக ஆய்வுகளில் <ref target="https://ta.wikipedia.org/wiki/முனைவர்">முனைவர்</ref> பட்டமும் பெற்றார். <ref target="https://ta.wikipedia.org/wiki/முதற்_பக்கம்#cite_note-:1-3">[3]</ref> இவரது முனைவர் பட்ட ஆய்வறிக்கை 'சாய்ஸ் வெட்டுக்கள்: பண்டைய எகிப்தில் இறைச்சி உற்பத்தி' என்ற தலைப்பில் இருந்தது. </p>
தொழில்
<p><ref target="https://ta.wikipedia.org/wiki/கெய்ரோ">கெய்ரோவில்</ref> வசிக்கும் இக்ரம், கெய்ரோவில் உள்ள அமெரிக்க பல்கலைக்கழகத்தில் எகிப்தியலையும் தொல்பொருளையும் கற்பிக்கிறார். அங்கு இவர் எகிப்தியலின் பேராசிரியராக உள்ளார். <ref target="https://ta.wikipedia.org/wiki/முதற்_பக்கம்#cite_note-:1-3">[3]</ref> 2017ஆம் ஆண்டில், இவர் வீழ்ச்சி காலத்தில் <ref target="https://ta.wikipedia.org/wiki/யேல்_பல்கலைக்கழகம்">யேல் பல்கலைக்கழகத்தில்</ref> வருகை பேராசிரியராக இருந்தார். <ref target="https://ta.wikipedia.org/wiki/முதற்_பக்கம்#cite_note-:2-4">[4]</ref> இவர் 2017ஆம் ஆண்டில் அமெரிக்க கலை மற்றும் அறிவியல் கழகத்தில் சர்வதேச கௌரவ உறுப்பினராகத் தேர்ந்தெடுக்கப்பட்டார். <ref target="https://ta.wikipedia.org/wiki/முதற்_பக்கம்#cite_note-5">[5]</ref> <ref target="https://ta.wikipedia.org/wiki/முதற்_பக்கம்#cite_note-:0-2">[2]</ref></p>
<p><ref target="https://ta.wikipedia.org/wiki/எகிப்திய_அருங்காட்சியகம்">எகிப்து அருங்காட்சியகத்தில்</ref> விலங்கு <ref target="https://ta.wikipedia.org/wiki/மம்மி">மம்மி</ref> திட்டத்தின் இணை இயக்குநராக இருக்கிறார். <ref target="https://ta.wikipedia.org/wiki/முதற்_பக்கம்#cite_note-6">[6]</ref> 2001 முதல், 'வடக்கு கார்கா ஒயாசிஸ் ஆராய்ச்சி' என்ற திட்டத்தை <hi rend="italic">கொரின்னா ரோஸி</hi> என்பவருடன் உதவியோடு இயக்கினார்.<ref target="https://ta.wikipedia.org/wiki/முதற்_பக்கம்#cite_note-caring-7">[7]</ref> <ref target="https://ta.wikipedia.org/wiki/முதற்_பக்கம்#cite_note-8">[8]</ref> மேலும், வடக்கு கார்கா ஒயாசிஸ் தர்ப் அன் அமுர் ஆராய்ச்சியை <ref target="https://ta.wikipedia.org/wiki/மன்னர்களின்_சமவெளி">மன்னர்களின் சமவெளியில்</ref> தொடங்கினார்.  <ref target="https://ta.wikipedia.org/wiki/முதற்_பக்கம்#cite_note-:2-4">[4]</ref> கெய்ரோவில் உள்ள நெதர்லாந்து-பிளெமிஷ் நிறுவனத்தின் ஆண்ட்ரே வெல்ட்மெய்ஜருடன் பண்டைய எகிப்து தோல் வேலை திட்டத்திலும் (ஏஇஎல்பி) பணியாற்றியுள்ளார். <ref target="https://ta.wikipedia.org/wiki/முதற்_பக்கம்#cite_note-9">[9]</ref> <ref target="https://ta.wikipedia.org/wiki/முதற்_பக்கம்#cite_note-10">[10]</ref></p>
ஊடகப் பணி
<p>இவர் ஊடகச் செயல்பாடுகளில் ஆர்வமாக இருக்கிறார். <hi rend="italic">எஜிப்ட் டுடே</hi> என்ற மாதாந்திர இதழிலும், <hi rend="italic">நேஷனல்  ஜியோகிராஃபிக்</hi> இதழிலும் எகிப்தியல் பற்றிய கட்டுரைகளுக்கு பங்களிக்கிறார். <ref target="https://ta.wikipedia.org/wiki/முதற்_பக்கம்#cite_note-11">[11]</ref> <ref target="https://ta.wikipedia.org/wiki/முதற்_பக்கம்#cite_note-12">[12]</ref> <ref target="https://ta.wikipedia.org/wiki/முதற்_பக்கம்#cite_note-13">[13]</ref> <ref target="https://ta.wikipedia.org/wiki/முதற்_பக்கம்#cite_note-14">[14]</ref> <hi rend="italic">கேஎம்டி</hi> என்ற நவீன எகிப்தியல் பத்திரிகையிலும் இவர் எழுதியுள்ளார். <ref target="https://ta.wikipedia.org/wiki/முதற்_பக்கம்#cite_note-15">[15]</ref> <ref target="https://ta.wikipedia.org/wiki/முதற்_பக்கம்#cite_note-16">[16]</ref> <ref target="https://ta.wikipedia.org/wiki/பொது_ஒளிபரப்புச்_சேவை">பொது ஒளிபரப்புச் சேவை</ref>, <ref target="https://ta.wikipedia.org/wiki/முதற்_பக்கம்#cite_note-17">[17]</ref> <ref target="https://ta.wikipedia.org/wiki/சேனல்_4">சேனல் 4</ref>, <ref target="https://ta.wikipedia.org/wiki/முதற்_பக்கம்#cite_note-18">[18]</ref> <ref target="https://ta.wikipedia.org/wiki/டிஸ்கவரி_தொலைக்காட்சி">டிஸ்கவரி தொலைக்காட்சி</ref>, <ref target="https://ta.wikipedia.org/wiki/முதற்_பக்கம்#cite_note-19">[19]</ref> <hi rend="italic">ஹிஸ்டரி</hi> தொலைக்கட்சி, <ref target="https://ta.wikipedia.org/wiki/முதற்_பக்கம்#cite_note-20">[20]</ref> <hi rend="italic">நேஷனல் ஜியோகிராஃபிக்</hi> தொலைகாட்சி, <ref target="https://ta.wikipedia.org/wiki/முதற்_பக்கம்#cite_note-21">[21]</ref> <ref target="https://ta.wikipedia.org/wiki/பிபிசி">பிபிசி</ref> ஆகியவற்றிற்கான ஆவணத் தொடர்கள் மற்றும் சிறப்புகளில் இவர் தோன்றியுள்ளார். <ref target="https://ta.wikipedia.org/wiki/முதற்_பக்கம்#cite_note-22">[22]</ref> <ref target="https://ta.wikipedia.org/wiki/முதற்_பக்கம்#cite_note-23">[23]</ref> <ref target="https://ta.wikipedia.org/wiki/யுனிவர்சல்_ஸ்டுடியோஸ்">யுனிவர்சல் ஸ்டுடியோஸ்</ref> நிறுவனத்தின் <ref target="https://ta.wikipedia.org/wiki/தி_மம்மி_(திரைப்படம்)">தி மம்மி</ref> என்றத் திரைப்படத்தின் ஆலோசகராகவும் பணியாற்றியுள்ளார். </p>
<p>2018 ஆம் ஆண்டில், இக்ரம் டெனெர்ஃப் (<ref target="https://ta.wikipedia.org/wiki/எசுப்பானியா">எசுப்பானியா</ref>), சர்வதேச மாநாட்டில் பங்கேற்றார். இந்த மாநாட்டின் போது, உலகின் பல்வேறு பகுதிகளிலிருந்தும் மம்மிகளின் கண்காட்சி இடம்பெற்றது. டெனெர்ஃப் தீவின் பண்டைய குடிமக்களின் குவான்ச் மம்மிகள் உட்பட, எகிப்திய மம்மிகளைப்<ref target="https://ta.wikipedia.org/wiki/பண்டைய_எகிப்தியர்களின்_இறுதிச்_சடங்குகள்">எகிப்திய மம்மிகளைப்</ref> போன்ற ஒரு நுட்பத்துடன் இதில் காட்சிக்கு வைக்கப்பட்டது. <ref target="https://ta.wikipedia.org/wiki/முதற்_பக்கம்#cite_note-24">[24]</ref></p>
விருதுகள்
<list type="unordered"><item>கெய்ரோவில் உள்ள அமெரிக்க பல்கலைக்கழகத்தால் ஆராய்ச்சி விருது (2006). <ref target="https://ta.wikipedia.org/wiki/முதற்_பக்கம்#cite_note-25">[25]</ref></item></list>
வெளியிடப்பட்ட படைப்புகள்
<list type="unordered"><item><hi rend="italic">Choice Cuts: Meat Production in Ancient Egypt</hi> (Leuven: Peeters, 1995); <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/9068317458">9068317458</ref>.</item>
<item><hi rend="italic">Pyramids</hi> (Cairo: Zeitouna, 1995); <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/9774244648">9774244648</ref>.</item>
<item><hi rend="italic">Royal Mummies in the Egyptian Museum</hi> (with <ref target="https://ta.wikipedia.org/wiki/Aidan_Dodson">Aidan Dodson</ref>, Cairo: Zeitouna/American University in Cairo Press, 1997); <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/9774244311">9774244311</ref>.</item>
<item><hi rend="italic">The Mummy in Ancient Egypt: Equipping the Dead for Eternity</hi> (with <ref target="https://ta.wikipedia.org/wiki/Aidan_Dodson">Aidan Dodson</ref>, New York: Thames &amp; Hudson/Cairo: AUC Press, 1998); <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/0500050880">0500050880</ref>.</item>
<item><hi rend="italic">'Diet</hi> in: <hi rend="italic">Oxford Encyclopedia of Ancient Egypt</hi> (New York: Oxford University Press, 2001); <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/9780195102345">9780195102345</ref>.</item>
<item><hi rend="italic">Catalogue général of Egyptian antiquities in the Cairo Museum: 24048/24056, Non-human mummies</hi> (Cairo: Supreme Council of Antiquities Press, 2002); <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/9773052753">9773052753</ref>.</item>
<item><hi rend="italic">Death and Burial in Ancient Egypt</hi> (Longman, 2003); <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/0582772168">0582772168</ref></item>
<item><hi rend="italic">Divine Creatures: Animal Mummies In Ancient Egypt</hi> (American University in Cairo Press, 2005); <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/9781936190010">9781936190010</ref>.</item>
<item><hi rend="italic">The Tomb in Ancient Egypt: royal and private sepulchres from the early dynastic period to the Romans</hi> (with <ref target="https://ta.wikipedia.org/wiki/Aidan_Dodson">Aidan Dodson</ref>, London &amp; New York: Thames &amp; Hudson/Cairo: AUC Press, 2008); <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/9780500051399">9780500051399</ref>.</item>
<item>'Meat Processing' in Nicholson, P. and Shaw, I. <hi rend="italic">Ancient Egyptian Materials and Technology</hi> (Cambridge: Cambridge University Press, 2009); <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/9780521120982">9780521120982</ref>.</item>
<item><hi rend="italic">Egyptian Bioarchaeology: Humans, Animals, and the Environment</hi> (with <ref target="https://ta.wikipedia.org/wiki/Jessica_Kaiser">Jessica Kaiser</ref>; <ref target="https://ta.wikipedia.org/wiki/Roxie_Walker">Roxie Walker</ref>, Cambridge: Cambridge University Press, 2015); <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/9789088902888">9789088902888</ref>.</item></list>
இளம் வாசகர்களுக்கான்ப் படைப்புகள்
<list type="unordered"><item><hi rend="italic">Egyptology</hi> (Amideast, 1997)</item>
<item><hi rend="italic">In Ancient Egypt: Gods and Temples</hi> (Los Altos, CA: Hoopoe Books Ltd., 1998)</item>
<item><hi rend="italic">In Ancient Egypt: Mummies and Tombs</hi> (Los Altos, CA: Hoopoe Books Ltd., 1998)</item>
<item><hi rend="italic">Pharaohs</hi> (Amideast, 1997)</item>
<item><hi rend="italic">Land and People</hi> (Amideast, 1997)</item></list>


வெளி இணைப்புகள்
<list type="unordered"><item><ref target="http://academic.aucegypt.edu/bulletins/fb/?cat=32">Profile of Salima Ikram at the American University in Cairo Web site</ref> <ref target="https://web.archive.org/web/20110823094637/http://academic.aucegypt.edu/bulletins/fb/?cat=32">பரணிடப்பட்டது</ref> 2011-08-23 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item></list>
</text></body></html>