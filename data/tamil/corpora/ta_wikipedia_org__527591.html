<html><body><text id="wikipedia_ta_wikipedia_org__527591.html" ns="0" revid="3338670" sourceurl="https://ta.wikipedia.org/wiki/%E0%AE%A8,%E0%AE%A8,%E0%AE%88,%E0%AE%A4%E0%AE%BF_%E0%AE%9A%E0%AE%BF%E0%AE%A9%E0%AF%8D%E0%AE%A9%E0%AE%99%E0%AF%8D%E0%AE%95%E0%AE%B3%E0%AF%8D" title="ந,ந,ஈ,தி சின்னங்கள்" type="wikipedia">ந,ந,ஈ,தி சின்னங்கள்
<p><ref target="https://ta.wikipedia.org/wiki/நங்கை,_நம்பி,_ஈரர்,_திருனர்">நம்பி நங்கை ஈரர் திருநர்</ref> சமூக மக்கள், வரலாற்றில் தங்களது சுய அடையாளத்தினை வெளிப்படுத்தும் விதமாக ஒற்றுமை, பெருமை, ஏற்றுக்கொண்ட மதிப்பீடுகள் மற்றும் ஒருவருக்குவரிடம் உள்ள பற்றுறுதியினை விழிப்படுத்தும் விதமாக சில சின்னங்களை ஏற்றுக் கொண்டனர். இந்த சின்னங்கள், <hi rend="bold">ந,ந,ஈ,தி  சின்னங்கள்</hi> (LGBT symbols) என்று அழைக்கப்படுகின்றன. தமது சமூகங்களுக்கு இடையேயும் பொது கலாச்சாரத்திடமும் எண்ணங்கள், கருத்துக்கள், அடையாளங்கள் ஆகியவற்றை தொடற்புறுத்த இச்சின்னங்கள் உதவுகின்றன. சர்வதேச அளவில் மிகவும் அங்கீகரிக்கப்பட்ட இரண்டு சின்னங்கள் இளஞ்சிவப்பு முக்கோணம் மற்றும் வானவில் கொடி ஆகும் .</p>
கொடிகள்
வானவில்
<figure><caption>கில்பர்ட் பேக்கர் வடிவமைத்த வானவில் கொடி</caption></figure>
<p>கில்பர்ட் பேக்கர் என்பவர் 1978 <hi rend="italic">சான் பிரான்சிஸ்கோ உகவர் விடுதலை தின</hi> கொண்டாட்டத்திற்காக <hi rend="bold">வானவில் பெருமிதக் கொடியை</hi> வடிவமைத்தார். அவர் கொடியை இளஞ்சிவப்பு முக்கோணத்தின் அடையாளத்திற்கு மாற்றாகவும் "நம்பிக்கையின் சின்னம்" மற்றும் விடுதலையினைக் குறிக்கும் வகையில்  வடிவமைத்தார். <ref target="https://ta.wikipedia.org/wiki/முதற்_பக்கம்#cite_note-1">[1]</ref> கொடி உண்மையான வானவில்லை சித்தரிக்கவில்லை. மாறாக, வானவில்லின் நிறங்கள் கிடைமட்ட கோடுகளாகக் காட்டப்படும், மேலே சிவப்பு மற்றும் கீழே ஊதா நிறங்களும் இருக்கும் வகையில் அமைக்கப்பட்டிருக்கும். இது உலகெங்கிலும் உள்ள ஓரின சேர்க்கையாளர்கள் மற்றும் அகனள் ஆகியோரின் பன்முகத்தன்மையைக் குறிக்கிறது.</p>
<hi rend="italic">காதல் உணராத் தன்மை</hi>
<figure><caption>காதல் உணராத் தன்மை பெருமிதக் கொடி</caption></figure>
<p><hi rend="bold">காதல் உணராத் தன்மை பெருமிதக் கொடி</hi> ஐந்து கிடைமட்ட கோடுகளைக் கொண்டுள்ளது, அவை மேலிருந்து கீழாக: பச்சை, வெளிர் பச்சை, வெள்ளை, சாம்பல் மற்றும் கருப்பு நிறங்களைக் கொண்டுள்ளது. இவைகள் முறையே, காதல் உணராத் தன்மை, காதல் உணரா நிறமாலை, அழகியல் ஈர்ப்பு, சாம்பல்-காதல் உணராத் தன்மை மற்றும் பகுதி காதல் உணராத் தன்மை மற்றும் பாலியல் நிறமாலை ஆகியவற்றைக் குறிக்கின்றன. <ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
பாலீர்ப்பின்மை
<figure><caption>பாலீர்ப்பின்மை பெருமிதக் கொடி</caption></figure>
<p><hi rend="bold">பாலீர்ப்பின்மை பெருமிதக் கொடி</hi> மேலிருந்து கீழாக, நான்கு கிடைமட்ட கோடுகளைக் கொண்டுள்ளது. அவற்றின் நிறங்கள் முறையே கருப்பு, சாம்பல், வெள்ளை மற்றும் ஊதா ஆகியனவாகும் . <ref target="https://ta.wikipedia.org/wiki/முதற்_பக்கம்#cite_note-3">[3]</ref> <ref target="https://ta.wikipedia.org/wiki/முதற்_பக்கம்#cite_note-4">[4]</ref> கருப்பு பட்டை பாலீர்ப்பின்மையினை பிரதிபலிக்கிறது; சாம்பல்-பட்டை  பாலீர்ப்பிலாதவர்கள் மற்றும் பகுதி பாலீர்ப்பில்லாதவர்களைக் குறிக்கிறது; வெள்ளை கோடு கூட்டாளிகளைக் குறிக்கிறது; மற்றும் ஊதா பட்டை சமூகத்தை குறிக்கிறது. <ref target="https://ta.wikipedia.org/wiki/முதற்_பக்கம்#cite_note-mashableglossary-5">[5]</ref> <ref target="https://ta.wikipedia.org/wiki/முதற்_பக்கம்#cite_note-Advocate-6">[6]</ref></p>
இருபாலீர்ப்பு
<figure><caption>இருபாலீர்ப்பு பெர்மிதக் கொடி</caption></figure>
<p>இந்தச் சின்னம் டிசம்பர் 5, 1998 இல் அறிமுகப்படுத்தப்பட்டது, <ref target="https://ta.wikipedia.org/wiki/முதற்_பக்கம்#cite_note-Page-flag-7">[7]</ref> ந,ந,ஈ,தி  சமூகம் மற்றும் ஒட்டுமொத்த சமுதாயத்தில் <ref target="https://ta.wikipedia.org/wiki/இருபால்சேர்க்கை">இருபாலினரின்</ref> பிரதிபலிப்பு மற்றும் பார்வை ஆகியனவற்றை  அதிகரிக்க மைக்கேல் பேஜால் <hi rend="bold">இருபாலீர்ப்பு பெருமிதக் கொடி</hi> வடிவமைக்கப்பட்டது. <hi rend="italic">பேன்டோன் மேட்சிங் சிஸ்டம் (பிஎம்எஸ்)</hi> என்பதன் கலவையினை இந்த சின்னங்களுக்காககத் தேர்வு செய்தனர். இளஞ்சிவப்பு, ஊதா மற்றும் ராயல் (நீலம்) ஆகியவற்றின் கலவையை இந்தச் சின்னத்திற்குத் தேர்வு செய்தனர். <ref target="https://ta.wikipedia.org/wiki/முதற்_பக்கம்#cite_note-Page-flag-7">[7]</ref> செவ்வகக் கொடி மேலே ஒரு பரந்த இளஞ்சிவப்பு கோடும், கீழே நீல நிறத்தில் ஒரு அகலமான பட்டை மற்றும் மையத்தில் ஒரு குறுகிய ஊதா நிற பட்டை  ஆகியவற்றை இந்த சின்னம் கொண்டுள்ளது.</p>
ஊடு பாலினர்
<figure><caption>ஊடுபாலினர் பெருமிதக் கொடி</caption></figure>
<p>பிறப்பின் போது ஆண் அல்லது பெண்ணின் அனைத்து உயிரியல் பண்புகளையும் வெளிப்படுத்தாத அல்லது குணாதிசயங்களின் கலவையை வெளிப்படுத்தாதவர்கள் <ref target="https://ta.wikipedia.org/wiki/ஊடுபாலினம்">ஊடுபாலின மக்களாக</ref> அறியப்படுகின்றனர் மக்கள்தொகையில் 0.05% முதல் 1.7% வரை ஊடுபாலின பண்புகள் இருப்பதாக மதிப்பிடப்பட்டுள்ளது. <ref target="https://ta.wikipedia.org/wiki/முதற்_பக்கம்#cite_note-United_Nations_Free_&amp;_Equal_factsheet_on_Intersex-8">[8]</ref> <ref target="https://ta.wikipedia.org/wiki/முதற்_பக்கம்#cite_note-ISNA_frequency-9">[9]</ref>
ஊடுபாலின மக்கள் உரிமைகளுக்காக மோர்கன் கார்பெண்டர் என்பவர் ஜூலை 2013 ஆம் ஆண்டில் இந்தக் கொடியினை உருவாக்கினார்.</p>
அகனள்
<figure><caption><ref target="https://ta.wikipedia.org/wiki/அகனள்">அகனள்</ref> பெருமிதக் கொடிகளுள் ஒன்று</caption></figure>
<p><hi rend="bold"><ref target="https://ta.wikipedia.org/wiki/அகனள்">அகனள்</ref> பெருமிதக் கொடிக்கு</hi> ஒற்றை கொடி வடிவமைப்பு பரவலாக ஏற்றுக்கொள்ளப்படவில்லை. <ref target="https://ta.wikipedia.org/wiki/முதற்_பக்கம்#cite_note-Bendix-10">[10]</ref> இருப்பினும், பரவலாகப் பயன்படுத்தப்படும் பல கொடிகள் உள்ளன.</p>
பண்புசார் ஈர்ப்பாளர்
<figure><caption>பண்புசார் ஈர்ப்பாளர் பெருமிதக் கொடி</caption></figure>
<p><ref target="https://ta.wikipedia.org/wiki/பண்புசார்_ஈர்ப்பு">பண்புசார் ஈர்ப்பாளர்களுக்கான</ref> கோடி 2010ம் ஆண்டு அறிமுகப்படுத்தப்பட்டது. இளஞ்சிவப்பு, மஞ்சள், நீலம் ஆகிய நிறங்களில் மூன்று கிடைமட்ட பட்டைகள் இக்கொடியில் அமைத்துள்ளது.<ref target="https://ta.wikipedia.org/wiki/முதற்_பக்கம்#cite_note-clare-11">[11]</ref> இளஞ்சிவப்பு நிறம் பெண்களால் ஈர்க்கப்படுவதைக் குறிக்கிறது. நீல நிறம் ஆண்களால் ஈர்க்கப்படுவதைக் குறிக்கிறது. மஞ்சள் நிறம் மற்ற அனைவராலும் ஈர்க்கப்படுவதைக் குறிக்கிறது.</p>
பிற சின்னங்கள்
முக்கோணங்கள்
<p>ந.ந.ஈ.தி சின்னங்களுள் <hi rend="bold">இளஞ்சிவப்பு முக்கோணம்</hi> பழமையான ஒன்றாகும். இளஞ்சிவப்பு நிறத்தில் முக்கோணத்தின் ஒரு முனை கீழ்நோக்குமாறு இச்சின்னம் அமைந்துள்ளது. நாஜி வதைமுகாம்களில் தற்பால்சேர்க்கை ஆண்களைக் குறிக்க இச்சின்னம் பயன்பட்டது. வதை முகாம்களில் இருந்த பெரும்பாலான <ref target="https://ta.wikipedia.org/wiki/உகவர்">உகவர்கள்</ref> <ref target="https://ta.wikipedia.org/wiki/பெரும்_இன_அழிப்பு">பெரும் இன அழிப்பில்</ref> இறந்து விட்டனர். பின்னர் உகவர் சமூகத்தால் தங்களைக் குறிக்க இச்சின்னம் பயன்படுத்தப்படுகிறது.</p>
<figure><caption><ref target="https://ta.wikipedia.org/wiki/உகவர்">உகவர்களைக்</ref> குறிக்கும் இளஞ்சிவப்பு முக்கோணம்</caption></figure>
<p>நாஜி கையெடுகளின்படி பெண்களின் <ref target="https://ta.wikipedia.org/wiki/தற்பால்சேர்க்கை">தற்பால்சேர்க்கை</ref> குற்றமாகக் கருதப்படாவிடினும், பெண்கள் செய்ய வேண்டிய பணிகளாக நாஜியினர் கருதியவற்றை செய்யாத பெண்களைக் குறிப்பிட வதைமுகாம்களில் <hi rend="bold">கருப்பு முக்கோணத்தைப்</hi> பயன்படுத்தினர். பின்னர் <ref target="https://ta.wikipedia.org/wiki/அகனள்">அகனள்</ref> சமூகத்தால் இச்சின்னம் தங்களைக் குறிக்க ஏற்றுக்கொள்ளப்பட்டது.</p>
<figure><caption><ref target="https://ta.wikipedia.org/wiki/அகனள்">அகனள்களைக்</ref> குறிக்கும் கருப்பு முக்கோணம்</caption></figure>
பாலினக் குறியீடுகள்
<p><ref target="https://ta.wikipedia.org/wiki/பாலினக்_குறியீடு">பாலினக் குறியீடு</ref> (gender symbol) என்பது உயிரியலில் பால்பகுப்பைக் குறிக்கப் பயன்படும் கீறல் வடிவக் குறியீடாகும். முதலில் இவை கிரேக்க கடவுள்களான செவ்வாயையும் வெள்ளியையும் குறிக்கப் பயன்பட்டன. நவீன உயிரியலில் போர்த்தெய்வம் செவ்வயின் குறியீடான <hi rend="bold">♂️</hi> ஆணைக் குறிக்கவும் அழகுக்கடவுள் வெள்ளியின் குறியீடான <hi rend="bold">♀️</hi> பெண்ணைக் குறிக்கவும் பயன்படுகிறது. இதன் அடிப்படையில், <ref target="https://ta.wikipedia.org/wiki/உகவர்">உகவர்களைக்</ref> குறிக்க இரண்டு ஆண்களுக்கான குறியீடுகளை இணைத்தும் (<hi rend="bold">⚣</hi>) <ref target="https://ta.wikipedia.org/wiki/அகனள்">அகனள்களைக்</ref> குறிக்க இரண்டு பெண்களைகான குறியீடுகளை இணைத்தும் (<hi rend="bold">⚢</hi>) பயன்படுத்தப் படுகிறது.</p>
<figure><caption><ref target="https://ta.wikipedia.org/wiki/அகனள்">அகனள்</ref> மற்றும் <ref target="https://ta.wikipedia.org/wiki/உகவர்">உகவர்</ref> குறியீடுகள்</caption></figure>
<p>ஆண்களுக்கான குறியீடையும் (♂️) பெண்களுக்கான குறியீடையும் (♀️) இணைத்த குறியீடு (<hi rend="bold">⚧</hi>) திருநர்களுக்கானதாக அறியப்படுகிறது.</p>
<figure><caption>திருநர் குறியீடு</caption></figure>
ஏஸ் சீட்டு
<p>பாலீர்ப்பு இல்லாதவர்களுக்கான ஆங்கிலச் சொல்லான Asexual என்பதைப் போல் ஒலிப்பதால், ஏஸ் சீட்டு சிலசமயங்களில் பாலீர்ப்பற்றவர்களைக் குறிக்கப் பயன்படுகிறது.</p>
லாம்டா
<p>கிரேக்க எழுத்தான <ref target="https://ta.wikipedia.org/wiki/லாம்டா">லாம்டா</ref> <ref target="https://ta.wikipedia.org/wiki/உகவர்">உகவர்</ref> <ref target="https://ta.wikipedia.org/wiki/அகனள்">அகனள்</ref> உரிமைகளைக் குறிக்கப் பயன்படுகிறது. இச்சின்னத்தின் குறியீட்டுத் தன்மை இயற்பியலிலும் வேதியலிலும் லாம்டா ஆற்றலின் முழுமையான பரிமாற்றத்தைக் குறிக்கப் பயன்படுவதில் இருந்து வந்தது.<ref target="https://ta.wikipedia.org/wiki/முதற்_பக்கம்#cite_note-Rapp_alliance-12">[12]</ref></p>
</text></body></html>