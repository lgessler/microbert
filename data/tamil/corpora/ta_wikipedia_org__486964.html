<html><body><text id="wikipedia_ta_wikipedia_org__486964.html" ns="0" revid="2973999" sourceurl="https://ta.wikipedia.org/wiki/%E0%AE%95%E0%AE%BE%E0%AE%AE%E0%AE%BF%E0%AE%A9%E0%AE%BF_%E0%AE%A8%E0%AE%BF%E0%AE%B0%E0%AF%8D%E0%AE%AE%E0%AE%B2%E0%AE%BE_%E0%AE%AE%E0%AF%86%E0%AE%A3%E0%AF%8D%E0%AE%9F%E0%AE%BF%E0%AE%9A%E0%AF%81" title="காமினி நிர்மலா மெண்டிசு" type="wikipedia">காமினி நிர்மலா மெண்டிசு<p><hi rend="bold">காமினி நிர்மலா மெண்டிசு</hi> <hi rend="italic">(Kamini Nirmala Mendis)</hi> என்பவர் <ref target="https://ta.wikipedia.org/wiki/கொழும்புப்_பல்கலைக்கழகம்">கொழும்பு பல்கலைக்கழகத்திலிருந்து</ref> ஓய்வு பெற்ற <ref target="https://ta.wikipedia.org/wiki/இலங்கை">இலங்கையைச்</ref> சேர்ந்த பேராசிரியர் மற்றும் <ref target="https://ta.wikipedia.org/wiki/உலக_சுகாதார_அமைப்பு">உலக சுகாதார அமைப்பின்</ref> முன்னாள் மலேரியா நிபுணர் ஆவார்.</p>
கல்வி
<p><ref target="https://ta.wikipedia.org/wiki/கொழும்பு">கொழும்புவிலுள்ள</ref> <ref target="https://ta.wikipedia.org/wiki/விசாக்கா_வித்தியாலயம்">விசாக்கா வித்யாலயா</ref> பள்ளியில் மெண்டிசு கல்வி பயின்றார். <ref target="https://ta.wikipedia.org/wiki/முதற்_பக்கம்#cite_note-1">[1]</ref> 1972 ஆம் ஆண்டு மருத்துவம் படிப்பதற்காக இவர் <ref target="https://ta.wikipedia.org/wiki/இலங்கைப்_பல்கலைக்கழகம்">இலங்கைப் பல்கலைக்கழகத்திற்குச்</ref> சென்றார்.  பின்னர் 1980 ஆம் ஆண்டு முனைவர் பட்டத்திற்காக இங்கிலாந்திலுள்ள <ref target="https://ta.wikipedia.org/wiki/இலண்டன்_பல்கலைக்கழகம்">இலண்டன் பல்கலைக்கழகத்திற்குச்</ref> சென்றார். <ref target="https://ta.wikipedia.org/wiki/முதற்_பக்கம்#cite_note-:0-2">[2]</ref> நுண்ணுயிரியியலில் தன்னுடைய முதுநிலை கல்விக்காகவும் உரிய பயிற்சியை முடிக்கவும்  தற்போது கொழும்பு பல்கலைக் கழகமாகப் பிரிக்கப்பட்டுள்ள தாயக கல்வி நிலையத்திற்குத்  1989 ஆம் ஆண்டு  மீண்டும்  இவர் திரும்பினார்.   </p>
தொழில்
<p>1983 ஆம் ஆண்டு சிறந்த குடிமக்களுக்கான தேசிய குடியரசு தலைவர் விருது 1983 ஆம் ஆண்டு காமினி நிர்மலா மெண்டிசுக்கு வழங்கப்பட்டது. 1988 ஆம் ஆண்டு மெண்டிசு <ref target="https://ta.wikipedia.org/wiki/கொழும்புப்_பல்கலைக்கழகம்">கொழும்பு பல்கலைக்கழகத்தின்</ref> ஒட்டுண்ணித் துறையில் மலேரியா ஆராய்ச்சிப் பிரிவை நிறுவினார். இப்பிரிவுக்கு தலைமைப் பொறுப்பேற்று 17 ஆண்டுகள் வழிநடத்தினார். <ref target="https://ta.wikipedia.org/wiki/முதற்_பக்கம்#cite_note-:0-2">[2]</ref><ref target="https://ta.wikipedia.org/wiki/முதற்_பக்கம்#cite_note-3">[3]</ref><ref target="https://ta.wikipedia.org/wiki/முதற்_பக்கம்#cite_note-4">[4]</ref> 1991 ஆம் ஆண்டு மெண்டிசுக்கு வெப்பமண்டல மருந்து மற்றும் சுகாதாரத்திற்கான இராயல் கழகத்தின் சால்மர் பதக்கம் வழங்கப்பட்டது.  இதேபோல  வெப்பமண்டல மருந்து மற்றும் சுகாதாரத்திற்கான அமெரிக்க சங்கத்தின் பெய்லி கே ஆசுபோர்டு பதக்கமும் இவருக்கு வழங்கப்பட்டது. <ref target="https://ta.wikipedia.org/wiki/முதற்_பக்கம்#cite_note-:0-2">[2]</ref><ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
<p>1993 ஆம் ஆண்டு மெண்டிசு மற்றும் தையான் விர்து ஆய்வகங்கள் பிளாசுமோடியம் காலினேசியத்தின் புதிய டி.என்.ஏ வரிசையை மலேரியா செல்லுக்குள் செருகும்  புதிய முறையின் வெற்றிகரமான பயன்பாட்டை வெளியிட்டன. <ref target="https://ta.wikipedia.org/wiki/முதற்_பக்கம்#cite_note-6">[6]</ref> 
உலக சுகாதார அமைப்பின் கொள்கை ஆலோசனைக் குழுவில் மெண்டிசு தர்ஒது உறுப்பினராக உள்ளார். <ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
மேற்கோள்கள்




<p>‎</p></text></body></html>