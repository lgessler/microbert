<html><body><text id="wikipedia_ta_wikipedia_org__329611.html" ns="0" revid="2480729" sourceurl="https://ta.wikipedia.org/wiki/%E0%AE%95%E0%AF%8B_%E0%AE%86%E0%AE%B0%E0%AF%8D_%E0%AE%8E%E0%AE%9A%E0%AF%8D_-_1_(%E0%AE%A8%E0%AF%86%E0%AE%B2%E0%AF%8D)" title="கோ ஆர் எச் - 1 (நெல்)" type="wikipedia">கோ ஆர் எச் - 1 (நெல்)
<p><hi rend="bold">கோ ஆர் எச் 1</hi> (<hi rend="italic">CORH 1</hi>) அல்லது <hi rend="bold">எம். ஜி. ஆர் கோ ஆர் எச் 1</hi> (<hi rend="italic">M. G. R CORH 1</hi>) என அடையாளப் படுத்தப்பட்ட இது; வீரியம் மிகுந்த ஒட்டு <ref target="https://ta.wikipedia.org/wiki/நெல்">நெல்</ref> வகையாகும். ஐ. ஆர். 62829 ஏ (<hi rend="italic">IR62829 A</hi>) என்ற ஆண் <ref target="https://ta.wikipedia.org/wiki/மலட்டுத்தன்மை">மலட்டுத்தன்மை</ref> கொண்ட பெண் இரகத்தையும், ஐ. ஆர். 10198-66-2 (<hi rend="italic">IR10198-66-2 R</hi>) என்ற ஆண் இரகத்தையும் இயற்கை முறையில் ஒட்ட சேர்த்து கிடைக்கப்பெறும் முதல் சந்ததி நெல் வகையான இது, ஒரு முறை பயிர் செய்த வீரிய ஒட்டு நெல்லிருந்து மறுபடியும் விதை எடுத்து விதைப்புக்குப் பயன்படுத்த முடியாதென்பது குறிப்பிடத்தக்கது.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
சாகுபடி
<p>ஒரு எக்டேருக்கு (<hi rend="italic">Hectare</hi>) சுமார் 6000 கிலோ (<hi rend="italic">6.08(T/Ha</hi>) வரை மகசூலாக கிடைக்கக்கூடிய கோ ஆர் எச் 1, 110 - 115 நாட்களில் அறுவடைக்கு தயாராகும் குறுகியகால நெல் வகையாகும்.<ref target="https://ta.wikipedia.org/wiki/முதற்_பக்கம்#cite_note-2">[2]</ref> நடுத்தர சன்ன இரக தானிய அமைப்புடைய இதன் நெற்பயிர், நடுத்தர குட்டைப்பயிராகும்.<ref target="https://ta.wikipedia.org/wiki/முதற்_பக்கம்#cite_note-agri-3">[3]</ref></p>
சிறப்பு
<p><ref target="https://ta.wikipedia.org/wiki/தமிழ்நாடு_வேளாண்மைப்_பல்கலைக்கழகம்">தமிழ்நாடு வேளாண்மைப் பல்கலைக்கழகத்தால்</ref> <ref target="https://ta.wikipedia.org/wiki/1994">1994</ref> ஆம் ஆண்டு கண்டறிந்து வெளியிடப்பட்ட,<ref target="https://ta.wikipedia.org/wiki/முதற்_பக்கம்#cite_note-4">[4]</ref> வெண்ணிற அரிசியை வழங்கும் இந்த நெற்பயிர், இலை உறை கருகல், பழுப்பு இலை புள்ளி நோய், புகையான் (<hi rend="italic">fulgiorid</hi>), பச்சை தத்துப்பூச்சி, துங்ரோ நச்சுநிரல் (<hi rend="italic">Tungro Virus</hi>) போன்றவைகளை எதிர்க்கும் திறன் கொண்டது.<ref target="https://ta.wikipedia.org/wiki/முதற்_பக்கம்#cite_note-agri-3">[3]</ref></p>
இவற்றையும் காண்க
<list type="unordered"><item><ref target="https://ta.wikipedia.org/wiki/கோ_ஆர்_எச்_-_2_(நெல்)">கோ ஆர் எச் - 2 (நெல்)</ref></item>
<item><ref target="https://ta.wikipedia.org/wiki/கோ_ஆர்_எச்_-_3_(நெல்)">கோ ஆர் எச் - 3 (நெல்)</ref></item>
<item><ref target="https://ta.wikipedia.org/wiki/கோ_ஆர்_எச்_-_4_(நெல்)">கோ ஆர் எச் - 4 (நெல்)</ref></item></list>
புற இணைப்புகள்
<list type="unordered"><item><ref target="http://agritech.tnau.ac.in/ta/expert_system/paddy/Images/Images/CORH-1.jpg">கோ ஆர் எச் - 1 நெல் விளைச்சல்</ref></item>
<item><ref target="http://agritech.tnau.ac.in/ta/expert_system/paddy/TNvarieties.html">தமிழ்நாட்டின் நெல் இரகங்கள்</ref></item></list>
</text></body></html>