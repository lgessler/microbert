<html><body><text id="wikipedia_ta_wikipedia_org__541942.html" ns="0" revid="3388866" sourceurl="https://ta.wikipedia.org/wiki/%E0%AE%85%E0%AE%B2%E0%AF%86%E0%AE%95%E0%AF%8D%E0%AE%9A%E0%AE%BE%E0%AE%A3%E0%AF%8D%E0%AE%9F%E0%AE%B0%E0%AF%8D_%E0%AE%95%E0%AF%8B%E0%AE%9A%E0%AE%BF%E0%AE%AA%E0%AE%BE" title="அலெக்சாண்டர் கோசிபா" type="wikipedia">அலெக்சாண்டர் கோசிபா
<p><hi rend="bold">அலெக்சாண்டர் கோசிபா</hi> (<hi rend="italic">Aleksander Kosiba</hi>) <ref target="https://ta.wikipedia.org/wiki/போலந்து">போலந்து</ref> நாட்டைச் சேர்ந்த ஒரு <ref target="https://ta.wikipedia.org/wiki/புவியியல்">புவியியல்</ref> வல்லுநர் ஆவார். அந்நாட்டின் கோர்லைசு மாகாணத்திலுள்ள இலிபசா கிராமத்தில் 1901 ஆம் ஆண்டு சனவரி மாதம் 18 ஆம் தேதியன்று  இவர் பிறந்தார். புவி இயற்பியலாளர், பனியாற்றியியல் அறிஞர், காலநிலை வல்லுநர் என பன்முகங்களுடன் கோசிபா இயங்கினார். </p>
<p>இலிவிவ் பல்கலைக்கழகம் என்றழைக்கப்படும் இயான் காசிமியர்சு பல்கலைக்கழகத்தில் கோசிபா  இளங்கலை மூன்றாம் நிலை படிப்புகளை முடித்தார். </p>
<p><ref target="https://ta.wikipedia.org/wiki/நார்வே">நார்வே</ref> நாட்டின் புவியியல் சங்கத்தில் கோசிபா ஒரு கெளரவ உறுப்பினராக இருந்தார். 1934 ஆம் ஆண்டில்  <ref target="https://ta.wikipedia.org/wiki/டென்மார்க்கு">டென்மார்க்கு</ref> நாட்டின் <ref target="https://ta.wikipedia.org/wiki/கிரீன்லாந்து">கிரீன்லாந்து</ref> பயணக்குழுவில் கோசிபா ஈடுபட்டார்.<ref target="https://ta.wikipedia.org/wiki/முதற்_பக்கம்#cite_note-Zachodni1977-1">[1]</ref> அங்கு இவர் மே முதல் செப்டம்பர் வரை என ஐந்து மாதங்கள் பணிபுரிந்தார்.<ref target="https://ta.wikipedia.org/wiki/முதற்_பக்கம்#cite_note-2">[2]</ref>  1978 ஆம் ஆண்டில் கோசிபா தனது கடைசி அறிவியல் படைப்பான பனி, பனிப்பாறைகள் - பனிப்படலங்கள் என்ற நூலை வெளியிட்டார்.</p>
<p>போலந்து நாட்டின் விராத்சாஃப் நகரத்தில் 1981 ஆம் ஆண்டு செப்டம்பர் மாதம் 18 ஆம் தேதியன்று கோசிபா காலமானார்.</p>
</text></body></html>