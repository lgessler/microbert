<html><body><text id="wikipedia_ta_wikipedia_org__540413.html" ns="0" revid="3379461" sourceurl="https://ta.wikipedia.org/wiki/%E0%AE%9C%E0%AE%B5%E0%AF%8D%E0%AE%95%E0%AE%BE%E0%AE%B0%E0%AF%8D_%E0%AE%9A%E0%AE%AE%E0%AE%B8%E0%AF%8D%E0%AE%A4%E0%AE%BE%E0%AE%A9%E0%AE%AE%E0%AF%8D" title="ஜவ்கார் சமஸ்தானம்" type="wikipedia">ஜவ்கார் சமஸ்தானம்
<figure><caption>1855-ஆம் ஆண்டில் ஜவ்கார் சமஸ்தானத்தின் வரைபடம்</caption></figure>
<figure><caption><ref target="https://ta.wikipedia.org/wiki/பிரித்தானிய_இந்தியா">பிரித்தானிய இந்தியாவின்</ref> <ref target="https://ta.wikipedia.org/wiki/தி_இம்பீரியல்_கெசட்டியர்_ஆப்_இந்தியா">தி இம்பீரியல் கெசட்டியர் ஆப் இந்தியா</ref> வரைபடத்தில் ஜவ்கார் சமஸ்தானம்</caption></figure>
<p><hi rend="bold">ஜவ்கார் சமஸ்தானம்</hi> (<hi rend="bold">Jawhar State</hi>)<ref target="https://ta.wikipedia.org/wiki/முதற்_பக்கம்#cite_note-1">[1]</ref> <ref target="https://ta.wikipedia.org/wiki/இந்தியப்_பிரிவினை">1947 இந்திய விடுதலைக்கு</ref> முன்னர் <ref target="https://ta.wikipedia.org/wiki/பிரித்தானிய_இந்தியா">பிரித்தானிய இந்தியாவின்</ref> கீழிருந்த  562 <ref target="https://ta.wikipedia.org/wiki/மன்னர்_அரசு_(பிரித்தானிய_இந்தியா)">சுதேச சமஸ்தானங்களில்</ref> ஒன்றாகும். இது தற்கால <ref target="https://ta.wikipedia.org/wiki/மகாராட்டிரா">மகாராட்டிரா</ref> மாநிலத்தின் <ref target="https://ta.wikipedia.org/wiki/பால்கர்_மாவட்டம்">பால்கர் மாவட்டத்தின்</ref> <ref target="https://ta.wikipedia.org/wiki/ஜவ்ஹார்_தாலுகா">ஜவ்ஹார் தாலுகா</ref> பகுதிகளை கொண்டிருந்தது. 1901-ஆம் ஆண்டின் மக்கள் தொகை கணக்கெடுப்பின் படி,  ஜவ்கார் சமஸ்தானம் 1383 <ref target="https://ta.wikipedia.org/wiki/சதுர_மைல்">சதுர மைல்</ref> பரப்பளவும்<ref target="https://ta.wikipedia.org/wiki/முதற்_பக்கம்#cite_note-2">[2]</ref>, 50,538 <ref target="https://ta.wikipedia.org/wiki/மக்கள்_தொகை">மக்கள் தொகை</ref> கொண்டிருந்தது.  இதன்  ஆட்சியாளர்களுக்கு  <ref target="https://ta.wikipedia.org/wiki/பிரித்தானிய_இந்தியா">பிரித்தானிய இந்தியாவின்</ref> அரசு, <ref target="https://ta.wikipedia.org/wiki/வணக்கத்திற்குரிய_சுதேச_சமஸ்தானங்கள்_(பிரித்தானிய_இந்தியா)">9  துப்பாக்கிக் குண்டுகள் முழுங்கி மரியாதை</ref> செய்தனர். </p>
<p>இந்திய விடுதலைக்குப் பிறகு ஜவ்கார் சமஸ்தானம், <ref target="https://ta.wikipedia.org/wiki/பம்பாய்_மாகாணம்">பம்பாய் மாகாணத்தின்</ref> <ref target="https://ta.wikipedia.org/wiki/தானே_மாவட்டம்">தானே மாவட்டத்தில்</ref> இணைக்கப்பட்டது. பின்னர் 1 ஆகஸ்டு 2014 அன்று புதிதாக நிறுவப்பட்ட <ref target="https://ta.wikipedia.org/wiki/பால்கர்_மாவட்டம்">பால்கர் மாவட்டத்தின்</ref> <ref target="https://ta.wikipedia.org/wiki/ஜவ்ஹார்_தாலுகா">ஜவ்ஹார் தாலுகாவில்</ref> ஜவ்கார் சமஸ்தானப் பகுதிகள் இணைக்கப்பட்டது. </p>
வரலாறு
<figure><caption> ஜவ்கார் சமஸ்தானத்தின் இறுதி மகாராஜா யஷ்வந்த்ராவ் மார்த்தாண்ட ராவ் முக்னே</caption></figure>
<figure><caption>ஜவ்கார் சமஸ்தானத்தின் இறுதி மகாராணி பிரியம்வந்தே</caption></figure>
<p>1343-ஆம் ஆண்டில் <ref target="https://ta.wikipedia.org/wiki/கோலி_மக்கள்">கோலி இனத்தின்</ref> ஜெயதேவ் ராவ் ஜவ்கார் இராச்சியத்தை நிறுவினார்.<ref target="https://ta.wikipedia.org/wiki/முதற்_பக்கம்#cite_note-:0-3">[3]</ref>
1664-ஆம் ஆண்டு முதல் ஜவ்கார் இராச்சியம், <ref target="https://ta.wikipedia.org/wiki/மராத்தியப்_பேரரசு">மராத்தியப் பேரரசில்</ref> ஒரு சிற்றரசாக இருந்தது. <ref target="https://ta.wikipedia.org/wiki/மூன்றாம்_ஆங்கிலேய_மராத்தியப்_போர்">மூன்றாம் ஆங்கிலேய மராத்தியப் போருக்குப்</ref> பின்னர் ஜவ்கார் இராச்சிய மன்னர்கள், 1118-ஆம் ஆண்டில் <ref target="https://ta.wikipedia.org/wiki/பிரித்தானிய_இந்தியா">பிரித்தானிய இந்தியாவின்</ref> ஆட்சியாளர்கள் கொண்டுவந்த <ref target="https://ta.wikipedia.org/wiki/துணைப்படைத்_திட்டம்">துணைப்படைத் திட்டத்தை</ref> ஏற்று, பிரித்தானிய இந்தியாவிற்கு கீழ் ஆண்டுதோறும் ஆங்கிலேயர்களுக்கு <ref target="https://ta.wikipedia.org/wiki/திறை">திறை</ref> செலுத்தி <ref target="https://ta.wikipedia.org/wiki/மன்னர்_அரசு_(பிரித்தானிய_இந்தியா)">சுதேச சமஸ்தானமாக</ref> ஆட்சி செய்தனர். இது பிரித்தானிய இந்தியாவின் <ref target="https://ta.wikipedia.org/wiki/பம்பாய்_மாகாணம்">பம்பாய் மாகாணத்தின்</ref> தானே முகமையின்  கீழ்  செயல்பட்டது. ஜவ்கார் சமஸ்தான மன்னர்களுக்கு <ref target="https://ta.wikipedia.org/wiki/பிரித்தானிய_இந்தியா">பிரித்தானிய இந்தியா</ref> அரசு, <ref target="https://ta.wikipedia.org/wiki/வணக்கத்திற்குரிய_சுதேச_சமஸ்தானங்கள்_(பிரித்தானிய_இந்தியா)">9 துப்பாக்கிக் குண்டுகள் முழுங்கி மரியாதை</ref> செய்தனர். </p>
ஆட்சியாளர்கள்
<list type="unordered"><item>[1300–1337] ஜெயதேவ் முக்னே</item>
<item>[1337-1388] முதலாம் நெம்ஷா முக்னே</item>
<item>[1388–1429] பீமாராவ் முக்னே</item>
<item>[1429–1492] தேவ்ராவ்</item>
<item>[1492-1560] முதலாம் கிருஷ்ணாராவ்</item>
<item>[1560–1630] இரண்டாம் நெம்ஷா கிருஷ்ண ஷா</item>
<item>[1630-1678] விக்ரம் ஷா முக்னே</item>
<item>[1678-1694] முதலாம் பதாங் ஷா</item>
<item>[1694–1710] இரண்டாம் கிருஷ்ண ஷா</item>
<item>[1710–1742] இரண்டாம் விக்ரம் ஷா</item>
<item>[1742-1758] மூன்றாம் கிருஷ்ண ஷா</item>
<item>[1758-1798] இரண்டாம் பதாங் ஷா</item>
<item>[1798–1821] மூன்றாம் விக்ரம் ஷா</item>
<item>[1821 – சூன் 1865] மூன்றாம்  பதாங் ஷா</item>
<item>[29 சூன் 1865-சூலை 1865]  நான்காம் விக்ரம் ஷா</item>
<item>[சூலை 1865–1905] நான்காம் பதாங் ஷா</item>
<item>[1905 – 1917]கணபதி ராவ் முக்னே</item>
<item>[1917–10 டிசம்பர் 1927] மார்த்தாண்ட ராவ் முக்னே</item>
<item>[10 டிசம்பர் 1927–15 ஆகஸ்டு 1947] யஷ்வந்த் ராவ் மார்த்தாண்ட ராவ் முக்னே<ref target="https://ta.wikipedia.org/wiki/முதற்_பக்கம்#cite_note-4">[4]</ref><ref target="https://ta.wikipedia.org/wiki/முதற்_பக்கம்#cite_note-5">[5]</ref></item></list>
இதனையும் காண்க
<list type="unordered"><item><ref target="https://ta.wikipedia.org/wiki/ஜவ்ஹார்_தாலுகா">ஜவ்ஹார் தாலுகா</ref></item>
<item><ref target="https://ta.wikipedia.org/wiki/பால்கர்_மாவட்டம்">பால்கர் மாவட்டம்</ref></item>
<item><ref target="https://ta.wikipedia.org/wiki/மராட்டியப்_பேரரசு">மராட்டியப் பேரரசு</ref></item>
<item><ref target="https://ta.wikipedia.org/wiki/இரண்டாம்_ஆங்கிலேய_மராத்தியப்_போர்">இரண்டாம் ஆங்கிலேய மராத்தியப் போர்</ref> (1803–1805)</item>
<item><ref target="https://ta.wikipedia.org/wiki/துணைப்படைத்_திட்டம்">துணைப்படைத் திட்டம்</ref></item>
<item><ref target="https://ta.wikipedia.org/wiki/மன்னர்_அரசு_(பிரித்தானிய_இந்தியா)">சுதேச சமஸ்தானம்</ref></item>
<item><ref target="https://ta.wikipedia.org/wiki/இந்திய_மன்னராட்சி_அரசுகளின்_பட்டியல்">இந்திய மன்னராட்சி அரசுகளின் பட்டியல்</ref></item>
<item><ref target="https://ta.wikipedia.org/wiki/சுதேச_சமஸ்தானங்களின்_இணைப்பு_ஒப்பந்தம்">சுதேச சமஸ்தானங்களின் இணைப்பு ஒப்பந்தம்</ref></item>
<item><ref target="https://ta.wikipedia.org/wiki/வணக்கத்திற்குரிய_சுதேச_சமஸ்தானங்கள்_(பிரித்தானிய_இந்தியா)">பிரித்தானிய இந்தியாவின் வணக்கத்திற்குரிய சுதேச சமஸ்தானங்கள்</ref></item>
<item><ref target="https://ta.wikipedia.org/wiki/தி_இம்பீரியல்_கெசட்டியர்_ஆப்_இந்தியா">தி இம்பீரியல் கெசட்டியர் ஆப் இந்தியா</ref></item></list>
மேற்கோள்கள்

<list type="unordered"><item>Administration Report of Jowar State. 1873/4, 1876/77-1878/79, 1880/81-1884/5. IOR/V/10. India Office Records, British Library, St Pancras, London.</item>
<item>Administration Report of Jawhar State. 1889/90-1897/98, 1910/11-1928/29. IOR/V/10. India Office Records, British Library, St Pancras, London.</item>
<item>C.U. Aitchison. A Collection of Treaties, Engagements and Sanads Relating to India and Neighbouring Countries. Vol. VII Containing The Treaties, &amp;c., Relating to the Bombay Presidency. Part II-Kutch Agency, Cambay, Surat Agency, Jauhar, Janjira, Satara Jagirdars, Kolhapur and Southern Maratha Country Agency, Sawantwari Savanur Nasik Agency, Sind and Lapsed States. Revised and continued up to 1 June 1906 By the Authority of the Foreign Department. Superintendent Government Printing, India. Calcutta, 1909.</item>
<item>Gazetteer of the Bombay Presidency. Thana District. Parts I and II. Superintendent of Government Printing, Bombay, 1882.</item>
<item>The Indian &amp; Pakistan Year Book &amp; Who's Who 1948. The Times of India Press, Bombay, 1948.</item>
<item>Report on the Annual Administration of the Jawhar State. 1929/30-1944/45. IOR/V/10. India Office Records, British Library, St Pancras, London.</item>
<item>List of Ruling Princes and Chiefs in Political Relations with the Government of Bombay and their Leading Officials, Nobles and Personages. Government of India Central Publication Branch, Calcutta, 1931.</item>
<item>Saville Marriott and R.H. Showell, "Rough Notes Connected with the petty Estate of Jowar, in the Tanna Collectorate".</item>
<item>Selections from the Records of the Bombay Government. No. XXVI - New Series, Political Department, Government of Bombay, 1856. H.H. Raja Yeshwantrao (Maharaja of Jawhar). Jayaba. T&amp;A Constable Ltd for H.H. The Maharaja of Jawhar, Edinburgh, 1970.</item></list>
</text></body></html>