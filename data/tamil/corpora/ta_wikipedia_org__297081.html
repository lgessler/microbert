<html><body><text id="wikipedia_ta_wikipedia_org__297081.html" ns="0" revid="3205471" sourceurl="https://ta.wikipedia.org/wiki/%E0%AE%86%E0%AE%B1%E0%AE%BE%E0%AE%A4%E0%AF%81_%E0%AE%9A%E0%AE%BF%E0%AE%A9%E0%AE%AE%E0%AF%8D" title="ஆறாது சினம்" type="wikipedia">ஆறாது சினம்
<p><hi rend="italic"><hi rend="bold">ஆறாது சினம்</hi></hi>, ஶ்ரீ தேனான்டாள் பிலிம்ஸ் தயாரித்து <ref target="https://ta.wikipedia.org/wiki/அறிவழகன்_வெங்கடாசலம்">அறிவழகன்</ref> எழுதி, இயக்கியக் குற்றம்-பரபரப்புத் தமிழ்த் திரைப்படமாகும். ஜீது ஜோசப்பின் <ref target="https://ta.wikipedia.org/wiki/மெமோரிஸ்_(2013_திரைப்படம்)">மெமரீஸ் (2013)</ref> என்னும் மலையாளப் படத்தின் மறுவுருவாக்கத்தில் <ref target="https://ta.wikipedia.org/wiki/அருள்நிதி">அருள்நிதி</ref>, <ref target="https://ta.wikipedia.org/wiki/ஐஸ்வர்யா_ராஜேஷ்">ஐஸ்வர்யா ராஜேஷ்</ref>, <ref target="https://ta.wikipedia.org/wiki/ஐஸ்வர்யா_தத்தா">ஐஸ்வர்யா தத்தா</ref> ஆகியோர் முன்னனி கதாப்பாத்திரத்தில் நடித்துள்ளனர்.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
நடிப்பு
<list type="unordered"><item>அருள்நிதி (அரவிந்த்)</item>
<item><ref target="https://ta.wikipedia.org/wiki/ஐஸ்வர்யா_ராஜேஷ்">ஐஸ்வர்யா ராஜேஷ்</ref> (மியா)</item>
<item><ref target="https://ta.wikipedia.org/wiki/ஐஸ்வர்யா_தத்தா">ஐஸ்வர்யா தத்தா</ref> (வர்சா)</item>
<item><ref target="https://ta.wikipedia.org/wiki/ராதாரவி">ராதாரவி</ref> (மாவட்ட காவல்துறை அதிகாரி)</item>
<item>அனுப்பமக் குமார் (சந்தோஷின் அண்ணன்)</item>
<item>கௌரவ் நாராயணன் (பீட்டர்/சந்தோஷ்)</item>
<item>துளசி (அரவிந்தின் அம்மா)</item>
<item>ஆர். என். ஆர். மனோகர் (அமைச்சர்)</item>
<item>ரோபோ சங்கர்</item>
<item>சார்லி</item>
<item>ரமேஷ் திலக் (மகிழுந்து ஓட்டுபவர்)</item>
<item>ஆதிரா</item>
<item>தீரத் ரத்தினம் (மாட்டுத்தாவணி சேகர்)</item></list>
கதைக்களம்
<p>குடும்பத்தை இழந்த வேதனையால் குடிநோயாளியாக மாறிவிட்டவர் முன்னாள் காவல்துறை அதிகாரியான அரவிந்த் (<ref target="https://ta.wikipedia.org/wiki/அருள்நிதி">அருள்நிதி</ref>). ஒரு தொடர் கொலை வழக்கைப் புலனாய்வு செய்யும் பொறுப்பை அவரிடம் ஒப்படைக்கிறார் மாவட்ட காவல்துறை அதிகாரி <ref target="https://ta.wikipedia.org/wiki/ராதாரவி">ராதாரவி</ref>. அமைச்சரின் எதிர்ப்பையும் மீறி ஒரு குடிகாரரிடம் ஏன் அந்த வழக்கை ஒப்படைத்தார்? கொலைகாரனை அருள்நிதி எப்படிக் கண்டுபிடிக்கிறார்? இந்தக் கொலை வழக்கு அவரது வாழ்க்கையில் மாற்றத்தை ஏற்படுத்தியதா, இல்லையா என்பதுதான் ஆறாது சினம் படத்தின் கதை.</p>
வெளியீடு
<p>'தி இந்து' ஊடகத்தில் இப்படத்திற்கு 5ற்கு 3 எனத் தரமதிப்பீடு செய்யப்பட்டுள்ளது. 'நீளமான என்கவுன்ட்டர் காட்சி எரிச்சலை ஏற்படுத்தினாலும் அடுத்து வரும் காட்சிகளில் நிமிர்ந்து உட்கார வைக்கிறார் இயக்குநர் அறிவழகன்', 'இதுபோன்ற குறைகளை மீறி, அனைத்துத் தரப்பினருக்குமான த்ரில்லர் படமாக ஈர்க்கிறது ஆறாது சினம்' போன்றவை முக்கிய விமர்சனங்கள்.</p>
</text></body></html>