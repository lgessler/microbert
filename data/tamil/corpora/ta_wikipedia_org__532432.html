<html><body><text id="wikipedia_ta_wikipedia_org__532432.html" ns="0" revid="3301407" sourceurl="https://ta.wikipedia.org/wiki/%E0%AE%AE%E0%AE%BE%E0%AE%B5%E0%AE%B2%E0%AE%BF_%E0%AE%B5%E0%AE%BE%E0%AE%A3%E0%AE%A9%E0%AF%8D" title="மாவலி வாணன்" type="wikipedia">மாவலி வாணன்<p><ref target="https://ta.wikipedia.org/wiki/காளமேகப்_புலவர்">காளமேகப் புலவர்</ref> தம் பாடல் ஒன்றில் மாவலி வாணனை வசை பாடியுள்ளார். </p>
<p>மாவலி வாணா! மதுரைச் சொக்கன் வாதவூரார்க்கு அளித்த பொய்க்குதிரை (நரி பரி ஆகிய குதிரை)ப்  படை கொண்டவன் நீ. அவை சண்டைக்குச் செல்லுமா? நீ கையை அம்பாகக் கொண்டு உயிரினங்களைக் கொன்று தின்னும் கரும்புறத்தார்க்கு அரணாக விளங்கும் அரசன் என்று அப்பாடலில் அவர் அவனைக் குறிப்பிட்டுள்ளார். <ref target="https://ta.wikipedia.org/wiki/முதற்_பக்கம்#cite_note-1">[1]</ref> <ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
மாவலி வாணன்
<p>இந்த மாவலி வாணன் யார் என்பதை ஔவை துரைசாமிப் பிள்ளை இப் பாடலுக்கு எழுதிய <ref target="http://www.tamilvu.org/library/nationalized/pdf/44-avvai_durasami_pillai/tamilnavalarsaridaiduraisame.pdf">உரையில் குறிப்பிட்டுள்ளார்</ref>.  <ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
<p>காலமேனார் காலத்தில் மதுரை நாட்டில் சிறப்புற்று விளங்கியவன் மாவலி வாணராயன். தந்தை "திருமாலிருஞ்சோலைமலை நின்றான் மாவலி வாணாதராயன்". அவன் மகன் "சுந்தரத் தோளுடையான் மாவலி வாணாதராயன்" மற்றும் அவன் வழியினர். இவர்களில் ஒருவனையே காளமேகப் புலவர் பாடுகிறார் என்பது அவரது உரைக் குறிப்பு.</p>
குடும்மியான்மலைக் கல்வெட்டு
<p>இந்தக் கல்வெட்டு மாவலி வாணனின் கருடக் கொடியை வியந்து போற்றுகிறது. <ref target="https://ta.wikipedia.org/wiki/முதற்_பக்கம்#cite_note-4">[4]</ref> <ref target="https://ta.wikipedia.org/wiki/முதற்_பக்கம்#cite_note-5">[5]</ref> மற்றொன்று அவன் தம்பி வடுகரை வென்ற செய்தியைக் குறிப்பிடுகிறது. <ref target="https://ta.wikipedia.org/wiki/முதற்_பக்கம்#cite_note-6">[6]</ref> <ref target="https://ta.wikipedia.org/wiki/முதற்_பக்கம்#cite_note-7">[7]</ref> இன்னொரு கல்வெட்டு தென்னவனை வென்ற செய்தியைக் குறிப்பிடுகிறது. <ref target="https://ta.wikipedia.org/wiki/முதற்_பக்கம்#cite_note-8">[8]</ref> <ref target="https://ta.wikipedia.org/wiki/முதற்_பக்கம்#cite_note-9">[9]</ref> பாண்டியனைத் தோல்வியுறச் செய்ததால் காளமேகப் புலவர் இவன்மீது வசை பாடினார் போலும்.</p>
</text></body></html>