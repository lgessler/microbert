<html><body><text id="wikipedia_ta_wikipedia_org__244977.html" ns="0" revid="2589357" sourceurl="https://ta.wikipedia.org/wiki/%E0%AE%89%E0%AE%B1%E0%AF%8D%E0%AE%9A%E0%AE%B5%E0%AE%B0%E0%AF%8D" title="உற்சவர்" type="wikipedia">உற்சவர்
<p><hi rend="bold">உற்சவர்</hi> என்பது இந்துக் கோவில்களில் உற்சவம் எனப்படும் விழாக் காலங்களில் கோவிலையோ அல்லது கோவிலுக்கு அருகிலுள்ள வீதிகளையோ வலம் வருவதற்காகத் தயாரிக்கப்பட்ட அந்தந்தக் கோயில்களின் இறைவனின் உலோகச் சிலையாகும். பொதுவாக உற்சவர் சிலைகள் <ref target="https://ta.wikipedia.org/wiki/செம்பு">செம்பு</ref>, <ref target="https://ta.wikipedia.org/wiki/ஐம்பொன்">ஐம்பொன்</ref> அல்லது <ref target="https://ta.wikipedia.org/wiki/தங்கம்">தங்கத்தில்</ref> செய்யப்படுகின்றன.</p>
உற்சவ மண்டபம்
<p>பெரிய கோவில்களில் உற்சவருக்கென தனி மண்டபம் அமைத்து அதில் உற்சவரை வைத்திருக்கின்றார்கள். அம்மண்டபம் <ref target="https://ta.wikipedia.org/wiki/உற்சவ_மண்டபம்">உற்சவ மண்டபம்</ref> என்று அழைக்கப்படுகிறது. தனித்த மண்டபம் இல்லாத கோவில்களில் உற்சவர் சிலை மூலவருக்கு அருகிலேயே வைக்கப்படுகிறது.</p>
சிறப்பு
<p>சில கோவில்களில் மூலவருக்கு அபிசேகங்கள் செய்ய இயலாத நிலையில் உற்சவருக்கு மட்டுமே அபிசேகங்கள் செய்யப்படுகின்றன. உதாரணமாக சமயபுரம் மாரியம்மன் கோவிலில் மூலவர் புற்று மண்ணால் ஆனவர் என்பதால், உற்சவருக்கே அபிசேகங்கள் செய்யப்படுகின்றன.</p>
<p>உற்சவரை மூலவருக்குப் பிரதிநிதியாக விழாக்களில் கொண்டாடுகிறார்கள். சில கோவில்களில் ஒன்றுக்கும் மேற்பட்ட உற்சவர் சிலைகள் உள்ளன. உற்சவ வேளைகளில் மூலவரை விட உற்சவருக்கே சக்தி இருப்பதாகக் கூறப்படுகிறது. <ref target="https://ta.wikipedia.org/wiki/முதற்_பக்கம்#cite_note-1">[1]</ref>  சில கோயில்களில் <ref target="https://ta.wikipedia.org/wiki/மூலவர்">மூலவரே</ref> உற்சவராகவும் இருப்பார். இந்த மூலவரையே விழாக்காலங்களில் உற்சவராகவும் எடுத்துச் செல்வர். இந்த விக்ரகமானது சகட விக்கிரகம் என்று அழைக்கப்படும். <ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
இவற்றையும் காண்க
<list type="unordered"><item><ref target="https://ta.wikipedia.org/wiki/உற்சவ_மண்டபம்">உற்சவ மண்டபம்</ref></item>
<item><ref target="https://ta.wikipedia.org/wiki/ஆயிரம்_கால்_மண்டபம்">ஆயிரம் கால் மண்டபம்</ref></item>
<item><ref target="https://ta.wikipedia.org/wiki/வாகனங்கள்">வாகனங்கள்</ref></item>
<item><ref target="https://ta.wikipedia.org/wiki/வாகன_மண்டபம்">வாகன மண்டபம்</ref></item>
<item><ref target="https://ta.wikipedia.org/wiki/திருவிழா">திருவிழா</ref></item>
<item><ref target="https://ta.wikipedia.org/wiki/ஊர்வலம்">ஊர்வலம்</ref></item></list>
</text></body></html>