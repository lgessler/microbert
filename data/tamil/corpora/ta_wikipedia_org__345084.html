<html><body><text id="wikipedia_ta_wikipedia_org__345084.html" ns="0" revid="3233040" sourceurl="https://ta.wikipedia.org/wiki/%E0%AE%86%E0%AE%B0%E0%AE%B2%E0%AF%8D%E0%AE%B5%E0%AE%BE%E0%AE%AF%E0%AF%8D%E0%AE%AE%E0%AF%8A%E0%AE%B4%E0%AE%BF_%E0%AE%AE%E0%AF%80%E0%AE%A9%E0%AE%BE%E0%AE%9F%E0%AF%8D%E0%AE%9A%E0%AE%BF_%E0%AE%85%E0%AE%AE%E0%AF%8D%E0%AE%AE%E0%AE%A9%E0%AF%8D_%E0%AE%A4%E0%AE%BF%E0%AE%B0%E0%AF%81%E0%AE%95%E0%AF%8D%E0%AE%95%E0%AF%8B%E0%AE%B5%E0%AE%BF%E0%AE%B2%E0%AF%8D" title="ஆரல்வாய்மொழி மீனாட்சி அம்மன் திருக்கோவில்" type="wikipedia">ஆரல்வாய்மொழி மீனாட்சி அம்மன் திருக்கோவில்<p><hi rend="bold">ஆரல்வாய்மொழி மீனாட்சி அம்மன் திருக்கோவில்</hi> <ref target="https://ta.wikipedia.org/wiki/தமிழ்நாடு">தமிழ்நாட்டில்</ref> கன்னியாகுமரி மாவட்டத்தில் உள்ள கோயிலாகும்.</p>
அமைவிடம்
<p>இக்கோயில்  <ref target="https://ta.wikipedia.org/wiki/மதுரை">மதுரைக்கு</ref> அடுத்தபடியாக கருதப்படுகின்ற இக்கோவில் <ref target="https://ta.wikipedia.org/wiki/கன்னியாகுமரி">கன்னியாகுமரி</ref> மாவட்டத்தில் ஆரல்வாய்மொழி என்னும் ஊரில் வடக்கூர்ப் பகுதியில் அமைந்துள்ளது. இக்கோயிலின் நிர்வாகம் <ref target="https://ta.wikipedia.org/wiki/இந்து_சமய_அறநிலையத்_துறை">தமிழ்நாடு திருக்கோவில்கள் அறநிலையத்துறையினரால்</ref> நடத்தப்படுகிறது.</p>
மூலவர்
<p>மூலவராக பரகோடி கண்டன் சாஸ்தா உள்ளார். கோவிலின் தலபுராணத்தில் சாஸ்தாவைப் பற்றியும், மீனாட்சியம்மனைப் பற்றியும் கூறப்பட்டுள்ளன. தல புராணத்தில் மூல தெய்வமான சாஸ்தா சுயம்புவாக உருவானவர் என்று கூறப்பட்டுள்ளது. முன்னொரு காலத்தில் இப்பகுதியில் தொண்டைமான் பரவர்கள் என்னும் சமூகத்தினர் வாழ்ந்து வந்ததாகவும், அவர்கள் வேட்டைக்குச் சென்றபோது செடிக்குள் ஓடி ஒளிந்த முயலை வேட்டையாடும் நோக்கில் வேலால் குத்தியபோது ரத்தம் வந்ததாகவும், செடிகளை விலக்கி முயலை எடுக்க முயற்சித்தபோது அங்கே ஒரு மூர்த்தியின் அடையாளத்தை கண்டதாகவும் கூறப்படுகிறது. முதலில் சாஸ்தாவை அவர்கள் கண்டதால் அவருக்கு பரகோடி கண்டன் சாஸ்தா என்று பெயரிட்டு அழைக்க ஆரம்பித்துள்ளனர்.<ref target="https://ta.wikipedia.org/wiki/முதற்_பக்கம்#cite_note-dinakaran-1">[1]</ref></p>
பூசைகள்
<p>கோயிலில் காலை 5.00 மணிக்கு நடை திறப்பு, 6.30 மணிக்கு <ref target="https://ta.wikipedia.org/wiki/உஷ_பூஜை">உஷ பூஜை</ref>, 9.05 மணிக்கு <ref target="https://ta.wikipedia.org/wiki/காலசுத்தி_பூஜை">காலசுத்தி பூஜை</ref>, 10.30 மணிக்கு <ref target="https://ta.wikipedia.org/wiki/உச்சகால_பூஜை">உச்சகால பூஜை</ref>. 11.00  மணிக்கு நடை சாத்துதல், மாலை 5.00 மணிக்கு நடை திறப்பு, 6.30 மணிக்கு <ref target="https://ta.wikipedia.org/wiki/சாயரட்சை_தீபாராதனை">சாயரட்சை தீபாராதனை</ref>, 7.45 மணிக்கு <ref target="https://ta.wikipedia.org/wiki/அர்த்தசாம_பூஜை">அர்த்தசாம பூஜை</ref>, 8.00 மணிக்கு <ref target="https://ta.wikipedia.org/wiki/அத்தாழ_பூஜை">அத்தாழ பூஜை</ref>, 8.30 கோயில் நடை சாத்துதல் என்ற நிலையில் தினமும் நடைபெறுகிறது.<ref target="https://ta.wikipedia.org/wiki/முதற்_பக்கம்#cite_note-dinakaran-1">[1]</ref></p>
விழாக்கள்
<p>இந்தக் கோவிலில் பங்குனி மாதம் 10 நாட்கள் திருவிழாவும், சித்திரை மாதம் 4 நாட்கள் <ref target="https://ta.wikipedia.org/wiki/திருக்கல்யாணம்">திருக்கல்யாண</ref> விழாவும், <ref target="https://ta.wikipedia.org/wiki/தம்புரான்_கொடை_விழா">தம்புரான் கொடை விழா</ref> என மூன்று முக்கிய விழாக்கள் நடக்கிறது.<ref target="https://ta.wikipedia.org/wiki/முதற்_பக்கம்#cite_note-dinakaran-1">[1]</ref> இவ்விழாக்களில் அருகாமையிலுள்ள  ஊர்களிலிருந்து மக்கள் கலந்து கொள்கின்றனர்.</p>


வெளியிணைப்புகள்
<list type="unordered"><item><ref target="http://www.dailythanthi.com/Others/Devotional/2016/03/17031658/Mar-festival-began-with-the-hoisting-of-a-flag-in.vpf">ஆரல்வாய்மொழி மீனாட்சி சுந்தரேஸ்வரர் கோவிலில் பங்குனி திருவிழா கொடியேற்றத்துடன் தொடங்கியது, தினத்தந்தி, 17 மார்ச் 2016</ref></item>
<item><ref target="http://www.dailythanthi.com/News/Districts/2016/03/26011502/Aralvaymoli--Meenakshi-Sundareswarar-TempleMar-Festival.vpf">ஆரல்வாய்மொழி மீனாட்சி சுந்தரேஸ்வரர் கோவில் பங்குனி திருவிழா ‘தம்புரான் விளையாட்டு’ திரளான பக்தர்கள் பங்கேற்பு, தினத்தந்தி, 26 மார்ச் 2016</ref></item>
<item><ref target="http://onetune.in/god-3/ஆரல்வாய்மொழி">மீனாட்சி சுந்தரேஸ்வரர் கோவிலில் பங்குனி உத்திர திருவிழா தொடங்கியது, ஓர் ராகம், 4 ஏப்ரல் 2017</ref></item></list>
</text></body></html>