<html><body><text id="wikipedia_ta_wikipedia_org__232029.html" ns="0" revid="3363801" sourceurl="https://ta.wikipedia.org/wiki/%E0%AE%87%E0%AE%A8%E0%AF%8D%E0%AE%A4%E0%AE%BF%E0%AE%AF_%E0%AE%B5%E0%AE%99%E0%AF%8D%E0%AE%95%E0%AE%BF%E0%AE%9A%E0%AF%8D_%E0%AE%9A%E0%AF%80%E0%AE%B0%E0%AF%8D%E0%AE%A4%E0%AE%B0%E0%AE%AE%E0%AF%8D_%E0%AE%AE%E0%AE%B1%E0%AF%8D%E0%AE%B1%E0%AF%81%E0%AE%AE%E0%AF%8D_%E0%AE%A8%E0%AF%86%E0%AE%B1%E0%AE%BF%E0%AE%95%E0%AE%B3%E0%AF%81%E0%AE%95%E0%AF%8D%E0%AE%95%E0%AE%BE%E0%AE%A9_%E0%AE%B5%E0%AE%BE%E0%AE%B0%E0%AE%BF%E0%AE%AF%E0%AE%AE%E0%AF%8D" title="இந்திய வங்கிச் சீர்தரம் மற்றும் நெறிகளுக்கான வாரியம்" type="wikipedia">இந்திய வங்கிச் சீர்தரம் மற்றும் நெறிகளுக்கான வாரியம்
<p><hi rend="bold">இந்திய வங்கிச் சீர்தரம் மற்றும் நெறிகளுக்கான வாரியம்</hi> (<hi rend="italic">The Banking Codes and Standards Board of India</hi>)  <ref target="https://ta.wikipedia.org/wiki/இந்தியா">இந்தியாவில்</ref> வங்கிச் சேவைகளை நுகர்வோர்களுக்கு பாதுகாப்பு வழங்கும்  சுதந்திரமான வங்கித் தொழில் கண்காணிப்பு அமைப்பாகும். "வாடிக்கையாளர்களுக்கு வங்கிகளின் கடமை  நெறிகளை" வங்கிகள் கடைபிடிப்பதை மேற்பார்வையிடுகிறது.  இது ஓர் ஈட்டுத்தொகை வழங்கும் அமைப்பல்ல; அமைப்புரீதியான  கடைபிடிப்பு குறைபாடுகளை அடையாளம் காட்டுவதற்காகவே தனிநபர் குறைகளை கவனிக்கின்றது.  பெப்ரவரி 18, 2006இல் சங்கங்களின் பதிவு சட்டம் 1860இன்படி சுதந்திரமான, தன்னாட்சி பெற்ற தனிச் சங்கமாக பதிவு செய்துள்ளது.<ref target="https://ta.wikipedia.org/wiki/முதற்_பக்கம்#cite_note-Annual_Report_2006_-_2007-1">[1]</ref> இந்த வாரியத்திற்கு <ref target="https://ta.wikipedia.org/wiki/இந்திய_ரிசர்வ்_வங்கி">இந்திய ரிசர்வ் வங்கி</ref> முதல் ஐந்து ஆண்டுகளுக்கான செலவை ஏற்பதன் மூலம் நிதி ஆதரவு தந்துள்ளது.<ref target="https://ta.wikipedia.org/wiki/முதற்_பக்கம்#cite_note-Banking_Codes_and_Standards_Board_of_India-2">[2]</ref></p>
முதன்மை நோக்கங்கள்
<list type="unordered"><item>தங்கள் வாடிக்கையாளர்களுக்கு நியாயமான சேவைகள் தரும் பொருட்டு வங்கிகளுக்கான தன்னார்வ, முழுமையான சீர்தரங்களையும் நெறிகளையும் திட்டமிடுதல்,  சிறப்பாக்குதல், உருவாக்குதல், மேம்படுத்துதல், பரப்புரை ஆற்றல், மற்றும் அச்சிடல்.</item>
<item>இந்தச் சீர்தரங்களும் நெறிகளும் பேணப்படுவதை கண்காணிக்கவும் உறுதி செய்யவும் தனியான, தன்னாட்சி பெற்ற கண்காணிப்பாளராக இயங்குதல்.</item>
<item>உலகின் பிற பகுதிகளில் நிகழ்காலத்தில் கடைபிடிக்கப்படும் சீர்தரங்களையும் நெறிகளையும் கண்டறிந்து ஆராய்தல்.</item>
<item>வங்கிகளுடன் சீர்தரங்களையும் நெறிகளையும் கடைபிடிக்க வரைமொழி உடன்பாடுகளை ஏற்படுத்திக் கொள்ளுதல்; உடன்பாடு கண்ட வங்கி ஊழியர்களுக்கு பயிற்சி வழங்குதல்.</item></list>
ஆட்சிக் குழாம்
<p>தலைவர் ஒருவருடன் ஆறு உறுப்பினர்கள் அடங்கிய ஆட்சிக் குழாமால் வாரியம் நிர்வகிக்கப்படுகிறது.</p>
உறுப்பினர்கள்
<p>பெப்ரவரி 2013 நிலவரப்படி, 69 பதிவுற்ற வணிக வங்கிகளும், 11 ஊரக கூட்டுறவு வங்கிகளும் 54 மண்டல் ஊரக வங்கிகளும் இந்த வாரியத்தில் உறுப்பினராக உள்ளன.</p>


வெளி இணைப்புகள்
<list type="unordered"><item><ref target="http://www.bcsbi.org.in/index.asp">அதிகாரப்பூர்வ இணையதளம்</ref></item>
<item><ref target="http://www.bcsbi.org.in/pdf/CodeOfBanks_Aug09.pdf">Code of Bank’s Commitment to Customers in English</ref> <ref target="https://web.archive.org/web/20141005071514/http://www.bcsbi.org.in/pdf/CodeOfBanks_Aug09.pdf">பரணிடப்பட்டது</ref> 2014-10-05 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.bcsbi.org.in/Pdf/BankingCodeCustomers_HindiOct09.pdf">Code of Bank’s Commitment to Customers in Hindi</ref> <ref target="https://web.archive.org/web/20140422041754/http://www.bcsbi.org.in/Pdf/BankingCodeCustomers_HindiOct09.pdf">பரணிடப்பட்டது</ref> 2014-04-22 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.bcsbi.org.in/Pdf/CodeOfBanksCommitmentMicroSmallEnterprises_Hindi.pdf">Code of Bank's Commitment to Micro and Small Enterprises in Hindi</ref> <ref target="https://web.archive.org/web/20150206030909/http://bcsbi.org.in/Pdf/CodeOfBanksCommitmentMicroSmallEnterprises_Hindi.pdf">பரணிடப்பட்டது</ref> 2015-02-06 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item></list>
</text></body></html>