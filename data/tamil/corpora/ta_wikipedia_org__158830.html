<html><body><text id="wikipedia_ta_wikipedia_org__158830.html" ns="0" revid="1562390" sourceurl="https://ta.wikipedia.org/wiki/%E0%AE%95%E0%AF%88%E0%AE%AF%E0%AE%B1%E0%AF%81%E0%AE%A8%E0%AE%BF%E0%AE%B2%E0%AF%88" title="கையறுநிலை" type="wikipedia">கையறுநிலை<p><hi rend="bold">கையறுநிலை</hi> என்னும் துறைக் குறிப்புடன் புறநானூற்றில் 41 பாடல்கள் உள்ளன. </p>
<p>கை என்னும் சொல் ஆகுபெயராய் அதன் செயலைக் குறிக்கும். தலைவனை இழந்து செயலற்று நிற்பது ‘கையறுநிலை’. </p>
வடக்கிருந்தோரைக் கண்டு பாடியவை
<list type="unordered"><item><ref target="https://ta.wikipedia.org/wiki/சேரமான்_பெருஞ்சேரலாதன்">சேரமான் பெருஞ்சேரலாதன்</ref> வடக்கிருந்தானைக் <ref target="https://ta.wikipedia.org/wiki/கழாத்தலையார்">கழாத்தலையார்</ref> பாடியது <ref target="https://ta.wikipedia.org/wiki/முதற்_பக்கம்#cite_note-1">[1]</ref></item>
<item><ref target="https://ta.wikipedia.org/wiki/பாரிமகளிர்">பாரிமகளிரைப்</ref> பார்ப்பார்ப்படுத்த <ref target="https://ta.wikipedia.org/wiki/கபிலர்">கபிலர்</ref> வடக்கிருந்து பாடியது <ref target="https://ta.wikipedia.org/wiki/முதற்_பக்கம்#cite_note-2">[2]</ref></item>
<item><ref target="https://ta.wikipedia.org/wiki/பிசிராந்தையார்">பிசிராந்தையார்</ref> வடக்கிருந்ததைப் <ref target="https://ta.wikipedia.org/wiki/பொத்தியார்">பொத்தியார்</ref> <ref target="https://ta.wikipedia.org/wiki/முதற்_பக்கம்#cite_note-3">[3]</ref> <ref target="https://ta.wikipedia.org/wiki/கண்ணகனார்">கண்ணகனார்</ref> <ref target="https://ta.wikipedia.org/wiki/முதற்_பக்கம்#cite_note-4">[4]</ref> பாடியவை.</item>
<item><ref target="https://ta.wikipedia.org/wiki/கோப்பெருஞ்சோழன்">கோப்பெருஞ்சோழன்</ref> வடக்கிருந்ததைக் <ref target="https://ta.wikipedia.org/wiki/கருவூர்ப்_பெருஞ்சதுக்கத்துப்_பூத_நாதனார்">கருவூர்ப் பெருஞ்சதுக்கத்துப் பூத நாதனார்</ref> <ref target="https://ta.wikipedia.org/wiki/முதற்_பக்கம்#cite_note-5">[5]</ref> <ref target="https://ta.wikipedia.org/wiki/பொத்தியார்">பொத்தியார்</ref> <ref target="https://ta.wikipedia.org/wiki/முதற்_பக்கம்#cite_note-6">[6]</ref> பாடியவை.</item></list>
இறந்த அரசனை எண்ணிப் பாடியவை
<list type="unordered"><item><ref target="https://ta.wikipedia.org/wiki/பாரி">பாரியை</ref> இழந்த <ref target="https://ta.wikipedia.org/wiki/கபிலர்">கபிலர்</ref> <ref target="https://ta.wikipedia.org/wiki/முதற்_பக்கம்#cite_note-7">[7]</ref></item>
<item><ref target="https://ta.wikipedia.org/wiki/கரிகாலன்">சோழன் கரிகாற் பெருவளத்தானை</ref> இழந்த <ref target="https://ta.wikipedia.org/wiki/கருங்குழல்_ஆதனார்">கருங்குழல் ஆதனார்</ref> <ref target="https://ta.wikipedia.org/wiki/முதற்_பக்கம்#cite_note-8">[8]</ref></item>
<item><ref target="https://ta.wikipedia.org/wiki/சோழன்_நலங்கிள்ளி">சோழன் நலங்கிள்ளியை</ref> இழந்த <ref target="https://ta.wikipedia.org/wiki/ஆலத்தூர்_கிழார்">ஆலத்தூர் கிழார்</ref> <ref target="https://ta.wikipedia.org/wiki/முதற்_பக்கம்#cite_note-9">[9]</ref></item>
<item><ref target="https://ta.wikipedia.org/wiki/சோழன்_குளமுற்றத்துத்_துஞ்சிய_கிள்ளிவளவன்">சோழன் குளமுற்றத்துத் துஞ்சிய கிள்ளிவளவனை</ref> இழந்த <ref target="https://ta.wikipedia.org/wiki/மாறோக்கத்து_நப்பசலையார்">மாறோக்கத்து நப்பசலையார்</ref> <ref target="https://ta.wikipedia.org/wiki/முதற்_பக்கம்#cite_note-10">[10]</ref><ref target="https://ta.wikipedia.org/wiki/ஆடுதுறை_மாசாத்தனார்">ஆவடுதுறை மாசாத்தனார்</ref> <ref target="https://ta.wikipedia.org/wiki/முதற்_பக்கம்#cite_note-11">[11]</ref> ஆகியோர்</item>
<item><ref target="https://ta.wikipedia.org/wiki/எழினி">அதியமான் தகடூர் பொருது வீழ்ந்த எழினியை</ref> <ref target="https://ta.wikipedia.org/wiki/அரிசில்_கிழார்">அரிசில் கிழார்</ref> <ref target="https://ta.wikipedia.org/wiki/முதற்_பக்கம்#cite_note-12">[12]</ref></item>
<item><ref target="https://ta.wikipedia.org/wiki/அதியமான்">அதியமான் நெடுமான் அஞ்சியை</ref> இழந்த <ref target="https://ta.wikipedia.org/wiki/ஔவையார்">ஔவையார்</ref> <ref target="https://ta.wikipedia.org/wiki/முதற்_பக்கம்#cite_note-13">[13]</ref></item>
<item><ref target="https://ta.wikipedia.org/wiki/எவ்வி">வேள் எவ்வியை</ref> இழந்த <ref target="https://ta.wikipedia.org/wiki/வெள்ளெருக்கிலையார்">வெள்ளெருக்கிலையார்</ref> <ref target="https://ta.wikipedia.org/wiki/முதற்_பக்கம்#cite_note-14">[14]</ref></item>
<item><ref target="https://ta.wikipedia.org/wiki/வெளிமான்">வெளிமானை</ref> இழந்து <ref target="https://ta.wikipedia.org/wiki/பெருஞ்சித்திரனார்">பெருஞ்சித்திரனார்</ref> <ref target="https://ta.wikipedia.org/wiki/முதற்_பக்கம்#cite_note-15">[15]</ref></item>
<item><ref target="https://ta.wikipedia.org/wiki/நம்பி_நெடுஞ்செழியன்">நம்பி நெடுஞ்செழியனை</ref> இழந்து <ref target="https://ta.wikipedia.org/wiki/பேரெயின்_முறுவலார்">பேரெயின் முறுவலார்</ref> <ref target="https://ta.wikipedia.org/wiki/முதற்_பக்கம்#cite_note-16">[16]</ref></item>
<item><ref target="https://ta.wikipedia.org/wiki/ஆய்">ஆய் அண்டிரனை</ref> இழந்து <ref target="https://ta.wikipedia.org/wiki/குட்டுவன்_கீரனார்">குட்டுவன் கீரனார்</ref> <ref target="https://ta.wikipedia.org/wiki/முதற்_பக்கம்#cite_note-17">[17]</ref> <ref target="https://ta.wikipedia.org/wiki/உறையூர்_ஏணிச்சேரி_முடமோசியார்">உறையூர் ஏணிச்சேரி முடமோசியார்</ref> <ref target="https://ta.wikipedia.org/wiki/முதற்_பக்கம்#cite_note-18">[18]</ref> ஆகியோர்</item>
<item><ref target="https://ta.wikipedia.org/wiki/பெருஞ்சாத்தன்">ஒல்லையூர் கிழான் மகன் பெருஞ்சாத்தன்|ஒல்லையூர் கிழான் மகன் பெருஞ்சாத்தனை</ref> இழந்து <ref target="https://ta.wikipedia.org/wiki/குடவாயிற்_கீரத்தனார்">குடவாயிற் கீரத்தனார்</ref> <ref target="https://ta.wikipedia.org/wiki/முதற்_பக்கம்#cite_note-19">[19]</ref> <ref target="https://ta.wikipedia.org/wiki/தொடித்தலை_விழுத்தண்டினார்">தொடித்தலை விழுத்தண்டினார்</ref> <ref target="https://ta.wikipedia.org/wiki/முதற்_பக்கம்#cite_note-20">[20]</ref> ஆகியோர்.</item></list>
<p>பாடிய பாடல்கள், பேணிய அரசனை இழந்த புலவர்கள் பாடியவை.</p>
மாண்ட வல்லாளனை எண்ணி வருந்தியவை
<list type="unordered"><item>மீளியாளன் ஆனிரை தந்து அரிது செல் உலகுக்குச் சென்றனன். பாண! செல்லும் வழியில் <hi rend="bold">கள்ளி நிழல் தரும் பந்தலின் கீழ் நடுகல்</hi> ஆயினன். <hi rend="bold">ஆற்றங்கரைக் கம்பத்தில் ஏற்றப்பட்ட விளக்கு</hi> காற்றில் அவிந்து நிற்பது போல் அவன் நடுகல் உள்ளது. அதற்கு மயில் பீலி சூட்டிச் செல்லுங்கள்.<ref target="https://ta.wikipedia.org/wiki/முதற்_பக்கம்#cite_note-21">[21]</ref></item>
<item>ஆனிரை தந்தவன் கல்லாயினான். அவனது வீட்டு முற்றத்தில் அவன் மனைவி <hi rend="bold">மயிர் கொய்த தலை</hi>யோடு நீரில்லாத ஆற்றுமணலில் கிடக்கும் அம்பி போலக் காணப்படுகிறாள்.<ref target="https://ta.wikipedia.org/wiki/முதற்_பக்கம்#cite_note-22">[22]</ref></item>
<item>பாண! ஒருகண் மாக்கிணை முழக்கிக்கொண்டு செல்லும்போது, வழியில், ஆனிரை மீட்பதில் வெள்ளத்தைத் தடுக்கும் கற்சிறை போல விளங்கியவனின் நடுகல் இருக்கும். <hi rend="bold">அதனைத் தொழுது செல்லுங்கள்</hi>.<ref target="https://ta.wikipedia.org/wiki/முதற்_பக்கம்#cite_note-23">[23]</ref></item>
<item>ஆனிரை தந்து, ஆனிரை மீட்டுப் பாணர்களைப் பேணிய அவனுக்குப் பெயர் பொறித்துக் கல் நட்டு <hi rend="bold">மயில் பீலி சூட்டி வழிபடுகின்றனர்.</hi> <ref target="https://ta.wikipedia.org/wiki/முதற்_பக்கம்#cite_note-24">[24]</ref></item>
<item><hi rend="bold">கோவலர் வேங்கைப் பூமாலை சூட்ட</hi> நடுகல் ஆயினன்.<ref target="https://ta.wikipedia.org/wiki/முதற்_பக்கம்#cite_note-25">[25]</ref></item>
<item>நவி (கோடாரி) பாய்ந்துகிடக்கும் மரம் போல வாள் பாய்ந்து கிடப்பவனைப் பாடியது.<ref target="https://ta.wikipedia.org/wiki/முதற்_பக்கம்#cite_note-26">[26]</ref></item></list>
அடிக்குறிப்பு
<list type="unordered"><item>எண்கள் புறநானூற்றுப் பாடல் எண்ணூக் குறிப்பன.</item></list>
</text></body></html>