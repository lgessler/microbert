<html><body><text id="wikipedia_ta_wikipedia_org__195431.html" ns="0" revid="3230319" sourceurl="https://ta.wikipedia.org/wiki/2007_%E0%AE%9A%E0%AF%80%E0%AE%A9%E0%AE%9A%E0%AF%8D_%E0%AE%9A%E0%AF%86%E0%AE%AF%E0%AE%B1%E0%AF%8D%E0%AE%95%E0%AF%88%E0%AE%95%E0%AF%8D_%E0%AE%95%E0%AF%8B%E0%AE%B3%E0%AF%8D_%E0%AE%A4%E0%AE%95%E0%AE%B0%E0%AF%8D%E0%AE%AA%E0%AF%8D%E0%AE%AA%E0%AF%81_%E0%AE%8F%E0%AE%B5%E0%AF%81%E0%AE%95%E0%AE%A3%E0%AF%88%E0%AE%9A%E0%AF%8D_%E0%AE%9A%E0%AF%8B%E0%AE%A4%E0%AE%A9%E0%AF%88" title="2007 சீனச் செயற்கைக் கோள் தகர்ப்பு ஏவுகணைச் சோதனை" type="wikipedia">2007 சீனச் செயற்கைக் கோள் தகர்ப்பு ஏவுகணைச் சோதனை<p><hi rend="bold">2007 சீனாவின் செயற்கைக் கோள் தகர்ப்பு ஏவுகணைச் சோதனை</hi> (2007 Chinese anti-satellite missile test) ஜனவரி மாதம் 11 ஆம் தியதி 2007 ஆம் ஆண்டு <ref target="https://ta.wikipedia.org/wiki/சீனா">சீனாவால்</ref> நடத்தப்பட்டது. சீனாவின் காலநிலை அறியும் <ref target="https://ta.wikipedia.org/wiki/செயற்கைக்கோள்">செயற்கைக்கோளான</ref> (Chinese weather satellite) எஃப் ஒய்-1சி (FY-1C) எனும் <hi rend="italic">பெங்குயின்</hi> (Fengyun) வகைச் <ref target="https://ta.wikipedia.org/wiki/செயற்கைக்கோள்">செயற்கைக்கோள்</ref> சீனாவால் <ref target="https://ta.wikipedia.org/wiki/ஏவுகணை">ஏவுகணை</ref> மூலம் தகர்க்கப்பட்டது. இச்செயற்கைக் கோளானது பூமியிலிருந்து 537 கிலோமீட்டர்கள் தொலைவில் அமைந்திருந்தது. இதன் எடை 750 கிலோகிராம்கள் ஆகும்.</p>
தகர்ப்பு ஏவுகணை
<p>செயற்கைக் கோளைத் தகர்த்த ஏவுகணை (kinetic kill vehicle) வினாடிக்கு 8 கிலோமீட்டர்கள் எனும் வேகத்தில் சென்று தாக்கியது.இந்த ஏவுகணை சீனாவின் சிசாய் ஏவுதளத்திலிருந்தோ அல்லது அதற்கு அருகிலிருந்தோ ஏவப்பட்டது. இந்த ஏவுகணை பல்லடுக்கு திட எரிபொருள் ஏவுகணை ஆகும்.</p>
அறிவிப்பு
<p>ஏவியேசன் வீக் &amp; இசுபேச் டெக்னாலசி இதழ் (<hi rend="italic">Aviation Week &amp; Space Technology magazine</hi>) இச்சோதனையைப் பற்றிய முதல் செய்தியை வெளியிட்டது. பின்னர் சனவரி மாதம் 18 ஆம் தியதி 2007 ஆம் ஆண்டு <ref target="https://ta.wikipedia.org/wiki/ஐக்கிய_அமெரிக்கா">அமெரிக்கப்</ref> பாதுகாப்பு சபை இச்சோதனையை உறுதி செய்தது.<ref target="https://ta.wikipedia.org/wiki/முதற்_பக்கம்#cite_note-BBC-1">[1]</ref> முதலில் சீன அரசு இச்சோதனை தொடர்பாக வெளிப்படையாக எதையும் அறிவிக்கவில்லை. பின்னர் சனவரி மாதம் 23 ஆம் தியதி 2007 ஆம் ஆண்டு சீன வெளியுறவுத் துறை அமைச்சு இச்சோதனை நடத்தப்பட்டதை உறுதி செய்தது.<ref target="https://ta.wikipedia.org/wiki/முதற்_பக்கம்#cite_note-bbc2-2">[2]</ref>  மேலும் இச்சோதனையைப் பற்றி <ref target="https://ta.wikipedia.org/wiki/சப்பான்">சப்பான்</ref> மற்றும் பிற நாடுகளுக்கு முன்னரே தகவல் தெரிவித்ததாகவும் அறிவித்தது.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
</text></body></html>