<html><body><text id="wikipedia_ta_wikipedia_org__461506.html" ns="0" revid="3362707" sourceurl="https://ta.wikipedia.org/wiki/%E0%AE%85%E0%AE%95%E0%AE%AE%E0%AE%A4%E0%AF%81_%E0%AE%B0%E0%AE%B7%E0%AF%80%E0%AE%A4%E0%AF%8D" title="அகமது ரஷீத்" type="wikipedia">அகமது ரஷீத்<figure></figure>
<p><hi rend="bold">அகமது ரஷீத்</hi> (Ahmed Rashid <ref target="https://ta.wikipedia.org/wiki/உருது">உருது</ref>: <ref target="https://ta.wikipedia.org/wiki/பாக்கித்தான்">Pakistan</ref> <hi rend="bold">احمد رشید</hi>; <ref target="https://ta.wikipedia.org/wiki/பாக்கித்தான்">பாகிஸ்தானில்</ref> 1948 இல் பிறந்தார்) என்பவர் <ref target="https://ta.wikipedia.org/wiki/ஆப்கானித்தான்">ஆப்கானிஸ்தான்</ref>, <ref target="https://ta.wikipedia.org/wiki/பாக்கித்தான்">பாகிஸ்தான்</ref> மற்றும் <ref target="https://ta.wikipedia.org/wiki/நடு_ஆசியா">மத்திய ஆசியா</ref> பற்றி பல புத்தகங்களை எழுதிய ஒரு <ref target="https://ta.wikipedia.org/wiki/பத்திரிக்கையாளர்">பத்திரிகையாளர்</ref> மற்றும் அதிகம் விற்பனையாகும் வெளியுறவுக் கொள்கை ஆசிரியர் ஆவார்.</p>
வாழ்க்கை மற்றும் தொழில்
<p>அகமது ரஷீத் பாகிஸ்தானின் <ref target="https://ta.wikipedia.org/wiki/இராவல்பிண்டி">ராவல்பிண்டியில்</ref>  1948 ஆம் ஆண்டில் பிறந்தார். 1960 களின் பிற்பகுதியில் <ref target="https://ta.wikipedia.org/wiki/கேம்பிரிச்சுப்_பல்கலைக்கழகம்">கேம்பிரிட்ஜ் பல்கலைக்கழகத்தில்</ref> <ref target="https://ta.wikipedia.org/wiki/இங்கிலாந்து">இங்கிலாந்தின்</ref> மால்வர்ன் கல்லூரி, லாகூர் அரசு கல்லூரி மற்றும் கேம்பிரிட்ஜ், ஃபிட்ஸ்வில்லியம் கல்லூரி போன்றவற்றில் கல்வி பயின்றார் .<ref target="https://ta.wikipedia.org/wiki/முதற்_பக்கம்#cite_note-nytimes-1">[1]</ref></p>
<p>அங்கு பட்டம் பெற்ற பிறகு, மேற்கு பாகிஸ்தானின் <ref target="https://ta.wikipedia.org/wiki/பலூசிஸ்தான்_(பாகிஸ்தான்)">பலுசிஸ்தான்</ref> மலைகளில் ரஷீத் பத்து ஆண்டுகள் வாழ்ந்து வந்தார். அந்த சமயத்தில் <ref target="https://ta.wikipedia.org/wiki/அயூப்_கான்">ஆயுப் கான்</ref> மற்றும் யஹ்யா கான் ஆகியோரின் சர்வாதிகாரப் போக்கிற்கு எதிராக ஒரு எழுச்சியை ஏற்பாடு செய்ய முயன்றார். மேலும் இவர் தனது வாழ்நாளின் கொரில்லா முறை சண்டைகளை நிறைவு செய்துவிட்டு தான் வாழும் பகுதியினைப் பற்றி எழுதுவதில் கவனம் செலுத்தத் துவங்கினார்.<ref target="https://ta.wikipedia.org/wiki/முதற்_பக்கம்#cite_note-nytimes-1">[1]</ref></p>
<p>அவர் 20 ஆண்டுகளுக்கும் மேலாக <hi rend="italic"><ref target="https://ta.wikipedia.org/wiki/த_டெயிலி_டெலிகிராப்">டெய்லி டெலிகிராப்பின்</ref></hi> <ref target="https://ta.wikipedia.org/wiki/பாக்கித்தான்">பாகிஸ்தான்</ref>, <ref target="https://ta.wikipedia.org/wiki/ஆப்கானித்தான்">ஆப்கானிஸ்தான்</ref> மற்றும் <ref target="https://ta.wikipedia.org/wiki/நடு_ஆசியா">மத்திய ஆசியா</ref> நாடுகளின் நிருபராகவும், <hi rend="italic">கிழக்கு பொருளாதார மறுஆய்வுக்கான</hi> நிருபராகவும் இருந்துள்ளார். <hi rend="italic">வோல் ஸ்ட்ரீட் ஜர்னல்</hi>, <hi rend="italic">தி நேஷன்</hi>, <hi rend="italic">டெய்லி டைம்ஸ் (பாகிஸ்தான்)</hi> மற்றும் சில கல்வி இதழ்களிலும் இவர் எழுதி வந்துள்ளார். சர்வதேச தொலைக்காட்சி வரிசைகள் , பாக்கிஸ்தான் தொலைக்காட்சிகள் மற்றும் சி.என்.என், பிபிசி வேர்ல்ட் போன்ற வானொலி நெட்வொர்க்குகளில் அவர் தோன்றியுள்ளார் <ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
<p>அவர் ஈராக் போர் மற்றும் <ref target="https://ta.wikipedia.org/wiki/தாலிபான்">தலிபான்</ref> பிரச்சினையை புறக்கணித்ததாகக் கூறப்படுவது தொடர்பான புஷ் நிர்வாகம் போன்ற நிகழ்வுகளின் மூலம் இவர் பரவலாக அறியப்பட்டார்.<ref target="https://ta.wikipedia.org/wiki/முதற்_பக்கம்#cite_note-nytimes-1">[1]</ref>  2000 ஆம் ஆண்டில் <hi rend="italic">தலிபான்: மத்திய ஆசியாவில் மிலிட்டன்ட் இஸ்லாம், எண்ணெய் மற்றும் அடிப்படைவாதம்</hi> எனும் நூலினை வெளியிட்டார்.<ref target="https://ta.wikipedia.org/wiki/முதற்_பக்கம்#cite_note-3">[3]</ref> <hi rend="italic"><ref target="https://ta.wikipedia.org/wiki/த_நியூயார்க்_டைம்ஸ்">நியூயார்க் டைம்சின்</ref> அதிகம் விற்பனையான நூல்களில் ஐந்தாவது இடத்தினைப் பிடித்தது. மேலும் இந்த நூல் 22 மொழிகளில் மொழி பெயர்க்கப்பட்டுள்ளது.</hi> மேலும் <ref target="https://ta.wikipedia.org/wiki/செப்டம்பர்_11,_2001_தாக்குதல்கள்">செப்டம்பர் 11, 2001 தாக்குதல்களுக்குப்</ref> பின்னர் அந்த நூல் 1.5 மில்லியன் பிரதிகள் விற்றுள்ளன.<ref target="https://ta.wikipedia.org/wiki/முதற்_பக்கம்#cite_note-4">[4]</ref> முன்னாள் ஜனாதிபதி <ref target="https://ta.wikipedia.org/wiki/ஜார்ஜ்_வாக்கர்_புஷ்">ஜார்ஜ் டபுள்யூ புஷ்</ref> அவரின் நினைவுகளை பற்றி எழுதும் போது  தனது படைப்புகளைத்  திருடினார் என்று ரஷீத் குற்றம் சாட்டினார்.<ref target="https://ta.wikipedia.org/wiki/முதற்_பக்கம்#cite_note-5">[5]</ref> இவரின் வர்ணனைகள் <hi rend="italic"><ref target="https://ta.wikipedia.org/wiki/தி_வாசிங்டன்_போஸ்ட்">தி வாஷிங்டன் போஸ்டின் போஸ்ட்</ref></hi> குளோபல் பிரிவில் இடம்பெறுகிறது. ரஷீத் பல பரவலாக அறியப்படும் தேசிய மற்றும் சர்வதேச வெளியீடுகளில் கட்டுரையாளராகவும் மற்றும் என் பி ஆர் என அறியப்படும் தேசிய பொது வானொலியில் அவ்வப்போது விருந்தினராகவும் கலந்துகொள்வார்.<ref target="https://ta.wikipedia.org/wiki/முதற்_பக்கம்#cite_note-6">[6]</ref>  அகமது ரஷீத்திற்கு  இரண்டு குழந்தைகள் உள்ளனர். இவர் திருமணம் செய்து கொண்டு <ref target="https://ta.wikipedia.org/wiki/பாக்கித்தான்">பாகிஸ்தானின்</ref> <ref target="https://ta.wikipedia.org/wiki/பஞ்சாப்_(பாக்கிஸ்தான்)">பஞ்சாபின்</ref> <ref target="https://ta.wikipedia.org/wiki/லாகூர்">லாகூரில்</ref> வசித்து வருகிறார்.<ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
படைப்புகள்
<p><hi rend="italic">1994 ஆம் ஆண்டில் மத்திய ஆசியாவின் மீள் எழுச்சி: இஸ்லாமா? அல்லது தேசியவாதமா?. 2000 ஆம் ஆண்டில் தலிபான்: மத்திய ஆசியாவில் போராளி இஸ்லாம், எண்ணெய் மற்றும் அடிப்படைவாதம். 2002 ஆம் ஆண்டில் ஜிஹாத்: மத்திய ஆசியாவில் போர்க்குணமிக்க இஸ்லாத்தின் எழுச்சி எனும் நூலினை வெளியிட்டார்.</hi></p>
</text></body></html>