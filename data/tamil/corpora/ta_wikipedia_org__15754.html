<html><body><text id="wikipedia_ta_wikipedia_org__15754.html" ns="0" revid="3078804" sourceurl="https://ta.wikipedia.org/wiki/%E0%AE%AA%E0%AE%BF%E0%AE%B1%E0%AE%AA%E0%AE%A3%E0%AF%8D%E0%AE%AA%E0%AE%BE%E0%AE%9F%E0%AF%8D%E0%AE%9F%E0%AF%81%E0%AE%AE%E0%AE%AF%E0%AE%AE%E0%AE%BE%E0%AE%A4%E0%AE%B2%E0%AF%8D" title="பிறபண்பாட்டுமயமாதல்" type="wikipedia">பிறபண்பாட்டுமயமாதல்<p><hi rend="bold">பிறபண்பாட்டுமயமாதல்</hi> (Transculturation) என்பது, பிற <ref target="https://ta.wikipedia.org/wiki/பண்பாட்டுக்_கூறு">பண்பாட்டுக் கூறுகளின்</ref> அறிமுகத்தால் ஏற்படுகின்ற <ref target="https://ta.wikipedia.org/wiki/பண்பாடு">பண்பாட்டு</ref> மாற்றத்தைக் குறிக்கின்றது<ref target="https://ta.wikipedia.org/wiki/முதற்_பக்கம்#cite_note-1">[1]</ref>. இது பண்பாடுகள் இடையேயான கலப்பு மற்றும் ஒருங்கிணைவுத் தோற்றப்பாடுகளை விளக்குகின்ற ஒரு சொல்லாகவும் இருக்கின்றது. இது, காலப்போக்கில் மக்கள் தங்களிடையேயான முரண்பாடுகளைப் பெருப்பிக்காமல், தீர்த்துக் கொள்ளுகின்ற ஒரு இயல்பான போக்கை வெளிப்படுத்துகின்ற ஒன்று எனக் கருதப்படுகின்றது. </p>
<p>பொதுவாக, ஒரு நோக்கில், பிறபண்பாட்டுமயமாக்கம் என்பது, ஒன்றுக்கு மேற்பட்ட பண்பாடுகளோடு சம்பந்தப்பட்ட, <ref target="https://ta.wikipedia.org/wiki/போர்">போர்</ref>, <ref target="https://ta.wikipedia.org/wiki/இன_முரண்பாடு">இன முரண்பாடுகள்</ref>, <ref target="https://ta.wikipedia.org/wiki/இனவாதம்">இனவாதம்</ref>, <ref target="https://ta.wikipedia.org/wiki/கலப்பு_மணம்">கலப்பு மணங்கள்</ref> போன்ற விடயங்களை உட்படுத்துகின்றது, இன்னொரு நோக்கில், முரண்பாடுகளுக்கான தீர்வுகள் தவிர்க்க முடியாதவை ஆகும்போது, ஏற்படுகின்ற நிகழ்வுகளின் ஒரு விரும்பத்தக்க அம்சமாக இது அமைவதாகக் கொள்ளப்படுகின்றது. </p>
</text></body></html>