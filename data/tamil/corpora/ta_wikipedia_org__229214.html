<html><body><text id="wikipedia_ta_wikipedia_org__229214.html" ns="0" revid="3035239" sourceurl="https://ta.wikipedia.org/wiki/%E0%AE%85%E0%AE%A9%E0%AE%A8%E0%AF%8D%E0%AE%A4%E0%AE%AE%E0%AE%99%E0%AF%8D%E0%AE%95%E0%AE%B2%E0%AE%AE%E0%AF%8D_%E0%AE%B0%E0%AE%BE%E0%AE%9C%E0%AE%95%E0%AF%8B%E0%AE%AA%E0%AE%BE%E0%AE%B2_%E0%AE%9A%E0%AF%81%E0%AE%B5%E0%AE%BE%E0%AE%AE%E0%AE%BF_%E0%AE%95%E0%AF%8B%E0%AE%AF%E0%AE%BF%E0%AE%B2%E0%AF%8D" title="அனந்தமங்கலம் ராஜகோபால சுவாமி கோயில்" type="wikipedia">அனந்தமங்கலம் ராஜகோபால சுவாமி கோயில்
<p><hi rend="bold">அனந்தமங்கலம் ராஜகோபால சுவாமி திருக்கோயில்</hi> <ref target="https://ta.wikipedia.org/wiki/மயிலாடுதுறை_மாவட்டம்">மயிலாடுதுறை மாவட்டத்தில்</ref> <ref target="https://ta.wikipedia.org/wiki/திருக்கடையூர்">திருக்கடையூருக்கும்</ref> <ref target="https://ta.wikipedia.org/wiki/தரங்கம்பாடி">தரங்கம்பாடிக்கும்</ref> இடையே அமைந்துள்ள வைணவத் திருத்தலம். இது அனுமாருக்கு சிறப்பானதாக ’அனுமத் ஷேத்திரமாக’ வழங்கப்படுகின்றது. <ref target="https://ta.wikipedia.org/wiki/முதற்_பக்கம்#cite_note-கோயில்-1">[1]</ref></p>
திரிநேத்ர தசபுஜ வீர ஆஞ்சநேயர்
<p>பிரதான திருக்கோயில் ராஜகோபால சுவாமி எனும் பெருமாளுக்கு உரியது. உள்ளே அமைந்துள்ள <hi rend="bold">திரிநேத்ர தசபுஜ வீர ஆஞ்சநேயர்</hi> பத்து கரங்கள், மூன்று கண்கள் கொண்டு காட்சி தருகின்றார். </p>
<p>சங்கம், <ref target="https://ta.wikipedia.org/wiki/சக்கரம்">சக்கரம்</ref>, <ref target="https://ta.wikipedia.org/wiki/சூலம்">சூலம்</ref>, <ref target="https://ta.wikipedia.org/wiki/கபாலம்">கபாலம்</ref>, <ref target="https://ta.wikipedia.org/wiki/மழு">மழு</ref>, பாசம், <ref target="https://ta.wikipedia.org/wiki/வில்,">வில்,</ref> <ref target="https://ta.wikipedia.org/wiki/அம்பு">அம்பு</ref>, <ref target="https://ta.wikipedia.org/wiki/சாட்டை">சாட்டை</ref>, <ref target="https://ta.wikipedia.org/wiki/நவநீலம்">நவநீலம்</ref> ஆகியவற்றைத் தம் கரங்களில் ஏந்தி முதுகில் <ref target="https://ta.wikipedia.org/wiki/கருடாழ்வார்">கருடாழ்வாரைப்போன்று</ref> சிறகுகளுடன் இவர் அமைந்துள்ளது சிறப்பான அரிய அம்சமாகும்.<ref target="https://ta.wikipedia.org/wiki/முதற்_பக்கம்#cite_note-கோயில்-1">[1]</ref></p>
</text></body></html>