<html><body><text id="wikipedia_ta_wikipedia_org__76484.html" ns="0" revid="2751526" sourceurl="https://ta.wikipedia.org/wiki/%E0%AE%95%E0%AF%81%E0%AE%B0%E0%AF%8D%E0%AE%A4%E0%AF%81%E0%AE%AA%E0%AE%BE_%E0%AE%95%E0%AE%B2%E0%AF%80%E0%AE%AA%E0%AE%95%E0%AE%AE%E0%AF%8D" title="குர்துபா கலீபகம்" type="wikipedia">குர்துபா கலீபகம்
<p><hi rend="bold">குர்துபா உமய்யா கலீபகம்</hi> (Caliphate of Córdoba, <ref target="https://ta.wikipedia.org/wiki/அரபி_மொழி">அரபு</ref>:خلافة قرطبة Khilāfat Qurṭuba), இரண்டாவது இசுலாமிய கலீபகமான <ref target="https://ta.wikipedia.org/wiki/உமய்யா_கலீபகம்">உமய்யா கலீபகத்தின்</ref> தொடர்ச்சி ஆகும். உமய்யா கலீபகத்தின் கடைசி கலீபாவான <ref target="https://ta.wikipedia.org/wiki/இரண்டாம்_மர்வான்">இரண்டாம் மர்வான்</ref>, <ref target="https://ta.wikipedia.org/wiki/அப்பாசியக்_கலீபகம்">அப்பாசியர்களால்</ref> கொலை செய்யப்பட்டதை தொடர்ந்து உமய்யாக்களின் ஆட்சி முடிவுக்கு வந்தது. இதில் இருந்து தப்பித்து வந்த உமய்யா இளவரசரான <ref target="https://ta.wikipedia.org/wiki/முதலாம்_அப்துல்_ரகுமான்">முதலாம் அப்துல் ரகுமான்</ref> என்பவரால் <ref target="https://ta.wikipedia.org/wiki/ஐபீரிய_மூவலந்தீவு">ஐபீரிய மூவலந்தீவு</ref> (அல்-அந்தலுசு) பகுதியில் நிருவப்பட்டதே குர்துபா உமய்யா அமீரகம் ஆகும். <ref target="https://ta.wikipedia.org/wiki/கலீபா">இசுலாமிய கலீபா</ref> பதவியை அப்பாசியர்கள் கைப்பற்றிக் கொண்டதை அடுத்து, இவர்கள் குர்துபா அமீர்கள் என்று அழைக்கப்பட்டனர். இருப்பினும் இவர்களின் வழிவந்த எட்டாவது அமீரான <ref target="https://ta.wikipedia.org/wiki/மூன்றாம்_அப்துல்_ரகுமான்">மூன்றாம் அப்துல் ரகுமான்</ref> தன்னைத் தானே கலீபாவாக அறிவித்துக்கொண்டார்<ref target="https://ta.wikipedia.org/wiki/முதற்_பக்கம்#cite_note-1">[1]</ref>. எனவே இவரின் பிறகான ஆட்சி குர்துபா உமய்யா கலீபகம் என்று அழைக்கப்பட்டது. கிபி 756 முதல் மூன்று நூற்றாண்டுகள் வரை ஐபீரிய பகுதியை ஆட்சி செய்து வந்த இந்த பேரரசு கிபி 1031ல் ஏற்பட்ட உள்நாட்டு குழப்பங்களை அடுத்து முடிவுக்கு வந்தது.</p>
<p>குர்துபா உமய்யா கலீபகம் வனிகம் மற்றும் கலாச்சாரத்தில் மிக உயர்ந்த இடத்தில் இருந்தது<ref target="https://ta.wikipedia.org/wiki/முதற்_பக்கம்#cite_note-2">[2]</ref>. மேற்குலகிற்கு ஏற்றுமதி செய்யப்பட்ட இசுலாமியப் பண்பாட்டின் நுழைவாயிலாக விளங்கிய குர்துபா உமய்யா கலீபகம், கட்டிடக்கலையிலும் சிறந்து விளங்கியது. <ref target="https://ta.wikipedia.org/wiki/குர்துபா_பெரிய_பள்ளிவாசல்">குர்துபா பெரிய பள்ளிவாசல்</ref> இதன் <ref target="https://ta.wikipedia.org/wiki/கட்டிடக்கலை">கட்டிடக்கலைக்கு</ref> ஒரு உதாரனம் ஆகும்.</p>
</text></body></html>