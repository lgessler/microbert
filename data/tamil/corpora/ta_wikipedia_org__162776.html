<html><body><text id="wikipedia_ta_wikipedia_org__162776.html" ns="0" revid="3363029" sourceurl="https://ta.wikipedia.org/wiki/%E0%AE%85%E0%AE%AE%E0%AF%8D%E0%AE%AE%E0%AE%BE%E0%AE%B5%E0%AE%BF%E0%AE%A9%E0%AF%8D_%E0%AE%95%E0%AF%88%E0%AE%AA%E0%AF%8D%E0%AE%AA%E0%AF%87%E0%AE%9A%E0%AE%BF_(%E0%AE%A4%E0%AE%BF%E0%AE%B0%E0%AF%88%E0%AE%AA%E0%AF%8D%E0%AE%AA%E0%AE%9F%E0%AE%AE%E0%AF%8D)" title="அம்மாவின் கைப்பேசி (திரைப்படம்)" type="wikipedia">அம்மாவின் கைப்பேசி (திரைப்படம்)
<p><hi rend="bold">அம்மாவின் கைப்பேசி</hi> (<ref target="https://ta.wikipedia.org/wiki/ஆங்கிலம்">English</ref> :Mothers Mobile) <ref target="https://ta.wikipedia.org/wiki/தங்கர்_பச்சான்">தங்கர் பச்சான்</ref> இயக்கத்தில் <ref target="https://ta.wikipedia.org/wiki/பாக்யராஜ்">கே. பாக்கியராஜின்</ref> மகனும் நடிகருமான சாந்தனு மற்றும் <ref target="https://ta.wikipedia.org/wiki/இனியா">இனியா</ref> நடித்து <ref target="https://ta.wikipedia.org/wiki/நவம்பர்_13">நவம்பர் 13</ref>, <ref target="https://ta.wikipedia.org/wiki/2012">2012</ref> அன்று வெளிவந்த <ref target="https://ta.wikipedia.org/wiki/தமிழ்த்_திரைப்படம்">தமிழ்த் திரைப்படமாகும்</ref>.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
விளக்கம்
<p><ref target="https://ta.wikipedia.org/wiki/தங்கர்_பச்சான்">தங்கர் பச்சான்</ref>, தான் எழுதிய அம்மாவின் கைப்பேசி என்ற <ref target="https://ta.wikipedia.org/wiki/புதினம்_(இலக்கியம்)">நாவலை</ref> திரைப்படத்திற்கு ஏற்றார் போல் அமைத்துள்ளார்.<ref target="https://ta.wikipedia.org/wiki/முதற்_பக்கம்#cite_note-2">[2]</ref> மேலும் இத்திரைப்படத்தின் <ref target="https://ta.wikipedia.org/wiki/நடிகர்">கதாநாயகனாக</ref> சாந்தனு நடிக்க, செல்வி எனும் கதாபாத்திரத்தில் இனியா நடிக்கிறார். இதில் முக்கிய கதாபாத்திரமான <ref target="https://ta.wikipedia.org/wiki/அம்மா">அம்மா</ref> வேடத்தில் நடித்துள்ளவர் <ref target="https://ta.wikipedia.org/wiki/காக்கும்_கரங்கள்">காக்கும் கரங்கள்</ref> மற்றும் <ref target="https://ta.wikipedia.org/wiki/தனிப்_பிறவி">தனிப் பிறவி</ref> ஆகிய படத்தில் நடித்த ரேவதி என்ற பழம்பெரும் நடிகை.<ref target="https://ta.wikipedia.org/wiki/முதற்_பக்கம்#cite_note-3">[3]</ref> இத் திரைப்படத்தின் <ref target="https://ta.wikipedia.org/wiki/கதை">கதைக்கு</ref> ஏற்ப ஒரு காட்சியில் சாந்தனுவை இனியா நெருங்கி உதட்டுடன் <ref target="https://ta.wikipedia.org/wiki/உதடு">உதடு</ref> சேர்த்து <ref target="https://ta.wikipedia.org/wiki/முத்தம்">முத்தம்</ref> கொடுப்பது போல் படமாக்கப்பட்டுள்ளது.<ref target="https://ta.wikipedia.org/wiki/முதற்_பக்கம்#cite_note-4">[4]</ref><ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
நடிப்பு
<list type="unordered"><item>சாந்தனு பாக்கியராஜ் அண்ணாமலையாக</item>
<item>இனியா செல்வியாக</item>
<item>ரேவதி <ref target="https://ta.wikipedia.org/wiki/அம்மா">அம்மாவாக</ref></item>
<item><ref target="https://ta.wikipedia.org/wiki/தங்கர்_பச்சான்">தங்கர் பச்சான்</ref></item>
<item><ref target="https://ta.wikipedia.org/wiki/அழகம்பெருமாள்">அழகம் பெருமாள்</ref></item>
<item>மீனல்</item>
<item>தம்பி சோழன்</item>
<item>என்எஸ்கே. செந்தில் குமார்</item>
<item>நாகினீடு</item></list>
ஒலிச்சுவடுகள்

<p><hi rend="bold">அம்மாவின் கைப்பேசி</hi> <ref target="https://ta.wikipedia.org/wiki/திரைப்படம்">திரைப்படத்தின்</ref> இசை புதுமுக இசையமைப்பாளர் ரோஹித் குல்கர்னி மூலம் அமைக்கப்பட்டது. மேலும் <ref target="https://ta.wikipedia.org/wiki/சென்னை">சென்னை</ref> <ref target="https://ta.wikipedia.org/wiki/சத்தியம்_சினிமா">சத்தியம் சினிமாவில்</ref> <ref target="https://ta.wikipedia.org/wiki/அக்டோபர்_1">அக்டோபர் 1</ref> <ref target="https://ta.wikipedia.org/wiki/2012">2012</ref> ஆம் தேதி அன்று ஒலிதம் (Audio) வெளியிடப்பட்டது. மற்றும் பல புகழ்பெற்ற தமிழ்த் திரைப்பட <ref target="https://ta.wikipedia.org/wiki/நடிகர்">நடிகர்களும்</ref> கலந்து கொண்டனர். அந் நிகழ்வில் ””என்ன செஞ்சிப் போற...” என்ற பாடலின் முன்னோட்டம் காட்டப்பட்டு நல்ல வரவேற்பு கிடைத்தது.<ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
<p><hi rend="bold">பாடல் வரலாறு பட்டியல்</hi></p>
</text></body></html>