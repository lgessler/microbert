<html><body><text id="wikipedia_ta_wikipedia_org__208556.html" ns="0" revid="3144519" sourceurl="https://ta.wikipedia.org/wiki/%E0%AE%8E%E0%AE%95%E0%AF%8D%E0%AE%9A%E0%AF%81-%E0%AE%AE%E0%AF%86%E0%AE%A9%E0%AF%8D:_%E0%AE%87%E0%AE%9F%E0%AF%87%E0%AE%9A%E0%AF%81_%E0%AE%92%E0%AE%83%E0%AE%AA%E0%AF%8D_%E0%AE%AA%E0%AE%BF%E0%AE%AF%E0%AF%82%E0%AE%9A%E0%AF%8D%E0%AE%9A_%E0%AE%83%E0%AE%AA%E0%AE%BE%E0%AE%9A%E0%AF%81%E0%AE%B1%E0%AF%8D%E0%AE%B1%E0%AF%81" title="எக்சு-மென்: இடேசு ஒஃப் பியூச்ச ஃபாசுற்று" type="wikipedia">எக்சு-மென்: இடேசு ஒஃப் பியூச்ச ஃபாசுற்று
<p><hi rend="bold">எக்ஸ்-மென்: டேய்ஸ் ஒஃப் ஃப்யூச்ச பாஸ்ற் </hi> X-men Days of Future Pas) என்பது 2014 ஆம் ஆண்டு வெளியான <ref target="https://ta.wikipedia.org/wiki/அமெரிக்க_ஐக்கிய_நாடுகள்">அமெரிக்க</ref> நாட்டு <ref target="https://ta.wikipedia.org/wiki/மீநாயகன்">மீநாயகன்</ref> திரைப்படம் ஆகும். இந்த திரைப்படம் <ref target="https://ta.wikipedia.org/wiki/மார்வெல்_காமிக்ஸ்">மார்வெல் காமிக்ஸ்</ref> என்ற <ref target="https://ta.wikipedia.org/wiki/வரைகதை">வரைகதை</ref> புத்தகத்தில் வெளியான <ref target="https://ta.wikipedia.org/wiki/எக்ஸ்-மென்">எக்ஸ்-மென்</ref> என்ற ஒரு கற்பனை பாத்திரக் குழுவை மையமாக வைத்து <ref target="https://ta.wikipedia.org/wiki/மார்வல்_மகிழ்கலைக்_கொம்பனி">மார்வல் மகிழ்கலைக் கொம்பனி</ref>, பேட் ஹாட் ஹாரி புரொடக்ஷன்ஸ், டி.எஸ்.ஜி என்டர்டெயின்மென்ட் மற்றும் டோனர்ஸ் கொம்பனி போன்ற நிறுவனங்கள் மூலம் தயாரித்து <ref target="https://ta.wikipedia.org/wiki/20ஆம்_சென்சுரி_ஃபாக்ஸ்">20ஆம் சென்சுரி ஃபாக்ஸ்</ref> என்ற நிறுவனம் மூலம் விநியோகிக்கப்பட்டது.</p>
<p>இது <ref target="https://ta.wikipedia.org/wiki/எக்ஸ்-மென்_(திரைப்படத்_தொடர்)">எக்ஸ்-மென்</ref> திரைப்படத்தின் ஏழாவது படமாவும் <ref target="https://ta.wikipedia.org/wiki/வோல்வரின்-2">வோல்வரின்-2</ref> (2013) என்ற திரைப்படத்தின் தொடர்ச்சியாகவும் வெளியானது. இந்த திரைப்படத்தை  <ref target="https://ta.wikipedia.org/wiki/பிறையன்_சிங்கர்">பிறையன் சிங்கர்</ref> இயக்குகின்றார். இவர் ஏற்கனவே வெளிவந்த <ref target="https://ta.wikipedia.org/wiki/எக்ஸ்-மென்_(திரைப்படம்)">எக்ஸ்-மென்</ref> (2000), <ref target="https://ta.wikipedia.org/wiki/எக்ஸ்-மென்_2">எக்ஸ்-மென் 2</ref> (2003), <ref target="https://ta.wikipedia.org/wiki/எக்ஸ்-மென்:_ஃபர்ஸ்ட்_கிளாஸ்">எக்ஸ்-மென்: ஃபர்ஸ்ட் கிளாஸ்</ref> (2011) போன்ற திரைப்படங்களை இயக்கியுள்ளார். இந்த திரைப்படத்தில் <ref target="https://ta.wikipedia.org/wiki/ஹக்_ஜேக்மேன்">ஹக் ஜேக்மேன்</ref>, <ref target="https://ta.wikipedia.org/wiki/ஜேம்ஸ்_மெக்காவே">ஜேம்ஸ் மெக்காவே</ref>, <ref target="https://ta.wikipedia.org/wiki/மைக்கேல்_பாஸ்பேண்தே">மைக்கேல் பாஸ்பேண்தே</ref>, <ref target="https://ta.wikipedia.org/wiki/ஜெனிபர்_லாரன்ஸ்">ஜெனிபர் லாரன்ஸ்</ref>, <ref target="https://ta.wikipedia.org/wiki/ஹாலே_பெர்ரி">ஹாலே பெர்ரி</ref>, <ref target="https://ta.wikipedia.org/wiki/அண்ணா_பகுய்ன்">அண்ணா பகுய்ன்</ref>, <ref target="https://ta.wikipedia.org/wiki/எலியட்_பேஜ்">எலியட் பேஜ்</ref>, <ref target="https://ta.wikipedia.org/wiki/பீட்டர்_டிங்க்லேஜ்">பீட்டர் டிங்க்லேஜ்</ref>, <ref target="https://ta.wikipedia.org/wiki/இயன்_மெக்கெல்லன்">இயன் மெக்கெல்லன்</ref>, <ref target="https://ta.wikipedia.org/wiki/பேட்ரிக்_ஸ்டீவர்ட்">பேட்ரிக் ஸ்டீவர்ட்</ref>, <ref target="https://ta.wikipedia.org/wiki/நிக்கோலசு_ஹோல்ட்">நிக்கோலசு ஹோல்ட்</ref>, <ref target="https://ta.wikipedia.org/wiki/சான்_ஆஷ்மோர்">சான் ஆஷ்மோர்</ref>, ஓமர் சி, <ref target="https://ta.wikipedia.org/wiki/இவான்_பீட்டர்ஸ்">இவான் பீட்டர்ஸ்</ref>, ஜோஷ் ஹெல்மேன், <ref target="https://ta.wikipedia.org/wiki/டேனியல்_கிட்மோரே">டேனியல் கிட்மோரே</ref>, பேன் பின்க்பிங், ஆடன் கண்டோ மற்றும் பூபூ ஸ்டீவர்ட் போன்ற பலர் நடித்துள்ளார்கள்.</p>
<p>இந்த படம் <ref target="https://ta.wikipedia.org/wiki/நியூயார்க்">நியூயார்க்</ref> நகரில் மே 10, 2014 அன்று திரையிடப்பட்டது, மேலும் மே 23 அன்று <ref target="https://ta.wikipedia.org/wiki/ஐக்கிய_அமெரிக்கா">ஐக்கிய அமெரிக்காவில்</ref> வெளியாகி, 746 மில்லியன் டாலர்களை வசூலித்தது. இது <ref target="https://ta.wikipedia.org/wiki/2014_ஆங்கிலத்_திரைப்படங்களின்_பட்டியல்">2014 ஆம் ஆண்டில் அதிக வருமானம்</ref> ஈட்டிய ஆறாவது படமாகவும், <ref target="https://ta.wikipedia.org/wiki/டெட்பூல்_(திரைப்படம்)">டெட்பூல்</ref> (2016) மற்றும் <ref target="https://ta.wikipedia.org/wiki/டெட்பூல்_2">டெட்பூல் 2</ref> (2018) க்குப் பின்னால் அதிக வசூல் செய்த மூன்றாவது படமாகவும் திகழ்ந்தது. 2017 ஆம் ஆண்டு வெளியான <ref target="https://ta.wikipedia.org/wiki/லோகன்">லோகன்</ref> என்ற திரைப்படத்தை தொடர்ந்து <ref target="https://ta.wikipedia.org/wiki/எக்ஸ்-மென்_(திரைப்படத்_தொடர்)">எக்ஸ்-மென்</ref> திரைப்படத் தொடரில் இது இரண்டாவது சிறந்த விமர்சனங்களை பெற்ற படம் ஆகும். இந்த படம் <ref target="https://ta.wikipedia.org/wiki/சிறந்த_திரை_வண்ணத்திற்கான_அகாதமி_விருது">சிறந்த திரை வண்ணத்திற்கான</ref> <ref target="https://ta.wikipedia.org/wiki/87ஆவது_அகாதமி_விருதுகள்">அகாடமி விருதுக்கான</ref> பரிந்துரையைப் பெற்றது, மற்றும் ஆஸ்கார் விருதுக்கு பரிந்துரைக்கப்பட்ட முதல் எக்ஸ்-மென் படமாகும். இதை தொடர்ந்து <ref target="https://ta.wikipedia.org/wiki/எக்ஸ்-மென்:_அப்போகலிப்ஸ்">எக்ஸ்-மென்: அப்போகலிப்ஸ்</ref> என்ற படம் மே 27, 2016 அன்று வெளியானது.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
நடிகர்கள்
<list type="unordered"><item><ref target="https://ta.wikipedia.org/wiki/ஹக்_ஜேக்மேன்">ஹக் ஜேக்மேன்</ref><ref target="https://ta.wikipedia.org/wiki/முதற்_பக்கம்#cite_note-5">[5]</ref> - லோகன் / வோல்வரின்</item>
<item><ref target="https://ta.wikipedia.org/wiki/ஜேம்ஸ்_மெக்காவே">ஜேம்ஸ் மெக்காவே</ref><ref target="https://ta.wikipedia.org/wiki/முதற்_பக்கம்#cite_note-6">[6]</ref> மற்றும் <ref target="https://ta.wikipedia.org/wiki/பேட்ரிக்_ஸ்டீவர்ட்">பேட்ரிக் ஸ்டீவர்ட்</ref>- சார்லஸ் சேவியர் / பேராசிரியர் எக்ஸ்</item>
<item><ref target="https://ta.wikipedia.org/wiki/மைக்கேல்_பாஸ்பேண்தே">மைக்கேல் பாஸ்பேண்தே</ref> மற்றும் <ref target="https://ta.wikipedia.org/wiki/இயன்_மெக்கெல்லன்">இயன் மெக்கெல்லன்</ref> - எரிக் லேஹ்ன்ஷேர்ர்  / மேக்னடோ</item>
<item><ref target="https://ta.wikipedia.org/wiki/ஜெனிபர்_லாரன்ஸ்">ஜெனிபர் லாரன்ஸ்</ref><ref target="https://ta.wikipedia.org/wiki/முதற்_பக்கம்#cite_note-7">[7]</ref> - ராவன் டார்கால்ம் / மிஸ்டிக்</item>
<item><ref target="https://ta.wikipedia.org/wiki/ஹாலே_பெர்ரி">ஹாலே பெர்ரி</ref><ref target="https://ta.wikipedia.org/wiki/முதற்_பக்கம்#cite_note-8">[8]</ref> - ஒரோரோ முன்ரோ / ஸ்ட்ரோம்</item>
<item><ref target="https://ta.wikipedia.org/wiki/எலன்_பேஜ்">எலன் பேஜ்</ref> - கிட்டி பிரைட்</item>
<item><ref target="https://ta.wikipedia.org/wiki/அண்ணா_பகுய்ன்">அண்ணா பகுய்ன்</ref><ref target="https://ta.wikipedia.org/wiki/முதற்_பக்கம்#cite_note-9">[9]</ref><ref target="https://ta.wikipedia.org/wiki/முதற்_பக்கம்#cite_note-10">[10]</ref><ref target="https://ta.wikipedia.org/wiki/முதற்_பக்கம்#cite_note-11">[11]</ref><ref target="https://ta.wikipedia.org/wiki/முதற்_பக்கம்#cite_note-12">[12]</ref> - மேரி டி அன்காண்டோ / ரோக்</item>
<item><ref target="https://ta.wikipedia.org/wiki/நிக்கோலசு_ஹோல்ட்">நிக்கோலசு ஹோல்ட்</ref> → கெல்சி கிராமர் - டாக்டர் ஹாங்க் மெக்காய் / பீஸ்ட்</item>
<item><ref target="https://ta.wikipedia.org/wiki/சான்_ஆஷ்மோர்">சான் ஆஷ்மோர்</ref> - பாபி டிரேக் / ஐஸ்மேன்</item>
<item>பீட்டர் டின்க்லகே - பொலிவார் திருச்க்</item>
<item>ஓமர் சி - பிஷப்</item>
<item><ref target="https://ta.wikipedia.org/wiki/டேனியல்_கிட்மோரே">டேனியல் கிட்மோரே</ref> - பீட்டர் ரஸ்புடின் / கொலோசஸ்</item>
<item>பூபூ ஸ்டீவர்ட் - ஜேம்ஸ் ப்ரௌட்ஸ்டார் / வார்பாத்</item>
<item>பேன் பின்க்பிங் - ப்ரௌட்ஸ்டார்</item>
<item>ஆடன் கண்டோ - சன்ஸ்பாட்</item>
<item><ref target="https://ta.wikipedia.org/wiki/இவான்_பீட்டர்ஸ்">இவான் பீட்டர்ஸ்</ref> - பீட்டர் மாக்சிமோஃப்</item>
<item>ஜோஷ் ஹெல்மன் - வில்லியம் ஸ்ட்ரைக்கர்</item></list>
நடிகர்களின் நடிப்பு
<p>வால்வரின் கதாபாத்திரத்தில் நடித்திருக்கும் <ref target="https://ta.wikipedia.org/wiki/ஹக்_ஜேக்மேன்">ஹக் ஜேக்மேன்</ref>, முந்தைய எக்ஸ் மென் படங்களில் நடித்திருப்பதுபோல் இதிலும் சிறப்பான நடிப்பை வெளிப்படுத்தியிருக்கிறார். இவருடைய கம்பீரமான தோற்றம் மிரட்டலாக இருக்கிறது. மிஸ்டிக் கதாபாத்திரத்தில் வரும் <ref target="https://ta.wikipedia.org/wiki/ஜெனிபர்_லாரன்ஸ்">ஜெனிபர் லாரன்ஸ்</ref>  ஊதா நிறத்திலான தோற்றத்துடன் பயமுறுத்துகிறார். சண்டைக் காட்சிகளில் மிரட்டியிருக்கிறார். இவரை மையப்படுத்தியே கதை நகர்வதால் இவருக்கு நடிப்பதற்குண்டான வாய்ப்பு அதிகம். அதை அவர் கவனமாகவும், திறமையாகவும் செய்திருக்கிறார்.</p>
<p>50 வருடங்களுக்கு முந்தைய பேராசியரியராக வரும் <ref target="https://ta.wikipedia.org/wiki/ஜேம்ஸ்_மெக்காவே">ஜேம்ஸ் மெக்காவே</ref>, வில்லனாக வரும் <ref target="https://ta.wikipedia.org/wiki/மைக்கேல்_பாஸ்பேண்தே">மைக்கேல் பாஸ்பேண்தே</ref> ரும் சிறப்பான நடிப்பை வெளிப்படுத்தியிருக்கிறார்கள்.</p>
படப்பிடிப்பு
<p>இந்த திரைப்படம் <ref target="https://ta.wikipedia.org/wiki/மொண்ட்ரியால்">மொண்ட்ரியால்</ref> எடுக்கப்பட்டது.</p>
<list type="unordered"><item>ஒலிம்பிக் ஸ்டேடியம்</item>
<item>மாண்ட்ரீல் சிட்டி ஹால்</item>
<item>மெக்கில் பல்கலைக்கழகம்</item></list>
வெளியீடு
<p>இதன் முதன்மை புகைப்படம்  மாண்ட்ரீல், கனடாவில் ஏப்ரல் 2013 ல் தொடங்கிய ஆகஸ்ட் 2013 ல் முடிந்தது. இந்த படம் 3D &amp; 2D இல், 2014 மே 23ம் திகதி வெளியானது.</p>
இசை
<p>இந்த திரைப்படத்துக்கு <hi rend="bold">ஜான் ஓட்மேன்</hi> இசை அமைகிற்றார், இவர் முன்னதாக <ref target="https://ta.wikipedia.org/wiki/எக்ஸ்-மென்_2">எக்ஸ்-மென் 2</ref> திரைப்படத்துக்கு இசை அமைத்தார் என்பது குறிப்பிடத்தக்கது.</p>
தொடர்ச்சியான தொடர் திரைப்படங்கள்
மேலதிக தகவல்களுக்கு: <ref target="https://ta.wikipedia.org/wiki/எக்ஸ்-மென்_(திரைப்படத்_தொடர்)">எக்ஸ்-மென் (திரைப்படத் தொடர்)</ref>


வெளி இணைப்புகள்
<list type="unordered"><item><ref target="http://www.x-menmovies.com">அதிகாரப்பூர்வ இணையதளம்</ref></item>
<item><ref target="https://ta.wikipedia.org/wiki/ஐ.எம்.டி.பி_இணையத்தளம்">இணையதள திரைப்பட தரவுத்தளத்தில்</ref><ref target="http://www.imdb.com/title/tt1877832/"><hi rend="italic">முதற் பக்கம்</hi> </ref></item>
<item><ref target="https://ta.wikipedia.org/wiki/பாக்சு_ஆபிசு_மோசோ">பாக்சு ஆபிசு மோசோவில்</ref><ref target="http://www.boxofficemojo.com/movies/?id=xmen2014.htm"><hi rend="italic">முதற் பக்கம்</hi></ref></item></list>
</text></body></html>