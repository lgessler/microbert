<html><body><text id="wikipedia_ta_wikipedia_org__9700.html" ns="0" revid="2489445" sourceurl="https://ta.wikipedia.org/wiki/%E0%AE%AA%E0%AE%BE%E0%AE%A4%E0%AE%9A%E0%AF%81%E0%AE%B5%E0%AE%B0%E0%AF%8D" title="பாதசுவர்" type="wikipedia">பாதசுவர்
<figure><caption>இந்திய மரபுவழிக் கட்டிடங்களின் உறுப்புக்கள். தாங்குதளம், பிரஸ்தரம் ஆகியவற்றுக்கு இடையில் அமைவதே பாதசுவர் ஆகும்.</caption></figure>
<p><ref target="https://ta.wikipedia.org/wiki/சிற்பநூல்">சிற்பநூல்களில்</ref> சொல்லப்பட்டுள்ள விதிகளுக்கு அமைய அமைக்கப்படுகின்ற இந்திய மரபுவழிக் கட்டிடங்களில் <ref target="https://ta.wikipedia.org/wiki/தாங்குதளம்">தாங்குதளத்துக்கு</ref> மேல் அமையும் உறுப்பு <hi rend="bold">பாதசுவர்</hi> ஆகும். இதன் மேற்பகுதி, பிரஸ்தரம் எனச் சிற்ப சாஸ்திரங்களில் குறிப்பிடப்படுகின்ற தளத்தின் கீழ் அமைகின்றது. இப்பகுதி கட்டிடத்தின் தன்மைக்கேற்ப சுவர்களாகவோ, <ref target="https://ta.wikipedia.org/wiki/தூண்">தூண்களாகவோ</ref> அல்லது இரண்டும் சேர்ந்தோ அமைந்திருக்கக் காணலாம். </p>
பெயர்கள்
<p>இவ்வுறுப்பு, பாதசுவர், கால், பாதம், ஸ்தம்பம், பித்தி எனப் பல பெயர்களால் அழைக்கப்படுவதுண்டு.</p>
அமைப்பும், துணையுறுப்புக்களும்
<p>பாதசுவர், சுவராக அமையும் போதும் வெறுமையான மேற்பரப்பாக அமைவதில்லை. இது, <ref target="https://ta.wikipedia.org/wiki/அரைத்தூண்">அரைத்தூண்கள்</ref>, <ref target="https://ta.wikipedia.org/wiki/கோட்டம்">கோட்டங்கள்</ref>, <ref target="https://ta.wikipedia.org/wiki/பஞ்சரம்">பஞ்சரங்கள்</ref>, <ref target="https://ta.wikipedia.org/wiki/தோரணம்">தோரணங்கள்</ref> எனப் பல்வேறு துணை உறுப்புக்களைக் கொண்டு அழகூட்டப்படுகின்றது. பிற்காலக் கட்டிடங்களில் பாதசுவரில் அமையும் அரைத்தூண்கள் முதலியவை நேரடியாகத் தாங்குதளத்திலிருந்து ஆரம்பிக்காமல், தாங்குதளத்தின்மேல், பாதசுவரின் ஒரு பகுதியாக அமையும் <ref target="https://ta.wikipedia.org/wiki/வேதிகை">வேதிகை</ref> எனப்படும் பகுதிக்கு மேல் அமைந்திருப்பதைக் காணலாம்.</p>
இவற்றையும் பார்க்கவும்
<list type="unordered"><item><ref target="https://ta.wikipedia.org/wiki/திராவிடக்_கட்டிடக்கலை_ஒழுங்கு">திராவிடக் கட்டிடக்கலை ஒழுங்கு</ref></item>
<item><ref target="https://ta.wikipedia.org/wiki/திராவிடக்_கட்டிடக்கலைத்_தூண்கள்">திராவிடக் கட்டிடக்கலைத் தூண்கள்</ref></item></list>
</text></body></html>