<html><body><text id="wikipedia_ta_wikipedia_org__139802.html" ns="0" revid="3358514" sourceurl="https://ta.wikipedia.org/wiki/%E0%AE%A4%E0%AE%AA%E0%AF%82" title="தபூ" type="wikipedia">தபூ

<p><hi rend="bold">தபூ</hi> (பிறப்பு நவம்பர்4 <ref target="https://ta.wikipedia.org/wiki/1971">1971</ref>) ஓர் இந்திய திரைப்பட நடிகை. இவர் ஒரு மாடல் அழகியும் ஆவார். <ref target="https://ta.wikipedia.org/wiki/1991">1991</ref> ஆண்டிலிருந்து நடித்து வருகிறார். <ref target="https://ta.wikipedia.org/wiki/ஹிந்தி">ஹிந்தி</ref>, <ref target="https://ta.wikipedia.org/wiki/தெலுங்கு_மொழி">தெலுங்கு</ref>, <ref target="https://ta.wikipedia.org/wiki/தமிழ்">தமிழ்</ref>, <ref target="https://ta.wikipedia.org/wiki/மலையாளம்">மலையாளம்</ref>, <ref target="https://ta.wikipedia.org/wiki/வங்காள_மொழி">வங்காளம்</ref>, <ref target="https://ta.wikipedia.org/wiki/மராத்திய_மொழி">மராத்தி</ref> ஆகிய மொழிகளில் நடித்துள்ளார்.</p>
ஆரம்பகால வாழ்க்கை
<p>தபூவின் இயற்பெயர் தபஷ்ஷும் ஃபாதிமா ஹஷ்மி <hi rend="bold">(Tabassum Fatima Hashmi)</hi> ஆகும். இவர் ஹைதிராபத்திய முஸ்லிம் குடும்பத்தில் பிறந்தார்.<ref target="https://ta.wikipedia.org/wiki/முதற்_பக்கம்#cite_note-encyclo-2">[2]</ref><ref target="https://ta.wikipedia.org/wiki/முதற்_பக்கம்#cite_note-verve-3">[3]</ref> இவரது பெற்றோர் ஜமால் ஹஷ்மி மற்றும் ரிஸ்வானா ஆவார். இவரது தாயார் பள்ளி ஆசிரியர் மற்றும் இவரது தாய் வழி தாத்தா ஓய்வுப்பெற்ற பேராசிரியர். தனியார் பள்ளி ஒன்றை நடத்தி வருகிறார்.</p>
<p>இவர் ஆரம்பகால கல்வியை ஹைதிராபாத்தின் புனித அன்'ஸ் பள்ளியில் நிறைவு செய்தார்.<ref target="https://ta.wikipedia.org/wiki/முதற்_பக்கம்#cite_note-Education-4">[4]</ref> பின் இவரது குடும்பம் மும்பைக்கு 1983 ஆம் ஆண்டு குடியேறியது. அங்கு அவர் கல்லூரி படிப்பை புனித சேவியர் கல்லூரியில் நிறைவு செய்தார்.<ref target="https://ta.wikipedia.org/wiki/முதற்_பக்கம்#cite_note-5">[5]</ref> இவர் ஃபரா நாஸ் என்ற நடிகையின் சகோதரி ஆவார். தபூ தெலுங்கு, இந்தி, ஆங்கிலம், வங்காளம், மராத்தி, தமிழ், மலையாளம், ஸ்பானிஷ் மற்றும் சிறிதளவு பிரன்ச்சு மொழியும் பேசும் ஆற்றல் உடையவர்.<ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
திரைப்படங்கள்
<p><ref target="https://en.wikipedia.org/wiki/Tabu_filmography">தபூ நடித்த திரைப்படங்கள்</ref></p>
</text></body></html>