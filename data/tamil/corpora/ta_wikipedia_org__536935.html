<html><body><text id="wikipedia_ta_wikipedia_org__536935.html" ns="0" revid="3370076" sourceurl="https://ta.wikipedia.org/wiki/%E0%AE%AA%E0%AF%8B%E0%AE%B0%E0%AF%8D%E0%AE%9F%E0%AE%BF%E0%AE%95%E0%AF%8D%E0%AE%9A%E0%AE%A9%E0%AF%8D_%E0%AE%AE%E0%AE%BE%E0%AE%B5%E0%AE%9F%E0%AF%8D%E0%AE%9F%E0%AE%AE%E0%AF%8D" title="போர்டிக்சன் மாவட்டம்" type="wikipedia">போர்டிக்சன் மாவட்டம்
<p><hi rend="bold">போர்டிக்சன் மாவட்டம்</hi> என்பது (<ref target="https://ta.wikipedia.org/wiki/மலாய்_மொழி">மலாய்</ref>: <hi rend="italic">Daerah Port Dickson</hi>; <ref target="https://ta.wikipedia.org/wiki/ஆங்கிலம்">ஆங்கிலம்</ref>: <hi rend="italic">Port Dickson District</hi>; <ref target="https://ta.wikipedia.org/wiki/சீனம்">சீனம்</ref>: 波德申縣) <ref target="https://ta.wikipedia.org/wiki/மலேசியா">மலேசியா</ref>, <ref target="https://ta.wikipedia.org/wiki/நெகிரி_செம்பிலான்">நெகிரி செம்பிலான்</ref> மாநிலத்தில் உள்ள ஒரு மாவட்டம். போர்டிக்சன் மாவட்டத்தின் முக்கிய நகரம் <ref target="https://ta.wikipedia.org/wiki/போர்டிக்சன்">போர்டிக்சன்</ref> <hi rend="italic">(Port Dickson)</hi> நகரம். </p>
<p>போர்டிக்சன் ஒரு பிரபலமான விடுமுறைச் சுற்றுலாத் தளமாக, மலேசியாவில் நன்கு அறியப்பட்ட இடமாகும். <ref target="https://ta.wikipedia.org/wiki/கோலாலம்பூர்">கோலாலம்பூர்</ref> பெருநகரில் இருந்து தெற்கே 90 கி.மீ. தொலைவிலும்; <ref target="https://ta.wikipedia.org/wiki/நெகிரி_செம்பிலான்">நெகிரி செம்பிலான்</ref> மாநிலத்தின் தலைநகர் <ref target="https://ta.wikipedia.org/wiki/சிரம்பான்">சிரம்பானில்</ref> இருந்து 30 கி.மீ. தொலைவிலும் அமைந்து உள்ளது. உள்ளூர் மக்களால் பி.டி. (PD) என்று சுருக்கமாக அழைக்கப் படுகிறது.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
<p>கோலாலம்பூர் மற்றும் சிங்கப்பூர் பெருநகரங்களில் இருந்து முக்கிய நெடுஞ்சாலைகள் மூலமாக எளிதில் அடையக் கூடியதாக இடத்தில் அமைந்து உள்ளது. 10 மைல் நீளத்திற்கு அமைதியான கடற்கரைகள் நீண்டுள்ளன. நெகிரி செம்பிலானில் ஒரே கடற்கரை மாவட்டம். </p>
வரலாறு
<p>மீனவர்கள் வசிக்கும் ஒரு சிறிய மலாய்க் கிராமமாகப் போர்டிக்சன், தன் வரலாற்றைத் தொடங்கியது. உள்ளூர் மலாய்க்காரர்கள் தஞ்சோங் என்று அழைத்தார்கள். எனினும் அங்கு வாழ்ந்த சீனர்களும், இந்தியர்களும் ஆராங் <hi rend="italic">(Arang)</hi> என்று அழைத்தனர். அந்தப் பெயர் ஓர் உள்ளூர் நிலக்கரி சுரங்கத்தின் பெயராகும். </p>
<p>1820-களில், போர்டிக்சன் நகரில் இருந்து 7 கி.மீ. வடக்கே உள்ள <ref target="https://ta.wikipedia.org/wiki/லுக்குட்">லுக்குட்</ref> எனும் நகரில் ஈயப் படிவங்கள் இருப்பது கண்டுபிடிக்கப்பட்டது.<ref target="https://ta.wikipedia.org/wiki/முதற்_பக்கம்#cite_note-4">[4]</ref> அதுவே சீனர்களின் வருகைக்கு வழிவகுத்தது. 1840-ஆம் ஆண்டுகளில் போர்டிக்சன் பகுதியில் காபி, மிளகுத் தோட்டங்கள் திறக்கப்பட்டன. அந்தத் தோட்டங்களில் வேலை செய்வதற்காக தென்னிந்தியாவில் இருந்து தமிழர்கள் அழைத்து வரப் பட்டார்கள்.</p>
<p>பிரித்தானியக் காலனித்துவக் காலத்தில், சர் பிரடெரிக் டிக்சன் <hi rend="italic">(Sir Frederic Dickson)</hi> எனும் பிரிட்டிஷ் அதிகாரி, ஈயம் கொண்டு செல்வதற்கான துறைமுகமாகப் போர்டிக்சனை மாற்றி அமைத்தார்.</p>
நிர்வாகம்
போர்டிக்சன் மாவட்டத்தின் நகர்ப்புறங்கள்
<list type="ordered"><item>ஸ்பிரிங்ஹில் நகரம் (Bandar Springhill)</item>
<item>சுங்காலா நகரம் (Bandar Sunggala)</item>
<item>புக்கிட் பாலோங் (Bukit Palong)</item>
<item>ஜிம்மா (Jimah)</item>
<item>கோலா லுக்கு (Kuala Lukut)</item>
<item><ref target="https://ta.wikipedia.org/wiki/லிங்கி">லிங்கி</ref> (Linggi)</item>
<item><ref target="https://ta.wikipedia.org/wiki/லுக்குட்">லுக்குட்</ref> (Lukut)</item>
<item>பாசிர் பாஞ்சாங் (Pasir Panjang)</item>
<item>பெங்காலான் கெம்பாஸ் (Pengkalan Kempas)</item>
<item><ref target="https://ta.wikipedia.org/wiki/சிலியாவ்">சிலியாவ்</ref> (Siliau)</item>
<item><ref target="https://ta.wikipedia.org/wiki/சிருசா">சிருசா</ref> (Sirusa)</item>
<item><ref target="https://ta.wikipedia.org/wiki/தெலுக்_கெமாங்">தெலுக் கெமாங்</ref> (Teluk Kemang)</item></list>
போர்டிக்சன் மாவட்டத்தில் உள்ள முக்கிம்கள்
<p>போர்டிக்சன் உள்ளூராட்சி மன்றத்தால் போர்டிக்சன் மாவட்டம் நிர்வாகம் செய்யப் படுகிறது. போர்டிக்சன் மாவட்டத்தில் 5 <ref target="https://ta.wikipedia.org/wiki/முக்கிம்">முக்கிம்கள்</ref> உள்ளன.</p>
<list type="ordered"><item>ஜிம்மா <hi rend="italic">(Jimah)</hi></item>
<item><ref target="https://ta.wikipedia.org/wiki/லிங்கி">லிங்கி</ref> <hi rend="italic">(Linggi)</hi></item>
<item>பாசிர் பாஞ்சாங் <hi rend="italic">(Pasir Panjang)</hi></item>
<item><ref target="https://ta.wikipedia.org/wiki/போர்டிக்சன்">போர்டிக்சன்</ref> <hi rend="italic">(Port Dickson Town)</hi></item>
<item><ref target="https://ta.wikipedia.org/wiki/சிருசா">சிருசா</ref> <hi rend="italic">(Si Rusa)</hi></item></list>
மலேசிய நாடாளுமன்றம்
<p>மலேசிய நாடாளுமன்றத்தின் மக்களவையில் (<ref target="https://ta.wikipedia.org/wiki/டேவான்_ராக்யாட்">டேவான் ராக்யாட்</ref>) போர்டிக்சன் மாவட்டத்தின் நாடாளுமன்றத் தொகுதி. 2018-ஆம் ஆண்டு பொதுத் தேர்தல் முடிவுகள்.</p>

நெகிரி செம்பிலான் மாநிலச் சட்டமன்றம்
<p>நெகிரி செம்பிலான் மாநிலச் சட்டமன்றத்தில் போர்டிக்சன் மாவட்டத்தின் பிரதிநிதிகள்; 2018-ஆம் ஆண்டு; மலேசியாவின் தேர்தல் ஆணையம் <hi rend="italic">(Suruhanjaya Pilihan Raya Malaysia - Election Commission of Malaysia)</hi> வெளியிட்ட பொதுத் தேர்தல் முடிவுகள்.<ref target="https://ta.wikipedia.org/wiki/முதற்_பக்கம்#cite_note-5">[5]</ref><ref target="https://ta.wikipedia.org/wiki/முதற்_பக்கம்#cite_note-6">[6]</ref></p>

நெகிரி செம்பிலான் மாநிலத்தில் உள்ள மாவட்டங்கள்
<list type="unordered"><item><hi rend="bold"><ref target="https://ta.wikipedia.org/wiki/செலுபு_மாவட்டம்">செலுபு மாவட்டம்</ref></hi></item>
<item><hi rend="bold"><ref target="https://ta.wikipedia.org/wiki/செம்போல்_மாவட்டம்">செம்போல் மாவட்டம்</ref></hi></item>
<item><hi rend="bold"><ref target="https://ta.wikipedia.org/wiki/கோலா_பிலா_மாவட்டம்">கோலா பிலா மாவட்டம்</ref></hi></item>
<item><hi rend="bold"><ref target="https://ta.wikipedia.org/wiki/போர்டிக்சன்_மாவட்டம்">போர்டிக்சன் மாவட்டம்</ref></hi></item>
<item><hi rend="bold"><ref target="https://ta.wikipedia.org/wiki/ரெம்பாவ்_மாவட்டம்">ரெம்பாவ் மாவட்டம்</ref></hi></item>
<item><hi rend="bold"><ref target="https://ta.wikipedia.org/wiki/சிரம்பான்_மாவட்டம்">சிரம்பான் மாவட்டம்</ref></hi></item>
<item><hi rend="bold"><ref target="https://ta.wikipedia.org/wiki/தம்பின்_மாவட்டம்">தம்பின் மாவட்டம்</ref></hi></item></list>
போர்டிக்சன் மாவட்டத்தில் உள்ள தமிழ்ப்பள்ளிகள்
<p><ref target="https://ta.wikipedia.org/wiki/நெகிரி_செம்பிலான்">நெகிரி செம்பிலான்</ref>; <ref target="https://ta.wikipedia.org/wiki/போர்டிக்சன்_மாவட்டம்">போர்டிக்சன் மாவட்டத்தில்</ref> <hi rend="italic">(Port Dickson District)</hi> 17 தமிழ்ப்பள்ளிகள் உள்ளன. 1,563 மாணவர்கள் பயில்கிறார்கள். 220 ஆசிரியர்கள் பணியாற்றுகிறார்கள். </p>
<p>இங்குள்ள சில தோட்டங்கள் 1850-ஆம் ஆண்டுகளில் உருவாக்கப் பட்டவை. மலேசியாவில் மிகப் பழமை வாய்ந்த தமிழ்ப்பள்ளிகளில் ஒன்றான லின்சம் தோட்டத் தமிழ்ப்பள்ளி இந்த மாவட்டத்தில் தான் உள்ளது.<ref target="https://ta.wikipedia.org/wiki/முதற்_பக்கம்#cite_note-7">[7]</ref></p>

காட்சியகம்
<list type="unordered">
<item>கோலா லுக்குட்</item>
<item>தானா மேரா தோட்டம்</item>
<item>தஞ்சோங் ரிக்கார்டோ</item>
<item>ஆமைத்தீவு</item>
</list>
</text></body></html>