<html><body><text id="wikipedia_ta_wikipedia_org__207730.html" ns="0" revid="2746181" sourceurl="https://ta.wikipedia.org/wiki/%E0%AE%A8%E0%AF%80%E0%AE%B0%E0%AE%BF%E0%AE%A9%E0%AF%8D_%E0%AE%AE%E0%AF%81%E0%AE%B0%E0%AE%A3%E0%AE%BF%E0%AE%AF_%E0%AE%B5%E0%AE%BF%E0%AE%B0%E0%AE%BF%E0%AE%B5%E0%AF%81" title="நீரின் முரணிய விரிவு" type="wikipedia">நீரின் முரணிய விரிவு<figure><caption>பனிக்கட்டி மற்றும் நீரின் அடர்த்தி-வரைபடம்</caption></figure>
<p><hi rend="bold">நீரின் முரணிய விரிவு</hi> (<hi rend="italic">anomalous expansion of water</hi>) என்பது <ref target="https://ta.wikipedia.org/wiki/நீர்">நீரின்</ref> எதிர்மறையான, மாறுபட்ட <ref target="https://ta.wikipedia.org/wiki/வெப்பநிலை">வெப்பநிலை</ref> மாற்றத்துடன் தோன்றும் மாற்றமாகும். பொதுவாக வெப்பநிலை அதிகரிக்கும் போது பொருட்கள் தம் பருமனளவில் விரிவையும், வெப்பநிலை குறையும் போது பருமனளவு குறைவதும் நிகழ்கின்றன. ஆனால் நீரினைப் பொருத்தமட்டில் நிலைமை மாறாக உள்ளது. வெப்பநிலை குறையும் போது 4°C இல் அதன் அடர்த்தி 1.000 கிராம்\கன செ.மீ. ஆக உள்ளது. மேலும் வெப்பநிலை குறைந்து நீரின் வெப்பநிலை 0°C ஆக உள்ளபோது அதன் அடர்த்தி 0.99987 கிராம்\கன செ.மீ. ஆகவும் 0°C-ல் பனிக்கட்டியாக உள்ளபோது அடர்த்தியானது 0.917 ஆகவும் உள்ளது. 4°C இற்குக் கீழ் வெப்பநிலை குறையும் போது பருமனளவு கூடுகிறது- அதாவது அடர்த்தி குறைகிறது. இதுவே நீரின் முரணிய விரிவாகும்.</p>
<p>இதனால் நன்மையும் தீமையும் ஏற்படுகின்றன. நன்மை யாதெனில் பனிப்படலத்திற்குக் கீழ் நீர், நீராகவே உள்ளது. மீனினங்கள் வாழ இது அவசியமாகிறது. தீது யாதெனில் மிகவும் குறைந்த வெப்பநிலையில் நீர் குழாய்கள் வெடித்து விடுகின்றன.</p>
</text></body></html>