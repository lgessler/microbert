<html><body><text id="wikipedia_ta_wikipedia_org__525619.html" ns="0" revid="3240437" sourceurl="https://ta.wikipedia.org/wiki/%E0%AE%A4%E0%AF%8A%E0%AE%B2%E0%AF%88%E0%AE%95%E0%AF%8D%E0%AE%95%E0%AE%BE%E0%AE%9F%E0%AF%8D%E0%AE%9A%E0%AE%BF%E0%AE%AF%E0%AE%BF%E0%AE%B2%E0%AF%8D_%E0%AE%95%E0%AF%8B%E0%AE%B5%E0%AE%BF%E0%AE%9F%E0%AF%8D-19_%E0%AE%A4%E0%AF%8A%E0%AE%B1%E0%AF%8D%E0%AE%B1%E0%AF%81%E0%AE%A8%E0%AF%8B%E0%AE%AF%E0%AE%BF%E0%AE%A9%E0%AF%8D_%E0%AE%A4%E0%AE%BE%E0%AE%95%E0%AF%8D%E0%AE%95%E0%AE%AE%E0%AF%8D" title="தொலைக்காட்சியில் கோவிட்-19 தொற்றுநோயின் தாக்கம்" type="wikipedia">தொலைக்காட்சியில் கோவிட்-19 தொற்றுநோயின் தாக்கம்<p><hi rend="bold">தொலைக்காட்சியில் கோவிட்-19 தொற்றுநோயின் தாக்கம்</hi> என்பது 2019 ஆண்டில் <ref target="https://ta.wikipedia.org/wiki/கோவிட்-19_பெருந்தொற்று">கோவிட்-19 பெருந்தொற்றுநோய்</ref> காரணமாக <ref target="https://ta.wikipedia.org/wiki/தொலைக்காட்சி">தொலைக்காட்சித்</ref> துறையில் கணிசமான தாக்கத்தை ஏற்படுத்தியது ஆகும். இது அனைத்து கலைத் துறைகளிலும் அதன் தாக்கங்களை ஏட்படுத்தியது. இதன் விளைவாக பல நாடுகளில் தொலைக்காட்சி நிகழ்ச்சிகளை நிறுத்துவது அல்லது தாமதப்படுத்தபட்டு வருவாய் (உரிமைகள் மற்றும் விளம்பர விற்பனை மூலம்) மற்றும் வேலைவாய்ப்புகளில் எதிர்மறையான தாக்கங்களை ஏற்படுத்துதியது.</p>
<p>இது சமூக விலகல், ஊரடங்கு சட்டம் மற்றும் வீட்டிலேயே தங்குவதற்கான உத்தரவின்படி தயாரிப்பில் ஈடுபட்டுள்ள அனைவரின் பாதுகாப்பையும் மனதில் கருதி இத்தகைய நடவடிக்கைகள் மற்றும் மாற்றங்கள் செய்யப்பட்டன. இதன் விளைவாக உலகளவில் தொலைக்காட்சி நிகழ்ச்சிகளில் குறைந்தது 60% நிறுத்தப்பட்டு குறைந்தபட்சம் பாதி நிரல் 2020 ஆம் ஆண்டின் இரண்டாம் பாதியில் ஒளிபரப்ப திட்டமிடப்பட்டது.</p>
தமிழ்நாடு
<p>தமிழ்நாட்டில் அனைத்து தொலைக்காட்சி மற்றும் திரைப்பட படப்பிடிப்பு மற்றும் தயாரிப்புகள் 19 மார்ச் 2020 அன்று நிறுத்தப்பட்டது.<ref target="https://ta.wikipedia.org/wiki/முதற்_பக்கம்#cite_note-1">[1]</ref> இதன் காரணமாக <ref target="https://ta.wikipedia.org/wiki/சன்_தொலைக்காட்சி">சன் தொலைக்காட்சி</ref>, <ref target="https://ta.wikipedia.org/wiki/விஜய்_தொலைக்காட்சி">விஜய் தொலைக்காட்சி</ref>, <ref target="https://ta.wikipedia.org/wiki/கலர்ஸ்_தமிழ்">கலர்ஸ் தமிழ்</ref> மற்றும் <ref target="https://ta.wikipedia.org/wiki/ஜீ_தமிழ்">ஜீ தமிழ்</ref> போன்ற அலைவரிசைகள் தங்களின் பழைய தொடர்கள் அல்லது பழைய அத்தியாயங்களை மீண்டும் ஒளிபரப்பு செய்தது.<ref target="https://ta.wikipedia.org/wiki/முதற்_பக்கம்#cite_note-2">[2]</ref>  இந்த கோவிட்-19 பெருந்தொற்று காரணமாக <ref target="https://ta.wikipedia.org/wiki/சன்_தொலைக்காட்சி">சன் தொலைக்காட்சி</ref> நிறுவனம் <ref target="https://ta.wikipedia.org/wiki/சாக்லேட்_(தொலைக்காட்சித்_தொடர்)">சாக்லேட்</ref>, <ref target="https://ta.wikipedia.org/wiki/அழகு_(தொலைக்காட்சித்_தொடர்)">அழகு</ref>, <ref target="https://ta.wikipedia.org/wiki/தமிழ்ச்செல்வி">தமிழ்ச்செல்வி</ref>, <ref target="https://ta.wikipedia.org/wiki/மின்னலே_(தொலைக்காட்சித்_தொடர்)">மின்னலே</ref>, <ref target="https://ta.wikipedia.org/wiki/ராசாத்தி_(தொலைக்காட்சித்_தொடர்)">ராசாத்தி</ref> போன்ற தொடர்களை திடீரென அதிகாரப்பூர்வமாக நிறுத்தியது.<ref target="https://ta.wikipedia.org/wiki/முதற்_பக்கம்#cite_note-3">[3]</ref> அதே போன்று <ref target="https://ta.wikipedia.org/wiki/விஜய்_தொலைக்காட்சி">விஜய் தொலைக்காட்சியிலும்</ref> <ref target="https://ta.wikipedia.org/wiki/அரண்மனை_கிளி_(தொலைக்காட்சித்_தொடர்)">அரண்மனை கிளி</ref> என்ற தொடரும் <ref target="https://ta.wikipedia.org/wiki/சூப்பர்_சிங்கர்_ஜூனியர்_7">சூப்பர் சிங்கர் ஜூனியர் 7</ref> என்ற பாட்டு போட்டி நிகழ்ச்சியும் நிறுத்தப்பட்டது.</p>
<p>மே 2020 நடுப்பகுதியில் (21 மே 2020) அதிகபட்சமாக 20 நடிகர்களை கொண்ட தொலைக்காட்சி தொடர்களுக்கான படப்பிடிப்பைத் தொடங்க <ref target="https://ta.wikipedia.org/wiki/தமிழ்நாடு_அரசு">தமிழ்நாடு அரசு</ref> அனுமதி வழங்கியது.<ref target="https://ta.wikipedia.org/wiki/முதற்_பக்கம்#cite_note-4">[4]</ref><ref target="https://ta.wikipedia.org/wiki/முதற்_பக்கம்#cite_note-5">[5]</ref><ref target="https://ta.wikipedia.org/wiki/முதற்_பக்கம்#cite_note-6">[6]</ref> படப்பிடிப்பு நடைமுறைகளின் போது கடுமையான சுகாதார வழிகாட்டுதல்களைப் பராமரிக்க எச்சரிக்கையும் செய்யப்பட்டது..<ref target="https://ta.wikipedia.org/wiki/முதற்_பக்கம்#cite_note-7">[7]</ref><ref target="https://ta.wikipedia.org/wiki/முதற்_பக்கம்#cite_note-8">[8]</ref><ref target="https://ta.wikipedia.org/wiki/முதற்_பக்கம்#cite_note-9">[9]</ref> 
25 மே 2020 நிலவரப்படி தொலைக்காட்சி நாடகத் தொடர்களின் படப்பிடிப்பு தொடங்கியது, ஆனால் தமிழ்நாடு அரசாங்கம் ஜூன் 19 முதல் ஜூன் 30 வரை மீண்டும் ஊரடங்கு சட்டம் விதித்தது, இதன் விளைவாக தொலைக்காட்சி தயாரிப்புகள் மீண்டும் நிறுத்தப்பட்டன. இருப்பினும் 7 ஜூலை 2020 அன்று அனைத்து புதிய அத்தியாயங்களையும் ஒளிபரப்ப தொலைக்காட்சி தொடர்களின் படப்பிடிப்பு மீண்டும் தொடங்கியது.</p>
<p><ref target="https://ta.wikipedia.org/wiki/கலர்ஸ்_தமிழ்">கலர்ஸ் தமிழ்</ref> தொலைக்காட்சி தங்களின் தொடர்களை 28 மே 2020 முதல் ஒளிபரப்ப தொடங்கியது. பின்னர் <ref target="https://ta.wikipedia.org/wiki/சன்_தொலைக்காட்சி">சன் தொலைக்காட்சி</ref>, <ref target="https://ta.wikipedia.org/wiki/விஜய்_தொலைக்காட்சி">விஜய் தொலைக்காட்சி</ref> மற்றும் <ref target="https://ta.wikipedia.org/wiki/ஜீ_தமிழ்">ஜீ தமிழ்</ref> போன்ற அலைவரிசைகள் 27 ஜூலை 2020 இல் முக்கியமான தொடர்களை மீண்டும் ஒளிபரப்ப தொடங்கியது.
<ref target="https://ta.wikipedia.org/wiki/முதற்_பக்கம்#cite_note-10">[10]</ref><ref target="https://ta.wikipedia.org/wiki/முதற்_பக்கம்#cite_note-11">[11]</ref><ref target="https://ta.wikipedia.org/wiki/முதற்_பக்கம்#cite_note-12">[12]</ref><ref target="https://ta.wikipedia.org/wiki/முதற்_பக்கம்#cite_note-13">[13]</ref><ref target="https://ta.wikipedia.org/wiki/முதற்_பக்கம்#cite_note-14">[14]</ref><ref target="https://ta.wikipedia.org/wiki/முதற்_பக்கம்#cite_note-15">[15]</ref></p>
</text></body></html>