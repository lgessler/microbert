<html><body><text id="wikipedia_ta_wikipedia_org__239389.html" ns="0" revid="3355647" sourceurl="https://ta.wikipedia.org/wiki/%E0%AE%95%E0%AE%B0%E0%AF%8D%E0%AE%9F%E0%AE%BF%E0%AE%AF%E0%AE%9A%E0%AF%81_%E0%AE%AE%E0%AE%B1%E0%AF%81%E0%AE%9A%E0%AF%80%E0%AE%B0%E0%AE%BE%E0%AE%95%E0%AF%8D%E0%AE%95%E0%AE%B2%E0%AF%8D_%E0%AE%B5%E0%AE%BF%E0%AE%A9%E0%AF%88" title="கர்டியசு மறுசீராக்கல் வினை" type="wikipedia">கர்டியசு மறுசீராக்கல் வினை<p><hi rend="bold">கர்டியசு மறுசீராக்கல் வினை</hi> அல்லது கர்டியசு வினை அல்லது கர்டியசு சிதைத்தல் வினை <hi rend="italic">( Curtius rearrangement )</hi> முதன் முதலில் <ref target="https://ta.wikipedia.org/wiki/தியோடர்_கர்டியசு">தியோடர் கர்டியசால்</ref> வரையறுக்கப்பட்டது. ஓர் <ref target="https://ta.wikipedia.org/wiki/அசைல்_அசைட்டு">அசைல் அசைட்டு</ref> <ref target="https://ta.wikipedia.org/wiki/சமசயனேட்டு">சமசயனேட்டாக</ref> மறுசீராக்கம் அடையும் வேதிவினையே கர்டியசு மறுசீராக்கல் வினை எனப்படுகிறது <ref target="https://ta.wikipedia.org/wiki/முதற்_பக்கம்#cite_note-1">[1]</ref><ref target="https://ta.wikipedia.org/wiki/முதற்_பக்கம்#cite_note-2">[2]</ref><ref target="https://ta.wikipedia.org/wiki/முதற்_பக்கம்#cite_note-3">[3]</ref><ref target="https://ta.wikipedia.org/wiki/முதற்_பக்கம்#cite_note-4">[4]</ref>. இவ்வினை தொடர்பாக பல விமர்சனங்கள் வெளியிடப்பட்டுள்ளன.</p>
<p><ref target="https://ta.wikipedia.org/wiki/சமசயனேட்டு">சமசயனேட்டுகள்</ref> பல்வேறு <ref target="https://ta.wikipedia.org/wiki/மின்னணுமிகு_பொருட்கள்">மின்னணுமிகு பொருட்களால்</ref> கவரப்படுகின்றன. சமசயனேட்டை ஓர் <ref target="https://ta.wikipedia.org/wiki/அமீன்">அமீனாக</ref> மாற்ற பெரும்பாலும் <ref target="https://ta.wikipedia.org/wiki/தண்ணீர்">தண்ணீர்</ref> சேர்க்கப்படுகிறது<ref target="https://ta.wikipedia.org/wiki/முதற்_பக்கம்#cite_note-5">[5]</ref> . இவ்வினையை ஒர் <ref target="https://ta.wikipedia.org/wiki/மூன்றாம்_நிலை_பியூட்டைல்_ஆல்ககால்">மூவிணைய பியூட்டனால்</ref> முன்னிலையில் செய்யும் போது, <ref target="https://ta.wikipedia.org/wiki/கரிமவேதியியல்">கரிமவேதியியல்</ref> <ref target="https://ta.wikipedia.org/wiki/தொகுப்பு_வினை">தொகுப்பு வினைகளில்</ref> பயன்படும் இடைநிலைகளான மூவிணைய பியூட்டைலாக்சிகார்பனைல் பாதுகாக்கப்பட்ட அமீன்கள் உருவாக்குகிறது<ref target="https://ta.wikipedia.org/wiki/முதற்_பக்கம்#cite_note-6">[6]</ref><ref target="https://ta.wikipedia.org/wiki/முதற்_பக்கம்#cite_note-7">[7]</ref>.</p>
<p>இருபீனைல்பாசுபோரைலசைட்டு பயன்படுத்தி காபொட்சிலிக்கமிலங்களை அசைல் அசைட்டுகளாக எளிதாக மாற்றலாம்<ref target="https://ta.wikipedia.org/wiki/முதற்_பக்கம்#cite_note-8">[8]</ref><ref target="https://ta.wikipedia.org/wiki/முதற்_பக்கம்#cite_note-9">[9]</ref><ref target="https://ta.wikipedia.org/wiki/முதற்_பக்கம்#cite_note-10">[10]</ref></p>
.
<p>இவ்வாறே <ref target="https://ta.wikipedia.org/wiki/பென்சைல்_ஆல்ககால்">பென்சைல் ஆல்ககால்</ref> முன்னிலையில் கர்டியசு வினையை நிகழ்த்தினால் <ref target="https://ta.wikipedia.org/wiki/கார்பாக்சிபென்சைல்">கார்பாக்சிபென்சைல்</ref> பாதுகாக்கப்பட்ட அமீன்கள் உருவாகின்றன<ref target="https://ta.wikipedia.org/wiki/முதற்_பக்கம்#cite_note-11">[11]</ref>.</p>
வினை வழிமுறை
<p>கர்டியசு மறுசீராக்கல் வினை இரண்டு படிநிலைகளில் நிகழ்வதாக நம்பப்படுகிறது. <ref target="https://ta.wikipedia.org/wiki/நைட்ரசன்">நைட்ரசன்</ref> வாயுவை இழந்து <ref target="https://ta.wikipedia.org/wiki/அசைல்நைட்ரீன்">அசைல்நைட்ரீன்</ref> உருவாவது முதல் படிநிலையில் நிகழ்கிறது. இரண்டாவது படிநிலையில் அசைல் நைட்ரீன்களில் உள்ள <ref target="https://ta.wikipedia.org/wiki/ஆல்கைல்">ஆல்கைல்</ref> தொகுதிகள் இடபெயர்ச்சியாவதன் மூலமாக மறுசீரமைப்பு அடைந்து தேவையான சமசயனேட்டு உருவாகிறது. இருப்பினும் இவ்விரு படிநிலைகளும் ஒரே சமயத்தில் நிகழ்கின்றன என்று நடைமுறையில் கிடைத்துள்ள சான்றுகள் குறிப்பிடுகின்றன. தனிநிலை நைட்ரீன் இடைநிலைகள் எதுவும் இங்கு உருவாவதில்லை<ref target="https://ta.wikipedia.org/wiki/முதற்_பக்கம்#cite_note-12">[12]</ref></p>

வீச்செல்லை
<p>α-சயனோஎசுத்தரை ஓர் அமினோஅமிலமாக மாற்றும் செயலில் கர்டியசு மறுசீராக்கல் வினையின் ஒரு படிநிலை நிகழ்கிறது. இம்மாறுபட்ட வேதிவினை <ref target="https://ta.wikipedia.org/wiki/தாராசுகை_சிதைத்தல்">தாராசுகை சிதைத்தல்</ref> வினை எனப்படுகிறது<ref target="https://ta.wikipedia.org/wiki/முதற்_பக்கம்#cite_note-13">[13]</ref></p>



இவற்றையும் காண்க
<list type="unordered"><item><ref target="https://ta.wikipedia.org/wiki/பெக்மான்_மறுசீராக்கல்_வினை">பெக்மான் மறுசீராக்கல் வினை</ref></item>
<item><ref target="https://ta.wikipedia.org/wiki/பெர்க்மான்_சிதைத்தல்_வினை">பெர்க்மான் சிதைத்தல் வினை</ref></item>
<item><ref target="https://ta.wikipedia.org/wiki/ஆஃப்மான்_மறுசீராக்கல்_வினை">ஆஃப்மான் மறுசீராக்கல் வினை</ref></item>
<item><ref target="https://ta.wikipedia.org/wiki/இலாசன்_மறுசீராக்க்கல்_வினை">இலாசன் மறுசீராக்க்கல் வினை</ref></item>
<item><ref target="https://ta.wikipedia.org/wiki/சிகிமிட்டு_வினை">சிகிமிட்டு வினை</ref></item>
<item><ref target="https://ta.wikipedia.org/wiki/டைமான்_மறுசீராக்கல்_வினை">டைமான் மறுசீராக்கல் வினை</ref></item>
<item><ref target="https://ta.wikipedia.org/wiki/உல்பு_மறுசீராக்கல்_வினை">உல்பு மறுசீராக்கல் வினை</ref></item></list>
வெளிப்புற இணைப்புகள்
<list type="unordered"><item><ref target="http://www.youtube.com/watch?v=L9o2eFc0T9Q">"Mechanism In Motion: Curtius rearrangement"</ref>.</item></list>
</text></body></html>