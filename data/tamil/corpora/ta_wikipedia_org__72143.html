<html><body><text id="wikipedia_ta_wikipedia_org__72143.html" ns="0" revid="3408446" sourceurl="https://ta.wikipedia.org/wiki/%E0%AE%95%E0%AF%87%E0%AE%9F%E0%AF%8D_%E0%AE%B9%E0%AE%9F%E0%AF%8D%E0%AE%9A%E0%AE%A9%E0%AF%8D" title="கேட் ஹட்சன்" type="wikipedia">கேட் ஹட்சன்

<p><hi rend="bold">கேட் கேர்ரி ஹட்சன்</hi> (பிறப்பு ஏப்ரல் 19, 1979) ஒரு அமெரிக்க நடிகை. <hi rend="italic">ஆல்மோஸ்ட் ஃபேமஸ்</hi> திரைப்படத்தில் அவருடைய கதாபாத்திரத்தின் மூலம் பல விருதுகளையும் நியமனங்களையும் பெற்ற பின்னர் அவர் புகழ் பெறத் தொடங்கினார், அது முதல் அவர் <ref target="https://ta.wikipedia.org/wiki/ஹாலிவுட்">ஹாலிவுட்</ref>-இன் முன்னணி நடிகையாக உருவாகி பல திரைப்படங்களில் நடிக்க ஆரம்பித்தார், அவற்றுள் <hi rend="italic">ஹௌ டு லாஸ் எ கய் இன் 10 டேஸ்</hi> , <hi rend="italic">தி ஸ்கெலிடன் கீ</hi> , <hi rend="italic">யூ, மி அண்ட் டுப்ரீ</hi> , <hi rend="italic">ஃபூல்ஸ் கோல்ட்,</hi> <hi rend="italic">ரெய்சிங் ஹெலன்</hi>  மற்றும் <hi rend="italic">பிரைட் வார்ஸ்</hi> ஆகியவை அடங்கும்.</p>
ஆரம்பகால வாழ்க்கை
<p>ஹட்சன் லாஸ் ஏஞ்சல்சில் பிறந்தார், இவர் அகாடெமி விருது-பெற்ற நடிகை கோல்டி ஹான் மற்றும் நடிகர், நகைச்சுவையாளர் மற்றும் இசைக்கலைஞரான பில் ஹட்சன் ஆகியோரின் மகளாவார்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> அவர் பிறந்த பதினெட்டு மாதங்களில் அவருடைய பெற்றோர்கள் விவாகரத்து பெற்றனர். அவரும் அவருடைய சகோதரரும் நடிகருமான ஆலிவர் ஹட்சன், இருவரும் கொலோராடோவில் அவருடைய தாய் மற்றும் தாயின் நீண்டகால நண்பருமான நடிகர் கர்ட் ரஸ்ஸெல் அவர்களால் வளர்க்கப்பட்டனர்.<ref target="https://ta.wikipedia.org/wiki/முதற்_பக்கம்#cite_note-wpost-2">[2]</ref> ஹட்சன் தன்னுடைய உயிரியல் தந்தைக்குத் "தன்னைப்பற்றி எள்ளளவும் தெரியாது" என்று கூறியிருந்தார். மேலும் அவர் ரசெலைத் தான் தன் தந்தையாகக் கருதுவதாகத் தெரிவித்தார்.<ref target="https://ta.wikipedia.org/wiki/முதற்_பக்கம்#cite_note-venus-3">[3]</ref> ஹட்சன் தன் தாயை இவ்வாறு விவரித்திருந்தார், "நான் பெரும்பாலான விஷயங்களைக் கற்றுக்கொண்ட பெண்மணி, எதையும் தெரிந்து கொள்ளவேண்டியிருந்தால் நான் எதிர்நோக்குபவரும் அவரே, நான் மதிப்புக்கொடுக்கும் வகையில் தன்னுடைய வாழ்க்கையை வழிநடத்தியவர்".<ref target="https://ta.wikipedia.org/wiki/முதற்_பக்கம்#cite_note-mtv-4">[4]</ref> அவருக்கு மூன்று ஒன்றுவிட்ட சகோதர சகோதரிகள்: அவர் உயிரியல் தந்தை சிண்டி வில்லியம்ஸ் என்ற நடிகையைப் பின்பு திருமணம் செய்ததன் மூலம் பிறந்த எமிலி மற்றும் ஸசாரி ஹட்சன்; கர்ட் ரஸ்ஸெலுடன் தன் தாயின் உறவு மூலம் பிறந்த வையாட் ஆகியோர்.</p>
<p>ஹட்சன் ஆங்கில, இத்தாலிய மற்றும் ஹங்கேரிய யூத மரபினைச் சார்ந்தவர்,<ref target="https://ta.wikipedia.org/wiki/முதற்_பக்கம்#cite_note-Irish-5">[5]</ref> அவர் தாய்வழிப் பாட்டியின் யூத மதப்படி வளர்க்கப்பட்டார்;<ref target="https://ta.wikipedia.org/wiki/முதற்_பக்கம்#cite_note-6">[6]</ref><ref target="https://ta.wikipedia.org/wiki/முதற்_பக்கம்#cite_note-7">[7]</ref> அவருடைய குடும்பம் புத்தமதத்தையும் பின்பற்றியது. அவர் தன் பட்டப்படிப்பை 1997 ஆம் ஆண்டில் கிராஸ்ரோட்ஸ்ஸில் முடித்தார், இது சாண்டா மோனிகாவில் இருக்கும் ஒரு தனிப்பட்ட கல்லூரி ஆயத்தப் பள்ளியாகும். அவர் நியூ யார்க் பல்கலைக்கழகத்தில் ஏற்றுக்கொள்ளப்பட்டிருந்தார், ஆனால் இளங்கலை பட்டப்படிப்பிற்குப் பதிலாக நடிப்புத் தொழிலில் ஈடுபட முடிவுசெய்தார்..<ref target="https://ta.wikipedia.org/wiki/முதற்_பக்கம்#cite_note-wpost-2">[2]</ref></p>
தொழில் வாழ்க்கை
<p>ஹட்சனின் பெரும் முன்னேற்றம் அவர் பென்னி லேனாக கேமரூன் க்ரோவ்-இன் <hi rend="italic">ஆல்மோஸ்ட் ஃபேமஸ்</hi> (2000) திரைப்படத்தில் நடித்தவுடன் கிடைத்தது, இந்தக் கதாபாத்திரத்திற்காக அவர் சிறந்த துணை நடிகைக்கான அகாடெமி விருது நியமனமும் சிறந்த துணை நடிகைக்கான கோல்டன் குளோப் விருது - சலனப் படம், வெற்றியையும் பெற்றார்.<ref target="https://ta.wikipedia.org/wiki/முதற்_பக்கம்#cite_note-wpost-2">[2]</ref> அதிகம் அறியப்படாத திரைப்படங்களிலும் அவர் முன்னர் தோன்றியுள்ளார். அவை ஒரு பதின்வயது நாடகமான <hi rend="italic">காசிப்</hi>,  மற்றும் ஒரு புத்தாண்டு நாள் அடிப்படையில் அமைந்த சிரிப்புப் படமும் மிக அதிகமான நடிகர்கள் நடித்ததுமான <hi rend="italic">200 சிகரெட்ஸ்</hi>. அவருடைய ஆரம்பகால வாழ்க்கைத் தொழில் மற்றும் வெற்றி பற்றி ஹட்சன் கூறும்போது தான் ஒரு "கடின உழைப்பாளி" என்றும் நன்கு அறியப்பட்ட தன் பெற்றோருடன் சம்பந்தப்பட விரும்பவில்லை என்றும் கூறினர், "மற்றவர்கள் முதுகில் சவாரி செய்தார்" என்னும் உணர்வினைத் தவிர்க்க விரும்பினார்.<ref target="https://ta.wikipedia.org/wiki/முதற்_பக்கம்#cite_note-wpost-2">[2]</ref></p>
<p>2002 ஆம் ஆண்டில் வரலாற்றுக் காதல்கதையான <hi rend="italic">தி ஃபோர் ஃபெதர்ஸ்</hi> இன் ரீமேக்கில் அவர் நடித்திருந்தார், அந்தத் திரைப்படம் விமர்சகர்கள் மற்றும் பார்வையாளர்களிடமிருந்து நல்ல வரவேற்பைப் பெறவில்லை. அவருடைய அடுத்த காதல் நகைச்சுவைத் திரைப்படமான <hi rend="italic">ஹௌ டு லாஸ் எ கய் இன் 10 டேஸ்</hi> , அதன் பிப்ரவரி 2003 ஆம் ஆண்டு வெளியீட்டிற்குப் பின்னர், பாக்ஸ் ஆபீசில் மிகப் பெரிய வெற்றிப்படமாக அமைந்து $100 மில்லியனுக்கும் அதிகமாக வசூலித்தது. ஹட்சன் அதன் பின்னர் பல காதல் நகைச்சுவைகளில் தோன்றினார், அவற்றுள் <hi rend="italic">அலெக்ஸ் அண்ட் எம்மா</hi> மற்றும் <hi rend="italic">ரெய்சிங் ஹெலன்</hi> ஆகியவை அடங்கும்; இந்தத் திரைப்படங்கள் பல்வேறு படிநிலையிலான வெற்றிகளைக் கொண்டிருந்தது.</p>
<p>2005 ஆம் ஆண்டில் <hi rend="italic">தி ஸ்கெலிடன் கீ</hi> என்னும் திரில்லர் மூலம் ஹட்சன் தலைப்புச்செய்தியானார். தயாரிப்பு மதிப்பீடாக $43 மில்லியனைக் கொண்டிருந்த அந்தத் திரைப்படம் பாக்ஸ் ஆபீஸ் வெற்றியைக் கொண்டாடியது, உலகம் முழுவதும் $91.9 மில்லியனுக்கும் அதிகமான வசூலைப் பெற்றது (வட அமெரிக்காவில் $47.9 மில்லியன்).<ref target="https://ta.wikipedia.org/wiki/முதற்_பக்கம்#cite_note-key-8">[8]</ref> அவருடைய பிந்தைய நகைச்சுவைத் திரைப்படமான <hi rend="italic">யூ, மி அண்ட் டுப்ரீ</hi> , உடன் நடித்திருந்தவர்கள் ஓவென் வில்சன் மற்றும் மாட் டில்லான், ஜூலை 14, 2006 அன்று அதன் தொடக்க வார இறுதியில் $21.5 மில்லியனை வசூலித்தது.<ref target="https://ta.wikipedia.org/wiki/முதற்_பக்கம்#cite_note-opening-9">[9]</ref></p>
<p>2007 ஆம் ஆண்டில், <hi rend="italic">கட்லாஸ்</hi> என்னும் குறும்படத்தை ஹட்சன் இயக்கினார், இது வாசகர்களின் தனிப்பட்ட கட்டுரைகளை ஆதாரமாகக் கொண்ட கிளாமர் பத்திரிக்கையின் "ரீல் நொடிகள்". <hi rend="italic">கட்லாஸ்</hi>ஸில் உடன்-நடித்திருந்தவர்கள் குர்ட் ரசெல், டகோடா ஃபான்னிங், விர்ஜினியா மாட்சன், செவி சேஸ் மற்றும் <ref target="https://ta.wikipedia.org/wiki/கிறிஸ்டென்_ஸ்டீவர்ட்">கிறிஸ்டென் ஸ்டீவர்ட்</ref>.<ref target="https://ta.wikipedia.org/wiki/முதற்_பக்கம்#cite_note-cutlass-10">[10]</ref></p>
<p>2008 ஆம் ஆண்டில் அவர் காதல் நகைச்சுவையான <hi rend="italic">ஃபூல்ஸ் கோல்ட்</hi> திரைப்படத்தில் தோன்றினார், இது பிப்ரவரி 8 ஆம் தேதி வெளியானது, இது அவர் மேத்தியூ மெக்கோனாகேவுடன் இணைந்து நடிக்கும் இரண்டாவது திரைப்படம். திரைப்படத்தின் நீருக்குள்ளேயான காட்சிகளுக்காக அவர் கிரேட் பேர்ரியர் ரீஃப்பில் ஸ்கூபா டைவிங்கிற்காகச் சான்றளிக்கப்பட்டுள்ளார். அவருடைய சமீபத்திய திரைப்படமான, இதுவும் ஒரு ரொமாண்டிக் காமெடி, <hi rend="italic">மை பெஸட் ஃப்ரெண்ட்ஸ் கெர்ல்,</hi> செப்டம்பரில் வெளியிடப்பட்டது.</p>
<p>அடுத்து ஹட்சன் இசைத் திரைப்படமான <hi rend="italic">னைன்</hi> -இல் தோன்றினார், உடன் நடித்தவர்கள் டேனியல் டே-லெவிஸ், மரியான் காட்டில்லார்ட், பெனலோப் க்ருஸ், நிகோல் கிட்மான் மற்றும் ஜுடி டென்ச். ராப் மார்ஷல் அவர்களால் இயக்கப்பட்ட அந்தத் திரைப்படம் டிசம்பர் 2009 ஆம் ஆண்டில் வெளியானது. ஹட்சன் அவருடைய அறியப்படாத நடன திறன்களுக்காக மிகவும் போற்றப்பட்டார், இது "சினிமா இடாலியானோ" என்ற அசல் படைப்பால் தூண்டப்பட்ட ஸ்டைலிஷ் 60களில் காட்சிப்படுத்தப்பட்டிருந்தது, இது இந்தத் திரைப்படத்துக்காக மற்றும் ஹட்சனின் கதாபாத்திரத்திற்காக பிரத்தியேகமாக எழுதப்பட்டது.</p>
<p>ஜிம் தாம்சனின் <hi rend="italic">தி கில்லர் இன்சைட் மீ</hi> தழுவல் திரைப்படத்திலும் சமீபத்தில் நடித்திருந்தார். அந்தத் திரைப்படம் ஜனவரி 24, 2010 அன்று சன்டேன்ஸ் திரைப்பட விழாவில் முதன் முறையாகத் திரையிடப்பட்டது.</p>
சொந்த வாழ்க்கை
<p>டிசம்பர் 31, 2000 அன்று ஆஸ்பென், கொலோராடோவில் தி பிளாக் க்ரோஸ்-சுக்கான பாசாங்குத் தலைவர் கிரிஸ் ராபின்சன்-ஐ ஹட்சன் திருமணம் செய்துகொண்டார். ஒரு நேரத்தில் இயக்குநர் ஜேம்ஸ் வேல் அவர்களின் உடைமையாக இருந்த இல்லத்தில் தம்பதியினர் வாழ்ந்தனர் மேலும் ஹட்சனின் திரைப்படப் படப்பிடிப்புகள் அல்லது ராபின்சனின் இசைப் பயணங்களின் போது இருவரும் ஒன்றாகவே பயணம் செய்தனர்.<ref target="https://ta.wikipedia.org/wiki/முதற்_பக்கம்#cite_note-wpost-2">[2]</ref> ஜனவரி 7, 2004 அன்று ஹட்சன், மகன் ரைடர் ரசெல் ராபின்சனைப் பெற்றெடுத்தார். ஆகஸ்ட் 14, 2006 அன்று ஹட்சனின் பத்திரிக்கைத் தொடர்பாளர், ஹட்சன் மற்றும் ராபின்சன் பிரிந்துவிட்டதாக அறிவித்தார். நவம்பர் 18, 2006 அன்று ராபின்சன் "சமாதானப்படுத்த இயலாத வேறுபாடுகளைக்" காரணங்காட்டி விவாகரத்துப் பத்திரங்களைப் பதிவு செய்தார்.<ref target="https://ta.wikipedia.org/wiki/முதற்_பக்கம்#cite_note-divorce-11">[11]</ref> அந்த விவாகரத்து அக்டோபர் 22, 2007 அன்று உறுதிப்படுத்தப்பட்டது.<ref target="https://ta.wikipedia.org/wiki/முதற்_பக்கம்#cite_note-12">[12]</ref></p>
<p>மே 2009 ஆம் ஆண்டில் ஹட்சன் நியூ யார்க் யாங்கீஸ் தர்ட் பேஸ் மான் அலெக்ஸ் ராட்ரிகுசுடன் பழக ஆரம்பித்தார். 2009 வர்ல்ட் சீரிஸ்ஸின் போது அவர் கூட்டத்தில் பல முறை காணப்பட்டார். டிசம்பர் 15, 2009 அன்று ஹட்சன் மற்றும் ராட்ரிகுஸ் பிரிந்துவிட்டதாகத் தெரிவிக்கப்பட்டது.<ref target="https://ta.wikipedia.org/wiki/முதற்_பக்கம்#cite_note-13">[13]</ref></p>
<p>ஹட்சன் தன்னைத்தானே திரையில் பார்க்க விரும்பவில்லை என்றும் கூறியிருந்தார், முதல் முறையாக தன்னுடைய நடிப்பைப் பார்க்கும்போது அவருக்கு "குளிர் எடுத்து... நடுக்கம் உண்டாகி... வேர்த்துவிடுவதாக" குறிப்பிட்டார்.<ref target="https://ta.wikipedia.org/wiki/முதற்_பக்கம்#cite_note-mtv-4">[4]</ref> ஜூலை 2006 ஆம் ஆண்டில், ஹட்சன் <hi rend="italic">தி நேஷனல் என்கொய்ரர்</hi> -இன் பிரிட்டிஷ் பதிப்பு மீது வழக்கு தொடுத்தார், அவர்கள் அவருக்கு உண்பதில் கோளாறு இருப்பதாகவும் "வருந்தும் வகையில் மெலிந்திருப்பதாக" விவரித்த பின்னர், அவர் இவ்வாறு செய்தார். அந்தச் சுருக்கச் செய்தித்தாளின் நடவடிக்கைகள் "முழுவதும் பொருத்தமற்றவை" மற்றும் "வெளிப்படையான பொய்" என்று ஹட்சன் கூறினார், மேலும் இளம் பெண்கள் மீது அந்தச் செய்தித்தாள் கொண்டிருக்கும் எடை பற்றிய கருத்துகள் மீது தனக்கிருக்கும் கவலையைக் குறிப்பிட்டார்.<ref target="https://ta.wikipedia.org/wiki/முதற்_பக்கம்#cite_note-contactmusic2-14">[14]</ref></p>




வெளி இணைப்புகள்


<list type="unordered"><item><ref target="http://www.imdb.com/name/nm0005028/">முதற் பக்கம்</ref><ref target="https://ta.wikipedia.org/wiki/ஐ.எம்.டி.பி_இணையத்தளம்">ஐ.எம்.டி.பி இணையத்தளத்தில்</ref></item>
<item><ref target="http://movies.yahoo.com/movie/contributor/1800018574">முதற் பக்கம்</ref> at <ref target="https://en.wikipedia.org/wiki/Yahoo!%20Movies">Yahoo! Movies</ref></item>
<item><ref target="http://www.rottentomatoes.com/celebrity/kate_hudson/">கேட் ஹட்சன் - ராட்டன் டொமேடேஸ் செலிபிரிடி ஃப்ரொஃபைல்</ref></item>
<item><ref target="http://www.people.com/people/%e0%ae%ae%e0%af%81%e0%ae%a4%e0%ae%b1%e0%af%8d_%e0%ae%aa%e0%ae%95%e0%af%8d%e0%ae%95%e0%ae%ae%e0%af%8d">முதற் பக்கம்</ref> at <ref target="https://en.wikipedia.org/wiki/People.com">People.com</ref></item>
<item><ref target="http://www.harpersbazaar.com.au/Video/2007-10-1_Video_Bazaar+TV_Nov+07:+Kate+Hudson+cover+.htm?open&amp;template=domVideo">காணொளி: கேட் ஹட்சனின் ஹார்பெர்ட் பஜார் அட்டைப்பட படப்பிடிப்பின்போது திரைக்குப் பின்னால் காட்சிகள்</ref> <ref target="https://web.archive.org/web/20090115114106/http://www.harpersbazaar.com.au/Video/2007-10-1_Video_Bazaar+TV_Nov+07:+Kate+Hudson+cover+.htm?open&amp;template=domVideo">பரணிடப்பட்டது</ref> 2009-01-15 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item></list>
<p><ref target="https://ta.wikipedia.org/wiki/வார்ப்புரு:GoldenGlobeBestSuppActressMotionPicture_1981-2000">வார்ப்புரு:GoldenGlobeBestSuppActressMotionPicture 1981-2000</ref></p>
</text></body></html>