<html><body><text id="wikipedia_ta_wikipedia_org__216233.html" ns="0" revid="2240442" sourceurl="https://ta.wikipedia.org/wiki/%E0%AE%AE%E0%AF%81%E0%AE%A4%E0%AE%B2%E0%AE%BE%E0%AE%AE%E0%AF%8D_%E0%AE%9C%E0%AE%B8%E0%AF%8D%E0%AE%9F%E0%AE%BF%E0%AE%A9%E0%AE%BF%E0%AE%AF%E0%AE%A9%E0%AF%8D" title="முதலாம் ஜஸ்டினியன்" type="wikipedia">முதலாம் ஜஸ்டினியன்

<p><hi rend="bold">முதலாம் ஜஸ்டினியன்</hi> (<ref target="https://ta.wikipedia.org/wiki/இலத்தீன்">இலத்தீன்</ref>: Flavius Petrus Sabbatius Justinianus Augustus, <ref target="https://ta.wikipedia.org/wiki/கிரேக்க_மொழி">கிரேக்கம்</ref>: Φλάβιος Πέτρος Σαββάτιος Ἰουστινιανός Flábios Pétros Sabbátios Ioustinianos, பி. 482, இ. நவம்பர் 14, 565) 527 முதல் 565 வரை <ref target="https://ta.wikipedia.org/wiki/பைசாந்தியப்_பேரரசு">பைசாந்தியப் பேரரசின்</ref> பேரரசராக இருந்தார். இலத்தீன் தாய்மொழியாக வைத்துக்கொண்டிருந்த கடைசி ரோமப் பேரரசர் இவர். ஜஸ்டினியன் ஆட்சி காலத்தில், முன்னாள் <ref target="https://ta.wikipedia.org/wiki/உரோமைப்_பேரரசு">ரோமப் பேரரசின்</ref> மேற்கு பகுதிகளை மறுபடி கைப்பற்ற முயற்சி செய்து, வடக்கு ஆப்பிரிக்கா, இத்தாலி, ஐபீரிய மூவலந்தீவு, கிழக்கு ஐரோப்பா ஆகிய இடங்களை கைப்பற்றியுள்ளார்.</p>
<p>ஜஸ்டினியன் ஆட்சிக்காலத்தில் பைசாந்தியப் பேரரசின் <ref target="https://ta.wikipedia.org/wiki/சட்டம்">சட்டம்</ref>, <ref target="https://ta.wikipedia.org/wiki/கட்டிடக்கலை">கட்டிடக்கலை</ref>, பொருளாதாரம் முன்னேறி வந்தது. <ref target="https://ta.wikipedia.org/wiki/ஹேகியா_சோபியா">ஹேகியா சோபியா</ref> உள்ளிட்ட பல புகழ்பெற்ற கட்டிடங்களின் உருவாக்கத்தை மேற்பார்வையிட்டார். ஜஸ்டினியனால் வெளியிடப்பட்ட <ref target="https://ta.wikipedia.org/wiki/கோர்ப்பஸ்_ஜூரிஸ்_சிவிலிஸ்">கோர்ப்பஸ் ஜூரிஸ் சிவிலிஸ்</ref> என்கிற சட்ட நூல், பல நாடுகளில் இன்று வரை பயனில் உள்ள <ref target="https://ta.wikipedia.org/wiki/குடிமையியல்_சட்டம்">குடிமையியல் சட்ட</ref> முறையின் அடிப்படையாக அங்கீகரிக்கப்படுகிறது.</p>
<p><ref target="https://ta.wikipedia.org/wiki/கிழக்கு_மரபுவழி_திருச்சபை">கிழக்கு மரபுவழி திருச்சபையில்</ref> ஜஸ்டினியன் <ref target="https://ta.wikipedia.org/wiki/புனிதர்">புனிதராக</ref> வணங்கப்படுகிறார்.</p>
</text></body></html>