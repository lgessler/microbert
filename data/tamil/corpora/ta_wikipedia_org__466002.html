<html><body><text id="wikipedia_ta_wikipedia_org__466002.html" ns="0" revid="2873509" sourceurl="https://ta.wikipedia.org/wiki/%E0%AE%95%E0%AE%B3%E0%AE%A4%E0%AF%8D%E0%AE%A4%E0%AE%9F%E0%AF%81%E0%AE%AA%E0%AF%8D%E0%AE%AA%E0%AF%81_(%E0%AE%A4%E0%AF%81%E0%AE%9F%E0%AF%81%E0%AE%AA%E0%AF%8D%E0%AE%AA%E0%AE%BE%E0%AE%9F%E0%AF%8D%E0%AE%9F%E0%AE%AE%E0%AF%8D)" title="களத்தடுப்பு (துடுப்பாட்டம்)" type="wikipedia">களத்தடுப்பு (துடுப்பாட்டம்)<p><hi rend="bold">களத்தடுப்பு</hi> என்பது <ref target="https://ta.wikipedia.org/wiki/துடுப்பாட்டம்">துடுப்பாட்டத்தில்</ref> <ref target="https://ta.wikipedia.org/wiki/மட்டையாளர்">மட்டையாளர்</ref> அடித்த பந்தைத் தடுக்கும் செயலாகும். இதன்மூலம் ஒரு மட்டையாளர் எடுக்கும் ஓட்டங்களைக் குறைக்கவும் பிடிபடுதல் மற்றும் ஓட்ட இழப்பு ஆகிய முறைகளில் அவரை வீழ்த்தவும் எதிரணி வீரர்கள் முயற்சிப்பர். களத்தடுப்பு நிலைகளை எதிர்ப்பக்கம் (<hi rend="italic">off side</hi>) மற்றும் நேர்ப்பக்கம் (<hi rend="italic">leg side</hi>) என்று இரு பிரிவுகளாக வகைப்படுத்தலாம். களத்தடுப்பு குறித்து துடுப்பாட்ட விதி 28இல் வரையறுக்கப்பட்டுள்ளது.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
களத்தடுப்பு நிலைகளின் பெயர்களும் அமைவிடங்களும்
<p>ஒரு அணியில் உள்ள 11 வீரர்களில் ஒருவர் <ref target="https://ta.wikipedia.org/wiki/இழப்புக்_கவனிப்பாளர்">இழப்புக் கவனிப்பாளராகவும்</ref> மற்றொருவர் <ref target="https://ta.wikipedia.org/wiki/பந்து_வீச்சாளர்">பந்துவீச்சாளராகவும்</ref> இருப்பதால் களத்தடுப்பில் மொத்தம் 9 வீரர்கள் மட்டுமே ஈடுபட முடியும். ஒரு அணியின் வீரர்கள் எந்தெந்தக் களத்தடுப்பு நிலைகளில் நிற்க வேண்டும் என்பதை அதன் <ref target="https://ta.wikipedia.org/wiki/தலைவர்_(துடுப்பாட்டம்)">தலைவர்</ref> தீர்மானிப்பார். இதை பந்துவீசப்படும் நேரத்தைத் தவிர மற்ற எந்த நேரத்திலும் மாற்றியமைத்துக் கொள்ளலாம்.</p>
<p><ref target="https://ta.wikipedia.org/wiki/வீசுகளம்_(துடுப்பாட்டம்)">வீசுகளத்தில்</ref> நிற்கும் மட்டையாடுபவருக்கு முன்னால் (நேராக) உள்ள களப்பகுதி <hi rend="italic">நேர்ப்பக்கம்</hi> என்றும் பின்னால் (எதிராக) உள்ள களப்பகுதி எதிர்ப்பக்கம் என்றும் அழைக்கப்படுகின்றன.</p>
</text></body></html>