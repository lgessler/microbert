<html><body><text id="wikipedia_ta_wikipedia_org__419988.html" ns="0" revid="3251263" sourceurl="https://ta.wikipedia.org/wiki/%E0%AE%AA%E0%AE%B2%E0%AF%8D%E0%AE%95%E0%AF%81" title="பல்கு" type="wikipedia">பல்கு
<p><hi rend="bold">பல்கு</hi> (<ref target="https://ta.wikipedia.org/wiki/உதவி:IPA/English">/bɑːlx/</ref>; பஷ்டோ, <ref target="https://ta.wikipedia.org/wiki/பாரசீக_மொழி">பாரசீகம்</ref>: بلخ, <hi rend="italic">பல்கு</hi>; <ref target="https://ta.wikipedia.org/wiki/பண்டைக்_கிரேக்கம்">பண்டைக் கிரேக்கம்</ref>:Βάκτρα, <hi rend="italic">பக்ட்ரா</hi>; பாக்திரியம்: Βάχλο, <hi rend="italic">பாக்லோ</hi>) என்பது ஆப்கானித்தானின் <ref target="https://ta.wikipedia.org/wiki/பல்கு_மாகாணம்">பல்கு மாகாணத்தில்</ref> உள்ள ஒரு பட்டணம் ஆகும். பல்கு மாகாணத் தலைநகர் <ref target="https://ta.wikipedia.org/wiki/மசார்_ஈ_சரீப்">மசார் ஈ சரீப்</ref> நகரம் ஆகும். பல்கு நகரம் மசார் ஈ சரீப் நகரத்திலிருந்து 20 கிலோ மீட்டர் தொலைவிலும், <ref target="https://ta.wikipedia.org/wiki/உஸ்பெகிஸ்தான்">உஸ்பெகிஸ்தான்</ref> எல்லை மற்றும் <ref target="https://ta.wikipedia.org/wiki/ஆமூ_தாரியா">ஆமூ தாரியா</ref>  ஆற்றுக்குத் தெற்கில் சுமார் 74km (46mi) தொலைவிலும் இது அமைந்துள்ளது. இது வரலாற்றில் <ref target="https://ta.wikipedia.org/wiki/பௌத்தம்">பௌத்தம்</ref>,<ref target="https://ta.wikipedia.org/wiki/சொராட்டிரிய_நெறி">சொராட்டிரிய நெறி</ref> மற்றும்  <ref target="https://ta.wikipedia.org/wiki/இசுலாம்">இசுலாம்</ref> ஆகியவற்றின் பண்டைய மையமாக இருந்துள்ளது. <ref target="https://ta.wikipedia.org/wiki/குராசான்">குராசான்</ref> பகுதியின் ஒரு முக்கியமான நகரமாக ஆரம்ப காலத்தில் இருந்தே இது இருந்திருக்கிறது.</p>
<p>முதன்முதலில் பல்கு நகரம் குறித்து இந்து சமய நூல்களில் குறிப்பிடப்பட்டுள்ளது. முக்கியமாக மகாபாரதத்தில் இது குறிப்பிடப்பட்டுள்ளது. <ref target="https://ta.wikipedia.org/wiki/பாக்லீகர்கள்">பாக்லீகர்கள்</ref> மக்கள் இப்பகுதியை ஆண்டதாக குறிப்பிடப்பட்டுள்ளது. இதன் ஆட்சியாளர்கள் குருச்சேத்திரப் போரில் பங்கு பெற்றதாகக் குறிப்பிடப்பட்டுள்ளது.</p>
</text></body></html>