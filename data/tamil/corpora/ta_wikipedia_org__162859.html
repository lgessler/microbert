<html><body><text id="wikipedia_ta_wikipedia_org__162859.html" ns="0" revid="1259642" sourceurl="https://ta.wikipedia.org/wiki/%E0%AE%AA%E0%AF%8A%E0%AE%B0%E0%AF%81%E0%AE%9F%E0%AF%8D%E0%AE%AA%E0%AF%81%E0%AE%A3%E0%AE%B0%E0%AF%8D%E0%AE%9A%E0%AF%8D%E0%AE%9A%E0%AE%BF" title="பொருட்புணர்ச்சி" type="wikipedia">பொருட்புணர்ச்சி<p><ref target="https://ta.wikipedia.org/wiki/தொல்காப்பியம்">தொல்காப்பியம்</ref> <ref target="https://ta.wikipedia.org/wiki/புணர்ச்சி">புணர்ச்சியைச்</ref> <ref target="https://ta.wikipedia.org/wiki/சொற்புணர்ச்சி">சொற்புணர்ச்சி</ref> என்றும் <hi rend="bold">பொருட்புணர்ச்சி</hi> என்றும் பாகுபடுத்திக் காட்டுகிறது. சொல்லில் <ref target="https://ta.wikipedia.org/wiki/உயர்திணை">உயர்திணை</ref>, <ref target="https://ta.wikipedia.org/wiki/அஃறிணை">அஃறிணைப்</ref> பாகுபாடுகள் சொல்லின் ஒலி நோக்கியவை அல்ல. சொல்லின் பொருள் நோக்கியவை. மற்றும் சில பொருள்நோக்குப் புணர்ச்சிகளையும் தொல்காப்பியம் குறிப்பிடுகிறது. <ref target="https://ta.wikipedia.org/wiki/முதற்_பக்கம்#cite_note-1">[1]</ref><ref target="https://ta.wikipedia.org/wiki/முதற்_பக்கம்#cite_note-2">[2]</ref> இந்தப் புணர்ச்சிகளை <ref target="https://ta.wikipedia.org/wiki/நன்னூல்">நன்னூல்</ref> இலக்கணமும் வழிமொழிகிறது. <ref target="https://ta.wikipedia.org/wiki/முதற்_பக்கம்#cite_note-3">[3]</ref> அவை இங்குத் தொகுத்துப் பார்க்கப்படுகின்றன.</p>
உயர்திணை, அஃறிணை
<p>உயர்திணைச்சொல் எல்லா வழியும் இயல்பாக வருதல் வேண்டும். <ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
<list type="unordered"><item>இகழ்வார்ப் பொறுத்தல் தலை <ref target="https://ta.wikipedia.org/wiki/முதற்_பக்கம்#cite_note-5">[5]</ref> என இரண்டாம் வேற்றுமைப் பொருளில் ஒற்று மிக்கு வந்துள்ளது.</item>
<item><hi rend="italic">அவர் தந்தார்</hi> <ref target="https://ta.wikipedia.org/wiki/முதற்_பக்கம்#cite_note-6">[6]</ref> என்னும்போது அவர் என்னும் உயர்திணைச் சொல் ஒற்று பிகாமல் இயல்பாகப் புணர்ந்துள்ளது. ஆனால் <hi rend="italic">அவர்க் காணலுற்று</hi> <ref target="https://ta.wikipedia.org/wiki/முதற்_பக்கம்#cite_note-7">[7]</ref> என்னும்போது, அதே அவர் என்னும் சொல் ஒற்று மிக்குப் புணர்ந்துள்ளது. காரணம் உயர்திணை இரண்டாம் <ref target="https://ta.wikipedia.org/wiki/வேற்றுமைத்தொகை">வேற்றுமைத்தொகை</ref></item>
<item>தமிழ் என்னும் சொல் அஃறிணை. அது தமிழ்க்கொடி, தமிழ்ச்சொல், தமிழ்த்தலைவன், தமிழ்ப்பாடம் என்றெல்லாம் ஒற்று மிக்குப் புணரும். ஆனால் இது இரண்டாம் வேற்றுமை வரும்போது இயல்பாய் முடியும். தமிழ் கொடுத்தான், தமிழ் சேர்த்தான், தமிழ் தந்தான் <ref target="https://ta.wikipedia.org/wiki/முதற்_பக்கம்#cite_note-8">[8]</ref>, தமிழ் படித்தான் என வரும்.</item>
<item>தமிழ் என்னும் சொல் தமிழ்மக்களை உணர்த்துமாயின் தமிழக்கூத்து, தமிழச்சேரி, தமழத்தெரு, தமிழப்பள்ளி எனவரும். <ref target="https://ta.wikipedia.org/wiki/முதற்_பக்கம்#cite_note-9">[9]</ref></item>
<item>தமிழ் கூறு நல்லுலகம் <ref target="https://ta.wikipedia.org/wiki/முதற்_பக்கம்#cite_note-10">[10]</ref> என்பது இரண்டாம் வேற்றுமைத்தொகை.</item></list>
மரப்பெயர்
<list type="unordered"><item>எகின் என்னும் சொல் புளியமரத்தையும், கரடியையும் குறிக்கும். இச்சொல் பொருள் நோக்கில் புணரும் பாங்கைத் தொல்காப்பியம் தெளிவுபடுத்துகிறது. எகின் என்னும் சொல் புளியமரத்தைக் குறிக்குமாயின் எகினங்கோடு, எகினஞ்செதில், எகினந்தோல், எகினம்பூ என மெல்லெழுத்து மிக்கு வரும். <ref target="https://ta.wikipedia.org/wiki/முதற்_பக்கம்#cite_note-11">[11]</ref> இச் சொல்லே கரடியைக் குறிக்குமாயின் எகினக்கால், எகினச்செவி, எகினத்தலை, எகினப்புறம் என வல்லெழுத்து மிக்கு முடியும். <ref target="https://ta.wikipedia.org/wiki/முதற்_பக்கம்#cite_note-12">[12]</ref></item>
<item>வேல் என்னும் சொல் வேலாயுதத்தை உணர்த்துமாயின் 'வேற்கண்' (வேலைப் போன்ற கண்) என வரும். ஆனால் வேல் என்னும் சொல் வேலமரத்தை உணர்த்தும்போது வேலங்காய், வேலஞ்செதிள், வேலந்தோல், வேலம்பூ என வரும்.</item></list>
<p>இப்படிப் பல.</p>
</text></body></html>