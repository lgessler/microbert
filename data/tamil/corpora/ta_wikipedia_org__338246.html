<html><body><text id="wikipedia_ta_wikipedia_org__338246.html" ns="0" revid="2250676" sourceurl="https://ta.wikipedia.org/wiki/%E0%AE%AE%E0%AF%87%E0%AE%95%E0%AF%8D%E0%AE%A9%E0%AF%81%E0%AE%9A%E0%AF%81_%E0%AE%95%E0%AE%BF%E0%AE%AF%E0%AE%BE%E0%AE%B0%E0%AF%8D%E0%AE%95%E0%AF%81_%E0%AE%B5%E0%AE%BE%E0%AE%A9%E0%AF%8D_%E0%AE%AA%E0%AE%B5%E0%AF%81%E0%AE%95%E0%AF%8D%E0%AE%95%E0%AE%B0%E0%AF%8D" title="மேக்னுசு கியார்கு வான் பவுக்கர்" type="wikipedia">மேக்னுசு கியார்கு வான் பவுக்கர்
<p><hi rend="bold">மேக்னுசு கியார்கு வான் பவுக்கர்</hi> <hi rend="italic">(Magnus Georg von Paucker)</hi> (<ref target="https://ta.wikipedia.org/wiki/உருசியம்">உருசியம்</ref>:Магнус-Георг Андреевич Паукер;அல்லது <hi rend="italic">Magnus-Georg Andreyevich Pauker</hi>, 26 நவம்பர் [<ref target="https://ta.wikipedia.org/wiki/யூலியின்_நாட்காட்டி">யூ.நா.</ref> 15 நவம்பர்] 1787, <ref target="https://ta.wikipedia.org/wiki/Simuna,_Estonia">சிமுனா</ref> – 31 ஆகத்து [<ref target="https://ta.wikipedia.org/wiki/யூலியின்_நாட்காட்டி">யூ.நா.</ref> 19 ஆகத்து] 1855, <ref target="https://ta.wikipedia.org/wiki/யெல்கவா">யெல்கவா</ref>)<ref target="https://ta.wikipedia.org/wiki/முதற்_பக்கம்#cite_note-Taimina-1">[1]</ref> இவரே 1832 இல்  <hi rend="italic">Handbuch der Metrologie Rußlands und seiner deutschen Provinzen</hi>   என்ற அவரது பணிக்காக முதலில் தெமிதோவ் பரிசு பெற்ற உருசிய செருமானியர் ஆவார்.<ref target="https://ta.wikipedia.org/wiki/முதற்_பக்கம்#cite_note-Reich-2">[2]</ref></p>
வாழ்க்கை
<p>இவர் எசுத்தோனியவில் உள்ள சிமுனா எனும் சிற்றூரில் பிறந்தார். இவர் 1805 இல் தோர்பத் பல்கலைக்கழகத்தில் வானியலும் இயற்பியலும் கற்கத் தொடங்கினார். அப்போது இவர் <ref target="https://ta.wikipedia.org/wiki/கியார்கு_பிரீட்ரிக்_பேரட்">கியார்கு பிரீட்ரிக் பேரட்</ref>, <ref target="https://ta.wikipedia.org/wiki/யோகான்_வில்கெல்ம்_ஆந்திரியாசு_பாஃப்">யோகான் வில்கெல்ம் ஆந்திரியாசு பாஃப்</ref> ஆகிய பேராசிரியர்களிடம் கல்விகற்றார்.<ref target="https://ta.wikipedia.org/wiki/முதற்_பக்கம்#cite_note-Reich-2">[2]</ref> இவர் 1808–1809 ஆண்டுகளுக்கிடையில் எமயோகி ஆற்று அளக்கைத் திட்ட்தில் பங்குபற்றினார். எசுதோனிய நாட்டில் மேற்கொண்ட முதல் புவிபுறப் பரப்பளக்கை இதுவேயாகும்.<ref target="https://ta.wikipedia.org/wiki/முதற்_பக்கம்#cite_note-3">[3]</ref>இவர் 1809 இல் உருசியாவில் முதல் ஒளியியல் (கண்ணாடியிழைத்) தொலைவரித் தொடரைக் கட்டிமுடித்தார். இத்தொடர்  [[புனித பீட்டர்சுபர்குக்கும் சார்சுகோயே செலோவுக்கும் இடையில் அமைந்த்து.<ref target="https://ta.wikipedia.org/wiki/முதற்_பக்கம்#cite_note-Reich-2">[2]</ref></p>
<p>இவர் 1811 இல் தோர்பத் பல்கலைக்கழகத்தில் <ref target="https://ta.wikipedia.org/wiki/எர்னெசுட்டு_பிரீட்ரிக்_நோர்">எர்னெசுட்டு பிரீட்ரிக் நோர்</ref> அவர்களைத் தொடர்ந்து விரிவுரையாளராகப் பணிபுரிந்தார். இவர் 1813 இல்  <hi rend="italic">De nova explicatione phaenomeni elasticitatis corporum rigidorum</hi> எனும் தலைப்பில் ஆய்வுசெய்து முனைவர் பட்டம் பெற்றார்.<ref target="https://ta.wikipedia.org/wiki/முதற்_பக்கம்#cite_note-Reich-2">[2]</ref></p>
<p>தோர்பத் (தார்த்து) பல்கலைக்கழகத்தை விட்டு இவர் 1813 இல் மித்தவுக்குச் சென்றுதங்கி, எஞ்சிய நாழ்நாள் முழுவதும் அங்கேயே மித்தவு பள்ளியில் கணிதவியல் பேராசிரியராக விளங்கினார்  இவர் அங்கே இலாவ்சியாவில் முதல் அறிவியல் கல்விக்கழகத்தை <ref target="https://ta.wikipedia.org/wiki/Kurländische_Gesellschaft_für_Literatur_und_Kunst">குர்லாந்து கலை, இலக்கியக் கழகம்</ref> எனும் பெயரில் நிறுவினார்.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
</text></body></html>