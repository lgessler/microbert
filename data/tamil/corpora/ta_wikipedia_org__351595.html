<html><body><text id="wikipedia_ta_wikipedia_org__351595.html" ns="0" revid="2996206" sourceurl="https://ta.wikipedia.org/wiki/%E0%AE%87%E0%AE%A8%E0%AF%8D%E0%AE%A4%E0%AE%BF%E0%AE%AF_%E0%AE%90%E0%AE%A8%E0%AF%8D%E0%AE%A4%E0%AF%81_%E0%AE%B0%E0%AF%82%E0%AE%AA%E0%AE%BE%E0%AE%AF%E0%AF%8D_%E0%AE%A8%E0%AE%BE%E0%AE%A3%E0%AE%AF%E0%AE%AE%E0%AF%8D" title="இந்திய ஐந்து ரூபாய் நாணயம்" type="wikipedia">இந்திய ஐந்து ரூபாய் நாணயம்<p><hi rend="bold">இந்திய ஐந்து ரூபாய் நாணயம்</hi> (<hi rend="italic">Indian 5-rupee coin</hi>) என்பது <ref target="https://ta.wikipedia.org/wiki/இந்திய_ரூபாய்">ரூபாயின்</ref> ஒரு வடிவம் ஆகும். 2005-இல் பத்து ரூபாய் அச்சிடப்படும் வரை இந்திய ரூபாயில் பெருமதிப்பு கொண்ட நாணயமாக கருதப்பட்டது.</p>
நாணயத்தின் வடிவமைப்பு
<p>நாணயத்தின் முன்பகுதியில் 5 என்ற எண் பெரியதாக பொறிக்கப்பட்டுள்ளது. 5 என்ற எண்ணின் இருபக்கமும் தாமரை மலரும், மொட்டும் ஒருங்கிணைந்தவாறு பொறிக்கப்பட்டுள்ளது. 5 என்ற எண்ணின் மேலே இந்தியில் ரூபாய் எனவும், கீழே ஆங்கிலத்தில் RUPEES எனவும் பொறிக்கப்பட்டுள்ளது. பின்பகுதியின் நடுவே <ref target="https://ta.wikipedia.org/wiki/அசோகர்">அசோகரின்</ref> தூணில் உள்ள சிங்கம் பொறிக்கப்பட்டுள்ளது. அதன் இருபுறமும் இந்தியிலும், ஆங்கிலத்திலும் இந்தியா என பொறிக்கப்பட்டுள்ளது.</p>
<p>இந்த நாணயம் <ref target="https://ta.wikipedia.org/wiki/இந்திராகாந்தி">இந்திராகாந்தி</ref> படுகொலை செய்யப்பட்ட பிறகு அவரது முகமும், <ref target="https://ta.wikipedia.org/wiki/ஜவகர்லால்_நேரு">ஜவகர்லால் நேருவின்</ref> முகம் அவரது 100 ஆவது பிறந்த நாள் நுற்றாண்டு விழாவின் போது வெளியிடப்பட்டது.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
சிறப்பியல்புகள்
<list type="unordered"><item>இந்தியா ஐந்து ரூபாய் நாணயம் குப்ரோநிக்கலால் செய்யப்பட்டது.</item>
<item>இதன் விட்டம் 23 மில்லிமீட்டர்.</item>
<item>ஒன்பது கிராம் எடை கொண்டது.</item>
<item>இந்நாணய அமைப்பு வட்ட வடிவம் கொண்டது.<ref target="https://ta.wikipedia.org/wiki/முதற்_பக்கம்#cite_note-2">[2]</ref></item></list>
</text></body></html>