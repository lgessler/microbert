<html><body><text id="wikipedia_ta_wikipedia_org__524118.html" ns="0" revid="3206632" sourceurl="https://ta.wikipedia.org/wiki/%E0%AE%AA%E0%AF%87%E0%AE%A4%E0%AE%BE%E0%AE%95%E0%AE%BE%E0%AE%9F%E0%AF%8D" title="பேதாகாட்" type="wikipedia">பேதாகாட்
<p><hi rend="bold">பேதாகாட்</hi> (<hi rend="bold">Bhedaghat</hi>) இந்தியாவின் <ref target="https://ta.wikipedia.org/wiki/மத்தியப்_பிரதேசம்">மத்தியப் பிரதேச</ref> மாநிலத்தின் <ref target="https://ta.wikipedia.org/wiki/ஜபல்பூர்_மாவட்டம்">ஜபல்பூர் மாவட்டத்தில்</ref> உள்ள <ref target="https://ta.wikipedia.org/wiki/பேரூராட்சி">பேரூராட்சி</ref> ஆகும். இது <ref target="https://ta.wikipedia.org/wiki/நர்மதை_ஆறு">நர்மதை ஆற்றின்</ref> கரையில் அமைந்த பேதாகாட் ஊர், <ref target="https://ta.wikipedia.org/wiki/ஜபல்பூர்">ஜபல்பூரிலிருந்து</ref> 20 <ref target="https://ta.wikipedia.org/wiki/கிலோ_மீட்டர்">கிலோ மீட்டர்</ref> தொலைவில் உள்ளது. இவ்வூர் பகுதியில் <ref target="https://ta.wikipedia.org/wiki/பளிங்குக்கல்_பாறைகள்">பளிங்குக்கல் பாறைகளும்</ref>, அருவிகளும் நிறைந்து காணப்படுகிறது. இது இயற்கை எழில் மிகுந்த சுற்றுலாத் தலம் ஆகும்.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
உலகப் பாரம்பரியக் களம்
<p>பெதாகாட் மற்றும் அங்கிருந்து 4 கிலோ மீட்டர் தொலைவில் <ref target="https://ta.wikipedia.org/wiki/லமேதாகாட்">லமேதாகாட்</ref> ஊர் வரை <ref target="https://ta.wikipedia.org/wiki/பளிங்குக்கல்_பாறைகள்">பளிங்குக்கல் பாறைகளால்</ref> ஆன செங்குத்துப் பள்ளத்தாக்குகளும், தூய நீர் <ref target="https://ta.wikipedia.org/wiki/அருவி">அருவிகளும்</ref> கொண்டது.  எனவே போதாகாட்-லமேதாகாட் பகுதியை இந்தியாவின் <ref target="https://ta.wikipedia.org/wiki/மாபெரும்_செங்குத்துப்_பள்ளத்தாக்கு">கிராண்ட் கேன்யன்</ref> என்று அழைப்பர். </p>
<p>பெடகாட்-லாமெட்காட் பகுதியில் பல <ref target="https://ta.wikipedia.org/wiki/இந்த்ரோடா_டையனோசார்,_புதைபடிம_பூங்கா">டைனோசர் புதைபடிவங்கள்</ref> கண்டுபிடிக்கப்பட்டுள்ளன. 1828 ஆம் ஆண்டில் முதல் டைனோசர் புதைபடிவத்தை வில்லியம் ஸ்லீமன் (மத்தேயு டி. எட்., 2010) லமேடா படுக்கையில் இருந்து சேகரித்தார். <ref target="https://ta.wikipedia.org/wiki/அலெக்சாண்டர்_கன்னிங்காம்">அலெக்சாண்டர் கன்னிங்காம்</ref> இதை நர்மதா ஆற்றில் குளிக்கும் இடமாகக் கூறினார். இவ்வூர் நர்மதை மற்றும் பங்கங்கா ஆற்றின் சங்கமத்தில் அமைந்துள்ளது. செங்குத்தாக மெக்னீசியம் சுண்ணாம்பு பாறைகள் நர்மதாவின் படிக-தெளிவான நீரைக் கவ்வி, கண்கவர் காட்சியை அளிக்கின்றன.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
<p><ref target="https://ta.wikipedia.org/wiki/யுனெஸ்கோ">யுனெஸ்கோ</ref> நிறுவனம் சூலை 2021-இல் இந்தியாவின் ஆறு  பண்பாட்டு களங்களை <ref target="https://ta.wikipedia.org/wiki/உலகப்_பாரம்பரியக்_களம்">உத்தேச உலகப் பாரம்பரியக் களங்களாக</ref> தேர்வு  செய்துள்ளது. இதில் பெதேகாட்-லாமெதேகாட்  இயற்கை தலமும் ஒன்றாகும்.<ref target="https://ta.wikipedia.org/wiki/முதற்_பக்கம்#cite_note-3">[3]</ref><ref target="https://ta.wikipedia.org/wiki/முதற்_பக்கம்#cite_note-4">[4]</ref><ref target="https://ta.wikipedia.org/wiki/முதற்_பக்கம்#cite_note-5">[5]</ref><ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
மக்கள் தொகை பரம்பல்
<p><ref target="https://ta.wikipedia.org/wiki/இந்திய_மக்கள்_தொகை_கணக்கெடுப்பு,_2011">2011 இந்திய மக்கள் தொகை கணக்கெடுப்பின் படி</ref>, 15 வார்டுகள் கொண்ட பேதாகாட் <ref target="https://ta.wikipedia.org/wiki/பேரூராட்சி">பேரூராட்சியின்</ref> மொத்த மக்கள் தொகை 6,657 ஆகும். மக்கள் தொகையில் <ref target="https://ta.wikipedia.org/wiki/இந்து_சமயம்">இந்துக்கள்</ref> 97.64%, இசுலாமியர்	1.49% மற்றும் பிறர் கனிசமாக வாழ்கின்றனர்.<ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
</text></body></html>