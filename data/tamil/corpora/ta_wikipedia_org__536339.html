<html><body><text id="wikipedia_ta_wikipedia_org__536339.html" ns="0" revid="3329319" sourceurl="https://ta.wikipedia.org/wiki/%E0%AE%95%E0%AE%BE%E0%AE%9A%E0%AF%81%E0%AE%AE%E0%AF%80%E0%AE%B0_%E0%AE%88%E0%AE%AA%E0%AF%8D%E0%AE%AA%E0%AE%BF%E0%AE%9F%E0%AE%BF%E0%AE%AA%E0%AF%8D%E0%AE%AA%E0%AE%BE%E0%AE%A9%E0%AF%8D" title="காசுமீர ஈப்பிடிப்பான்" type="wikipedia">காசுமீர ஈப்பிடிப்பான்
<p><hi rend="bold">காசுமீர ஈப்பிடிப்பான்</hi> (<hi rend="italic">Kashmir flycatcher</hi>)<hi rend="italic">(பைசெடுலா சூப்ருப்ரா)</hi> என்பது <ref target="https://ta.wikipedia.org/wiki/பழைய_உலக_ஈப்பிடிப்பான்">பழைய உலக ஈப்பிடிப்பான்</ref> <ref target="https://ta.wikipedia.org/wiki/குடும்பம்_(உயிரியல்)">குடும்பத்தின்</ref> <ref target="https://ta.wikipedia.org/wiki/குருவி_(வரிசை)">குருவிச்</ref> சிற்றினம் ஆகும். ஒரு காலத்தில் இதனை செம்மார்பு ஈப்பிடிப்பானின் (<hi rend="italic">பைசெடுலா பர்வா)</hi> துணையினமாகக் கருதினர்.</p>
<p>இது <ref target="https://ta.wikipedia.org/wiki/இந்தியத்_துணைக்கண்டம்">இந்தியத் துணைக்கண்டத்தின்</ref> <ref target="https://ta.wikipedia.org/wiki/காஷ்மீர்">காஷ்மீர்</ref> பகுதியில் வடமேற்கு <ref target="https://ta.wikipedia.org/wiki/இமயமலை">இமயமலையில்</ref> இனப்பெருக்கம் செய்யும் <ref target="https://ta.wikipedia.org/wiki/பூச்சி">பூச்சி</ref> உண்ணும் இனமாகும். இது  குளிர்காலத்தில் <ref target="https://ta.wikipedia.org/wiki/இலங்கை">இலங்கையின்</ref> மைய மலைப்பகுதிக்கும் <ref target="https://ta.wikipedia.org/wiki/இந்தியா">இந்தியாவில்</ref> <ref target="https://ta.wikipedia.org/wiki/மேற்குத்_தொடர்ச்சி_மலை">மேற்குத் தொடர்ச்சி மலைக்கும்</ref> வலசைப்போகின்றது. .</p>
<figure><caption> காசுமீர ஈப்பிடிப்பான், <ref target="https://ta.wikipedia.org/wiki/ஊட்டி">ஊட்டி</ref>, <ref target="https://ta.wikipedia.org/wiki/தமிழ்நாடு">தமிழ்நாடு</ref>, <ref target="https://ta.wikipedia.org/wiki/இந்தியா">இந்தியா</ref></caption></figure>
<p>காசுமீர ஈப்பிடிப்பான் அடர்ந்த அடிமரங்கள் கொண்ட இலையுதிர் காடுகளில் இனப்பெருக்கம் செய்து, மரத்தின் துளையில் கூடு கட்டுகிறது. பெண் பறவை முட்டைகளை அடைகாக்கின்றன. பொதுவாக இவை 3 முதல் 5 முட்டை வரை இடுகிறது. பொதுவாக 750 மீட்டருக்கு உயரத்திற்கு மேல் உள்ள தோட்டங்கள், தேயிலைத் தோட்டங்கள், காடுகளின் விளிம்புகள் மற்றும் வனப்பகுதிகளில் உள்ள திறந்தவெளிப் பகுதிகளில் குளிர்காலத்தில் வலசைப் போகின்றது.</p>
<p>பெரும்பாலான பறவைகள் செப்டம்பரில் இனப்பெருக்கம் செய்யும் இடங்களை விட்டு வெளியேறி, அக்டோபரில் இலங்கைக்கு வந்து, மார்ச் மாத இறுதியில் மீண்டும் புறப்பட்டுச் செல்லும். <ref target="https://ta.wikipedia.org/wiki/நுவரெலியா">நுவரெலியாவில்</ref> உள்ள விக்டோரியா பூங்கா இந்த அரிய வகைகளைப் பார்க்கச் சிறந்த இடங்களில் ஒன்றாகும்.</p>
<p>இந்த இனம் 13 செ. மீ.  நீளம் வரை வளரக்கூடியது. இதன் உருவம் சிறிய சிவப்பு-மார்பக ஈப்பிடிப்பானை ஒத்திருக்கிறது. ஆண், சாம்பல்-பழுப்பு நிற முதுகு, ஆரஞ்சு-சிவப்பு தொண்டை, மார்பகம் மற்றும் பக்கவாட்டுகள், தொண்டை மற்றும் மார்பகத்தின் மீது கறுப்பு விளிம்புடன் காணப்படும். பெண் மற்றும் முதல்-குளிர்காலப் பறவைகளின் மேல்பகுதிகள் சற்று பழுப்பு நிறமாக இருக்கும். மேலும் கீழ்ப்பகுதியின் சிவப்பு நிறமானது இளஞ்சிவப்பு நிறத்தில் உள்ளது.</p>
<p><ref target="https://ta.wikipedia.org/wiki/செந்தொண்டை_ஈப்பிடிப்பான்">செந்தொண்டை ஈப்பிடிப்பானின்</ref> ஆண், <hi rend="italic">பைசெடுலா அல்பிசில்லா</hi>, சிவப்பு-ஆரஞ்சு நிறத் தொண்டை மற்றும் மார்பக பகுதியினை, கருப்பு நிற விளிம்பு இல்லாமல் உள்ளது.</p>
<p>இதனுடைய ஓசை குறுகிய மெல்லிசையாக <hi rend="italic">ஸ்வீட்-ஈட் ஸ்வீட்-ஈட்-டிட்-ஹீ</hi>, மற்றும் இதனுடைய அழைப்பு கீச்குரலில் <hi rend="italic">சக்</hi>  என அமைந்துள்ளது.</p>
<p>இதனுடைய எண்ணிக்கை குறைந்து வருவதாலும், இனப்பெருக்க பரம்பல் குறைவாக இருப்பதாலும் இது அபாயத்திற்குரியசிற்றினமாக உள்ளது. வணிக நோக்கில் மரங்கள் வெட்டியெடுக்கப்படுவதால், விவசாயம் மற்றும் கால்நடை மேய்ச்சல் காரணமாக இதனுடைய வாழிடம் துண்டுதுண்டுகளாகப் பிரிக்கப்பட்டுள்ளது. இதனுடைய எண்ணிக்கை தற்பொழுது 2,500 முதல் 10,000 வரை இருக்கலாம் என்று கருதப்படுகிறது.</p>
மேற்கோள்கள்

<list type="unordered"><item><hi rend="italic">Birds of India</hi> by Grimmett, Inskipp and Inskipp, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/0-691-04910-6">0-691-04910-6</ref></item></list>
</text></body></html>