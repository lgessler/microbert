<html><body><text id="wikipedia_ta_wikipedia_org__410557.html" ns="0" revid="3307540" sourceurl="https://ta.wikipedia.org/wiki/%E0%AE%A4%E0%AE%AE%E0%AF%8D%E0%AE%AE%E0%AE%AA%E0%AE%A4%E0%AE%AE%E0%AF%8D" title="தம்மபதம்" type="wikipedia">தம்மபதம்<p><hi rend="bold">தம்மபதம்</hi> (Dhammapada) என்பது பெளத்த மதப் புனித இலக்கியங்களுள் ஒன்றாகும். <ref target="https://ta.wikipedia.org/wiki/கௌதம_புத்தர்">கௌதம புத்தர்</ref> அருளிய அறவுரைகளும் முதலானவை பெளத்தத்தின் <ref target="https://ta.wikipedia.org/wiki/திரிபிடகம்">திரிபிடகங்கள்</ref> என்று அழைக்கப்படுகின்றன.  அவைகள் <hi rend="bold"><ref target="https://ta.wikipedia.org/wiki/சுத்தபிடகம்">சுத்தபிடகம்</ref></hi>, <hi rend="bold"><ref target="https://ta.wikipedia.org/wiki/விநயபிடகம்">விநயபிடகம்</ref></hi>, <hi rend="bold"><ref target="https://ta.wikipedia.org/wiki/அபிதம்மபிடகம்">அபிதம்மபிடகம்</ref></hi>  என்பவை ஆகும். இவற்றுள் சுத்த பிடகத்திலுள்ள ஐந்து பகுதிகளில், குத்தக நிகாயம் என்ற பகுதியில் தம்மபதம் என்ற இந்நூல் அமைந்துள்ளது.</p>
<p><ref target="https://ta.wikipedia.org/wiki/பாளி_மொழி">பாளி மொழியில்</ref> அமைந்த தம்மபதம் 26 அத்தியாயங்களும் 423 சூத்திரங்களும் கொண்டது. புத்த பெருமான் அவ்வப்போது கூறிய வாக்கியங்களாக அமைகின்றது. இதனால், பெளத்த சமயத்தவரின் பாராயண நூலாகவும், பிரமாண நூலாகவும் அமைகின்றது.</p>
<p>தம்மபதம் என்பது அறவழி, அறநெறி, அறக்கொள்கை, அறக்கோட்பாடு எனப் பல பொருள்களில் வழங்கப்பெறுகின்றது.</p>
<p>முதலாம் பெளத்த சங்க மாநாட்டில் அங்கீகரிக்கப்பட்டது என <ref target="https://ta.wikipedia.org/wiki/புத்தகோசர்">புத்தகோசரால்</ref> கூறப்படுகின்றது.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
</text></body></html>