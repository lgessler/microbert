<html><body><text id="wikipedia_ta_wikipedia_org__73720.html" ns="0" revid="3427045" sourceurl="https://ta.wikipedia.org/wiki/%E0%AE%A4%E0%AE%95%E0%AF%8D%E0%AE%9A%E0%AE%9A%E0%AF%80%E0%AE%B2%E0%AE%BE" title="தக்சசீலா" type="wikipedia">தக்சசீலா<p><ref target="https://ta.wikipedia.org/wiki/புவியியல்_ஆள்கூற்று_முறை">ஆள்கூறுகள்</ref>: <ref target="//tools.wmflabs.org/geohack/geohack.php?pagename=%E0%AE%AE%E0%AF%81%E0%AE%A4%E0%AE%B1%E0%AF%8D_%E0%AE%AA%E0%AE%95%E0%AF%8D%E0%AE%95%E0%AE%AE%E0%AF%8D&amp;params=33_44_45_N_72_47_15_E_">33°44′45″N 72°47′15″E﻿ / ﻿33.74583°N 72.78750°E﻿ / 33.74583; 72.78750</ref></p>
<p><hi rend="bold">தட்சசீலம்</hi> (<ref target="https://ta.wikipedia.org/wiki/சமசுகிருதம்">சமசுகிருதம்</ref>- तक्षशिला) ,(<ref target="https://ta.wikipedia.org/wiki/உருது">உருது</ref> - ٹیکسلا)  அல்லது <hi rend="bold">தக்சீலா</hi> <ref target="https://ta.wikipedia.org/wiki/பாக்கிஸ்தான்">பாக்கிஸ்தானில்</ref> உள்ள <ref target="https://ta.wikipedia.org/wiki/பஞ்சாப்_(பாக்கிஸ்தான்)">பஞ்சாப் மாநிலத்தில்</ref> அமைந்துள்ள ஓர் முக்கிய <ref target="https://ta.wikipedia.org/wiki/தொல்லியல்">தொல்லியல்</ref> சார்ந்த இடமாகும். தக்சீலா <ref target="https://ta.wikipedia.org/wiki/இஸ்லாமாபாத்_தலைநகரப்_பிரதேசம்">இசுலாமாபாத் தலைநகரப் பகுதி</ref> மற்றும் <ref target="https://ta.wikipedia.org/wiki/ராவல்பிண்டி">ராவல்பிண்டியின்</ref> வடமேற்கே 32km (20mi) தொலைவில் <ref target="https://ta.wikipedia.org/wiki/பெரும்_தலைநெடுஞ்சாலை">பெரும் தலைநெடுஞ்சாலையினை</ref> அடுத்து உள்ளது. தக்சீலா கடல் மட்டத்திலிருந்து 549 மீட்டர்கள் (1,801ft) உயரத்தில் உள்ளது. இதனருகில் உலகப் பாரம்பரியக் களமாக அறிவிக்கப்பட்ட <ref target="https://ta.wikipedia.org/wiki/ஜௌலியன்_விகாரை">ஜௌலியன் விகாரை</ref> உள்ளது.</p>
<p>இது தொன்மையான <ref target="https://ta.wikipedia.org/wiki/காந்தார_நாடு">காந்தார நாட்டின்</ref> தலைநகரமாக விளங்கியது. <hi rend="italic">தக்சசீலா </hi>என்றழைக்கப்பட்ட நகரின் அழிவுகளை காண முடிகிறது. <ref target="https://ta.wikipedia.org/wiki/இந்து">இந்து</ref> மற்றும் <ref target="https://ta.wikipedia.org/wiki/புத்த_சமயம்">புத்த சமயத்தினருக்கு</ref> மிகவும் போற்றப்படும் நகராகும். தக்சசீலா என்ற பெயர் <ref target="https://ta.wikipedia.org/wiki/இராமர்">இராமனின்</ref> தமையன் <ref target="https://ta.wikipedia.org/wiki/பரதன்">பரதனின்</ref> மகன் தக்சனின் பெயரையொட்டி வந்ததாகக் கூறப்படுகிறது.<ref target="https://ta.wikipedia.org/wiki/முதற்_பக்கம்#cite_note-Needham-1">[1]</ref></p>
<p>இங்கு உலகின் மிகத் தொன்மையான பல்கலைக்கழகம் இயங்கியதாக வரலாற்றாளர்கள் நம்புகிறார்கள். இது கி.பி 400 வரையும் நீடித்ததாகவும் கூறப்படுகிறது. </p>
<p>வரலாற்றில்,  தக்சசீலா மூன்று முதன்மை வணிக வழிகளின் சந்திப்பில் இருந்துள்ளது:</p>
<p>1. உத்தரபாதை,  "வடக்குச் சாலை"  - பின்னாளில் <ref target="https://ta.wikipedia.org/wiki/பெரும்_தலைநெடுஞ்சாலை">GT சாலையாக</ref> உருமாறிய இராசபாட்டை - <ref target="https://ta.wikipedia.org/wiki/காந்தார_நாடு">காந்தார நாட்டையும்</ref> கிழக்கில் <ref target="https://ta.wikipedia.org/wiki/கங்கைச்_சமவெளி">கங்கைச் சமவெளியில்</ref> அமைந்த <ref target="https://ta.wikipedia.org/wiki/மகத_நாடு">மகத நாட்டின்</ref> <ref target="https://ta.wikipedia.org/wiki/பாடலிபுத்திரம்">பாடலிபுத்திரத்தையும்</ref> இணைத்தது. </p>
<p>2.  வடமேற்கு சாலை பாக்ட்ரியா, கபிசா மற்றும் புஷ்கலாவதி வழியே சென்றது.</p>
<p>3. <ref target="https://ta.wikipedia.org/wiki/சிந்து">சிந்து</ref> பாதை <ref target="https://ta.wikipedia.org/wiki/காஷ்மீர்">காஷ்மீர்</ref> மற்றும் மத்திய <ref target="https://ta.wikipedia.org/wiki/ஆசியா">ஆசியாவிலிருந்து</ref> <ref target="https://ta.wikipedia.org/wiki/ஸ்ரீநகர்">ஸ்ரீநகர்</ref>, மனேசெரா,அரிப்பூர் வழியே குஞ்செராப் கணவாய் மூலமாக <ref target="https://ta.wikipedia.org/wiki/சீனா">சீனத்திற்கும்</ref> தெற்கே <ref target="https://ta.wikipedia.org/wiki/இந்தியப்_பெருங்கடல்">இந்தியப் பெருங்கடலுக்கும்</ref> <ref target="https://ta.wikipedia.org/wiki/முதற்_பக்கம்#cite_note-2">[2]</ref> அமைந்திருந்தது. தற்போதைய காரகோரம் நெடுஞ்சாலையை இப்பாதை அன்றே உள்ளடக்கியிருந்தது. </p>
<p><ref target="https://ta.wikipedia.org/wiki/1980">1980ஆம்</ref> ஆண்டு, <ref target="https://ta.wikipedia.org/wiki/ஐக்கிய_நாடுகள்_கல்வி,_அறிவியல்,_பண்பாட்டு_நிறுவனம்">யுனெசுகோ</ref>  தக்சீலாவை <ref target="https://ta.wikipedia.org/wiki/உலக_பாரம்பரியக்_களம்">உலக பாரம்பரியக் களம்</ref> என அறிவித்தது. <ref target="https://ta.wikipedia.org/wiki/முதற்_பக்கம்#cite_note-3">[3]</ref> பாக்கிஸ்தானில் முதல் இடங்களில் உள்ள சுற்றுலா மையங்களில்  தக்சீலா இருப்பதாக <hi rend="italic">த கார்டியன்</hi> கணித்துள்ளது.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
அலெக்சாண்டரின் படையெடுப்பின் போது
முதன்மைக் கட்டுரை: <ref target="https://ta.wikipedia.org/wiki/அம்பி,_மன்னர்">அம்பி, மன்னர்</ref>
<p>கிமு 327ல்<ref target="https://ta.wikipedia.org/wiki/பேரரசர்_அலெக்சாந்தர்">பேரரசர் அலெக்சாந்தர்</ref>  இந்தியாவின் மீது படையெத்த போது முதலில் தக்சசீல நகரத்தை முற்றுகையிட்டார். தக்சசீலா மன்னர் <ref target="https://ta.wikipedia.org/wiki/அம்பி,_மன்னர்">அம்பி</ref>, அலெக்சாண்டருக்கு யானைகள், குதிரைகள், காளைகளை அன்பளிப்பாக வழங்கி சமாதானம் செய்து கொண்டார்.<ref target="https://ta.wikipedia.org/wiki/முதற்_பக்கம்#cite_note-KenoyerHeuston2005-5">[5]</ref></p>
தட்சசீல நகரத் தொல்பொருட்கள்
<list type="unordered">
<item>தட்சசீல அகழாய்வில் கிடைத்த கிமு 2ம் நூற்றாண்டின் நாணயம்</item>
<item>தட்சசீல அகழாய்வில், கிமு 100 காலத்திய <ref target="https://ta.wikipedia.org/wiki/இந்தோ_கிரேக்க_நாடு">இந்தோ கிரேக்க</ref> மன்னரின் உருவம் பதித்த நாணயம் </item>
<item><ref target="https://ta.wikipedia.org/wiki/ஜௌலியன்_விகாரை">ஜௌலியன் விகாரை</ref>, உலகப் பாரம்பரியக் களம், தக்சசீலம்</item>
<item> <ref target="https://ta.wikipedia.org/wiki/ஜௌலியன்_விகாரை">ஜௌலியன் விகாரையின்</ref> வெள்ளிப்  பேழை </item>
<item>பௌத்த, கிரேக்க மற்றும் இந்துப் பண்பாட்டை விளக்கும் தட்சசீல <ref target="https://ta.wikipedia.org/wiki/தூபி">தூபி</ref> </item>
<item>தட்சசீல <ref target="https://ta.wikipedia.org/wiki/தூபி">தூபியின்</ref> அஞ்சல் தலை</item>
<item> தட்சசீல அகழாய்வில் கிமு 200 - 100 காலத்திய நாணயம், பிரித்தானிய அருங்காட்சியகம்</item>
</list>

இதனையும் காண்க
<list type="unordered"><item><ref target="https://ta.wikipedia.org/wiki/ஜௌலியன்_விகாரை">ஜௌலியன் விகாரை</ref></item></list>


வெளியிணைப்புகள்

<list type="unordered">
<item><ref target="http://www.heritage.gov.pk/html_Pages/guide_to_historic_taxila.htm"><hi rend="italic">Guide to Historic Taxila</hi> by Professor Dr. Ahmad Hasan Dani in 10 chapters</ref></item>
<item><ref target="http://www.livius.org/ta-td/taxila/taxila.htm">"Taxila", by Jona Lendering</ref> <ref target="https://web.archive.org/web/20041013101758/http://www.livius.org/ta-td/taxila/taxila.htm">பரணிடப்பட்டது</ref> 2004-10-13 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://bruning.xs4all.nl/~umayr/taxila/">Some photos by Umayr Sahlan Masud</ref> <ref target="https://web.archive.org/web/20050413235200/http://bruning.xs4all.nl/~umayr/taxila/">பரணிடப்பட்டது</ref> 2005-04-13 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.punjab-info.fsnet.co.uk/taxila.html">Taxila page</ref> <ref target="https://web.archive.org/web/20030802130603/http://www.punjab-info.fsnet.co.uk/taxila.html">பரணிடப்பட்டது</ref> 2003-08-02 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref> from <ref target="http://www.punjab-info.fsnet.co.uk/index.htm">punjab-info</ref> <ref target="https://web.archive.org/web/20041023050623/http://www.punjab-info.fsnet.co.uk/index.htm">பரணிடப்பட்டது</ref> 2004-10-23 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://mcduddl.com.ne.kr/PKST/PK-IM-TXL.htm">Travel With Young - Taxila 한글</ref></item>
<item><ref target="http://kaladarshan.arts.ohio-state.edu/maps/gandh.html">Map of Gandhara archeological sites, from the Huntington Collection, Ohio State University (large file)</ref> <ref target="https://web.archive.org/web/20051231191035/http://kaladarshan.arts.ohio-state.edu/maps/gandh.html">பரணிடப்பட்டது</ref> 2005-12-31 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://taimur.sarangi.info/2006/11/24/taxila-museum-and-jaulian-monastery">"Taxila Museum and Jaulian Monastery", by Saadullah Bashir</ref> <ref target="https://web.archive.org/web/20080221042321/http://taimur.sarangi.info/2006/11/24/taxila-museum-and-jaulian-monastery">பரணிடப்பட்டது</ref> 2008-02-21 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item> <ref target="https://web.archive.org/web/20120117152517/http://www.world66.com/asia/southasia/pakistan/taxila/history">பரணிடப்பட்டது</ref> 2012-01-17 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item></list>
</text></body></html>