<html><body><text id="wikipedia_ta_wikipedia_org__440268.html" ns="0" revid="3076845" sourceurl="https://ta.wikipedia.org/wiki/%E0%AE%9C%E0%AE%B2%E0%AF%8D%E0%AE%AA%E0%AF%88%E0%AE%95%E0%AF%81%E0%AE%B0%E0%AE%BF" title="ஜல்பைகுரி" type="wikipedia">ஜல்பைகுரி

<p><hi rend="bold">ஜல்பைகுரி</hi> (<hi rend="bold">Jalpaiguri</hi>) <ref target="https://ta.wikipedia.org/wiki/கிழக்கு_இந்தியா">கிழக்கு இந்தியாவின்</ref> <ref target="https://ta.wikipedia.org/wiki/மேற்கு_வங்காளம்">மேற்கு வங்காள</ref> மாநிலத்தின் வடக்கில் அமைந்த <ref target="https://ta.wikipedia.org/wiki/ஜல்பைகுரி_மாவட்டம்">ஜல்பைகுரி மாவட்ட</ref> நிர்வாகத் தலைமையிட நகரமும், <ref target="https://ta.wikipedia.org/wiki/மாநகராட்சி">மாநகராட்சியும்</ref> ஆகும். <ref target="https://ta.wikipedia.org/wiki/டீஸ்டா_ஆறு">தீஸ்தா ஆற்றின்</ref> கரையில் அமைந்த ஜல்பைகுரி நகரம், <ref target="https://ta.wikipedia.org/wiki/கல்கத்தா_உயர்_நீதிமன்றம்">கல்கத்தா உயர் நீதிமன்றத்தின்</ref> அமர்வு (Bench) செயல்படுகிறது. இந்நகரத்தில் ஜல்பைகுரி அரசு பொறியியல் கல்லூரி, வடக்கு வங்காளப் பல்கலைக்கழகத்தின் வளாகம், வடக்கு வங்காள மருத்துவக் கல்லூரி மற்றும் ஜல்பைகுரி விளையாட்டு கிராமம் செயல்படுகிறது. <ref target="https://ta.wikipedia.org/wiki/சிலிகுரி">சிலிகுரியிலிருந்து</ref> 35 கிமீ தொலைவில் ஜல்பைகுரி உள்ளது.</p>
பெயர்க் காரணம்
<p><ref target="https://ta.wikipedia.org/wiki/பூட்டான்">பூட்டானிய</ref> மொழியில் ஜல்பைகுரி என்பதற்கு கம்பளி ஆடைகள் விற்கும் இடம் எனப்பொருளாகும்.<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
புவியியல்
<p>ஜல்பைகுரி நகரம் <ref target="//tools.wmflabs.org/geohack/geohack.php?pagename=%E0%AE%AE%E0%AF%81%E0%AE%A4%E0%AE%B1%E0%AF%8D_%E0%AE%AA%E0%AE%95%E0%AF%8D%E0%AE%95%E0%AE%AE%E0%AF%8D&amp;params=26.52_N_88.73_E_">26°31′N 88°44′E﻿ / ﻿26.52°N 88.73°E﻿ / 26.52; 88.73</ref> பாகையில் அமைந்துள்ளது.<ref target="https://ta.wikipedia.org/wiki/முதற்_பக்கம்#cite_note-6">[6]</ref> இது கடல்மட்டத்திலிருந்து 75 மீட்டர் (246 அடி) உயரத்தில் உள்ளது. ஜல்பைகுரியில் <ref target="https://ta.wikipedia.org/wiki/டீஸ்டா_ஆறு">டீஸ்டா ஆறு</ref> பாய்கிறது. </p>
மக்கள்தொகை பரம்பல்
<p><ref target="https://ta.wikipedia.org/wiki/இந்திய_மக்கள்_தொகை_கணக்கெடுப்பு,_2011">2011-ஆம் ஆண்டு மக்கள் தொகை கணக்கெடுப்பின்படி</ref>, ஜல்பைகுரி நகரத்தின் மொத்த <ref target="https://ta.wikipedia.org/wiki/மக்கள்தொகை">மக்கள்தொகை</ref> 1,07,341<ref target="https://ta.wikipedia.org/wiki/முதற்_பக்கம்#cite_note-7">[7]</ref> (அதில் ஆண்கள் 53,708 மற்றும் பெண்கள் 53,633 ),   ஜல்பைகுரி மாநகரத்தின் புறநகர் பகுதியுடன் சேர்த்து மொத்த மக்கள்தொகை 1,69,002<ref target="https://ta.wikipedia.org/wiki/முதற்_பக்கம்#cite_note-8">[8]</ref> (அதில் ஆண்கள் 85,226 மற்றும் பெண்கள் 83,8787)
0–6 ஆறுவயதிற்குட்டவர்களின் எண்ணிக்கை 14,522 ஆகும். <ref target="https://ta.wikipedia.org/wiki/எழுத்தறிவு">எழுத்தறிவு</ref> 90.64% ஆகவுள்ளது. <ref target="https://ta.wikipedia.org/wiki/பாலின_விகிதம்">பாலின விகிதம்</ref> ஆயிரம் ஆண்களுக்கு, 983 பெண்கள் வீதம் உள்ளனர்.
இந்நகர மக்கள்தொகையில் <ref target="https://ta.wikipedia.org/wiki/இந்து_சமயம்">இந்துக்கள்</ref>  96.16%, இசுலாமியர்கள் 2.94%, கிறித்தவர்கள் 0.42%, பௌத்தர்கள் 0.35%, மற்ற சமயத்தவர்கள் 0.13% ஆகவுள்ளனர். </p>
ஜல்பைகுரி உள்ளாட்சி நிர்வாகம்
<p>45 மாமன்ற உறுப்பினர்களுடன் கூடிய ஜல்பைகுரி மாநகராட்சி, இந்நகரத்தின் உள்ளாட்சி நிர்வாகத்தை மேற்கொள்கிறது.</p>
போக்குவரத்து
தொடருந்து நிலைம்
<p>ஜல்பைகுரி மாநகரம் மற்றும் புறநகரங்களில் ஐந்து <ref target="https://ta.wikipedia.org/wiki/தொடருந்து_நிலையம்">தொடருந்து நிலையங்களைக்</ref> கொண்டது. அவைகள்;</p>
<list type="ordered"><item>ஜல்பைகுரி தொடருந்து  நிலையம்</item>
<item>ஜல்பைகுரி ரோடு தொடருந்து நிலையம்</item>
<item>மோதிநகர் தொடருந்து நிலையம்</item>
<item>இராணிநகர் ஜல்பைகுரி தொடருந்து நிலையம்</item>
<item>புது ஜல்பைகுரி தொடருந்து சந்திப்பு நிலையம்</item></list>
பேருந்து வசதிகள்
<p>வடக்கு வங்காள போக்குவரத்துக் கழக பேருந்துகள், ஜல்பைகுரி நகரத்திலிருந்து, மேற்கு வஙகாளத்தின் பிற நகரங்களையும் மற்றும் பிகார் மாநில தலைநகர் பாட்னா மற்றும் <ref target="https://ta.wikipedia.org/wiki/பூட்டான்">பூட்டான்</ref> நாட்டின் தெற்கு பகுதிகளுடன் இணைக்கிறது.</p>
புகழ்பெற்றவர்கள்
<list type="unordered"><item><ref target="https://ta.wikipedia.org/wiki/சுவப்னா_பர்மன்">சுவப்னா பர்மன்</ref><ref target="https://ta.wikipedia.org/wiki/முதற்_பக்கம்#cite_note-9">[9]</ref></item></list>
தட்பவெப்பம்
<p>ஜல்பைகுரி நகரம் கோடைக்காலம், மழைக்காலம் மற்றும் குளிர்காலம் என மூன்று தட்பவெப்பங்களைக் கொண்டது.
கோடைக்காலத்தில் இங்கு பதிவான உயர்ந்தபட்ச வெப்பநிலை 41.3 பாகை செல்சியஸ் ஆகும். மழைக்காலத்தில் அதிக கனமழைபொழிவு கொண்டிருக்கும். குளிர்காலத்தில்  8 - 14 பாகை செல்சியஸ் வெப்பம் கொண்டிருக்கும்.<ref target="https://ta.wikipedia.org/wiki/முதற்_பக்கம்#cite_note-gov1-10">[10]</ref> 
கடந்த சில ஆண்டுகளாக இந்நகரத்தில் அதிக வெப்பமும்; மழைப்பொழிவு குறைந்தும் வருகிறது. <ref target="https://ta.wikipedia.org/wiki/முதற்_பக்கம்#cite_note-11">[11]</ref></p>




வெளி இணைப்புகள்


<list type="unordered"><item> விக்கிச்செலவில் செலவு வழிகாட்டி: <ref target="https://ta.wikivoyage.org/wiki/Jalpaiguri">Jalpaiguri</ref></item>
<item><ref target="http://jalpaigurimunicipality.org/">Official website of Jalpaiguri Municipality</ref></item>
<item><ref target="http://jalpaiguri.nic.in/index.htm">Official website of Jalpaiguri district</ref></item>
<item><ref target="https://web.archive.org/web/20001021190100/http://www.wb.nic.in/dist/jalpai.html">West Bengal Jalpaiguri District</ref></item>
<item><ref target="https://web.archive.org/web/20070905172720/http://www.sjda.org/">Siliguri Jalpaiguri Development Authority</ref></item></list>
</text></body></html>