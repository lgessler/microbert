<html><body><text id="wikipedia_ta_wikipedia_org__524744.html" ns="0" revid="3211003" sourceurl="https://ta.wikipedia.org/wiki/%E0%AE%9A%E0%AE%95%E0%AF%81%E0%AE%A8%E0%AF%8D%E0%AE%A4%E0%AE%B2%E0%AE%BE_%E0%AE%AA%E0%AE%95%E0%AE%A4%E0%AF%8D" title="சகுந்தலா பகத்" type="wikipedia">சகுந்தலா பகத்
<p><hi rend="bold">சகுந்தலா ஏ. பகத்</hi> (<hi rend="bold">Shakuntala A. Bhagat</hi>) இந்தியாவின் முதலாவது கட்டடப் பொறியாளராவார்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> <ref target="https://ta.wikipedia.org/wiki/முதற்_பக்கம்#cite_note-2">[2]</ref>  1933 ஆம் ஆண்டு பிப்ரவரி மாதம் 6 ஆம் தேதியன்று இவர் பிறந்தார். சகுந்தலா ஏ பகத்தின் இயற்பெயர் சகுந்தலா ஜோசி என்பதாகும்.</p>
ஆரம்ப கால வாழ்க்கை
<p>சகுந்தலா 1906-1991 ஆம் ஆண்டுகள் காலத்தைச் சேர்ந்த பாலப் பொறியாளர் எசு.பி. ஜோஷியின் மகள் ஆவார். </p>
<p><ref target="https://ta.wikipedia.org/wiki/மும்பை">1953 ஆம் ஆண்டு சகுந்தலா மும்பையில்</ref> உள்ள வீர்மாதா ஜிஜாபாய் தொழில்நுட்ப நிறுவனத்தில் <ref target="https://ta.wikipedia.org/wiki/பொறியியல்">கட்டடப் பொறியியல்</ref> பட்டம் பெற்ற முதல் பெண் ஆனார். <ref target="https://ta.wikipedia.org/wiki/பென்சில்வேனியா_பல்கலைக்கழகம்">மேலும் சகுந்தலா  பென்சில்வேனியா பல்கலைக்கழகத்தில்</ref>  கட்டடம்  மற்றும் கட்டமைப்பு பொறியியலில் முதுகலைப் பட்டம் பெற்றார். <ref target="https://ta.wikipedia.org/wiki/முதற்_பக்கம்#cite_note-:0-3">[3]</ref></p>
தொழில்
<p>சகுந்தலா கட்டடப் பொறியியல் உதவிப் பேராசிரியராகவும் , 1960 ஆம் ஆண்டுகளில் மும்பையில் <ref target="https://ta.wikipedia.org/wiki/இந்திய_தொழில்நுட்பக்_கழகம்_மும்பை">உள்ள இந்திய தொழில்நுட்பக் கல்லூரியில் கன கட்டமைப்பு ஆய்வுக்கூடத்தின்  தலைவராக இருந்தார்.</ref> 1970 ஆம் ஆண்டில், இவரும் இவரது கணவரும் சொந்தமாக ஒரு பொறியியல் நிறுவனத்தை பகத் பொறியியல் நிறுவனம் என்ற பெயரில் நிறுவினர். காப்புரிமை பெற்ற முன்கூட்டியே வடிவமைக்கப்பட்ட பெட்டகக் கட்டுமான வடிவமைப்பில் நிபுணத்துவம் பெற்ற பாலம் கட்டுமான நிறுவனமான குவாட்ரிகானையும் நிறுவினர்.<ref target="https://ta.wikipedia.org/wiki/முதற்_பக்கம்#cite_note-:1-4">[4]</ref> <ref target="https://ta.wikipedia.org/wiki/முதற்_பக்கம்#cite_note-5">[5]</ref> அமெரிக்கா, செருமனி மற்றும் ஐக்கிய இராச்சியத்தில் உள்ள திட்டங்கள் உட்பட உலகெங்கிலும் உள்ள நூற்றுக்கணக்கான பாலங்களின் வடிவமைப்பு மற்றும் கட்டுமானத்தில் சகுந்தலா பகத்  பணியாற்றினார். இலண்டன் காரை மற்றும் கற்காரை  சங்கத்தில் ஆராய்ச்சியில் ஈடுபட்டார்.<ref target="https://ta.wikipedia.org/wiki/முதற்_பக்கம்#cite_note-:0-3">[3]</ref></p>
<p>சகுந்தலா பகத் உயர்நிலைக் குழுமமான இந்திய சாலை காங்கிரசின் உறுப்பினராகவும், இந்தியாவின் பொறியியல் நிறுவனத்தில் உறுப்பினராகவும் இருந்தார். 1972 ஆம் ஆண்டு கண்டுபிடிப்பு ஊக்குவிப்பு வாரியம் இவருடைய செயல்பாடுகளுக்காக விருது வழங்கி சிறப்பித்தது. 1993 ஆம் ஆண்டில் சகுந்தலா  1993 ஆம்ம் ஆண்டுக்கான பெண் பொறியாளராக அங்கீகரிக்கப்பட்டார். <ref target="https://ta.wikipedia.org/wiki/முதற்_பக்கம்#cite_note-:0-3">[3]</ref> <ref target="https://ta.wikipedia.org/wiki/முதற்_பக்கம்#cite_note-:1-4">[4]</ref></p>
தனிப்பட்ட வாழ்க்கை
<p>சகுந்தலா சக கட்டடப் பொறியாளர் அனிருதா சிவ்பிரசாத் பகத்தை மணந்தார். சகுந்தலா பகத்  2012 ஆம் ஆண்டு தனனுடைய  79 ஆம்  வயதில் இறந்தார்.<ref target="https://ta.wikipedia.org/wiki/முதற்_பக்கம்#cite_note-:1-4">[4]</ref></p>
</text></body></html>