<html><body><text id="wikipedia_ta_wikipedia_org__259266.html" ns="0" revid="3243535" sourceurl="https://ta.wikipedia.org/wiki/%E0%AE%9A%E0%AE%BE%E0%AE%A8%E0%AF%8D%E0%AE%A4%E0%AE%BF_%E0%AE%9A%E0%AE%BF%E0%AE%B1%E0%AF%80%E0%AE%B8%E0%AF%8D%E0%AE%95%E0%AE%A8%E0%AF%8D%E0%AE%A4%E0%AE%B0%E0%AE%BE%E0%AE%9A%E0%AE%BE" title="சாந்தி சிறீஸ்கந்தராசா" type="wikipedia">சாந்தி சிறீஸ்கந்தராசா
<p><hi rend="bold">சாந்தி சிறீஸ்கந்தராசா</hi> (<hi rend="italic">Shanthi Sriskantharajah</hi>, பிறப்பு: 28 அக்டோபர் 1965)<ref target="https://ta.wikipedia.org/wiki/முதற்_பக்கம்#cite_note-1">[1]</ref> <ref target="https://ta.wikipedia.org/wiki/இலங்கைத்_தமிழர்">இலங்கைத் தமிழ்</ref> நிருவாக சேவை அதிகாரியும், அரசியல்வாதியும், <ref target="https://ta.wikipedia.org/wiki/இலங்கை_நாடாளுமன்றம்">நாடாளுமன்ற உறுப்பினரும்</ref> ஆவார்.</p>
வாழ்க்கைச் சுருக்கம்
<p><ref target="https://ta.wikipedia.org/wiki/இலங்கை">இலங்கையின்</ref> வடக்கே <ref target="https://ta.wikipedia.org/wiki/முல்லைத்தீவு_மாவட்டம்">முல்லைத்தீவு மாவட்டம்</ref>, <ref target="https://ta.wikipedia.org/wiki/முள்ளியவளை">முள்ளியவளையைப்</ref> பிறப்பிடமாகக் கொண்ட சாந்தி சிறீஸ்கந்தராஜா <ref target="https://ta.wikipedia.org/wiki/முள்ளியவளை_வித்தியானந்தக்_கல்லூரி">முள்ளியவளை வித்தியானந்தக் கல்லூரியில்</ref> கல்வி கற்று, <ref target="https://ta.wikipedia.org/wiki/யாழ்ப்பாணப்_பல்கலைக்கழகம்">யாழ்ப்பாணப் பல்கலைக்கழகத்தில்</ref> இளங்கலைப் பட்டம் பெற்றார். பின்னர் <ref target="https://ta.wikipedia.org/wiki/கொழும்புப்_பல்கலைக்கழகம்">கொழும்புப் பல்கலைக்கழகத்தில்</ref> பட்டப்பின் படிப்பில் ஈடுபட்டு, <ref target="https://ta.wikipedia.org/wiki/மதுரை_பல்கலைக்கழகம்">மதுரைப் பல்கலைக்கழகத்தில்</ref> முதுகலைப் பட்டம் பெற்றார். இலங்கை நிருவாக சேவையில் இணைந்து <ref target="https://ta.wikipedia.org/wiki/துணுக்காய்_பிரதேச_செயலாளர்_பிரிவு">துணுக்காய் பிரதேச சபையில்</ref> பிரதித் திட்டமிடல் பணிப்பாளராகப் பணியாற்றினார். <ref target="https://ta.wikipedia.org/wiki/ஈழப்போர்">ஈழப்போரின்</ref> இறுதிக் காலத்தில் <ref target="https://ta.wikipedia.org/wiki/எறிகணை">எறிகணை</ref> வீச்சினால் படுகாயமடைந்து தனது இடது காலை இழந்தவர்.<ref target="https://ta.wikipedia.org/wiki/முதற்_பக்கம்#cite_note-TO-2">[2]</ref></p>
அரசியலில்
<p>சாந்தி சிறீஸ்கந்தராசா <ref target="https://ta.wikipedia.org/wiki/இலங்கை_நாடாளுமன்றத்_தேர்தல்,_2015">2015 நாடாளுமன்றத் தேர்தலில்</ref> <ref target="https://ta.wikipedia.org/wiki/இலங்கைத்_தமிழரசுக்_கட்சி">இலங்கைத் தமிழரசுக் கட்சியின்</ref> சார்பில் <ref target="https://ta.wikipedia.org/wiki/வன்னி_தேர்தல்_மாவட்டம்">வன்னி மாவட்டத்தில்</ref> <ref target="https://ta.wikipedia.org/wiki/தமிழ்த்_தேசியக்_கூட்டமைப்பு">தமிழ்த் தேசியக் கூட்டமைப்பு</ref> வேட்பாளராகப் போட்டியிட்டு 18,080 வாக்குகள் பெற்றார். எனினும் அவர் <ref target="https://ta.wikipedia.org/wiki/இலங்கை_நாடாளுமன்றம்">நாடாளுமன்றத்திற்குத்</ref> தெரிவாகவில்லை.<ref target="https://ta.wikipedia.org/wiki/முதற்_பக்கம்#cite_note-3">[3]</ref><ref target="https://ta.wikipedia.org/wiki/முதற்_பக்கம்#cite_note-4">[4]</ref><ref target="https://ta.wikipedia.org/wiki/முதற்_பக்கம்#cite_note-5">[5]</ref><ref target="https://ta.wikipedia.org/wiki/முதற்_பக்கம்#cite_note-6">[6]</ref> பின்னர் இவர் தமிழத் தேசியக் கூட்டமைப்பின் <ref target="https://ta.wikipedia.org/wiki/தேசியப்_பட்டியல்">தேசியப் பட்டியல்</ref> மூலமாக நாடாளுமன்ற உறுப்பினராக நியமிக்கப்பட்டார்.<ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
சமூகப் பணி
<p>துணுக்காயில் <ref target="https://ta.wikipedia.org/wiki/மாற்றுத்திறனாளி">மாற்றுத்திறனாளிகளை</ref> ஒன்றிணைத்து ஒளிரும் வாழ்வு என்ற அமைப்பை உருவாக்கி செயற்படுத்தி வருகின்றார்.<ref target="https://ta.wikipedia.org/wiki/முதற்_பக்கம்#cite_note-TO-2">[2]</ref></p>
</text></body></html>