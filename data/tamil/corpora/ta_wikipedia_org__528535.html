<html><body><text id="wikipedia_ta_wikipedia_org__528535.html" ns="0" revid="3367561" sourceurl="https://ta.wikipedia.org/wiki/%E0%AE%9A%E0%AF%81%E0%AE%95%E0%AF%8D%E0%AE%B0%E0%AE%BF%E0%AE%AF%E0%AE%BE_%E0%AE%AA%E0%AE%B0%E0%AE%BE%E0%AE%95%E0%AF%8D%E0%AE%9A%E0%AE%BE%E0%AE%AF%E0%AF%8D" title="சுக்ரியா பராக்சாய்" type="wikipedia">சுக்ரியா பராக்சாய்
<p>சுக்ரியா பராக்சாய் ( <hi rend="italic">Shukria Barakzai</hi> ) ஓர் <ref target="https://ta.wikipedia.org/wiki/ஆப்கானித்தான்">ஆப்கானித்தான்</ref> அரசியல்வாதியும், பத்திரிகையாளரும், ஓர் முக்கிய முஸ்லிம் பெண்ணியவாதியும் ஆவார் . இவர் <ref target="https://ta.wikipedia.org/wiki/நோர்வே">நோர்வேக்கான</ref> ஆப்கானித்தானின் தூதராக இருந்தார்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> இவர் ஆண்டின் சர்வதேச ஆசிரியர் விருது பெற்றவர்.</p>
ஆரம்ப கால வாழ்க்கை
<p>இவர் ஆப்கானிஸ்தானின் <ref target="https://ta.wikipedia.org/wiki/காபுல்">காபுலில்</ref> 1970 இல் பிறந்தார். நாட்டின் முக்கிய இனக்குழுக்களான <ref target="https://ta.wikipedia.org/wiki/பஷ்தூன்_மக்கள்">பஷ்தூன் மக்களிடையே</ref> "பராக்சாய்" என்பது ஒரு பொதுவான பெயராக உள்ளது. மேலும் 1830களிலிருந்து கடைசி மன்னர் தூக்கியெறியப்படும் வரை அதன் ஆட்சியாளர்களால் இப்பயர் பகிரப்பட்டது. இவர் ஆப்கானித்தானின் <ref target="https://ta.wikipedia.org/wiki/ஆட்சி_மொழி">அதிகாரப்பூர்வ மொழிகளான</ref> <ref target="https://ta.wikipedia.org/wiki/பஷ்தூ_மொழி">பஷ்தூ</ref>, <ref target="https://ta.wikipedia.org/wiki/தாரி_மொழி">தாரி</ref>, ஆங்கிலம் ஆகியவற்றை பேசுகிறார். இவரது தந்தை வழி தாத்தா ஒரு சமையல்காரராக இருந்தார். அதே நேரத்தில் இவரது தாய்வழி தாத்தா மன்னர் சாகிர் கான் காலத்தில் ஆட்சிக் குழுவில் ஒருவராக இருந்தார்.</p>
<p>பராக்சாய், 1990களில் காபுல் பல்கலைக்கழகத்திற்கு பயிலச் சென்றார். ஆப்கானித்தான்அரசாங்கத்துக்கும் <ref target="https://ta.wikipedia.org/wiki/முஜாஹிதீன்">முஜாஹிதீன்களுக்கும்</ref> இடையே அதிகரித்து வந்த வன்முறையால் இவர் பட்டப்படிப்பை பாதியிலேயே நிறுத்திவிட்டார். செப்டம்பர் 1996இல் <ref target="https://ta.wikipedia.org/wiki/தாலிபான்">தலிபான்கள்</ref> காபுலைக் கைப்பற்றினர். அதற்குள், பல குடிமக்கள், குறிப்பாக படித்த நடுத்தர வர்க்கத்தினர், நாடுகடந்த வாழ்க்கைக்காக வெளியேறினர் .</p>
பத்திரிகைப் பிரச்சாரம்
<p>தாலிபான் ஆட்சியின் வீழ்ச்சியைத் தொடர்ந்து, பராக்சாய் இந்த வாய்ப்பைப் பயன்படுத்திக் கொண்டார். 2002 இல்  <hi rend="italic">ஐனா-இ-சான்</hi> ( மகளிர் கண்ணாடி ) என்ற தேசிய வாரப் பத்திரிகையை நிறுவினார். ஆப்கானித்தானில் <ref target="https://ta.wikipedia.org/wiki/மகப்பேறு_மரணம்">தாய் சேய் இறப்பு விகிதம்</ref>  அதிகளவில் இருந்த  பகுதிகளில் பிரச்சாரம் செய்தார்.<ref target="https://ta.wikipedia.org/wiki/முதற்_பக்கம்#cite_note-womensenews.org-2">[2]</ref> ( <ref target="https://ta.wikipedia.org/wiki/உலக_சுகாதார_அமைப்பு">உலக சுகாதார அமைப்பு</ref>  2003இல் ஆப்கானித்தான் உலகிலேயே பிரசவத்தில் இறக்கும் பெண்களின் விகிதம் அதிகமாக இருப்பதாக கவலை தெரிவித்தது (10000 நேரடி பிறப்புகளுக்கு 1900 இறப்பு<ref target="https://ta.wikipedia.org/wiki/முதற்_பக்கம்#cite_note-3">[3]</ref> ). <ref target="https://ta.wikipedia.org/wiki/சிறுவர்_திருமணம்">சிறுவர் திருமணம்</ref>, <ref target="https://ta.wikipedia.org/wiki/கட்டாயத்_திருமணம்">கட்டாயத் திருமணம்</ref>, <ref target="https://ta.wikipedia.org/wiki/பெண்களுக்கு_எதிரான_வன்முறை">பெண்களுக்கு எதிரான வன்முறை</ref> இன்னும் பொதுவான மற்றும் ஏற்றுக்கொள்ளப்பட்ட நடைமுறைகளாக இருப்பதாக" பராக்சாய் கூறுகிறார்.  இவர் பெரிய பிரச்சினைகளில் கவனம் செலுத்துகிறார். "என் கருத்துப்படி <ref target="https://ta.wikipedia.org/wiki/புரூக்கா">புர்கா</ref> அவ்வளவு முக்கியமல்ல. முக்கியமானது கல்வி, ஜனநாயகம் மற்றும் சுதந்திரம் " என்கிறார்.<ref target="https://ta.wikipedia.org/wiki/முதற்_பக்கம்#cite_note-womensenews.org-2">[2]</ref> இவர் பெண்கள் மத்தியில் ஒற்றுமையையும் ஆண்கள் செய்ய வேண்டிய பங்கைப் பற்றியும் வலியுறுத்துகிறார். <ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
<p>தலிபான் ஆட்சியில் தடைசெய்யப்பட்ட <ref target="https://ta.wikipedia.org/wiki/செல்லிடத்_தொலைபேசி">செல்லிடத் தொலைபேசி</ref> போன்ற தொழில்நுட்பத்தை இவர் பாராட்டுகிறார், இளம் ஆப்கானியர்கள் நவீன உலகத்துடன் ஒருங்கிணைக்க உதவுகிறார். உதாரணமாக, ஒரு தொலைக்காட்சி திறமை நிகழ்ச்சி போட்டியில் பங்கேற்பாளருக்கு வாக்களிக்க குறுஞ்செய்தியைப் பயன்படுத்துவது ஜனநாயக வாக்களிப்பு எவ்வாறு செயல்பட முடியும் என்பதை நிரூபிக்கிறது. <ref target="https://ta.wikipedia.org/wiki/ஊடகச்_சுதந்திரம்">பத்திரிகை சுதந்திரம்</ref> இல்லாமையும் பத்திரிகையாளர்களுக்கு ஏற்படும் அபாயங்களை சுட்டிக்காட்டவும் இவர் தனது நிலையை பயன்படுத்துகிறார். <ref target="https://ta.wikipedia.org/wiki/எல்லைகளற்ற_செய்தியாளர்கள்">எல்லைகளற்ற செய்தியாளர்களின்</ref> எண்ணிக்கையில் 173இல் ஆப்கானித்தானை 156 வது இடத்தில் பத்திரிக்கை சுதந்திரத்தில் பட்டியலிட்டுள்ளனர். மேலும் இத்துறையில் மாகாணங்களில் பணிபுரியும் பெண்களுக்கு நிலைமை மிகவும் கடினம் என்று கூறுகிறார்.  </p>
குடும்பம்
<p>சுக்ரியா பராக்சாய்க்கு மூன்று மகள்கள் இரண்டு மகன்கள் என ஐந்து குழந்தைகள் உள்ளனர்</p>
அங்கீகாரம்
<p>உலக பத்திரிக்கை விமர்சனம் (Worldpress.org) 2004 ஆம் ஆண்டில் இவரை ஆண்டின் சர்வதேச ஆசிரியராக தேர்வு செய்தது. <ref target="https://ta.wikipedia.org/wiki/முதற்_பக்கம்#cite_note-5">[5]</ref> திசம்பர் 2005 இல், பிபிசி ரேடியோ 4இன் <hi rend="italic">வுமன்ஸ் ஹவர்</hi> என்ற நிகழ்ச்சியின் மூலம் ஆண்டின் சிறந்த பெண்மணி என்ற பெயரைப் வழங்கியது.<ref target="https://ta.wikipedia.org/wiki/முதற்_பக்கம்#cite_note-6">[6]</ref></p>


வெளி இணைப்புகள்
<list type="unordered"><item> <ref target="http://commons.wikimedia.org/">பொதுவகத்தில்</ref> <ref target="https://commons.wikimedia.org/wiki/Category:முதற்%20பக்கம்">முதற் பக்கம்</ref> தொடர்பாக ஊடகக் கோப்புகள் உள்ளன.</item>
<item><ref target="http://www.worldpress.org/award2004.cfm">Worldpress list of resources: speeches, photos, interview</ref></item>
<item><ref target="https://ta.wikipedia.org/wiki/Jenni_Murray">Jenni Murray</ref> interviews Barakzai on <hi rend="italic"><ref target="https://ta.wikipedia.org/wiki/Woman's_Hour">Woman's Hour</ref></hi></item>
<item><ref target="http://www.aawsat.com/english/news.asp?section=3&amp;id=17862">interview</ref> <ref target="https://web.archive.org/web/20110501185900/http://aawsat.com/english/news.asp?section=3">பரணிடப்பட்டது</ref> 2011-05-01 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref> in <hi rend="italic"><ref target="https://ta.wikipedia.org/wiki/Asharq_Al-Awsat">Asharq Al-Awsat</ref></hi></item>
<item><ref target="https://web.archive.org/web/20120614184632/http://www.yazdanparast.info/">Qadria Yazdanparast former member of Afghan Parliament</ref></item>
<item><ref target="http://www.digital-development-debates.org/issues/09-prejudice/people/interview-i-try-to-break-the-taboos/">Barakzai on breaking taboos - Interview in Digital Development Debates</ref>
</item></list></text></body></html>