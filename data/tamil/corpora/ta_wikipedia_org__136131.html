<html><body><text id="wikipedia_ta_wikipedia_org__136131.html" ns="0" revid="3216090" sourceurl="https://ta.wikipedia.org/wiki/%E0%AE%A4%E0%AE%BF%E0%AE%9A%E0%AF%81%E0%AE%95%E0%AF%8D%E0%AE%95%E0%AF%82%E0%AE%B4%E0%AF%8D_%E0%AE%95%E0%AE%A9%E0%AE%BF%E0%AE%AE%E0%AE%AA%E0%AF%8D%E0%AE%AA%E0%AF%81%E0%AE%B0%E0%AE%A4%E0%AE%9A%E0%AF%8D%E0%AE%9A%E0%AE%BF%E0%AE%A4%E0%AF%88%E0%AE%AA%E0%AF%8D%E0%AE%AA%E0%AE%BF" title="திசுக்கூழ் கனிமப்புரதச்சிதைப்பி" type="wikipedia">திசுக்கூழ் கனிமப்புரதச்சிதைப்பி<figure><caption>உயிரணு மேற்பரப்பினைச் சேர்ந்த திசுக்கூழ் கனிமப்புரதச்சிதைப்பி 14 (MMP14), <ref target="https://ta.wikipedia.org/wiki/புரதம்">புரதத்தின்</ref> கார்பாக்சில் நுனியுடன் இணைந்த <ref target="https://ta.wikipedia.org/wiki/பச்சை">பச்சை</ref> ஒளியுமிழ் <ref target="https://ta.wikipedia.org/wiki/புரதம்">புரதம்</ref> <ref target="https://ta.wikipedia.org/wiki/உயிரணு">உயிரணு</ref> மேற்புறத்தில் உண்டாக்கும் சமிக்ஞை.<ref target="https://ta.wikipedia.org/wiki/முதற்_பக்கம்#cite_note-1">[1]</ref></caption></figure>
<p><hi rend="bold">திசுக்கூழ் கனிமப்புரதச்சிதைப்பிகள்</hi> [Matrix metalloproteinases  (MMPs)] <ref target="https://ta.wikipedia.org/wiki/துத்தநாகம்">துத்தநாகத்தினைச்</ref> சார்ந்த அகப்புரதக்கூறுச் சிதைப்பிகளாகும். இவை, மிகப்பெரும் புரதச்சிதைப்பி குடும்பமான மெட்ஜின்சின் உயர்குடும்பத்தினைச் சேர்ந்தவையாகும்<ref target="https://ta.wikipedia.org/wiki/முதற்_பக்கம்#cite_note-MMP-2">[2]</ref>.</p>
<p>கூட்டாக இப்புரதச்சிதைப்பிகள், அனைத்து வகை செல்புற தாயப்புரதங்களைச் சிதைக்கும் வல்லமை கொண்டவை. மேலும், பல உயிரியியக்க <ref target="https://ta.wikipedia.org/wiki/மூலக்கூறுகள்">மூலக்கூறுகளையும்</ref> செயல்முறை செய்யவிக்கவல்லன. உயிரணு மேற்பரப்பிலுள்ள ஏற்பிகளைப் பிளவுபடுத்துவதிலும், உயிரணு இறப்பு <ref target="https://ta.wikipedia.org/wiki/ஈந்தணைவி">ஈந்தணைவிகளை</ref> விடுவிப்பதிலும் (உதாரணமாக, ஃபாஸ் <ref target="https://ta.wikipedia.org/wiki/ஈந்தணைவி">ஈந்தணைவி</ref>; FASL (அ) CD95L) மற்றும் கெமோகைன் (உயிரணு இயக்கி/ஈர்ப்பி)/சைடோகைன் (உயிரணு தொடர்பி/செயலூக்கி) இயக்கல்/செயல்முடக்கல் பணிகளிலும் ஈடுபடுகின்றன<ref target="https://ta.wikipedia.org/wiki/முதற்_பக்கம்#cite_note-pmid17709402-3">[3]</ref>. கீழ்வரும் <ref target="https://ta.wikipedia.org/wiki/உயிரணு">உயிரணு</ref> செயலாக்கங்களிலும் இப்புரதச்சிதைப்பிகள் பெரும்பங்கு வகிப்பதாகக் கருதப்படுகின்றது: <ref target="https://ta.wikipedia.org/wiki/செல்">செல்</ref> பெருக்கம், உயிரணு பெயர்ச்சி, உயிரணு ஒட்டிணைவு/பரவல், செல் வேறுபடல், இரத்தக் குழாய் வளர்ச்சி, <ref target="https://ta.wikipedia.org/wiki/உயிரணு">உயிரணு</ref> <ref target="https://ta.wikipedia.org/wiki/இறப்பு">இறப்பு</ref> மற்றும் <ref target="https://ta.wikipedia.org/wiki/ஓம்புயிர்">ஓம்புயிர்</ref> பாதுகாப்பு.</p>
<p><ref target="https://ta.wikipedia.org/wiki/முதுகெலும்பிகள்">முதுகெலும்புயிரிகள்</ref>, <ref target="https://ta.wikipedia.org/wiki/முதுகெலும்பிலி">முதுகெலும்பற்றவைகள்</ref> மற்றும் <ref target="https://ta.wikipedia.org/wiki/தாவரங்கள்">தாவரங்களில்</ref> இப்புரதச்சிதைப்பிகள் காணப்படுகின்றன. மற்ற அகப்புரதக்கூறுச் சிதைப்பிகளிலிருந்து இவை, <ref target="https://ta.wikipedia.org/wiki/கனிமம்">கனிம</ref> <ref target="https://ta.wikipedia.org/wiki/அயனி">அயனிகளை</ref> துணைக்காரணிகளாக சார்ந்திருப்பதிலும், செல்புற தாயங்களைச் சிதைப்பதிலும், குறிப்பிட்ட <ref target="https://ta.wikipedia.org/wiki/பரிணாம_வளர்ச்சி">பரிணாம</ref> <ref target="https://ta.wikipedia.org/wiki/டி.என்.ஏ.">டி.என்.ஏ.</ref> வரிசை முறையினைக் கொண்டிருப்பதிலும் வேறுபடுகின்றன.</p>
கூடுதல் படங்கள்
<list type="unordered">
<item> <hi rend="bold">திசுக்கூழ் கனிமப்புரதச் சிதைப்பிகளின் வகைப்பாடு</hi></item>
<item> <hi rend="bold">திசுக்கூழ் கனிமப்புரதச் சிதைப்பிகளின் பரிமாற்ற இயக்கல்</hi></item>
<item> <hi rend="bold">திசுக்கூழ் கனிமப்புரதச் சிதைப்பி-16, வினையூக்க திரளம்</hi></item>
<item> <hi rend="bold">திசுக்கூழ் கனிமப்புரதச் சிதைப்பியின் தடுப்பி</hi></item>
</list>
</text></body></html>