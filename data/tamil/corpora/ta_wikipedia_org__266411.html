<html><body><text id="wikipedia_ta_wikipedia_org__266411.html" ns="0" revid="2696332" sourceurl="https://ta.wikipedia.org/wiki/%E0%AE%8F%E0%AE%9F%E0%AF%8D%E0%AE%9F%E0%AF%81_%E0%AE%85%E0%AE%A3%E0%AF%88%E0%AE%B5%E0%AF%81%E0%AE%9A%E0%AF%8D%E0%AE%9A%E0%AF%87%E0%AE%B0%E0%AF%8D%E0%AE%AE%E0%AE%AE%E0%AF%8D" title="ஏட்டு அணைவுச்சேர்மம்" type="wikipedia">ஏட்டு அணைவுச்சேர்மம்<p><ref target="https://ta.wikipedia.org/wiki/வேதியியல்">வேதியியலில்</ref> <hi rend="bold">ஏட்டு அணைவுச் சேர்மங்கள்</hi> <hi rend="italic">(Ate complex)</hi> என்பவை  <ref target="https://ta.wikipedia.org/wiki/இலூயிக்_அமிலம்">இலூயிக் அமிலம்</ref> ஒரு <ref target="https://ta.wikipedia.org/wiki/காரம்">காரத்துடன்</ref> வினைபுரிந்து உருவாகும் உப்புகளைக் குறிக்கும் பெயராகும். இங்கு மைய அணுவானது அதனுடைய <ref target="https://ta.wikipedia.org/wiki/இணைதிறன்">இணைதிறனை</ref> உயர்த்திக் கொள்கிறது<ref target="https://ta.wikipedia.org/wiki/முதற்_பக்கம்#cite_note-1">[1]</ref>. இவ்வரையறையில் கூறப்பட்டுள்ள இணைதிறன் என்பது <ref target="https://ta.wikipedia.org/wiki/அணைவு_எண்">அணைவு எண்ணுக்குச்</ref> சமமாக இருக்கும் என்பதை கவனித்தில் கொள்ள வேண்டும். வேதியியல் பெயரிடலில்  பெரும்பாலும் ஏட்டு என்ற முற்றுப்பெறா சொல் சேர்மத்தில் உள்ள <ref target="https://ta.wikipedia.org/wiki/தனிமம்">தனிமத்தின்</ref> பின்னொட்டாகச் சேர்க்கப்படும். உதாரணமாக, <ref target="https://ta.wikipedia.org/wiki/போரான்">போரான்</ref> சேர்மத்தின் ஏட்டு அணைவுச்சேர்மம் <ref target="https://ta.wikipedia.org/wiki/போரேட்டு">போரேட்டு</ref> என அழைக்கப்படுகிறது. இவ்வாறே <ref target="https://ta.wikipedia.org/wiki/மும்மெத்தில்போரேன்">மும்மெத்தில்போரேன்</ref> மற்றும் <ref target="https://ta.wikipedia.org/wiki/மெத்தில்_இலித்தியம்">மெத்தில் இலித்தியம்</ref> முதலான சேர்மங்கள் இரண்டும் வினைபுரிந்து ஏட்டு அணைவுச்சேர்மமான Me4B−Li+ உருவாகிறது. இவ்வணைவுச் சேர்மத்தை <ref target="https://ta.wikipedia.org/wiki/இலித்தியம்_நான்குமெத்தில்_போரேட்டு">இலித்தியம் நான்குமெத்தில் போரேட்டு</ref> என்று அழைப்பர். <ref target="https://ta.wikipedia.org/wiki/கியார்க்கு_விட்டிக்">கியார்க்கு விட்டிக்</ref> 1958 ஆம் ஆண்டில் இவ்வடிப்படையை அறிமுகப்படுத்தினார்<ref target="https://ta.wikipedia.org/wiki/முதற்_பக்கம்#cite_note-2">[2]</ref><ref target="https://ta.wikipedia.org/wiki/முதற்_பக்கம்#cite_note-3">[3]</ref>. ஏட்டு என்ற பின்னொட்டுப் பெயரானது 2, 11 மற்றும் 12 தொகுதிகளைச் சார்ந்த தனிமங்களுக்கு ஒதுக்கப்பட்டதாகும்<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
<p>ஏட்டு அணைவுச் சேர்மங்கள் <ref target="https://ta.wikipedia.org/wiki/ஓனியம்">ஓனியம்</ref> சேர்மங்களின் தலைகீழ் ஒப்புமைச் சேர்மங்கள் ஆகும். இலூயிக் அமிலம் ஏட்டு அயனிகளை உருவாக்கும் போது மைய அணு மேலும் ஒரு பிணைப்பைப் பெற்று எதிர் <ref target="https://ta.wikipedia.org/wiki/அயனி">எதிர்மின்னயனியாகிறது</ref>. <ref target="https://ta.wikipedia.org/wiki/இலூயிக்_காரம்">இலூயிக் காரம்</ref> ஒனியம் அயனிகளை உருவாக்கும் போது மைய அணு மேலும் ஒரு பிணைப்பைப் பெற்று நேர் <ref target="https://ta.wikipedia.org/wiki/அயனி">நேர்மின்னயனியாகிறது</ref><ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
மேற்கோள்கள்

<p>.</p>
</text></body></html>