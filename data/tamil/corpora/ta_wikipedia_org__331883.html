<html><body><text id="wikipedia_ta_wikipedia_org__331883.html" ns="0" revid="2712088" sourceurl="https://ta.wikipedia.org/wiki/%E0%AE%85%E0%AE%B2%E0%AF%8B%E0%AE%B0%E0%AE%BF%E0%AE%A9%E0%AF%8D_%E0%AE%9A%E0%AE%BE%E0%AE%9A%E0%AF%8D" title="அலோரின் சாச்" type="wikipedia">அலோரின் சாச்
<p><hi rend="bold">சாச்</hi> (Chach of Alor) (கி பி 631-711) (<ref target="https://ta.wikipedia.org/wiki/சிந்தி_மொழி">சிந்தி</ref>:چچ)<ref target="https://ta.wikipedia.org/wiki/முதற்_பக்கம்#cite_note-Wink_pg._153-1">[1]</ref> கி பி ஏழாம் நூற்றாண்டின் நடுவிலிருந்து <ref target="https://ta.wikipedia.org/wiki/சிந்து_மாகாணம்">சிந்துப்</ref> பகுதிகளை ஆண்ட <ref target="https://ta.wikipedia.org/wiki/பிராமண_அரச_குலம்">பிராமண அரச குலத்தைச்</ref> சேர்ந்த மன்னராவார்.</p>
<p>சிந்துவின் முன்னாள் மன்னர் இரண்டாம் இராய் சகாசியின் அரசவையில் முதலமைச்சராக இருந்த <ref target="https://ta.wikipedia.org/wiki/பிராமணர்">பிராமண குல</ref> சாச் என்ற <ref target="https://ta.wikipedia.org/wiki/பிராமணர்">பிராமணர்</ref>, இராய் சகாசியின் மரணத்திற்குப் பின் தன்னை சிந்துவின் மன்னராக  முடிசூட்டிக் கொண்டார்.<ref target="https://ta.wikipedia.org/wiki/முதற்_பக்கம்#cite_note-Wink_pg._153-1">[1]</ref> பின்னர் மன்னரின் விதவை மனைவியை சாஜ் மன்னர் மணந்து கொண்டு <ref target="https://ta.wikipedia.org/wiki/பிராமண_அரச_குலங்கள்">பிராமண அரசசாட்சியை</ref> விரிவு படுத்தினார். இவரது வரலாறு, <hi rend="bold">சாச் நாமா</hi> (Chach Nama) எனும் பாரசீக மொழியில் எழுதப்பட்ட வரலாற்று நூலில் விரிவாக கூறப்பட்டுள்ளது.</p>
வரலாறு
<figure><caption>கி பி 700-இல் சிந்துவின் <ref target="https://ta.wikipedia.org/wiki/பிராமண_அரச_குலம்">பிராமண அரசாட்சியின்</ref> வரைபடம்</caption></figure>
<p>சாஜ் ஒரு <ref target="https://ta.wikipedia.org/wiki/பிராமணர்">பிராமணர்</ref> ஆவார்.<ref target="https://ta.wikipedia.org/wiki/முதற்_பக்கம்#cite_note-2">[2]</ref><ref target="https://ta.wikipedia.org/wiki/இராய்_வம்சம்">இராய் வம்சத்தின்</ref> சிந்து மன்னர்  இரண்டாம் இராய் சகிராசின் முதலமைச்சராக இருந்தவர் சாஜ்.  மன்னர் இராய் சகிராசின் மறைவிற்குப் பின்னர், கி பி 632-இல் இறந்த மன்னரின் விதவையான பட்டத்து ராணியை, முதலமைச்சரான சாஜ் மணந்து கொண்டு, அரச குடும்பத்தவருள் ஒருவராக ஆனார்.<ref target="https://ta.wikipedia.org/wiki/முதற்_பக்கம்#cite_note-Wink_pg._153-1">[1]</ref><ref target="https://ta.wikipedia.org/wiki/முதற்_பக்கம்#cite_note-Wink_pg._153-1">[1]</ref> 
தனது உடன்பிறந்தவன் சந்திரன் என்பவனை தனது முதலமைச்சராகக் கொண்டு, தனது இராச்சியத்தின் பரப்புகளை போர்களால் விரிவுப்படுத்தினான். 631 முதல் 711 முடிய சிந்து பகுதிகளை சாச் ஆண்டார்.</p>
<p>மன்னர் சாச்சின் மறைவிற்குப் பின்னர் அவரது சகோதரன் சந்திரன் சிந்து நாட்டை எட்டு ஆண்டுகள் ஆட்சி புரிந்தான். பின்னர் மன்னர் சாச்சின் மூத்த மகன் <ref target="https://ta.wikipedia.org/wiki/இராஜா_தாகீர்">இராஜா தாகீர்</ref> பட்டத்திற்கு வந்தான். </p>

இதனையும் காண்க
<list type="unordered"><item><ref target="https://ta.wikipedia.org/wiki/இராஜா_தாகீர்">இராஜா தாகீர்</ref></item>
<item><ref target="https://ta.wikipedia.org/wiki/பிராமண_அரச_குலம்">பிராமண அரச குலம்</ref></item>
<item><ref target="https://ta.wikipedia.org/wiki/பிராமண_அரச_குலங்கள்">பிராமண அரச குலங்கள்</ref></item></list>
</text></body></html>