<html><body><text id="wikipedia_ta_wikipedia_org__80068.html" ns="0" revid="3007429" sourceurl="https://ta.wikipedia.org/wiki/%E0%AE%A8%E0%AF%8A%E0%AE%9A%E0%AF%8D%E0%AE%9A%E0%AE%BF%E0%AE%A4%E0%AF%8D_%E0%AE%A4%E0%AE%BF%E0%AE%A3%E0%AF%88" title="நொச்சித் திணை" type="wikipedia">நொச்சித் திணைநொச்சிப்படலம்

<p>மதிலை வளைத்துப் போர் செய்யும் உழிஞைத் திணை வீரர்கள் மதிலுள் புகாமல் தடுத்துப் போரிடுபவர். நொச்சித் திணை வீரராவர்.
இவர்கள் <ref target="https://ta.wikipedia.org/wiki/சிந்துவாரம்">சிந்துவாரம்</ref> என்றறியப்படும் நொச்சிப் பூமாலையைச் சூடிப் போர் செய்வர்.</p>

வெட்சி நிரை கவர்தல்; மீட்டல் கரந்தையாம்
வட்கார் மேல் செல்வது வஞ்சி; உட்காது
எதிர்ஊன்றல் காஞ்சி;<hi rend="bold">எயில்காத்தல் நொச்சி</hi>
அது வளைத்தல் ஆகும் உழிஞை - அதிரப்
பொருவது தும்பையாம்; போர்க்களத்து மிக்கோர்
செரு வென்றது வாகையாம்
நொச்சி திணை மற்றும் துறைகள்
<p>நொச்சி திணை மற்றும் துறைகளை புறப்பொருள் வெண்பாமாலை சூத்திரம் பின்வருமாறு தொகுத்தளிக்கிறது:</p>
நுவல் அருங் காப்பின் நொச்சி, ஏனை
மறனுடைப் பாசி1, ஊர்ச்செரு என்றா2,
செருவிடை வீழ்தல்3, திண் பரிமறனே4,
எயிலது போரே5, எயில்தனை அழித்தல்6,
அழிபடை தாங்கல்7, மகள்மறுத்து மொழிதல்8, என
எச்சம் இன்றி எண்ணிய ஒன்பதும்
நொச்சித் திணையும், துறையும் ஆகும்.
<p> 
இப்பாடல் கூறுவது, "நொச்சி" என்பது திணை என்றும், பின்வரும் எட்டும் நொச்சியின் துறைகள்:</p>
<list type="ordered"><item>நொச்சி</item>
<item>மறனுடைப் பாசி</item>
<item>ஊர்ச்செருதல்</item>
<item>செருவிடை வீழ்தல்</item>
<item>குதிரை மறம்</item>
<item>எயிலது போர்</item>
<item>எயில்தனை அழித்தல்</item>
<item>அழிபடை தாங்கல்</item>
<item>மகள்மறுத்து மொழிதல்</item></list>
மறனுடைப் பாசி
<p>உழிஞை வீரரோடு போரிடும் வேளையில் வீரமரணம் அடைந்து சுவர்க்கம் அடைவதினைக்குறிக்கும் திணை.</p>
ஊர்ச்செருதல்
<p>மதிலைச்சுற்றி அகழிகள் மதிலைப்பிடிக்க வரும் வீரர்களின் முன்னேற்றத்தை தடுக்கும் விதமாக அமைந்திருக்கும். எனவே, இவ்வகழிகளை உழிஞை வீரர்கள் அழிக்காது போரிடுவதைக்குறிக்கும் திணை.</p>
செருவிடை வீழ்தல்
<p>அகழிகளைக்காக்கும் நொச்சி வீரர்கள் உழிஞை வீரரோடு போராடி வெற்றி கொள்வதை குறிக்கும் திணை.</p>
குதிரை மறம்
<p>மதிலைக்காக்க வேண்டி பெரிய மதில்களின் மீது பாய்ந்தோடும் குதிரையின் (பரி) திரத்தைக்கூறும் திணை.</p>
எயிலது போர்
<p>எயில் என்பது மதிலைக்குறிக்கும். இத்திணை மதில் மீதிருந்து உழிஞை வீரர்களோடு போரிடுவதைக்குறிக்கும் திணை.</p>
எயில்தனை அழித்தல்
<p>மதிலைக்காக்கும் வீரர்கள் வீரமரணம் அடைந்து வானிலிருந்து தேவமகளிர் வந்து அவர்களை அழைத்து செல்வதனை குறிக்கும் திணை.</p>
அழிபடை தாங்கல்
<p>மதிலின் மீது கூட்டமாக வீரர்கள் இல்லாவிடினும் ஒவ்வொரு நொச்சி வீரரும் தனியே நின்று உழிஞை வீரரோடு போரிடும் பெருந்திறத்தை உரைக்கும் திணை.</p>
மகள்மறுத்து மொழிதல்
<p>மதிலை சுற்றியும் தன் உழிஞை வீரப்படைகளை நிறுத்திய மன்னர், நொச்சி வேந்தரின் மகளை மணமுடிக்க வேண்டுதலும், அதனை நொச்சி மன்னர் ஏற்க மறுத்தலையும் விளக்கும் திணை.</p>
<p>
புறத்திணைகளின் செய்திகளை கூறும் இந்தப் பழம்பாடல் மூலம் இத்திணையை  அழகாக விளக்கலாம்.</p>
</text></body></html>