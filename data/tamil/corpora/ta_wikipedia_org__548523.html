<html><body><text id="wikipedia_ta_wikipedia_org__548523.html" ns="0" revid="3429657" sourceurl="https://ta.wikipedia.org/wiki/%E0%AE%9A%E0%AF%81%E0%AE%99%E0%AF%8D%E0%AE%95%E0%AF%88%E0%AE%B5%E0%AF%87" title="சுங்கைவே" type="wikipedia">சுங்கைவே<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_settlement">வார்ப்புரு:Infobox settlement</ref> with unknown parameter "coordinates_region" (this message is shown only in preview).
<p><hi rend="bold">சுங்கைவே</hi>, (<ref target="https://ta.wikipedia.org/wiki/மலாய்_மொழி">மலாய்</ref>: <hi rend="italic">Sungai Way</hi>; <ref target="https://ta.wikipedia.org/wiki/ஆங்கிலம்">ஆங்கிலம்</ref>: <hi rend="italic">Sungai Way</hi>; <ref target="https://ta.wikipedia.org/wiki/சீனம்">சீனம்</ref>: <hi rend="italic">双溪威</hi>); என்பது <ref target="https://ta.wikipedia.org/wiki/மலேசியா">மலேசியா</ref>, <ref target="https://ta.wikipedia.org/wiki/சிலாங்கூர்">சிலாங்கூர்</ref> மாநிலத்தில், <ref target="https://ta.wikipedia.org/wiki/பெட்டாலிங்_மாவட்டம்">பெட்டாலிங் மாவட்டத்தில்</ref> அமைந்து உள்ள புற நகர்ப் பகுதி. SS8, SS9, SS9A ஆகிய குடியிருப்புப் பிரிவுகளை உள்ளடக்கியது. இதன் அதிகாரத்துவப் பெயர் ஸ்ரீ செத்தியா <hi rend="italic">(Seri Setia)</hi>.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
<p>இது 1949-ஆம் ஆண்டு பிரித்தானிய ஆட்சிக் காலத்தில், <ref target="https://ta.wikipedia.org/wiki/பிரிக்ஸ்_திட்டம்">பிரிக்ஸ் திட்டம்</ref> (Briggs Plan) அமல்படுத்தப்பட்ட போது, சுங்கைவே ஒரு புதிய கிராமமாக நிறுவப்பட்டது.<ref target="https://ta.wikipedia.org/wiki/முதற்_பக்கம்#cite_note-:0-2">[2]</ref> மலேசியச் சுதந்திரத்திற்குப் பிறகு, சுங்கைவே மக்கள்தொகை நிறைந்த இடமாகவும்; சுறுசுறுப்பான சுற்றுப்புறமாகவும் மாறியது.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
வரலாறு
<p>1959-ஆம் ஆண்டில், <ref target="https://ta.wikipedia.org/wiki/கூட்டரசு_நெடுஞ்சாலை_(மலேசியா)">கூட்டரசு நெடுஞ்சாலை (மலேசியா)</ref> <hi rend="italic">(Federal Highway (Malaysia)</hi> திறப்பதற்கு முன்பு இங்கு ஒரு புதிய தொழில்துறை மண்டலம் <hi rend="italic">(Sungai Way industrial zone)</hi> நிறுவப்பட்டது. அந்த வகையில், பெட்டாலிங் ஜெயா பகுதியில் முதன்முதலில் வளர்ச்சி பெற்ற கிராமம் சுங்கைவே கிராமம் ஆகும்.</p>
<p>முன்பு இது ஒரு கிராமம்.  சுங்கைவே பகுதியில் ஒரு புதுக் கிராமம் உருவாக்கப்பட்டது. அந்தக் கிராமம் படிப்படியாக வளர்ச்சி அடைந்து பெரும் நகரமானது. இப்போது சுங்கைவே கிராமம் என்பது இல்லை.<ref target="https://ta.wikipedia.org/wiki/முதற்_பக்கம்#cite_note-PJ_Old_Town-4">[4]</ref></p>
முதல் குடியேற்றம்
<p>சுங்கைவே பகுதியில் ஓடும் சுங்கைவே நதியின் நினைவாக புதிய கிராமத்துக்குப் பெயர் சூட்டப்பட்டது. 1870-ஆம் ஆண்டுகளில் முதல் குடியேற்றம் நடைபெற்றது. 19-ஆம் நூற்றாண்டின் பிற்பகுதியில், சுங்கைவே கிராமத்தில் ரப்பர் தோட்டங்கள் இருந்தன. மற்றும் பல ஈயச் சுரங்கங்களும் இருந்தன.<ref target="https://ta.wikipedia.org/wiki/முதற்_பக்கம்#cite_note-PJ_Old_Town-4">[4]</ref></p>
<p>2006-ஆம் ஆண்டில் சுங்கைவே கிராமம் நகரத் தகுதியைப் பெற்றது. பெட்டாலிங் மாவட்டத்துடன் இணைக்கப்பட்டது.</p>
</text></body></html>