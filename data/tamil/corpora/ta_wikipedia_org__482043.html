<html><body><text id="wikipedia_ta_wikipedia_org__482043.html" ns="0" revid="3352614" sourceurl="https://ta.wikipedia.org/wiki/%E0%AE%B7%E0%AF%80%E0%AE%B2%E0%AE%BE_%E0%AE%AA%E0%AE%BE%E0%AE%9F%E0%AF%8D%E0%AE%9F%E0%AE%BF%E0%AE%AF%E0%AE%BE" title="ஷீலா பாட்டியா" type="wikipedia">ஷீலா பாட்டியா
<p><hi rend="bold">ஷீலா பாட்டியா (Sheila Bhatia)</hi> இவர் ஓர் இந்திய கவிஞரும், நாடக ஆசிரியரும்,  நாடக ஆளுமையும் <ref target="https://ta.wikipedia.org/wiki/முதற்_பக்கம்#cite_note-Aesthetics_of_Indian_Feminist_Theatre-1">[1]</ref>  மற்றும் இந்திய கலை வடிவங்களை மேம்படுத்துவதற்காக தில்லியை தளமாகக் கொண்ட தில்லி கலையரங்கம் என்ற மன்றத்தின் நிறுவனரும் ஆவார். <ref target="https://ta.wikipedia.org/wiki/முதற்_பக்கம்#cite_note-Rich_tributes_paid_to_Sheila_Bhatia-2">[2]</ref> நாடக இயக்கங்களை உள்ளடக்கிய நடன நாடகத்தின் இந்திய வடிவமான பஞ்சாபி ஓபரா, ஷீலா பாட்டியாவால் தோன்றியதாக கூறப்படுகிறது. <ref target="https://ta.wikipedia.org/wiki/முதற்_பக்கம்#cite_note-Shiela_Bhatia_–_A_legend_of_Indian_Operas_passes_away-3">[3]</ref> <ref target="https://ta.wikipedia.org/wiki/இந்திய_அரசு">இந்திய அரசு</ref> 1971 இல் நான்காவது உயர்ந்த இந்திய குடிமை விருதான <ref target="https://ta.wikipedia.org/wiki/பத்மசிறீ">பத்ம சிறீ</ref> விருதினை வழங்கி கௌரவித்தது.  <ref target="https://ta.wikipedia.org/wiki/முதற்_பக்கம்#cite_note-Padma_Shri-4">[4]</ref>  பத்தாண்டுகளுக்குப் பிறகு, 1982 ஆம் ஆண்டில் நாடக இயக்கத்திற்கான <ref target="https://ta.wikipedia.org/wiki/சங்கீத_நாடக_அகாதமி_விருது">சங்கீத நாடக அகாதமி விருதையும்</ref> பெற்றார் <ref target="https://ta.wikipedia.org/wiki/முதற்_பக்கம்#cite_note-Sangeet_Natak_Akademi_Award-5">[5]</ref> பின்னர் 1997 இல் <ref target="https://ta.wikipedia.org/wiki/காளிதாஸ்_சம்மன்_விருது">காளிதாஸ் சம்மன் விருதும்</ref> இவருக்கு வழங்கப்பட்டது .  </p>
சுயசரிதை
<p>ஷீலா பாட்டியா 1916ஆம் ஆண்டு மார்ச் 1 ஆம் தேதி <ref target="https://ta.wikipedia.org/wiki/முதற்_பக்கம்#cite_note-Shiela_Bhatia_–_A_legend_of_Indian_Operas_passes_away-3">[3]</ref> <ref target="https://ta.wikipedia.org/wiki/பிரித்தானிய_இந்தியாவின்_மாகாணங்களும்,_ஆட்சிப்_பகுதிகளும்">பிரித்தானிய இந்தியாவில்</ref> <ref target="https://ta.wikipedia.org/wiki/சியால்கோட்">சியால்கோட்டில்</ref>, இன்றைய பாக்கித்தானில் பிறந்தார்.   இளங்கலைப் பட்டம் பெற்ற பிறகு, இவர் கல்வியியல் பட்டம் பெற்றார் . பின்னர், <ref target="https://ta.wikipedia.org/wiki/லாகூர்">லாகூரில்</ref> கணித ஆசிரியராக பணியாற்றத் தொடங்கினார். மேலும் <ref target="https://ta.wikipedia.org/wiki/இந்திய_விடுதலை_இயக்கம்">இந்திய சுதந்திரப் போராட்டத்தில்</ref> தன்னை ஈடுபடுத்திக் கொண்டார். <ref target="https://ta.wikipedia.org/wiki/முதற்_பக்கம்#cite_note-Rich_tributes_paid_to_Sheila_Bhatia-2">[2]</ref> பின்னர் இவர் தில்லிக்குச் சென்று அங்கு தில்லி கலையரங்கத்தை  நிறுவினார்.  <ref target="https://ta.wikipedia.org/wiki/முதற்_பக்கம்#cite_note-Capital's_cultural_affair_began_in_50s-6">[6]</ref> இவர் தேசிய நாடகப் பள்ளியுடன் நடிப்புத் துறையின் தலைவராகவும் பணியாற்றினார்.  </p>
<p>பாட்டியாவின் முதல் தயாரிப்பு <hi rend="italic">கால் ஆஃப் தி வேலி</hi>, ஒரு இசைப் பணியாகும். <ref target="https://ta.wikipedia.org/wiki/முதற்_பக்கம்#cite_note-Rich_tributes_paid_to_Sheila_Bhatia-2">[2]</ref> <ref target="https://ta.wikipedia.org/wiki/முதற்_பக்கம்#cite_note-Shiela_Bhatia_–_A_legend_of_Indian_Operas_passes_away-3">[3]</ref> அதைத் தொடர்ந்து 60 க்கும் மேற்பட்ட தயாரிப்புகள்,  ஹீர் ரஞ்சா (1957), டார்ட் ஆயேகா டேபே பாவ்ன் (1979), சுல்கடா தர்யா (1982), உமர் கயாம் (1990), நசீப் (1997), சான் பத்லா டா, லோஹா குட்,  காலிப் கோன் தா மற்றும் புனாபியில் நாதிர் ஷா மற்றும் குய்ஸா யே அவுரத் கா (1972), ஹவா சே ஹிப்பி டக் (1972), மற்றும் யே இஸ்க் நஹின் அசன் (1980) என்னும் உருது படைப்புகள்.   <ref target="https://ta.wikipedia.org/wiki/முதற்_பக்கம்#cite_note-Capital's_cultural_affair_began_in_50s-6">[6]</ref> <ref target="https://ta.wikipedia.org/wiki/பைஸ்_அகமது_பைஸ்">பைஸ் அகமது பைஸின்</ref> பின்பற்றுபவரான, <ref target="https://ta.wikipedia.org/wiki/முதற்_பக்கம்#cite_note-India,_whose_love_could_have_killed_him-7">[7]</ref>  பாட்டியா தனது தொகுப்பான பார்லோ டா ஜக்கார் (1950) உட்பட 10 வெளியீடுகளையும் கொண்டுள்ளார்.  </p>
விருதுகள்
<p>1971ஆம் ஆண்டில் <ref target="https://ta.wikipedia.org/wiki/இந்திய_அரசு">இந்திய அரசு</ref> இவருக்கு <ref target="https://ta.wikipedia.org/wiki/பத்மசிறீ">பத்மஸ்ரீ</ref> விருதினை வழங்கி கௌரவித்தது . <ref target="https://ta.wikipedia.org/wiki/முதற்_பக்கம்#cite_note-Padma_Shri-4">[4]</ref> 1982 ஆம் ஆண்டில் சிறந்த இயக்கத்திற்கான <ref target="https://ta.wikipedia.org/wiki/சங்கீத_நாடக_அகாதமி_விருது">சங்கீத நாடக அகாடமி விருதைப்</ref> பெற்றார். <ref target="https://ta.wikipedia.org/wiki/முதற்_பக்கம்#cite_note-Sangeet_Natak_Akademi_Award-5">[5]</ref> அடுத்த ஆண்டு, இவருக்கு காலிப் விருது (1983) வழங்கப்பட்டது. பின்னர் பஞ்சாபி கலை மன்ற விருதும் வழங்கப்பட்டது.  1986 ஆம் ஆண்டில் தில்லி நிர்வாகத்திடமிருந்தும் 1997 இல் <ref target="https://ta.wikipedia.org/wiki/காளிதாஸ்_சம்மன்_விருது">காளிதாஸ் சம்மனிடமிருந்தும்</ref> சிறந்த இயக்குநர் விருதைப் பெற்றார்.  இவர் உருது அகாடமி விருது  மற்றும் பஞ்சாபி அகாடமியின் (2000) <hi rend="italic">பரம் சாஹித் சர்க்கார் சன்மன் ஆகியவற்றைப்</hi> பெற்றவர். <ref target="https://ta.wikipedia.org/wiki/முதற்_பக்கம்#cite_note-Academy_award_for_Harkishan_Singh-8">[8]</ref></p>
இறப்பு
<p>ஷீலா பாட்டியா 2008 பிப்ரவரி 17 அன்று தனது 91 வயதில் இறந்தார். <ref target="https://ta.wikipedia.org/wiki/முதற்_பக்கம்#cite_note-Shiela_Bhatia_–_A_legend_of_Indian_Operas_passes_away-3">[3]</ref></p>


மேலும் படிக்க
<list type="unordered"><item>Susie J. Tharu, Ke Lalita(1993).<hi rend="italic">Women Writing in India: The twentieth century</hi>.Feminist Press.பக்.688.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/9781558610293">9781558610293</ref>.</item>
<item>Ananda Lal (ed.)(2004).<hi rend="italic">The Oxford Companion to Indian Theatre</hi>.Oxford University Press.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/9780195644463">9780195644463</ref>.</item></list>
</text></body></html>