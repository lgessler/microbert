<html><body><text id="wikipedia_ta_wikipedia_org__386406.html" ns="0" revid="3226657" sourceurl="https://ta.wikipedia.org/wiki/%E0%AE%B0%E0%AE%BE%E0%AE%9C%E0%AE%BE%E0%AE%B0%E0%AE%BE%E0%AE%A3%E0%AE%BF_%E0%AE%95%E0%AF%8B%E0%AE%AF%E0%AE%BF%E0%AE%B2%E0%AF%8D" title="ராஜாராணி கோயில்" type="wikipedia">ராஜாராணி கோயில்
<p><hi rend="bold">ராஜாராணி கோயில்</hi> (Rajarani Temple) இந்திய மாநிலமான <ref target="https://ta.wikipedia.org/wiki/ஒடிசா">ஒடிசாவின்</ref> தலைநகரான <ref target="https://ta.wikipedia.org/wiki/புவனேசுவரம்">புவனேசுரத்தில்</ref> உள்ளது. 
இக்கோயில் <ref target="https://ta.wikipedia.org/wiki/கலிங்க_நாடு">கலிங்கர்களால்</ref> கிபி 11ம் நூற்றாண்டில் கட்டப்பட்டதாகும். இக்கோயில் கருவறையில் எந்த மூலவர் சிலையும் இல்லை. </p>
<p>உள்ளூர் மக்கள் இக்கோயிலை <hi rend="italic">அன்புக் கோயில்</hi> என்பர். ஏனெனில் இக்கோயிலில் மனதைக் கவரும் அழகிய ஆண்-பெண் இரட்டையர்களின் சிற்பங்கள் அதிகம் உள்ளது. கோயில் கோபுரங்களில் உயரமான மற்றும் மெல்லிய கலைநுணுக்கம் மிக்க சிற்பங்களால் இக்கோயில் புகழ் பெற்றதாகும்.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
<p>இக்கோயில் <ref target="https://ta.wikipedia.org/wiki/பஞ்சயாதனம்">பஞ்சயாதனக் கட்டிடக்கலை</ref> வடிவில், ஒரு மேடையில் கருவறை மற்றும் முகப்பு மண்டபம் என இரண்டு கட்டிடங்கள் கொண்டுள்ளது. கோயில் கருவறையின் கோபுரம் 18 மீட்டர் உயரம் கொண்டது. கோயில் முன் உள்ள முகப்பு மண்டபம் <ref target="https://ta.wikipedia.org/wiki/பிரமிடு">பிரமிடு</ref> வடிவத்தில் உள்ளது.</p>
<p>இகோயில் இளம் சிவப்பு மற்றும் மஞ்சள் நிற <ref target="https://ta.wikipedia.org/wiki/மணற்கல்">மணற்கற்களால்</ref> கட்டப்பட்டதால், இக்கோயிலை மக்கள் ராஜாராணி கோயில் என்று பெயரிட்டனர். இக்கோயில் கருவறையில் கடவுளர் உருவச்சிலைகள் இல்லை. இக்கோயில் <ref target="https://ta.wikipedia.org/wiki/ஒடிசா">ஒடிசாவில்</ref> உள்ள <ref target="https://ta.wikipedia.org/wiki/லிங்கராஜர்_கோயில்,_புவனேஸ்வர்"> லிங்கராஜர் கோயில்</ref> அமைப்பில் உள்ளது.</p>
<p>இந்தியாவின் பாதுக்காக்கப்பட்ட நினைவுச் சின்னங்களில்  ஒன்றான இக்கோயிலை <ref target="https://ta.wikipedia.org/wiki/இந்தியத்_தொல்லியல்_ஆய்வகம்">இந்தியத் தொல்லியல் ஆய்வகம்</ref> பராமரித்து வருகிறது.<ref target="https://ta.wikipedia.org/wiki/முதற்_பக்கம்#cite_note-ASI-2">[2]</ref><ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
படக்காட்சிகள்
<list type="unordered">
<item>கோயில் வரைபடம்</item>
<item>கோயிலின் முகப்பு மண்டபம் </item>
<item>கருவறைச் சுவரில் ஒரு சிற்பம் </item>
<item>கருவறையின் வாயிலில் <ref target="https://ta.wikipedia.org/wiki/நாகர்கள்,_புராணம்">நாகர்</ref> சிற்பங்கள்</item>
<item>ஆண்-பெண் சிற்பங்கள்</item>
<item>ராஜாராணி கோயில்</item>
<item> ராஜாராணி கோயில்</item>
<item>அழகிய பெண் சிற்பம்</item>
</list>


மேற்கோள்கள்

<list type="unordered"><item>Ghosh,D.P.;Bose,Nirmal Kumar;Sharma,Y.D.(PDF).<ref target="http://asi.nic.in/asi_books/14834.pdf"><hi rend="italic">Designs from Orissan Temples</hi></ref>.Calcutta and London:Thacker's Press and Directories, Limited.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/81-7387-075-6">81-7387-075-6</ref>.<ref target="http://asi.nic.in/asi_books/14834.pdf">http://asi.nic.in/asi_books/14834.pdf</ref>.</item>
<item>Smith,Walter(1994).<ref target="https://books.google.com/books?id=y0MQmNx8g2gC&amp;pg=PA123&amp;dq=rajarani+temple&amp;hl=en&amp;sa=X&amp;ei=fvpQUYK0FISk8gTAtICwDg&amp;ved=0CEAQ6AEwAw#v=onepage&amp;q=rajarani%20temple&amp;f=false"><hi rend="italic">The Mukteśvara Temple in Bhubaneswar</hi></ref>.Delhi:Motilal Banarsidass Publishers Private Limited.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/81-208-0793-6">81-208-0793-6</ref>.<ref target="https://books.google.com/books?id=y0MQmNx8g2gC&amp;pg=PA123&amp;dq=rajarani+temple&amp;hl=en&amp;sa=X&amp;ei=fvpQUYK0FISk8gTAtICwDg&amp;ved=0CEAQ6AEwAw#v=onepage&amp;q=rajarani%20temple&amp;f=false">https://books.google.com/books?id=y0MQmNx8g2gC&amp;pg=PA123&amp;dq=rajarani+temple&amp;hl=en&amp;sa=X&amp;ei=fvpQUYK0FISk8gTAtICwDg&amp;ved=0CEAQ6AEwAw#v=onepage&amp;q=rajarani%20temple&amp;f=false</ref>.</item></list>

வெளி இணைப்புகள்

<list type="unordered"><item><ref target="https://www.youtube.com/watch?v=b_ftES2Me8M">RAJA RANI TEMPLE - காணொளி</ref></item></list>
</text></body></html>