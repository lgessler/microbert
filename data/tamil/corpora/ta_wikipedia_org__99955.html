<html><body><text id="wikipedia_ta_wikipedia_org__99955.html" ns="0" revid="3362496" sourceurl="https://ta.wikipedia.org/wiki/%E0%AE%B5%E0%AF%87%E0%AE%AF%E0%AE%BF%E0%AE%A9%E0%AF%8D_%E0%AE%AA%E0%AE%BE%E0%AE%B0%E0%AF%8D%E0%AE%A9%E0%AF%86%E0%AE%B2%E0%AF%8D" title="வேயின் பார்னெல்" type="wikipedia">வேயின் பார்னெல்<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_cricketer">Template:Infobox cricketer</ref> with unknown parameter "teamcountry" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_cricketer">Template:Infobox cricketer</ref> with unknown parameter "living" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_cricketer">Template:Infobox cricketer</ref> with unknown parameter "deliveries" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_cricketer">Template:Infobox cricketer</ref> with unknown parameter "dayofbirth" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_cricketer">Template:Infobox cricketer</ref> with unknown parameter "countryofbirth" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_cricketer">Template:Infobox cricketer</ref> with unknown parameter "yearofbirth" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_cricketer">Template:Infobox cricketer</ref> with unknown parameter "monthofbirth" (this message is shown only in preview).
<p><hi rend="bold">வேயின் டிலான் பார்னெல்</hi> (Wayne Dillon Parnell, பிறப்பு: <ref target="https://ta.wikipedia.org/wiki/சூலை_30">சூலை 30</ref>, <ref target="https://ta.wikipedia.org/wiki/1989">1989</ref>), <ref target="https://ta.wikipedia.org/wiki/தென்னாபிரிக்கா">தென்னாபிரிக்கா</ref> துடுப்பாட்ட அணியின் பந்து வீச்சாளர்களுள் ஒருவர். அணியின் இடதுகை விரைவு மித பந்துவீச்சுசாளரான இவர் இடதுகை துடுப்பாளரும் கூட. களத்தடுப்பிலும் இவரின் பணி குறிப்பிடத்தக்கது.இவர் தென்னாப்பிரிக்க அணிக்காக <ref target="https://ta.wikipedia.org/wiki/தேர்வுத்_துடுப்பாட்டம்">தேர்வுத் துடுப்பாட்டம்</ref>, <ref target="https://ta.wikipedia.org/wiki/ஒருநாள்_பன்னாட்டுத்_துடுப்பாட்டம்">ஒருநாள் பன்னாட்டுத் துடுப்பாட்டம்</ref> மற்றும் <ref target="https://ta.wikipedia.org/wiki/பன்னாட்டு_இருபது20">பன்னாட்டு இருபது20</ref> போட்டிகளில் விளையாடி வருகிறார். மேலும் இவர் கேப்கோராஸ், வாரியர்ஸ், கிழக்கு மாகாணம், கெண்ட் மாகாணத் துடுப்பாட்ட அணி, சசெக்ஸ் துடுப்பாட்ட அணி, கிளாமோர்கன் மாகாணத் துடுப்பாட்ட அணி, இங்கிலாந்து மாகாணத் துடுப்பாட்ட அணி, <ref target="https://ta.wikipedia.org/wiki/பார்படோசு">பார்படோசு</ref> ஆகிய அணிக்களுக்காக உள்ளூர்ப் போட்டிகளில் விளையாடி வருகிறார். <ref target="https://ta.wikipedia.org/wiki/இந்தியன்_பிரீமியர்_லீக்">இந்தியன் பிரீமியர் லீக்</ref> தொடர்களில் இவர் <ref target="https://ta.wikipedia.org/wiki/டெல்லி_டேர்டெவில்ஸ்">டெல்லி டேர்டெவில்ஸ்</ref> மற்றும் <ref target="https://ta.wikipedia.org/wiki/புனே_வாரியர்சு_இந்தியா">புனே வாரியர்சு இந்தியா</ref> ஆகிய அணிகளுக்காக விளையாடினார்.</p>
உள்ளூர்ப் போட்டிகள்
முதல்தரத் துடுப்பாட்டம்
<p>2006 ஆம் ஆண்டு முதல் இவர் முதல்தரத் துடுப்பாட்டப் போட்டிகளில் விளையாடி வந்தார். அக்டோபர் 2006 இல் இவருக்கு 17 வயதாக இருந்த போது கிழக்கு மாகாண அணிக்காக விளையாடினார். அந்தப் போட்டியில் 17 ஓட்டங்களையும் ஓர் இலக்கினையும் கைப்பற்றினார். இரண்டாவது முதல்தரத் துடுப்பாட்டப் போட்டியில் இவர் ஏழு ஓட்டங்களை விட்டுக் கொடுத்து நான்கு இலக்குகளைக் கைப்பற்றினார்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> மேற்கு மாகாணத்திற்கு எதிரான தனது ஐந்தாவது போட்டியில் இவர் <hi rend="italic">ஹேட்ரிக்</hi> இலக்கினைக் கைப்பற்றினார். அதில் மூன்று வீரர்களையும் <hi rend="italic">பவுல்டு</hi>  முறையில் ஆட்டமிழக்கச் செய்தார்.<ref target="https://ta.wikipedia.org/wiki/முதற்_பக்கம்#cite_note-2">[2]</ref> இஅவ்ர் கிழக்கு மாகாண அணிக்காக விஆளியாடிய போது <hi rend="italic">கோகோ கோலா  கயா மஜோலா எனும்</hi> விருதினையும் சிஎஸ் ஏ வின் ஆண்டின் சிறந்த 19 வயதிற்கு உட்பட்ட துடுப்பாட்ட வீரர் எனவும் விருது பெற்றார்.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
மாகாணத் துடுப்பாட்டப் போட்டிகள்
<p>2009 ஆம் ஆண்டில் இவர் கெண்டி மாகாணத் துடுப்பாட்ட அணிக்காக விளையாட ஒப்பந்தம் ஆனார். இசுட்டூவர்ட் கிளார்க் காயம் காரணமாக வெளியேறியதால் அவருக்குப் பதிலாக இவர் தேர்வானார்.<ref target="https://ta.wikipedia.org/wiki/முதற்_பக்கம்#cite_note-ci23apr09-4">[4]</ref> இவர் விளையாடிய முதல் போட்டியின் முதல் ஆட்டப் பகுதியில் 78 ஓட்டங்களை விட்டுக் கொடுத்து நான்கு இலக்குகளைக் கைப்பற்றினார். இரண்டாவது ஆட்டப் பகுதியில் இவர் 69 ஓட்டங்களை எடுத்தார். தனது முதல் போட்டியில் முதல் ஐம்பது ஓட்டங்களாஇ எடுத்து அணியின் வெற்றிக்கு உதவினார்.  </p>
இந்தியன் பிரீமியர் லீக்
<p>2010 ஆம் ஆண்டில் நடைபெற்ற இந்தியன் பிரீமியர் லீக் தொடரில் இவர் டெல்லி டேர்டெவில்சு அணிக்காக விளையாடினார்.<ref target="https://ta.wikipedia.org/wiki/முதற்_பக்கம்#cite_note-5">[5]</ref>இவருக்கு நிர்ணயிக்கப்பட்ட ஏலத் தொகையினை விட அதிக விலைக்கு ஏலத்தில் எடுக்கப்பட்டார். இதன்மூலம் அதிக தொகைக்கு ஏலம் போன மூன்றாவது தென்னாப்பிர்க்க வீரர் எனும் பெருமை பெற்றார்.<ref target="https://ta.wikipedia.org/wiki/முதற்_பக்கம்#cite_note-6">[6]</ref> ஆனால் இவர் டெல்லி அணிக்காக எந்தப் போட்டியிலும் விளையாடவில்லை.<ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
<p>2011 முதல்; 2013 ஆம் ஆண்டுகள் வரை நடைபெற்ற மூன்று இந்தியன் பிரீமியர் லீக் போட்டிகளிலும் இவர் புனே வாரியர்ஸ் அணிக்காக விளையாடினார். ஆனால் 2014 ஆம் ஆண்டில் இவர் மீண்டும் டெல்லி டேர்டெவில்ஸ் அணிக்காக விளையாடினார்.<ref target="https://ta.wikipedia.org/wiki/முதற்_பக்கம்#cite_note-8">[8]</ref> இவர் பல சமயங்களில் போதைப் பொருட்கள் உட்கொன்டதற்காக நீதிமன்றம் சென்றுள்ளார்.<ref target="https://ta.wikipedia.org/wiki/முதற்_பக்கம்#cite_note-ci8apr13-9">[9]</ref>  2014 ஆம் ஆண்டில் இந்தியாவில்  நடைபெற்ற உலக இருபது20 தொடரில் விளையாடும் தென்னாப்பிரிக்க அணியில் இவர் இடம்பெற்றிருந்தார். அப்போது நீதிமன்றத்தில் ஆஅராகி தான் எந்த போதைப் பொருளும் உட்கொள்ளவில்லை எனத் தெரிவித்தார்.<ref target="https://ta.wikipedia.org/wiki/முதற்_பக்கம்#cite_note-gran26mar14-10">[10]</ref> <ref target="https://ta.wikipedia.org/wiki/முதற்_பக்கம்#cite_note-ci8apr13-9">[9]</ref> 2016 ஆம் ஆண்டில் மேற்கிந்தியத் தீவுகளில் நடைபெற்ற கரீபியன் பிரீமியர் லீக் தொடரில் இவர் பார்படோசு டிரைடெண்ஸ் அணிக்காக விளையாடினார்.  2018 ஆம் ஆண்டில் துவங்கப்பட்ட குளோபல் இருபது20 தொடரில் இவர் விளையாடினார். சூன் 3, 2018 இல் நடைபெற்ற வீரர்கள் தேர்வின் போது இவர் எட்மண்ட்டன் ராயல்சு அணிக்காக விளையாடத் தேர்வானார்.<ref target="https://ta.wikipedia.org/wiki/முதற்_பக்கம்#cite_note-Squads1-11">[11]</ref> இந்தத் தொடரின் ஆறு போட்டிகளில் விளையாடி ஆறு இலக்குகளைக் கைப்பற்றி அதிக இலக்குகளைக் கைப்பற்றிய எட்மண்ட் ராயல்ஸ் வீரர்கள் பட்டியலில் முதலிடம் பிடித்தார்.<ref target="https://ta.wikipedia.org/wiki/முதற்_பக்கம்#cite_note-:0-12">[12]</ref></p>
<p>2018 ஆம் ஆண்டில் துவங்கப்பட்ட ஆப்கானித்தான் பிரீமியர் லீக்கின் முதல் பருவத்தில் இவர் விளையாடினார்.செப்டம்பர் 2018 ஆம் ஆண்டில் அரிவிக்கப்பட்ட அணியின் பட்டியலில் இவர் காபூல் அணிக்காகத் தேர்வானார்.<ref target="https://ta.wikipedia.org/wiki/முதற்_பக்கம்#cite_note-:0-12">[12]</ref> இந்தத் தொடரின் பத்து போட்டிகளில் விளையாடிய இவர் 13 இலக்குகளைக் கைப்பற்றி அதிக இலக்குகளைக் கைப்பற்றிய கபுல் சவானன் அணி வீரர்களின் பட்டியலில் முதலிடம் பிடித்தார்.<ref target="https://ta.wikipedia.org/wiki/முதற்_பக்கம்#cite_note-13">[13]</ref></p>
சர்வதேச போட்டிகள்
<p>2008 ஆம் ஆண்டில் நடைபெற்ற 19 வயதிற்கு உட்பட்டோருக்கான <ref target="https://ta.wikipedia.org/wiki/துடுப்பாட்ட_உலகக்கிண்ணம்">துடுப்பாட்ட உலகக்கிண்ணத்</ref> தொடரில் தென்னாப்பிரிக்க அணியின் தலைவராக நியமிக்கப்பட்டார். மேலும் இவர் 2006 ஆம் ஆண்டில்  நடைபெற்ற 19 வயதிற்கு உட்பட்டோருக்கான <ref target="https://ta.wikipedia.org/wiki/துடுப்பாட்ட_உலகக்கிண்ணம்">துடுப்பாட்ட உலகக்கிண்ணத்</ref> தொடரிலும் தென்னாப்பிரிக்க அணியின் சார்பாக விளையாடினார். மேலும் 2008 ஆம் ஆண்டில்  நடைபெற்ற 19 வயதிற்கு உட்பட்டோருக்கான <ref target="https://ta.wikipedia.org/wiki/துடுப்பாட்ட_உலகக்கிண்ணம்">துடுப்பாட்ட உலகக்கிண்ணத்</ref> தொடரில் வங்காளதேசத் துடுப்பாட்ட அணிக்கு எதிரான போட்டியில் 8 ஓட்டங்களை விட்டுக்கொடுத்து ஆறு இலக்குகளைக் கைப்பற்றினார். மேலும் மட்டையாட்டத்தில் 57 ஓட்டங்களை அடித்தார்.<ref target="https://ta.wikipedia.org/wiki/முதற்_பக்கம்#cite_note-14">[14]</ref> இந்தத் தொடரில் அதிக இலக்குகள் வீழ்த்தியவர்களின் பட்டியலில் 18 இலக்குகள் எடுத்து முதல் இடத்தில் இருந்தார்.இவரின் பந்துவீச்சு சராசரி 8.38 ஆக இருந்தது.<ref target="https://ta.wikipedia.org/wiki/முதற்_பக்கம்#cite_note-15">[15]</ref></p>
<p>2008 ஆம் ஆண்டில் தென்னாப்பிரிக்கத் துடுப்பாட்ட அணி ஆத்திரேலியாவில் சுற்றுப் பயணம் செய்து <ref target="https://ta.wikipedia.org/wiki/ஒருநாள்_பன்னாட்டுத்_துடுப்பாட்டம்">ஒருநாள் பன்னாட்டுத் துடுப்பாட்டம்</ref> மற்றும் <ref target="https://ta.wikipedia.org/wiki/பன்னாட்டு_இருபது20">பன்னாட்டு இருபது20</ref> போட்டிகள் கொண்?ட தொடரில் விளையாடியது.<ref target="https://ta.wikipedia.org/wiki/முதற்_பக்கம்#cite_note-16">[16]</ref><ref target="https://ta.wikipedia.org/wiki/முதற்_பக்கம்#cite_note-17">[17]</ref> இதில் சனவரி 13 இல் , <ref target="https://ta.wikipedia.org/wiki/பிரிசுபேன்_துடுப்பாட்ட_அரங்கம்">பிரிசுபேன் துடுப்பாட்ட அரங்கத்தில்</ref> நடைபெற்ற <ref target="https://ta.wikipedia.org/wiki/ஆத்திரேலியத்_துடுப்பாட்ட_அணி">ஆத்திரேலியத் துடுப்பாட்ட அணிக்கு</ref> எதிரான <ref target="https://ta.wikipedia.org/wiki/ஒருநாள்_பன்னாட்டுத்_துடுப்பாட்டம்">ஒருநாள் பன்னாட்டுத் துடுப்பாட்டப்</ref> போட்டியில் இவர் அறிமுகமானார். இந்தப் போட்டியில் பந்துவீசி அதிக ஓட்டங்களை விட்டுக் கொடுத்தார் . மேலும் களத் தடுப்பாட்டத்தில் முக்கிய வீரர் அடித்த பந்தை பிடிக்கத் தவறினார். பின் பார்வையாளர் ஒருவர் லேசர் ஒளியை அடித்ததனால் அந்தப் பந்தை பிடிக்க முடியவில்லை என விளக்கம் தெரிவித்தார்.<ref target="https://ta.wikipedia.org/wiki/முதற்_பக்கம்#cite_note-18">[18]</ref></p>
<p><ref target="https://ta.wikipedia.org/wiki/2009_ஐசிசி_உலக_இருபது20">2009 ஐசிசி உலக இருபது20</ref> போட்டியில் தென்னாப்பிரிக்க அணியில் விளையாடும் வாய்ப்பினைப் பெற்றார். மே மாதம் இங்கிலாந்தில் நடைபெற்ற இந்தத் தொடரில் சிறப்பாக விளையாடினார். இதில் 9 இலக்குகளைக் கைப்பற்றினார். இவரின் பந்துவீச்சு சராசரி 13.22 ஆகும்<ref target="https://ta.wikipedia.org/wiki/முதற்_பக்கம்#cite_note-19">[19]</ref>. இதில் <ref target="https://ta.wikipedia.org/wiki/இங்கிலாந்து_துடுப்பாட்ட_அணி">இங்கிலாந்து துடுப்பாட்ட அணிக்கு</ref> எதிரான போட்டியில் 14 ஓட்டங்களை விட்டுக் ஒடுத்து 3 இலக்குகளைக் கைப்பற்றினார். துவக்க ஓவர்களில் 2 ஓவர்களை வீசி 2 ஒட்டங்களை மட்டுமே விட்டுக்கொடுத்து 1 இலக்கினைக் கைப்பற்றினார்.<ref target="https://ta.wikipedia.org/wiki/முதற்_பக்கம்#cite_note-20">[20]</ref> இதன் பின் <ref target="https://ta.wikipedia.org/wiki/மேற்கிந்தியத்தீவுகள்_துடுப்பாட்ட_அணி">மேற்கிந்தியத்தீவுகள் துடுப்பாட்ட அணிக்கு</ref> எதிரான போட்டியில் 4 ஓவர்கள்வீசி 13 ஓட்டங்களை மட்டுமே விட்டுக் கொடுத்து 4 இலக்குகளைக் கைப்பற்றி அணியின் வெற்றிக்கு உதவினார்.<ref target="https://ta.wikipedia.org/wiki/முதற்_பக்கம்#cite_note-21">[21]</ref> இந்தப் போட்டியில் ஆட்டநாயகன் விருதினைப் பெற்றார். இவரின் நிலையான விளையாட்டுத் திறனால் அணியில் நிலையான இடம் கிடைத்தது.<ref target="https://ta.wikipedia.org/wiki/முதற்_பக்கம்#cite_note-22">[22]</ref> இந்தத் தொடரில்  சிறப்பாக விளையாடியதன் மூலம் தங்கப் பந்து வென்றார்.</p>
இஸ்லாம் மதத்தை தழுவியமை
<p>ஜூலை 28, 2011 ல் இஸ்லாத்தை ஏற்றிருப்பதாக இவர் அறிவித்தார். இது தொடர்பாக அவர் வெளியிட்டுள்ள அறிக்கையில் இவ்வாண்டு ஜனவரி மாதமே தான் இஸ்லாத்தை ஏற்று கொண்டதாகவும் தன் பெயரை புதிதாய் பிறந்த மகன் என பொருள்தரும் வலீத் என வைக்க தீர்மானித்துள்ளதாகவும் தெரிவித்துள்ளார். இஸ்லாத்தை பற்றிய குறித்த கால ஆராய்ச்சிக்கு பிறகு இம்முடிவை அவர் எடுத்ததாக தெரிவித்துள்ளார். தென் ஆப்பிரிக்க மக்களும் ஊடகங்களும் தன் கிரிக்கெட் ஆட்டத்தில் காட்டும் ஆர்வத்தை மதிக்கும் அதே வேளையில் எந்நம்பிக்கையை ஏற்பது என்பது தனது தனிப்பட்ட உரிமை என்றும் கூறியுள்ள அவர் அதை ராசிகர்கள் மதிக்க வேண்டும் என்றும் கோரிக்கை விடுத்துள்ளார்.<ref target="https://ta.wikipedia.org/wiki/முதற்_பக்கம்#cite_note-23">[23]</ref><ref target="https://ta.wikipedia.org/wiki/முதற்_பக்கம்#cite_note-24">[24]</ref></p>
இவற்றையும் காண்க
<p><ref target="https://ta.wikipedia.org/wiki/ஏ_பி_டி_வில்லியர்ஸ்">ஏ பி டி வில்லியர்ஸ்</ref></p>
<p><ref target="https://ta.wikipedia.org/wiki/மோர்னி_மோர்க்கல்">மோர்னி மோர்க்கல்</ref></p>
<p><ref target="https://ta.wikipedia.org/wiki/அல்பி_மோர்க்கல்">அல்பி மோர்க்கல்</ref></p>


வெளியிணைப்புகள்
<p><ref target="https://ta.wikipedia.org/wiki/இஎஸ்பிஎன்_கிரிக்இன்ஃபோ">கிரிக்கின்ஃபோவில்</ref> இருந்து <ref target="http://www.cricinfo.com/ci/content/player/265564.html">விளையாட்டுவீரர் விபரக்குறிப்பு: முதற் பக்கம்</ref></p>
</text></body></html>