<html><body><text id="wikipedia_ta_wikipedia_org__439383.html" ns="0" revid="3411030" sourceurl="https://ta.wikipedia.org/wiki/%E0%AE%9A%E0%AF%86%E0%AE%A9%E0%AF%8D%E0%AE%A9%E0%AF%88%E0%AE%AF%E0%AE%BF%E0%AE%B2%E0%AF%81%E0%AE%B3%E0%AF%8D%E0%AE%B3_%E0%AE%AE%E0%AE%A4%E0%AE%99%E0%AF%8D%E0%AE%95%E0%AE%B3%E0%AF%8D" title="சென்னையிலுள்ள மதங்கள்" type="wikipedia">சென்னையிலுள்ள மதங்கள்


<p>சென்னையில் மதங்கள் (2011)<ref target="https://ta.wikipedia.org/wiki/முதற்_பக்கம்#cite_note-religion2011-1">[1]</ref></p>
<ref target="https://ta.wikipedia.org/wiki/இந்து_சமயம்">இந்து மதம்</ref> (80.73%)<ref target="https://ta.wikipedia.org/wiki/இசுலாம்">இசுலாம்</ref> (9.45%)<ref target="https://ta.wikipedia.org/wiki/கிறிஸ்தவம்">கிறித்துவம்</ref> (7.72%)<ref target="https://ta.wikipedia.org/wiki/சைனம்">சைன மதம்</ref> (1.11%)<ref target="https://ta.wikipedia.org/wiki/பௌத்தம்">பௌத்த மதம்</ref> (0.06%)<ref target="https://ta.wikipedia.org/wiki/சீக்கியம்">சீக்கியம்</ref> (0.06%)பிற மதம் (0.04%)மதமில்லாதவர் (0.83%)


<p><hi rend="bold">சென்னையின் மதங்கள்</hi> (<hi rend="italic">Religion in Chennai</hi>) என்பது மதப்பிரிவுகளில் பிரதானமாக <ref target="https://ta.wikipedia.org/wiki/இந்து_சமயம்">இந்து மதம்</ref>, <ref target="https://ta.wikipedia.org/wiki/இசுலாம்">இசுலாம்</ref>, <ref target="https://ta.wikipedia.org/wiki/கிறிஸ்தவம்">கிறித்துவம்</ref>, <ref target="https://ta.wikipedia.org/wiki/சீக்கியம்">சீக்கியம்</ref>, <ref target="https://ta.wikipedia.org/wiki/சைனம்">சைன மதம்</ref>, <ref target="https://ta.wikipedia.org/wiki/பௌத்தம்">பௌத்த மதம்</ref>, மற்றும் <ref target="https://ta.wikipedia.org/wiki/சொராட்டிரிய_நெறி">ஜோரோஸ்ட்ரியம்</ref> போன்ற பல்வேறு மதங்கள் பின்பற்றிய சமயக் கோட்பாடுகளைக் கொண்டது. <ref target="https://ta.wikipedia.org/wiki/மும்பை">மும்பை</ref>, <ref target="https://ta.wikipedia.org/wiki/தில்லி">டெல்லி</ref> மற்றும் <ref target="https://ta.wikipedia.org/wiki/கொல்கத்தா">கொல்கத்தாவைப்</ref> போலவே பல்வேறு இந்திய இனத்தாரைச் சேர்ந்த பல்வேறு சமூகங்களுள் ஒன்றடக்கியதாகும்.<ref target="https://ta.wikipedia.org/wiki/முதற்_பக்கம்#cite_note-2">[2]</ref> இந்தியாவில் பெரும்பாலான மக்கள் இந்து மதத்தைப் பின்பற்றி வருகின்றனர். மற்ற இந்திய நகரங்களைப் போலவே, சென்னையிலும் இந்துக்கள் அதிகம் உள்ளனர். சென்னை நிறைய மத நம்பிக்கைகளுக்கு மையமாக உள்ளது. 2001ஆம் ஆண்டு மக்கள்தொகைக் கணக்கெடுப்பின்படி, இந்துக்கள் பெரும்பான்மையாகவும் (81.3%), முஸ்லிம்கள் (9.4%), கிரிஸ்துவர் (7.6%), ஜைனர்கள் (1.1%), சீக்கியர்கள் (0.06%), பௌத்தர்கள் (0.04%)  என்ற எண்ணிக்கையில் அடங்குவர்.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
இந்து மதம்
<p>இந்து மதம் சென்னையின் பூர்வீக மதமாகும். நாடெங்கும் உள்ளதுபோல் இந்நகரிலும் இந்து மதம் தொன்றுதொட்டு இருந்து வந்துள்ளது. சென்னை நகரின் பகுதிகளாக அமைந்துள்ள கோவில் நகரங்களான <ref target="https://ta.wikipedia.org/wiki/மயிலாப்பூர்">மயிலாப்பூர்</ref> , <ref target="https://ta.wikipedia.org/wiki/திருவல்லிக்கேணி">திருவல்லிக்கேணி</ref>, <ref target="https://ta.wikipedia.org/wiki/திருவொற்றியூர்">திருவொற்றியூர்</ref>, <ref target="https://ta.wikipedia.org/wiki/சைதாப்பேட்டை">சைதாப்பேட்டை</ref> மற்றும் <ref target="https://ta.wikipedia.org/wiki/திருவான்மியூர்">திருவான்மியூர்</ref> போன்ற இடங்களுக்கு <ref target="https://ta.wikipedia.org/wiki/நாயன்மார்">நாயன்மார்கள் என்று அழைக்கப்பட்ட</ref> சைவ துறவிகள் வருகை புரிந்தனர்.  <ref target="https://ta.wikipedia.org/wiki/வாயிலார்_நாயனார்">வாயிலார்</ref> நாயனார் என்பவர் மைலாப்பூரில் பிறந்து வளர்ந்துள்ளார். <ref target="https://ta.wikipedia.org/wiki/திருஞானசம்பந்தமூர்த்தி_நாயனார்">திருஞானசம்பந்த மூர்த்தி</ref> நாயானாரின் பாடல்களில் மயிலாப்பூரைப் பற்றிய குறிப்புகள் காணப்படுகின்றன. </p>
<list type="unordered">
<item>பக்தவத்சல பெருமாள், <ref target="https://ta.wikipedia.org/wiki/திருவொற்றியூர்">திருவொற்றியூர்</ref></item>
<item>கபாலீஸ்வரர் கோவில், <ref target="https://ta.wikipedia.org/wiki/மயிலாப்பூர்">மயிலாப்பூர்</ref></item>
<item> வடபழனி முருகன் கோவில், வடபழனி</item>
<item>ஸ்ரீராமகிருஷ்ண மடம் ,மைலாப்பூர்</item>
</list>
இசுலாம்
<figure><caption><ref target="https://ta.wikipedia.org/wiki/அண்ணா_சாலை">அண்ணா சாலையிலுள்ள</ref> ஆயிரம் விளக்கு மசூதி</caption></figure>
<p>இஸ்லாம் சென்னையின் இரண்டாவது பெரிய மதமாகும். 2001 மக்கள் தொகை கணக்கெடுப்பின் படி, சென்னையின் மக்கள்தொகையில் 9.4 சதவீத மக்கள் இஸ்லாமியர்களாவர். சென்னை முஸ்லீம்களில் பெரும்பான்மையானவர்கள் <ref target="https://ta.wikipedia.org/wiki/சுன்னி_இசுலாம்">சுன்னி</ref> பிரிவினர் ஆவர். <ref target="https://ta.wikipedia.org/wiki/சியா_இசுலாம்">ஷியா</ref> பிரிவினர் சிறிய அளவில் இருக்கின்றனர். சென்னையில் பெரும்பான்மையான முஸ்லீம் மக்கள் தமிழ் பேசுபவர்கள் என்றாலும், ஒரு சிறிய பிரிவினர் தமிழ் கலந்த உருது மொழி பேசுபவர்களாக காணப்படுகின்றனர்.</p>
கிறித்துவம்
<figure><caption>சாந்தோம் தேவாலயம்</caption></figure>
<p>சென்னைக்கு <ref target="https://ta.wikipedia.org/wiki/திருத்தூதர்_(கிறித்தவம்)">கிறிஸ்டியன் அப்போஸ்தலர்</ref> <ref target="https://ta.wikipedia.org/wiki/தோமா_(திருத்தூதர்)">செயின்ட் தோமஸ்</ref> என்பவரால் கிறித்துவம் அறிமுகப்படுத்தப்பட்டது, <ref target="https://ta.wikipedia.org/wiki/பொது_ஊழி">பொ.ஊ.</ref> 52 மற்றும் பொ.ஊ. 70ஆம் நூற்றாண்டுகளுக்கு இடையில் பிரசங்கிக்கப்பட்டதாக நம்பப்படுகிறது.<ref target="https://ta.wikipedia.org/wiki/முதற்_பக்கம்#cite_note-Erwin_Fahlbusch-4">[4]</ref><ref target="https://ta.wikipedia.org/wiki/முதற்_பக்கம்#cite_note-5">[5]</ref><ref target="https://ta.wikipedia.org/wiki/முதற்_பக்கம்#cite_note-6">[6]</ref> <ref target="https://ta.wikipedia.org/wiki/இயேசு">இயேசு கிறிஸ்துவின்</ref> பன்னிரெண்டு அப்போஸ்தலர்களில் ஒருவரான <ref target="https://ta.wikipedia.org/wiki/புனித_தோமையார்_மலை">செயிண்ட் தாமஸ்</ref> இறந்த பின்னர் நகரத்தின் தெற்குப் பகுதியான <ref target="https://ta.wikipedia.org/wiki/மயிலாப்பூர்">மயிலாப்பூரில்</ref> <ref target="https://ta.wikipedia.org/wiki/புனித_தோமையார்_மலை">புனித தோமையர் மலையில்</ref>  புதைக்கப்பட்டார். <ref target="https://ta.wikipedia.org/wiki/முதற்_பக்கம்#cite_note-britannica-7">[7]</ref> <ref target="https://ta.wikipedia.org/wiki/முதற்_பக்கம்#cite_note-8">[8]</ref>   நகரத்தின் மிகப் பழமையான கல்லறையான சான் தோம் பசிலிக்கா என்ற கல்லறை 16 ஆம் நூற்றாண்டில், போர்த்துகீசிய ஆராய்ச்சியாளர்களால் புனித தோமஸ் கல்லறைக்கு அருகில் கட்டப்பட்டது. <ref target="https://ta.wikipedia.org/wiki/முதற்_பக்கம்#cite_note-santhomebasilica-9">[9]</ref> சென்னையில் மற்ற இந்திய நகரரங்களைவிட  சென்னையில் 7.6 சதவிகிதத்திற்கும் அதிகமான கிறிஸ்துவர்கள் வசிக்கின்றனர்.</p>
சீக்கியம்
<p>சீக்கியர்கள் நகரம் தோன்றிய போதே சென்னைக்கு வந்து சேர்ந்துள்ளனர், இதற்கான அதிகாரப்பூர்வ பதிவுகள் இல்லை என்பதால் அறியப்படவில்லை. இருப்பினும், <ref target="https://ta.wikipedia.org/wiki/இந்தியப்_பிரிப்பு">இந்தியாவின் பிரிவினைக்கு</ref> முன்பும், அதற்குப் பின்னரும் அவர்கள் இடம் பெயர்ந்துள்ளதாக கூறப்படுகிறது. 2012ஆம் ஆண்டளவில், சுமார் 300 சீக்கியக் குடும்பங்கள் நகரத்தில் இருந்தன. 1949 இல் நிறுவப்பட்ட ஸ்ரீகுருநானக் சத்சங்க சபா, சமூக, மத மற்றும் ஆன்மீக நடவடிக்கைகளுக்கான ஒரு மையமாகும். இது, சிறப்பான சந்தர்ப்பங்களில் மற்றும் திருவிழாக்களின் போதும் நகரில் சீக்கியர்களின் குடும்பங்கள் கூடும் பொதுவான மையமாகும்.<ref target="https://ta.wikipedia.org/wiki/முதற்_பக்கம்#cite_note-10">[10]</ref></p>
சமணம்
<p>நகரத்தில் வடக்கு இந்திய மற்றும் <ref target="https://ta.wikipedia.org/wiki/தமிழ்ச்_சைனர்">தமிழ் ஜெயின்</ref> சமூகத்தினர் இருவரும் உள்ளனர்.  சுமார் 100 ஜெயின் கோயில்கள் வடக்கு இந்திய ஜெய்னர்களால் கட்டப்பட்டிருக்கிறது, அதே நேரத்தில் சுமார் 1,500 தமிழ் ஜெயின் குடும்பங்களுக்கு 18 தமிழ் ஜெயின் கோயில்களே உள்ளன. <ref target="https://ta.wikipedia.org/wiki/முதற்_பக்கம்#cite_note-11">[11]</ref></p>
பௌத்தம்
<figure><caption>சென்னை புத்தர் கோயிலில் உள்ள புத்தர் சிலை</caption></figure>
<p>நகரத்தின் ஒரே பௌத்த ஆலயம், <ref target="https://ta.wikipedia.org/wiki/இலங்கை_மகாபோதி_மையம்">இலங்கை மகாபோதி மையம்</ref>, இது <ref target="https://ta.wikipedia.org/wiki/எழும்பூர்">எழும்பூரில்</ref> அமைந்துள்ளது.</p>
சொராட்டிரியம்
<figure><caption>இராயபுரம் தீக்கோவில்—சென்னையின் ஒரே பார்சி கோயில்</caption></figure>
<p>முதன்முதலில் பார்சிகள் 1809 இல் <ref target="https://ta.wikipedia.org/wiki/குடகு_மாவட்டம்"><hi rend="italic">கூர்க்</hi></ref> பகுதிகளில் இருந்து வந்துள்ளனர். இவர்களால் 1909 ம் ஆண்டு <ref target="https://ta.wikipedia.org/wiki/இராயபுரம்_தீக்கோவில்">இராயபுரம் தீக்கோவில்</ref> கட்டப்பட்டது. 2010 ஆம் ஆண்டளவில், சென்னையில் சுமார் 250 பார்சிகள் இருந்தனர். அவர்களில் பலர் <ref target="https://ta.wikipedia.org/wiki/ராயபுரம்">ராயபுரம்</ref> பகுதியில் வாழ்கின்றனர்.<ref target="https://ta.wikipedia.org/wiki/முதற்_பக்கம்#cite_note-Hindu_100YearsOfFireTemple-12">[12]</ref><ref target="https://ta.wikipedia.org/wiki/முதற்_பக்கம்#cite_note-TOI_ParsisToCelebrateMilestone-13">[13]</ref></p>
மற்ற மத அமைப்புகள்
<p>சென்னை என்பது <ref target="https://ta.wikipedia.org/wiki/பிரம்மஞான_சபை">தத்துவஞான சமுதாயத்தின்</ref> சர்வதேச அடிப்படை இடமாகும், இது உலக மதங்கள் மற்றும் இடைவிடா பேச்சு உரையாடலுக்கு அர்ப்பணிக்கப்பட்ட ஒரு ஆன்மீக அமைப்பாகும். 1882 ஆம் ஆண்டு முதல் சென்னை தியசாசபிகல் சொசைட்டி என்கிற தத்துவஞான சமுதாயத்தின் தலைமையகமாக விளங்குகிறது.<ref target="https://ta.wikipedia.org/wiki/முதற்_பக்கம்#cite_note-14">[14]</ref></p>
மேலும் காண்க
<list type="unordered"><item>History of Chennai</item>
<item>Demographics of Chennai</item>
<item>Religion in India</item></list>
</text></body></html>