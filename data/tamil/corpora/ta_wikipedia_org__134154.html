<html><body><text id="wikipedia_ta_wikipedia_org__134154.html" ns="0" revid="3201260" sourceurl="https://ta.wikipedia.org/wiki/%E0%AE%A4%E0%AE%A9%E0%AE%BF%E0%AE%9A%E0%AF%8D%E0%AE%9A%E0%AF%8A%E0%AE%B2%E0%AF%8D_(%E0%AE%AF%E0%AE%BE%E0%AE%AA%E0%AF%8D%E0%AE%AA%E0%AE%BF%E0%AE%B2%E0%AE%95%E0%AF%8D%E0%AE%95%E0%AE%A3%E0%AE%AE%E0%AF%8D)" title="தனிச்சொல் (யாப்பிலக்கணம்)" type="wikipedia">தனிச்சொல் (யாப்பிலக்கணம்)<p><hi rend="bold">தனிச்சொல்</hi> என்பது பாவகைகளில் ஒன்றான <ref target="https://ta.wikipedia.org/wiki/கலிப்பா">கலிப்பாவின்</ref> ஓர் உறுப்பாகும். இஃது அப்பாவகையில் <ref target="https://ta.wikipedia.org/wiki/தரவு_(யாப்பிலக்கணம்)">தரவு</ref>, <ref target="https://ta.wikipedia.org/wiki/தாழிசை_(பாவகை)">தாழிசை</ref>, <ref target="https://ta.wikipedia.org/wiki/அராகம்">அராகம்</ref>, <ref target="https://ta.wikipedia.org/wiki/அம்போதரங்கம்">அம்போதரங்கம்</ref> என்னும் உறுப்புக்களைத் தொடர்ந்து ஐந்தாவது உறுப்பாக வரும்.</p>
<p>கலிப்பாவின் இறுதி உறுப்பாகிய <ref target="https://ta.wikipedia.org/wiki/சுரிகதம்">சுரிதகத்தை</ref> ஏனைய நான்கு உறுப்புகளின் இணைப்பதற்காக அதன் முன் வருவது தனிச்சொல். இது தனிச்சீர் எனவும் அழைக்கப்படும்.</p>
எடுத்துக்காட்டு
<p>வாட்போக்கி கலம்பகத்தில் வரும் பின்வரும் வரிகள் அம்போதராகதுக்கும் தனிச்சொல்லுக்கும் எடுத்துக்காட்டாக அமைகின்றன:</p>
<p>

1. துருவொரு தயையினைந் தொழிலி யற்றியு</p>
மருவொரு தொழிலுமில் லாத மாட்சியை;
<p>2. பெண்ணொரு பாலுறு பெற்றி மேவியு </p>
மெண்ணொரு விகாரமு மிலாத காட்சியை.
<p>(இவை இரண்டும் நாற்சீரடி அம்போதரங்கம்.)</p>
<list type="ordered"><item>உள்ளொளி யாகிந்ன் றுணர்த்துந் தன்மையை;</item>
<item>வெள்ளொளி விடைமிசை விளங்கு நன்மையை;</item>
<item>அம்புல நடுப்புகுந் தாடுங் கூத்தினை;</item>
<item>நம்பல மெனப்பலர் நவிலுஞ் சோத்தினை.</item></list>
<p>(இவை நான்கும் நாற்சீரடி அம்போதரங்கம்.)</p>
<list type="ordered"><item>சடைநெடு முடியமர் செல்லினை;</item>
<item>தவமுயல் பவர்வினை கல்லினை;</item>
<item>கடையரு வடவரை வில்லினை;</item>
<item>கவினுற நெடுமறை சொல்லினை;</item>
<item>மிடைவலி யினர்தரு பல்லினை;</item>
<item>விசயனொ டெதிர்பொரு மல்லினை;</item>
<item>அடைதரு மிடையதள் புல்லினை;</item>
<item>அளவிட லரியதொ ரெல்லினை;</item></list>
<p>(இவை எட்டும் முச்சீரடி அம்போதரங்கம்.)</p>
<list type="ordered"><item>அருள் கொடுத்தனை;</item>
<item>இருள் கொடுத்தனை;</item>
<item>ஆல மாந்தினை;</item>
<item>சூல மேந்தினை;</item>
<item>இசைவி ரித்தனை;</item>
<item>வசையி ரித்தனை;</item>
<item>எங்கு நீடினை;</item>
<item>சங்கு சூடினை;</item>
<item>மதிய ணிந்தனை;</item>
<item>கொதித ணிந்தனை;</item>
<item>மழுவ லத்தினை;</item>
<item>தொழுந லத்தினை;</item>
<item>பொருவி றந்தனை;</item>
<item>கருவ றந்தனை;</item>
<item>பொய்யி னீங்கினை;</item>
<item>மெய்யி னோங்கினை.</item></list>
<p>(இவை பதினாறும் இருசீரோரடி அம்போதரங்கம்.)</p>
<p><hi rend="bold">எனவாங்கு</hi>,
(இது தனிச்சொல்.)</p>
மேற்கோள்கள்
<list type="unordered"><item><ref target="http://www.tamilvu.org/courses/degree/d031/d0312/html/d0312222.htm">தமிழ் இணையக் கல்விக்கழகப் பாடம்</ref></item>
<item><ref target="http://library.senthamil.org/319.htm">திருவாவடுதுறை ஆதீனத்து மஹாவித்வான் திரிசிரபுரம் ஸ்ரீ மீனாட்சிசுந்தரம் பிள்ளையவர்களின் பிரபந்தத்திரட்டு - பகுதி 9 (947 -1048) வாட்போக்கிக்கலம்பகம்</ref></item></list>
</text></body></html>