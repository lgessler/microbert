<html><body><text id="wikipedia_ta_wikipedia_org__434793.html" ns="0" revid="3206943" sourceurl="https://ta.wikipedia.org/wiki/%E0%AE%87%E0%AE%B2%E0%AE%9F%E0%AF%8D%E0%AE%9A%E0%AF%81%E0%AE%AE%E0%AE%BF_(2018_%E0%AE%A4%E0%AE%BF%E0%AE%B0%E0%AF%88%E0%AE%AA%E0%AF%8D%E0%AE%AA%E0%AE%9F%E0%AE%AE%E0%AF%8D)" title="இலட்சுமி (2018 திரைப்படம்)" type="wikipedia">இலட்சுமி (2018 திரைப்படம்)

<p><hi rend="bold">இலட்சுமி</hi> 2018 இல் நடனத்தை முதன்மைப்படுத்தி வெளிவந்த தமிழ் திரைப்படமாகும். ஏ. எல் விஜய் எழுதி இயக்கியிருக்கின்றார். பிரபு தேவா, தித்யா பாண்டே, ஐஸ்வர்யா ராஜேஸ் ஆகியோர் முதன்மை பாத்திரங்களில் நடித்திருக்கின்றனர். சல்மான் யூசுப் கான் மற்றும் கருணாகரன் துணை நடிகர்களாக நடித்துள்ளனர். பிரதிக் சக்ரவர்த்தி, சுருதி நல்லப்பா மற்றும் ஆர். ரவீந்திரனின் தயாரிப்பில் வெளியானது. இத் திரைப்படத்திற்கு சாம் சி. எஸ். இசையமைத்திருக்கின்றார். நீரவ் சா ஒளிப்பதிவாளராக பணிபுரிந்திருக்கின்றார். 2018 ஆம் ஆண்டு ஆகத்து 24 இல் வரலட்சுமி விரத நாளில் இத்திரைப்படம் வெளிவந்தது.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
கதை
<p>இலட்சுமி நடனத்தை உயர் மூச்சாகக் கொண்டு தனது தாயுடன் வசித்துவரும் ஒரு 10 வயது பெண்ணாவார். இவளது தாய் நடனத்தை வெறுக்கிறாள். தனது பள்ளிக்கு அருகிலிருக்கும் ஒரு விடுதியிலுள்ள விகே என்கிற விஜய் கிருட்டிணா என்பவருடன் நட்பு கொள்கிறாள். இலட்சுமியின் நடனத் திறமைக் கண்டு விகே வியக்கிறார். விகேயின் அன்பையும் அனுதாபத்தையும் இலட்சுமி பெறுகின்றாள். <hi rend="italic">பிரைட் ஆப் இந்தியா</hi> நடன நிகழ்ச்சியில் வெற்றி பெறுவதே இலட்சுமியின் இலட்சியமாகும். சென்னையிலுள்ள ஒரு நடனப் பள்ளியில் தனது தாய்க்குத் தெரியாமல் விகேயை தனது தந்தை எனக்கூறி சேர்கிறாள். ஒரு கட்டத்தில் விகேவுக்கு இலட்சுமி தனது முன்னால் காதலி நந்தினியின் மகள் எனத் தெரிய வருகின்றது. விகே 2005 இல் <hi rend="italic">பிரைப் ஆப்  இந்தியா</hi> நடன நிகழ்ச்சியின் இறுதிப் போட்டியாளர் என்பதும் விபத்தால் இறுதி போட்டியில் கலந்து கொள்ள முடியாமற்றுகின்றனர் படத்தின் மீதிக்கதை.</p>
நடிகர்கள்
<list type="unordered"><item><ref target="https://ta.wikipedia.org/wiki/பிரபு_தேவா">பிரபு தேவா</ref> - விஜய் கிருட்டிணா என்கிற “விகே”</item>
<item>தித்யா பாண்டே - இலட்சுமி</item>
<item><ref target="https://ta.wikipedia.org/wiki/ஐஸ்வர்யா_ராஜேஷ்">ஐஸ்வர்யா ராஜேஷ்</ref> - நந்தனி (இலட்சுமியின் தாய்)</item>
<item>சல்மான் யூசுப் கான் - யூசுப் கான்</item>
<item><ref target="https://ta.wikipedia.org/wiki/கருணாகரன்_(நடிகர்)">கருணாகரன்</ref> - அழகு</item>
<item><ref target="https://ta.wikipedia.org/wiki/கோவை_சரளா">கோவை சரளா</ref> - சரஸ்வதி, இலட்சுமியின் பள்ளி முதல்வர்</item>
<item>சாம்ஸ் - பேருந்து நடத்துனர்</item>
<item>அக்சத் சிங் -  இலட்சுமியின் நண்பன்</item>
<item>சோபியா - இலட்சுமியின் நடன பயிற்றுவிப்பாளர்</item>
<item>ஜீத் தாஸ் - சோபியாவின் மகன்</item>
<item>சாம் பால் - சேனல் 99 இன் தலைவர்</item>
</list>
தயாரிப்பு
<p>2017 ஆம் ஆண்டு செப்டம்பரில் ஏ. எல் விஜய் மற்றும் பிரபு தேவா புதிய திரைப்படத்தில் இணைவதாக தகவல் வெளியானது. இத்திரைப்படம் தேவி (2016) திரைப்படத்தின் தொடர்ச்சியில்லை என மறுத்து அறிக்கைகள் வெளியாகின. 22 செப்டம்பர் 2017 திரைப்பட பணிகள் ஆரம்பித்தன. ஐஸ்வர்யா ராஜேஸ் முக்கிய கதா பாத்திரத்தில் நடிப்பதற்கும், நிரவ் சா ஒளிப்பதிவாளராகவும், சாம் சி. எஸ் மற்றும் அந்தோனி முறையே இசையமைப்பாளராகவும், படத்தொகுப்பாளராகவும் ஒப்பந்தமானார்கள். டிரைடெண்ட் ஆர்ட்ஸ் ஆர். ரவீந்திரன், பிரமோத் பிலிம்ஸ் சுருதி நல்லப்பா ஆகியோர் தயாரிப்பில் வெளிவந்தது.</p>
<p>இத்திரைப்படத்தில் குழந்தை நட்சத்திரமாக தித்யா பாண்டே முன்னணி பாத்திரமேற்றுள்ளார். இவர் இந்தி தொலைக்காட்சி நடன நிகழ்ச்சியான சூப்பர் டான்ஸ் நிகழ்ச்சியின் வாகையாளர் ஆவார். மேலும் அக்சத் சிங், ஜீத் தாஸ் ஆகிய சிறுவர்களும் நடித்துள்ளனர்.<ref target="https://ta.wikipedia.org/wiki/முதற்_பக்கம்#cite_note-2">[2]</ref><ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
<p>இத்திரைப்பட பணிகள் 2018 பெப்ரவரி 6 பூர்த்தியாகின. திரைப்படத்தின் தயாரிப்பாளர்கள் பிரபு தேவாவின் ஓவியத்தை அவருக்கு பரிசளித்தனர்.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
வெளியீடு
<p>12 கோடி ரூபாய் செலவில் இத்திரைப்படம் தயாரிக்கப்பட்டது.<ref target="https://ta.wikipedia.org/wiki/முதற்_பக்கம்#cite_note-5">[5]</ref> 24 ஆகத்து 2018 இல் இத்திரைப்படம் வெளியானது.</p>
ஒலிப்பதிவு
<p>விக்ரம் வேதா திரைப்படத்திற்கு இசையமைத்த <ref target="https://ta.wikipedia.org/wiki/சாம்_சி._எஸ்.">சாம் சி. எஸ்.</ref> இத்திரைப்படத்திற்கு இசையமைத்துள்ளார். மதன் கார்க்கியின் ஏழு பாடல்களுக்கும் பாடலாசிரியராக பணி புரிந்திருக்கின்றார்.</p>



வெளி இணைப்புகள்
<list type="unordered"><item><ref target="https://ta.wikipedia.org/wiki/ஐ.எம்.டி.பி_இணையத்தளம்">இணையதள திரைப்பட தரவுத்தளத்தில்</ref><ref target="http://www.imdb.com/title/tt8042324/"><hi rend="italic">முதற் பக்கம்</hi> </ref></item></list>
</text></body></html>