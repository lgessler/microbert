<html><body><text id="wikipedia_ta_wikipedia_org__430387.html" ns="0" revid="3298523" sourceurl="https://ta.wikipedia.org/wiki/%E0%AE%95%E0%AE%BE%E0%AE%B2%E0%AE%AE%E0%AF%86%E0%AE%B2%E0%AF%8D%E0%AE%B2%E0%AE%BE%E0%AE%AE%E0%AF%8D_%E0%AE%95%E0%AE%BE%E0%AE%A4%E0%AE%B2%E0%AF%8D_%E0%AE%B5%E0%AE%BE%E0%AE%B4%E0%AF%8D%E0%AE%95" title="காலமெல்லாம் காதல் வாழ்க" type="wikipedia">காலமெல்லாம் காதல் வாழ்க
<p><hi rend="italic"><hi rend="bold"> காலமெல்லாம் காதல் வாழ்க</hi></hi> (Kaalamellam kathal vazha) <ref target="https://ta.wikipedia.org/wiki/சிவசக்தி_பாண்டியன்">சிவசக்தி பாண்டியன்</ref> தயாரித்து ஆர். பாலு இயக்கி 1997 இல் வெளிவந்த தமிழ் காதல் படமாகும். இதில் முரளி கதாநாயகனாக நடிக்க அறிமுக நாயகி கெளசல்யா நாயகியாக உடன் நடித்துள்ளார். மேலும் ஜெமினி கணேசன், மணிவண்ணன், சார்லி மற்றும் விவேக் ஆகியோரும் உடன் நடித்துள்ளனர். இப்படம் 275 நாட்களுக்கு மேல் வெற்றிகரமாக ஓடியது. இது கன்னடத்தில் ரமேஷ் அரவிந்த்.ஸ்ரீ லட்சுமி ஆகியோர் நடிப்பில் "குசலவே சேமவே " என்ற பெயரில் வெளிவந்த படத்தின் மறு ஆக்கமாகும்.</p>
கதைச் சுருக்கம்
<p>ஜீவா (<ref target="https://ta.wikipedia.org/wiki/முரளி_(தமிழ்_நடிகர்)">முரளி</ref>) வீட்டின் தேவை அதிகமாக உள்ள நடுத்தரக் குடும்பத்தைச் சேர்ந்த ஒரு கல்லூரி மாணவன். அவன் பாடகனாகவும் உள்ளான். அவனது இசைத் திறமையைக் கண்டு கெளசல்யா என்ற பணக்கார பெண் அவன் மேல் (கெளசல்யா) மந்திரத்தால் மயங்கியவள் போல நடந்து கொள்கிறாள். அவனது திறமையை பாராட்டி அவன் தங்கியிருக்கும் விடுதிக்கு தொலைபேசியில் அவனை அழைத்து பாராட்டுகிறாள். தொலைபேசியில் பேசிய கௌசல்யாவின் குரல் அவனுக்குள் வியக்கத்தக்க வகையில் மிகத் தீவிரக் காதலாக மாறுகிறது. காதல் கொண்ட அவன்  பைத்தியமாக அலைகிறான். அவளை நேரில் காண விரும்புகிறான்.</p>
நடிகர்கள்
<list type="unordered"><item>ஜீவாவாக <ref target="https://ta.wikipedia.org/wiki/முரளி_(தமிழ்_நடிகர்)">முரளி</ref></item>
<item>கெளசல்யாவாக <ref target="https://ta.wikipedia.org/wiki/கௌசல்யா_(நடிகை)">கௌசல்யா</ref></item>
<item>கெளசல்யாவின் தாத்தாவாக <ref target="https://ta.wikipedia.org/wiki/ஜெமினி_கணேசன்">ஜெமினி கணேசன்</ref></item>
<item>நாயராக <ref target="https://ta.wikipedia.org/wiki/மணிவண்ணன்">மணிவண்ணன்</ref></item>
<item>பெருமாளாக <ref target="https://ta.wikipedia.org/wiki/சார்லி">சார்லி</ref></item>
<item>ஹரிதாஸாக <ref target="https://ta.wikipedia.org/wiki/விவேக்_(நகைச்சுவை_நடிகர்)">விவேக்</ref></item>
<item>பிரகாஷாக<ref target="https://ta.wikipedia.org/wiki/கரன்_(நடிகர்)">கரன்</ref></item>
<item>முதல்வர் வெங்கட்ராமனாக<ref target="https://ta.wikipedia.org/wiki/ஆர்._சுந்தர்ராஜன்_(இயக்குநர்)">ஆர். சுந்தர்ராஜன்</ref></item>
<item>துணை முதல்வர் நரசிம்மனாக</item>
<item><ref target="https://ta.wikipedia.org/wiki/வெண்ணிற_ஆடை_மூர்த்தி">வெண்ணிற ஆடை மூர்த்தி</ref></item>
<item>சஞ்சய் குஞ்சிதபாதமாக <ref target="https://ta.wikipedia.org/wiki/பாண்டு_(நடிகர்)">பாண்டு</ref></item>
<item>எலிசபெத்தாக <ref target="https://ta.wikipedia.org/wiki/கோவை_சரளா">கோவை சரளா</ref></item>
<item>ஜீவாவின் தந்தையாக <ref target="https://ta.wikipedia.org/wiki/சண்முகசுந்தரம்_(நடிகர்)">சண்முகசுந்தரம்</ref></item>
<item>மனநல மருத்துவராக (கெளரவத் தோற்றம்) <ref target="https://ta.wikipedia.org/wiki/ராஜீவ்">ராஜீவ்</ref></item>
<item>ஹரிஹரனாக (கௌரவத் தோற்றத்தில்) <ref target="https://ta.wikipedia.org/wiki/நாசர்_(நடிகர்)">நாசர்</ref></item>
<item>ராமாவாக (கெளரவத் தோற்றம்) <ref target="https://ta.wikipedia.org/wiki/ராம்ஜி_(நடிகர்)">ராம்ஜி</ref></item></list>
தயாரிப்பு
<p>தயாரிப்பாளர் சிவசக்தி பாண்டியன் தனது முந்தைய படமான காதல் கோட்டை என்ற படத்தில் இடம் பெற்ற பாடலின் தலைப்பைக் கொண்டு இப்படத்திற்குப் பெயர் சூட்டினார். நடிகை கெளசல்யாவிற்கு இது அறிமுகப்படமானது.</p>
வெளியீடு
<p>" இது போன்ற நகைச்சுவைத் திரைப்படத்தை பார்த்தே வெகுநாளாகிறது என்றும், சராசரிக்கும் மேலான நல்ல இசையையும், வெகு துல்லியமான ஒளிப்பதிவையும் இதில் நாம் காணலாம்" என இந்தோலிங்க்.காம் என்ற வலைத்தளம் விமர்சனம் செய்தது."<ref target="https://ta.wikipedia.org/wiki/முதற்_பக்கம்#cite_note-1">[1]</ref>
"காதல் கோட்டை" (1996) அதையடுத்து  "காலமெல்லாம் காதல் வாழ்க" ஆகிய படங்களின் மிகப்ப பெரிய வெற்றிக்குப் பின்னர் சிவசக்தி பாண்டியன் " காதலே நிம்மதி " என்ற ஒரு காதல் படத்தையே தான் மீண்டும் எடுக்கப் போவதாக கூறினார்(<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
ஒலிப்பதிவு

<p>இசையமைப்பாளர் தேவாவின் இசை ரசிகர்களால் பெரும் வரவேற்பைப் பெற்றது. படத்தின் பாடல்களை தேவா, பழனிபாரதி மற்றும் பொன்னியின் செல்வன் ஆகியோர் எழுதியுள்ளனர்.</p>
</text></body></html>