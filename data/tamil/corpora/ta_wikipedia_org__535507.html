<html><body><text id="wikipedia_ta_wikipedia_org__535507.html" ns="0" revid="3427279" sourceurl="https://ta.wikipedia.org/wiki/%E0%AE%9A%E0%AE%BE%E0%AE%A4%E0%AF%8D%E0%AE%A4%E0%AF%82%E0%AE%B0%E0%AF%8D_%E0%AE%9A%E0%AF%87%E0%AE%95%E0%AE%B0%E0%AE%A9%E0%AF%8D" title="சாத்தூர் சேகரன்" type="wikipedia">சாத்தூர் சேகரன்
<p><hi rend="bold">சாத்தூர் சேகரன்</hi> (இறப்பு: 2015 ஜனவரி 1) என்பவர் ஒரு தமிழ் மொழி ஆய்வாளர் மற்றும் வரலாற்று ஆய்வாளராவார்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> இவர் சுமார் 10,000 பாடல்கள், 400 புதினங்கள், 40 காப்பியங்கள், 200 சிறுகதைகள் எழுதியிருப்பதோடு, 50 நாடகங்களையும் எழுதியுள்ளார். இவர் உலக தமிழாய்வு சங்கத்தின் தலைவராக இருந்தார்.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
இளமைக் காலம்
<p>இவரின் இயற்பெயர் சந்திரசேகரன் ஆகும். இவரது தந்தையின் பெயர் எஸ். செல்லையா, அவர் 8 மொழிகளைக் கற்றவர்.<ref target="https://ta.wikipedia.org/wiki/முதற்_பக்கம்#cite_note-Straits-3">[3]</ref>
இவர் தமிழ், ஆங்கிலம், வரலாறு, சமூகம், அரசியல், பொருளாதாரம் ஆகியவற்றில் முதுகலைப் பட்டமும், வரலாற்றில் ஆய்வியல் நிறைஞர் பட்டமும் பெற்றவர்.<ref target="https://ta.wikipedia.org/wiki/முதற்_பக்கம்#cite_note-4">[4]</ref> தொழில்ரீதியாக துணி வியாபாரம் செய்தபோதும் மொழி ஆர்வத்தில் 120 மொழிகளைக் கற்று பல்கலைக் கழகத்தில் பேராசிரியராகவும் இருந்துள்ளார்.<ref target="https://ta.wikipedia.org/wiki/முதற்_பக்கம்#cite_note-Straits-3">[3]</ref></p>
மொழி ஆய்வு நூல்கள்
<p>இவர் எழுதிய மொழி ஆய்வு நூல்களின் பட்டியல்.</p>
<list type="ordered"><item>தமிழும் ஆங்கிலமும்</item>
<item>இருக்கு நூல் முதல் நூலுமல் மூலநூலுமல்ல</item>
<item>உலகளாவிய மொழி</item>
<item>தமிழக ஊா்ப் பெயா்கள்</item>
<item>வானளாவிய தமிழ்</item>
<item>இந்திய மக்கள் பெயர்கள்</item>
<item>நல்ல தமிழை மறக்கலாமா?</item>
<item>குமரிக் கண்டச் சொற்கள்</item>
<item>தமிழ் மொழிச் சிந்தனைகள்</item>
<item>மக்களின் பெரும் பெயர்ச்சி</item>
<item>இடைக்காலத் தமிழ்</item>
<item>இந்திய ஊர்ப் பெயர்கள்</item>
<item>குமரிக் கண்டம் உண்மையே</item>
<item>தமிழக மக்கள் பெயர்கள்</item>
<item>சிந்து வெளி நாகரிகம்</item>
<item>எண்ணும் எழுத்தும்</item>
<item>தமிழின் ஊடும் பாவும்</item>
<item>தொல்காப்பியரும் தொல்காப்பியமும்</item>
<item>சமசுகிருதம் ஒரு மொழியல்ல<ref target="https://ta.wikipedia.org/wiki/முதற்_பக்கம்#cite_note-5">[5]</ref></item>
<item>உலக நாகரிகங்கள் அனைத்தும் படைத்தவன் தமிழன்</item></list>
தமிழ்த் தேசிய நூல்கள்
<p>இவர் எழுதிய தமிழ்த் தேசியம் பற்றிய நூல்கள்</p>
<list type="ordered"><item>ஏன் வேண்டாம் துன்பத் திராவிடம்?</item>
<item>சொந்த நாட்டில் தமிழன் அகதியா?</item>
<item>தமிழன் பரம்பரை ஆண்டியா?</item>
<item>ஏ தாழ்ந்த தமிழகமே!</item>
<item>சின்ன நூலா நம்மை சிறை பிடிப்பது?</item>
<item>தமிழ் தேசியம்</item></list>
</text></body></html>