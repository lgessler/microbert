<html><body><text id="wikipedia_ta_wikipedia_org__309181.html" ns="0" revid="2747688" sourceurl="https://ta.wikipedia.org/wiki/%E0%AE%B5%E0%AF%86%E0%AE%B1%E0%AF%8D%E0%AE%B1%E0%AF%81%E0%AE%9A%E0%AF%8D_%E0%AE%9A%E0%AF%81%E0%AE%B4%E0%AE%B1%E0%AF%8D%E0%AE%9A%E0%AE%BF" title="வெற்றுச் சுழற்சி" type="wikipedia">வெற்றுச் சுழற்சி<p><hi rend="bold">வெற்றுச் சுழற்சி</hi> <hi rend="italic">(Null cycle)</hi> என்பது <ref target="https://ta.wikipedia.org/wiki/வளிமண்டல_வேதியியல்">வளிமண்டல வேதியியலில்</ref>, வேதிப்பொருள் சிற்றினங்கள் தங்களுக்குள் ஒன்றிணைந்து இறுதியில் நிகர உற்பத்தி அல்லது நிகர நீக்குதல் ஏதுமின்றி மாற்றமடையும் <ref target="https://ta.wikipedia.org/wiki/வினையூக்கச்_சுழற்சி">வினையூக்கச் சுழற்சியைக்</ref> குறிக்கிறது. <ref target="https://ta.wikipedia.org/wiki/படைமண்டலம்">அடுக்கு வளிமண்டலத்தில்</ref> இந்த வெற்றுச் சுழற்சி நிகழ்வானது வேற்றுநிலைத் தொடர் வினைகளில் முக்கியப்பங்கு வகித்து <ref target="https://ta.wikipedia.org/wiki/ஓசோன்_அடுக்கு">ஓசோன் அடுக்கு</ref> குறைவுக்கு காரணமாகிறது<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
<p>அடுக்கு வளிமண்டலத்தில் <ref target="https://ta.wikipedia.org/wiki/ஓசோன்">ஓசோன்</ref> குறைவுக்கு நைட்ரசன் ஆக்சைடு இனங்களை ஈடுபடுத்துவதற்கு இத்தகைய ஒரு சுழற்சியே காரணமாகிறது.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
<p>NO + O3 → NO2 + O2
NO2 + O → NO + O2
Net: O + O3 → 2O2</p>
<p>என்பது ஒரு வினையூக்க சுழற்சி ஆகும்.</p>
<p>வழக்கமல்லாத <ref target="https://ta.wikipedia.org/wiki/ஆக்சிசன்">ஆக்சிசன்</ref> சிற்றினங்களின் பாதுகாப்பை அனுமதிக்கும் NO2 வாயுவின் ஒளியாற்சுழற்சிக்கு சாத்தியமுள்ளதால், தொடர்புடைய வெற்றுச் சுழற்சி ஒளியாற்சுழற்சியுடன் போட்டியிடுகிறது.</p>
<p>NO + O3 → NO2 + O2
NO2 + hν → NO + O
Net: O3 + hν → O + O2</p>
<p>என்பதனால் O மற்றும் O3  இரண்டும் வேகமாக பரிமாறிக்கொள்ள இயலும். கடைசி சுழற்சியானது ஓசோன் நுகர்வு வீதத்தை பாதிப்பதில்லை. ஆனால் பகல்நேரத்தில் ஒளியாற்சுழற்சி நிகழும்போது இவ்வீதத்தைக் குறைக்கிறது. <ref target="https://ta.wikipedia.org/wiki/குளோரின்">குளோரின்</ref>, <ref target="https://ta.wikipedia.org/wiki/புரோமின்">புரோமின்</ref> போன்ற தனியுறுப்புகளுடன் NO வாயுவும் வினைபுரிந்து வெற்றுச் சுழற்சிகளுக்கான பாதைக்கு வழிவகுக்கிறது.</p>
<p>Cl + O3 → ClO + O2
ClO + NO → Cl + NO2
NO2 + hν → NO + O
Net: O3 + hν → O + O2</p>
<p>முதன்மைச் சுழற்சிகள் என்ற பெயராலும் அழைக்கப்படும் பிற வெற்றுச் சுழற்சிகள், பயனுறத்தக்க வகையில் வினைத்திறமிக்க சிற்றினங்களைப் பிடித்து வைத்திருந்து தேக்கத்தை உற்பத்தி செய்கின்றன. <ref target="https://ta.wikipedia.org/wiki/இருநைட்ரசன்_ஐந்தாக்சைடு">இருநைட்ரசன் ஐந்தாக்சைடு</ref> உருவாக்கத்தை இதற்கு உதாரணமாகக் கூறலாம்.</p>
<p>NO2 + NO3 → N2O5</p>
<p>வளிமண்டலத்தில் இருக்கும் NOx குடும்ப சிற்றினத்தின் 10 சதவீதத்தை வழியடைத்து ஓசோனை அழிக்கும் வினையூக்க சுழற்சிகளின் ஆற்றலை இவ்வினை கட்டுப்படுத்துகிறது<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
</text></body></html>