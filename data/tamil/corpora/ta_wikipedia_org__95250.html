<html><body><text id="wikipedia_ta_wikipedia_org__95250.html" ns="0" revid="3262109" sourceurl="https://ta.wikipedia.org/wiki/%E0%AE%87%E0%AE%A8%E0%AF%8D%E0%AE%A4%E0%AE%BF%E0%AE%AF%E0%AE%AA%E0%AF%8D_%E0%AE%AA%E0%AF%8A%E0%AE%A4%E0%AF%81%E0%AE%A4%E0%AF%8D_%E0%AE%A4%E0%AF%87%E0%AE%B0%E0%AF%8D%E0%AE%A4%E0%AE%B2%E0%AF%8D,_1980" title="இந்தியப் பொதுத் தேர்தல், 1980" type="wikipedia">இந்தியப் பொதுத் தேர்தல், 1980
<p><ref target="https://ta.wikipedia.org/wiki/இந்தியா">இந்தியக் குடியரசின்</ref> ஏழாம் <hi rend="bold"><ref target="https://ta.wikipedia.org/wiki/இந்திய_நாடாளுமன்றம்">நாடாளுமன்றத் தேர்தல்</ref> 1980</hi> ஆம் ஆண்டு நடைபெற்றது. தேர்தலில் வெற்றி பெற்ற உறுப்பினர்களைக் கொண்டு <ref target="https://ta.wikipedia.org/wiki/ஏழாவது_மக்களவை">ஏழாவது மக்களவை</ref> கட்டமைக்கப்பட்டது. முந்தைய மூன்று ஆண்டுகள் ஆட்சியிலிருந்த <ref target="https://ta.wikipedia.org/wiki/ஜனதா_கட்சி">ஜனதா கட்சி</ref> உடைந்ததால் அதன் ஆட்சி கவிழ்ந்தது. <ref target="https://ta.wikipedia.org/wiki/இந்திய_தேசிய_காங்கிரசு">இந்திய தேசிய காங்கிரசு</ref> எளிதில் வென்று <ref target="https://ta.wikipedia.org/wiki/இந்திரா_காந்தி">இந்திரா காந்தி</ref> நான்காம் முறை <ref target="https://ta.wikipedia.org/wiki/இந்தியப்_பிரதமர்">பிரதமரானார்</ref>.</p>
பின்புலம்
<p>இத்தேர்தலில் 518 தொகுதிகளில் இருந்து 518 உறுப்பினர்கள் தேர்ந்தெடுக்கபபட்டனர். இவர்களைத் தவிர இரு <ref target="https://ta.wikipedia.org/wiki/ஆங்கிலோ-இந்தியர்">ஆங்கிலோ-இந்தியர்களும்</ref>, வடகிழக்கு பிரதேசத்திலிருந்து (தற்கால <ref target="https://ta.wikipedia.org/wiki/அருணாசலப்_பிரதேசம்">அருணாசலப் பிரதேசம்</ref>) ஒருவரும் மக்களவைக்கு நேரடியாக நியமனம் செய்யப்பட்டனர். <ref target="https://ta.wikipedia.org/wiki/இந்தியப்_பொதுத்_தேர்தல்,_1977">முந்தைய தேர்தலில்</ref> வெற்றி பெற்ற ஜனதா கட்சி அரசால் மூன்றாண்டுகள் கூட ஆட்சி புரிய இயலவில்லை. <ref target="https://ta.wikipedia.org/wiki/பாரதீய_ஜனசங்கம்">ஜனசங்கத்தின்</ref> வலதுசாரிகளும், சோசலிசக் கொள்கை கொண்டவர்களும் இணைந்து உருவான அக்கட்சி, விரைவில் கொள்கை வேறுபாடுகளால் பிளவுற்றது. நாடாளுமன்றத்தில் பெரும்பான்மையை இழந்த <ref target="https://ta.wikipedia.org/wiki/மொரார்ஜி_தேசாய்">மொரார்ஜி தேசாய்</ref> பதவி விலகினார். ஜனதா கட்சியின் சில பிளவுகளின் ஆதரவைப் பெற்றிருந்த <ref target="https://ta.wikipedia.org/wiki/சரண்_சிங்">சரண் சிங்</ref> வெளியிலிருந்து ஆதரவு அளிப்பதாக காங்கிரசு தலைவி <ref target="https://ta.wikipedia.org/wiki/இந்திரா_காந்தி">இந்திரா காந்தி</ref> தந்த வாக்குறுதியை நம்பி பிரதமரானார். ஆனால் இந்திரா ஆதரவளிக்க மறுத்து விட்டதால், நாடாளுமன்றத்தை சந்திக்காமலேயே சரண் சிங் அரசு கவிழ்ந்தது. 1980ல் புதிய தேர்தல்கள் அறிவிக்கப்பட்டன. <ref target="https://ta.wikipedia.org/wiki/நெருக்கடி_நிலை_(இந்தியா)">நெருக்கடி நிலையின்</ref> போது நடந்த முறைகேடுகள் தொடர்பாக தன் மீது போடப்பட்ட வழக்குகளின் மூலம் மக்களின் அனுதாபத்தைப் பெற்றிருந்தார் இந்திரா. மேலும் “வேலை செய்யக்கூடிய அரசிற்கு வோட்டளியுங்கள்” (Vote for a government that works) என்ற புதிய பிரச்சார கோஷத்தின் மூலம் ஜனதா கட்சி ஆட்சியில் நிலையற்ற தன்மையை சுட்டிக்காட்டி மக்களின் ஆதரவைப் பெற்றார். வலுவான எதிர்க்கட்சி இல்லாத நிலையில் 1980 தேர்தலில் காங்கிரசு எளிதில் வென்றது.</p>
முடிவுகள்
<p>மொத்தம் 59.62% வாக்குகள் பதிவாகின.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>

இவற்றையும் காண்க
<list type="unordered"><item><ref target="https://ta.wikipedia.org/wiki/தமிழ்நாட்டில்_இந்திய_நாடாளுமன்றத்_தேர்தல்,_1980">தமிழ்நாட்டில் இந்திய நாடாளுமன்றத் தேர்தல், 1980</ref></item></list>
மேற்கோள்கள்

<list type="unordered"><item><ref target="http://eci.nic.in/eci_main/StatisticalReports/LS_1980/Vol_I_LS_80.pdf">Indian general election, 7th Lok Sabha</ref> <ref target="https://web.archive.org/web/20140718175926/http://eci.nic.in/eci_main/StatisticalReports/LS_1980/Vol_I_LS_80.pdf">பரணிடப்பட்டது</ref> 2014-07-18 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item></list>
</text></body></html>