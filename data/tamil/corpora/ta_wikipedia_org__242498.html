<html><body><text id="wikipedia_ta_wikipedia_org__242498.html" ns="0" revid="3366520" sourceurl="https://ta.wikipedia.org/wiki/%E0%AE%95%E0%AF%8A%E0%AE%A4%E0%AF%8D%E0%AE%A4%E0%AE%AE%E0%AE%99%E0%AF%8D%E0%AE%95%E0%AE%B2%E0%AE%AE%E0%AF%8D_%E0%AE%9A%E0%AF%80%E0%AE%A9%E0%AF%81" title="கொத்தமங்கலம் சீனு" type="wikipedia">கொத்தமங்கலம் சீனு
<p><hi rend="bold">கொத்தமங்கலம் சீனு</hi> (பெப்ரவரி 17, 1910<ref target="https://ta.wikipedia.org/wiki/முதற்_பக்கம்#cite_note-kundoosi-1">[1]</ref> - ஆகத்து 30, 2001) தமிழ் நாடகத், திரைப்பட நடிகரும், கருநாடக இசைப் பாடகரும் ஆவார்.</p>
வாழ்க்கைக் குறிப்பு
<p>வி. எஸ். சீனிவாசன் என்ற இயற்பெயர் கொண்ட கொத்தமங்கலம் சீனு, <ref target="https://ta.wikipedia.org/wiki/மதுரை">மதுரைக்கு</ref> அருகேயுள்ள <ref target="https://ta.wikipedia.org/wiki/வத்திராயிருப்பு">வற்றாயிருப்பு</ref> என்ற ஊரைப் பிறப்பிடமாகக் கொண்டவர்.<ref target="https://ta.wikipedia.org/wiki/முதற்_பக்கம்#cite_note-chogamelar-2">[2]</ref> <ref target="https://ta.wikipedia.org/wiki/கருநாடக_இசை">கருநாடக இசையில்</ref> பயிற்சி பெற்ற சீனு பிழைப்பைத் தேடி <ref target="https://ta.wikipedia.org/wiki/செட்டிநாடு">செட்டிநாடு</ref> பகுதியில் உள்ள கொத்தமங்கலம் வந்தார்.<ref target="https://ta.wikipedia.org/wiki/முதற்_பக்கம்#cite_note-chogamelar-2">[2]</ref> ஆரம்பத்தில் கிராமபோன் இசைத்தட்டுகளில் இவரது பாடல்கள் வெளிவந்தன.<ref target="https://ta.wikipedia.org/wiki/முதற்_பக்கம்#cite_note-kundoosi-1">[1]</ref> பின்னர் பாடகரும் நடிகருமான <ref target="https://ta.wikipedia.org/wiki/கொத்தமங்கலம்_சுப்பு">கொத்தமங்கலம் சுப்புவுடன்</ref> இணைந்து நாடகங்களில் நடித்து வந்தார். கருநாடக இசைக் கச்சேரிகளை நடத்தி வந்ததோடு, மாணவர்களுக்கு இசைப் பயிற்சியும் கொடுத்து வந்தார்.<ref target="https://ta.wikipedia.org/wiki/முதற்_பக்கம்#cite_note-chogamelar-2">[2]</ref></p>
<p>இவரது குரல் இனிமை இவரை தமிழ்த் திரையுலகிற்கு அறிமுகப்படுத்தியது. இவர் நடித்த முதல் திரைப்படம் <hi rend="italic">சாரங்கதாரா</hi>. இது 1935 ஆம் ஆண்டில் வெளிவந்தது.<ref target="https://ta.wikipedia.org/wiki/முதற்_பக்கம்#cite_note-kundoosi-1">[1]</ref> இவர் நடித்து வெளிவந்த திரைப்படங்களில் <ref target="https://ta.wikipedia.org/wiki/தாசி_அபரஞ்சி">தாசி அபரஞ்சி</ref>, பக்த சேதா, <ref target="https://ta.wikipedia.org/wiki/விப்ர_நாராயணா_(1938_திரைப்படம்)">விப்ரநாராயணா</ref> போன்றவை குறிப்பிடத்தக்கவை ஆகும். இவரது கடைசித் திரைப்படம் <ref target="https://ta.wikipedia.org/wiki/துளசி_ஜலந்தர்">துளசி ஜலந்தர்</ref>. இது 1947 ஆம் ஆண்டில் வெளிவந்தது. 1947 இற்குப் பின்னர் இவர் கிட்டத்தட்ட 40 ஆண்டுகள் வரை வாழ்ந்திருந்தாலும்,<ref target="https://ta.wikipedia.org/wiki/முதற்_பக்கம்#cite_note-chogamelar-2">[2]</ref> இதற்குப் பின்னர் அவர் எந்தத் திரைப்படங்களிலும் நடிக்கவில்லை.<ref target="https://ta.wikipedia.org/wiki/முதற்_பக்கம்#cite_note-kundoosi-1">[1]</ref></p>
<p>பிற்காலத்தில் இவர் <ref target="https://ta.wikipedia.org/wiki/அனைத்திந்திய_வானொலி">வானொலியிலும்</ref>, மேடைக் கச்சேரிகளிலும் பாடி வந்தார்.<ref target="https://ta.wikipedia.org/wiki/முதற்_பக்கம்#cite_note-kundoosi-1">[1]</ref></p>
நடித்த திரைப்படங்கள்
<list type="unordered"><item><ref target="https://ta.wikipedia.org/wiki/சாரங்கதாரா_(1935_திரைப்படம்)">சாரங்கதாரா</ref> (1935)</item>
<item><ref target="https://ta.wikipedia.org/wiki/விப்ர_நாராயணா_(1938_திரைப்படம்)">விப்ரநாராயணா</ref> (1938)</item>
<item><ref target="https://ta.wikipedia.org/wiki/திருமங்கை_ஆழ்வார்_(திரைப்படம்)">திருமங்கை ஆழ்வார்</ref> (1940)</item>
<item><ref target="https://ta.wikipedia.org/wiki/மணிமேகலை_(1940_திரைப்படம்)">மணிமேகலை</ref> (1940)</item>
<item><ref target="https://ta.wikipedia.org/wiki/சூர்யபுத்ரி">சூர்யபுத்ரி</ref> (1941)</item>
<item><ref target="https://ta.wikipedia.org/wiki/கச்சதேவயானி">கச்சதேவயானி</ref> (1941)</item>
<item><ref target="https://ta.wikipedia.org/wiki/சோகாமேளர்">சோகாமேளர்</ref> (1942)</item>
<item><ref target="https://ta.wikipedia.org/wiki/கிருஷ்ணபிடாரன்_(திரைப்படம்)">கிருஷ்ணபிடாரன்</ref> (1942)</item>
<item><ref target="https://ta.wikipedia.org/wiki/தாசி_அபரஞ்சி">தாசி அபரஞ்சி</ref> (1944)</item>
<item><ref target="https://ta.wikipedia.org/wiki/சகடயோகம்">சகடயோகம்</ref> (1946)</item>
<item><ref target="https://ta.wikipedia.org/wiki/பொன்னருவி">பொன்னருவி</ref> (1947)</item>
<item><ref target="https://ta.wikipedia.org/wiki/ஏகம்பவாணன்">ஏகம்பவாணன்</ref> (1947)</item>
<item><ref target="https://ta.wikipedia.org/wiki/மகாத்மா_உதங்கர்">மகாத்மா உதங்கர்</ref> (1947)</item>
<item><ref target="https://ta.wikipedia.org/wiki/துளசி_ஜலந்தர்">துளசி ஜலந்தர்</ref> (1947)</item></list>


வெளி இணைப்புகள்
<list type="unordered"><item><ref target="http://www.tamilonline.com/thendral/authnew.aspx?aid=7329">கொத்தமங்கலம் சீனு</ref>, தென்றல், ஆகத்து 2011</item>
<item><ref target="http://www.sbs.com.au/yourlanguage/tamil/ta/content/nttippum-paattlum-ivrinnn-tnnnimuttirai?language=ta">நடிப்பும் பாடலும் இவரின் தனிமுத்திரை</ref> <ref target="https://web.archive.org/web/20160911124419/http://www.sbs.com.au/yourlanguage/tamil/ta/content/nttippum-paattlum-ivrinnn-tnnnimuttirai?language=ta">பரணிடப்பட்டது</ref> 2016-09-11 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref>, திருமலை மூர்த்தி, <ref target="https://ta.wikipedia.org/wiki/சிறப்பு_ஒலிபரப்புச்_சேவை">சிறப்பு ஒலிபரப்புச் சேவை</ref>, 1 ஏப்ரல் 2015</item></list>
</text></body></html>