<html><body><text id="wikipedia_ta_wikipedia_org__462496.html" ns="0" revid="2868142" sourceurl="https://ta.wikipedia.org/wiki/%E0%AE%9A%E0%AE%AA%E0%AE%B0%E0%AF%8D_%E0%AE%85%E0%AE%B2%E0%AE%BF_%E0%AE%95%E0%AE%BE%E0%AE%A9%E0%AF%8D" title="சபர் அலி கான்" type="wikipedia">சபர் அலி கான்<p><hi rend="bold">சாபர் அலி கான்</hi> (Zafar Ali Khan 1873– 27 நவம்பர் 1956) ஒரு <ref target="https://ta.wikipedia.org/wiki/பாகிஸ்தானியர்">பாகிஸ்தான்</ref> <ref target="https://ta.wikipedia.org/wiki/எழுத்தாளர்">எழுத்தாளர்</ref>, <ref target="https://ta.wikipedia.org/wiki/கவிஞர்">கவிஞர்</ref>, மொழிபெயர்ப்பாளர் மற்றும் ஒரு <ref target="https://ta.wikipedia.org/wiki/பத்திரிக்கையாளர்">பத்திரிகையாளர்</ref> ஆவார்.  இவர்  <ref target="https://ta.wikipedia.org/wiki/பிரித்தானியாவின்_இந்தியப்_பேரரசு">பிரித்தானிய இந்தியப் பேரரசுக்கு</ref> எதிரான <ref target="https://ta.wikipedia.org/wiki/பாகிஸ்தான்_இயக்கம்">பாகிஸ்தான் இயக்கத்தில்</ref> முக்கிய பங்கு வகித்தார்.<ref target="https://ta.wikipedia.org/wiki/முதற்_பக்கம்#cite_note-nation1-1">[1]</ref>  இஸ்லாமிய மத விஞ்ஞானங்களைத் தவிர, <ref target="https://ta.wikipedia.org/wiki/பொருளியல்">பொருளாதாரம்</ref>, <ref target="https://ta.wikipedia.org/wiki/சமூகவியல்">சமூகவியல்</ref> மற்றும் <ref target="https://ta.wikipedia.org/wiki/அரசியல்">அரசியல்</ref> ஆகியவற்றின் தற்போதைய கோட்பாடுகளை இவர்  நன்கு அறிந்திருந்தார். இவர் உருது பத்திரிகையின் தந்தை என்று கருதப்படுகிறார்.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
ஆரம்ப கால வாழ்க்கை
<p>அந்த நேரத்தில் <ref target="https://ta.wikipedia.org/wiki/பிரித்தானிய_இந்தியாவின்_மாகாணங்களும்,_ஆட்சிப்_பகுதிகளும்">பிரித்தானிய இந்தியாவின் மாகாணத்தின்</ref> ஒரு பகுதியாக இருந்த <ref target="https://ta.wikipedia.org/wiki/சியால்கோட்_மாவட்டம்">சியால்கோட் மாவட்டத்தின்</ref> பஞ்சாபி ஜன்ஜுவா குடும்பத்தில் ஜாபர் பிறந்தார். <ref target="https://ta.wikipedia.org/wiki/குஜ்ரன்வாலா_மாவட்டம்">குஜ்ரான்வாலா மாவட்டம்</ref>, வஜிராபாத்தில் உள்ள மிஷன் உயர்நிலைப் பள்ளியில் தனது ஆரம்பக் கல்வியைப் பயின்றார்.<ref target="https://ta.wikipedia.org/wiki/முதற்_பக்கம்#cite_note-storyofpakistan-3">[3]</ref> <ref target="https://ta.wikipedia.org/wiki/பட்டியாலா">பாட்டியாலாவிலிருந்து</ref> 10 ஆம் வகுப்பு மற்றும் <ref target="https://ta.wikipedia.org/wiki/அலிகர்_முஸ்லிம்_பல்கலைக்கழகம்">அலிகார் கல்லூரியில்</ref> இடைநிலை 12 ஆம் வகுப்பு  தேர்ச்சி <ref target="https://ta.wikipedia.org/wiki/அலிகர்_முஸ்லிம்_பல்கலைக்கழகம்">பெற்றார்</ref> . அடுத்து, இவர்  ஜம்மு-காஷ்மீர் மாநிலத்தின் <ref target="https://ta.wikipedia.org/wiki/அஞ்சலகம்">தபால் துறையில்</ref> பணியாற்றினார். அதே இடத்தில் தான் அவரின் தந்தையும் பணிபுரிந்தார்.பின்னர் மீண்டும் அலிகார் கல்லூரியில் சேர்ந்து பி. ஏ இளங்கலைப் பட்டம் பெற்றார்.</p>
தொழில்
<p>பட்டம் பெற்ற பிறகு கான்  முஸ்லீம் அரசியல் தலைவர் மொஹ்சின்-உல்-முல்கின் செயலாளராக நியமிக்கப்பட்டார். பின்னர் <ref target="https://ta.wikipedia.org/wiki/மும்பை">மும்பை</ref> சென்றார் . அதன் பின் இவர்  <ref target="https://ta.wikipedia.org/wiki/தக்காணப்_பீடபூமி">டெக்கான்</ref> <ref target="https://ta.wikipedia.org/wiki/ஐதராபாத்_இராச்சியம்">ஹைதராபாத்தில்</ref> மொழிபெயர்ப்பாளராக சிறிது காலம் பணியாற்றினார். உள்துறையின் துறைச் செயலாளராக பதவி உயர்வு பெற்றார். ஹைதராபாத்தில் இருந்து திரும்பிய இவர்  ஜமீன்தார் எனும் செய்தித்தாளை <ref target="https://ta.wikipedia.org/wiki/லாகூர்">லாகூரில் தொடங்கினார்</ref>. இது அவரது தந்தை மலவி சிராஜுதீன் அகமது என்பவரால் நிறுவப்பட்டது.<ref target="https://ta.wikipedia.org/wiki/முதற்_பக்கம்#cite_note-Maulana_Zafar_Ali_Khan_1873-1956-4">[4]</ref></p>
<p>1930 களில், இவர்  <ref target="https://ta.wikipedia.org/wiki/அகமதியா">அகமதியா</ref> இயக்கத்திற்கு எதிராக எழுதத் தொடங்கினார். அதற்கு எதிர்ப்பு தெரிவிக்கும் வகையில் ஜமீன்தார் செய்தித்தாளில் ஒரு பிரச்சாரத்தை துவங்கினார்.<ref target="https://ta.wikipedia.org/wiki/முதற்_பக்கம்#cite_note-ahmadiyya1-5">[5]</ref></p>
கவிதைகள்
<p>இவர்  தனது தாய்மொழி பஞ்சாபி மொழிக்குப் பதிலாக உருது மொழியினை எழுதத் தேர்வு செய்தார்.அவரது குழந்தை பருவத்திலேயே இவரின் கவிதை மீதான ஆர்வம் தொடங்கியது. அவரது கவிதைகள் மத மற்றும் அரசியல் உணர்வைக் அடிப்படையாகக் கொண்டு அமைந்திருந்தது.<ref target="https://ta.wikipedia.org/wiki/முதற்_பக்கம்#cite_note-Daechsel2002-6">[6]</ref> இவர்  இசையமைப்பில் தேர்ச்சி பெற்றிருந்தார். <hi rend="italic">பஹரிஸ்தான் , நிகாரிஸ்தான் மற்றும் சமனிஸ்தான்</hi> ஆகிய கவிதைத் தொக்குப்புகளை வெளியிட்டார்<hi rend="italic">.</hi> அவரது மற்ற படைப்புகளில் <hi rend="italic">மார்கா-இ-மஜாப்-ஓ-சயின்ஸ்</hi>, <hi rend="italic">கல்பா-இ-ரம்</hi>, <hi rend="italic">சையர்-இ-சுல்மெட்</hi> மற்றும் <hi rend="italic">ஜங்-இ-ரூஸ்-ஓ-ஜப்பான்</hi> என்ற ஓபரா ஆகியன குறிப்பிடத்தக்கவை ஆகும்.<ref target="https://ta.wikipedia.org/wiki/முதற்_பக்கம்#cite_note-Kanda2005-7">[7]</ref></p>
நினைவுச் சின்னங்கள்
<p>பஞ்சாபின் சாஹிவாலில் உள்ள பல்நோக்கு அரங்கமான சாஹிவால் அரங்கத்திற்கு இவரது நினைவாக ஜாபர் அலி அரங்கம் என மறுபெயரிடப்பட்டது. இது கால்பந்து மற்றும் துடுப்பாட்ட விளையாட்டுகளுக்கு பயன்படுத்தப்படுகிறது. இந்த அரங்கத்தில் 10,000 பேர் ஒரே நேரத்தில் அமரலாம்.  பாகிஸ்தான் போஸ்ட் வெளியிட்ட  தனது 'சுதந்திரத்தின் முன்னோடிகள்' தொடரில் இவரது நினைவாக ஒரு நினைவு அஞ்சல் முத்திரையை வெளியிட்டது.<ref target="https://ta.wikipedia.org/wiki/முதற்_பக்கம்#cite_note-findpk-8">[8]</ref></p>
இறப்பு
<p>நவம்பர் 27, 1956 அன்று இவர்  பஞ்சாபின் வஜிராபாத்தில் காலமானார். அவரது இறுதி சடங்குகளுக்கு அவரது தோழர் முகமது அப்துல் கபூர் ஹசார்வி தலைமை தாங்கினார்.<ref target="https://ta.wikipedia.org/wiki/முதற்_பக்கம்#cite_note-dawn-9">[9]</ref></p>
புத்தகங்கள்
<p>அவரது குறிப்பிடத்தக்க வெளியீடுகளில் சில:</p>
மொழிபெயர்ப்பு
<p><hi rend="italic">ஜங்கல் பக்</hi> எனும் நூலினை உருது மொழியில் எழுதினார். இது  <ref target="https://ta.wikipedia.org/wiki/இரட்யார்ட்_கிப்ளிங்">ருட்யார்ட் கிப்ளிங்கின்</ref> <hi rend="italic"><ref target="https://ta.wikipedia.org/wiki/தி_ஜங்கிள்_புக்">ஜங்கிள் புத்தகத்தின்</ref></hi> ஆங்கில மொழிபெயர்ப்பு ஆகும். <hi rend="italic">அல்-பரூக்  : உமரின் வாழ்க்கை</hi></p>
</text></body></html>