<html><body><text id="wikipedia_ta_wikipedia_org__380898.html" ns="0" revid="3382196" sourceurl="https://ta.wikipedia.org/wiki/%E0%AE%A4%E0%AE%BF%E0%AE%B0%E0%AF%81%E0%AE%AE%E0%AE%A3%E0%AE%AE%E0%AF%8D_%E0%AE%AA%E0%AE%B1%E0%AF%8D%E0%AE%B1%E0%AE%BF%E0%AE%AF_%E0%AE%AA%E0%AF%86%E0%AE%B0%E0%AE%BF%E0%AE%AF%E0%AE%BE%E0%AE%B0%E0%AF%8D_%E0%AE%88.%E0%AE%B5%E0%AF%86.%E0%AE%87%E0%AE%B0%E0%AE%BE_%E0%AE%B5%E0%AE%BF%E0%AE%A9%E0%AF%8D_%E0%AE%95%E0%AE%B0%E0%AF%81%E0%AE%A4%E0%AF%8D%E0%AE%A4%E0%AF%81%E0%AE%95%E0%AF%8D%E0%AE%95%E0%AE%B3%E0%AF%8D" title="திருமணம் பற்றிய பெரியார் ஈ.வெ.இரா வின் கருத்துக்கள்" type="wikipedia">திருமணம் பற்றிய பெரியார் ஈ.வெ.இரா வின் கருத்துக்கள்
<p><hi rend="bold"><ref target="https://ta.wikipedia.org/wiki/பெரியார்">பெரியார்</ref> ஈ.வெ.இரா</hi> திருமணம் குறித்து சமகாலத்து முறைகளுக்கு மாறுபட்ட கருத்துக்களைக் கொண்டிருந்தார். சமூக நீதிக்காகவும் பெண் விடுதலைக்காகவும் பாடுபட்டவர். தமிழ்நாட்டில் சுயமரியாதை திருமணத்தை அறிமுகப்படுத்தியவர்.</p>
பகுத்தறிவுத் திருமணம்
<p>இன்ன அவசியத்திற்கு, இன்ன காரியம் செய்கிறோம் என்று அறிந்து கொள்ளாமலும், அறிய முடியாமலும் இருக்கும்படியான காரியங்களைச் (சடங்குகளை) செய்யாமல் நடத்தும் திருமணம் பகுத்தறிவுத் திருமணம்  ஆகும்.</p>
சுதந்திரத் திருமணம்
<p>சுதந்திரத் திருமணம் என்பது மணமக்கள் தாங்களாகவே ஒருவரை ஒருவர் நன்றாய் அறிந்து திருப்தி அடைந்து காதலித்து நடத்தும் திருமணம் ஆகும்.</p>
புரட்சித் திருமணம்
<p>புரட்சித் திருமணம் என்பது தாலி கட்டாமல் செய்யும் திருமணம் ஆகும்.</p>
சிக்கனத் திருமணம்
<p>சிக்கனத் திருமணம் என்பது ஆடம்பர காரியங்கள் தவிர்க்கப்பட்டு சுருங்கின செலவில், குறுகிய நேரத்தில் நடத்துவது ஆகும். </p>
சுயமரியாதைத் திருமணம்
<p>சுயமரியாதைத் திருமணம் என்பது பார்ப்பனரைப் புரோகிதராக வைத்து நடத்தாத திருமணம் ஆகும்.<ref target="https://ta.wikipedia.org/wiki/முதற்_பக்கம்#cite_note-பெரியாரின்_பண்பாட்டுப்_புரட்சி-1">[1]</ref><ref target="https://ta.wikipedia.org/wiki/முதற்_பக்கம்#cite_note-விடுதலை_நாளிதழ்-2">[2]</ref></p>
</text></body></html>