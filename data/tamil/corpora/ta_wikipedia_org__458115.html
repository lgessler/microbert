<html><body><text id="wikipedia_ta_wikipedia_org__458115.html" ns="0" revid="2823647" sourceurl="https://ta.wikipedia.org/wiki/%E0%AE%9C%E0%AE%AE%E0%AF%8D%E0%AE%AE%E0%AF%81_%E0%AE%95%E0%AE%BE%E0%AE%B7%E0%AF%8D%E0%AE%AE%E0%AF%80%E0%AE%B0%E0%AF%8D_%E0%AE%89%E0%AE%B3%E0%AF%8D%E0%AE%B3%E0%AE%BE%E0%AE%9F%E0%AF%8D%E0%AE%9A%E0%AE%BF_%E0%AE%A4%E0%AF%87%E0%AE%B0%E0%AF%8D%E0%AE%A4%E0%AE%B2%E0%AF%8D_2019" title="ஜம்மு காஷ்மீர் உள்ளாட்சி தேர்தல் 2019" type="wikipedia">ஜம்மு காஷ்மீர் உள்ளாட்சி தேர்தல் 2019<p><hi rend="bold">ஜம்மு காஷ்மீர் உள்ளாட்சி தேர்தல்கள் 2019</hi>, <ref target="https://ta.wikipedia.org/wiki/ஜம்மு_காஷ்மீர்">ஜம்மு காஷ்மீர்</ref> மாநிலத்தில் உள்ள <ref target="https://ta.wikipedia.org/wiki/நகராட்சி">நகராட்சி</ref> அமைப்புகளுக்கு அக்டோபர் 8,10,13,16 தேதிகளில் 4 கட்டங்களாக தேர்தல் நடைபெற்றது. இத்தேர்தலில் மாநிலம் முழுவதும் சராசரியாக 98.3% வாக்குகள் பதிவானது.<ref target="https://ta.wikipedia.org/wiki/முதற்_பக்கம்#cite_note-1">[1]</ref> <ref target="https://ta.wikipedia.org/wiki/கிராம_ஊராட்சி">கிராம ஊராட்சிகளுக்கான</ref> தேர்தல்கள் நவம்பர் 17-ஆம் தேதி தொடங்கி 9 கட்டங்களாக  நவம்பர் 17, 20, 24, 27, 29 மற்றும் டிசம்பர் 1, 4, 8 மற்றும் 11 ஆகிய நாட்களில் நடைபெறவுள்ளது. </p>
<p>இத்தேர்தல் மூலம் 18,833 <ref target="https://ta.wikipedia.org/wiki/கிராம_ஊராட்சி">கிராம ஊராட்சி</ref> வார்டு உறுப்பினர்கள், 2,375  கிராம ஊராட்சி மன்றத் தலைவர்கள், 310 <ref target="https://ta.wikipedia.org/wiki/ஊராட்சி_ஒன்றியம்">ஊராட்சி ஒன்றியத்</ref> தலைவர்கள் மற்றும் <ref target="https://ta.wikipedia.org/wiki/நகராட்சி">நகராட்சி</ref> உறுப்பினர்கள் மற்றும் நகராட்சித் தலைவர்கள்  தேர்ந்தெடுக்கப்படுவார்கள்.</p>
<p>முன்னதாக இத்தேர்தலை <ref target="https://ta.wikipedia.org/wiki/ஜம்மு_காஷ்மீர்_தேசிய_மாநாட்டு_கட்சி">தேசிய மாநாட்டு கட்சி</ref>, <ref target="https://ta.wikipedia.org/wiki/சம்மு_காசுமீர்_மக்களின்_சனநாயக_கட்சி">மக்கள் ஜனநாயகக் கட்சி</ref> மற்றும் <ref target="https://ta.wikipedia.org/wiki/இந்திய_தேசிய_காங்கிரசு">இந்திய தேசிய காங்கிரசு</ref> கட்சிகள் புறக்கணித்தன.</p>
ஊராட்சி ஒன்றியத் தலைவர் தேர்தல் முடிவுகள்
<p>24 அக்டோபர் 2019 அன்று <ref target="https://ta.wikipedia.org/wiki/ஊராட்சி_ஒன்றியம்">ஊராட்சி ஒன்றியத்</ref> தலைவர்களுக்கான தேர்தல் நடைபெற்றது. அன்றே வாக்கு எண்ணிக்கை துவங்கி<ref target="https://ta.wikipedia.org/wiki/முதற்_பக்கம்#cite_note-2">[2]</ref>  முடிவுகள் அறிவிக்கப்பட்டது. தேர்தல் நடந்த 310 <ref target="https://ta.wikipedia.org/wiki/ஊராட்சி_ஒன்றியம்">ஊராட்சி ஒன்றியத்</ref> தலைவர் பதவிகளில் <ref target="https://ta.wikipedia.org/wiki/சுயேச்சை_(அரசியல்)">சுயேட்சை வேட்பாளர்கள்</ref> 217 தலைவர் பதவிகளையும், <ref target="https://ta.wikipedia.org/wiki/பாரதிய_ஜனதா_கட்சி">பாரதிய ஜனதா கட்சி</ref>  81 ஊராட்சி ஒன்றியத் தலைவர் பதவிகளையும், <ref target="https://ta.wikipedia.org/wiki/ஜம்மு_காஷ்மீர்_தேசிய_சிறுத்தைகள்_கட்சி">தேசிய சிறுத்தைகள் கட்சி</ref> 8 தலைவர் பதவிகளையும், <ref target="https://ta.wikipedia.org/wiki/இந்திய_தேசிய_காங்கிரசு">இந்திய தேசிய காங்கிரசு</ref> 1 தலைவர் பதவிடத்தையும் கைப்பற்றியது. <ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
</text></body></html>