<html><body><text id="wikipedia_ta_wikipedia_org__61366.html" ns="0" revid="1664762" sourceurl="https://ta.wikipedia.org/wiki/%E0%AE%8E%E0%AE%9A%E0%AF%81%E0%AE%AA%E0%AF%8D%E0%AE%AA%E0%AE%BE%E0%AE%A9%E0%AE%BF%E0%AE%AF_%E0%AE%AE%E0%AE%BE%E0%AE%A4%E0%AE%99%E0%AF%8D%E0%AE%95%E0%AE%B3%E0%AF%8D" title="எசுப்பானிய மாதங்கள்" type="wikipedia">எசுப்பானிய மாதங்கள்<p><hi rend="bold">எசுப்பானிய மாதங்கள்</hi>என்னும் இக்கட்டுரை <ref target="https://ta.wikipedia.org/wiki/கிரெகொரியின்_நாட்காட்டி">கிரெகொரியின் நாட்காட்டி</ref> முறையிலான <ref target="https://ta.wikipedia.org/wiki/எசுப்பானிய_மொழி">எசுப்பானிய மொழி</ref> மாதங்கள் பற்றியது. எசுப்பானிய மொழி <ref target="https://ta.wikipedia.org/wiki/இந்திய-ஐரோப்பிய_மொழிகள்">இந்திய-ஐரோப்பிய மொழிக்</ref> குடும்பத்தைச் சார்ந்தது. இதனால், <ref target="https://ta.wikipedia.org/wiki/ஆங்கிலம்">ஆங்கிலம்</ref> உள்ளிட்ட பெரும்பாலான இந்திய-ஐரோப்பிய மொழிகளில் காணும் மாதப் பெயர்கள் எசுப்பானிய மாதப் பெயர்களுடன் ஒரே அடியைக் கொண்டனவாக உள்ளன. எசுப்பானிய மொழி மாதப் பெயர்கள் இலத்தீன் மொழி மூலங்களில் இருந்து பெறப்பட்டவை.</p>
பெயர்கள்
<p>கிரெகொரியின் நாட்காட்டியின் தமிழ் மாதப் பெயர்களும் அவற்றுக்கு இணையான எசுப்பானிய மாதப் பெயர்களும் அவற்றுக்கான தமிழ் ஒலிபெயர்ப்புக்களும் பின்வருமாறு:</p>
<list type="ordered"><item>சனவரி - <hi rend="italic">enero</hi> <hi rend="italic">(எனேரோ)</hi></item>
<item>பிப்ரவரி - <hi rend="italic">febrero</hi> <hi rend="italic">(ஃபெபெரேரோ)</hi></item>
<item>மார்ச்சு - <hi rend="italic">marzo</hi> <hi rend="italic">(மார்சோ)</hi></item>
<item>ஏப்ரல் - <hi rend="italic">abril</hi> <hi rend="italic">(அபிரில்)</hi></item>
<item>மே - <hi rend="italic">mayo</hi> <hi rend="italic">(மாயோ)</hi></item>
<item>சூன் - <hi rend="italic">junio</hi> <hi rend="italic">(ஹூனியோ)</hi></item>
<item>சூலை - <hi rend="italic">julio</hi> <hi rend="italic">(ஹூலியோ)</hi></item>
<item>ஆகஸ்ட்டு - <hi rend="italic">agosto</hi> <hi rend="italic">(அகோஸ்த்தோ)</hi></item>
<item>செப்டெம்பர் - <hi rend="italic">septiembre</hi> <hi rend="italic">(செப்தியெம்பிரே)</hi></item>
<item>அக்டோபர் - <hi rend="italic">octubre</hi> <hi rend="italic">(ஒக்ட்டோபிரே)</hi></item>
<item>நவம்பர் - <hi rend="italic">noviembre</hi> <hi rend="italic">(நொவியெம்பிரே)</hi></item>
<item>டிசெம்பர் - <hi rend="italic">diciembre</hi> <hi rend="italic">(டிசியெம்பிரே)</hi></item></list>
இலக்கணம்
<p>எசுப்பானிய மொழி <ref target="https://ta.wikipedia.org/wiki/ஆண்பால்">ஆண்பால்</ref>, <ref target="https://ta.wikipedia.org/wiki/பெண்பால்">பெண்பால்</ref> என இரண்டு பால்களைக் கொண்டது. எல்லாப் <ref target="https://ta.wikipedia.org/wiki/பெயர்ச்_சொல்">பெயர்ச் சொற்களும்</ref> இவ்விரண்டு பால்களுள் ஒன்றன் கீழ் வகைப்படுத்தப்படுகின்றன. இதன்படி எசுப்பானிய மாதப் பெயர்கள் எல்லாம் ஆண்பாற் பெயர்கள் ஆகும்.</p>
<p>ஆங்கிலம் போன்ற சில ஐரோப்பிய மொழிகளில் மாதப் பெயர்கள் சொற்றொடர்களில் வரும்போது முதல் எழுத்து பெரிய எழுத்துக்களில் வருவது போல் எசுப்பானிய மாதப் பெயர்களின் முதல் எழுத்துக்களை பெரிய எழுத்துக்களில் எழுதுவதில்லை.</p>
இலத்தீன் மூல மொழியோடு தொடர்பு
<p>எசுப்பானிய மொழியில் அமைந்துள்ள மாதங்கள் ஒவ்வொன்றும் இலத்தீன் மொழி மாத வழக்கத்தை மூலமாகக் கொண்டுள்ளன. எனவே இலத்தீன் மாதப் பெயர்களையும் எசுப்பானிய மாதப் பெயர்களையும் அருகருகே வைத்துப் பார்த்து ஒப்பிட்டுக் காண்டல் பயன்தரும்:</p>
இலத்தீன் பெயர்கள்
<list type="unordered"><item>ianuarius</item>
<item>februarius</item>
<item>martius</item>
<item>apriliis</item>
<item>maius</item>
<item>iunius</item>
<item>iulius</item>
<item>augustus</item>
<item>september</item>
<item>october</item>
<item>november</item>
<item>december</item></list>
மேலும் காண்க
<list type="unordered"><item><ref target="https://ta.wikipedia.org/wiki/எசுப்பானிய_காலங்கள்">எசுப்பானிய காலங்கள்</ref></item>
<item><ref target="https://ta.wikipedia.org/wiki/எசுப்பானிய_நேரம்">எசுப்பானிய நேரம்</ref></item></list>
</text></body></html>