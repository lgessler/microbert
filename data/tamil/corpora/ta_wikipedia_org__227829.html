<html><body><text id="wikipedia_ta_wikipedia_org__227829.html" ns="0" revid="3217191" sourceurl="https://ta.wikipedia.org/wiki/%E0%AE%A4%E0%AF%86%E0%AE%B9%E0%AF%8D%E0%AE%B0%E0%AF%80%E0%AE%95%E0%AF%8D-%E0%AE%87-%E0%AE%A8%E0%AE%83%E0%AE%AA%E0%AE%BE%E0%AE%B8%E0%AF%8D-%E0%AE%87-%E0%AE%B7%E0%AE%B0%E0%AE%BF%E0%AE%AF%E0%AE%A4%E0%AF%8D-%E0%AE%87-%E0%AE%AE%E0%AF%8A%E0%AE%B9%E0%AE%AE%E0%AF%8D%E0%AE%AE%E0%AE%A4%E0%AE%BF" title="தெஹ்ரீக்-இ-நஃபாஸ்-இ-ஷரியத்-இ-மொஹம்மதி" type="wikipedia">தெஹ்ரீக்-இ-நஃபாஸ்-இ-ஷரியத்-இ-மொஹம்மதி
<p><hi rend="bold">தெஹ்ரீக்-இ-நஃபாஸ்-இ-ஷரியத்-இ-மொஹம்மதி</hi> (Tehreek-e-Nafaz-e-Shariat-e-Mohammadi, <ref target="https://ta.wikipedia.org/wiki/ஆங்கிலம்">ஆங்கிலம்</ref>: Movement for the Enforcement of Islamic Law) என்பது <ref target="https://ta.wikipedia.org/wiki/பாக்கித்தான்">பாக்கிஸ்தானில்</ref> செயல்படும் ஆயுதம் தாங்கிய தீவிரவாத அமைப்பாகும். இந்த அமைப்பின் முக்கிய நோக்கம் <ref target="https://ta.wikipedia.org/wiki/இசுலாமியச்_சட்ட_முறைமை">ஷரியா</ref> சட்டத்தை நாடு முழுமைக்கும் திணிப்பதாகும் (enforce). இக்குழுவை 1992 ஆம் ஆண்டு <hi rend="italic">சுபி முஹம்மது</hi> என்பவர் உருவாக்கினார். இந்த அமைப்பு 2007 ஆம் ஆண்டு <hi rend="italic">ஸ்வாட்</hi> மாவட்டம் முழுவதையும் தனது கட்டுப்பாட்டில் வைத்திருந்தது. 2002 ஆம் ஆண்டு ஜனவரி 12 அன்று பாக்கிஸ்தான் அதிபர் <ref target="https://ta.wikipedia.org/wiki/பெர்வேஸ்_முஷாரஃப்">பெர்வேஸ் முஷாரஃப்</ref> இந்த அமைப்பை தீவிரவாத அமைப்பு என அறிவித்து தடை செய்தார்.<ref target="https://ta.wikipedia.org/wiki/முதற்_பக்கம்#cite_note-satp-1">[1]</ref></p>
<p>இந்தக் குழுவானது பாக்கிஸ்தான் மற்றும் ஆப்கானிஸ்தான் எல்லையில் செயல்படுகிறது.<ref target="https://ta.wikipedia.org/wiki/முதற்_பக்கம்#cite_note-jamestown-2">[2]</ref> பாக்கிஸ்தானின் <hi rend="italic">ஸ்வாட்</hi> மற்றும் <hi rend="italic">மலாகந்த்</hi> மாவட்டங்களிலும் மேலும் <hi rend="italic">தார்கை</hi> மற்றும் <hi rend="italic">செனாங்கி</hi> பகுதிகளிலும் தீவிரமாக செயல்படுகிறது.<ref target="https://ta.wikipedia.org/wiki/முதற்_பக்கம்#cite_note-rk1-3">[3]</ref>  இக்குழு ஆப்கானிஸ்தானின் <ref target="https://ta.wikipedia.org/wiki/தாலிபான்">தாலிபான்</ref> அமைப்பிற்கு உதவி செய்து வருகிறது.<ref target="https://ta.wikipedia.org/wiki/முதற்_பக்கம்#cite_note-saag-4">[4]</ref> இந்த அமைப்பு <hi rend="italic">பாக்கிஸ்தானின் மிகவும் அபாயகரமான அமைப்பு</hi> என வகைப்படுத்தப்பட்டுள்ளது."<ref target="https://ta.wikipedia.org/wiki/முதற்_பக்கம்#cite_note-jamestown-2">[2]</ref> இவ்வமைப்பை உருவாக்கிய <hi rend="italic">சுபி முஹம்மது</hi> சிறையில் அடைக்கப்பட்டிருந்த போது அவரது மருமகனான <hi rend="italic">மெளலானா ஃபஸ்லுல்லா</hi> இதன் தலைவராக இருந்தார்.<ref target="https://ta.wikipedia.org/wiki/முதற்_பக்கம்#cite_note-satp-1">[1]</ref><ref target="https://ta.wikipedia.org/wiki/முதற்_பக்கம்#cite_note-jamestown-2">[2]</ref> 2008 ஆம் ஆண்டு மாகண அரசுடன் இக்குழு செய்து கொண்ட அமைதி உடன்படிக்கையின்படி <hi rend="italic">சுபி முஹம்மது</hi> விடுதலை செய்யப்பட்டார்.<ref target="https://ta.wikipedia.org/wiki/முதற்_பக்கம்#cite_note-Toosi-5">[5]</ref></p>
</text></body></html>