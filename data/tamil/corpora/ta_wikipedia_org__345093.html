<html><body><text id="wikipedia_ta_wikipedia_org__345093.html" ns="0" revid="3224647" sourceurl="https://ta.wikipedia.org/wiki/%E0%AE%AE%E0%AE%BE%E0%AE%B5%E0%AE%9F%E0%AF%8D%E0%AE%9F_%E0%AE%86%E0%AE%9A%E0%AE%BF%E0%AE%B0%E0%AE%BF%E0%AE%AF%E0%AE%B0%E0%AF%8D_%E0%AE%95%E0%AE%B2%E0%AF%8D%E0%AE%B5%E0%AE%BF_%E0%AE%AE%E0%AE%B1%E0%AF%8D%E0%AE%B1%E0%AF%81%E0%AE%AE%E0%AF%8D_%E0%AE%AA%E0%AE%AF%E0%AE%BF%E0%AE%B1%E0%AF%8D%E0%AE%9A%E0%AE%BF_%E0%AE%A8%E0%AE%BF%E0%AE%B1%E0%AF%81%E0%AE%B5%E0%AE%A9%E0%AE%AE%E0%AF%8D" title="மாவட்ட ஆசிரியர் கல்வி மற்றும் பயிற்சி நிறுவனம்" type="wikipedia">மாவட்ட ஆசிரியர் கல்வி மற்றும் பயிற்சி நிறுவனம்<p><hi rend="bold">மாவட்ட ஆசிரியர் கல்வி மற்றும் பயிற்சி நிறுவனம்</hi> (District Institute of Education and Training -DIET) என்பது இந்தியாவின் தேசிய கல்விக் கொள்கை 1986 ன் பரிந்துரைப்படி  <ref target="https://ta.wikipedia.org/wiki/ஆசிரியர்">ஆசிரியர்களுக்கு</ref> பணி முன் பயிற்சி மற்றும் பணியிடைப் பயிற்சியை அளிக்கவும்  மேம்படுத்தவும் இந்தியாவின் அனைத்து <ref target="https://ta.wikipedia.org/wiki/மாவட்டம்">மாவட்டங்களிலும்</ref> ஏற்படுத்தப்பட்ட <ref target="https://ta.wikipedia.org/wiki/நிறுவனம்">நிறுவனம்</ref> ஆகும்.<ref target="https://ta.wikipedia.org/wiki/முதற்_பக்கம்#cite_note-நக்கீரன்-1">[1]</ref><ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
முக்கியத்துவம்
<p>தரமான கல்வி மற்றும் திறன் மிக்க ஆசிரியர்களின் தேவை மற்றும் முக்கியத்துவத்தை  தேசிய கல்வி ஆணையம் (1964-66) வலியுறுத்தியது. <ref target="http://தேசிய%20கல்விக்%20கொள்கை">தேசிய கல்விக் கொள்கை</ref> 1986 மற்றும் தேசிய செயல் திட்டம் 1992 ஆகியவை ஆசிரியர் கல்வியை மேம்படுத்த  மாவட்ட அளவில் ஒரு <ref target="https://ta.wikipedia.org/wiki/நிறுவனம்">நிறுவனம்</ref> ஏற்படுத்துவதன் அவசியத்தை வலியுறுத்தியதன் காரணமாக மாவட்ட ஆசிரியர் கல்வி மற்றும் பயிற்சி நிறுவனங்கள் அமைக்கப்பட்டன.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
நிர்வாகம்
<p><ref target="https://ta.wikipedia.org/wiki/இந்தியா">இந்தியாவின்</ref> அனைத்து மாநிலங்களிலும் உள்ள <ref target="https://ta.wikipedia.org/wiki/மாநிலக்_கல்வியியல்_ஆராய்ச்சி_மற்றும்_பயிற்சி_நிறுவனம்,_தமிழ்நாடு">மாநில கல்வியியல் மற்றும் பயிற்சி நிறுவனம்</ref> கீழ் மாவட்ட ஆசிரியர் கல்வி மற்றும் பயிற்சி நிறுவனங்கள் செயல்படுகின்றன. இவற்றின் நிர்வாகத்தை <ref target="https://ta.wikipedia.org/wiki/இந்தியா">இந்திய</ref> <ref target="https://ta.wikipedia.org/wiki/மனிதவள_மேம்பாட்டு_அமைச்சகம்_(இந்தியா)">மனித வள மேம்பாட்டு</ref> அமைச்சகத்தின் கீழ் செயல்படும் தேசிய ஆசிரியர் கல்வி மற்றும் பயிற்சி நிறுவனம் (NCERT) ஒருங்கிணைக்கிறது.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
செயல்பாடுகள்
<list type="unordered"><item>இரண்டாண்டு ஆசிரியர் கல்வி பட்டய படிப்பினை நடத்துதல்</item>
<item>மாவட்ட அளவில் ஆசிரியர்களுக்கு பணியிடை பயிற்சியை அளிக்கிறது</item>
<item>மாவட்ட அளவில் ஆசிரியர்களுக்கான பயிற்சியினை திட்டமிடுதல் செயலாக்குதல்</item>
<item>ஆசிரியர் கல்வியில் ஆய்வுகளை மேற்கொள்ளுதல்</item>
<item>மாவட்ட அளவில் கல்விப்பணிகளை மேம்படுத்துதல் மற்றும்</item>
<item>கல்வி புள்ளிவிவரங்களை சேகரித்தல்</item></list>
தமிழ்நாட்டில் ஆசிரியர் கல்வி மற்றும் பயிற்சி நிறுவனங்களின் துவக்கம்
<p>தமிழ்நாட்டில் ஒவ்வொரு மாவட்டத்திற்கு ஒன்று வீதம் 32 மாவட்ட ஆசிரியர் கல்வி மற்றும் பயிற்சி நிறுவனங்கள் செயல்பட்டு வருகின்றன.இவை பல்வேறு காலகட்டங்களில் <ref target="https://ta.wikipedia.org/wiki/முதற்_பக்கம்#cite_note-5">[5]</ref> பின்வருமாறு துவக்கப்பட்டுள்ளது.</p>

தமிழ்நாட்டில் ஆசிரியர் கல்வி மற்றும் பயிற்சி நிறுவனங்களின் பட்டியல்

<p>ஆசிரியர் கல்வி மற்றும் பயிற்சி நிறுவனம் 7 துறைகளைக் கொண்டு இயங்கி வருகிறது.</p>
</text></body></html>