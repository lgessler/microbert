<html><body><text id="wikipedia_ta_wikipedia_org__511172.html" ns="0" revid="3400322" sourceurl="https://ta.wikipedia.org/wiki/%E0%AE%87%E0%AE%B0%E0%AE%BE%E0%AE%B7%E0%AF%8D%E0%AE%AE%E0%AE%BF_%E0%AE%89%E0%AE%B0%E0%AF%8D%E0%AE%A4%E0%AF%8D%E0%AE%B5%E0%AE%B0%E0%AF%87%E0%AE%B7%E0%AF%8D" title="இராஷ்மி உர்த்வரேஷ்" type="wikipedia">இராஷ்மி உர்த்வரேஷ்
<p><hi rend="bold">இராஷ்மி உர்த்வர்தேஷ்</hi> (Rashmi Urdhwareshe) (பிறப்பு 1959கள்) <hi rend="bold">இராஷ்மி ரனதே</hi> என்ற பெயருடன் பிறந்த இவர்,  <ref target="https://ta.wikipedia.org/wiki/இந்தியா">இந்தியாவைச்</ref> சேர்ந்த வாகன பொறியாளர் ஆவார். இவர் இந்திய தானியங்கி ஆராய்ச்சி சங்கத்தின் இயக்குநராக உள்ளார். மார்ச் 2020இல் இவர் இந்தியாவில் பெண்களுக்கு வழங்கப்படும் மிக உயர்ந்த <ref target="https://ta.wikipedia.org/wiki/நாரி_சக்தி_விருது">நாரி சக்தி விருது</ref> விருதைப் பெற்றார். <ref target="https://ta.wikipedia.org/wiki/முதற்_பக்கம்#cite_note-autoe-1">[1]</ref></p>
வாழ்க்கை
<p>உர்த்வர்தேஷ் 1959இல் <ref target="https://ta.wikipedia.org/wiki/நாக்பூர்">நாக்பூரில்</ref> பிறந்தார்.<ref target="https://ta.wikipedia.org/wiki/முதற்_பக்கம்#cite_note-autoe-1">[1]</ref> 1977 ஆம் ஆண்டில்  நாக்பூர் விசுவேசுவரயா தேசிய தொழில்நுட்பக் கழகத்தில் <ref target="https://ta.wikipedia.org/wiki/மின்பொறியியல்">மின்பொறியியல்</ref> பட்டம் பெற்றார். பின்னர் <ref target="https://ta.wikipedia.org/wiki/புனே_பொறியியல்_கல்லூரி">புனே பொறியியல் கல்லூரியில்</ref> தானியங்கி பொறியியலில் முதுகலைப் படிப்பை முடித்தார். தானியங்கி பொறியியல் என்பது இந்தியாவில் ஒரு பெண்ணுக்கு அசாதாரணமான மற்றும் சவாலான வாழ்க்கைத் தேர்வாக இருந்தது. பொறியியல் கல்லூரியில் சில பெண்கள் இருந்தாலும், இத்துறை பொதுவாக ஆண்களும் பாதுகாப்பாக இருந்தது. <ref target="https://ta.wikipedia.org/wiki/முதற்_பக்கம்#cite_note-iex-2">[2]</ref></p>
<figure><caption> <ref target="https://ta.wikipedia.org/wiki/இந்தியக்_குடியரசுத்_தலைவர்">இந்தியக் குடியரசுத் தலைவர்</ref> <ref target="https://ta.wikipedia.org/wiki/ராம்_நாத்_கோவிந்த்">ராம் நாத் கோவிந்த்</ref>, நாரி சக்தி விருதினை இராஷ்மி உர்த்வரேஷுக்கு வழங்கினார். உடன் மகளிருக்கான அமைச்சர் <ref target="https://ta.wikipedia.org/wiki/இசுமிருதி_இரானி">இசுமிருதி இரானி</ref> </caption></figure>
<p>இவர் மின் பொறியியலில் பயிற்சி பெற்றார். மேலும் சோதனை இயந்திரங்களின் இயக்க உமிழ்வு கட்டுப்பாட்டில் கட்டுப்பாடுகளை உருவாக்க உதவுகிறார். உமிழ்வை அளவிடும் முறைகளை உருவாக்க இவர் உதவினார். இவரது நிபுணத்துவத்தின் பகுதிகளாக வாகன பாதுகாப்பு, <ref target="https://ta.wikipedia.org/wiki/வெளியேற்றக்_கழிவு_வளி">வெளியேற்றக் கழிவு வளி</ref>, சுற்றுப்புற காற்றின் தரம், மின் இயக்கம், நிலையான போக்குவரத்து, வாகன ஒழுங்குமுறை, ஒத்திசைவு போன்றவை இருந்தது. <ref target="https://ta.wikipedia.org/wiki/மொத்த_தர_மேலாண்மை">மொத்த தர மேலாண்மையில்</ref> நிபுணராக இருந்த இவர், அந்தத் துறை சார்ந்த ஒரு புத்தகத்தையும் இணைந்து எழுதியுள்ளார். <ref target="https://ta.wikipedia.org/wiki/முதற்_பக்கம்#cite_note-iex-2">[2]</ref></p>
<p>இவர் ஒரு பெண்ணாக விளையாட்டில் ஆர்வமாக இருந்தார். <ref target="https://ta.wikipedia.org/wiki/சித்தார்">சித்தார்</ref> இசைக்கக்  கற்றுக்கொண்டார், காலப்போக்கில் இவர் தனது மாநிலத்திற்காக பிரிட்ஜ் விளையாட்டில் ஒரு வெற்றியாளாராக இருந்தார். <ref target="https://ta.wikipedia.org/wiki/முதற்_பக்கம்#cite_note-wom-3">[3]</ref> 2014 ஆம் ஆண்டில் இந்தியாவின் தானியங்கி ஆராய்ச்சி சங்கத்தின் அடுத்த இயக்குநராக தேர்வு செய்யப்பட்டார். <ref target="https://ta.wikipedia.org/wiki/முதற்_பக்கம்#cite_note-iex-2">[2]</ref></p>
விருதுகள்
<p>2019 ஆம் ஆண்டில் இவர் செய்த பணி, இந்தியாவில் பெண்களுக்கான மிக உயர்ந்த விருதுடன் மார்ச் 2020 இல் அங்கீகரிக்கப்பட்டது. வாகன ஆராய்ச்சி மற்றும் மேம்பாட்டில் 35 ஆண்டுகளுக்கும் மேலாக இவர் செய்த பணிகளை அங்கீகரித்து இந்தியக் குடியரசுத் தலைவர் <ref target="https://ta.wikipedia.org/wiki/ராம்_நாத்_கோவிந்த்">ராம் நாத் கோவிந்த்</ref> <ref target="https://ta.wikipedia.org/wiki/நாரி_சக்தி_விருது">நாரி சக்தி விருது</ref> வழங்கினார். <ref target="https://ta.wikipedia.org/wiki/முதற்_பக்கம்#cite_note-autoe-1">[1]</ref> <ref target="https://ta.wikipedia.org/wiki/பெண்கள்_அதிகாரம்">பெண்கள் அதிகாரம்</ref> பெறுவதற்காக விதிவிலக்காக பணியாற்றிய பெண்களுக்கு இந்த விருது வழங்கப்படுகிறது. விழாவில் பிரதமர் <ref target="https://ta.wikipedia.org/wiki/நரேந்திர_மோதி">நரேந்திர மோதி</ref> இவரை பாராட்டினார். <ref target="https://ta.wikipedia.org/wiki/முதற்_பக்கம்#cite_note-bwd-4">[4]</ref></p>
சொந்த வாழ்க்கை
<p>இவரது கணவர் ஹேமந்த் உர்த்வர்தேஷும் ஒரு பொறியாளர். இராஷ்மி ஜெர்மனியில் ஆறு மாதங்கள் இருந்தபோது இவரது கணவர்  பதினான்கு மாத குழந்தையான சரங் உர்த்வர்தேஷை கவனித்துக்கொண்டார். <ref target="https://ta.wikipedia.org/wiki/முதற்_பக்கம்#cite_note-wom-3">[3]</ref></p>
</text></body></html>