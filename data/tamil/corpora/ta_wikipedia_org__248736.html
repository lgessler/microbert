<html><body><text id="wikipedia_ta_wikipedia_org__248736.html" ns="0" revid="2586543" sourceurl="https://ta.wikipedia.org/wiki/%E0%AE%9A%E0%AF%86%E0%AE%9E%E0%AF%8D%E0%AE%9A%E0%AE%BF%E0%AE%B2%E0%AF%81%E0%AE%B5%E0%AF%88_%E0%AE%9A%E0%AF%86%E0%AE%AE%E0%AF%8D%E0%AE%AA%E0%AE%BF%E0%AE%B1%E0%AF%88%E0%AE%9A%E0%AF%8D_%E0%AE%9A%E0%AE%BF%E0%AE%A9%E0%AF%8D%E0%AE%A9%E0%AE%99%E0%AF%8D%E0%AE%95%E0%AE%B3%E0%AF%8D" title="செஞ்சிலுவை செம்பிறைச் சின்னங்கள்" type="wikipedia">செஞ்சிலுவை செம்பிறைச் சின்னங்கள்<figure><caption><ref target="https://ta.wikipedia.org/wiki/செஞ்சிலுவை_(சின்னம்)">செஞ்சிலுவை</ref> மற்றும் <ref target="https://ta.wikipedia.org/wiki/செம்பிறை_(சின்னம்)">செம்பிறைச்</ref> சின்னங்கள் ஜெனிவாவில். அண்மையில் <hi rend="bold">செம்படிகம்</hi> சின்னம் இவற்றுடன் இணைந்தது.</caption></figure>
<p><hi rend="bold">செஞ்சிலுவை செம்பிறைச் சின்னங்கள்</hi> (Emblems of the International Red Cross and Red Crescent Movement) என்னும் சின்னங்கள் <ref target="https://ta.wikipedia.org/wiki/ஜெனீவா_உடன்படிக்கை">ஜெனிவா உடன்படிக்கையின்படி</ref> போர்க் காலங்களில் மனிதாபிமான உதவிசெய்வும் மருத்துவ உதவி செய்பவர்கள், <ref target="https://ta.wikipedia.org/wiki/பன்னாட்டு_செஞ்சிலுவை_மற்றும்_செம்பிறை_இயக்கம்">செஞ்சிலுவைச் சங்கத்தினர்</ref> அணியும் சின்னங்களாகும். வெண்மைநிறப் பிண்ணணியில் <hi rend="bold">செஞ்சிலுவை</hi>, <hi rend="bold">செம்பிறை</hi>, <hi rend="bold">செஞ்சிங்கம் மற்றும் கதிரவன்</hi>, <hi rend="bold">செம்படிகம்</hi> ஆகிய சின்னங்கள் இடம்பெறும் இச்சின்னங்கள் செஞ்சிலுவை வரலாற்றில் அதிகாரப்பூர்வமாக அதன் சின்னமாக இருந்தவையாகும். ஆனால் ஒரு சில சின்னங்கள் நீண்ட காலம் இல்லாதவையாகும்.</p>

சின்னங்களின் பயன்
<p>இச்சின்னங்கள் பாதுகாப்புப் பயனையே முதன்மை நோக்கமாகக் கொண்டுள்ளது. <ref target="https://ta.wikipedia.org/wiki/போர்">போர்</ref> காலங்களில் மிகச் சிறந்த பாதுகாப்புச் சின்னமாக இதை ஜெனிவா ஒப்பந்தம் வகைசெய்துள்ளது. போர் காலங்களில் எல்லாத் தரப்பினரும் சேவை புரிவோரை எளிதாக அடையாளங்காண ஏதுவாக இச்சின்னங்கள் விளங்குகின்றன.</p>

செஞ்சிலுவை சின்னம்
<p>1864ஆம் ஆண்டு ஏற்பட்ட ஜெனிவா ஒப்பந்தம் வெள்ளை நிற அடிப்பரப்பில் சிவப்பு நிற சிலுவை அமைந்த அடையாளக் குறியீட்டை போர்ப்படையில் மருத்துவப் பிரிவில் பயன்படுத்தலாம் என அதிகாரப்பூர்வமாக ஏற்றுக்கொள்ளப்பட்டது.</p>
செம்பிறைச் சின்னம்
<p><ref target="https://ta.wikipedia.org/wiki/பால்கன்_தீபகற்பம்">பால்கன் தீபகற்பத்தில்</ref> 1876இல் இருந்து 1878 வரை நடந்த <ref target="https://ta.wikipedia.org/wiki/உருசியா">உருசிய</ref> <ref target="https://ta.wikipedia.org/wiki/துருக்கி">துருக்கிப்</ref> போரின் போது செஞ்சிலுவைச் சின்னத்தை அணிவதற்கு பதிலாக செம்பிறைச் சின்னத்தை பயன்படுத்துவது என <ref target="https://ta.wikipedia.org/wiki/ஓட்டோமான்_பேரரசு">ஓட்டோமான் பேரரசு</ref> முடிவெடுத்தது. <ref target="https://ta.wikipedia.org/wiki/எகிப்து">எகிப்தும்</ref> இச்சின்னத்தை பயன்படுத்த முடிவெடுத்தது. இதன் பிறகு இச்சின்னம் 1929இல் அங்கீகரிக்கப்பட்டது. ஏனைய முஸ்லிம் நாடுகளும் இச்சின்னத்தைப் பயன்படுத்திவருகின்றன.</p>

செஞ்சிங்கம் மற்றும் கதிரவன் சின்னம்
<p><ref target="https://ta.wikipedia.org/wiki/ஈரான்">ஈரான்</ref> 1924 இல் 1980வரை  வெள்ளை அடிபரப்பில் சிவப்பு நிறத்தில் சிங்கம் மற்றும் கதிரவன் அமைந்த சின்னத்தைத் தேர்ந்தெடுத்துக் கொண்டது. 1929இல் இச்சின்னம் அங்கீகரிக்கப்பட்டது. 1980ஆம் ஆண்டில் ஈரான் இஸலாமியக் குடியரசானது அதன்பிறகு அந்நாடு செஞ்சிங்கம் மற்றும் கதிரவன் சின்னத்தினைக் கைவிட்டது.</p>

செம்படிகம் சின்னம்
<p><hi rend="bold">செம்படிகம்</hi> என்னும் இச்சின்னத்தை <ref target="https://ta.wikipedia.org/wiki/இஸ்ரேல்">இஸ்ரேலின்</ref> தேசிய சொசைட்டியும் வேறு சிலரும் பொதுவன ஒரு சின்னமாக இருக்க இதைப் பரிந்துரைத்தனர். பல்லாண்டுகலாக இச்சின்னத்தைப்பற்றிய விவாதம் இருந்துவந்தது. பின் 2005இல் இச்சின்னம் மூன்றாவது சின்னமாக அதிகாரப்பூர்வமாக ஏற்றுக்கோள்ளப்பட்டது.</p>


வெளி இணைப்புகள்
<list type="unordered"><item><ref target="http://www.ifrc.org/">International Federation of Red Cross and Red Crescent Societies</ref></item>
<item><ref target="http://www.icrc.org/">International Committee of the Red Cross</ref></item></list>
</text></body></html>