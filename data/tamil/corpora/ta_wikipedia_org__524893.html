<html><body><text id="wikipedia_ta_wikipedia_org__524893.html" ns="0" revid="3377679" sourceurl="https://ta.wikipedia.org/wiki/%E0%AE%86%E0%AE%A9%E0%AF%8D%E0%AE%9F%E0%AE%BF_%E0%AE%87%E0%AE%A8%E0%AF%8D%E0%AE%A4%E0%AE%BF%E0%AE%AF%E0%AE%A9%E0%AF%8D" title="ஆன்டி இந்தியன்" type="wikipedia">ஆன்டி இந்தியன்
<p><hi rend="bold">ஆண்டி இந்தியன்</hi> (<hi rend="italic">Anti Indian</hi>) என்பது  வெளிவர இருக்கின்ற இந்தியத் <ref target="https://ta.wikipedia.org/wiki/தமிழ்">தமிழ்</ref> அரசியல்  <ref target="https://ta.wikipedia.org/wiki/நகைச்சுவைத்_திரைப்படம்">நகைச்சுவைத் திரைப்படம்</ref> ஆகும்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> இப்படத்தை ஆதம் பாவா தயாரிக்க, திரைப்பட விமர்சகர் நீலச்சட்டை மாறன் எனப்படும்  இளமாறன் இயக்கி, இசையமைத்து நடித்துள்ளார். மேலும் இப்படத்தில் <ref target="https://ta.wikipedia.org/wiki/ஆடுகளம்_நரேன்">ஆடுகளம் நரேன்</ref>, <ref target="https://ta.wikipedia.org/wiki/வேலு_பிரபாகரன்">வேலு பிரபாகரன்</ref>, <ref target="https://ta.wikipedia.org/wiki/ராதாரவி">ராதாரவி</ref>, <ref target="https://ta.wikipedia.org/wiki/பசி_சத்யா">பசி சத்யா</ref> ஆகியோர் நடித்துள்ளனர். திரைப்படத்தின் தயாரிப்புப் பணிகள் 2021 ஆம் ஆண்டு முடிந்து தணிக்கைக்காக சென்று வெளியீட்டுக்காக போராடி வருகிறது.</p>
கதைச் சுருக்கம்
<p>தமிழ்நாட்டின் <ref target="https://ta.wikipedia.org/wiki/மயிலாப்பூர்_(சட்டமன்றத்_தொகுதி)">மயிலாப்பூர் சட்டமன்றத் தொகுதி</ref> இடைத் தேர்தல் வருகிறது. தேர்தலில் அரசியல் கட்சிகள் தேர்தல் பரப்புரையில் மும்முரமாக ஈடுபட்டுக்கொண்டிருக்கின்றனர்.  இடைத்தேர்தலுக்கு சில நாட்களுக்கு முன்பு பாஷா இறந்துவிடுகிறார். தேர்தல் நேரம் ஆனதால் இறந்தவரை அடக்கம் செய்ய பல்வேறு தடைகள் ஏற்படுகின்றன.</p>
நடிப்பு

<list type="unordered"><item>இளமாறன் - பாட்ஷாவாக</item>
<item>ஜெயராஜ் - ஏழுமலையாக</item>
<item>அணில்குமார் - அடியாட்களின் தலைவனாக</item>
<item>முத்துராமன் - காவல் ஆய்வாளராக</item>
<item><ref target="https://ta.wikipedia.org/wiki/ஆடுகளம்_நரேன்">ஆடுகளம் நரேன்</ref> - காவல் துணை ஆணாயராக</item>
<item><ref target="https://ta.wikipedia.org/wiki/வேலு_பிரபாகரன்">வேலு பிரபாகரன்</ref> - ஜமாத் தலைவராக</item>
<item><ref target="https://ta.wikipedia.org/wiki/ராதாரவி">ராதாரவி</ref> - முதலமைச்சர் செங்குட்டுவனாக</item>
<item><ref target="https://ta.wikipedia.org/wiki/பசி_சத்யா">பசி சத்யா</ref> - சரோஜாவின் தோழியாக</item>
<item>லொள்ளு சபா சேசு - பாஷாவின் மாமாவாக</item>
<item>விஜயா - சரோஜாவாக</item>
<item>சார்லஸ் வினோத் - சட்டமன்ற வேட்பாளர் சுபிரமணியனாக</item></list>

தயாரிப்பு
<p>பிரபல வலை தள திரைப்பட விமர்சகரான ப்ளூ சட்டை மாறன் எனப்படும் இளமாறன் 2019ஆம் ஆண்டு தான் ஒரு படத்தை இயக்குவதாக அறிவித்தார். ஆன்ட்டி இந்தியன் எனப் பெயரிடப்பட்ட அந்தப் படத்தின் கதை, திரைக்கதை, வசனம், இயக்கம் என பல பொறுப்புகளை ஏற்றார். படத்தின் தயாரிப்புப் பணிகள் முடிந்து இந்திய தணிக்கைத் துறையில் தணிக்கைக்கு அனுப்பட்டது.  படத்தை பார்த்த தணிக்கைக் குழு தணிக்கைச் சான்றை தர மறுத்துவிட்டது. இதை எதிர்த்து மேல் முறையீடு சென்றுள்ளனர். இதையடுத்து படத்தின் முதல் தோற்றம் 2021, ஏப்ரல் 14 அன்று வெளியிடப்பட்டது.<ref target="https://ta.wikipedia.org/wiki/முதற்_பக்கம்#cite_note-2">[2]</ref><ref target="https://ta.wikipedia.org/wiki/முதற்_பக்கம்#cite_note-3">[3]</ref> படத்தின் முதல் தோற்றமானது மூன்று சமயங்கள், சமகால அரசியல் போன்றவற்றை மையமாகக் கொண்டு  வெளியாகியுள்ளது. இதில் உள்ள குறியீடுகள் மற்றும் நையாண்டிகள் சர்ச்சையைக் கிளப்பும்படி உள்ளதென சினிமா ஆர்வலர்கள் பலர் கருத்துக்களை கூறினர்.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
திரைப்பட விழாக்களில்
<p>இப்படமானது பிரான்சில் நடைபெறவுள்ள கான்ஸ் திரைப்பட விழாவில் திரையிட தேர்வாகி உள்ளது. மேலும், பல சர்வதேச திரைப்பட விழாக்களிலும் இந்த படத்தை கொண்டு செல்லும் முயற்சியில் குழுவினர் ஈடுபட்டு வருகின்றனர்.<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>


வெளி இணைப்புகள்
<list type="unordered"><item><ref target="https://ta.wikipedia.org/wiki/ஐ.எம்.டி.பி_இணையத்தளம்">இணையதள திரைப்பட தரவுத்தளத்தில்</ref><ref target="http://www.imdb.com/title/tt14344992/"><hi rend="italic">முதற் பக்கம்</hi> </ref></item></list>
</text></body></html>