<html><body><text id="wikipedia_ta_wikipedia_org__528286.html" ns="0" revid="3359449" sourceurl="https://ta.wikipedia.org/wiki/%E0%AE%A8%E0%AE%A4%E0%AE%BF%E0%AE%AF%E0%AE%BE_%E0%AE%A8%E0%AE%A4%E0%AE%BF%E0%AE%AE%E0%AF%8D" title="நதியா நதிம்" type="wikipedia">நதியா நதிம்<p><hi rend="bold">நதியா நதிம்</hi> (<hi rend="italic">Nadia Nadim</hi>) (பிறப்பு 2 சனவரி 1988) இவர் ஆப்கானித்தானைச் சேர்ந்த <ref target="https://ta.wikipedia.org/wiki/கால்பந்து">கால்பந்து</ref> வீரர் ஆவார். இவர் அமெரிக்காவின் கரோலினா கால்பந்து அணிக்காகவும் <ref target="https://ta.wikipedia.org/wiki/டென்மார்க்">டென்மார்க்</ref> தேசியக் கால்பந்து அணிக்காகவும் <ref target="https://ta.wikipedia.org/wiki/முன்கள_வீரர்_(காற்பந்துச்_சங்கம்)">முன்கள வீரராக</ref> விளையாடுகிறார். நதிம் எல்லா காலத்திலும் மிகவும் செல்வாக்கு மிக்க குறிப்பாக பாரிஸ் செயிண்ட்-ஜெர்மன் அணியுடன் 2020-21 பருவத்தில் பிரெஞ்சு லீக் பட்டத்தை வென்றதால் சிறந்த ஆப்கானிய பெண் கால்பந்து வீரராக கருதப்படுகிறார்.<ref target="https://ta.wikipedia.org/wiki/முதற்_பக்கம்#cite_note-Record-1">[1]</ref></p>
ஆரம்ப வாழ்க்கையும் தொழிலும்
<p>நதிம், ஆப்கானித்தானில் <ref target="https://ta.wikipedia.org/wiki/ஹெறாத்_நகரம்">எறாத்து நகரில்</ref> பிறந்து வளர்ந்தார். இவரது தந்தை, ஆப்கானித்தான் தேசிய இராணுவத் தளபதியாக இருந்தார். இவர் <ref target="https://ta.wikipedia.org/wiki/தாலிபான்">தாலிபான்களால்</ref> 2000இல் தூக்கிலிடப்பட்டார்.<ref target="https://ta.wikipedia.org/wiki/முதற்_பக்கம்#cite_note-2">[2]</ref> பின்னர் இவரது குடும்பம் டென்மார்க்கிற்கு தப்பிச் சென்றது. அங்கு இவர் தனது கால்பந்து வாழ்க்கையைத் தொடங்கினார். ஆல்போர்க் பி 52  அணிக்காகவும் விபோர்க் அணிக்காகவும் விளையாடினார்.<ref target="https://ta.wikipedia.org/wiki/முதற்_பக்கம்#cite_note-3">[3]</ref> <ref target="https://ta.wikipedia.org/wiki/முதற்_பக்கம்#cite_note-4">[4]</ref> <ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
விளையாட்டு வாழ்க்கை
ஆரம்ப காலம்
<p>இவரது குடும்பம் டென்மார்க்கிற்கு தப்பிச் சென்ற பிறகு, இவர் தனது கால்பந்து வாழ்க்கையைத் தொடங்கினார். பி 52 ஆல்போர்க் அணி, 2005 முதல் 2006 வரை விபோர்க் அணி, ஐ.கே ஸ்கோவ்பாக்கன் போன்ற அணிகளுக்காக 2006 முதல் 2012 வரை விளையாடினார்.<ref target="https://ta.wikipedia.org/wiki/முதற்_பக்கம்#cite_note-6">[6]</ref> அதே ஆண்டு செப்டம்பரில் இவர் தனது வாகையாளர் தொடர் போட்டியின் மூலம் அறிமுகமானார். இசுகொட்லாந்து வாகையாளர் போட்டியில் கிளாஸ்கோ சிட்டி அணியை 2-1 என்ற கணக்கில் வென்றார். </p>
<figure><caption> நதிம் தன சக வீரர்களான கிளிங்கன்பெர்க் &amp; லிண்ட்சே ஹோரனுடன் ஒரு கோலைக் கொண்டாடுகிறார்.</caption></figure>
ஸ்கை புளூ கால்பந்து அணி
<p>நாடிம் 2014இல் ஸ்கை புளூ கால்பந்து அணியில் சேர்ந்தார். 6 ஆட்டங்களில் விளையாடி, இவர் 7 கோல்களை அடித்தார். இவர் ஆகத்து 19 அன்று வாரத்தின் வீராங்கனையாகவும், ஆகத்து 14 அன்று மாதத்தின் வீரராகவும் தேர்ந்தெடுக்கப்பட்டார். 16 பிப்ரவரி 2015 அன்று, ஸ்கை புளூ 2015ம் வருடத்தில் தங்கள் அணிக்காக விளையாட இவர் ஒப்பந்தம் செய்யப்பட்டதாக அறிவித்தது. <ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
விருதுகளும் அங்கீகாரமும்
<p>சூலை 2019 இல், சிறுமிகள் மற்றும் பெண்கள் கல்விக்கான <ref target="https://ta.wikipedia.org/wiki/ஐக்கிய_நாடுகள்_கல்வி,_அறிவியல்,_பண்பாட்டு_நிறுவனம்">யுனெஸ்கோ</ref> வாகையாளாராக நதியா நதிம் தேர்ந்தெடுக்கப்பட்டார். <ref target="https://ta.wikipedia.org/wiki/உடல்_திறன்_விளையாட்டு">விளையாட்டு</ref> மற்றும் <ref target="https://ta.wikipedia.org/wiki/பாலினச்_சமனிலை">பாலின சமத்துவத்தை</ref> ஊக்குவிப்பதில் இவரது பங்களிப்புக்காகவும், இளைஞர்களுக்கு முன்னுரிமை அளிக்கும் அமைப்பின் கல்வி நடவடிக்கை மற்றும் சர்வதேச அளவில் சிறுமிகள் மற்றும் பெண்கள் <ref target="https://ta.wikipedia.org/wiki/கல்வி">கல்விக்காக</ref> வாதிடுவதிலும் இவரது பங்களிப்புக்காக இவர் இந்த அங்கீகாரத்தைப் பெற்றார்.<ref target="https://ta.wikipedia.org/wiki/முதற்_பக்கம்#cite_note-8">[8]</ref></p>
சொந்த வாழ்க்கை
<p>நதிம் தன்னுடைய விளையாடும் நாட்கள் முடிந்ததும் அறுவை சிகிச்சை நிபுணராக வேண்டும் என்ற நோக்கத்தில் ஆருஹஸ் பல்கலைக்கழகத்தின் <ref target="https://ta.wikipedia.org/wiki/மருத்துவக்_கல்லூரி">மருத்துவக் கல்லூரியில்</ref> பயின்றார் (கால்பந்து விளையாடும் நேரம் போக) . <ref target="https://ta.wikipedia.org/wiki/முதற்_பக்கம்#cite_note-:1-9">[9]</ref> <ref target="https://ta.wikipedia.org/wiki/முதற்_பக்கம்#cite_note-10">[10]</ref> 2020 ஆம் ஆண்டில், இவர் உதவி அறுவை சிகிச்சை நிபுணரானார்.  <ref target="https://ta.wikipedia.org/wiki/முதற்_பக்கம்#cite_note-:3-11">[11]</ref></p>
<p><ref target="https://ta.wikipedia.org/wiki/இசுலாம்">முஸ்லீமான</ref> நதிம் <ref target="https://ta.wikipedia.org/wiki/முதற்_பக்கம்#cite_note-:2-12">[12]</ref> மேலும் ஒன்பது மொழிகளைப் பேசுகிறார்.<ref target="https://ta.wikipedia.org/wiki/முதற்_பக்கம்#cite_note-13">[13]</ref> ஆப்கான் பாடகி <ref target="https://ta.wikipedia.org/wiki/ஆர்யானா_சயீது">ஆர்யானா சயீத்</ref> இவருடைய அத்தையாவார். 2018 ஆம் ஆண்டில், <ref target="https://ta.wikipedia.org/wiki/போர்ப்ஸ்">போர்ப்ஸ்</ref> அவர்களின் "சர்வதேச விளையாட்டுகளில் மிகவும் சக்திவாய்ந்த பெண்கள்" பட்டியலில் 20 வது இடத்தை இவரை வைத்தது. <ref target="https://ta.wikipedia.org/wiki/முதற்_பக்கம்#cite_note-14">[14]</ref></p>
<p>2018 ஆம் ஆண்டில், டென்மார்க் வெளியீட்டு நிறுவனம்  <ref target="https://ta.wikipedia.org/wiki/முதற்_பக்கம்#cite_note-15">[15]</ref> இவரது சுயசரிதையை வெளியிட்டது. இந்த புத்தகம் ஆண்டின் விளையாட்டு புத்தகத்திற்கு பரிந்துரைக்கப்பட்டது. இந்த புத்தகம் பிரெஞ்சு வெளியீட்டாளர் ஹச்செட் புத்தகக் குழு மூலம் மே 26, 2021 அன்று பிரெஞ்சு மொழியில் வெளியிடப்பட்டது. <ref target="https://ta.wikipedia.org/wiki/முதற்_பக்கம்#cite_note-16">[16]</ref></p>
மேற்கோள்கள்

<list type="unordered"><item><ref target="https://ta.wikipedia.org/wiki/வார்ப்புரு:UEFA_player">வார்ப்புரு:UEFA player</ref></item>
<item><ref target="https://www.dbu.dk/landshold/landsholdsdatabasen/playerInfo/6549">Denmark player profile</ref></item>
<item><ref target="http://www.skybluefc.com/player/nadia-nadim/">Sky Blue FC player profile</ref> <ref target="https://web.archive.org/web/20180713203322/http://www.skybluefc.com/player/nadia-nadim/">பரணிடப்பட்டது</ref> 2018-07-13 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.timbers.com/players/Nadia-Nadim">Portland Thorns FC player profile</ref></item></list>
</text></body></html>