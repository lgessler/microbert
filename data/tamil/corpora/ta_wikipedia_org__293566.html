<html><body><text id="wikipedia_ta_wikipedia_org__293566.html" ns="0" revid="3241674" sourceurl="https://ta.wikipedia.org/wiki/%E0%AE%95%E0%AF%87%E0%AE%B0%E0%AF%8D" title="கேர்" type="wikipedia">கேர்
<figure><caption>imitate the logo of CARE International</caption></figure>
<p><hi rend="bold">கேர்</hi> அல்லது <hi rend="bold">கெயார்</hi> (<hi rend="italic">CARE</hi>) (<hi rend="italic">எவ்விடத்து உய்வுக்கும் உதவிக்குமான கூட்டுறவு</hi> என்பதன் ஆங்கிலச் சுருக்கம், Cooperative for Assistance and Relief Everywhere) நெருக்கடிநிலை துயர்நீக்க உதவியையும் நீண்டகால பன்னாட்டு வளர்ச்சித் திட்டங்களையும்  முன்னெடுக்கும் முதன்மையான பன்னாட்டு  மாந்தநேயமிக்க முகமை ஆகும். 1945ஆம் ஆண்டில் நிறுவப்பட்ட இந்த நிறுவனம் எவ்விதக் குழு சார்பற்ற, பக்கச் சார்பற்ற, <ref target="https://ta.wikipedia.org/wiki/அரசு_சார்பற்ற_அமைப்பு">அரசு சார்பற்ற அமைப்பாக</ref> இயங்கு வருகின்றது. உலகளாவிய வறுமைக்கு எதிரான மிகப்பெரிய, மிகப்பழைய மாந்தநேயமிக்க அமைப்புகளில் ஒன்றாக இது விளங்குகின்றது.<ref target="https://ta.wikipedia.org/wiki/முதற்_பக்கம்#cite_note-1">[1]</ref> 2014இல் 90 நாடுகளில், 880 <ref target="https://ta.wikipedia.org/wiki/வறுமை">வறுமை</ref>-எதிர்ப்பு திட்டங்களிலும் மாந்தநேயமிக்க உதவித் திட்டங்களிலும் செயலாற்றி 72 மில்லியன் மக்களுக்கு உதவி வருவதாக அறிக்கை வெளியிட்டுள்ளது.<ref target="https://ta.wikipedia.org/wiki/முதற்_பக்கம்#cite_note-Annual_Report_2013-2">[2]</ref></p>
<p>வளரும் நாடுகளில் கேரின் பங்காற்றல் <ref target="https://ta.wikipedia.org/wiki/பேரிடர்_மேலாண்மை">நெருக்கடிநிலை எதிர்வினை</ref>, உணவு உறுதியாக்கம், நீரும் சுகாதாரமும், பொருளாதார வளர்ச்சி, <ref target="https://ta.wikipedia.org/wiki/காலநிலை_மாற்றம்">காலநிலை மாற்றம்</ref>, <ref target="https://ta.wikipedia.org/wiki/வேளாண்மை">வேளாண்மை</ref>, <ref target="https://ta.wikipedia.org/wiki/கல்வி">கல்வி</ref>, மற்றும் உடல்நலம் ஆகிய துறைகளில் உள்ளது. கொள்கை வடிவாக்கலிலும் வறியவர்களின் உரிமைகளுக்காகவும் உள்ளூர், தேசிய மற்றும் பன்னாட்டளவுகளில் கெயார் பரிந்துரைகள் வழங்குகின்றது.  இந்த முயற்சிகளின்போது <ref target="https://ta.wikipedia.org/wiki/பெண்">பெண்களின்</ref> தேவைகளை எடுத்துரைக்கவும் <ref target="https://ta.wikipedia.org/wiki/பாலினச்_சமனிலை">பாலினச் சமனிலையை</ref> வற்புறுத்தவும் கெயார் குவியம் கொண்டுள்ளது.<ref target="https://ta.wikipedia.org/wiki/முதற்_பக்கம்#cite_note-Annual_Report_2013-2">[2]</ref></p>
<p>கெயார் பன்னாடு நிறுவனம் பதினான்கு கெயார் தேசிய உறுப்பினர்களின் கூட்டமைப்பாகும். ஒவ்வொரு கெயார் தேசிய அமைப்பும் அவர்களது நாட்டில் தன்னாட்சி பெற்ற <ref target="https://ta.wikipedia.org/wiki/இலாப_நோக்கற்ற_அமைப்பு">இலாப நோக்கற்ற</ref> <ref target="https://ta.wikipedia.org/wiki/அரசு_சார்பற்ற_அமைப்பு">அரசு சார்பற்ற அமைப்பாக</ref> உள்ளது. இந்த பதினான்கு கெயார் தேசிய அமைப்புகள்:  கெயார் ஆத்திரேலியா, கெயார் கனடா, கெயார் டென்மார்க், கெயார் டச்சுலாந்து-லக்சம்போர்கு, கெயார் பிரான்சு, கெயார் இந்தியா, கெயார் பன்னாடு சப்பான், கெயார் நெதர்லாந்து, கெயார் நோர்ஜ், கெயார் உசுத்ரைசு, ரேக்சு தாய் நிறுவனம் (கெயார் தாய்லாந்து), கெயார் பன்னாடு யுகே, கெயார் யுஎஸ்ஏ, மற்றும் கெயார் பெரு. பொதுவாக வளரும் நாடுகளில் அந்நாட்டில் உள்ள கெயார் அலுவலகம் மூலம் தனது திட்டங்களை மேலாண்மை செய்யும்; முழுமையாக தங்கள் அலுவலகங்கள் இல்லாத சில நாடுகளிலும் பேரிடர் காலங்களில் கெயார் திட்டங்களை மேற்கொள்ளலாம்.<ref target="https://ta.wikipedia.org/wiki/முதற்_பக்கம்#cite_note-Annual_Report_2013-2">[2]</ref></p>
கட்டமைப்பு
<p>கெயார் பன்னாடு நிறுவனம் பதினான்கு கெயார் தேசிய உறுப்பினர்களின் கூட்டமைப்பாகும்; கெயார் பன்னாடு தலைமைச் செயலகம் இதனை ஒருங்கிணைக்கின்றது. இந்த தலைமைச் செயலகம் <ref target="https://ta.wikipedia.org/wiki/சுவிட்சர்லாந்து">சுவிட்சர்லாந்தின்</ref> <ref target="https://ta.wikipedia.org/wiki/ஜெனீவா">ஜெனீவாவில்</ref> அமைந்துள்ளது. <ref target="https://ta.wikipedia.org/wiki/ஐக்கிய_நாடுகள்_அவை">ஐக்கிய நாடுகள் அவையுடனும்</ref> ஐரோப்பிய நிறுவனங்களுடனும் திட்டங்களை ஒருங்கிணைக்க  <ref target="https://ta.wikipedia.org/wiki/நியூ_யோர்க்_மாநிலம்">நியூ யார்க்கிலும்</ref> <ref target="https://ta.wikipedia.org/wiki/பிரசெல்சு">பிரசெல்சிலும்</ref>  கிளை அலுவலகங்களைக் கொண்டுள்ளது.<ref target="https://ta.wikipedia.org/wiki/முதற்_பக்கம்#cite_note-Global_network-3">[3]</ref></p>
<p>ஒவ்வொரு கெயார் தேசிய உறுப்பினரும் அவரவர் நாட்டில் தன்னாட்சியான அரசு சார்பற்ற அமைப்பாக பதிவு செய்யப்பட்டவை; இவை திட்டங்களை நடத்தவும், நிதி உதவி ஏற்கவும், பொதுத் தொடர்புக்கும் தன்னாட்சி கொண்டவை. தற்போது பதினான்கு தேசிய உறுப்பினர்களைக் கொண்டுள்ளது; இந்த பதினான்கு கெயார் தேசிய அமைப்புகள்:<ref target="https://ta.wikipedia.org/wiki/முதற்_பக்கம்#cite_note-Global_network-3">[3]</ref></p>



வெளி இணைப்புகள்

<list type="unordered"><item><ref target="http://www.care-international.org">அதிகாரப்பூர்வ இணையதளம்</ref></item></list>
</text></body></html>