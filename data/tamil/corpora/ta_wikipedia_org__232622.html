<html><body><text id="wikipedia_ta_wikipedia_org__232622.html" ns="0" revid="3375415" sourceurl="https://ta.wikipedia.org/wiki/%E0%AE%9C%E0%AE%BF._%E0%AE%95%E0%AF%87._%E0%AE%9A%E0%AF%81%E0%AE%A8%E0%AF%8D%E0%AE%A4%E0%AE%B0%E0%AE%AE%E0%AF%8D" title="ஜி. கே. சுந்தரம்" type="wikipedia">ஜி. கே. சுந்தரம்<p><hi rend="bold">ஜி. கே. சுந்தரம்</hi> (G.K. Sundaram, 1914–2009) <ref target="https://ta.wikipedia.org/wiki/கோயம்புத்தூர்">கோவையைச்</ref> சேர்ந்த தொழிலதிபர் ஆவார். 1930 இல் 
<ref target="https://ta.wikipedia.org/wiki/இராசகோபாலாச்சாரி">இராஜாஜி</ref> தலைமையிலான  <ref target="https://ta.wikipedia.org/wiki/வேதாரண்யம்_உப்புச்_சத்தியாகிரகம்">வேதாரண்யம் உப்புச் சத்தியாகிரகப்</ref> போராட்டத்தில் கலந்து கொண்டதால், தனது 16 ஆம் வயதில் ஓராண்டு சிறைத் தண்டனை பெற்றவர்.</p>
வாழ்க்கையும் கல்வியும்
<p>கோவை பாப்பநாயக்கன் பாளையத்தில் பிறந்தவர். பெற்றோர் ஜி. குப்புசாமி நயுடு, லட்சுமி அம்மாள்.  கோவையில் உள்ள சர்வஜன மேல்நிலைப் பள்ளியிலும், யூனியன் உயர்நிலைப் பள்ளியிலும் பள்ளிப்படிப்பைப் பயின்றார். சென்னை மாநிலக் கல்லூரியில் இண்டர் மீடியேட் வகுப்பு பயின்றார். இங்கிலாந்தின் போல்டனில் உள்ள காலேஜ் ஆப் டெக்னாலஜியில் நூற்பு பொறியியல் படித்தார்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> இந்தியாவின் தானுந்து விளையாட்டுகளில் நீங்கா இடம் பெற்றவரான <ref target="https://ta.wikipedia.org/wiki/சுந்தரம்_கரிவரதன்">சுந்தரம் கரிவரதன்</ref> இவரது மகனாவார்.</p>
விருதுகள்
<list type="unordered"><item><ref target="https://ta.wikipedia.org/wiki/கம்பன்_புகழ்_விருது">கம்பன் புகழ் விருது</ref>, 2001 வழங்கியது: கொழும்பு கம்பன் கழகம், <ref target="https://ta.wikipedia.org/wiki/இலங்கை">இலங்கை</ref></item></list>
வகித்த பதவிகள்
<list type="unordered"><item><ref target="https://ta.wikipedia.org/wiki/லட்சுமி_ஆலைகள்">லட்சுமி ஆலைகள்</ref>, தலைவர் மற்றும் நிர்வாக இயக்குநர்</item>
<item><ref target="https://ta.wikipedia.org/wiki/சுதந்திரா_கட்சி"> சுதந்திரா கட்சியின்</ref> <ref target="https://ta.wikipedia.org/wiki/மாநிலங்களவை">மாநிலங்களவை</ref> உறுப்பினர் (1968–1974)</item>
<item>தென்னிந்தியப் பஞ்சாலைகள் சங்கத் தலைவர் (SIMA)  (1967 - 1969)</item>
<item><ref target="https://ta.wikipedia.org/wiki/பாரதிய_வித்தியா_பவன்">பாரதிய வித்தியா பவன்</ref>, கோவை மண்டலத் தலைவர். (20 ஆண்டுகள்)</item>
<item>தென்னிந்திய ஜவுளி ஆராய்ச்சிக் கழகத் தலைவர் (10 ஆண்டுகள்)<ref target="https://ta.wikipedia.org/wiki/முதற்_பக்கம்#cite_note-2">[2]</ref></item></list>
மறைவு
<p>ஜி. கே. சுந்தரம் தமது 95வது அகவையில் உடல்நலக் குறைவால் 18  மே 2009ல்  மறைந்தார்.<ref target="https://ta.wikipedia.org/wiki/முதற்_பக்கம்#cite_note-3">[3]</ref><ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
</text></body></html>