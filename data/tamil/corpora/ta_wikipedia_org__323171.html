<html><body><text id="wikipedia_ta_wikipedia_org__323171.html" ns="0" revid="3300056" sourceurl="https://ta.wikipedia.org/wiki/%E0%AE%AA%E0%AF%81%E0%AE%B3%E0%AF%8B%E0%AE%B0%E0%AF%8B%E0%AE%AE%E0%AF%80%E0%AE%A4%E0%AF%8D%E0%AE%A4%E0%AF%87%E0%AE%A9%E0%AF%8D" title="புளோரோமீத்தேன்" type="wikipedia">புளோரோமீத்தேன்
<p><hi rend="bold">புளோரோமீத்தேன்</hi> <hi rend="italic">(Fluoromethane)</hi> என்பது CH3F என்ற <ref target="https://ta.wikipedia.org/wiki/மூலக்கூற்று_வாய்ப்பாடு">மூலக்கூற்று வாய்ப்பாடு</ref> கொண்ட ஒரு <ref target="https://ta.wikipedia.org/wiki/கரிம_வேதியியல்">கரிம வேதியியல்</ref> சேர்மமாகும். மெத்தில் புளோரைடு, பிரியான் 41, ஆலோகார்பன்-41, எச்.எப்.சி-41 என்ற பல பெயர்களாலும் இச்சேர்மம் அறியப்படுகிறது. திட்ட வெப்பநிலை மற்றும் அழுத்தத்தில் புளோரோமீத்தேனை திரவமாக்க முடியும். நச்சுத்தன்மையில்லாமலும் எளிதில் தீப்பற்றும் வாயுவாகவும் இது காணப்படுகிறது. கார்பன், ஐதரசன் , புளோரின் ஆகிய தனிமங்கள் சேர்ந்து புளோரோமீத்தேன் சேர்மம் உருவாகிறது. மீத்தேன் அமைப்பில் உள்ள ஒரு ஐதரசன் அணுவிற்குப் பதிலாக புளொரின் அணு இடம்பெற்றிருப்பதால் இதற்கு புளோரோமீத்தேன் எனப்பெயரிடப்பட்டது.</p>
<p>ஐதரோகார்பன் குடும்பச் சேர்மங்களில் மிக எளிய சேர்மம் புளோரோமீத்தேன் ஆகும். மிகக் குறைந்த <ref target="https://ta.wikipedia.org/wiki/அணுநிறை">அணுநிறையைக்</ref> கொண்ட ஐதரோகார்பனும் இதுவேயாகும். ஏனெனில் இச்சேர்மத்தில் <ref target="https://ta.wikipedia.org/wiki/கார்பன்">கார்பன்</ref>, <ref target="https://ta.wikipedia.org/wiki/ஐதரசன்">ஐதரசன்</ref>, <ref target="https://ta.wikipedia.org/wiki/புளோரின்">புளோரின்</ref> அணுக்கள் மட்டுமே இடம்பெற்றுள்ளன. <ref target="https://ta.wikipedia.org/wiki/குளோரோபுளோரோகார்பன்">குளோரோபுளோரோகார்பன்களுடன்</ref> இச்சேர்மம் நெருங்கிய தொடர்பு கொண்டிருந்தாலும் இதில் <ref target="https://ta.wikipedia.org/wiki/குளோரின்">குளோரின்</ref> அணு இல்லை. எனவே <ref target="https://ta.wikipedia.org/wiki/ஒசோன்">ஒசோன்</ref> அடுக்கிற்கு இவ்வாயுவால் எந்த கெடுதலும் இல்லை<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
<p><ref target="https://ta.wikipedia.org/wiki/குறைக்கடத்தி">குறைக்கடத்திகள்</ref>, மின்னணு பொருட்கள் பெருமளவில் தயாரிக்கவும் இவ்வாயு பயன்படுகிறது. RF புலத்தின் முன்னிலையில் இது பிரிகையடைந்து <ref target="https://ta.wikipedia.org/wiki/புளோரின்">புளோரின்</ref> அயனிகளைக் கொடுக்கிறது. சில <ref target="https://ta.wikipedia.org/wiki/சிலிக்கன்">சிலிக்கன்</ref> சேர்மங்கள் அரிக்கப்படுகின்றன.</p>
<p>புளோரோமீத்தேன் ஈதர் போன்ற விரும்பத்தக்க மணமுடையது. அதிக அடர்த்தியில் இச்சேர்மம் ஒரு மயக்கமூட்டியாக்வும் செயல்படுகிறது. எளிதில் தீப்பற்றி எரியக்கூடிய புளோரோமீத்தேன் காற்ரில் எரிந்து நச்சுத்தன்மை மிக்க ஐதரசன் புளோரைடை வெளியிடுகிறது. ஆல்ககாலைப் போலவே இச்சேர்மத்தின் சுவாலையும் நிறமற்று எரிகிறது.</p>
<p>C-F இணைப்பின் பிணைப்பு ஆற்றல் 552 கியூ/மோல் ஆகவும். இணைப்பின் பிணைப்பு நீளம் 0.139 நானோமீட்டர் (குறிப்பாக 0.14 நானோமீட்டர்) ஆகவும் உள்ளது. நான்முகி மூலக்கூற்று வடிவமுடையதாக உள்ள புளோரோமீத்தேன் . 25 °செல்சியசில் தன்வெப்ப ஏற்புத்திறன்  Cp = 38.171 யூ.மோல்−1.கெ−1 என்ற அளவிலும் மாறுநிலை வெப்பம் 44.9 °செல்சியசு மற்றும் 6.280 மெகாபாசுகல் ஆகவும் பெற்றுள்ளது.</p>


புற இணைப்புகள்
<list type="unordered"><item><ref target="http://www.chemblink.com/MSDS/MSDSFiles/593-53-3_Boc%20Gases.pdf">MSDS at Chemblink.com</ref></item>
<item><ref target="http://encyclopedia.airliquide.com/sds/en/059_AL_EN.pdf">Data at Airliquide Encyclopedia</ref></item>
<item><ref target="http://www.chemnet.ru/rus/handbook/ivtan/168.html">Thermochemical data at chemnet.ru</ref></item>
<item><ref target="http://www.chemicalbook.com/ChemicalProductProperty_EN_CB4223265.htm">CAS DataBase List METHYL FLUORIDE at ChemicalBook</ref></item></list>
</text></body></html>