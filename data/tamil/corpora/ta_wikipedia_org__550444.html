<html><body><text id="wikipedia_ta_wikipedia_org__550444.html" ns="0" revid="3442432" sourceurl="https://ta.wikipedia.org/wiki/2022_%E0%AE%9A%E0%AF%80%E0%AE%A4%E0%AE%95%E0%AF%81%E0%AE%A3%E0%AF%8D%E0%AE%9F%E0%AE%BE_%E0%AE%A4%E0%AF%80_%E0%AE%B5%E0%AE%BF%E0%AE%AA%E0%AE%A4%E0%AF%8D%E0%AE%A4%E0%AF%81" title="2022 சீதகுண்டா தீ விபத்து" type="wikipedia">2022 சீதகுண்டா தீ விபத்து

<p><hi rend="bold">2022 சீதகுண்டா தீ விபத்து</hi> <ref target="https://ta.wikipedia.org/wiki/வங்காளதேசம்">வங்காளதேச</ref> நாட்டின் <ref target="https://ta.wikipedia.org/wiki/சிட்டகாங்_கோட்டம்">சிட்டகாங்கு</ref> மாநகரத்திலுள்ள சீதகுண்டா நிர்வாகப் பகுதியில் 2022 ஆம் ஆண்டு சூன் மாதம் 4 ஆம் தேதியன்று நிகழ்ந்தது. அன்றைய தினம் இரவு சுமார் 9 மணியளவில் சீதகுண்டா பகுதியில் இருந்த ஒரு கொள்கலன் பணிமனையில் தீவிபத்தும் வெடி விபத்தும் நிகழ்ந்தன. தனியார் சேமிப்பு கிடங்கில் நடந்த இத்தீவிபத்தில் 49 பேர் இறந்தனர். 450 பேருக்கும் அதிகமானோர் காயம் அடைந்தனர்.<ref target="https://ta.wikipedia.org/wiki/முதற்_பக்கம்#cite_note-dhakatribune-2">[2]</ref><ref target="https://ta.wikipedia.org/wiki/முதற்_பக்கம்#cite_note-jazeera-3">[3]</ref><ref target="https://ta.wikipedia.org/wiki/முதற்_பக்கம்#cite_note-bbc-6">[6]</ref><ref target="https://ta.wikipedia.org/wiki/முதற்_பக்கம்#cite_note-reuters-7">[7]</ref></p>
<p>சீதகுண்டா நிர்வாகப் பிரிவிலுள்ள கதம்ராசூல் பகுதியில் உள்ள சேமிப்புக் கிடங்கில் இந்த சம்பவம் நிகழ்ந்துள்ளது.<ref target="https://ta.wikipedia.org/wiki/முதற்_பக்கம்#cite_note-dhakatribune-2">[2]</ref><ref target="https://ta.wikipedia.org/wiki/முதற்_பக்கம்#cite_note-washingtonpost-8">[8]</ref> தீ விபத்து இரவு 9 மணிக்கு ஏற்பட்டது. தீயை அணைக்கும் முயற்சியில் தீயணைப்பு வீரர்கள் இருந்தபோது இரவு 11.45 மணியளவில் பெரிய வெடிப்பு ஒன்றும் ஏற்பட்டது. இதனைத் தொடர்ந்து தீ வேகமாக பரவத் தொடங்கியது. பல வெடிப்புகள் தொடர்ந்தன. <ref target="https://ta.wikipedia.org/wiki/முதற்_பக்கம்#cite_note-dhakatribune-2">[2]</ref><ref target="https://ta.wikipedia.org/wiki/முதற்_பக்கம்#cite_note-reuters-7">[7]</ref><ref target="https://ta.wikipedia.org/wiki/முதற்_பக்கம்#cite_note-cnn-9">[9]</ref><ref target="https://ta.wikipedia.org/wiki/முதற்_பக்கம்#cite_note-dw-10">[10]</ref> வெடிப்புகளின் சக்தி பல கிலோமீட்டர் தொலைவில் உள்ள கட்டிடங்களையும் பாதித்தது. இந்த வெடிப்புகள் தீப்பந்த மழையை ஏற்படுத்தியதாக அங்கிருந்த ஒருவர் கூறினார்<ref target="https://ta.wikipedia.org/wiki/முதற்_பக்கம்#cite_note-arabnews-11">[11]</ref><ref target="https://ta.wikipedia.org/wiki/முதற்_பக்கம்#cite_note-france24-12">[12]</ref></p>
<p>சேமிப்புக் கிடங்கில் <ref target="https://ta.wikipedia.org/wiki/ஐதரசன்_பெராக்சைடு">ஐதரசன் பெராக்சைடு</ref> இருந்ததால் தீயை கட்டுப்படுத்த முடியவில்லை என்று வங்காள தேசத்தின் தீயணைப்புத் துறையின் தலைவர் கூறினார். மறுநாள் பிற்பகல் வரை, தீ எரிந்து கொண்டிருந்ததாகவும்  வெடிக்கும் சத்தமும் தொடர்ந்து கேட்டுக் கொண்டிருந்ததாகவும் அவர் கூறினார். வங்கதேச இராணுவமும் தீயை அணைக்கும் முயற்சியில் ஈடுபட்டது.</p>
பின்னணி
<p>பிஎம் கொள்கலன் சேமிப்புக்க்கிடங்கு ஒரு தனியார் நிறுவன்மாகும்.  டச்சு-வங்கதேச கூட்டு முயற்சியால் உருவாக்கப்பட்ட ஓர் உள்நாட்டு கொள்கலன் சேமிப்புக் கிடங்காகும். 2011 ஆம் ஆண்டு முதல் இறக்குமதி மற்றும் ஏற்றுமதிக்கான பொருட்களை இந்நிறுவனம் கையாள்கிறது.<ref target="https://ta.wikipedia.org/wiki/முதற்_பக்கம்#cite_note-dhakatribune-2">[2]</ref><ref target="https://ta.wikipedia.org/wiki/முதற்_பக்கம்#cite_note-jazeera-3">[3]</ref><ref target="https://ta.wikipedia.org/wiki/முதற்_பக்கம்#cite_note-washingtonpost-8">[8]</ref> சுமார் 600 பேர் இங்கு பணிபுரிந்ததாகக் கிடங்கின் இயக்குனர் தெரிவித்தார்.<ref target="https://ta.wikipedia.org/wiki/முதற்_பக்கம்#cite_note-france24-12">[12]</ref> வங்கதேச நாட்டில் உள்ள 19 உள்நாட்டு சேமிப்புக் கிடங்குகளில் இதுவும் ஒன்றாகும்.<ref target="https://ta.wikipedia.org/wiki/முதற்_பக்கம்#cite_note-arabnews-11">[11]</ref></p>
<p>விபத்துக்குள்ளான சேமிப்புக் கிடங்கு 30 ஏக்கர் பரப்பளவு கொண்டதாகுமென வங்கதேச உள்நாட்டு கொள்கலன் சேமிப்புக் கிடங்கு சங்கத்தின் செய்தித் தொடர்பாளர் உருகூல் அமின் சிக்தர் கூறினார்.<ref target="https://ta.wikipedia.org/wiki/முதற்_பக்கம்#cite_note-france24-12">[12]</ref><ref target="https://ta.wikipedia.org/wiki/முதற்_பக்கம்#cite_note-tbsnews-13">[13]</ref> இது 6500 20அடி சமான அலகு திறன் கொண்டதாகும். தீ விபத்து ஏற்பட்ட நாளில் சுமார் இத்தகைய 4,300 கொள்கலன்கள் அங்கிருந்தன. ஐதரசன் பெராக்சைடு உள்ளிட்ட இரசாயணப் பொருள்கள் இங்கிருந்தன.<ref target="https://ta.wikipedia.org/wiki/முதற்_பக்கம்#cite_note-guardian-14">[14]</ref></p>
<p>வங்கதேசத்தில் பாதுகாப்பு விதிமுறைகள் கடுமையாக அமல்படுத்தப்படாததால், நாட்டில் தீ விபத்துகள் ஏற்படுவது வழக்கமாகும்.<ref target="https://ta.wikipedia.org/wiki/முதற்_பக்கம்#cite_note-arabnews-11">[11]</ref><ref target="https://ta.wikipedia.org/wiki/முதற்_பக்கம்#cite_note-france24-12">[12]</ref></p>
தீ மற்றும் வெடிப்புகள்
<p>இரவு 9 மணியளவில் தீவிபத்து நிகழ்ந்ததாக உள்ளூர் அவசர சேவைகள் மற்றும் ஆதாரங்கள் அமைப்பு உறுதிப்படுத்துகிறது.<ref target="https://ta.wikipedia.org/wiki/முதற்_பக்கம்#cite_note-dhakatribune-2">[2]</ref> விபத்தை முதல் கண்ட நூற்றுக்கணக்கான தன்னார்வலர்கள் சேமிப்புக் கிடங்கிற்கு விரைவாக வந்து தீயை அணைக்கப் போராடினர்.<ref target="https://ta.wikipedia.org/wiki/முதற்_பக்கம்#cite_note-bbc-6">[6]</ref></p>
<p>நள்ளிரவு 11.45 மணியில் நிகழ்ந்த முதல் வெடிப்பு மிகப்பெரியதாக இருந்தது. சம்பவ இடத்தில் இருந்த பலரைச் தீ சூழ்ந்தது. பலரை காற்றில் பறக்கவும் விட்டது.<ref target="https://ta.wikipedia.org/wiki/முதற்_பக்கம்#cite_note-dhakatribune-2">[2]</ref><ref target="https://ta.wikipedia.org/wiki/முதற்_பக்கம்#cite_note-bbc-6">[6]</ref><ref target="https://ta.wikipedia.org/wiki/முதற்_பக்கம்#cite_note-reuters-7">[7]</ref> இந்த ஆரம்ப வெடிப்பு பின்னர் பல அடுத்தடுத்த வெடிப்புகளை தூண்டியது. பல கொள்கலன்களில் எரியக்கூடிய இரசாயனங்கள் இருந்தன. இதனால் தீ அவற்றைச் சூழ்ந்தபோது, ​​அவை வெடித்தன. தீ பரவல் ஏற்பட்டது.<ref target="https://ta.wikipedia.org/wiki/முதற்_பக்கம்#cite_note-cnn-9">[9]</ref></p>
<p>இந்த வெடிப்புகள் சுற்றியுள்ள பகுதிகளில் தரையை குலுக்கியதாகவும், அருகில் உள்ள கட்டிடங்களின் சன்னல்கள் உடைந்ததாகவும் கூறப்படுகிறது.<ref target="https://ta.wikipedia.org/wiki/முதற்_பக்கம்#cite_note-cnn-9">[9]</ref> வெடிப்புகளின் சக்தி போதுமானதாக இருந்ததால்  கிலோமீட்டர் தொலைவில் உள்ள கட்டிடங்களும் பாதிக்கப்பட்டன.<ref target="https://ta.wikipedia.org/wiki/முதற்_பக்கம்#cite_note-jazeera-3">[3]</ref><ref target="https://ta.wikipedia.org/wiki/முதற்_பக்கம்#cite_note-arabnews-11">[11]</ref> தீயினால் வெளிவரும் புகைகளும் இரசாயனங்கள் காரணமாக நச்சுத்தன்மை கொண்டவையாக இருந்தன. இதனால் தீயை அணைக்கும் முயற்சி மிகவும் கடினமானது.<ref target="https://ta.wikipedia.org/wiki/முதற்_பக்கம்#cite_note-cnn-9">[9]</ref> சேமிப்புக் கிடங்கில் ஏற்பட்ட தீ குறைந்தது ஏழு ஏக்கருக்கு பரவியதாக மாவட்ட நிர்வாகி ஒருவர் தெரிவித்தார்.<ref target="https://ta.wikipedia.org/wiki/முதற்_பக்கம்#cite_note-france24-12">[12]</ref> இந்தியப் பெருங்கடலில் இரசாயனங்கள் பரவாமல் இருக்க 250 மணல் மூட்டைகளை நிலைநிறுத்தியதாக இராணுவம் கூறியது.<ref target="https://ta.wikipedia.org/wiki/முதற்_பக்கம்#cite_note-arabnews-11">[11]</ref> அடுத்த நாளிலும் வெடிப்புகள் தொடர்ந்ததாக தீயணைப்பு அதிகாரிகள் தெரிவித்தனர். இது தீயை அணைக்கும் முயற்சிகளை சிக்கலாக்கியது.<ref target="https://ta.wikipedia.org/wiki/முதற்_பக்கம்#cite_note-bbc-6">[6]</ref></p>
<p>வெடிப்பினால்  வானத்தில் நெருப்புப் பந்துகள் பறந்தது என்று நேரில் பார்த்தவர் ஒருவர் கூறினார். நெருப்பு மழை பொழிவது போல் அவை விழுந்தன என்றும் அவர் கூறினார்.<ref target="https://ta.wikipedia.org/wiki/முதற்_பக்கம்#cite_note-france24-12">[12]</ref> வெடிப்பு என்னை சுமார் அரை கிலோமீட்டர் அளவுக்கு தூக்கி விசியதாகவும் பாதிக்கப்பட்ட ஒருவர் கூறினார்.<ref target="https://ta.wikipedia.org/wiki/முதற்_பக்கம்#cite_note-france24-12">[12]</ref> முதல் வெடிப்பு சத்தம் 30 முதல் 40 கிமீ (20 முதல் 25 மைல்) தொலைவில் இருந்தும் கேட்கப்பட்டதாக கூறப்படுகிறது.<ref target="https://ta.wikipedia.org/wiki/முதற்_பக்கம்#cite_note-bbc-6">[6]</ref> பல வங்காளதேசிகள் இந்த வெடிப்பை 2020 பெய்ரூட் வெடிப்புடன் ஒப்பிட்டனர்..<ref target="https://ta.wikipedia.org/wiki/முதற்_பக்கம்#cite_note-bbc-6">[6]</ref></p>
பாதிப்புகள்
<figure><caption>சிட்டகாங் மருத்துவமனையின் பிரதான நுழைவாயில்</caption></figure>
<p>இந்த சம்பவத்தில் குறைந்தது 49 பேர் கொல்லப்பட்டனர் மற்றும் 450 பேருக்கும் மேற்பட்டோர் காயமடைந்தனர்.<ref target="https://ta.wikipedia.org/wiki/முதற்_பக்கம்#cite_note-dhakatribune-2">[2]</ref><ref target="https://ta.wikipedia.org/wiki/முதற்_பக்கம்#cite_note-jazeera-3">[3]</ref><ref target="https://ta.wikipedia.org/wiki/முதற்_பக்கம்#cite_note-15">[15]</ref> காயமடைந்தவர்களில் குறைந்தது 350 பேர் சிட்டகாங் மருத்துவக் கல்லூரி மருத்துவமனையில் H) இருப்பதாக சிட்டகாங் சுகாதார அதிகாரி ஒருவர் தெரிவித்தார்.<ref target="https://ta.wikipedia.org/wiki/முதற்_பக்கம்#cite_note-bbc-6">[6]</ref> காயமடைந்தவர்களில் பலர் ஆபத்தான நிலையில் உள்ளனர்.<ref target="https://ta.wikipedia.org/wiki/முதற்_பக்கம்#cite_note-dhakatribune-2">[2]</ref> இறந்தவர்களில் பலர் மிகவும் மோசமாக எரிக்கப்பட்டிருந்தனர். அதிகாரி ஒருவர் அவர்களின் அடையாளங்களைத் தீர்மானிக்க டி.என்.ஏ  விவரக்குறிப்பு தேவை என்று கூறினார்.<ref target="https://ta.wikipedia.org/wiki/முதற்_பக்கம்#cite_note-dhakatribune.profiling-5">[5]</ref> சேமிப்புக் கிடங்கில்    இன்னும் அதிகமான உடல்கள் எஞ்சியிருப்பதாகத் தன்னார்வலர்கள் கூறினர்.<ref target="https://ta.wikipedia.org/wiki/முதற்_பக்கம்#cite_note-arabnews-11">[11]</ref></p>
<p>தீயணைப்பு சேவை மற்றும் குடிமைப் பாதுகாப்புப் பணிப்பாளர் தலைவர் கொல்லப்பட்டவர்களில் ஐந்து தீயணைப்பு வீரர்களும் காயமடைந்தவர்களில் இருபத்தி ஒன்று நபர்களும் இருந்ததாகத் தெரிவித்தார்.<ref target="https://ta.wikipedia.org/wiki/முதற்_பக்கம்#cite_note-dhakatribune.firefighters-16">[16]</ref> சமூக ஊடகங்களில் நேரடி ஒளிபரப்பு செய்த பல பத்திரிகையாளர்கள் காணப்படவில்லை.<ref target="https://ta.wikipedia.org/wiki/முதற்_பக்கம்#cite_note-arabnews-11">[11]</ref></p>
இழப்புகள்
<p>20 மில்லியனுக்கும் அதிகமான அமெரிக்க டாலர் மதிப்புள்ள வெற்று கொள்கலன்களும் 90 மில்லியனுக்கும் அதிகமான அமெரிக்க டாலர் மதிப்புள்ள பொருட்கள் கொண்ட  கொள்கலன்களும் இப்பேரழிவில் அழிக்கப்பட்டன என்று வங்கதேச உள்நாட்டு கொள்கலன் அமைப்பின் செய்தித் தொடர்பாளர் சிக்தர் தெரிவித்தார்.<ref target="https://ta.wikipedia.org/wiki/முதற்_பக்கம்#cite_note-tbsnews-13">[13]</ref></p>
பின்விளைவுகள்
<p>வங்காளதேசத்தின் பிரதம மந்திரி சேக் அசீனா சம்பவத்தின் தீவிரம் காரணமாக ஆழ்ந்த அதிர்ச்சியிலும் சோகத்திலும்  இருந்தார். காயமடைந்தவர்களுக்கு உரிய அதிகாரிகள் சிகிச்சை அளிக்குமாறு கேட்டுக் கொண்டார்.<ref target="https://ta.wikipedia.org/wiki/முதற்_பக்கம்#cite_note-dhakatribune.hasina-17">[17]</ref> இறந்தவர்களின் குடும்பங்களுக்கு இழப்பீடாக 50000 வங்கதேச டாக்கா பணமும் காயமடைந்தவர்களுக்கு 20000 வங்கதேச டாக்கா பணமும் வழங்கப்படும் என அறிவித்தார்.</p>
புலன்விசாரணை
<p>சம்பவத்தை விசாரிக்க பல குழுக்கள் அமைக்கப்பட்டன.<ref target="https://ta.wikipedia.org/wiki/முதற்_பக்கம்#cite_note-banglanews24-18">[18]</ref></p>
</text></body></html>