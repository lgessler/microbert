<html><body><text id="wikipedia_ta_wikipedia_org__55641.html" ns="0" revid="348216" sourceurl="https://ta.wikipedia.org/wiki/%E0%AE%9A%E0%AE%AE%E0%AF%8D%E0%AE%AA%E0%AE%A8%E0%AF%8D%E0%AE%A4%E0%AE%AA%E0%AF%81%E0%AE%B0%E0%AE%AE%E0%AF%8D" title="சம்பந்தபுரம்" type="wikipedia">சம்பந்தபுரம்<p><hi rend="bold">சம்பந்தபுரம்</hi> (<hi rend="italic">Sambandhapuram</hi>) என்பது <ref target="https://ta.wikipedia.org/wiki/தமிழ்நாடு">தமிழ் நாட்டில்</ref> <ref target="https://ta.wikipedia.org/wiki/துய்யம்பூந்துறை">துய்யம்பூந்துறை</ref> ஊராட்சிக்கு உட்பட்ட பகுதியில் உள்ள ஒரு பசுமை நிறைந்த அழகிய ஊர்.இங்கு மக்கள் அனைவரும் ஒற்றுமையுடனும் பாசத்துடனும் வாழ்ந்து வருகின்றனர்.</p>
<p>இங்கு <ref target="https://ta.wikipedia.org/wiki/வேளாண்மை">வேளாண்மை</ref> முக்கிய தொழில் ஆகும். இவ்வூர் கீழ்பவானி அணை பாசனத்திட்டத்தின் மூலம் நீர் பாசன வசதி பெறுகிறது. இவ்வூர் <ref target="https://ta.wikipedia.org/wiki/ஈரோடு">ஈரோட்டில்</ref> இருந்து தெற்கே 15 <ref target="https://ta.wikipedia.org/wiki/கிமீ">கிமீ</ref> தொலைவில் (<hi rend="italic">ஈரோடு பழனி நேர்வழி நெடுஞ்சாலை</hi>) <ref target="https://ta.wikipedia.org/wiki/அவல்பூந்துறை">அவல்பூந்துறைக்கு</ref> மேற்கே 1 கிமீ தொலைவில் உள்ளது. இதன் அருகே அவல்பூந்துறை ஒழுங்குமுறை விற்பனைகூடம் அமைந்து உள்ளது. இது <ref target="https://ta.wikipedia.org/wiki/கொப்பரை">கொப்பரை</ref> <ref target="https://ta.wikipedia.org/wiki/தேங்காய்">தேங்காய்</ref> விற்பனைக்கு தமிழக அளவில் பெயர் பெற்ற சந்தைக்கூடம் ஆகும்.</p>
<p>சம்பந்தபுரம் அஞ்சல் ஈரோடு மாவட்டம், அவல்பூந்துறை வழி, துய்யம்பூந்துறை அஞ்சல் நிலையம் வழி வருகின்றது. இவ்வூரின் அஞ்சல் குறியீட்டு எண் 638115. தொலைபேசி குறியீடு 0424.</p>
<list type="unordered"><item>மாவட்டம்: ஈரோடு</item>
<item>சட்டமன்றத் தொகுதி: மொடக்குறிச்சி.</item>
<item>நாடாளுமன்றத் தொகுதி: ஈரோடு</item></list>
வெளி இணைப்புகள்
<list type="unordered"><item><ref target="http://wikimapia.org/s/#lat=11.2258881&amp;lon=77.7095604&amp;z=15&amp;l=0&amp;m=a&amp;v=2">விக்கிமேப்பியாவில் சம்பந்தபுரம் வரைபடம்</ref></item></list>
</text></body></html>