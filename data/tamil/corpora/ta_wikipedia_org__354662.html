<html><body><text id="wikipedia_ta_wikipedia_org__354662.html" ns="0" revid="3256517" sourceurl="https://ta.wikipedia.org/wiki/%E0%AE%B0%E0%AE%BF%E0%AE%9A%E0%AF%8D%E0%AE%9A%E0%AE%B0%E0%AF%8D%E0%AE%9F%E0%AF%8D_%E0%AE%95%E0%AE%BF%E0%AE%AF%E0%AF%82._%E0%AE%9F%E0%AF%8D%E0%AE%B5%E0%AE%BF%E0%AE%B8%E0%AF%8D" title="ரிச்சர்ட் கியூ. ட்விஸ்" type="wikipedia">ரிச்சர்ட் கியூ. ட்விஸ்<p><hi rend="bold">ரிச்சர்ட் கியூ. ட்விஸ்</hi> (<hi rend="italic">Richard Q. Twiss</hi>, 24 ஆகத்து 1920 - 20 மே 2005)  இங்கிலாந்து நாட்டை சேர்ந்த  ஒரு வானியலாளர் ஆவார். இவர் ராபர்ட் ஆன்பரி-பிரௌனுடன் இணைந்து "ஆன்பரி-பிரெளன் மற்றும் ட்விஸ் விளைவு” என்ற சோதனையில் ஈடுபட்டார். இதனால் 1954 ஆம் ஆண்டில் இங்கிலாந்தில்  <ref target="https://ta.wikipedia.org/wiki/குறுக்கீட்டுமானம்">குறிக்கீட்டுமானியின்</ref> வளர்ச்சிக்கு வழிவகுத்தது. அவர்களது கண்டுபிடிப்பானது <ref target="https://ta.wikipedia.org/wiki/அலைகளின்_குறுக்கீடு">குவாண்டம் குறுக்கீடு</ref> குறித்து நிறுவப்பட்ட நம்பிக்கையை முரண்பாடாகக் காட்டியது.</p>
வாழ்க்கைக் குறிப்பு
<p>ரிச்சர்ட் <hi rend="bold">கியூ.</hi> ட்விஸ் <ref target="https://ta.wikipedia.org/wiki/இந்தியா">இந்தியாவில்</ref> உள்ள <ref target="https://ta.wikipedia.org/wiki/சிம்லா">சிம்லாவில்</ref> 1920ல் பிறந்தார்.  இங்கிலாந்தில் உள்ள <ref target="https://ta.wikipedia.org/wiki/கேம்பிரிச்சுப்_பல்கலைக்கழகம்">கேம்பிரிட்சுப் பல்கலைக்கழகத்தில்</ref> <ref target="https://ta.wikipedia.org/wiki/கணிதம்">கணிதம்</ref> பயின்றார். அங்கு சிறப்பு  பட்டத்தேர்வில் வெற்றி பெற்றார். அதன்பின்பு <ref target="https://ta.wikipedia.org/wiki/கதிரலைக்_கும்பா">ராடார்</ref> மற்றும் அடிப்படை <ref target="https://ta.wikipedia.org/wiki/மின்னணுவியல்">மின்னணுக்</ref> கோட்பாட்டினை நிறுவினார். இவருக்கு 1949 இல் அறிவியலுக்கான முனைவர் பட்டம் <ref target="https://ta.wikipedia.org/wiki/மாசாச்சூசெட்சு_தொழில்நுட்பக்_கழகம்">மாசாச்சூசெட்சு தொழில்நுட்பக் கழகத்தால்</ref> வழங்கப்பட்டது.</p>
<p>நரபிரை விண்மீன்சார் செறிவுக் குறிக்கீட்டுமானி அமைப்பதில்   ட்விஸ் உதவினார். குறிக்கீட்டுமானி உதவியுடன் 1965 மற்றும் 1974ம் ஆண்டுக்கு இடையே எடுக்கப்பட்ட அளவீடுகள் <ref target="https://ta.wikipedia.org/wiki/சூரியன்">சூரியனை</ref> விட <ref target="https://ta.wikipedia.org/wiki/விண்மீன்">விண்மீன்களே</ref> சூடான வெப்பநிலை அளவை கொண்டுள்ளதாக நிறுவப்பட்டது.  இவ் அளவீடுகள் இன்னும் பயன்பாட்டில் உள்ளது.</p>
<figure><caption>மைக்கல்சன் குறுக்கீட்டுமானி</caption></figure>
<p>இந்த செறிவுக் குறிக்கீட்டுமானியின் சைகை-இரைச்சல் விகிதம் <ref target="https://ta.wikipedia.org/wiki/ஆல்பர்ட்_ஆபிரகாம்_மைக்கல்சன்">மைக்கல்சன்</ref> விண்மீன்சார் குறுக்கீட்டுமானியுடன் ஒப்பிடும்போது மிகவும் குறைவான விகிதத்தில் இருந்தது. இதனால் ட்விஸ் இங்கிலாந்தில் உள்ள டெடிங்டனில் அமைந்துள்ள தேசிய இயற்பியல் ஆய்வுக்கூடத்தில் மைக்கல்சன்  ஸ்டெல்லர் குறிக்கீட்டுமானியைப் பயன்படுத்த முடிவு செய்தார். ஜான் டேவிஸ் இத் திட்டத்தில் சிறிதுகாலம் அவருடன் இணைந்து பணியாற்றினார்.</p>
<p><ref target="https://ta.wikipedia.org/wiki/எடின்பரோ">எடின்பரோவில்</ref> உள்ள ராயல் வான் ஆய்வகம் <ref target="https://ta.wikipedia.org/wiki/உரோம்">உரோம்</ref> நகரின் தெற்கே மான்டே போர்ட்சியோ கேட்டோனில் நிறுவப்பட்டபோது, ட்விஸ் தனது மைக்கல்சன் குறுக்கீட்டுமானியை அங்கு மாற்ற முடிவு செய்தார்.</p>
<p>அதே காலகட்டத்தில் அந்தோயி லேபீரியா என்பவர் ஸ்பெக்கில் குறிக்கீட்டுமானியைக் கண்டுபிடித்தார். இக் கண்டுபிடிப்பானது உலகெங்கிலும் குறிக்கீட்டுமானி பற்றிய ஆர்வத்தை ஊக்குவித்தது. இதனால் குறிக்கீட்டுமானி மலிவானதாகவும் ஸ்பெக்கில் குறிக்கீட்டுமானி உயர்ந்த செயல்திறனைக் கொண்டிருப்பதாகவும் ஜான் டேவிஸ், ஆன்பரி பிரெளன் மைக்கேல்சன் ஆகியோர் நம்பினர்.</p>
<p>1970களின் நடுப்பகுதியில் ட்விஸ் அறிவியலில் தீவிர ஈடுபாட்டிலிருந்து ஓய்வு பெற்றார். 2004 இல் அவர் <ref target="https://ta.wikipedia.org/wiki/ஆத்திரேலியா">ஆத்திரேலியாவுக்கு</ref> குடிபெயர்ந்தார். 2005ம் ஆண்டு மே மாதம் 20ம் தேதி அன்று அவர் மறைந்தார்.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
<p>1968 ஆம் ஆண்டில் ராயல் வானியல் கழகத்தின் <ref target="https://ta.wikipedia.org/wiki/எடிங்டன்_பதக்கம்">எடிங்டன் பதக்கம்</ref> ட்விஸ்க்கும் ஆன்பெரி-பிரௌனுக்கும் சேர்த்து வழங்கப்பட்டது.<ref target="https://ta.wikipedia.org/wiki/முதற்_பக்கம்#cite_note-MichelsonMedal_Laureates-2">[2]</ref></p>
<p>1982 ஆம் ஆண்டில் ஆல்பர்ட் ஏ. மைக்கல்சன் பதக்கம் பிராங்க்ளின் நிறுவனத்திலிருந்து ட்விஸ்க்கும் ஆன்பெரி-பிரௌனுக்கும் சேர்த்து வழங்கப்பட்டது.<ref target="https://ta.wikipedia.org/wiki/முதற்_பக்கம்#cite_note-MichelsonMedal_Laureates-2">[2]</ref></p>


உசாத்துணைகள்
<list type="unordered"><item>Mark P. Silverman(1995).<hi rend="italic">More Than One Mystery: Explorations in Quantum Interference</hi>.Springer.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/0-387-94376-5">0-387-94376-5</ref>.</item>
<item>R. Hanbury Brown(1991).<hi rend="italic">BOFFIN: A Personal Story of the Early Days of Radar, Radio Astronomy and Quantum Optics</hi>.Adam Hilger.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/0-7503-0130-9">0-7503-0130-9</ref>.</item>
<item>W. Tango(2006)."Richard Quentin Twiss 1920-2005".<hi rend="italic">Astronomy and Geophysics</hi><hi rend="bold">47</hi>:  333.</item></list>
</text></body></html>