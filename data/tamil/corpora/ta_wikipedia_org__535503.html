<html><body><text id="wikipedia_ta_wikipedia_org__535503.html" ns="0" revid="3324280" sourceurl="https://ta.wikipedia.org/wiki/%E0%AE%A4%E0%AE%BF%E0%AE%B0%E0%AF%81%E0%AE%AA%E0%AF%8D%E0%AE%AA%E0%AE%A3%E0%AE%AE%E0%AF%82%E0%AE%B0%E0%AF%8D_%E0%AE%95%E0%AE%BF%E0%AE%B0%E0%AE%BE%E0%AE%AE%E0%AE%AE%E0%AF%8D" title="திருப்பணமூர் கிராமம்" type="wikipedia">திருப்பணமூர் கிராமம்<p><hi rend="bold">திருப்பணமூர்</hi>, தமிழ்நாட்டின் <ref target="https://ta.wikipedia.org/wiki/திருவண்ணாமலை_மாவட்டம்">திருவண்ணாமலை மாவட்டம்</ref>, <ref target="https://ta.wikipedia.org/wiki/வெம்பாக்கம்_வட்டம்">வெம்பாக்கம் வட்டம்</ref>, <ref target="https://ta.wikipedia.org/wiki/வெம்பாக்கம்_ஊராட்சி_ஒன்றியம்">வெம்பாக்கம் ஊராட்சி ஒன்றியம்</ref>, <ref target="https://ta.wikipedia.org/wiki/திருப்பனமூர்_ஊராட்சி">திருப்பனமூர் ஊராட்சியில்</ref> அமைந்த சிற்றூர் ஆகும். திருப்பணமூரும்-<ref target="https://ta.wikipedia.org/wiki/கரந்தை_கிராமம்">கரந்தையும்</ref> இரட்டைக் கிராமங்கள் ஆகும். இது <ref target="https://ta.wikipedia.org/wiki/காஞ்சிபுரம்">காஞ்சிபுரத்திலிருந்து</ref> 19 கிலோ மீட்டர் தொலைவில் உள்ளது. கரந்தைக்கு அருகில் திருப்பணமூரில் கல்வெட்டுக்கள் கொண்ட <ref target="https://ta.wikipedia.org/wiki/சைனம்">சமணக் கோயில்கள்</ref> உள்ளது.  இவ்வூரில் பிறந்த <ref target="https://ta.wikipedia.org/wiki/அபிநந்தன்">அபிநந்தன்</ref> எனும் <ref target="https://ta.wikipedia.org/wiki/இந்திய_வான்படை">இந்திய வான்படையின்</ref> அதிகாரி 2021-இல் <ref target="https://ta.wikipedia.org/wiki/வீர்_சக்கரம்">வீர் சக்கரம்</ref> விருது பெற்றவர். <ref target="https://ta.wikipedia.org/wiki/முதற்_பக்கம்#cite_note-1">[1]</ref>மேலும் <ref target="https://ta.wikipedia.org/wiki/அபிநந்தன்">அபிநந்தனின்</ref> தந்தையும், இந்திய வான்படையின் ஏர் மார்ஷலாக இருந்து ஓய்வு பெற்றவருமான <hi rend="bold">சிம்மக்குடி வர்த்தமான்</hi> திருப்பணமூரில் பிறந்தவராவார்.</p>
<p>திருப்பணமூர் கிராமத்தில் சமண சமயத் <ref target="https://ta.wikipedia.org/wiki/தீர்த்தங்கரர்">தீர்த்தங்கரர்</ref> <ref target="https://ta.wikipedia.org/wiki/புஷ்பதந்தர்">புஷ்பதந்தருக்கு</ref> அர்ப்பணிக்கப்பட்ட கோயில் உள்ளது.<ref target="https://ta.wikipedia.org/wiki/முதற்_பக்கம்#cite_note-2">[2]</ref><ref target="https://ta.wikipedia.org/wiki/முதற்_பக்கம்#cite_note-3">[3]</ref> இவ்வூர் சமணத் துறவியும், அறிஞருமான அகலங்கரின் பிறப்பிடமாகும். இவ்வூரில் தர்ம சாகர், சுதர்ம சாகர், கஜபதி சாகர் ஆகிய சமணத் துறவிகள் <ref target="https://ta.wikipedia.org/wiki/சல்லேகனை">சல்லேகனை</ref> செய்து முக்தி பெற்றனர். </p>
<figure><caption><ref target="https://ta.wikipedia.org/wiki/கரந்தை_கிராமம்">கரந்தை</ref> <ref target="https://ta.wikipedia.org/wiki/திகம்பரர்"> திகம்பர</ref> சமணக் கோயில் வளாகம்</caption></figure>
<figure><caption>திருப்ப்பணமூர் திகம்பர சமணக் கோயில்</caption></figure>
சிறப்புகள்
<list type="unordered"><item>இது <ref target="https://ta.wikipedia.org/wiki/தமிழ்ச்_சமணம்">தமிழ்ச் சமணர்கள்</ref> அதிகம் வாழும் கிராமம் ஆகும்.</item>
<item>சமண சமயத் <ref target="https://ta.wikipedia.org/wiki/தீர்த்தங்கரர்">தீர்த்தங்கரர்</ref> <ref target="https://ta.wikipedia.org/wiki/புஷ்பதந்தர்">புஷ்பதந்தருக்கு</ref> அர்ப்பணிக்கப்பட்ட <ref target="https://ta.wikipedia.org/wiki/திகம்பரர்"> திகம்பர</ref> சமணக் கோயில் உள்ளது</item>
<item><ref target="https://ta.wikipedia.org/wiki/கரந்தை_கிராமம்">கரந்தைக்கும்</ref>, <ref target="https://ta.wikipedia.org/wiki/திருப்பனமூர்_ஊராட்சி">திருப்பணமூருக்கு</ref> நடுவில் சமண குரு அகலங்கரின் (<ref target="https://ta.wikipedia.org/wiki/கிபி">கிபி</ref> 720-780) சமாதி உள்ளது.</item>
<item>சங்கக் கால நூலான <ref target="https://ta.wikipedia.org/wiki/நன்னூல்">நன்னூலை</ref> இயற்றிய <ref target="https://ta.wikipedia.org/wiki/பவணந்தி">பவணந்தி</ref> பிறந்த ஊர் ஆகும்.</item>
<item><ref target="https://ta.wikipedia.org/wiki/வீர்_சக்கரம்">வீர் சக்கரம்</ref> விருது பெற்ற, <ref target="https://ta.wikipedia.org/wiki/இந்திய_வான்படை">இந்திய வான்படையில்</ref> குரூப் கேப்டனாக பணியாற்றும் <ref target="https://ta.wikipedia.org/wiki/அபிநந்தன்">அபிநந்தன் வர்த்தமான்</ref> பிறந்த ஊராகும்.</item></list>
இதனையும் காண்க
<list type="unordered"><item><ref target="https://ta.wikipedia.org/wiki/கரந்தை_கிராமம்">கரந்தை</ref></item>
<item><ref target="https://ta.wikipedia.org/wiki/தமிழ்ச்_சமணம்">தமிழ்ச் சமணம்</ref></item>
<item><ref target="https://ta.wikipedia.org/wiki/சைனம்">சமணம்</ref></item></list>
</text></body></html>