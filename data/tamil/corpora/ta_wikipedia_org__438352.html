<html><body><text id="wikipedia_ta_wikipedia_org__438352.html" ns="0" revid="3400772" sourceurl="https://ta.wikipedia.org/wiki/%E0%AE%A8%E0%AE%B5%E0%AF%8D%E0%AE%AF%E0%AE%BE_%E0%AE%A8%E0%AE%BE%E0%AE%AF%E0%AE%B0%E0%AF%8D" title="நவ்யா நாயர்" type="wikipedia">நவ்யா நாயர்
<p><hi rend="bold">நவ்யா நாயர்</hi> <hi rend="italic">(Navya Nair)</hi> என்ற தனது மேடைப் பெயரால் பரவலாக அறியப்படும் இவரின் இயற்பெயர் <hi rend="bold">தன்யா வீணா</hi> என்பதாகும்.  மலையாள , <ref target="https://ta.wikipedia.org/wiki/தமிழகத்_திரைப்படத்துறை">தமிழ்</ref> மற்றும் <ref target="https://ta.wikipedia.org/wiki/கன்னடத்_திரையுலகம்">கன்னடப் படங்களில்</ref> நடித்துள்ள ஒரு இந்தியத் திரைப்பட நடிகை ஆவார். சிறந்த நடிகைக்கான கேரளா மாநில திரைப்பட விருதை இரண்டு முறையும், <ref target="https://ta.wikipedia.org/wiki/கலைமாமணி_விருது">கலைமாமணி</ref> விருதையும் வென்றவர்.</p>
தனிப்பட்ட வாழ்க்கை
<p>நவம்பர் 14, 1985 அன்று, ராஜு மற்றம் வீனா ராஜுவிற்கு, <ref target="https://ta.wikipedia.org/wiki/ஆலப்புழா">ஆலப்புழா</ref> மாவட்டத்தில் <ref target="https://ta.wikipedia.org/wiki/ஹரிப்பாடு">ஹரிப்பாடுவிற்கு</ref> அருகில் உள்ள ஒரு கிராமமான செப்பாடில் பிறந்தார்.  திரைப்பட இயக்குனர் கே.மது அவருக்கு மாமா உறவுமுறை ஆகும்.</p>
<p>இவர் 10 ஆம் வகுப்பு வரை பெத்தானி பாலிகமடம் உயர்நிலைப் பள்ளியில் படித்தார். பின்னர் எம்.எஸ்.எம். உயர்நிலைப்பள்ளியில் படித்தார். அங்கு அவரது தாயார் ஆசிரியராக இருந்தார்.  பின்னர் வணிக மேலாண்மையில் முதுகலைப்பட்டம் பெற்றார்.</p>
<p>21 ஜனவரி 2010 இல், மும்பை சார்ந்த தொழிலதிபர் சந்தோஷ் மேனனை திருமணம் செய்து கொண்டார்.<ref target="https://ta.wikipedia.org/wiki/முதற்_பக்கம்#cite_note-indiglamour-1">[1]</ref> இவர்களுக்கு சாய் கிருஷ்ணா என்ற ஒரு மகன் உண்டு.</p>
திரைப்பட வாழ்க்கை
<p>பள்ளியில் படித்துக்கொண்டிருக்கும் பொழுதே <ref target="https://ta.wikipedia.org/wiki/திலீப்_(மலையாள_நடிகர்)">திலீப்</ref> நடிகருடன் கதாநாயகியாக இஷ்டம் என்ற படத்தில் 2001 இல் நடித்தார். பின்னர் அவருடன் இணைந்து பல படங்களில் நடித்தார்.</p>
<p>நந்தவனம் என்ற மழையாளத் திரைப்படத்தில் 'பாலாமணி' என்ற கதாபாத்திரத்தில் நடித்ததற்காக  சிறந்த நடிகைக்கான கேரளா மாநில திரைப்பட விருது மற்றும் சிறந்த நடிகைக்கான கௌரவமான பிலிம்பேர் விருதுகள் 2002 ஆம் ஆண்டில் பெற்றார்.<ref target="https://ta.wikipedia.org/wiki/முதற்_பக்கம்#cite_note-2">[2]</ref> <ref target="https://ta.wikipedia.org/wiki/மோகன்லால்">மோகன்லால்</ref>, <ref target="https://ta.wikipedia.org/wiki/மம்மூட்டி">மம்மூட்டி</ref>, <ref target="https://ta.wikipedia.org/wiki/சுரேஷ்_கோபி">சுரேஷ் கோபி</ref>, <ref target="https://ta.wikipedia.org/wiki/ஜெயராம்_(நடிகர்)">ஜெயராம்</ref>, <ref target="https://ta.wikipedia.org/wiki/திலீப்_(மலையாள_நடிகர்)">திலீப்</ref>, <ref target="https://ta.wikipedia.org/wiki/பிரித்விராஜ்_சுகுமாரன்">ப்ரித்விராஜ்</ref> மற்றும் <ref target="https://ta.wikipedia.org/wiki/ஜெயசூர்யா_(நடிகர்)">ஜெயசூர்யா ஆகியருடன்</ref> ஜோடியாக நடித்துள்ளார்.</p>
<p>தமிழ் திரையுலகில் <hi rend="italic"><ref target="https://ta.wikipedia.org/wiki/அழகிய_தீயே">அழகிய தீயே</ref></hi> படத்தின் மூலம் அறிமுகமானார். தமிழ் படத்திற்கான தேசிய விருதை வென்ற 2009 ஆம் ஆண்டு தமிழ் திரைப்படமான <hi rend="italic"><ref target="https://ta.wikipedia.org/wiki/ஆடும்_கூத்து">ஆடம் கூத்து</ref></hi> படம் இவர் நடித்ததில் குறிப்பிடத்தக்கது.</p>


வெளி இணைப்புகள்
<list type="unordered"><item><ref target="https://ta.wikipedia.org/wiki/ஐ.எம்.டி.பி_இணையத்தளம்">ஐ.எம்.டி.பி இணையத்தளத்தில்</ref><ref target="http://www.imdb.com/name/nm1398736/">முதற் பக்கம்</ref></item></list>
</text></body></html>