<html><body><text id="wikipedia_ta_wikipedia_org__177468.html" ns="0" revid="3246330" sourceurl="https://ta.wikipedia.org/wiki/%E0%AE%87%E0%AE%B3%E0%AF%88%E0%AE%AF%E0%AE%B0%E0%AF%8D_(%E0%AE%95%E0%AF%81%E0%AE%9F%E0%AE%BF)" title="இளையர் (குடி)" type="wikipedia">இளையர் (குடி)<p><hi rend="bold">இளையர்</hi> என்பவர் சங்க காலக் குடிகளில் ஒருவர். ஆதன், <ref target="https://ta.wikipedia.org/wiki/அழிசி">அழிசி</ref> மற்றும் <ref target="https://ta.wikipedia.org/wiki/சேந்தன்_(சங்ககாலம்)">சேந்தன்</ref> ஆகியோர் <hi rend="bold">இளையர் குடியில்</hi> தோன்றியவர்கள்.<ref target="https://ta.wikipedia.org/wiki/முதற்_பக்கம்#cite_note-குறுந்தொகை_-_258:6-1">[1]</ref> சேந்தனின் தந்தை அழிசியும், அழிசியின் தந்தை ஆதனும் ஆவர்.<ref target="https://ta.wikipedia.org/wiki/முதற்_பக்கம்#cite_note-2">[2]</ref> இந்த <hi rend="bold">இளையர் குடி</hi>யினர் வெல்போர் சோழர் என்ற சோழரின் கிளைக் குடியினர் ஆவர்.<ref target="https://ta.wikipedia.org/wiki/முதற்_பக்கம்#cite_note-நற்றிணை_-_87:3-3">[3]</ref></p>
ஆட்சிப்பகுதி
<p>இவர்கள் ஆர்க்காடு என்னும் நாட்டை ஆண்டுவந்தனர். இந்த ஆர்க்காட்டை இளையர் குடியில் தோன்றிய <ref target="https://ta.wikipedia.org/wiki/அழிசி">அழிசி</ref> ஆண்டதால் இக்காட்டை <hi rend="italic">அழிசியம் பெருங்காடு</hi> என்றும் அழைப்பர். இக்காட்டில் நெல்லிமரங்கள் அதிகம். இப்பகுதியை பற்றி குறிக்கும் சங்க இலக்கியங்கள் இந்நாட்டை நீர் வளம் (கழனி), நெல்லி மரங்கள், சோழர் குடியாட்சி போன்றவற்றொடு இணைத்துக் காட்டுவதால் இது தஞ்சை மாவட்டத்தின் <ref target="https://ta.wikipedia.org/wiki/ஆர்க்காடு">ஆர்க்காட்டுக் கூற்றமே</ref> அன்றி வட தமிழக ஆர்க்காடு இல்லை என அறியலாம்.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
படை பலம்
<list type="ordered"><item>இந்த இளையர் குடியில் ஒருவனான அழிசி தேரில் ஏறி வந்தது கண்கொள்ளாக் காட்சி ஆகும்.<ref target="https://ta.wikipedia.org/wiki/முதற்_பக்கம்#cite_note-குறுந்தொகை_-_258:6-1">[1]</ref></item>
<item>இவர்கள் யானை வேட்டையிலும் அதைக் கட்டுப்படுத்துவதிலும் சிறந்தவர். யானை வெட்டையாடி அதனின் கோட்டை (தந்தம்) தனதாக்கிக் கொள்வர்.<ref target="https://ta.wikipedia.org/wiki/முதற்_பக்கம்#cite_note-5">[5]</ref><ref target="https://ta.wikipedia.org/wiki/முதற்_பக்கம்#cite_note-6">[6]</ref></item>
<item>இவர்கள் வாட்போரில் வல்லவர்கள்.<ref target="https://ta.wikipedia.org/wiki/முதற்_பக்கம்#cite_note-7">[7]</ref></item>
<item>இவர்கள் செய்த போரில் வெற்றி பெறுவார்கள்.<ref target="https://ta.wikipedia.org/wiki/முதற்_பக்கம்#cite_note-நற்றிணை_-_87:3-3">[3]</ref></item></list>
பாண்டியர் தொடர்பு
<p><ref target="https://ta.wikipedia.org/wiki/ஒல்லையூர்_தந்த_பூதப்பாண்டியன்">ஒல்லையூர் தந்த பூதப்பாண்டியன்</ref> அவையில் <ref target="https://ta.wikipedia.org/wiki/ஆதன்_அழிசி">ஆதன் அழிசி</ref> என்ற ஒருவன் இருந்தான்.<ref target="https://ta.wikipedia.org/wiki/முதற்_பக்கம்#cite_note-8">[8]</ref> இளையர் குடி <ref target="https://ta.wikipedia.org/wiki/அழிசி">அழிசி</ref> காவிரி ஆற்றின் மருதமரக் கரையில் கட்டி வைக்கப்பட்டான் என்ற செய்தியும் உள்ளது.<ref target="https://ta.wikipedia.org/wiki/முதற்_பக்கம்#cite_note-9">[9]</ref> இந்த இரணடையும் இணைத்துக் காட்டி இருவரும் ஒருவரே என்றும் <ref target="https://ta.wikipedia.org/wiki/அழிசி">அழிசி</ref> சோழரோடு பகைமை கொண்டு <ref target="https://ta.wikipedia.org/wiki/ஒல்லையூர்_தந்த_பூதப்பாண்டியன்">ஒல்லையூர் தந்த பூதப்பாண்டியன்</ref> அவையில் இருந்ததால் அதை எதிர்க்கவே <ref target="https://ta.wikipedia.org/wiki/ஒல்லையூர்_தந்த_பூதப்பாண்டியன்">ஒல்லையூர் தந்த பூதப்பாண்டியன்</ref> மீது எதிரிகள் படை எடுத்தனர் என்று <ref target="https://ta.wikipedia.org/wiki/மயிலை_சீனி._வேங்கடசாமி">மயிலை சீனி. வேங்கடசாமி</ref> கூறுவார்.<ref target="https://ta.wikipedia.org/wiki/முதற்_பக்கம்#cite_note-10">[10]</ref> அதனாலேயே சோழ நாட்டு கரையில் அழிசியும் கட்டி வைக்கப்பட்டான் என்றும் கூறுவர்.</p>
இளையர் யார்
<p>மேலே காட்டப்படுள்ள மேற்கோள் சான்றுகள் அனைத்தும் இளையர் என்போரை வாட்போர் வீரர் எனவே காட்டுகின்றன. </p>
<list type="unordered"><item>இளையர் என்போர் வாள் வீரர்கள்.<ref target="https://ta.wikipedia.org/wiki/முதற்_பக்கம்#cite_note-11">[11]</ref></item>
<item>சேந்தன் தந்தை அழிசியின் தலைநகர் ஆர்க்காடு <ref target="https://ta.wikipedia.org/wiki/முதற்_பக்கம்#cite_note-12">[12]</ref></item>
<item>உள்ளூர் மரத்திலிருந்த வௌவால் சோழர் ஆட்சிக்கு உட்பட்டிருந்த அழிசிக்காட்டு நெல்லிக்கனியை விருரும்பியதாம்.<ref target="https://ta.wikipedia.org/wiki/முதற்_பக்கம்#cite_note-13">[13]</ref></item>
<item>ஆதன் அழிசி ஒல்லையூர் தந்த பூதப பாண்டியனின் அவைக்கள நண்பன்.<ref target="https://ta.wikipedia.org/wiki/முதற்_பக்கம்#cite_note-14">[14]</ref></item></list>
மூலம்
<p><hi rend="italic">சங்ககாலத் தமிழக வரலாறு - 2</hi>.சென்னை:மீனா கோபால் பதிப்பகம்.2007.பக்.135-138.</p>
</text></body></html>