<html><body><text id="wikipedia_ta_wikipedia_org__131473.html" ns="0" revid="3391310" sourceurl="https://ta.wikipedia.org/wiki/%E0%AE%B5%E0%AF%87%E0%AE%99%E0%AF%8D%E0%AE%95%E0%AF%88_(%E0%AE%AE%E0%AE%B0%E0%AE%AE%E0%AF%8D)" title="வேங்கை (மரம்)" type="wikipedia">வேங்கை (மரம்)
<p><hi rend="bold">வேங்கை</hi> (<hi rend="italic">Pterocarpus marsupium</hi>) எனப்படுவது நடுத்தர அளவிற் பெரியதான இலையுதிர் தாவரம் ஒன்றாகும்.  <ref target="https://ta.wikipedia.org/wiki/இந்தியா">இந்தியா</ref>, <ref target="https://ta.wikipedia.org/wiki/நேபாளம்">நேபாளம்</ref>, <ref target="https://ta.wikipedia.org/wiki/இலங்கை">இலங்கை</ref> ஆகிய நாடுகளைத் தாயகமாகக் கொண்டதான இம்மரம் இந்தியாவின் <ref target="https://ta.wikipedia.org/wiki/கேரளம்">கேரள</ref>-<ref target="https://ta.wikipedia.org/wiki/கருநாடகம்">கருநாடக</ref> எல்லையில் <ref target="https://ta.wikipedia.org/wiki/மேற்குத்_தொடர்ச்சி_மலை">மேற்குத் தொடர்ச்சி மலைகளிலும்</ref> இலங்கையின் <ref target="https://ta.wikipedia.org/wiki/மத்திய_மலைநாடு,_இலங்கை">மத்திய மலைநாட்டிலும்</ref> காணப்படுகிறது.</p>
விளக்கம்
<p>இந்த மரம் 30 மீ உயரம் வரை வளரக் கூடியது. இதன் இலைகள் ஐந்து கூட்டிலைகளைக் கொண்ட கொத்தாக இருக்க, இலைநுனி வளைந்திருக்கும். மரத்தின் பால் கருஞ்சிவப்பு நிறத்தில் இருக்கும். </p>
பயன்பாடு
<p>வேங்கை மரத்தின் (வைரம், இலைகள், பூக்கள் உட்படப்) பல்வேறு பகுதிகளும் நெடுங்காலமாக <ref target="https://ta.wikipedia.org/wiki/ஆயுர்வேதம்">ஆயுர்வேத</ref> மருத்துவத்திற் பயன்படுத்தப்பட்டு வந்துள்ளன. வேங்கை மரவைரம் காயங்களை மூடவும், எரிவு மற்றும் நீரிழிவு போன்றவற்றுக்கு மருந்தாகவும் பயன்படுத்தப்படுகிறது.</p>
<figure><caption>வேங்கை இலைகள்</caption></figure>
<p>இந்தியாவின் <ref target="https://ta.wikipedia.org/wiki/ஒடிசா">ஒடிசா</ref> மாநிலத்தின் <ref target="https://ta.wikipedia.org/wiki/சிமிலிப்பால்_தேசிய_வனம்">சிமிலிப்பால் தேசிய வனப்</ref> பகுதியில் வாழும் கொல் இனத்தினர் வேங்கை மரப் பட்டையை <ref target="https://ta.wikipedia.org/wiki/மா_(மரம்)">மா</ref> மரப் பட்டை உட்பட வேறு சில மரங்களின் பட்டைகளுடன் அரைத்துப் பெருங்குடல் நோய்களுக்கு மருந்தாகப் பயன்படுத்துகின்றனர்<ref target="https://ta.wikipedia.org/wiki/முதற்_பக்கம்#cite_note-el-2">[2]</ref>). கன்னட மக்கள் வேங்கை மரவைரத்தால் ஒரு வகையான கண்ணாடி செய்து அதனை நீரிழிவுக்கு மருந்தாகப் பயன்படுத்துகின்றனர்.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
<p><ref target="https://ta.wikipedia.org/wiki/கணையம்">கணையத்திலிருந்து</ref> <ref target="https://ta.wikipedia.org/wiki/இன்சுலின்">இன்சுலினை</ref> மீளச் சுரக்கச் செய்வதற்காகப் பயன்படுத்தப்படும் ஒரேயொரு தாவரப் பொருள் வேங்கை மரப் பிசின் ஆகும்.</p>
சங்க காலம்
<p>ஐங்குறுநூறில் வேங்கை குறிப்பிடப்படுகிறது.<ref target="https://ta.wikipedia.org/wiki/முதற்_பக்கம்#cite_note-4">[4]</ref><ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
</text></body></html>