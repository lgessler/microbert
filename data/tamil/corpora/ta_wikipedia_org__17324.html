<html><body><text id="wikipedia_ta_wikipedia_org__17324.html" ns="0" revid="3359595" sourceurl="https://ta.wikipedia.org/wiki/%E0%AE%9A%E0%AF%87%E0%AE%A4%E0%AF%81_(%E0%AE%A4%E0%AE%BF%E0%AE%B0%E0%AF%88%E0%AE%AA%E0%AF%8D%E0%AE%AA%E0%AE%9F%E0%AE%AE%E0%AF%8D)" title="சேது (திரைப்படம்)" type="wikipedia">சேது (திரைப்படம்)
<p><hi rend="italic"><hi rend="bold">சேது</hi></hi> (<hi rend="italic">Sethu</hi>) <ref target="https://ta.wikipedia.org/wiki/1999">1999</ref> ஆம் ஆண்டு வெளிவந்த தமிழ்த் திரைப்படமாகும். <ref target="https://ta.wikipedia.org/wiki/பாலா">பாலாவின்</ref> இயக்கத்தில் வெளிவந்த இத்திரைப்படத்தில் <ref target="https://ta.wikipedia.org/wiki/விக்ரம்">விக்ரம்</ref>, <ref target="https://ta.wikipedia.org/wiki/அபிதா">அபிதா</ref>,<ref target="https://ta.wikipedia.org/wiki/சிவகுமார்">சிவகுமார்</ref> மற்றும் பலர் நடித்திருந்தனர்.</p>
வகை
<p><ref target="https://ta.wikipedia.org/wiki/காதல்படம்">காதல்படம்</ref></p>
கதை
<p><hi rend="bold">கதைச்சுருக்க எச்சரிக்கை: <hi rend="italic"> கதைச்சுருக்கம் மற்றும்/அல்லது கதை முடிவு விவரங்கள், கீழே தரப்பட்டுள்ளன.</hi></hi></p>
<p>கல்லூரியில் காடையர்கள் தலைவனாக இருக்கும் சேது (விக்ரம்) என்ற பட்டத்தையுடைய மாணவர் அங்கு புதிதாகக் கல்வி பயில வரும் மாணவியான அபிதாவைக் காதலிக்கின்றார். அவள் மீதிருந்த காதலை வெளிப்படுத்திப் பலமுறை தெரிவிக்கின்றார். இருப்பினும் அபிதா பயத்துடன் காணப்படுகின்றாள். இதனைப் பார்த்த சேதுவும் அபிதாவைக் கடத்திச் சென்று காதலிக்காவிடில் கொன்றுவிடுவேன் எனவும் மிரட்டுகின்றார். இதன்பின்னர் சேதுவைக் காதலிக்கின்றார் அபிதா. இதற்கிடையில் சேதுவின் எதிரிகளினால் சேது தாக்கப்பட்டு மனநோயாளியாகின்றார். பின்னர் மனநோயாளிகள் காப்பகத்திற்கு சிகிச்சைக்காக அழைத்துச் செல்லப்படுகின்றார். சேதுவிற்காக ஏங்கியிருக்கும் அபிதாவிற்கு அவர் வீட்டில் திருமண ஏற்பாடுகள் நடைபெறுகின்றன. இச்சமயம் மனநோயாளிகள் காப்பகத்திலிருந்த சேதுவிற்கு நோய் சிறிதாகக் குறைந்தது. ஆகவே விழித்துக்கொண்ட சேது இரவோடு இரவாக அக்காப்பகத்திலிருந்து தப்பி ஓடுகின்றான். அபிதாவின் வீட்டை நோக்கி ஓடிச் செல்லும் பொழுது அங்கு அபிதா தற்கொலை செய்து கொண்டிருப்பதைக் கண்டு மனம் நொந்து போகின்றான்.</p>
விருதுகள்
<p><hi rend="bold"><ref target="https://ta.wikipedia.org/wiki/2000">2000</ref> <ref target="https://ta.wikipedia.org/wiki/சிறந்த_தமிழ்த்_திரைப்படத்துக்கான_தேசிய_விருது">தேசிய விருது</ref> (<ref target="https://ta.wikipedia.org/wiki/இந்தியா">இந்தியா</ref>)</hi></p>
<list type="unordered"><item>வென்ற விருது - சில்வர் லோட்டஸ் விருது - சிறந்த வட்டாரமொழித் திரைப்படம் (தமிழ்) - <hi rend="bold">சேது</hi> - <ref target="https://ta.wikipedia.org/wiki/பாலா_(இயக்குனர்)">பாலா</ref></item></list>
பாடல்கள்
<list type="unordered"><item>சேதுவுக்கு - அருண் மொழி</item>
<item>வார்த்தை தவறி - <ref target="https://ta.wikipedia.org/wiki/இளையராஜா">இளையராஜா</ref></item>
<item>காதலென்ன காதலென்ன - <ref target="https://ta.wikipedia.org/wiki/ஸ்வர்ணலதா">ஸ்வர்ணலதா</ref></item>
<item>விடிய விடிய - <ref target="https://ta.wikipedia.org/wiki/உன்னிகிருஷ்ணன்">உன்னிகிருஷ்ணன்</ref></item>
<item>கான கருங்குயிலே - கோவை கமலா</item>
<item>சிக்காத சிட்டொன்று - <ref target="https://ta.wikipedia.org/wiki/உன்னிகிருஷ்ணன்">உன்னிகிருஷ்ணன்</ref>, அருண் மொழி</item>
<item>எங்கே செல்லும் - <ref target="https://ta.wikipedia.org/wiki/இளையராஜா">இளையராஜா</ref></item></list>
துணுக்குகள்
<list type="unordered"><item>இத்திரைப்படத்தின் மாபெரும் வெற்றியினைத் தொடர்ந்து 2003 ஆம் ஆண்டில் ஹிந்தியில் மறு தயாரிப்பு செய்து வெளியிடப்பட்டது. <hi rend="italic"><ref target="https://ta.wikipedia.org/wiki/தேரே_நாம்">தேரே நாம்</ref></hi></item>
<item>கன்னடத்திலும்,தெலுங்கு மொழிகளிலும் மொழி மாற்றம் செய்து வெளியிடப்பட்டதும் குறிப்பிடத்தக்கது.</item></list>
வெளியிணைப்புகள்
<list type="unordered"><item><ref target="https://ta.wikipedia.org/wiki/ஐ.எம்.டி.பி_இணையத்தளம்">இணையதள திரைப்பட தரவுத்தளத்தில்</ref><ref target="http://www.imdb.com/title/tt0265730/"><hi rend="italic">முதற் பக்கம்</hi> </ref></item></list>
</text></body></html>