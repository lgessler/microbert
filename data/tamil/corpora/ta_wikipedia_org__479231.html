<html><body><text id="wikipedia_ta_wikipedia_org__479231.html" ns="0" revid="3244539" sourceurl="https://ta.wikipedia.org/wiki/%E0%AE%9A%E0%AE%BF%E0%AE%B1%E0%AF%80%E0%AE%95%E0%AE%A3%E0%AF%8D%E0%AE%9F%E0%AF%87%E0%AE%9A%E0%AF%81%E0%AE%B5%E0%AE%B0%E0%AE%AE%E0%AF%8D_%E0%AE%AE%E0%AE%95%E0%AE%BE%E0%AE%A4%E0%AF%87%E0%AE%B5%E0%AE%A9%E0%AF%8D_%E0%AE%95%E0%AF%8B%E0%AE%B5%E0%AE%BF%E0%AE%B2%E0%AF%8D,_%E0%AE%A4%E0%AE%BF%E0%AE%B0%E0%AF%81%E0%AE%B5%E0%AE%A9%E0%AE%A8%E0%AF%8D%E0%AE%A4%E0%AE%AA%E0%AF%81%E0%AE%B0%E0%AE%AE%E0%AF%8D" title="சிறீகண்டேசுவரம் மகாதேவன் கோவில், திருவனந்தபுரம்" type="wikipedia">சிறீகண்டேசுவரம் மகாதேவன் கோவில், திருவனந்தபுரம்<p><hi rend="bold">சிறீகண்டேசுவரம் மகாதேவன் கோவில்</hi> (<hi rend="italic">Sreekanteswaram Mahadeva Temple</hi>) <ref target="https://ta.wikipedia.org/wiki/இந்தியா">இந்தியாவின்</ref>, <ref target="https://ta.wikipedia.org/wiki/கேரளம்">கேரள</ref> மாநிலத்தில் உள்ள <ref target="https://ta.wikipedia.org/wiki/திருவனந்தபுரம்">திருவனந்தபுரத்தின்</ref> மையப் பகுதியில் உள்ள சிறீகண்டேசுவரம் என்னும் இடத்தில் உள்ள ஒரு <ref target="https://ta.wikipedia.org/wiki/இந்து">இந்து</ref> கோவிலாகும். இந்த கோவில் மிகப்பழைமையான <ref target="https://ta.wikipedia.org/wiki/சிவன்">சிவன்</ref> கோவில் ஆகும்.</p>
<p>இந்த கோவிலானது <ref target="https://ta.wikipedia.org/wiki/திருவனந்தபுரம்_சென்ட்ரல்">திருவனந்தபுரம் மத்திய தொடருந்து நிலையம்</ref>, பேருந்து நிலையம், கிழக்கு கோட்டை மற்றும் சிறீபத்மநாபசுவாமி கோவில் ஆகியவற்றிலிருந்து 3 கி.மீ தொலைவில் அமைந்துள்ளது.</p>
<p><ref target="https://ta.wikipedia.org/wiki/பழைய_சிறீகண்டேசுவரம்_கோவில்">பழைய சிறீகண்டேசுவரம் கோவில்</ref> என அழைக்கப்படும் மற்றொரு சிவன் கோவிலும்  திருவனந்தபுரத்தில் புத்தன்சந்தை என்ற பகுதியில் அமைந்துள்ளது.  </p>
வரலாறு
<p>ஐந்தாம் நூற்றாண்டைச் சேர்ந்த நூல்கள் சிலவற்றில் இந்த சிறீகண்டேசுவரம் சிவன் கோயில் பற்றிக் குறிப்பிடப்பட்டுள்ளது. <ref target="https://ta.wikipedia.org/wiki/திருவிதாங்கூர்">திருவிதாங்கூர்</ref> சமஸ்தான மன்னர்கள் வந்து வணங்கிச் செல்லும் கோயில்களில் இதுவும் ஒன்றாகும்.<ref target="https://ta.wikipedia.org/wiki/முதற்_பக்கம்#cite_note-நிர்மால்ய_தரிசனம்-1">[1]</ref></p>
தெய்வங்கள் மற்றும் துணை தெய்வங்கள்
<p>சிவன் மூலவர் ஆவார். மகா கணபதி, முருகன், ஆஞ்சநேயர், ஸ்ரீகிருஷ்ணர், சுவாமி அய்யப்பன், நாகராசர் ஆகியோர் துணை தெய்வங்கள் ஆகும்.</p>
வழிபாடு
<p>அதிகாலையில் நடை திறந்ததும், முதல் நாள் இறைவனுக்குப் போடப்பட்ட மாலைகளையும், பூக்களையும் எடுத்து, மாற்றிச் சுத்தப்படுத்தும் இருபது நிமிடங்கள்தான் நிர்மால்ய தரிசன நேரம். இதைக் கண்டு தரிசிப்பதற்கு அதிகாலையில் இருந்தே பக்தர்கள் வந்து சேர்கிறார்கள்.<ref target="https://ta.wikipedia.org/wiki/முதற்_பக்கம்#cite_note-நிர்மால்ய_தரிசனம்-1">[1]</ref></p>
திருவிழாக்கள்
<p>ஆண்டுதோறும் மலையாள மாத தனுவில் (திசம்பர் - சனவரி) 10 நாட்கள் திருவிழா நடைபெறுகிறது. சிவபெருமானின் பிறந்த நாளாகக் கருதப்படும் <ref target="https://ta.wikipedia.org/wiki/திருவாதிரை_நோன்பு">திருவாதிரை</ref> நட்சத்திர நாளில் ஆரட்டு இருக்கும். <ref target="https://ta.wikipedia.org/wiki/சிவராத்திரி">சிவராத்திரி</ref> பண்டிகையும் பிரமாண்டமாக கொண்டாடப்படுகிறது.  சிவபெருமானின் சிலையை நாள் முழுவதும் தூய நெய்யால் அபிசேகம் செய்வது அந்த நாளில் செய்யப்படுகிறது.</p>
மேலும் காண்க
<list type="unordered"><item><ref target="https://ta.wikipedia.org/wiki/பழைய_சிறீகண்டேசுவரம்_கோவில்">பழைய சிறீகண்டேசுவரம் கோவில்</ref></item></list>
</text></body></html>