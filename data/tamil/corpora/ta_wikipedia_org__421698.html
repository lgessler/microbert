<html><body><text id="wikipedia_ta_wikipedia_org__421698.html" ns="0" revid="3414644" sourceurl="https://ta.wikipedia.org/wiki/%E0%AE%B5%E0%AE%A9%E0%AF%8D%E0%AE%A9%E0%AE%BF_%E0%AE%A8%E0%AE%BE%E0%AE%9F%E0%AF%81" title="வன்னி நாடு" type="wikipedia">வன்னி நாடு
<p><hi rend="bold">வன்னி நாடு</hi> என்பது <hi rend="bold">வன்னியர்கள்</hi> என்ற பட்டதோடு பல குறுநில ஆட்சியாளர்கள் <ref target="https://ta.wikipedia.org/wiki/இலங்கை">இலங்கையின்</ref> <ref target="https://ta.wikipedia.org/wiki/யாழ்ப்பாண_அரசு"> யாழ்ப்பாண அரசின்</ref> தெற்கு பகுதியை 12 ஆம் நூற்றாண்டு முதல் 17ஆம் நூற்றாண்டு வரை ஆட்சி செய்யப்பட்ட பகுதிகளாகும். <ref target="https://ta.wikipedia.org/wiki/இராசரட்டை">இராசரட்டை</ref> அரசு சிதைவுற்றபின் பல வன்னி அரசுகள் எழுச்சி பெற்றது. இப்பகுதியை தமிழகத்தில் இருந்து வந்த வேளைக்காரப படைகளுக்கு நிலமானியங்களாக வழங்கப்பட்டு ஆளப்பட்டது. இப்பகுதி யாழ்ப்பாண அரசின் தெற்கு விரிவாகவே இருந்தது. வன்னி நாட்டின் ஆட்சியாளர்கள், யாழ்ப்பாண அரசுக்குக்கட்டுப்பட்டே இருந்தனர். 1621 ஆம் ஆண்டு <ref target="https://ta.wikipedia.org/wiki/போர்த்துக்கல்">போர்த்துக்கல்</ref> யாழ்ப்பாண அரசை வென்றது. இதன் பின் வன்னி நாடு  <ref target="https://ta.wikipedia.org/wiki/போர்த்துக்கேய_இலங்கை">போர்த்துக்கேய இலங்கைக்கு</ref> உட்பட்ட பகுதியாக மாறியது. <ref target="https://ta.wikipedia.org/wiki/போர்த்துக்கேய_இலங்கை">போர்த்துக்கேய இலங்கை</ref> பகுதி <ref target="https://ta.wikipedia.org/wiki/நெதர்லாந்து">டச்சுக்காரர்கள்</ref> மற்றும் <ref target="https://ta.wikipedia.org/wiki/ஐக்கிய_இராச்சியம்">ஆங்கிலேயர்கள்</ref> கட்டுப்பாட்டுக்கு வந்தது. இவர்களது ஆட்சிக்கு எதிராக வன்னி நாடு கடைசி மன்னர் <ref target="https://ta.wikipedia.org/wiki/பண்டார_வன்னியன்">பண்டார வன்னியன்</ref>, <ref target="https://ta.wikipedia.org/wiki/கண்டி_இராச்சியம்">கண்டி இராச்சியத்துடன்</ref> இணைந்து பலமாக எதிர்த்தார். <ref target="https://ta.wikipedia.org/wiki/டச்சுக்_கிழக்கிந்தியக்_கம்பனி">டச்சுக் கிழக்கிந்தியக் கம்பனியின்</ref> இராணுவ தலைமை அதிகாரி வான் டெரிபெர்கு பண்டார வன்னியரை தோற்கடித்து கொன்று வன்னி நாட்டை <ref target="https://ta.wikipedia.org/wiki/ஐக்கிய_இராச்சியம்">ஆங்கிலேயரிடம்</ref> ஒப்படைத்தார்.<ref target="https://ta.wikipedia.org/wiki/முதற்_பக்கம்#cite_note-3">[3]</ref>. தற்போது இது <ref target="https://ta.wikipedia.org/wiki/வட_மாகாணம்,_இலங்கை">வட மாகாணம், இலங்கை</ref> என வழங்கப்படுகிறது.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
பரவல்
<p>வன்னி நாடுக்கு வடக்கே <ref target="https://ta.wikipedia.org/wiki/யாழ்ப்பாண_அரசு">யாழ்ப்பாண அரசும்</ref>, தெற்கே <ref target="https://ta.wikipedia.org/wiki/கண்டி_இராச்சியம்">கண்டி இராச்சியமும்</ref> <ref target="https://ta.wikipedia.org/wiki/சிறீ_ஜெயவர்தனபுர_கோட்டை">கோட்டை</ref> அரசும், மேற்கு மற்றும் கிழக்கே இந்திய பெருங்கடலால் சூழப்பட்டது. நாட்டுக்கு தென்கிழக்கே திரிகோண மலை அமைந்துள்ளது. இலங்கையின் தற்போதைய <ref target="https://ta.wikipedia.org/wiki/மன்னார்">மன்னார்</ref>, <ref target="https://ta.wikipedia.org/wiki/வவுனியா">வவுனியா</ref>, <ref target="https://ta.wikipedia.org/wiki/கிளிநொச்சி">கிளிநொச்சி</ref>, <ref target="https://ta.wikipedia.org/wiki/முல்லைத்தீவு">முல்லைத்தீவு</ref> ஆகிய மாவட்ட பகுதிகளை உள்ளடக்கிய பெருநிலப் பரப்பே வன்னி நாடாக இருந்தது. இது மேலும் <ref target="https://ta.wikipedia.org/wiki/புத்தளம்">புத்தளம்</ref>, <ref target="https://ta.wikipedia.org/wiki/குருநாகல்">குருநாகல்</ref>, <ref target="https://ta.wikipedia.org/wiki/திருகோணமலை">திருகோணமலை</ref>, <ref target="https://ta.wikipedia.org/wiki/மட்டக்களப்பு">மட்டக்களப்பு</ref>,<ref target="https://ta.wikipedia.org/wiki/அனுராதபுரம்">அனுராதபுரம்</ref>, <ref target="https://ta.wikipedia.org/wiki/பொலன்ன்றுவை">பொலன்ன்றுவை</ref>, <ref target="https://ta.wikipedia.org/wiki/ஊவா">ஊவா</ref>, <ref target="https://ta.wikipedia.org/wiki/வெள்ளசை">வெள்ளசை</ref>, <ref target="https://ta.wikipedia.org/wiki/பாணமை">பாணமை</ref> ஆகிய மாவட்டங்களின் பல பகுதியையும் உள்ளடக்கியதாகும். பல வன்னிமைகள் தமிழ், சிங்கள, வேட்டுவ மொழி பேசுவோரும் ஆண்டு வந்தனர். </p>
<figure><caption>யாழ்ப்பாண,<hi rend="bold">வன்னி</hi>, கண்டி,கோட்டை அரசுகள்</caption></figure>
வன்னியர்
<p>இலங்கையின் இடைக்கால பகுதியில் வாழ்ந்த ஆட்சியாளர்கள் ஆவர்.<ref target="https://ta.wikipedia.org/wiki/இலங்கைத்_தமிழர்"> இலங்கைத் தமிழரின்</ref> வன்னிப் பகுதிகளில் வாழ்ந்தவர்கள் வன்னியர் என அழைக்கப்பட்டனர்.<ref target="https://ta.wikipedia.org/wiki/முதற்_பக்கம்#cite_note-M-5">[5]</ref><ref target="https://ta.wikipedia.org/wiki/முதற்_பக்கம்#cite_note-K-6">[6]</ref></p>
தோற்ற கோட்பாடுகள்
<p>வன்னியர் தோற்ற கோட்பாடுகளைப்பற்றி பல கருத்துக்கள் நிலவி வருகிறது. அதில் ஒன்று தற்போதைய <ref target="https://ta.wikipedia.org/wiki/இந்தியா">இந்தியாவின்</ref>, <ref target="https://ta.wikipedia.org/wiki/தமிழ்நாடு">தமிழ்நாட்டில்இருந்து</ref> வந்த மழவர்கள் என வன்னி் பூவத்த என்றொரு பழம் நூல் தெரிவிக்கின்றது.<ref target="https://ta.wikipedia.org/wiki/முதற்_பக்கம்#cite_note-K-6">[6]</ref><ref target="https://ta.wikipedia.org/wiki/முதற்_பக்கம்#cite_note-g-7">[7]</ref> இவர்கள் <ref target="https://ta.wikipedia.org/wiki/பாண்டியர்">பாண்டிய</ref> மற்றும் <ref target="https://ta.wikipedia.org/wiki/சோழர்">சோழ</ref> மன்னர்களின் வழித்தோன்றல்கள். இதன் கவுரவ பட்டமாக வன்னியர் என வழங்கப்பட்டனர் என ஒரு கருத்து நிலவுகிறது. இவர்கள் பல குல மற்றும் இனக்குழுக்களின் வழிவந்தவர்கள் ஆவர்.<ref target="https://ta.wikipedia.org/wiki/முதற்_பக்கம்#cite_note-M-5">[5]</ref><ref target="https://ta.wikipedia.org/wiki/முதற்_பக்கம்#cite_note-K-6">[6]</ref><ref target="https://ta.wikipedia.org/wiki/முதற்_பக்கம்#cite_note-8">[8]</ref><ref target="https://ta.wikipedia.org/wiki/முதற்_பக்கம்#cite_note-9">[9]</ref> ஒரு சில இலங்கை வரலாறு ஆய்வாளர்கள் வனம் என்ற காடு பொருள்படுமாறு, காட்டுப்பகுதியில் ஆட்சி செய்பவர்கள் என்பதால் அவர்கள் வன்னியர் என வழங்கப்பட்டனர் என கூறுகின்றனர்.<ref target="https://ta.wikipedia.org/wiki/முதற்_பக்கம்#cite_note-K-6">[6]</ref></p>
<p>12 ஆம் நூற்றாண்டில் <ref target="https://ta.wikipedia.org/wiki/இடைக்காலச்_சோழர்கள்">இடைக்காலச் சோழர்கள்</ref> எழுச்சி மற்றும் <ref target="https://ta.wikipedia.org/wiki/இராசரட்டை">இராசரட்டை</ref> அரசு வீழ்ச்சினாலும் வடக்கே <ref target="https://ta.wikipedia.org/wiki/யாழ்ப்பாண_அரசு">யாழ்ப்பாண அரசும்</ref> தெற்கே <ref target="https://ta.wikipedia.org/wiki/கண்டி_இராச்சியம்"> கண்டி</ref> அரசும், கோட்டை அரசும் உருவாகியது. பல அரசர்கள் மற்றும் ஆட்சியாளர்கள் வன்னியர் என்ற பட்ட பெயர்களைக் கொண்டு வன்னி நாட்டை யாழ்ப்பாண அரசு காலகட்டத்தில் ஆட்சி செய்து வந்தனர். இவர்கள் அனைவரும் யாழ்ப்பாண அரசுக்கு கட்டுப்பட்டவர்களாகவும், உள்நாட்டு மக்களின் தேவையறிந்து சுயமாக ஆட்சி செய்து வந்தவர்கள் ஆவர். வன்னி நாடு யாழ்ப்பாண அரசுக்கு வரிகளாக பணம், தேன், தந்தங்கள், யானைகள் முதலியனவற்றை ஆண்டு தோறும் வழங்கி வந்தது.<ref target="https://ta.wikipedia.org/wiki/முதற்_பக்கம்#cite_note-K-6">[6]</ref><ref target="https://ta.wikipedia.org/wiki/முதற்_பக்கம்#cite_note-PP-10">[10]</ref><ref target="https://ta.wikipedia.org/wiki/முதற்_பக்கம்#cite_note-g-7">[7]</ref><ref target="https://ta.wikipedia.org/wiki/முதற்_பக்கம்#cite_note-11">[11]</ref></p>
</text></body></html>