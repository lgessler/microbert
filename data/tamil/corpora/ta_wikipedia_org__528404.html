<html><body><text id="wikipedia_ta_wikipedia_org__528404.html" ns="0" revid="3448109" sourceurl="https://ta.wikipedia.org/wiki/%E0%AE%8E%E0%AE%AE%E0%AF%8D%E0%AE%AE%E0%AE%BE_%E0%AE%B0%E0%AE%A4%E0%AF%81%E0%AE%95%E0%AE%BE%E0%AE%A9%E0%AF%81" title="எம்மா ரதுகானு" type="wikipedia">எம்மா ரதுகானு
<p><hi rend="bold">எம்மா ரதுகானு</hi> (<hi rend="italic">Emma Raducanu</hi>; பிறப்பு: 13 நவம்பர் 2002) பிரித்தானியத் <ref target="https://ta.wikipedia.org/wiki/டென்னிசு">தென்னிசு</ref> வீராங்கனை ஆவார்.<ref target="https://ta.wikipedia.org/wiki/முதற்_பக்கம்#cite_note-auto-2">[2]</ref><ref target="https://ta.wikipedia.org/wiki/முதற்_பக்கம்#cite_note-Bradenton_Herald-3">[3]</ref> இவர் <ref target="https://ta.wikipedia.org/wiki/யூ.எசு._ஓப்பன்">2021 அமெரிக்க ஓப்பன்</ref> கோப்பையை வென்றுள்ளார். உலக அளவில் பெண்கள் ஒற்றையர் தரவரிசையில் 23 வது இடத்தையும், பிரித்தானியாவில் 1-வது இடத்தையும் 2021 செப்டம்பர் 11 இல் கைப்பற்றினார்.</p>
<p>உலகத் தர வரிசையில் 338 ஆவதாக இருந்து, முதல் தடவையாக <ref target="https://ta.wikipedia.org/wiki/பெருவெற்றித்_தொடர்_(டென்னிசு)">பெருவெற்றித் தொடரில்</ref> <ref target="https://ta.wikipedia.org/wiki/விம்பிள்டன்_கோப்பை">2021 விம்பிள்டன் போட்டியில்</ref> நான்காவதாக வந்தார்.<ref target="https://ta.wikipedia.org/wiki/முதற்_பக்கம்#cite_note-4">[4]</ref> இதன் மூலம் 2021 அமெரிக்க ஓப்பன் போட்டியில் பங்கேற்க வாய்ப்புக் கிடைத்தது. 2021 அமெரிக்க ஓப்பன் போட்டியில் இறுதிச் சுற்றில் <ref target="https://ta.wikipedia.org/wiki/கனடா">கனடாவின்</ref> லைலா பெர்னாண்டசை 6–4, 6–3 என்ற நேர்க்கணக்கில் வெற்றி பெற்று, 1977 இல் வெற்றி பெற்ற <ref target="https://ta.wikipedia.org/wiki/வெர்ஜினியா_வேடு">வெர்ஜினியா வேடிற்குப்</ref> பின்னர் முதலாவது பிரித்தானியப் பெண்ணாக <ref target="https://ta.wikipedia.org/wiki/பெருவெற்றித்_தொடர்_(டென்னிசு)">பெருவெற்றித் தொடர்</ref> ஒன்றில் கோப்பையை வென்று சாதனை படைத்தார்.<ref target="https://ta.wikipedia.org/wiki/முதற்_பக்கம்#cite_note-auto-2">[2]</ref><ref target="https://ta.wikipedia.org/wiki/முதற்_பக்கம்#cite_note-USOpen-5">[5]</ref><ref target="https://ta.wikipedia.org/wiki/முதற்_பக்கம்#cite_note-6">[6]</ref> அத்துடன் <ref target="https://ta.wikipedia.org/wiki/மரியா_சரப்போவா">மரியா சரப்போவாவின்</ref> 2004 சாதனையை முறியடித்து, உலகிலேயே மிக இளம் வயதில் பெருவெற்றித் தொடரை வென்ற வீராங்கனை என்ற சாதனையையும்,<ref target="https://ta.wikipedia.org/wiki/முதற்_பக்கம்#cite_note-பிபிசி-7">[7]</ref> <ref target="https://ta.wikipedia.org/wiki/செரீனா_வில்லியம்ஸ்">செரீனா வில்லியம்சின்</ref> 2014 சாதனையை முறியடித்து ஒரு செட் கூட விட்டுக் கொடுக்காமல், அமெரிக்க ஒப்பன் தொடரை வென்ற இளம் வயது வீராங்கனை<ref target="https://ta.wikipedia.org/wiki/முதற்_பக்கம்#cite_note-பிபிசி-7">[7]</ref> என்ற சாதனையையும் இவர் ஏற்படுத்தினார்.</p>
வாழ்க்கைக் குறிப்பு
<p>எம்மா ரதுகானு <ref target="https://ta.wikipedia.org/wiki/கனடா">கனடா</ref>, <ref target="https://ta.wikipedia.org/wiki/தொராண்டோ">தொராண்டோ</ref> நகரில் பிறந்தார். இவரின் தந்தை இயன் <ref target="https://ta.wikipedia.org/wiki/உருமேனியா">உருமேனியாவையும்</ref>, தாயார் ரெனீ <ref target="https://ta.wikipedia.org/wiki/சீனா">சீனாவையும்</ref> சேர்ந்தவர்கள்.<ref target="https://ta.wikipedia.org/wiki/முதற்_பக்கம்#cite_note-8">[8]</ref><ref target="https://ta.wikipedia.org/wiki/முதற்_பக்கம்#cite_note-9">[9]</ref><ref target="https://ta.wikipedia.org/wiki/முதற்_பக்கம்#cite_note-10">[10]</ref> இரண்டு வயதிலேயே குடும்பத்தினருடன் <ref target="https://ta.wikipedia.org/wiki/இங்கிலாந்து">இங்கிலாந்தில்</ref> குடியேறினார்.<ref target="https://ta.wikipedia.org/wiki/முதற்_பக்கம்#cite_note-11">[11]</ref> <ref target="https://ta.wikipedia.org/wiki/இலண்டன்">இலண்டனில்</ref> வளர்ந்த ரதுகானு, பாலே, குதிரையேற்றம், நீச்சல், கூடைப்பந்து, போன்ற பல விளையாட்டுகளைப் பயில ஆரம்பித்து, இறுதியில் புரோம்லி தென்னிசுக் கழகத்தில் ஐந்தாவது அகவையில் <ref target="https://ta.wikipedia.org/wiki/டென்னிசு">தென்னிசில்</ref> பயிற்சி பெற ஆரம்பித்தார்.<ref target="https://ta.wikipedia.org/wiki/முதற்_பக்கம்#cite_note-பிபிசி-7">[7]</ref><ref target="https://ta.wikipedia.org/wiki/முதற்_பக்கம்#cite_note-12">[12]</ref></p>





வெளி இணைப்புகள்
<list type="unordered"><item><ref target="https://ta.wikipedia.org/wiki/மகளிர்_டென்னிசு_சங்கம்">மகளிர் டென்னிசு சங்கம்</ref> தளத்தில் <ref target="http://www.wtatennis.com/page/Player/Info/0,,12781~,00.html">முதற் பக்கம் பக்கம்</ref></item>
<item><ref target="https://ta.wikipedia.org/wiki/பன்னாட்டு_டென்னிசு_கூட்டமைப்பு">பன்னாட்டு டென்னிசு கூட்டமைப்பில்</ref><ref target="http://www.itftennis.com/procircuit/players/player/profile.aspx?playerid={{{id}}}">முதற் பக்கம்</ref></item></list>
</text></body></html>