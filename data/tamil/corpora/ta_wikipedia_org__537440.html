<html><body><text id="wikipedia_ta_wikipedia_org__537440.html" ns="0" revid="3396977" sourceurl="https://ta.wikipedia.org/wiki/%E0%AE%AE%E0%AE%BF%E0%AE%B2%E0%AF%80%E0%AE%9F%E0%AF%8D%E0%AE%9F%E0%AE%B8%E0%AF%8D" title="மிலீட்டஸ்" type="wikipedia">மிலீட்டஸ்
<p><hi rend="bold">மீலீட்டஸ்</hi> (<hi rend="italic">Miletus</hi> (<ref target="https://ta.wikipedia.org/wiki/உதவி:IPA/English">/maɪˈliːtəs/</ref>; <ref target="https://ta.wikipedia.org/wiki/கிரேக்கம்_(மொழி)">கிரேக்கம்</ref>: Μῑ́λητος‎; <ref target="https://ta.wikipedia.org/wiki/இட்டைட்டு_மொழி">இட்டைட்டு</ref> transcription <hi rend="italic">Millawanda</hi> or <hi rend="italic">Milawata</hi> (<ref target="https://ta.wikipedia.org/wiki/Exonym_and_endonym">exonyms</ref>); <ref target="https://ta.wikipedia.org/wiki/இலத்தீன்_மொழி">இலத்தீன்</ref>:[<hi rend="italic">Miletus</hi>]error: {{lang}}: text has italic markup (<ref target="https://ta.wikipedia.org/wiki/பகுப்பு:Lang_and_lang-xx_வார்ப்புரு_பிழைகள்">உதவி</ref>); <ref target="https://ta.wikipedia.org/wiki/துருக்கிய_மொழி">துருக்கியம்</ref>: <hi lang="tr" rend="italic">Milet</hi>) என்பது <ref target="https://ta.wikipedia.org/wiki/பண்டைக்_கிரேக்கம்">பண்டைய கிரேக்க</ref> நகரமாகும். இது  <ref target="https://ta.wikipedia.org/wiki/அனத்தோலியா">அனத்தோலியாவின்</ref> மேற்கு கடற்கரையில், பண்டைய காரியாவில் உள்ள மேண்டர் ஆற்றின் முகத்துவாரத்திற்கு அருகில் இருந்தது. <ref target="https://ta.wikipedia.org/wiki/முதற்_பக்கம்#cite_note-SteadmanMcMahon2011-3">[3]</ref> <ref target="https://ta.wikipedia.org/wiki/முதற்_பக்கம்#cite_note-4">[4]</ref>  இதன் இடிபாடுகள் <ref target="https://ta.wikipedia.org/wiki/துருக்கி">துருக்கியின்</ref>, <ref target="https://ta.wikipedia.org/wiki/அய்டன்_மாகாணம்">அய்டன் மாகாணத்தில்</ref> உள்ள பாலாட் என்ற நவீன கிராமத்திற்கு அருகில் அமைந்துள்ளது. கிமு 6 ஆம் நூற்றாண்டில் தொடங்கிய  <ref target="https://ta.wikipedia.org/wiki/அகாமனிசியப்_பேரரசு">பாரசீக</ref> ஆட்சிக்கு முன்பு <ref target="https://ta.wikipedia.org/wiki/பண்டைக்_கிரேக்கம்">பண்டையமி கிரேக்க</ref> நகரங்களில் மிகப் பெரிய மற்றும் பணக்காரர் நகரங்களில் ஒன்றாக இது கருதப்பட்டது. <ref target="https://ta.wikipedia.org/wiki/முதற்_பக்கம்#cite_note-5">[5]</ref> <ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
<p>கடல் மட்ட உயர்வு மற்றும் வண்டல்கள் படிவுகள் காரணமாக தளத்தில் முதல் குடியேற்றத்தின் சான்றுகளை அணுக முடியாததாகிவிட்டது. கிடைத்த முதல் சான்று <ref target="https://ta.wikipedia.org/wiki/புதிய_கற்காலம்">புதிய கற்காலம்</ref> குறித்ததாகும். துவக்க மற்றும் மத்திய <ref target="https://ta.wikipedia.org/wiki/வெண்கலக்_காலம்">வெண்கலக் காலக்</ref> குடியேற்றம் <ref target="https://ta.wikipedia.org/wiki/மினோவன்_நாகரிகம்">மினோவன் நாகரீகத்தின்</ref> செல்வாக்கின் கீழ் வந்தது. பூர்வகுடிகளான லெஜ்கள் இடம்பெயரும் வகையில் கிரெட்டான்களின் வருகை நிகழ்ந்ததாக தொன்மக்கதை கூறுகிறது.</p>
<p>மிலிட்டசின் பதிவு செய்யப்பட்ட வரலாறானது ஹிட்டிட் பேரரசின் பதிவுகளுடனும், வெண்கல யுகத்தின் பிற்பகுதியில் பைலோஸ் மற்றும் நோசோஸின் மைசீனியன் பதிவுகளுடனும் தொடங்குகிறது. மிலிட்டஸ் ஆசியா மைனரின் கடற்கரையில் மைசீனிய கோட்டையாக கி.மு 1450 முதல் கி.மு. 1100 வரை இருந்தது.</p>
<p>கிமு 13 ஆம் நூற்றாண்டில் தென் மத்திய அனடோலியாவிலிருந்து  <ref target="https://ta.wikipedia.org/wiki/லூவிய_மொழி">லூவிய மொழி</ref> பேசுபவர்களும் தங்களை கேரியர்கள் என்று அழைத்துக் கொண்டவர்களும் இக்கு வந்து சேர்ந்தனர். அந்த நூற்றாண்டின் பிற்காலத்தில் மற்ற கிரேக்கர்கள் வந்து சேர்ந்தனர். அந்த நேரத்தில் இந்த நகரமானது <ref target="https://ta.wikipedia.org/wiki/இட்டைட்டு_பேரரசு">இட்டைட்டு பேரரசுக்கு</ref> எதிராக கிளர்ச்சி செய்தது. அந்த பேரரசின் வீழ்ச்சிக்குப் பிறகு, கிமு 12 ஆம் நூற்றாண்டில் நகரம் அழிக்கப்பட்டது. மேலும் கிமு 1000 இல் தொடங்கி அயோனியன் கிரேக்கர்கள் பரவலாக மீள்குடியேற்றம் செய்யப்பட்டது.</p>
வரலாறு
<p>கி.மு. ஆறாம் நூற்றாண்டு வரையில் மிலீட்டஸ் நகரம் கிரேக்கத்திலேயே முக்கியத்துவம் வாய்ந்த நகரமாக இருந்தது.  இதன் பிறகே ஏதன்சுக்கு முக்கியத்துவம் ஏற்பட்டது. பல நாட்டு வணிகர்கள் சந்தித்து பரிவர்த்தனை செய்துகொள்ளும் இடமாக இந்நகரம் இருந்தது. இந்நகரத்து செல்வர் பலர் கொடுக்கல் வாங்கல் உள்ளிட்ட பல தொழில்களை செய்தனர். சுமார் எண்பது ஊர்களில் இவர்களின் வடிகத் தலங்கள் இருந்தன. மிலீட்டஸ் நகர நிர்வாகத்துக்குக் கூட இந்த வணிகர்கள் கடன் கொடுத்து உதவியதாக தெரிகிறது.<ref target="https://ta.wikipedia.org/wiki/முதற்_பக்கம்#cite_note-விசால-7">[7]</ref></p>
<p>இந்த நகரத்தில்தான் கிரேக்கர்களினால் பெரிதும் போற்றப்பட்ட ஞானிகள் எழுவரில் முதல்வரான <ref target="https://ta.wikipedia.org/wiki/தேலேஸ்">தேலேஸ்</ref> கிமு 624 பிறந்தார்.</p>
</text></body></html>