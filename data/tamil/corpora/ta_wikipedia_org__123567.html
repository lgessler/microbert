<html><body><text id="wikipedia_ta_wikipedia_org__123567.html" ns="0" revid="1459235" sourceurl="https://ta.wikipedia.org/wiki/%E0%AE%9A%E0%AF%80%E0%AE%B1%E0%AF%82%E0%AE%B0%E0%AF%8D_%E0%AE%AE%E0%AE%A9%E0%AF%8D%E0%AE%A9%E0%AE%B0%E0%AF%8D%E0%AE%95%E0%AE%B3%E0%AF%8D" title="சீறூர் மன்னர்கள்" type="wikipedia">சீறூர் மன்னர்கள்<p><hi rend="bold">சீறூர் மன்னர்கள்</hi> என்பவர்கள் சங்ககால தமிழகத்தில் <ref target="https://ta.wikipedia.org/wiki/மூவேந்தர்">வேந்தர்</ref>, <ref target="https://ta.wikipedia.org/wiki/வேளிர்">வேளிர்</ref>, <ref target="https://ta.wikipedia.org/wiki/குறுநில_மன்னர்கள்">குறுநில மன்னர்கள்</ref> ஆகியோருக்கு அடுத்த நிலையில் இருந்தவராவர்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> இவர்கள் மறப்பண்பிலே பெருநில வேந்தரினும் மேம்பட்டிருந்தனர்.<ref target="https://ta.wikipedia.org/wiki/முதற்_பக்கம்#cite_note-2">[2]</ref> மேலும் இவர்கள் தொண்மைக்குடியைச் சேர்ந்தவர்கள்.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
அடை மொழிகள்
<p>இச்சீறூர் மன்னர்களுக்கான அடைமொழிகள் எல்லாம் இவர்களை தொல்குடி, முதுகுடி, சிறுகிடி என்றே குறிப்பிடுகின்றன. இதிலிருந்து இவர்கள் ஒரே இடத்திலேயே பல காலமாக வாழ்ந்திருந்த மக்கள் என கூறப்படுகிறது.</p>
<list type="ordered"><item>ஓரெயில் மன்னன் (புறம் 338, அகம் 373)</item>
<item>சிறுகுடி மன்னர் (அகம் 117, 204, 269, 270, நற்றிணை 340, 367)</item>
<item>சீறூர் மன்னர் (புறம் 197, 299, 308, 319, 328)</item>
<item>சீறூர் மதவலி (புறம் 332)</item>
<item>தொல்குடி மன்னர் (புறம் 353, 354)</item>
<item>முதுகுடி மன்னர், மூதில் முல்லையின் மன்னர் (தொல்காப்பியம் - பொருளதிகாரம் 77, புறம் 308, 319, 328)</item></list>
மகள் மறுக்கும் மாண்பு
<p>சிறுநில மன்னர்களான இவர்கள் பெருநில வேந்தர்கள் பெண் கேட்டு வந்தாலும் தன் முதுகுடி முறைமை கருதி பெண் கொடுப்பதற்கு அஞ்சி, பெண் தர மறுத்து போர் புரியும் தன்மையை கொண்டிருந்தனர்.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
இவர்களின் மகள் மறுக்கும் மாண்பைப் பற்றி தொல்காப்பியம்

மறப்பண்பு விளக்கும் பாடல்
<p>வேந்தனுக்கும் சீறூர் மன்னனுக்கும் நடக்கும் போரில் வேந்தன் சீறூர் மன்னனின் மார்பில் வேலெறிந்தான். அவ்வலியையும் பொருட்படுத்தாமல் தன் மார்பில் எறிந்த வேலை பிடுங்கி வேந்தனின் யானை மீது எறிந்தானாம் சீறூர் மன்னன். இவ்வீரச் செயலை கண்டு வேந்தனே நாண வேந்தன் கூட்டி வந்த யானைப் படை அனைத்தும் பின் வாங்கியதாம். இவ்வாறு இவர்களின் மறப்பண்பு வேந்தரினும் ஓங்கி நிற்பது போல் புறப்பாடல்கள் அமைந்துள்ளன.<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
சீறூர் மன்னர்கள்
<list type="ordered"><item>அம்பர் கிழான் <ref target="https://ta.wikipedia.org/wiki/அருவந்தை">அருவந்தை</ref></item>
<item><ref target="https://ta.wikipedia.org/wiki/வள்ளல்#மூதில்_அருமன்">அருமன்</ref></item>
<item><ref target="https://ta.wikipedia.org/wiki/அள்ளன்">அள்ளன்</ref></item>
<item><ref target="https://ta.wikipedia.org/wiki/ஈந்தூர்_கிழான்_தோயன்மாறன்">ஈந்தூர் கிழான் தோயன்மாறன்</ref></item>
<item>ஒல்லையூர் கிழான் மகன் <ref target="https://ta.wikipedia.org/wiki/பெருஞ்சாத்தன்">பெருஞ்சாத்தன்</ref></item>
<item><ref target="https://ta.wikipedia.org/wiki/கொடுமுடி_மன்னன்">கொடுமுடி மன்னன்</ref></item>
<item><ref target="https://ta.wikipedia.org/wiki/வள்ளல்#பண்ணன்_(சிறுகுடி_வள்ளல்)">சிறுகுடி பண்ணன்</ref></item>
<item><ref target="https://ta.wikipedia.org/wiki/தழும்பன்">தழும்பன்</ref></item>
<item>நாலை கிழவன் <ref target="https://ta.wikipedia.org/wiki/நாகன்">நாகன்</ref></item>
<item><ref target="https://ta.wikipedia.org/wiki/போஒர்_கிழவோன்_பழையன்">போஒர் கிழவோன் பழையன்</ref></item>
<item><ref target="https://ta.wikipedia.org/wiki/முசுண்டை">முசுண்டை</ref></item>
<item><ref target="https://ta.wikipedia.org/wiki/வயவன்">வயவன்</ref></item>
<item><ref target="https://ta.wikipedia.org/wiki/வல்லங்கிழவோன்_நல்லடி">வல்லங்கிழவோன் நல்லடி</ref></item>
<item><ref target="https://ta.wikipedia.org/wiki/பண்ணன்_(வல்லார்_கிழான்)">பண்ணன் (வல்லார் கிழான்)</ref></item>
<item><ref target="https://ta.wikipedia.org/wiki/வாணன்">வாணன்</ref></item>
<item><ref target="https://ta.wikipedia.org/wiki/விரான்">விரான்</ref></item></list>
மூலம்
<p>வ. குருநாதன்(2001).<hi rend="italic">சங்ககால அரசர் வரலாறு</hi>.தஞ்சை-613005&lt;/ref&gt;:தமிழ்ப் பல்கலைக்கழகம்.பக்.371 - 386.</p>
</text></body></html>