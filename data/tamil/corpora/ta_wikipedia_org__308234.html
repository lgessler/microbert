<html><body><text id="wikipedia_ta_wikipedia_org__308234.html" ns="0" revid="3373005" sourceurl="https://ta.wikipedia.org/wiki/%E0%AE%85%E0%AE%95_%E0%AE%8E%E0%AE%B1%E0%AE%BF%E0%AE%AF%E0%AE%BF%E0%AE%AF%E0%AE%B2%E0%AF%8D" title="அக எறியியல்" type="wikipedia">அக எறியியல்<p><hi rend="bold">அக எறியியல் </hi>(Internal ballistics), என்பது <ref target="https://ta.wikipedia.org/wiki/எறியியல்">எறியியலுக்குக்</ref> கீழ் வரும் துறை ஆகும், இது ஒரு <ref target="https://ta.wikipedia.org/wiki/எறியம்">எறியத்தின்</ref> உந்துவிசையை பற்றிய படிப்பாகும்.</p>
<p><ref target="https://ta.wikipedia.org/wiki/துப்பாக்கி">துப்பாக்கிகளில்</ref>, அக எறியியல் என்பது <ref target="https://ta.wikipedia.org/wiki/உந்துபொருள்">உந்துபொருளை</ref> எரியுட்டுதல் முதல், <ref target="https://ta.wikipedia.org/wiki/துமுக்கிக்_குழல்">துப்பாக்கிக் குழலில்</ref>  இருந்து எறியம் வெளியேறும் வரையிலான, இடைப்பட்ட நேரத்தின் இயல்புகளை பற்றியது.<ref target="https://ta.wikipedia.org/wiki/முதற்_பக்கம்#cite_note-1">[1]</ref> சிறு-குழல் (<ref target="https://ta.wikipedia.org/wiki/மரைகுழல்_துப்பாக்கி">நீள்</ref> மற்றும் <ref target="https://ta.wikipedia.org/wiki/சிறு_கைத்துப்பாக்கி">கை</ref>) துப்பாக்கிகளில் இருந்து, அதி-நுட்ப பீரங்கிப்பிரிவு வரை, அனைத்து விதமான சுடுகலன்களின் பயனர்கள் மற்றும் வடிவமைப்பாளர்களுக்கு, இந்த அக எறியியல் மிக முக்கியமாகும்.</p>
<p><ref target="https://ta.wikipedia.org/wiki/ஏவூர்தி">எவுர்தியால்</ref> உந்தப்படும் எறியங்களில், அக எறியியல் என்பது <ref target="https://ta.wikipedia.org/wiki/ஏவுப்பொறி">ஏவுப்பொறியில்</ref> இருந்து உந்துசக்தி அளிக்கப்படும் நேரத்தின் இயல்புகள் ஆகும்.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
பாகங்களும் சமன்பாடுகளும் 
<p>ஹாச்சர், அக எரியியலை மூன்றாக பிரிக்கிறார்:<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
<list type="unordered"><item>பூட்டும் நேரம், முட்டுத்தகடு (sear) விடுவிப்பது முதல், <ref target="https://ta.wikipedia.org/wiki/எரியூட்டி_(சுடுகலன்)">எரியூட்டி</ref> அடிக்கப்படும் வரையிலான நேரம்.</item>
<item>எரியூட்டும் நேரம், எரியூட்டி அடிக்கப்பட்டது முதல், எறியம் நகர ஆரம்பிக்கும் வரையிலான நேரம்.</item>
<item>குழல் நேரம், எறியம் நகர ஆரம்பித்தது முதல், குழலை விட்டு வெளியேறும் வரையிலான நேரம்.</item></list>
<p>அக எறியியலில் ஐந்து பொதுவான சமன்பாடுகள் உள்ளன:<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
<list type="ordered"><item>உந்துபொருள் நிலையின் சமன்பாடு</item>
<item>ஆற்றலின் சமன்பாடு</item>
<item>நகர்ச்சிச் சமன்பாடு</item>
<item>எரியும் விகிதச் சமன்பாடு</item>
<item>வடிவ செயல்பாட்டு (form function) சமன்பாடு</item></list>
எரியூட்டும் முறைகள்
<p>இதுநாள் வரை, பல வகையிலான உந்துபொருளை எரியூட்டும் முறைகள் இருக்கின்றன. முதன்முதலில், துப்பாக்கியின் பின் பகுதியில் ஒரு சிறய துளையிட்டு, (<ref target="https://ta.wikipedia.org/wiki/தொடு_துளை">தொடு துளை</ref>) அதன்வழியாக உந்துபொருளை உட்செலுத்தி, வெளியில் இருந்து தொடு துளையில் தீ வைப்பர். பின்னர்,  இயந்திர செயல்பாட்டால், <ref target="https://ta.wikipedia.org/wiki/எரியூட்டி">எரியூட்டிகள்</ref> கொண்ட வெடியுறைகளை வெடிக்க வைத்து, உந்துபொருள் பற்றவைக்கப் பட்டது. மின்னோட்டத்தை கொண்டும் உந்துபொருளை பற்ற வைக்கலாம்.</p>
உந்துபோருட்கள்
வெடிமருந்து
<p><ref target="https://ta.wikipedia.org/wiki/கந்தகம்">கந்தகம்</ref>, <ref target="https://ta.wikipedia.org/wiki/கரி">கரி</ref>, மற்றும் <ref target="https://ta.wikipedia.org/wiki/பொட்டாசியம்_நைத்திரேட்டு">பொட்டாசியம் நைத்திரேட்டு</ref> அல்லது சோடியம் நைத்திரேட்டு ஆகியவற்றின் கலவையை அரைத்துப் பொடியாக்கி <ref target="https://ta.wikipedia.org/wiki/வெடிமருந்து">வெடிமருந்து</ref> (கரும்பொடி) தயாரிக்கப்படுகிறது. இது பல்வேறு துகள் அளவுகளில் தயாரிக்கபடுகிறது. துகள்களின் வடிவமும் அளவும், அதன் பரப்பளவை நிர்ணயிக்கும், ஆக இது நேரடியாக எரியும் விகிதத்தையும் மாற்றும்.</p>
நைட்ரோ மாவியம் (ஒற்றை உந்துபொருட்கள்)
<p><ref target="https://ta.wikipedia.org/wiki/நைட்ரிக்_காடி">நைட்ரிக் காடி</ref>, <ref target="https://ta.wikipedia.org/wiki/மாவியம்">மாவிய</ref> நாருடன் வினையாற்றும் போது, <ref target="https://ta.wikipedia.org/wiki/நைட்ரோ-மாவியம்">நைட்ரோ-மாவியம்</ref> அல்லது "துமுக்கிப்பஞ்சு" உருவாகிறது. இது எளிதில் தீப்பற்றக்கூடிய நார்ப்பொருள். வெப்பமூட்டினால் இது உடனே எரிந்து போகும். இதை எரிக்கும்போது, முற்றிலும் வாயுக்களாவதால்; எந்த திடநிலை மிச்சமும் இல்லாமல், சுத்தமாக எரிந்துவிடும்.  <ref target="https://ta.wikipedia.org/wiki/ஜெலட்டின்">ஜெலட்டின்</ref> பூசிய நைட்ரோ மாவியம், ஒரு <ref target="https://ta.wikipedia.org/wiki/நெகிழி">நெகிழி</ref> ஆகும். இதை நீள் உருளை, குழல், உருளை அல்லது துகள் ஆகிய வடிவங்களில் ஆக்க முடியும். இதைத்தான் <hi rend="italic">ஒற்றை உந்துபொருட்கள்</hi> என்று குறிப்பிடுகின்றனர்.</p>
இரட்டை உந்துபொருட்கள்
<p><ref target="https://ta.wikipedia.org/wiki/நைட்ரோகிளிசெரின்">நைட்ரோகிளிசெரினை</ref> நைட்ரோ-மாவியத்துடன் சேர்த்தால் "இரட்டை உந்துபொருள்" உருவாகும். நைட்ரோ-மாவியம்   நைட்ரோகிளிசெரினின் வீரியத்தைக் குறைத்து, அது வெடிப்பதை தவிர்க்கும்; பதிலுக்கு நைட்ரோகிளிசெரின், நைட்ரோ-மாவியத்தை உறைகூழ் (jelly) நிலைக்கு மாற்றி, அதன் சக்தியை அதிகரிக்கிறது. ஒற்றை உந்துபொருட்களைப் போல் சுத்தமாக எரியாவிட்டாலும், இரட்டை உந்துபொருட்கள் அதிகவேகமாக எரிந்துவிடும்.</p>
திடநிலை உந்துபோருட்கள் (பெட்டியில்லா போர்த்தளவாடம்)
<p>தற்போதுள்ள ஆய்வுகளில் "<ref target="https://ta.wikipedia.org/wiki/பெட்டியில்லா_போர்த்தளவாடம்">பெட்டியில்லா போர்த்தளவாடம்</ref>" (caseless ammunition) முக்கிய பங்கு வகிக்கிறது. இவ்வகை பெட்டியில்லா வெடியுறையில், உந்துபொருள் ஒரு திடப்பொருளாக, அதன் பின்னால் உள்ள குழியில் எரியூட்டி வைக்கப்பட்டிருக்கும், மற்றும் முன்னால் குண்டு (தோட்டா/சன்னம்) இணைக்கப்பட்டிருக்கும்.</p>
மேலும் பார்க்க 
<list type="unordered"><item><ref target="https://ta.wikipedia.org/wiki/புற_எறியியல்">புற எறியியல்</ref></item>
<item><ref target="https://ta.wikipedia.org/wiki/தட்டும்_மூடி_(சுடுகலன்)">தட்டும் மூடி</ref></item>
<item><ref target="https://ta.wikipedia.org/wiki/கடைநிலை_எறியியல்">கடைநிலை எறியியல்</ref></item>
<item><ref target="https://ta.wikipedia.org/wiki/இடைநிலை_எறியியல்">இடைநிலை எறியியல்</ref></item>
<item><ref target="https://ta.wikipedia.org/wiki/சுடுகலன்களின்_இயற்பியல்">சுடுகலன்களின் இயற்பியல்</ref></item>
<item>Table of handgun and rifle cartridges</item></list>


வெளி இணைப்புகள் 
<list type="unordered"><item>Gonzalez Jr., Joe Robert (1990), <ref target="https://web.archive.org/web/20121007034648/http://www.dtic.mil/cgi-bin/GetTRDoc?AD=ADA225791&amp;Location=U2&amp;doc=GetTRDoc.pdf"><hi rend="italic">Internal Ballistics Optimization</hi></ref> (PDF), Thesis, AD-A225 791, 2012-10-07 அன்று <ref target="http://www.dtic.mil/cgi-bin/GetTRDoc?AD=ADA225791&amp;Location=U2&amp;doc=GetTRDoc.pdf">மூலம்</ref> (PDF) பரணிடப்பட்டது, 2016-07-10 அன்று பார்க்கப்பட்டது</item>
<item>Horst, Albert W. (November 2005), <hi rend="italic">A Brief Journey Through the History of Gun Propulsion</hi>, Aberdeen Proving Ground, MD: United States Army Research Laboratory, ARL-TR-3671</item>
<item>Mader, Charles L. (2008), <hi rend="italic">Numerical Modeling of Explosives and Propellants</hi> (3rd ed.), CRC Press, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-1-4200-5238-1">978-1-4200-5238-1</ref></item>
<item><ref target="http://www.frfrogspad.com/intballi.htm">A (Very) Short Course in Internal Ballistics</ref>, Fr. Frog</item>
<item>Mungan, Carl E. (March 9, 2009), <ref target="http://www.usna.edu/Users/physics/mungan/Publications/EJP5.pdf">"Internal ballistics of a pneumatic potato cannon"</ref> (PDF), <hi rend="italic">European Journal of Physics</hi>, <hi rend="bold">30</hi> (3): 453–457, <ref target="https://ta.wikipedia.org/wiki/எண்ணிம_ஆவணச்_சுட்டி">doi</ref>:<ref target="//doi.org/10.1088%2F0143-0807%2F30%2F3%2F003">10.1088/0143-0807/30/3/003</ref></item>
<item><ref target="http://quickload.co.uk/">QuickLOAD Ballistics Software</ref></item></list>
</text></body></html>