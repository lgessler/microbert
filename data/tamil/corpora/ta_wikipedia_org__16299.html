<html><body><text id="wikipedia_ta_wikipedia_org__16299.html" ns="0" revid="2499042" sourceurl="https://ta.wikipedia.org/wiki/%E0%AE%AE%E0%AF%87%E0%AE%9A%E0%AE%95%E0%AE%B2%E0%AF%8D%E0%AE%AF%E0%AE%BE%E0%AE%A3%E0%AE%BF" title="மேசகல்யாணி" type="wikipedia">மேசகல்யாணி<p><hi rend="bold">மேச கல்யாணி</hi> (அல்லது <hi rend="bold">கல்யாணி</hi>) <ref target="https://ta.wikipedia.org/wiki/கருநாடக_இசை">கருநாடக இசையின்</ref> 65வது <ref target="https://ta.wikipedia.org/wiki/மேளகர்த்தா_இராகங்கள்">மேளகர்த்தா</ref> இராகம். எப்பொழுதும் பாடக் கூடிய இவ்விராகத்திற்கு மாலைப் பொழுது மிகவும் பொருத்தமானதாகும். நல்ல எடுப்பான இராகம் ஆகையால், நிகழ்ச்சிகளின் தொடக்கத்தில் பாடக் கூடிய இராகம். அசம்பூர்ண மேளபத்ததியில் இந்த இராகத்திற்கு <hi rend="bold">சாந்த கல்யாணி</hi> என்று பெயர்.<ref target="https://ta.wikipedia.org/wiki/இந்துஸ்தானி_இசை">இந்துஸ்தானி இசையில்</ref> இவ்விராகத்திற்கு <hi rend="italic">யமன் தாட்</hi> என்று பெயர்.</p>
இலக்கணம்
<figure><caption>கல்யாணி சுரங்கள் C யிலிருந்து தொடக்கம்</caption></figure>
<list type="unordered"><item><hi rend="italic">ருத்ர</hi> என்றழைக்கப்படும் 11வது சக்கரத்தில் 5 வது மேளம்.</item>
<item>இந்த இராகத்தில் ஷட்ஜம், சதுஸ்ருதி ரிஷபம்(ரி2), அந்தர காந்தாரம்(க3), பிரதி மத்திமம்(ம2), பஞ்சமம், சதுஸ்ருதி தைவதம்(த2), காகலி நிஷாதம்(நி3) ஆகிய <ref target="https://ta.wikipedia.org/wiki/சுரம்">சுரங்கள்</ref> வருகின்றன.</item></list>
சிறப்பு அம்சங்கள்
<list type="unordered"><item>பிரதி மத்திம இராகங்களில் மிகச் சிறந்த இவ்விராகம், விரிவான ஆலாபனைக்கு இடம் கொடுக்கும்.</item>
<item>ஸ்புரித, திரிபுச்ச கமகங்கள் இவ்விராகத்தின் சாயலைக் காட்டும்.</item>
<item><ref target="https://ta.wikipedia.org/wiki/இராகம்_தானம்_பல்லவி">இராகம்-தானம்-பல்லவிக்கு</ref> ஏற்ற <ref target="https://ta.wikipedia.org/wiki/இராகம்">இராகம்</ref>.</item>
<item>எல்லா விதமான இசை வகைகளும் இவ்விராகத்தில் இயற்றப்பட்டுள்ளன.</item>
<item>பண்டைய மேளமாகிய ஷட்ஜக் கிராமத்தின் காந்தார மூர்ச்சனை கல்யாணி.</item>
<item>29வது மேளமாகிய <ref target="https://ta.wikipedia.org/wiki/தீரசங்கராபரணம்">சங்கராபரணத்தின்</ref> நேர் பிரதி மத்திம மேளம் ஆகும்.</item>
<item><ref target="https://ta.wikipedia.org/wiki/மூர்ச்சனாகாரக_மேளம்">மூர்ச்சனாகாரக மேளம்</ref>. இதன் ரிஷப, காந்தார, பஞ்சம, தைவத, நிஷாத மூர்ச்சனைகள் முறையே <ref target="https://ta.wikipedia.org/wiki/ஹரிகாம்போஜி">ஹரிகாம்போஜி</ref> (28), <ref target="https://ta.wikipedia.org/wiki/நடபைரவி">நடபைரவி</ref> (20), சங்கராபரணம் (29), <ref target="https://ta.wikipedia.org/wiki/கரகரப்பிரியா">கரகரப்பிரியா</ref> (22), <ref target="https://ta.wikipedia.org/wiki/தோடி">தோடி</ref> (08) ஆகிய மேளங்களைத் தோற்றுவிக்கின்றன.</item>
<item><ref target="https://ta.wikipedia.org/wiki/ஹங்கேரி">ஹங்கேரி</ref> நாட்டு இசையிலும் இந்த இராகம் காணப்படுகிறது.</item></list>
உருப்படிகள்
<list type="unordered"><item><ref target="https://ta.wikipedia.org/wiki/வர்ணம்">வர்ணம்</ref>: <hi rend="italic">வனஜாக்ஷிரோ</hi>		- ஆதி		- ....</item>
<item><ref target="https://ta.wikipedia.org/wiki/கிருதி">கிருதி</ref>	: <hi rend="italic">ஹிமாத்ரி ஸூதே</hi>	- ரூபகம்		- <ref target="https://ta.wikipedia.org/wiki/சியாமா_சாஸ்திரிகள்">சியாமா சாஸ்திரிகள்</ref>.</item>
<item>கிருதி	: <hi rend="italic">பதம் தருவாய்</hi>		- ஆதி		- <ref target="https://ta.wikipedia.org/wiki/டைகர்_வரதாச்சாரியார்">டைகர் வரதாச்சாரியார்</ref>.</item>
<item>கிருதி	: <hi rend="italic">நிதிசால சுகமா</hi>		- மிஸ்ர சாபு	- <ref target="https://ta.wikipedia.org/wiki/தியாகராஜர்">தியாகராஜர்</ref>.</item>
<item>தரு :  <hi rend="italic">வாசுதேவயனி</hi>		- ஆதி	- தியாகராஜர்.</item>
<item>கிருதி	: <hi rend="italic">ஆடினதெப்படியோ</hi>	- ஆதி		- <ref target="https://ta.wikipedia.org/wiki/முத்துத்_தாண்டவர்">முத்துத் தாண்டவர்</ref>.</item>
<item>கிருதி: <hi rend="italic">சிதம்பரம் என</hi>		- ஆதி	- <ref target="https://ta.wikipedia.org/wiki/பாபநாசம்_சிவன்">பாபநாசம் சிவன்</ref></item>
<item>பதம்:  <hi rend="italic">பாரெங்கும்</hi>		- ஆதி	- <ref target="https://ta.wikipedia.org/wiki/கனம்_கிருஷ்ணய்யர்">கனம் கிருஷ்ணய்யர்</ref></item>
<item>கிருதி: <hi rend="italic">தேவி மீனாக்ஷி முதம்</hi>	- ரூபகம்	- <ref target="https://ta.wikipedia.org/wiki/தச்சூர்_சிங்காரச்சாரியார்">தச்சூர் சிங்காரச்சாரியார்</ref></item>
<item>கிருதி: <hi rend="italic">ஸரஸ்வதி நன்னெபுடு</hi>	- ரூபகம்	- <ref target="https://ta.wikipedia.org/wiki/திருவெற்றியூர்_தியாகய்யர்">திருவெற்றியூர் தியாகய்யர்</ref></item></list>
ஜன்ய இராகங்கள்
<p>மேசகல்யாணியின் <ref target="https://ta.wikipedia.org/wiki/ஜன்னிய_இராகம்">ஜன்ய இராகங்கள்</ref> இவை.</p>
<list type="unordered"><item><ref target="https://ta.wikipedia.org/wiki/சாரங்கா">சாரங்கா</ref></item>
<item><ref target="https://ta.wikipedia.org/wiki/அமிர்தவர்ஷிணி">அமிர்தவர்ஷிணி</ref></item>
<item><ref target="https://ta.wikipedia.org/wiki/யமுனாகல்யாணி">யமுனாகல்யாணி</ref></item>
<item><ref target="https://ta.wikipedia.org/wiki/ஹமீர்_கல்யாணி">ஹமீர் கல்யாணி</ref></item>
<item><ref target="https://ta.wikipedia.org/wiki/ரசமஞ்சரி">ரசமஞ்சரி</ref></item>
<item><ref target="https://ta.wikipedia.org/wiki/மோகனகல்யாணி">மோகனகல்யாணி</ref></item>
<item><ref target="https://ta.wikipedia.org/wiki/குந்தலசிறீகண்டி">குந்தலசிறீகண்டி</ref></item>
<item><ref target="https://ta.wikipedia.org/wiki/குந்தலகுசுமாவளி">குந்தலகுசுமாவளி</ref></item>
<item><ref target="https://ta.wikipedia.org/wiki/சதுரங்கணி">சதுரங்கணி</ref></item>
<item><ref target="https://ta.wikipedia.org/wiki/கௌரிநிஷாதம்">கௌரிநிஷாதம்</ref></item>
<item><ref target="https://ta.wikipedia.org/wiki/சுநாதவினோதினி">சுநாதவினோதினி</ref></item>
<item><ref target="https://ta.wikipedia.org/wiki/மைத்திரபாவனி">மைத்திரபாவனி</ref></item>
<item><ref target="https://ta.wikipedia.org/wiki/கௌமோத">கௌமோத</ref></item>
<item><ref target="https://ta.wikipedia.org/wiki/கல்யாணதாஹினி">கல்யாணதாஹினி</ref></item>
<item><ref target="https://ta.wikipedia.org/wiki/வந்தனதாரினி">வந்தனதாரினி</ref></item>
<item><ref target="https://ta.wikipedia.org/wiki/சுப்ரவர்ணி">சுப்ரவர்ணி</ref></item>
<item><ref target="https://ta.wikipedia.org/wiki/ஸ்மரரஸாளி">ஸ்மரரஸாளி</ref></item>
<item><ref target="https://ta.wikipedia.org/wiki/கமலோத்ரம்">கமலோத்ரம்</ref></item></list>
திரையிசைப் பாடல்கள்
<p>மேசகல்யாணி இராகத்தில் அமைந்த திரையிசைப் பாடல்கள்</p>
<list type="unordered"><item><hi rend="italic">சிந்தனை செய் மனமே</hi> - அம்பிகாபதி.</item>
<item><hi rend="italic">வந்தாள் மகாலக்ஷ்மியே</hi> - உயர்ந்த உள்ளம்.</item>
<item><hi rend="italic">மலையோரம் மயிலே விளையாடும் குயிலே</hi>  - ஒருவர் வாழும் ஆலயம்.</item>
<item><hi rend="italic">வெள்ளைப்புறாவொன்று</hi> - புதுக்கவிதை.</item>
<item><hi rend="italic">இனியகானம்</hi> - பாட்டுப்பாடவா.</item>
<item><hi rend="italic">மன்னவன் வந்தானடி தோழி</hi> - திருவருட்செல்வர்.</item>
<item><hi rend="italic">அம்மா என்றழைக்காத உயிர்</hi> - மன்னன்.</item>
<item><hi rend="italic">நிற்பதுவே நடப்பதுவே</hi> - பாரதி.</item>
<item><hi rend="italic">ஜனனி ஜனனி</hi> - தாய் மூகாம்பிகை (1982).</item>
<item><hi rend="italic">நதியில் ஆடும் பூ</hi> - வானம்.</item>
<item><hi rend="italic">நான் பாட வருவாய்</hi> - உதிரிப் பூக்கள் 1979.</item>
<item><hi rend="italic">காற்றில் வரும் கீதமே</hi> - ஒரு நாள் ஒரு கனவு  (2005).</item></list>
</text></body></html>