<html><body><text id="wikipedia_ta_wikipedia_org__324963.html" ns="0" revid="3396078" sourceurl="https://ta.wikipedia.org/wiki/%E0%AE%AE%E0%AF%81%E0%AE%95%E0%AE%AE%E0%AF%8D%E0%AE%AE%E0%AE%A4%E0%AF%81_%E0%AE%A8%E0%AE%AA%E0%AE%BF_%E0%AE%A8%E0%AE%BF%E0%AE%95%E0%AE%B4%E0%AF%8D%E0%AE%A4%E0%AF%8D%E0%AE%A4%E0%AE%BF%E0%AE%AF_%E0%AE%85%E0%AE%B1%E0%AF%8D%E0%AE%AA%E0%AF%81%E0%AE%A4%E0%AE%99%E0%AF%8D%E0%AE%95%E0%AE%B3%E0%AF%8D" title="முகம்மது நபி நிகழ்த்திய அற்புதங்கள்" type="wikipedia">முகம்மது நபி நிகழ்த்திய அற்புதங்கள்<p><ref target="https://ta.wikipedia.org/wiki/வார்ப்புரு:முகம்மது_நபி_(ஸல்)_அவர்கள்">வார்ப்புரு:முகம்மது நபி (ஸல்) அவர்கள்</ref>
<hi rend="bold">முகம்மது நபி (ஸல்) அவர்கள் நிகழ்த்திய அற்புதங்கள்</hi>   
என்பது  <ref target="https://ta.wikipedia.org/wiki/இஸ்லாம்">இஸ்லாமிய</ref> நம்பிக்கையின்படி தனது வாழ்நாளில் <ref target="https://ta.wikipedia.org/wiki/முகம்மது_நபி">முகம்மது நபியால்</ref> நிகழ்த்தப்பட்ட இயற்கைக்கு மீறிய நிகழ்வுகளாகும்.  இவற்றில் பெரும்பாலான அற்புதங்கள் குர்ஆனில் அல்லது  ஹதீஸ்கள் மூலம் எடுத்து  காட்டப்படுகின்றன.</p>
<p><ref target="https://ta.wikipedia.org/wiki/முகம்மது_நபி_(ஸல்)">முகம்மது நபி (ஸல்) யின்</ref> அற்புதங்கள், உணவை அதிகரிக்க வைத்தல், மறைந்திருக்கும் நீரை வெளிப்படுத்தல், மறைவானவை குறித்த அறிவு, தீர்க்கதரிசனங்கள், மருத்துவ சிகிச்சைமுறைகள், இயற்கை நிகழ்வுகள் மீதான ஆற்றல் எனப் பரந்த அளவில் அமைந்திருந்தன.<ref target="https://ta.wikipedia.org/wiki/முதற்_பக்கம்#cite_note-Simon_&amp;_Schuster-1">[1]</ref></p>
<p>வரலாற்றாசிரியர் டெனிஸ் கிரில் கூற்று படி, <ref target="https://ta.wikipedia.org/wiki/அல்_குர்ஆன்">அல் குர்ஆன்</ref> மூலம் மட்டுமே தெளிவாக <ref target="https://ta.wikipedia.org/wiki/முகம்மது_நபி_(ஸல்)">முகம்மது நபி (ஸல்)யின்</ref> அற்புதங்களை விவரிக்க முடியாது.<ref target="https://ta.wikipedia.org/wiki/முதற்_பக்கம்#cite_note-EoQ-Miracle-2">[2]</ref>  எனினும், பல அற்புதங்கள் குர்ஆனில் கூறப்பட்டு பின் அதனுடைய மேலதிகத் தகவல்கள்  ஹதீஸ்கள் மூலம் விவரிக்கப்பட்டுள்ளன.<ref target="https://ta.wikipedia.org/wiki/முதற்_பக்கம்#cite_note-3">[3]</ref>
ஹதீஸ்கள் <ref target="https://ta.wikipedia.org/wiki/முகம்மது_நபி_(ஸல்)">முகம்மது நபி (ஸல்)யின்</ref> அற்புதங்கள் விளக்குவதில் இன்றியமையாததாக உள்ளது.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
அற்புதங்களின் பட்டியல்
<list type="unordered"><item><ref target="https://ta.wikipedia.org/wiki/முசுலிம்">முசுலிம்களின்</ref> நம்பிக்கையின் படி  <ref target="https://ta.wikipedia.org/wiki/குர்ஆன்">குர்ஆனே</ref> மிகப்பெரும் அற்புதமாகும்.<ref target="https://ta.wikipedia.org/wiki/முதற்_பக்கம்#cite_note-5">[5]</ref><ref target="https://ta.wikipedia.org/wiki/முதற்_பக்கம்#cite_note-6">[6]</ref><ref target="https://ta.wikipedia.org/wiki/முதற்_பக்கம்#cite_note-7">[7]</ref> ஏனெனில் மற்ற இறைத்தூதர்கள் நிகழ்த்திய அற்புதங்கள் போலல்லாமல் குர்ஆன் <ref target="https://ta.wikipedia.org/wiki/முகம்மது_நபி">முகம்மது நபியின்</ref> வாழ்நாளைக் கடந்தும் நிலைபெற்றுள்ளது.<ref target="https://ta.wikipedia.org/wiki/முதற்_பக்கம்#cite_note-8">[8]</ref></item>
<item><ref target="https://ta.wikipedia.org/wiki/முகம்மது_நபி_நிலவை_பிளந்த_நிகழ்வு">முகம்மது நபி நிலவை பிளந்த நிகழ்வு</ref></item>
<item><ref target="https://ta.wikipedia.org/wiki/இஸ்ரா_மற்றும்_மிஃராஜ்_பயணம்">இஸ்ரா மற்றும் மிஃராஜ் பயணம்</ref> (ஒரே இரவில் புராக் வாகனம் மூலம்  மக்காவில் இருந்து  <ref target="https://ta.wikipedia.org/wiki/ஜெருசலேம்">ஜெருசலேம்</ref> அல்-அக்ஸா</item></list>
<p>பள்ளிவாசல் சென்று அங்கிருந்து விண்ணுலகம் சென்ற இரவுப் பயணம்)</p>
<list type="unordered"><item>அலி இபின் சகல் ரப்பான் அல் தபரி அவர்கள் கூற்றுப் படி <ref target="https://ta.wikipedia.org/wiki/முகம்மது_நபி">முகம்மது நபி</ref> தனது எதிரிகள் அனைவரையும் வென்றது அற்புதங்களில் ஒன்றாகும்.<ref target="https://ta.wikipedia.org/wiki/முதற்_பக்கம்#cite_note-9">[9]</ref> இதைப் போன்ற பல நவீன முசுலிம்  வரலாற்றாசிரியர்கள், <ref target="https://ta.wikipedia.org/wiki/முகம்மது_நபி">முகம்மது நபி</ref> குறுகிய காலத்தில் <ref target="https://ta.wikipedia.org/wiki/மதம்">மதம்</ref>, <ref target="https://ta.wikipedia.org/wiki/சமூகம்">சமூகம்</ref>, <ref target="https://ta.wikipedia.org/wiki/அரசியல்">அரசியல்</ref>, <ref target="https://ta.wikipedia.org/wiki/இராணுவம்">இராணுவம்</ref> மற்றும் <ref target="https://ta.wikipedia.org/wiki/இலக்கியம்">இலக்கியம்</ref> போன்ற பல்வேறு உலகியல் துறைகளில் மாற்றங்களை நிகழ்த்தியதும், "நாடோடி  குழுக்களாகவும் கல்வியறிவற்றவர்களாவும் இருந்த அரேபியர்களை உலகை வென்றவர்களாக மாற்றியதும் அற்புதமாகக் கருதப்படுகின்றது.<ref target="https://ta.wikipedia.org/wiki/முதற்_பக்கம்#cite_note-10">[10]</ref><ref target="https://ta.wikipedia.org/wiki/முதற்_பக்கம்#cite_note-11">[11]</ref></item>
<item>பல சந்தர்ப்பங்களில் இறைவன் அருளால் உணவு மற்றும் தண்ணீர் வழங்கியது.<ref target="https://ta.wikipedia.org/wiki/முதற்_பக்கம்#cite_note-The_Qur'an:_An_Encyclopedia-12">[12]</ref></item>
<item>அழுத ஈச்ச மரம் முகம்மது நபி(ஸல்) உரை நிகழ்த்தும் போது அதன் மீது சாய்ந்ததால் ஆறுதல் அடைந்தது.<ref target="https://ta.wikipedia.org/wiki/முதற்_பக்கம்#cite_note-The_Qur'an:_An_Encyclopedia-12">[12]</ref></item>
<item>அவரது கட்டளையை ஏற்று இரண்டு மரங்கள் நகர்ந்தது.<ref target="https://ta.wikipedia.org/wiki/முதற்_பக்கம்#cite_note-The_Qur'an:_An_Encyclopedia-12">[12]</ref></item>
<item>அவரது முன்னறிவுப்புக்ள்.</item>
<item><ref target="https://ta.wikipedia.org/wiki/மக்கா">மக்காவிலிருந்து</ref> <ref target="https://ta.wikipedia.org/wiki/மதீனா">மதீனா</ref> சென்ற ஹிஜ்ரா பயணம் செய்தது.<ref target="https://ta.wikipedia.org/wiki/முதற்_பக்கம்#cite_note-13">[13]</ref></item>
<item><ref target="https://ta.wikipedia.org/wiki/முகம்மது_நபி">முகம்மது நபி</ref> தபுக் யுத்தத்தின் ஆயிரக்கணக்கான வீரர்களின் தாகம் தணிக்கவும் உளூச் செய்யவும் நீர் சுரக்கச் செய்த நிகழ்வு.<ref target="https://ta.wikipedia.org/wiki/முதற்_பக்கம்#cite_note-ReferenceA-14">[14]</ref></item>
<item><ref target="https://ta.wikipedia.org/wiki/முகம்மது_நபி">முகம்மது நபி</ref> ஹுதைபியா உடன்படிக்கை போது மக்களின் தாகம் தணிக்கவும் உளூச் செய்யவும் வறண்ட கிணற்றை ஊற்றெடுக்கச் செய்தது.<ref target="https://ta.wikipedia.org/wiki/முதற்_பக்கம்#cite_note-ReferenceA-14">[14]</ref></item>
<item>பத்ர் யுத்தம் போது அவர் கையினால் எறிந்த  தூசியினால் சில எதிரிகளைக் குருடாக்கினார். இந்நிகழ்வு குர்ஆனில் சூரா அல்-அன்ஃபால், வசனம் 17 (8:17) இல் கூறப்பட்டுள்ளது.<ref target="https://ta.wikipedia.org/wiki/முதற்_பக்கம்#cite_note-ReferenceA-14">[14]</ref></item>
<item><ref target="https://ta.wikipedia.org/wiki/முகம்மது_நபி">முகம்மது நபியின்</ref> தோழர் <ref target="https://ta.wikipedia.org/wiki/உதுமான்">உஸ்மானுக்கு</ref> பிற்காலத்தில் பேராபத்து ஏற்படும் எனக் கூறினார். அதே போல் உஸ்மான் அவர்கள் கலிபா பதவி ஏற்றபின் அவருக்கு பேராபத்து ஏற்பட்டது.<ref target="https://ta.wikipedia.org/wiki/முதற்_பக்கம்#cite_note-ReferenceA-14">[14]</ref></item>
<item><ref target="https://ta.wikipedia.org/wiki/முகம்மது_நபி">முகம்மது நபியின்</ref> தோழர் அம்மார் இப்னு யாசிர் பிற்காலத்தில் நீதியில்லா குழுவால் கொல்லப்பட நேரும் எனக் கூறினார். அதே போல் அம்மார் இப்னு யாசிர்  பிற்காலத்தில் கொல்லப்பட்டார்.<ref target="https://ta.wikipedia.org/wiki/முதற்_பக்கம்#cite_note-ReferenceA-14">[14]</ref></item>
<item><ref target="https://ta.wikipedia.org/wiki/முகம்மது_நபி">முகம்மது நபி</ref>, பிற்காலத்தில் இறைவன் அவரது பேரன் <ref target="https://ta.wikipedia.org/wiki/ஹசன்">ஹசன்</ref> மூலம் இரண்டு பெரிய முஸ்லீம் குழுக்கள் இடையே சமாதானம் ஏற்படச் செய்வார் என முன்னறிவிப்புக் கூறினார். பிற்காலத்தில் <ref target="https://ta.wikipedia.org/wiki/ஹசன்">ஹசன்</ref>-<ref target="https://ta.wikipedia.org/wiki/முஆவியா">முஆவியா</ref> குழுக்களுக்கிடையே ஒப்பந்தம் நடைபெற்றது.<ref target="https://ta.wikipedia.org/wiki/முதற்_பக்கம்#cite_note-ReferenceA-14">[14]</ref></item>
<item>அவர் முஸ்லிம்களின் எதிரிகளின் பிரபலமான ஒருவரை கொல்வேன் என்று கூறினார். அதே போல் உஹது போரில் உபை இப்னு கலப் கொல்லப்பட்டார்.<ref target="https://ta.wikipedia.org/wiki/முதற்_பக்கம்#cite_note-ReferenceB-15">[15]</ref></item>
<item>பத்ரு போர் ஆரம்பிக்கும் முன்பே எதிரிப்படையின் தலைவன் எவ்விடத்தில் கொல்லப்படுவான் என சுட்டிக்காட்டினார். அதேபோல அவர் சுட்டிக்காட்டிய இடத்தில் எதிரிப்படையின் தலைவர் கொல்லப்பட்டார்.<ref target="https://ta.wikipedia.org/wiki/முதற்_பக்கம்#cite_note-ReferenceB-15">[15]</ref></item>
<item>அரேபிய பாலைவனத்தில் வாழ்ந்த அவர் பிற்காலத்தில் தமது நாட்டில் கடல் பகுதியும் இருக்கும் எனக்கூறினார். அதே போல் கலிபாக்கள் ஆட்சியில் நாட்டின் எல்லைகள் விரிந்து கடல் பகுதியும் நாட்டின் எல்லையில் வந்தது.<ref target="https://ta.wikipedia.org/wiki/முதற்_பக்கம்#cite_note-ReferenceB-15">[15]</ref></item>
<item>அவர் தமது மனைவிகளிடம் தாம் இறந்த பிறகு மனைவிகளில் அதிகத் தொண்டு செய்யும் ஒருவரே விரைவில் இறப்பார் எனக்கூறினார். அதே போல் அவர் இறந்த பிறகு அதிக தொண்டுள்ளம் கொண்ட அவரது மனைவியான <ref target="https://ta.wikipedia.org/wiki/ஜைனப்">ஜைனப்</ref> இறந்தார்.<ref target="https://ta.wikipedia.org/wiki/முதற்_பக்கம்#cite_note-ReferenceB-15">[15]</ref></item>
<item>அப்துல்லா இப்னு மஸ்ஊத் அவர்களின் பால் வற்றிய ஆடு முகம்மது நபி நிகழ்த்திய அற்புதத்தால் அதிகமாக பால் கொடுத்தது.<ref target="https://ta.wikipedia.org/wiki/முதற்_பக்கம்#cite_note-ReferenceB-15">[15]</ref></item>
<item>கைபர் போரில் நோயுற்ற <ref target="https://ta.wikipedia.org/wiki/அலீ">அலீயின்</ref> கண்ணைக் குணப்படுத்தினார்.<ref target="https://ta.wikipedia.org/wiki/முதற்_பக்கம்#cite_note-Simon_&amp;_Schuster-1">[1]</ref></item>
<item>வறண்டு கிடந்த  <ref target="https://ta.wikipedia.org/wiki/மதீனா">மதீனா</ref> நகரில் மழை பொழிய காரணமாக இருந்தார்.<ref target="https://ta.wikipedia.org/wiki/முதற்_பக்கம்#cite_note-16">[16]</ref></item>
<item>அவரது விரல்களுக்கு இடையே இருந்து  தண்ணீர் வரச் செய்தது அற்புதமாகக் கருதப்படுகிறது.<ref target="https://ta.wikipedia.org/wiki/முதற்_பக்கம்#cite_note-Miracle-17">[17]</ref></item>
<item><ref target="https://ta.wikipedia.org/wiki/முகம்மது_நபி">முகம்மது நபி</ref> தபுக் போரில் கையளவு பேரித்தம் பழங்கள் மூலம் பல வீரர்களின் பசியைத் தணிக்க வைத்தார்.<ref target="https://ta.wikipedia.org/wiki/முதற்_பக்கம்#cite_note-18">[18]</ref></item>
<item><ref target="https://ta.wikipedia.org/wiki/முகம்மது_நபி">முகம்மது நபி</ref> அவர்கள் தான் இறந்த பிறகு எனது குடும்ப உறவினர்களில் தனது மகள் <ref target="https://ta.wikipedia.org/wiki/பாத்திமா">பாத்திமா</ref> தான் முதலில் இறப்பார் எனக்கூறினார். அதே போல் முகம்மது நபி இறந்த பிறகு அவரது மகள் <ref target="https://ta.wikipedia.org/wiki/பாத்திமா">பாத்திமா</ref> தான் முதலில் இறந்தார்.<ref target="https://ta.wikipedia.org/wiki/முதற்_பக்கம்#cite_note-19">[19]</ref></item>
<item>ஹுனைன் போரில் அயத் பின் அம்ரு என்பவருக்கு தலையில் காயம் ஏற்பட்டு இரத்தம் வழிந்தது <ref target="https://ta.wikipedia.org/wiki/முகம்மது_நபி">முகம்மது நபி</ref> அவர்கள் தன் கையால் இரத்தத்தைத் துடைத்து இறைவனிடம் பிரார்த்தனை செய்ய அவர் காயம் ஆறி நெற்றி பளபளப்பாக மாறியது.<ref target="https://ta.wikipedia.org/wiki/முதற்_பக்கம்#cite_note-20">[20]</ref></item></list>


மேலும் படிக்க
<list type="unordered"><item>Ibn Kathir(2004).<ref target="http://muqith.files.wordpress.com/2010/10/the-miracles-of-the-prophet-bv-ibn-kathir.pdf"><hi rend="italic">Book of Evidences: The Miracles of the Prophet ( P. B. U. H. )</hi></ref>.Islamic Books.<ref target="http://muqith.files.wordpress.com/2010/10/the-miracles-of-the-prophet-bv-ibn-kathir.pdf">http://muqith.files.wordpress.com/2010/10/the-miracles-of-the-prophet-bv-ibn-kathir.pdf</ref>.</item>
<item><ref target="https://ta.wikipedia.org/wiki/Said_Nursî">Bediuzzaman Said Nursi</ref>(22 Apr 2014).<hi rend="italic">Prophet Muhammad and His Miracles</hi>.Işık Yayıncılık Ticaret.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/9781597846172">9781597846172</ref>.</item></list>
</text></body></html>