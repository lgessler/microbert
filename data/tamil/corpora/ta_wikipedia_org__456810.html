<html><body><text id="wikipedia_ta_wikipedia_org__456810.html" ns="0" revid="3255533" sourceurl="https://ta.wikipedia.org/wiki/%E0%AE%AE%E0%AF%86%E0%AE%A9%E0%AE%BF%E0%AE%99%E0%AF%8D%E0%AE%95%E0%AF%8B%E0%AE%95%E0%AF%8B%E0%AE%95%E0%AE%B2%E0%AF%8D_%E0%AE%A4%E0%AE%9F%E0%AF%81%E0%AE%AA%E0%AF%8D%E0%AE%AA%E0%AF%82%E0%AE%9A%E0%AE%BF" title="மெனிங்கோகோகல் தடுப்பூசி" type="wikipedia">மெனிங்கோகோகல் தடுப்பூசி
<p><hi rend="bold">மெனிங்கோகோகல் தடுப்பூசி</hi> (<hi rend="italic">Meningococcal vaccine</hi>) நைசீரியா மெனிங்கிடிடிஸால் ஏற்படும் தொற்றுநோயைத் தடுக்கப் பயன்படுத்தப்படும் எந்தவொரு தடுப்பூசிகளையும் குறிக்கிறது.<ref target="https://ta.wikipedia.org/wiki/முதற்_பக்கம்#cite_note-WHO20112-1">[1]</ref> பின்வரும் சில அல்லது அனைத்து வகையான மெனிங்கோகோகசுக்கு எதிராக வெவ்வேறு பதிப்புகள் பயனுள்ளதாக இருக்கும்: A, C, W135 மற்றும் Y. தடுப்பு மருந்துகள் குறைந்தது இரண்டு ஆண்டுகளுக்கு 85 முதல் 100% வரை திறனுள்ளதாக இருக்கும்.<ref target="https://ta.wikipedia.org/wiki/முதற்_பக்கம்#cite_note-WHO20112-1">[1]</ref> அவை பரவலாகப் பயன்படுத்தப்படுவதால், மக்களிடையே <ref target="https://ta.wikipedia.org/wiki/மூளையுறை_அழற்சி">மூளையழற்சி</ref> மற்றும் <ref target="https://en.wikipedia.org/wiki/Sepsis">சீழ்ப்பிடிப்பு</ref> பாதிப்பு குறைகிறது.<ref target="https://ta.wikipedia.org/wiki/முதற்_பக்கம்#cite_note-2">[2]</ref><ref target="https://ta.wikipedia.org/wiki/முதற்_பக்கம்#cite_note-3">[3]</ref>  அவை <ref target="https://en.wikipedia.org/wiki/Intramuscular">தசை</ref> அல்லது <ref target="https://en.wikipedia.org/wiki/Subcutaneous_injection">தோலின் கீழ் ஊசி</ref> மூலம் கொடுக்கப்படுகின்றன.<ref target="https://ta.wikipedia.org/wiki/முதற்_பக்கம்#cite_note-WHO20112-1">[1]</ref></p>
<p>மிதமான அல்லது அதிக நோய் தாக்கம் உள்ள அல்லது அடிக்கடி பரவும் நாடுகளில் சீரான இடைவெளியில் தடுப்பூசி போட வேண்டும் என்று உலகச் சுகாதார அமைப்பு பரிந்துரைக்கிறது.<ref target="https://ta.wikipedia.org/wiki/முதற்_பக்கம்#cite_note-WHO20116-4">[4]</ref><ref target="https://ta.wikipedia.org/wiki/முதற்_பக்கம்#cite_note-WHO2015A5-5">[5]</ref>நோய்த்தாக்கும் ஆபத்து குறைவாக உள்ள நாடுகளில், அதிக ஆபத்துள்ள மக்கள் குழுக்களுக்கு நோய்த்தடுப்பு ஊசி போட வேண்டும் என்றும் அவர்கள் பரிந்துரைக்கின்றனர்.<ref target="https://ta.wikipedia.org/wiki/முதற்_பக்கம்#cite_note-WHO20117-6">[6]</ref> <ref target="https://en.wikipedia.org/wiki/African_meningitis_belt">ஆஃப்பிரிக்க மூளைக்காய்ச்சல் பரவல்</ref> உள்ள இடங்களில், ஒன்று முதல் முப்பது வயது வரையிலான அனைவருக்கும் மெனிங்கோகோகல் A <ref target="https://en.wikipedia.org/wiki/Conjugate_vaccine">கான்ஜுகேட் தடுப்பூசி</ref> மூலம் நோய்த்தடுப்பு மருந்துகள் வழங்குவதற்கான முயற்சிகள் தொடர்ந்து நடைபெற்று வருகின்றன.<ref target="https://ta.wikipedia.org/wiki/முதற்_பக்கம்#cite_note-WHO2015A6-7">[7]</ref> கனடா மற்றும் அமெரிக்காவில் நான்கு வகைகளுக்கும் எதிரான தடுப்பூசிகள் பதின்வயதினர் மற்றும் அதிக ஆபத்தில் உள்ள மக்களுக்கு வழக்கமாகப் பரிந்துரைக்கப்படுகின்றன.<ref target="https://ta.wikipedia.org/wiki/முதற்_பக்கம்#cite_note-WHO20119-8">[8]</ref> ஹஜ் யாத்திரைக்காக மெக்காவுக்குச் செல்லும் மக்களுக்கும் அவை வழங்கப்பட வேண்டும்.<ref target="https://ta.wikipedia.org/wiki/முதற்_பக்கம்#cite_note-WHO20118-9">[9]</ref></p>
<p>பாதுகாப்பாக இருப்பது எப்போதுமே நல்லது. சிலருக்கு ஊசி போட்ட இடத்தில் வலி மற்றும் சிவத்தல் ஏற்படலாம்.<ref target="https://ta.wikipedia.org/wiki/முதற்_பக்கம்#cite_note-WHO201110-10">[10]</ref> கர்ப்பக் காலத்தில் பயன்படுத்துவதும் பாதுகாப்பானதுதான்.<ref target="https://ta.wikipedia.org/wiki/முதற்_பக்கம்#cite_note-WHO2015A7-11">[11]</ref> பத்து லட்சத்தில் ஒருவருக்கு மட்டுமே <ref target="https://en.wikipedia.org/wiki/Anaphylaxis">கடுமையான ஒவ்வாமை</ref> நிகழ்கின்றது.<ref target="https://ta.wikipedia.org/wiki/முதற்_பக்கம்#cite_note-WHO201111-12">[12]</ref></p>
<p>முதல் மெனிங்கோகோகல் தடுப்புப்பூசி 1970களில் வெளியிடப்பட்டது.<ref target="https://ta.wikipedia.org/wiki/முதற்_பக்கம்#cite_note-13">[13]</ref> இது <ref target="https://en.wikipedia.org/wiki/WHO_Model_List_of_Essential_Medicines">உலகச் சுகாதார அமைப்பின் அத்தியாவசிய மருந்துகளின் பட்டியலில்</ref> சேர்க்கப்பட்டுள்ளது, அதாவது ஓர் அடிப்படைச் <ref target="https://en.wikipedia.org/wiki/Health_system">சுகாதார அமைப்பில்</ref> தேவைப்படும் மிகவும் முக்கியமான மருந்தாகும்.<ref target="https://ta.wikipedia.org/wiki/முதற்_பக்கம்#cite_note-14">[14]</ref> மொத்தச் செலவானது 2014 ஆம் ஆண்டு நிலவரப்படி ஒரு மருந்தளவிற்கு 3.23 முதல் 10.77 அமெரிக்க டாலர்கள் ஆகும்.<ref target="https://ta.wikipedia.org/wiki/முதற்_பக்கம்#cite_note-15">[15]</ref> அமெரிக்காவில் ஒரு தொகுதிக்கு 100 முதல் 200 அமெரிக்க டாலர்கள் செலவாகும்.<ref target="https://ta.wikipedia.org/wiki/முதற்_பக்கம்#cite_note-Ric20153-16">[16]</ref></p>


வெளி இணைப்புகள்
<list type="unordered"><item><ref target="https://ta.wikipedia.org/wiki/மருத்துவப்_பாடத்_தலைப்பு">மெஷ்</ref><hi rend="italic"><ref target="//www.nlm.nih.gov/cgi/mesh/2009/MB_cgi?mode=&amp;term=Meningococcal+Vaccines">Meningococcal+Vaccines</ref></hi></item></list>
</text></body></html>