<html><body><text id="wikipedia_ta_wikipedia_org__247966.html" ns="0" revid="2748069" sourceurl="https://ta.wikipedia.org/wiki/%E0%AE%95%E0%AE%B1%E0%AF%81%E0%AE%B5%E0%AE%BE_(%E0%AE%AE%E0%AE%B0%E0%AE%AE%E0%AF%8D)" title="கறுவா (மரம்)" type="wikipedia">கறுவா (மரம்)
<p><hi rend="bold">கருவா மரம்</hi> அல்லது <hi rend="bold">கறுவா மரம்</hi> (<hi rend="italic">Cinnamomum zeylanicum</hi>)  <hi rend="italic">லோராசியே</hi> என்னும் <ref target="https://ta.wikipedia.org/wiki/தாவரக்_குடும்பம்">தாவரக் குடும்பத்தைச்</ref> சேர்ந்த மரமாகும்.  இம்மரம், 10-15 <ref target="https://ta.wikipedia.org/wiki/மீட்டர்">மீட்டர்</ref> உயரம் வரை வளரக்கூடியது. இது <ref target="https://ta.wikipedia.org/wiki/இலங்கை">இலங்கையையும்</ref>, <ref target="https://ta.wikipedia.org/wiki/தென்னிந்தியா">தென்னிந்தியாவையும்</ref> தாயகமாகக் கொண்டது. இம் மரத்தின் பட்டை உணவுகளுக்கான வாசனைப் பொருட்களாகப் பயன்படுகின்றது. 7 முதல் 18 செ.மீ வரை நீளமான இதன் இலை இரு புறமும் கூரான <ref target="https://ta.wikipedia.org/wiki/நீள்வட்டம்">நீள்வட்ட</ref> வடிவம் கொண்டது. <ref target="https://ta.wikipedia.org/wiki/பச்சை">பச்சை</ref> நிறமானதாகக் காணப்படும் பூக்கள் விரும்பத்தகாத மணம் கொண்டவை. <ref target="https://ta.wikipedia.org/wiki/ஊதா">ஊதா</ref> நிறமான இதன் <ref target="https://ta.wikipedia.org/wiki/பழம்">பழங்கள்</ref> சிறியவை, ஒரேயொரு <ref target="https://ta.wikipedia.org/wiki/விதை">விதை</ref> மட்டுமே கொண்டவை.</p>
<figure><caption>கருவாப்பட்டை கட்டு</caption></figure>
<p>உலகில் மிக சிறந்த கருவா இலங்கையில் வளர்ந்த போதும். இது <ref target="https://ta.wikipedia.org/wiki/சாவகம்_(தீவு)">யாவாவில்</ref> உள்ள <ref target="https://ta.wikipedia.org/wiki/தெல்லிச்சேரி">தெல்லிச்சேரி</ref>, <ref target="https://ta.wikipedia.org/wiki/சுமாத்திரா">சுமாத்திரா</ref>, <ref target="https://ta.wikipedia.org/wiki/மேற்கு_தீவுகள்">மேற்கு தீவுகள்</ref>, <ref target="https://ta.wikipedia.org/wiki/பிரேசில்">பிரேசில்</ref>, <ref target="https://ta.wikipedia.org/wiki/வியட்னாம்">வியட்னாம்</ref>, <ref target="https://ta.wikipedia.org/wiki/மடகஸ்கார்">மடகஸ்கார்</ref>, மற்றும் <ref target="https://ta.wikipedia.org/wiki/எகிப்து">எகிப்திலும்</ref> வளர்கிறது. இலங்கையில் விளையும் மிகவுயர்தர மஞ்சள் கலந்த மண்நிற கருவாவானது மிக மெல்லிய மெருமையான பட்டைகள், உயரிய மேன்மையான வாசனை, விசித்திரமான இனிமை, இனிமை கலந்த சுவையை கொண்டுள்ளதோது. இந்த சுவைக்குகாரணமாக அமைவது இதில் 0.5 – 1% என்ற விகிதத்தில் கலந்துள்ள வாசனை எண்ணெயாகும். இது வணிகப்பொருளாகவும் பயன்படுகிறது.  கருவா மிக புராதன காலம்தொட்டே வேந்தர்களுக்கும், பெரும்கிழார்க்கும் உரிய பரிசு பொருளாக புராதன தேசங்களில் போற்றபட்டு வந்துள்ளது. இது <ref target="https://ta.wikipedia.org/wiki/எரோடோட்டசு">எரோடோட்டசு</ref>, மறறும் பல செம்மொழி எழுத்தாளர்களார் குறிப்பிட படுகிறது.</p>
<p><ref target="https://ta.wikipedia.org/wiki/இலங்கை">இலங்கைக்கு</ref> <ref target="https://ta.wikipedia.org/wiki/ஒல்லாந்தர்">ஒல்லாந்தரை</ref> கொனர்ந்து அங்கே ஒரு வியாபார அரனை 1638ம் ஆண்டு அவர்கள் அமைக்க கருவாவே காரணமானது. ஒரு ஒல்லாந்து கலபதி "அத்தீவின் கரைகள் கருவாவினால் நிரம்பியுள்ளது" எனக் குறித்துள்ளார், ஆசியாவிலேயே மிக சிறந்தது மட்டுமல்லாது, அத்தீவின் காற்றுகீழ் புரத்தே எட்டு இலிகுகள் வெளியே உள்ளபோது கூட இதன் சுகந்தத்தை கடலில் சுவாசிக்கலாம் <ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
<p>கருவா <ref target="https://ta.wikipedia.org/wiki/Cassia">cassiaயாவை</ref> விட விலை உயர்ததாக காணப்படுவதோடு, ஒப்பீட்டுரீதியாக கடுமையான சுவையை கொணட <ref target="https://ta.wikipedia.org/wiki/Cassia">cassiaயாவுக்கு</ref> மாற்றிடாகவோ அல்லது அதனுடன் சேர்த்தோ பயன்படுத்தபடுகிறது. இவ்விரண்டினுடைய பட்டைகளும் முழுமையான நிலையில் உள்ளபோது எளிதில் வேறுபடுத்த கூடியதாகவுள்ளதோடு இவற்றின் பண்புகளும் வித்தியாசமாக உள்ளது. தூளாக்கிய பட்டைகளை மீது சிறிது <ref target="https://ta.wikipedia.org/wiki/அயடீன்">அயடீனை</ref>  தூவும் போது உயர் தரத்திளான தூய கருவாவில் மிக சிறிய மாற்றமே நிகழ்கிறது. ஆனால் <ref target="https://ta.wikipedia.org/wiki/Cassia">cassia</ref> கலந்துள்ள போது கலப்பிற்கு சமானமான அளவில் தூள் கடும் நிலநிறம் பெறுகிறது.</p>
இவற்றையும் பார்க்கவும்
<list type="unordered"><item><ref target="https://ta.wikipedia.org/wiki/மரங்கள்_பட்டியல்">மரங்கள் பட்டியல்</ref></item></list>
</text></body></html>