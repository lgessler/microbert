<html><body><text id="wikipedia_ta_wikipedia_org__163625.html" ns="0" revid="3255364" sourceurl="https://ta.wikipedia.org/wiki/%E0%AE%AE%E0%AF%81%E0%AE%B2%E0%AF%8D%E0%AE%B2%E0%AF%88%E0%AE%A4%E0%AF%8D%E0%AE%A4%E0%AF%80%E0%AE%B5%E0%AF%81_%E0%AE%A4%E0%AF%87%E0%AE%B0%E0%AF%8D%E0%AE%A4%E0%AE%B2%E0%AF%8D_%E0%AE%A4%E0%AF%8A%E0%AE%95%E0%AF%81%E0%AE%A4%E0%AE%BF" title="முல்லைத்தீவு தேர்தல் தொகுதி" type="wikipedia">முல்லைத்தீவு தேர்தல் தொகுதி<p><hi rend="bold">முல்லைத்தீவு தேர்தல் தொகுதி</hi> (<hi rend="italic">Mullaitivu Electorate</hi>) என்பது <ref target="https://ta.wikipedia.org/wiki/இலங்கை_நாடாளுமன்றத்_தேர்தல்,_1977">சூலை 1977</ref> முதல் <ref target="https://ta.wikipedia.org/wiki/இலங்கை_நாடாளுமன்றத்_தேர்தல்,_1989">பெப்ரவரி 1989</ref> வரை <ref target="https://ta.wikipedia.org/wiki/இலங்கை">இலங்கையில்</ref> நடைமுறையில் இருந்த ஒரு அங்கத்தவர் <ref target="https://ta.wikipedia.org/wiki/இலங்கையில்_தேர்தல்கள்">தேர்தல் தொகுதியாகும்</ref>. இத்தேர்தல் தொகுதி இலங்கையின் <ref target="https://ta.wikipedia.org/wiki/வட_மாகாணம்,_இலங்கை">வட மாகாணத்தில்</ref>, <ref target="https://ta.wikipedia.org/wiki/முல்லைத்தீவு_மாவட்டம்">முல்லைத்தீவு மாவட்டத்தில்</ref> <ref target="https://ta.wikipedia.org/wiki/முல்லைத்தீவு">முல்லைத்தீவு</ref> நகரை உள்ளடக்கியதாகும்.</p>
<p><ref target="https://ta.wikipedia.org/wiki/1978">1978</ref> ஆம் ஆண்டில் அறிமுகப்படுத்தப்பட்ட புதிய அரசியலமைப்பின் படி, இலங்கையில் <ref target="https://ta.wikipedia.org/wiki/இலங்கையின்_விகிதாசாரப்_பிரதிநிதித்துவத்_தேர்தல்_முறை">விகிதாசாரப் பிரதிநிதித்துவத் தேர்தல் முறை</ref> அறிமுகப்படுத்தப்பட்டதை அடுத்து, நடைமுறையில் இருந்த 160 தேர்தல் தொகுதிகள் கலைக்கப்பட்டு பதிலாக 22 பல-அங்கத்தவர்களைக் கொண்ட <ref target="https://ta.wikipedia.org/wiki/இலங்கையின்_தேர்தல்_மாவட்டங்கள்">தேர்தல் மாவட்டங்கள்</ref> உருவாக்கப்பட்டன<ref target="https://ta.wikipedia.org/wiki/முதற்_பக்கம்#cite_note-1">[1]</ref>. <ref target="https://ta.wikipedia.org/wiki/இலங்கை_நாடாளுமன்றத்_தேர்தல்,_1989">1989 தேர்தலில்</ref> முல்லைத்தீவு தேர்தல் தொகுதி <ref target="https://ta.wikipedia.org/wiki/வன்னி_தேர்தல்_மாவட்டம்">வன்னி தேர்தல் மாவட்டத்தில்</ref> உள்ளடக்கப்பட்டது.</p>


1977 தேர்தல்கள்
<p>21 சூலை 1977 இல் நடைபெற்ற <ref target="https://ta.wikipedia.org/wiki/இலங்கை_நாடாளுமன்றத்_தேர்தல்,_1977">8வது நாடாளுமன்றத் தேர்தல்</ref> முடிவுகள்<ref target="https://ta.wikipedia.org/wiki/முதற்_பக்கம்#cite_note-2">[2]</ref>:</p>
<p>இலங்கைத் தமிழ்ப் போராளிகளின் அழுத்தத்தாலும், <ref target="https://ta.wikipedia.org/wiki/தமிழ்_ஈழம்">தமிழ் ஈழத்துக்கு</ref> ஆதரவளிப்பதில்லை என நாடாளுமன்றத்தில் சத்தியப்பிரமாணம் எடுப்பதற்கான ஆறாம் திருத்தச் சட்டமூலத்துக்கு எதிர்ப்புத் தெரிவித்தும், <ref target="https://ta.wikipedia.org/wiki/கறுப்பு_ஜூலை">கருப்பு சூலை</ref> வன்முறைகளில் சிங்கள காடையர்களினால் 3,000 தமிழ் மக்கள் கொல்லப்பட்டமைக்கு எதிர்ப்புத் தெரிவித்தும், <ref target="https://ta.wikipedia.org/wiki/எக்ஸ்._எம்._செல்லத்தம்பு">எக்ஸ். எம். செல்லத்தம்பு</ref> உட்பட அனைத்து தமிழர் விடுதலைக் கூட்டணி உறுப்பினர்களும் 1983 முதல் நாடாளுமன்றத்தை ஒன்றியொதுக்கல் செய்தார்கள். மூன்று மாதங்கள் நாடாளுமன்றத்துக்குச் சமூகமளிக்காத நிலையில், 1983 அக்டோபர் 22 இல் அவர்கள் அனைவரும் நாடாளுமன்ற இருக்கைகளை இழந்தார்கள்<ref target="https://ta.wikipedia.org/wiki/முதற்_பக்கம்#cite_note-3">[3]</ref>.</p>
இவற்றையும் பார்க்க
<list type="unordered"><item><ref target="https://ta.wikipedia.org/wiki/யாழ்ப்பாணம்_தேர்தல்_மாவட்டம்">யாழ்ப்பாணம் தேர்தல் மாவட்டம்</ref></item>
<item><ref target="https://ta.wikipedia.org/wiki/வன்னி_தேர்தல்_மாவட்டம்">வன்னி தேர்தல் மாவட்டம்</ref></item></list>
</text></body></html>