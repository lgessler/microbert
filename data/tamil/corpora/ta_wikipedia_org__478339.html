<html><body><text id="wikipedia_ta_wikipedia_org__478339.html" ns="0" revid="3350749" sourceurl="https://ta.wikipedia.org/wiki/%E0%AE%AA%E0%AF%88%E0%AE%9A%E0%AE%BE%E0%AE%B2%E0%AE%BF_%E0%AE%AE%E0%AF%8A%E0%AE%B9%E0%AE%A8%E0%AF%8D%E0%AE%A4%E0%AE%BF" title="பைசாலி மொஹந்தி" type="wikipedia">பைசாலி மொஹந்தி
<p><hi rend="bold">பைசாலி மொஹந்தி</hi> (<hi rend="italic">Baisali Mohanty</hi>, பிறப்பு: 5, ஆகத்து, 1994) என்பவர் ஒரு இந்திய பாரம்பரிய நடனக் கலைஞர் மற்றும் நடன இயக்குனர், எழுத்தாளர், கட்டுரையாளர் மற்றும் வெளியுறவு மற்றும் பொதுக் கொள்கை ஆய்வாளர் ஆவார். இவர் அமெரிக்க வணிக இதழான ஃபோர்ப்ஸ், தி ஹஃபிங்டன் போஸ்ட், தி டிப்ளமோட் மற்றும் <ref target="https://ta.wikipedia.org/wiki/இலண்டன்">இலண்டனின்</ref> ஓபன் டெமோக்ராசி,  உள்ளிட்ட பல மதிப்புமிக்க சர்வதேச வெளியீடுகளில் <ref target="https://ta.wikipedia.org/wiki/வெளிநாட்டுக்_கொள்கை">வெளியுறவுக் கொள்கை</ref> மற்றும் அலுவல்பூர்வ விவகாரங்கள் குறித்த வழக்கமான பங்களிப்பாளிப்புகளை அளித்துவருகிறார். <ref target="https://ta.wikipedia.org/wiki/முதற்_பக்கம்#cite_note-1">[1]</ref> <ref target="https://ta.wikipedia.org/wiki/முதற்_பக்கம்#cite_note-2">[2]</ref> <ref target="https://ta.wikipedia.org/wiki/முதற்_பக்கம்#cite_note-3">[3]</ref> <ref target="https://ta.wikipedia.org/wiki/முதற்_பக்கம்#cite_note-4">[4]</ref> <ref target="https://ta.wikipedia.org/wiki/முதற்_பக்கம்#cite_note-5">[5]</ref> <ref target="https://ta.wikipedia.org/wiki/முதற்_பக்கம்#cite_note-dailypioneer.com-6">[6]</ref> இவர் ஆக்ஸ்போர்டு ஒடிசி மையத்தின் நிறுவனர் ஆவார். இது <ref target="https://ta.wikipedia.org/wiki/ஆக்சுபோர்டு_பல்கலைக்கழகம்">ஆக்சுபோர்டு பல்கலைக்கழகம்</ref> மற்றும் <ref target="https://ta.wikipedia.org/wiki/ஐக்கிய_இராச்சியம்">ஐக்கிய இராச்சியத்தின்</ref> பிற முன்னணி நிறுவனங்களில் <ref target="https://ta.wikipedia.org/wiki/ஒடிசி_(நடனம்)">ஒடிசி</ref> நடனத்தை மேம்படுத்திலும், பயிற்சியளிப்பதிலும் ஈடுபட்டுள்ளது. <ref target="https://ta.wikipedia.org/wiki/முதற்_பக்கம்#cite_note-7">[7]</ref> <ref target="https://ta.wikipedia.org/wiki/முதற்_பக்கம்#cite_note-8">[8]</ref></p>
<p>இவர் <ref target="https://ta.wikipedia.org/wiki/ஆக்சுபோர்டு_பல்கலைக்கழகம்">ஆக்ஸ்போர்டு பல்கலைக்கழகத்துடன்</ref> இணைவுபெற்ற  2015-16 ஆம் ஆண்டிற்கான ஏ.எல்.சி குளோபல் பெலோ ஆவார். <ref target="https://ta.wikipedia.org/wiki/முதற்_பக்கம்#cite_note-9">[9]</ref></p>
ஆரம்பகால வாழ்க்கை மற்றும் கல்வி
<p>பைசாலி மொஹந்தி 1994 ஆகத்து 5 ஆம் நாள் <ref target="https://ta.wikipedia.org/wiki/ஒடிசா">ஒடிசாவின்</ref> <ref target="https://ta.wikipedia.org/wiki/புரி">புரியில்</ref> புகழ்பெற்ற <ref target="https://ta.wikipedia.org/wiki/பெண்ணியம்">பெண்ணியவாதி</ref>, <ref target="https://ta.wikipedia.org/wiki/கவிஞர்">கவிஞர்</ref> மற்றும் எழுத்தாளரான <ref target="https://ta.wikipedia.org/wiki/மானசி_பிரதான்">மானசி பிரதான்</ref> மற்றும் <ref target="https://ta.wikipedia.org/wiki/இந்திய_தொழில்நுட்பக்_கழகங்கள்">இந்திய தொழில்நுட்பக் கழகத்தின்</ref> மின் பொறியியலாளரான ராதா பினோத் மொஹந்தி இணையருக்கு மகளாக பிறந்தார். <ref target="https://ta.wikipedia.org/wiki/முதற்_பக்கம்#cite_note-10">[10]</ref></p>
<p>இவர் புரியில் உள்ள பிளஸ்டு சாக்ரமென்ட் உயர்நிலைப்பள்ளியிலும் , <ref target="https://ta.wikipedia.org/wiki/புவனேசுவரம்">புவனேஸ்வரில்</ref> உள்ள கேஐஐடி சர்வதேச பள்ளியிலும் கல்வி பயின்றார். <ref target="https://ta.wikipedia.org/wiki/முதற்_பக்கம்#cite_note-11">[11]</ref> <ref target="https://ta.wikipedia.org/wiki/தில்லி">தில்லி</ref> லேடி ஸ்ரீ ராம் மகளிர் கல்லூரியில் <ref target="https://ta.wikipedia.org/wiki/அரசியல்">அரசியல்</ref> மற்றும் <ref target="https://ta.wikipedia.org/wiki/பன்னாட்டு_உறவுகள்">பன்னாட்டு உறவுகளில்</ref> இளங்கலை பட்டம் பெற்றார். <ref target="https://ta.wikipedia.org/wiki/முதற்_பக்கம்#cite_note-12">[12]</ref></p>
<p>பின்னர் இவர் <ref target="https://ta.wikipedia.org/wiki/ஆக்சுபோர்டு_பல்கலைக்கழகம்">ஆக்ஸ்போர்டு பல்கலைக்கழகத்தில்</ref> முதுகலைப் பட்டம் பெற்றார், அணுசக்தி <ref target="https://ta.wikipedia.org/wiki/பண்ணுறவாண்மை">பண்ணுறவாண்மை</ref> குறித்த  ஆய்வுக் கட்டுரையை இவர் எழுதினார். <ref target="https://ta.wikipedia.org/wiki/முதற்_பக்கம்#cite_note-dailypioneer.com-6">[6]</ref></p>
நடன வாழ்க்கை
<figure><caption> 24 நவம்பர் 2010 அன்று 16 வது சர்வதேச கடற்கரை விழாவில் பைசாலி மொஹந்தி மற்றும் குழுவின் நடனம்  </caption></figure>
<p>பைசாலி மொஹந்தி <ref target="https://ta.wikipedia.org/wiki/ஒடிசி_(நடனம்)">ஒடிசி</ref> நடனத்தில் புகழ்பெற்றவரான <ref target="https://ta.wikipedia.org/wiki/ஒடிசி_(நடனம்)">ஒடிசி</ref> ஆசானான <ref target="https://ta.wikipedia.org/wiki/பத்மசிறீ">பத்மசிறீ</ref> குரு கங்காதர் பிரதனிடம் அவரது இறப்பு வரை ஒரு தசாப்தத்திற்கும் மேலான காலம் பயிற்சி பெற்றார். மற்றொரு பிரபல ஒடிசி ஆசிரியரும் நடன இயக்குனருமான  <ref target="https://ta.wikipedia.org/wiki/பத்மசிறீ">பத்மசிறீ</ref> குரு <ref target="https://ta.wikipedia.org/wiki/இலியானா_சித்தரிஸ்ட்">இலியானா சித்தரிஸ்ட்டிடமிருந்து</ref> நடன அமைப்பில் மேம்பட்ட பயிற்சியைப் பெற்றார். இவர்  <ref target="https://ta.wikipedia.org/wiki/ஒடிசி_(நடனம்)">ஒடிசி</ref> நடனத்தில் விஷரத் பட்டத்தை முதல் தகுதி நிலையில் பெற்றார். <ref target="https://ta.wikipedia.org/wiki/முதற்_பக்கம்#cite_note-13">[13]</ref></p>
<p>பதினைந்து ஆண்டுகளுக்கும் மேலாக சர்வதேச மற்றும் தேசிய விழாக்களில் இவரது சொந்த நடன நிறுவனமான "பைசாலி மொஹந்தி மற்றும் ட்ரூப்"பைக் கொண்டு தனி மற்றும் குழு நடன நிகழ்ச்சிகளை நடத்தி வருகிறார். <ref target="https://ta.wikipedia.org/wiki/முதற்_பக்கம்#cite_note-14">[14]</ref> <ref target="https://ta.wikipedia.org/wiki/முதற்_பக்கம்#cite_note-15">[15]</ref></p>
ஆக்ஸ்போர்டு ஒடிசி மையம்
<p>2015 ஆம் ஆண்டில், இவர்  <ref target="https://ta.wikipedia.org/wiki/ஆக்சுபோர்டு_பல்கலைக்கழகம்">ஆக்ஸ்போர்டு பல்கலைக்கழகத்தில்</ref>  ஆக்ஸ்போர்டு ஒடிசி மையத்தை நிறுவி,  இந்திய பாரம்பரிய நடனத்தை பல்கலைக்கழகத்தில் பிரபலப்படுத்தினார். <ref target="https://ta.wikipedia.org/wiki/முதற்_பக்கம்#cite_note-16">[16]</ref> <ref target="https://ta.wikipedia.org/wiki/முதற்_பக்கம்#cite_note-17">[17]</ref> <ref target="https://ta.wikipedia.org/wiki/முதற்_பக்கம்#cite_note-18">[18]</ref> <ref target="https://ta.wikipedia.org/wiki/ஆக்சுபோர்டு_பல்கலைக்கழகம்">ஆக்ஸ்போர்டு பல்கலைக்கழக</ref> உறுப்பினர்களுக்காக வழக்கமாக <ref target="https://ta.wikipedia.org/wiki/ஒடிசி_(நடனம்)">ஒடிசி</ref> நடன வகுப்புகளை நடத்துவதோடு,  <ref target="https://ta.wikipedia.org/wiki/கேம்பிரிச்சுப்_பல்கலைக்கழகம்">கேம்பிரிச்சுப் பல்கலைக்கழகம்</ref>,  <ref target="https://ta.wikipedia.org/wiki/இலண்டன்_பொருளியல்_பள்ளி">இலண்டன் பொருளியல் பள்ளி</ref>, <ref target="https://ta.wikipedia.org/wiki/இலண்டன்_பல்கலைக்கழகக்_கல்லூரி">இலண்டன் பல்கலைக்கழகக் கல்லூரி</ref> (யு.சி.எல்), கிங்ஸ் கல்லூரி லண்டன், <ref target="https://ta.wikipedia.org/wiki/மான்செஸ்டர்_பல்கலைக்கழகம்">மான்செஸ்டர் பல்கலைக்கழகம்</ref> <ref target="https://ta.wikipedia.org/wiki/எடின்பரோ_பல்கலைக்கழகம்">எடின்பரோ பல்கலைக்கழகம்</ref> உள்ளிட்ட பிற நிறுவனங்களில் <ref target="https://ta.wikipedia.org/wiki/ஒடிசி_(நடனம்)">ஒடிசி</ref> நடன பட்டறைகளையும் இந்த மையம் நடத்துகிறது. <ref target="https://ta.wikipedia.org/wiki/முதற்_பக்கம்#cite_note-19">[19]</ref> <ref target="https://ta.wikipedia.org/wiki/முதற்_பக்கம்#cite_note-20">[20]</ref></p>
<p>இவர் ஆக்ஸ்போர்டு ஒடிசி விழாவின் நிறுவனர் ஆவார். இது  <ref target="https://ta.wikipedia.org/wiki/ஆக்சுபோர்டு_பல்கலைக்கழகம்">ஆக்ஸ்போர்டு பல்கலைக்கழகத்தில்</ref> ஆக்ஸ்போர்டு ஒடிஸி மையத்தால் நடைபெறும் வருடாந்திர இந்திய பாரம்பரிய  நடன விழாவாகும். <ref target="https://ta.wikipedia.org/wiki/முதற்_பக்கம்#cite_note-21">[21]</ref> <ref target="https://ta.wikipedia.org/wiki/முதற்_பக்கம்#cite_note-22">[22]</ref> <ref target="https://ta.wikipedia.org/wiki/முதற்_பக்கம்#cite_note-23">[23]</ref> <ref target="https://ta.wikipedia.org/wiki/முதற்_பக்கம்#cite_note-24">[24]</ref> <ref target="https://ta.wikipedia.org/wiki/முதற்_பக்கம்#cite_note-25">[25]</ref></p>
விருதுகள்
<figure><caption> புது தில்லியின் இண்டியன் ஹபிடட் செண்டரில் 2015 ஏப்ரல் 9 ஆம் தேதி நடைபெற்ற  நிர்பயா சமரோவில் பைசாலி மொஹந்தி ஒரு விளக்கக் குறிப்புகளை வழங்கினார் </caption></figure>
<p>2013 ஆண்டில், சர்வதேச மகளிர் நாளை முன்னிட்டு <ref target="https://ta.wikipedia.org/wiki/புது_தில்லி">புது தில்லியில்</ref> நடந்த மகளிர் தின விழாவில் இந்தியாவின் <ref target="https://ta.wikipedia.org/wiki/தேசிய_மகளிர்_ஆணையம்_(இந்தியா)">பெண்களுக்கான தேசிய ஆணையம்</ref> இவரின் சேவையையும், சாதனைகளையும் பாராட்டியது. <ref target="https://ta.wikipedia.org/wiki/முதற்_பக்கம்#cite_note-26">[26]</ref> அதே ஆண்டில், <ref target="https://ta.wikipedia.org/wiki/2012_தில்லி_கும்பல்-வல்லுறவு_வழக்கு">2012 தில்லி கும்பல் பாலியல் பலாத்காரத்திற்கு</ref> ஆளானவருக்கு அஞ்சலி செலுத்தி <ref target="https://ta.wikipedia.org/wiki/தில்லி_பல்கலைக்கழகம்">தில்லி பல்கலைக்கழக</ref> நடன போட்டியில் இவரது குழு அனைத்து பிரிவுகளிலும் முதல் பரிசை வென்றது. <ref target="https://ta.wikipedia.org/wiki/முதற்_பக்கம்#cite_note-27">[27]</ref></p>
<p>2017 ஆம் ஆண்டில், <ref target="https://ta.wikipedia.org/wiki/அமைதிக்கான_நோபல்_பரிசு">அமைதிக்கான நோபல் பரிசு</ref> வென்ற <ref target="https://ta.wikipedia.org/wiki/கைலாசு_சத்தியார்த்தி">கைலாசு சத்தியார்த்தியால்</ref> இந்திய பாரம்பரிய நடனத்திற்கு இவர் செய்த பங்களிப்புக்காக மதிப்புமிக்க ஆர்யா விருது  வழங்கப்பட்டது. <ref target="https://ta.wikipedia.org/wiki/முதற்_பக்கம்#cite_note-28">[28]</ref> <ref target="https://ta.wikipedia.org/wiki/முதற்_பக்கம்#cite_note-29">[29]</ref></p>


வெளி இணைப்புகள்
<list type="unordered"><item><ref target="http://www.oxfordindiasociety.org.uk/about">http://www.oxfordindias Society.org.uk/about</ref></item>
<item><ref target="https://www.facebook.com/baisalimohanty/">https://www.facebook.com/baisalimohanty/</ref></item>
<item><ref target="https://www.opendemocracy.net/author/baisali-mohanty">https://www.opendemocracy.net/author/baisali-mohanty</ref> <ref target="https://web.archive.org/web/20170819151836/https://www.opendemocracy.net/author/baisali-mohanty">பரணிடப்பட்டது</ref> 2017-08-19 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.huffingtonpost.com/author/baisali-mohanty">http://www.huffingtonpost.com/author/baisali-mohanty</ref></item>
<item><ref target="http://scroll.in/authors/3426">http://scroll.in/authors/3426</ref></item></list>
</text></body></html>