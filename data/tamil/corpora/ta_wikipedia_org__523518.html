<html><body><text id="wikipedia_ta_wikipedia_org__523518.html" ns="0" revid="3391083" sourceurl="https://ta.wikipedia.org/wiki/%E0%AE%B5%E0%AE%BE%E0%AE%B0%E0%AE%BF%E0%AE%B8%E0%AF%8D_%E0%AE%85%E0%AE%B2%E0%AE%BF_%E0%AE%B7%E0%AE%BE" title="வாரிஸ் அலி ஷா" type="wikipedia">வாரிஸ் அலி ஷா
<p><hi rend="bold">வாரிஸ் அலி ஷா</hi> (<hi rend="italic">Waris Ali Shah</hi>) (1817-1905) என்பவர் இந்திய மாநிலமான பீகாரின் <ref target="https://ta.wikipedia.org/wiki/பாராபங்கி_மாவட்டம்">பாராபங்கி</ref> மாவட்டத்திலுள்ள <ref target="https://ta.wikipedia.org/wiki/தேவா,_இந்தியா">தேவாவைச்</ref> சேர்ந்த ஒரு <ref target="https://ta.wikipedia.org/wiki/சூபித்துவம்">சூபித்</ref> துறவியும், வார்சி சூபி ஒழுங்கின் நிறுவனரும் ஆவார். இவர் மேற்கில் பரவலாகப் பயணம் செய்து, மக்களை தனது ஆன்மீக ஒழுங்கில் சேர்த்துக்கொண்டார். இவர் ஹஸ்ரத் இமாம் உசேனின் 26 வது தலைமுறையைச் சேர்ந்தவர்.<ref target="https://ta.wikipedia.org/wiki/முதற்_பக்கம்#cite_note-2">[2]</ref> இவரது <ref target="https://ta.wikipedia.org/wiki/தர்கா">தர்கா</ref> இந்தியாவின் தேவாவில் உள்ளது. <ref target="https://ta.wikipedia.org/wiki/முதற்_பக்கம்#cite_note-DIPL-3">[3]</ref> <ref target="https://ta.wikipedia.org/wiki/முதற்_பக்கம்#cite_note-ID-4">[4]</ref> இவர், சிறு வயதிலேயே ஒரு மத வாழ்க்கையைத் தேர்ந்தெடுக்கொண்டார்.<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
வாழ்க்கை
<p>"இசுலாமிய விமர்சனமும் முஸ்லிம் இந்தியாவும்" என்ற புத்தகத்தில் (கிராஸ் மறுபதிப்பு, 1971), <ref target="https://ta.wikipedia.org/wiki/இயேசு">இயேசு</ref> வாழ்ந்தபடியே வாரிஸ் அலி ஷா தனது வாழ்க்கையை வாழ்ந்ததாகக் குறிப்பிடப்பட்டுள்ளது.<ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
சமூக ஈடுபாடுகள்
<p>இவர் பல முறை யாத்திரைக்காக <ref target="https://ta.wikipedia.org/wiki/மக்கா">மக்கா</ref> சென்றுள்ளார்.<ref target="https://ta.wikipedia.org/wiki/முதற்_பக்கம்#cite_note-7">[7]</ref> ஐரோப்பாவில் தனது பயணத்தின் போது, இவர் துருக்கி சுல்தானையும், <ref target="https://ta.wikipedia.org/wiki/பெர்லின்">பெர்லினில்</ref> <ref target="https://ta.wikipedia.org/wiki/ஒட்டோ_ஃபொன்_பிஸ்மார்க்">பிஸ்மார்க்கையும்</ref> சந்தித்தார்.<ref target="https://ta.wikipedia.org/wiki/முதற்_பக்கம்#cite_note-8">[8]</ref> இவர் <ref target="https://ta.wikipedia.org/wiki/இங்கிலாந்து">இங்கிலாந்து</ref> சென்று <ref target="https://ta.wikipedia.org/wiki/ஐக்கிய_இராச்சியத்தின்_விக்டோரியா">ஐக்கிய இராச்சியத்தின் விக்டோரியா</ref> மகாராணியையும் ஒரு பார்வையாளராக சந்தித்தார்.<ref target="https://ta.wikipedia.org/wiki/முதற்_பக்கம்#cite_note-MDELTC-9">[9]</ref></p>
<p>இவர், இந்திய முஸ்லிம் அறிஞரும், எழுத்தாளருமான <ref target="https://ta.wikipedia.org/wiki/அப்துல்_பாரி_பிரங்கி_மகாலி">அப்துல் பாரியின்</ref> நண்பராக இருந்தார்.<ref target="https://ta.wikipedia.org/wiki/முதற்_பக்கம்#cite_note-Qureshi_1999_92,_470,_539-10">[10]</ref></p>
இறப்பு
<p>இவர் ஏப்ரல் 5, 1905 அன்று இறந்தார் (29 <ref target="https://ta.wikipedia.org/wiki/முஃகர்ரம்">முகர்ரம்</ref> 1323 ஹிஜ்ரி ஆண்டு ).<ref target="https://ta.wikipedia.org/wiki/முதற்_பக்கம்#cite_note-11">[11]</ref></p>
சூஃபி ஒழுங்கு
<p>வாரிஸ் அலி ஷா சூபித்துவத்தின் கதிரியா ஒழுங்கைச் சேர்ந்தவர். <ref target="https://ta.wikipedia.org/wiki/முதற்_பக்கம்#cite_note-12">[12]</ref> இவர் ஒரு தாராளவாத பார்வையைக் கொண்டிருந்தார். இவரைப் பின்பற்றுபவர்களுக்கு சூஃபித்துவத்தைப் பின்பற்ற அனுமதித்தார். ஒருவர் இசுலாத்தை ஏற்றுக்கொண்டால் பெயர்கள் மாற்றப்படக்கூடாது என்பது இவரது கொள்கையாகும். <ref target="https://ta.wikipedia.org/wiki/முதற்_பக்கம்#cite_note-SEL-13">[13]</ref></p>
இவருடைய சீடர்கள்
<p>இவருக்கு பல மதங்களைச் சேர்ந்தவர்கள் சீடர்களாக இருந்தனர்.<ref target="https://ta.wikipedia.org/wiki/முதற்_பக்கம்#cite_note-auto-14">[14]</ref></p>
<list type="unordered"><item><ref target="https://ta.wikipedia.org/wiki/மாலிக்_குலாம்_முகமது">மாலிக் குலாம் முகமது</ref> (<ref target="https://ta.wikipedia.org/wiki/பாக்கித்தான்">பாக்கித்தானின்</ref> ஆளுநர்).<ref target="https://ta.wikipedia.org/wiki/முதற்_பக்கம்#cite_note-15">[15]</ref></item>
<item><ref target="https://ta.wikipedia.org/wiki/சீரடி_சாயி_பாபா">சீரடி சாயி பாபா</ref></item></list>
நினைவு நாள்
<p>இவரது தந்தையான குர்பன் அலி ஷாவின் கல்லறை தேவாவில் உள்ளது.<ref target="https://ta.wikipedia.org/wiki/முதற்_பக்கம்#cite_note-16">[16]</ref> இவரது தந்தையின் நினைவு நாள் விழா, உள்ளூரில் தேவா மேளா என்று அழைக்கப்படுகிறது. இது அக்டோபர்-நவம்பர் மாதங்களில் அனுசரிக்கப்படுகிறது. இதில் கிட்டத்தட்ட ஒரு மில்லியன் என்ற அளவில் முஸ்லிம்களும், இந்துக்களும் கலந்து கொள்கின்றனர்.<ref target="https://ta.wikipedia.org/wiki/முதற்_பக்கம்#cite_note-MDELTC-9">[9]</ref> <ref target="https://ta.wikipedia.org/wiki/முதற்_பக்கம்#cite_note-17">[17]</ref> <ref target="https://ta.wikipedia.org/wiki/முதற்_பக்கம்#cite_note-18">[18]</ref> <ref target="https://ta.wikipedia.org/wiki/முதற்_பக்கம்#cite_note-19">[19]</ref></p>
<p>ஷா தனது தந்தை குர்பன் அலி ஷாவின் நினைவாக இந்த நிகழ்வை ஆரம்பித்ததாக கூறப்படுகிறது. மற்றொரு வருடாந்திர கண்காட்சி  <ref target="https://ta.wikipedia.org/wiki/சஃபர்">சஃபர்</ref> முதள் நாள் அன்று இவரது கல்லறையில் நடத்தப்படுகிறது.<ref target="https://ta.wikipedia.org/wiki/முதற்_பக்கம்#cite_note-20">[20]</ref> <ref target="https://ta.wikipedia.org/wiki/முதற்_பக்கம்#cite_note-21">[21]</ref> <ref target="https://ta.wikipedia.org/wiki/முதற்_பக்கம்#cite_note-22">[22]</ref></p>


வெளி இணைப்புகள்
<list type="unordered"><item><ref target="http://Waris-pak.blogspot.com">Waris Pak</ref> <ref target="https://web.archive.org/web/20211224212637/https://waris-pak.blogspot.com/">பரணிடப்பட்டது</ref> 2021-12-24 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.warispak.com">Official website</ref></item>
<item><ref target="http://sunninews.wordpress.com/2008/01/27/dargahs-of-indiasarkar-waris-pak-of-dewa-sharif/">article about Waris Pak</ref></item></list>
</text></body></html>