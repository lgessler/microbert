<html><body><text id="wikipedia_ta_wikipedia_org__524568.html" ns="0" revid="3209994" sourceurl="https://ta.wikipedia.org/wiki/%E0%AE%A4%E0%AF%87%E0%AE%9A%E0%AE%BF%E0%AE%AF_%E0%AE%95%E0%AE%BE%E0%AE%B2%E0%AE%B0%E0%AE%BE_%E0%AE%AE%E0%AE%B1%E0%AF%8D%E0%AE%B1%E0%AF%81%E0%AE%AE%E0%AF%8D_%E0%AE%95%E0%AF%81%E0%AE%9F%E0%AE%B2%E0%AF%8D_%E0%AE%A8%E0%AF%8B%E0%AE%AF%E0%AF%8D%E0%AE%95%E0%AE%B3%E0%AF%8D_%E0%AE%A8%E0%AE%BF%E0%AE%B1%E0%AF%81%E0%AE%B5%E0%AE%A9%E0%AE%AE%E0%AF%8D" title="தேசிய காலரா மற்றும் குடல் நோய்கள் நிறுவனம்" type="wikipedia">தேசிய காலரா மற்றும் குடல் நோய்கள் நிறுவனம்
<p><hi rend="bold">தேசிய காலரா மற்றும் குடல் நோய்கள் நிறுவனம்</hi> (<hi rend="italic">National Institute of Cholera and Enteric Diseases</hi>) என்பது ஒரு இந்திய மருத்துவ நிறுவனம் ஆகும். இது <ref target="https://ta.wikipedia.org/wiki/இரையகக்_குடலிய_நோய்கள்">இரையகக் குடல் நோய்கள்</ref> மற்றும் எச்.ஐ.வி/எய்ட்ஸ் தொடர்பான ஆராய்ச்சி, தடுப்பு, சிகிச்சை மற்றும் கட்டுப்பாட்டு உத்திகளை உருவாக்குகிறது. இந்த நிறுவனத்தின் தலைமையகம் <ref target="https://ta.wikipedia.org/wiki/மேற்கு_வங்காளம்">மேற்கு வங்கத்தில்</ref> <ref target="https://ta.wikipedia.org/wiki/கொல்கத்தா">கொல்கத்தா</ref> நகரில் அமைந்துள்ளது. <ref target="https://ta.wikipedia.org/wiki/இந்திய_மருத்துவ_ஆராய்ச்சி_சபை">இந்திய மருத்துவ ஆராய்ச்சி சபையுடன்</ref> இணைக்கப்பட்ட இந்த நிறுவனம், இந்திய அரசின் நிதியுதவியுடன் செயல்படுகிறது.<ref target="https://ta.wikipedia.org/wiki/முதற்_பக்கம்#cite_note-Cleanliness:_Success_in_Water_Borne_Diseases-1">[1]</ref><ref target="https://ta.wikipedia.org/wiki/முதற்_பக்கம்#cite_note-NICED_profile-2">[2]</ref></p>
வரலாறு
<p><ref target="https://ta.wikipedia.org/wiki/கிழக்கு_இந்தியா">கிழக்கு இந்தியா</ref> மற்றும் <ref target="https://ta.wikipedia.org/wiki/சிந்து-கங்கைச்_சமவெளி">கங்கை சமவெளி</ref> காலரா மற்றும் தொடர்புடைய தொற்றுநோய்களின் நீண்ட வரலாற்றைக் கொண்டுள்ளது.<ref target="https://ta.wikipedia.org/wiki/முதற்_பக்கம்#cite_note-Journal_of_Postgraduate_Medicine-3">[3]</ref> காலராவினைக் கட்டுப்படுத்தும் நோக்கில், இந்திய மருத்துவ ஆராய்ச்சி சபை மேற்கு வங்கத்தின் கொல்கத்தாவின் கைடு தெருவில் காலரா ஆராய்ச்சி மையத்தை 1962இல் அமைத்தது.<ref target="https://ta.wikipedia.org/wiki/முதற்_பக்கம்#cite_note-Clinically_perfect-4">[4]</ref> இந்த மையம் காலரா மற்றும் பிற குடல் தொடர்பான நுரையீரல் நோய்கள் தொடர்பான ஆராய்ச்சி நடத்துவதாகும். 1979ஆம் ஆண்டில், காலரா ஆராய்ச்சி மையம் தேசிய காலரா மற்றும் குடல் நோய்கள் நிறுவனம் என மறுபெயரிடப்பட்டது. 1980இல் இந்த நிறுவனம் <ref target="https://ta.wikipedia.org/wiki/உலக_சுகாதார_அமைப்பு">உலக சுகாதார அமைப்பின்</ref> "வயிற்றுப்போக்கு நோய்களுக்கான ஆராய்ச்சி மற்றும் பயிற்சிக்கான கூட்டு மையம்" என்ற அங்கீகாரத்தைப் பெற்றது.<ref target="https://ta.wikipedia.org/wiki/முதற்_பக்கம்#cite_note-Unlikely_heroes_The_New_Indian_Express-5">[5]</ref></p>
<p><ref target="https://ta.wikipedia.org/wiki/2020_இந்தியாவில்_கொரோனாவைரசுத்_தொற்று">இந்தியாவில் COVID-19 தொற்றுநோய்களின்</ref> போது (2020), இந்நிறுவன நுண்ணுயிரியலாளர்கள் மற்றும் ஆராய்ச்சியாளர்கள் முக்கிய பங்கு வகித்தனர். <hi rend="italic"><ref target="https://ta.wikipedia.org/wiki/தி_நியூ_இந்தியன்_எக்சுபிரசு">ஏப்ரல் 2020 இல் தி நியூ இந்தியன் எக்ஸ்பிரஸில்</ref></hi> வெளியிடப்பட்ட செய்திக் கட்டுரையின் படி, ஆராய்ச்சியாளர்கள் 24 மணி நேரமும் வேலை செய்தனர்.</p>
அங்கீகாரம்
<p>1968ஆம் ஆண்டில் இந்த நிறுவனத்திற்கு உலக சுகாதார அமைப்பு "விப்ரியோ பேஜ் வகைப்படுத்தலுக்கான பன்னாட்டுக் குறிப்பு மையம்" என்ற சிறப்புத் தகுதியினை வழங்கியது.<ref target="https://ta.wikipedia.org/wiki/முதற்_பக்கம்#cite_note-Journal_of_Postgraduate_Medicine-3">[3]</ref> 1980இல் இந்த நிறுவனம் "வயிற்றுப்போக்கு நோய்களுக்கான ஆராய்ச்சி மற்றும் பயிற்சிக்கான உலக சுகாதார அமைப்பின் கூட்டு மையம்" என்ற அங்கீகாரத்தைப் பெற்றது.<ref target="https://ta.wikipedia.org/wiki/முதற்_பக்கம்#cite_note-Unlikely_heroes_The_New_Indian_Express-5">[5]</ref></p>




வெளி இணைப்புகள்
<list type="unordered"><item><ref target="http://www.niced.org.in">அதிகாரப்பூர்வ இணையதளம்</ref></item></list>
</text></body></html>