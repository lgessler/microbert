<html><body><text id="wikipedia_ta_wikipedia_org__445649.html" ns="0" revid="3318968" sourceurl="https://ta.wikipedia.org/wiki/%E0%AE%A4%E0%AE%BE%E0%AE%B2%E0%AE%BF%E0%AE%AF%E0%AE%AE%E0%AF%8D(I)_%E0%AE%AA%E0%AF%81%E0%AE%B0%E0%AF%8B%E0%AE%AE%E0%AF%88%E0%AE%9F%E0%AF%81" title="தாலியம்(I) புரோமைடு" type="wikipedia">தாலியம்(I) புரோமைடு
<p><hi rend="bold">தாலியம்(I) புரோமைடு</hi> (<hi rend="italic">Thallium(I) bromide</hi>) என்பது TlBr  என்ற <ref target="https://ta.wikipedia.org/wiki/மூலக்கூற்று_வாய்ப்பாடு">மூலக்கூற்று வாய்ப்பாட்டால்</ref> விவரிக்கப்படும் ஒரு <ref target="https://ta.wikipedia.org/wiki/கனிம_வேதியியல்">கனிம வேதியியல்</ref> <ref target="https://ta.wikipedia.org/wiki/சேர்மம்">சேர்மமாகும்</ref>. <ref target="https://ta.wikipedia.org/wiki/தாலியம்">தாலியமும்</ref> <ref target="https://ta.wikipedia.org/wiki/புரோமின்">புரோமினும்</ref> சேர்ந்து இச்சேர்மம் உருவாகிறது. அறை வெப்பநிலையில் எக்சு-கதிர், காமா-கதிர், நீல ஒளி மற்றும் அண்மை-அகச்சிவப்பு கதிர்கள் போன்றவற்றை காணும் உணரியாக இது பயன்படுத்தப்படுகிறது. 
தாலியம்(I) புரோமைடு 2.68 எலக்ட்ரான் வோல்ட் ஆற்றல் இடைவெளி கொண்ட ஒரு குறைக்கடத்தியாகும் <ref target="https://ta.wikipedia.org/wiki/முதற்_பக்கம்#cite_note-5">[5]</ref>. </p>
<p><ref target="https://ta.wikipedia.org/wiki/அறை_வெப்பநிலை">அறை வெப்பநிலையில்</ref> தாலியம்(I) புரோமைடு கனசதுர சீசியம் குளோரைடு வகை கட்டமைப்பு கொண்டதாக உள்ளது. ஆனால் குளிர்விக்கும்போது  செஞ்சாய்சதுரப் படிகத் திட்டம் கொண்டதாக மாறுகிறது <ref target="https://ta.wikipedia.org/wiki/முதற்_பக்கம்#cite_note-6">[6]</ref>. மாறும் வெப்பநிலை அளவு இதனுடன் கலந்துள்ள மாசுக்களை அடிப்படையாகக் கொண்டு வேறுபடுகிறது. LiF, NaCl அல்லது KBr தளப்பொருட்கள் மீது நானோமீட்டர் அளவு- மெல்லிய தாலியம் புரோமைடு படலங்கள் பாறை உப்பு வகை கட்டமைப்புடன் வளர்கின்றன <ref target="https://ta.wikipedia.org/wiki/முதற்_பக்கம்#cite_note-str-4">[4]</ref>. </p>
<p>தாலியம் மிகவும் நச்சுத்தன்மையுடைய ஒரு தனிமம் ஆகும். தோல் வழியாக உறிஞ்சப்பட்டு   ஒட்டுமொத்தமாக இது நச்சாக திரள்கிறது. தாலியம் சேர்மங்களை உட்கொள்வதனால்  சோர்வு, மூட்டு வலி, புற நரம்பழற்சி, இணைப்பு வலி, முடி உதிர்தல், வயிற்றுப்போக்கு, வாந்தி மற்றும் மத்திய நரம்பு மண்டலம், கல்லீரல் மற்றும் சிறுநீரகங்களுக்கு சேதம் உள்ளிட்ட கடுமையான மற்றும் நாள்பட்ட விளைவுகள் தோன்றுகின்றன <ref target="https://ta.wikipedia.org/wiki/முதற்_பக்கம்#cite_note-7">[7]</ref>. </p>


துணை நூல்
<list type="unordered"><item>Haynes, William M., தொகுப்பாசிரியர்(2011).<hi rend="italic">CRC Handbook of Chemistry and Physics</hi>(92nd ).Boca Raton, FL:CRC Press.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/1439855110">1439855110</ref>.</item></list>
</text></body></html>