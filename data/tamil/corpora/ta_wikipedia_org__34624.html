<html><body><text id="wikipedia_ta_wikipedia_org__34624.html" ns="0" revid="3380470" sourceurl="https://ta.wikipedia.org/wiki/%E0%AE%95%E0%AE%BF%E0%AE%B1%E0%AE%BF%E0%AE%B8%E0%AF%8D%E0%AE%A4%E0%AF%81%E0%AE%AE%E0%AE%9A%E0%AF%81_%E0%AE%A4%E0%AF%80%E0%AE%B5%E0%AF%81" title="கிறிஸ்துமசு தீவு" type="wikipedia">கிறிஸ்துமசு தீவு

<p><hi rend="bold">கிறிஸ்துமஸ் தீவு ஆட்சிப்பகுதி</hi> (<hi rend="italic">Territory of Christmas Island</hi>) <ref target="https://ta.wikipedia.org/wiki/இந்தியப்_பெருங்கடல்">இந்தியப் பெருங்கடலில்</ref> அமைந்துள்ள <ref target="https://ta.wikipedia.org/wiki/அவுஸ்திரேலியா">அவுஸ்திரேலியாவின்</ref> ஒரு சிறிய ஆட்சிப்பகுதியாகும். இது <ref target="https://ta.wikipedia.org/wiki/பேர்த்">பேர்த்</ref> நகரிலிருந்து 2600<ref target="https://ta.wikipedia.org/wiki/கி.மீ.">கி.மீ.</ref> (1600<ref target="https://ta.wikipedia.org/wiki/மைல்">மைல்</ref>) வடமேற்கிலும் <ref target="https://ta.wikipedia.org/wiki/ஜாகார்த்தா">ஜாகார்த்தா</ref> நகரிலிருந்து 500கி.மீ. (300 மைல்) தெற்காகவும் அமைந்துள்ளது. இங்கு காணப்படும் சில குடியேற்றங்களில் சுமார் 1600 பேர் வரை வசிக்கின்றனர். இங்கு காணப்படும் <ref target="https://ta.wikipedia.org/wiki/புவியியல்">புவியியல்</ref> இயற்கை அமைப்பு ஆய்வாளர்களின் கவனத்தை ஈர்த்ததாகும். இத்தீவிற்கே உரிய பல <ref target="https://ta.wikipedia.org/wiki/உயிரினம்">உயிரினங்கள்</ref> காணப்படுகின்றன<ref target="https://ta.wikipedia.org/wiki/முதற்_பக்கம்#cite_note-wilderness_society-1">[1]</ref>. கனிய அகழ்வு இத்தீவின் முக்கிய தொழிற்துறையாக விளங்கி வந்தது. இத்தீவின் மொத்த 135 சதுர கிலோமீட்டர் (52சதுமை) பரப்பில் 65% <ref target="https://ta.wikipedia.org/wiki/மழைக்காடுகள்">மழைக்காடுகளாகக்</ref> காணப்படுகின்றது.</p>
வரலாறு
<p><ref target="https://ta.wikipedia.org/wiki/1643">1643</ref> ஆம் ஆண்டில் <ref target="https://ta.wikipedia.org/wiki/பிரித்தானியக்_கிழக்கிந்தியக்_கம்பனி">பிரித்தானியக் கிழக்கிந்தியக் கம்பனியைச்</ref> சேர்ந்த <hi rend="italic">ரோயல் மேரி</hi> கப்பலின் தலைவன் கப்டன் <ref target="https://ta.wikipedia.org/wiki/வில்லியம்_மைனர்சு">வில்லியம் மைனர்சு</ref> என்பவர் <ref target="https://ta.wikipedia.org/wiki/கிறிஸ்துமசு">கிறிஸ்துமசு</ref> நாளில் இத்தீவைக் கடந்த போது கிறிஸ்துமசு தீவு எனப் பெயரிட்டார்<ref target="https://ta.wikipedia.org/wiki/முதற்_பக்கம்#cite_note-2">[2]</ref>. 1666 ஆம் ஆண்டில் இத்தீவின் வரைபடம் <ref target="https://ta.wikipedia.org/wiki/டச்சு">டச்சு</ref> நிலப்பட வரைஞர் பீட்டர் கூஸ் என்பவரால் வெளியிடப்பட்ட நிலவரைபடத்தில் வெளியிடப்பட்டது. கூஸ் இத்தீவுக்கு <hi rend="italic">மோனி</hi> எனப் பெயரிட்டார். இப்பெயர்க்காரணம் பற்றி தெளிவான தகவல்கள் இல்லை<ref target="https://ta.wikipedia.org/wiki/முதற்_பக்கம்#cite_note-3">[3]</ref>. மார்ச் 1688 இல் பிரித்தானியக் கடற்படையைச் சேர்ந்த <hi rend="italic">சிக்னெட்</hi> கப்பலைச் சேர்ந்த வில்லியம் டேம்பியர் என்பவர் இத்தீவைச் சுற்று வந்ததற்கான பதிவுகள் கிடைக்கப்பட்டன. எவரும் இத்தீவில் வசிப்பதாக அவர் காணவில்லை<ref target="https://ta.wikipedia.org/wiki/முதற்_பக்கம்#cite_note-4">[4]</ref>. டேம்பியரின் கப்பலில் பணியாற்றிய இரு மாலுமிகள் இத்தீவில் முதன் முதலில் இறங்கிய மனிதர்களுக்கான பதிவுகள் கிடைக்கப்பட்டுள்ளன. டானியல் பீக்மன் என்பவர் பின்னர் சென்றதற்கான பதிவுகள் அவரது 1718 ஆம் ஆண்டு வெளியிடப்பட்ட <ref target="https://ta.wikipedia.org/wiki/போர்ணியோ">போர்ணியோ</ref> தீவுக்கான அவரது பயண நூலில் உள்ளன.</p>
தேங்காய் நண்டு
<p>இந்த தீவில் அரியவை உயிரினங்கள் அதிகமாக காணப்படுகின்றது. இவற்றில் <ref target="https://ta.wikipedia.org/wiki/தேங்காய்_நண்டு">தேங்காய் நண்டு</ref> பிரசித்தி பெற்றதாகும். இந்த வகை நண்டுகள்  3 அடிகள் நீளத்துடன், 4 கிலோ எடைகள் கொண்டதாக உள்ளது. இது தன் ஒரு காலால் ஒரு தேங்காயை உடைக்கும் திறன் படைத்ததாக உள்ளது. <ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
மேற்கோள்கள்

<p><ref target="//tools.wmflabs.org/geohack/geohack.php?pagename=%E0%AE%AE%E0%AF%81%E0%AE%A4%E0%AE%B1%E0%AF%8D_%E0%AE%AA%E0%AE%95%E0%AF%8D%E0%AE%95%E0%AE%AE%E0%AF%8D&amp;params=10_29_S_105_38_E_scale:100000">10°29′S 105°38′E﻿ / ﻿10.483°S 105.633°E﻿ / -10.483; 105.633</ref></p>
</text></body></html>