<html><body><text id="wikipedia_ta_wikipedia_org__210379.html" ns="0" revid="3291926" sourceurl="https://ta.wikipedia.org/wiki/%E0%AE%9E%E0%AE%BE%E0%AE%A9%E0%AE%BF" title="ஞானி" type="wikipedia">ஞானி
<p><hi rend="bold">ஞானி</hi> <ref target="https://ta.wikipedia.org/wiki/கர்ம_யோகம்">கர்ம யோகத்தைப் பயின்று</ref> மனத்தூய்மை அடைந்தவன். அதன் பின் <ref target="https://ta.wikipedia.org/wiki/ஞான_யோகம்">ஞான யோகத்தைப் பயின்று</ref> ஞானத்தில் நிலை பெற்றவனைப் பகவான் இங்கு ஞானநிஷ்டன் என்று ஞானியை சிறப்பாகக் குறிப்பிடுகிறார்.</p>
<p>எவன் தன்னிடத்திலேயே தான் மகிழ்வாக இருக்கின்றானோ அவனே (Happy with Himself)  ஞானி ஆவான். தன்னை அறிந்து தன்னிடத்தில் தான் நிலை பெற்று, மனநிறைவு அடைந்தவனே ஞானி ஆவான். <ref target="https://ta.wikipedia.org/wiki/வைராக்கியம்">வைராக்கியம்</ref>, <ref target="https://ta.wikipedia.org/wiki/விவேகம்_(வேதாந்தம்)">விவேகம்</ref>, மனவடக்கம், புலனடக்கம், <ref target="https://ta.wikipedia.org/wiki/தியாகம்,_பகவத்கீதை">தியாகம்</ref>, அமைதி, சமாதானம், பொறுமை, <ref target="https://ta.wikipedia.org/wiki/அகிம்சை">அகிம்சை</ref>, <ref target="https://ta.wikipedia.org/wiki/முமுச்சுத்துவம்">முமுச்சுத்துவம்</ref> போன்ற நற்குணங்கள் பெற்றவனையே ஞானியின் இலக்கணமாகக் கூறப்படுகிறது. </p>
<p>இந்த ஆத்ம ஞானத்தை அறிந்த ஞானி மரணத்திற்கு முன் <ref target="https://ta.wikipedia.org/wiki/சீவ_முக்தி">சீவ முக்தியும்</ref>,  உடல் அழிந்த பின்பு பிரம்ம நிர்வானம் எனும் <ref target="https://ta.wikipedia.org/wiki/விதேக_முக்தி">விதேக முக்தியும்</ref> அடைகிறான். விதேக முக்தி  அடைந்த ஞானிக்கு மறுபிறவி இல்லை.</p>

உசாத்துணை
<list type="unordered"><item>பகவத் கீதை, அத்தியாயம் இரண்டு மற்றும் பதினெட்டு.</item></list>
வெளி இணைப்புகள்
<list type="unordered"><item>பகவத் கீதை அத்தியாயம் இரண்டு </item>
<item>பகவத் கீதை அத்தியாயம் பதினெட்டு </item></list>
</text></body></html>