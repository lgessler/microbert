<html><body><text id="wikipedia_ta_wikipedia_org__445015.html" ns="0" revid="3371190" sourceurl="https://ta.wikipedia.org/wiki/%E0%AE%AA%E0%AF%86%E0%AE%A9%E0%AE%9F%E0%AE%BF%E0%AE%95%E0%AF%8D%E0%AE%9F%E0%AF%8D_%E0%AE%9C%E0%AE%BE%E0%AE%A9%E0%AF%8D_%E0%AE%AA%E0%AE%BF%E0%AE%B0%E0%AE%BE%E0%AE%A9%E0%AF%8D%E0%AE%9A%E0%AE%BF%E0%AE%B8%E0%AF%8D" title="பெனடிக்ட் ஜான் பிரான்சிஸ்" type="wikipedia">பெனடிக்ட் ஜான் பிரான்சிஸ்
<p><hi rend="bold">பெனடிக்ட் ஜான் பிரான்சிஸ்</hi> (பிறப்பு 3 மே 1972) விருதுகளை பெற்ற மேடை நடிகர் மற்றும் இயக்குனர் ஆவார். இவர் <ref target="https://ta.wikipedia.org/wiki/ஐக்கிய_இராச்சியம்"> ஐக்கிய இராச்சியத்தில்</ref> உள்ள வின்செஸ்டர் நகரைச் சேர்ந்தவர்.<ref target="https://ta.wikipedia.org/wiki/முதற்_பக்கம்#cite_note-1">[1]</ref><ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
ஆரம்ப வாழ்க்கை
<p>பெனடிக்ட் ஜான் பிரான்சிஸ் 1972 ஆம் ஆண்டு மே மாதம் மூன்றாம் நாள் <ref target="https://ta.wikipedia.org/wiki/லண்டன்">இலண்டனில்</ref> உள்ள இஸ்ல்வொர்த் என்ற நகரத்தில் பிறந்தார். இவரின் பெற்றோர்கள் சேலி மற்றும் ஜெமி பிரான்சிஸ் ஆவர். ஜானின் எட்டாவது வயதில் இவரின் பெற்றோர்கள் விவாகரத்து பெற்று பிரிந்தனர். ஜானின் தாய் ஆலன் பால் லீவி என்பவரை திருமணம் செய்து கொண்டு <ref target="https://ta.wikipedia.org/wiki/பிரான்ஸ்">பிரான்ஸ்</ref> நாட்டில் உள்ள <ref target="https://ta.wikipedia.org/wiki/பாரிஸ்">பாரிஸ்</ref> நகருக்கு குடியேறினார். ஜானின் தந்தை <ref target="https://ta.wikipedia.org/wiki/நியூசிலாந்து">நியூசிலாந்து</ref> நாட்டிற்கு சென்று அங்கு ஒரு வானூர்தி நிறுவனத்தில் 1994 ஆம் ஆண்டு அவர் இறக்கும் வரை பணியாற்றி வந்தார். ஜான் பிரான்ஸ் பல பள்ளிகளில் படித்தார். இதில் பாரிஸ் ஆங்கில பள்ளியும் அடங்கும்.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
</text></body></html>