<html><body><text id="wikipedia_ta_wikipedia_org__519036.html" ns="0" revid="3394579" sourceurl="https://ta.wikipedia.org/wiki/%E0%AE%87%E0%AE%B0%E0%AE%BE%E0%AE%9C%E0%AE%BE_%E0%AE%AA%E0%AF%8B%E0%AE%9C%E0%AE%A9%E0%AF%8D_%E0%AE%B5%E0%AE%BE%E0%AE%A9%E0%AF%82%E0%AE%B0%E0%AF%8D%E0%AE%A4%E0%AE%BF_%E0%AE%A8%E0%AE%BF%E0%AE%B2%E0%AF%88%E0%AE%AF%E0%AE%AE%E0%AF%8D" title="இராஜா போஜன் வானூர்தி நிலையம்" type="wikipedia">இராஜா போஜன் வானூர்தி நிலையம்
<p><hi rend="bold">இராஜா போஜன் வானூர்தி நிலையம்</hi> (<hi rend="italic">Raja Bhoj Airport</hi>) (<ref target="https://ta.wikipedia.org/wiki/ஐஏடிஏ_குறியீடு">ஐஏடிஏ</ref>: <hi rend="bold">BHO</hi>,<ref target="https://ta.wikipedia.org/wiki/பன்னாட்டு_குடிசார்_வான்பயண_அமைப்பு_வானூர்தி_நிலையக்_குறியீடு">ஐசிஏஓ</ref>: <hi rend="bold">VABP</hi>) என்பது இந்தியாவின் <ref target="https://ta.wikipedia.org/wiki/மத்தியப்_பிரதேசம்">மத்தியப் பிரதேசத்தின்</ref> தலைநகரான போபாலிற்கு வானூர்தி சேவையாற்றும் விமான நிலையமாகும். இது <ref target="https://ta.wikipedia.org/wiki/போபால்">போபாலில்</ref> அமைந்துள்ள முதன்மையான வானூர்தி நிலையமாகும். 10ஆம் நூற்றாண்டின் <ref target="https://ta.wikipedia.org/wiki/பரமாரப்_பேரரசு">பரமாரப் பேரரசு</ref> மன்னர் <ref target="https://ta.wikipedia.org/wiki/போஜன்_(மன்னர்)">போஜனின்</ref> பெயர் இந்நிலையத்திற்கு இடப்பட்டுள்ளது. <ref target="https://ta.wikipedia.org/wiki/இந்தோர்">இந்தூரில்</ref> உள்ள <ref target="https://ta.wikipedia.org/wiki/தேவி_அகில்யாபாய்_ஓல்கர்_வானூர்தி_நிலையம்">தேவி அகில்யாபாய் ஓல்கர் வானூர்தி நிலையத்தினைத்</ref> தொடர்ந்து <ref target="https://ta.wikipedia.org/wiki/மத்தியப்_பிரதேசம்">மத்தியப் பிரதேசத்தின்</ref> இரண்டாவது பெரிய வானூர்தி நிலையம் இதுவாகும்.</p>
<p>இது போபாலின் வடமேற்குப் பகுதியில், நகரத்தின் மையத்திலுள்ள <ref target="https://ta.wikipedia.org/wiki/போபால்_சந்திப்பு_தொடருந்து_நிலையம்">போபால் சந்திப்பு தொடருந்து நிலையத்திலிருந்து</ref> 15 கிலோமீட்டர் தொலைவிலும், நகரின் தெற்கே உள்ள <ref target="https://ta.wikipedia.org/wiki/ஹபீப்ஹஞ்ச்_தொடருந்து_நிலையம்">ஹபீப்கஞ்ச் தொடருந்து நிலையத்திலிருந்து</ref> 20 கிலோமீட்டர் தொலைவிலும் அமைந்துள்ளது. இந்த வானூர்தி நிலையம் <ref target="https://ta.wikipedia.org/wiki/தேசிய_நெடுஞ்சாலை_46_(இந்தியா)">தேசிய நெடுஞ்சாலை 46</ref> (போபால் சுற்றுச் சாலை) மற்றும் போபாலை இந்தூருடன் இணைக்கும் மாநில நெடுஞ்சாலை 18 ஆகியவற்றின் சந்திப்புக்கு அருகில் உள்ளது.</p>
வளர்ச்சி
ஓடுபாதை
<p>2010இல், <ref target="https://ta.wikipedia.org/wiki/ஓடுபாதை">ஓடுபாதையின்</ref> நீளம் 2,744 மீட்டர்கள் (9,003ft) என இருந்தது. இதனால் போபாலில் பெரிய வானூர்திகள் தரையிறங்குவது சாத்தியமாக்குகிறது.<ref target="https://ta.wikipedia.org/wiki/முதற்_பக்கம்#cite_note-HT1-4">[4]</ref> போபாலிருந்து <ref target="https://ta.wikipedia.org/wiki/ஜித்தா">ஜெட்டாவிற்கு</ref> <ref target="https://ta.wikipedia.org/wiki/ஹஜ்">ஹஜ்</ref> பன்னாட்டு விமானச் சேவை, 23 அக்டோபர் 2010 ஹஜ் பயணத்தின் போது இயக்கப்பட்டது.<ref target="https://ta.wikipedia.org/wiki/முதற்_பக்கம்#cite_note-TOI-5">[5]</ref></p>
புதுப்பிக்கத்தக்க ஆற்றல்
<p>2013ஆம் ஆண்டில், வானூர்தி நிலைய  பயன்பாட்டு கட்டட மின்சாரத் தேவைக்குச் சூரிய சக்தியைப் பயன்படுத்திய முதல் வானூர்தி நிலையமாக மாறியது. 100 கிலோவாட் சூரிய மின் உற்பத்தி நிலையம் சூன் 2013இல் செயல்படுத்தப்பட்டது.<ref target="https://ta.wikipedia.org/wiki/முதற்_பக்கம்#cite_note-HT2-6">[6]</ref> எதிர்காலத்தில் வானூர்தி  நிலையத்தில் 2 மெகாவாட் சூரிய மின் நிலையத்தை நிறுவத் திட்டமிட்டுள்ளது. வானூர்தி நிலையத்தில் இரவில் வானூர்திகள் தரையிறங்கும் வசதிகள்(ஐ.எல்.எஸ்) மற்றும் கேட் VII தீயணைப்பு சேவைகள் உள்ளன.<ref target="https://ta.wikipedia.org/wiki/முதற்_பக்கம்#cite_note-AAI-7">[7]</ref></p>
சரக்கு மற்றும் தளவாட மையம்
<p>வானூர்தி நிலையத்திற்கு அருகே 17 ஏக்கர் பரப்பில் சரக்குகளைக் கையாளும் பெட்டக பகுதியும் அமைக்கத் திட்டமிடப்பட்டுள்ளது. அதே நேரத்தில், பழைய முனையக் கட்டிடத்திலிருந்து சரக்கு நடவடிக்கைகளை அதிகரிக்க, சரக்கு வளாகமாக மறுவடிவமைக்கப்படுகிறது. தற்காலிக விமான சரக்கு வளாகம் அக்டோபர் 2019க்குள் திறக்கப்படும்.<ref target="https://ta.wikipedia.org/wiki/முதற்_பக்கம்#cite_note-8">[8]</ref></p>
குடிவரவு சோதனை இடுகை மற்றும் சர்வதேச விமானங்கள்
<p>செப்டம்பர் மாதம், ராஜா போஜ் வானூர்தி நிலையத்திற்கு பன்னாட்டு அங்கீகாரம் வழங்குவதற்கான செயல்முறையை டி.ஜி.சி.ஏ. தொடங்கியது.<ref target="https://ta.wikipedia.org/wiki/முதற்_பக்கம்#cite_note-:0-9">[9]</ref> நவம்பர் 2019-ல், குடியேற்ற வசதிகளைத் தொடங்குவதற்கான ஏற்பாடுகளை மறுஆய்வு செய்வதற்காக உள்துறை அமைச்சகம் மற்றும் உள்நாட்டு விமானப் போக்குவரத்து அமைச்சின் உறுப்பினர்களைக் கொண்ட ஒரு கூட்டு மையக் குழு வானூர்தி நிலையத்தினை ஆய்வு செய்தது. பன்னாட்டு வானூர்தி சேவையினைத் தொடங்கப் பெரிதாகப் பிரச்சனைகள் பெரிய தடைகள் எதுவும் இல்லை.<ref target="https://ta.wikipedia.org/wiki/முதற்_பக்கம்#cite_note-:0-9">[9]</ref> இதன் மூலம், விமான நிலையம் குடியேற்றச் சோதனைச் சாவடியாக மாற உள்ளது. இது சர்வதேச விமானங்களை இயக்குவதற்கான கட்டாயத் தேவையாகும்.<ref target="https://ta.wikipedia.org/wiki/முதற்_பக்கம்#cite_note-:0-9">[9]</ref></p>
<figure><caption> வான்பாலத்திலிருந்து கவசத்தின் காட்சி.</caption></figure>
ஒருங்கிணைந்த முனையம்
<p>ரூ .1.35 கோடி மதிப்புள்ள ஒருங்கிணைந்த முனையக் கட்டிடத்தினை 28 சூன் 2011 அன்று அப்போதைய பயணிகள் விமான போக்குவரத்து அமைச்சர் <ref target="https://ta.wikipedia.org/wiki/வயலார்_ரவி">வயலார் ரவி</ref> திறந்து வைத்தார்.<ref target="https://ta.wikipedia.org/wiki/முதற்_பக்கம்#cite_note-DNA-10">[10]</ref> பன்னாட்டு முனையகம் கட்ட மாநில அரசு 400 ஏக்கர் நிலத்தை வழங்கியிருந்தது. முனையக் கட்டிடம் 26,936 சதுர மீட்டர்கள் (289,940sqft) மற்றும் 14 சோதனை பகுதிகள், புறப்படுவதற்கு 4 குடிவரவு பகுதிகள் மற்றும் வருகைக்கு 6 குடிவரவு பகுதிகள் உள்ளன.</p>
<figure><caption> போபால் விமான நிலையத்தின் உள்பகுதி</caption></figure>
<figure><caption> பார்வை மாடத்திலிருந்து முனையம்</caption></figure>
<p>இந்த வானூர்தி நிலையம் இருபத்தி இரண்டு சுங்க பணிக்களத்தினையும், வருகைக்கு 11 மற்றும் புறப்படுவதற்கு 11, மற்றும் பாதுகாப்புக்காக ஆறு <ref target="https://ta.wikipedia.org/wiki/ஊடுகதிர்">ஊடுகதிர்</ref> இயந்திரங்களையும் கொண்டுள்ளது.<ref target="https://ta.wikipedia.org/wiki/முதற்_பக்கம்#cite_note-AAI-7">[7]</ref> முனையத்தில், இப்போது, ஒரு உணவு விடுதி மற்றும் சில சில்லறை விற்பனைக் கடைகளும் உள்ளன. இவை இந்திய வானூர்தி நிலையங்கள் ஆணையத்தின் (AAI) முதன்மை சலுகையின் திட்டத்தின் ஒரு பகுதியாக உருவாக்கப்பட்டுள்ளன. முனையம் 2 வான்பாலங்களுடன் இணைக்கப்பட்டுள்ளது.<ref target="https://ta.wikipedia.org/wiki/முதற்_பக்கம்#cite_note-11">[11]</ref> மூன்றாவது வான்பாலம் 2019 அக்டோபர் நடுப்பகுதியில் கட்டப்பட்டது.<ref target="https://ta.wikipedia.org/wiki/முதற்_பக்கம்#cite_note-12">[12]</ref></p>


மேலும் காண்க
<list type="unordered"><item><ref target="https://ta.wikipedia.org/wiki/தேவி_அகில்யாபாய்_ஓல்கர்_வானூர்தி_நிலையம்">தேவி அஹில்யா பாய் ஹோல்கர் விமான நிலையம்</ref></item>
<item><ref target="https://ta.wikipedia.org/wiki/இந்திய_விமானநிலையங்களின்_பட்டியல்">இந்தியாவில் உள்ள விமான நிலையங்களின் பட்டியல்</ref></item>
<item><ref target="https://ta.wikipedia.org/wiki/இந்திய_விமான_நிலையங்கள்_வரிசைப்_பட்டியல்">இந்தியா விமான நிலையங்கள் வரிசைப் பட்டியல்</ref></item></list>



வெளி இணைப்புகள்
<list type="unordered"><item> <ref target="http://commons.wikimedia.org/">பொதுவகத்தில்</ref> <ref target="https://commons.wikimedia.org/wiki/Category:Raja%20Bhoj%20Airport">Raja Bhoj Airport</ref> தொடர்பாக ஊடகக் கோப்புகள் உள்ளன. &lt;/img&gt;</item>
<item><ref target="http://www.aai.aero/allAirports/bhopal_generalinfo.jsp">ராஜா போஜ் விமான நிலையம்</ref> <ref target="https://web.archive.org/web/20170820122219/http://www.aai.aero/allAirports/bhopal_generalinfo.jsp">பரணிடப்பட்டது</ref> 2017-08-20 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref> (இந்திய <ref target="https://ta.wikipedia.org/wiki/இந்திய_வானூர்தி_நிலையங்கள்_ஆணையம்">விமான நிலைய ஆணையம்</ref> வலைத்தளம்)</item>
<item>Airport information for VABP</item></list>
</text></body></html>