<html><body><text id="wikipedia_ta_wikipedia_org__342891.html" ns="0" revid="3231957" sourceurl="https://ta.wikipedia.org/wiki/%E0%AE%85%E0%AE%B0%E0%AE%9A%E0%AF%81_%E0%AE%AE%E0%AE%A3%E0%AE%BF%E0%AE%AE%E0%AF%87%E0%AE%95%E0%AE%B2%E0%AF%88" title="அரசு மணிமேகலை" type="wikipedia">அரசு மணிமேகலை<p><hi rend="bold">அரசு மணிமேகலை</hi> (செப்டம்பர் 9, 1945 - ஆகத்து 5, 2001) தமிழிலக்கியத்தில் பன்முகச் சிந்தனைகளோடு கவிதைகள், சிறுகதைகள், புதினங்கள், சிறுவர் சிறுகதைகள்<ref target="https://ta.wikipedia.org/wiki/முதற்_பக்கம்#cite_note-1">[1]</ref> போன்ற படைப்புகள் பல தந்தவர்.</p>
பிறப்பும், இளமையும்
<p><ref target="https://ta.wikipedia.org/wiki/காஞ்சிபுரம்">காஞ்சிபுரத்தில்</ref> 09.9.1945 இல் ரத்தினசாமி, ராஜாகண்ணம்மாளுக்கு மகளாகப் பிறந்தவர். தமிழிலக்கியத்தில் முதுகலைப் பட்டமும், முனைவர் பட்டமும் பெற்ற இவர் கல்லூரிப் பேராசிரியராகப் பணிபுரிந்துள்ளார். அதோடு மட்டுமின்றி திரைப்படத் தணிக்கைக்குழு உறுப்பினராகவும், <ref target="https://ta.wikipedia.org/wiki/தமிழ்_வளர்ச்சித்_துறை">தமிழ் வளர்ச்சித் துறை</ref> திட்டக்குழு உறுப்பினராகவும் செயலாற்றியுள்ளார். இரண்டாவது உலகத் தமிழ்மாநாட்டின் போது மாநாட்டுமலர்த் தயாரிக்கும் பணியில் ஈடுபட்டு சிறப்பாகச் செயலாற்றியவர்.</p>
சிறப்புகள்
<p>எழுத்தாளர், பேராசிரியர், சொற்பொழிவாளர், வானொலி- தொலைக்காட்சி நிகழ்ச்சிகளில் பங்கேற்று சிறந்தவர். திரைப்படக் கதை வசனம், பாடல்கள் எழுதிப் புகழ்பெற்றவர். பாரதியார், சென்னைப் 
பல்கலைக்கழகங்களில் இவரது படைப்புகள் பாடமாக வைக்கப்பட்டுள்ளன.</p>
படைப்புகள்
<p>இவர் எழுதிய நூல்கள் மொத்தம் 54. இவரது முதற்கவிதை 1980 இல் வெளிவந்தது.</p>
மணிமேகலை கவிதை நூல்கள் கவிதை நூல்கள்=
<list type="ordered"><item>ஒரு வானம்பாடி வாய்திறக்கிறது.</item>
<item>மழலைப் பூக்கள்</item>
<item>வெளிச்ச மின்னல்கள்</item></list>
கட்டுரை நூல்கள்
<list type="ordered"><item>பெரியார் சிந்தனையில் பெண்கள்</item>
<item>கவிதைக் கதிரவன் தாகூர்</item>
<item>நாடும் வீடும் நலம் பெற</item>
<item>தமிழகத்து மும்மணிகள்</item></list>
சிறுகதைத் தொகுப்புகள்
<list type="ordered"><item>நிஜங்களும் நிழல்களும்</item>
<item>புல்லைத் தின்னும் புலிகள்</item>
<item>மூன்று கால் மனிதர்கள்</item>
<item>வசந்தம் வந்தது</item></list>
புதினங்கள்
<list type="ordered"><item>கனவு சுமக்கும் கண்கள்</item>
<item>தீக்குளிக்காத கீதைகள்</item>
<item>என்றும் தொடரும் பயணம்</item></list>
சிறுவர் நூல்கள்
<list type="ordered"><item>சிறுவனும் சிங்கக் குட்டியும்</item>
<item>முயன்றால் முன்னேறலாம்</item>
<item>வானத்தை வளைப்போம்</item></list>
<p>உள்ளிட்ட பல நூல்களை எழுதியுள்ளார்.</p>
விருதுகள்
<p>பாவேந்தர் விருது, கலைமாமணி, ஜான்சிராணி, வேலு நாச்சியார், அருந்தமிழ்த் தென்றல் போன்ற ஐந்து விருதுகளைப் பெற்றுள்ளார். <ref target="https://ta.wikipedia.org/wiki/தமிழக_அரசு">தமிழக அரசு</ref>,<ref target="https://ta.wikipedia.org/wiki/முதற்_பக்கம்#cite_note-2">[2]</ref> குழந்தை எழுத்தாளர் சங்கம், பிரான்சு தமிழ்ச்சங்கம், ஆனந்தவிகடன், கலைமகள் உள்ளிட்ட பல்வேறு துறைகளைச் சார்ந்த பரிசுகளையும் பெற்றுள்ளார்.</p>
மறைவு
<p>தமிழ் எழுத்துலகில் பல சாதனைகள் படைத்த அரசு. மணிமேகலை 05.8.2001 அன்று காலமானார்.</p>
மேற்கோள்களும் உசாத்துணைகளும்

<list type="unordered"><item>ப. முத்துக்குமாரசுவாமி இருபதாம் நூற்றாண்டின் 100 தமிழ்க்கவிஞர்கள்- பழனியப்பா பிரதர்ஸ்.</item></list>
</text></body></html>