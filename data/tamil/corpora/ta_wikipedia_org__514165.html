<html><body><text id="wikipedia_ta_wikipedia_org__514165.html" ns="0" revid="3452449" sourceurl="https://ta.wikipedia.org/wiki/%E0%AE%86%E0%AE%A4%E0%AF%8D%E0%AE%A4%E0%AE%BF%E0%AE%AA%E0%AE%BE%E0%AE%A4_%E0%AE%AA%E0%AE%BF%E0%AE%B0%E0%AE%BE%E0%AE%AE%E0%AE%BF_%E0%AE%95%E0%AE%B2%E0%AF%8D%E0%AE%B5%E0%AF%86%E0%AE%9F%E0%AF%8D%E0%AE%9F%E0%AF%81" title="ஆத்திபாத பிராமி கல்வெட்டு" type="wikipedia">ஆத்திபாத பிராமி கல்வெட்டு
<figure><caption>உடைந்த ஆத்திபாத கல்வெட்டின் பகுதி <hi rend="bold">அ</hi></caption></figure>
<figure><caption>உடைந்த ஆத்திபாத கல்வெட்டின் பகுதி <hi rend="bold">இ</hi></caption></figure>
<figure><caption>ஆத்திபாத கோசுண்டி கல்வெட்டுக்கள் கண்டெடுக்கப்பட்ட நிலத்தின் பரப்பு<ref target="https://ta.wikipedia.org/wiki/முதற்_பக்கம்#cite_note-1">[1]</ref></caption></figure>
<p><hi rend="bold">ஆத்திபாத கோசுண்டி கல்வெட்டுக்கள்</hi> (<hi rend="bold">Hathibada Ghosundi Inscriptions</hi>), இந்தியாவின் <ref target="https://ta.wikipedia.org/wiki/இராஜஸ்தான்">இராஜஸ்தான்</ref> மாநிலத்தின் <ref target="https://ta.wikipedia.org/wiki/சித்தோர்கார்">சித்தோர்கார்</ref> நகரத்திற்கு வடக்கே 8 <ref target="https://ta.wikipedia.org/wiki/மைல்">மைல்</ref> தொலைவில் உள்ள நாகரி மற்றும் சித்தோர்காருக்கு தென்மேற்கு 3 மைல் தொலைவில் உள்ள  கோசுண்டி எனும் பகுதிகளில் கண்டெடுக்கப்பட்ட, <ref target="https://ta.wikipedia.org/wiki/கிமு">கிமு</ref> 2 அல்லது முதலாம் நூற்றாண்டுக் காலத்திய, <ref target="https://ta.wikipedia.org/wiki/சமசுகிருதம்">சமசுகிருத</ref> மொழியில் <ref target="https://ta.wikipedia.org/wiki/பிராமி_எழுத்துமுறை">பிராமி எழுத்துமுறையில்</ref> எழுதப்பட்ட கல்வெட்டுகளாகும்.<ref target="https://ta.wikipedia.org/wiki/முதற்_பக்கம்#cite_note-Bhandarkar-2">[2]</ref><ref target="https://ta.wikipedia.org/wiki/முதற்_பக்கம்#cite_note-3">[3]</ref> இக்கல்வெட்டுக்கள் <ref target="https://ta.wikipedia.org/wiki/இந்து_சமயம்">இந்து சமயத்தின்</ref> <ref target="https://ta.wikipedia.org/wiki/வைணவம்">வைணவப்</ref> பிரிவுத் தொடர்புடையதாகும். <ref target="https://ta.wikipedia.org/wiki/முதற்_பக்கம்#cite_note-salomon239-4">[4]</ref><ref target="https://ta.wikipedia.org/wiki/முதற்_பக்கம்#cite_note-Damsteegt1978p209-5">[5]</ref> <ref target="https://ta.wikipedia.org/wiki/முதற்_பக்கம்#cite_note-6">[6]</ref><ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
<p>இக்கல்வெட்டுக்கள் அதன் பழமைக்கும் மட்டுமல்லாது, பண்டைய இந்திய சாத்திரங்கள், சமூகம், வரலாறு மற்றும் சமய நம்பிக்கைகள் பற்றிய தகவல்களின் ஆதாரமாகவும் உள்ளது குறிப்பிடத்தக்கதாகும்.<ref target="https://ta.wikipedia.org/wiki/முதற்_பக்கம்#cite_note-Bhandarkar-2">[2]</ref> ஆத்திபாத கோசுண்டிக் கல்வெட்டுகளில் பண்டைய இந்துக் கடவுள்களான <ref target="https://ta.wikipedia.org/wiki/கிருட்டிணன்">கிருஷ்ணர்</ref> மற்றும் <ref target="https://ta.wikipedia.org/wiki/பலராமர்">பலராமர்</ref> குறித்தும், <ref target="https://ta.wikipedia.org/wiki/கிமு">கிமு</ref> முதல் நூற்றாண்டில் அக்கடவுளர்களுக்கு அர்ப்பணிக்கப்பட்ட் ஒரு கற்கோயில் குறித்தும், பூசை முறைகள் மற்றும் ஒரு மன்னர் <ref target="https://ta.wikipedia.org/wiki/அசுவமேத_யாகம்">அசுவமேத யாகம்</ref> செய்தததைக் குறிப்பிட்டுள்ளது.<ref target="https://ta.wikipedia.org/wiki/முதற்_பக்கம்#cite_note-salomon239-4">[4]</ref><ref target="https://ta.wikipedia.org/wiki/முதற்_பக்கம்#cite_note-Flood2008p230-8">[8]</ref><ref target="https://ta.wikipedia.org/wiki/முதற்_பக்கம்#cite_note-9">[9]</ref>மேலும் இக்கல்வெட்டுக்களில் <ref target="https://ta.wikipedia.org/wiki/கிருட்டிணன்">கிருட்டிணன்</ref> மற்றும் <ref target="https://ta.wikipedia.org/wiki/பலராமர்">பலராமர்</ref> பகவான் <ref target="https://ta.wikipedia.org/wiki/விஷ்ணு">விஷ்ணுவின்</ref> அவதாரங்கள் என்றும் குறித்துள்ளது.<ref target="https://ta.wikipedia.org/wiki/முதற்_பக்கம்#cite_note-DS51-10">[10]</ref></p>
<p>ஆத்திபாத கோசுண்டி கல்வெட்டுக்கள், <ref target="https://ta.wikipedia.org/wiki/அயோத்தி_கல்வெட்டு">அயோத்தி கல்வெட்டு</ref> மற்றும் <ref target="https://ta.wikipedia.org/wiki/ஹேலியோடோரஸ்_தூண்">ஹேலியோடோரஸ் தூண்</ref> கல்வெட்டுகளின் படி, பண்டைய இந்தியாவில், <ref target="https://ta.wikipedia.org/wiki/கிமு">கிமு</ref> 2-ஆம் நூற்றாண்டிற்கு முன்னர் கிருஷ்ணர் வழிபாடு இருந்தது என அறியமுடிகிறது.<ref target="https://ta.wikipedia.org/wiki/முதற்_பக்கம்#cite_note-Flood2008p230-8">[8]</ref><ref target="https://ta.wikipedia.org/wiki/முதற்_பக்கம்#cite_note-11">[11]</ref><ref target="https://ta.wikipedia.org/wiki/முதற்_பக்கம்#cite_note-Damsteegt1978p209-5">[5]</ref><ref target="https://ta.wikipedia.org/wiki/முதற்_பக்கம்#cite_note-Shaw2013p264-12">[12]</ref></p>
<ref target="https://ta.wikipedia.org/wiki/கிரேக்க_பாக்திரியா_பேரரசு">கிரேக்க பாக்திரியா நாட்டின்</ref> மன்னர் அகதோகிளிஸ்  வெளியிட்ட  <ref target="https://ta.wikipedia.org/wiki/பலராமர்">பலராமர்</ref> மற்றும் <ref target="https://ta.wikipedia.org/wiki/கிருட்டிணன்">கிருஷ்ணர்</ref> உருவம் பொறித்த நாணயங்கள், ஆண்டு <ref target="https://ta.wikipedia.org/wiki/கிமு">கிமு</ref> 190 - 180<ref target="https://ta.wikipedia.org/wiki/முதற்_பக்கம்#cite_note-US437-13">[13]</ref><ref target="https://ta.wikipedia.org/wiki/முதற்_பக்கம்#cite_note-14">[14]</ref>
</text></body></html>