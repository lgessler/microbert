<html><body><text id="wikipedia_ta_wikipedia_org__190408.html" ns="0" revid="3399459" sourceurl="https://ta.wikipedia.org/wiki/%E0%AE%85%E0%AE%9E%E0%AF%8D%E0%AE%9A%E0%AF%81_%E0%AE%AA%E0%AE%BE%E0%AE%AA%E0%AE%BF_%E0%AE%9C%E0%AE%BE%E0%AE%B0%E0%AF%8D%E0%AE%9C%E0%AF%8D" title="அஞ்சு பாபி ஜார்ஜ்" type="wikipedia">அஞ்சு பாபி ஜார்ஜ்

<p><hi rend="bold">அஞ்சு பாபி ஜார்ஜ்</hi> (பிறப்பு 19 ஏப்ரல் 1977) ஒர் இந்தியத் தடகள வீராங்கனை ஆவார்.  2003-ம் ஆண்டு <ref target="https://ta.wikipedia.org/wiki/பாரிஸ்">பாரிசில்</ref> நடந்த உலக தடகளப் போட்டியில் 6.70 மீட்டர் தூரம் தாண்டி நீளம் தாண்டுதலில் வெண்கலப் பதக்கம் வென்றதன் மூலம் இவர் பரவலாக அறியப்பட்டார்.  மேலும் இவரே உலக தடகளப் போட்டியில் வென்ற முதல் இந்திய தடகள வீரர் ஆவார்.  2003-04 -ம் ஆண்டிற்கான <ref target="https://ta.wikipedia.org/wiki/ராஜீவ்_காந்தி_கேல்_ரத்னா">ராஜீவ் காந்தி கேல் ரத்னா</ref> விருதை வென்றுள்ளார்.</p>
தனி வாழ்க்கை
<p>அஞ்சு ராபர்ட் பாபி ஜார்ஜ்-ஐ மணந்தார், மும்முறை தாண்டுதல் போட்டியில் முன்னாள் தேசிய வெற்றியாளரான இவர் அஞ்சுவின் பயிற்றுனரும் ஆவார்.  தற்போது அஞ்சு இந்திய சுங்கத் துறையில் பணிபுரிகிறார்.</p>
</text></body></html>