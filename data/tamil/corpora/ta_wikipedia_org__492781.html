<html><body><text id="wikipedia_ta_wikipedia_org__492781.html" ns="0" revid="3234273" sourceurl="https://ta.wikipedia.org/wiki/%E0%AE%87%E0%AE%B0%E0%AE%9E%E0%AF%8D%E0%AE%9A%E0%AE%BF%E0%AE%A4%E0%AF%8D_%E0%AE%9A%E0%AF%80%E0%AE%A4%E0%AE%BE%E0%AE%B0%E0%AE%BE%E0%AE%AE%E0%AF%8D_%E0%AE%AA%E0%AE%A3%E0%AF%8D%E0%AE%9F%E0%AE%BF%E0%AE%9F%E0%AF%8D" title="இரஞ்சித் சீதாராம் பண்டிட்" type="wikipedia">இரஞ்சித் சீதாராம் பண்டிட்
<p><hi rend="bold">இரஞ்சித் சீதாராம் பண்டிட்</hi> <hi rend="italic">(Ranjit Sitaram Pandit)</hi> (1893 - 14 சனவரி 1944)  இவர் பிரிட்டிசு இந்தியாவின் கத்தியாவார் மாவட்டத்தில் <ref target="https://ta.wikipedia.org/wiki/ராஜ்கோட்">ராஜ்கோட்டைச்</ref> சேர்ந்த இந்திய வழக்கறிஞரும், <ref target="https://ta.wikipedia.org/wiki/இந்திய_தேசிய_காங்கிரசு">காங்கிரசுகாரரும்</ref>, மொழியியலாளரும், அறிஞரும் ஆவார். <ref target="https://ta.wikipedia.org/wiki/ஒத்துழையாமை_இயக்கம்">இந்திய ஒத்துழையாமை இயக்கத்தில்</ref> இவர் வகித்த பங்கிற்கும், சமசுகிருத நூல்களான <ref target="https://ta.wikipedia.org/wiki/முத்ரா_ராக்ஷஸம்">முத்ரா ராட்சசம்</ref>, <ref target="https://ta.wikipedia.org/wiki/ருது_சம்ஹாரம்">ருது சம்காரம்</ref>, <ref target="https://ta.wikipedia.org/wiki/கல்கணர்">கல்கணரின்</ref> <ref target="https://ta.wikipedia.org/wiki/இராஜதரங்கிணி">இராஜதரங்கிணி</ref> ஆகியவற்றை ஆங்கிலத்தில் மொழிபெயர்த்ததற்காகவும் இவர் அறியப்படுகிறார். </p>
<p>இவர் <ref target="https://ta.wikipedia.org/wiki/விஜயலட்சுமி_பண்டித்">விஜயலட்சுமி பண்டிட்டின்</ref> கணவர், <ref target="https://ta.wikipedia.org/wiki/மோதிலால்_நேரு">மோதிலால் நேருவின்</ref> மருமகன், <ref target="https://ta.wikipedia.org/wiki/ஜவகர்லால்_நேரு">ஜவகர்லால் நேருவின்</ref> மைத்துனர் மற்றும் <ref target="https://ta.wikipedia.org/wiki/நயந்தரா_சாகல்">நயன்தாரா சாகலின்</ref> தந்தையாவார். </p>
<p>1926 வரை, இவர் கொல்கத்தாவில் ஒரு வழக்கறிஞராக இருந்தார். இவர் இந்திய ஒத்துழையாமை இயக்கத்தில் சேர வழக்கறிஞர் தொழிலை விட்டு வெளியேறினார். 1930 ஆம் ஆண்டில், <ref target="https://ta.wikipedia.org/wiki/வடமேற்கு_எல்லைப்புற_மாகாணம்_(1901-2010)">வடமேற்கு எல்லைப்புற மாகாணத்தில்</ref> ஏற்பட்ட சிக்கல்களை விசாரித்த பெசாவர் விசாரணைக் குழுவின் செயலாளராக இருந்தார். பின்னர், இவர் <ref target="https://ta.wikipedia.org/wiki/ஐக்கிய_ஆக்ரா_மற்றும்_அயோத்தி_மாகாணம்">ஆக்ரா மற்றும் அயோத்தி</ref> <ref target="https://ta.wikipedia.org/wiki/ஐக்கிய_ஆக்ரா_மற்றும்_அயோத்தி_மாகாணம்">ஐக்கிய மாகாணங்களின்</ref> <ref target="https://ta.wikipedia.org/wiki/பிரித்தானிய_இந்தியாவின்_மத்தியச்_சட்டமன்றம்">சட்டமன்ற உறுப்பினராக</ref> நியமிக்கப்பட்டார். </p>
<p>நான்காவது முறை ஆங்கிலேயர்களால் சிறையில் அடைக்கப்பட்ட பின்னர் விடுவிக்கப்பட்ட சிறிது காலத்தில், பண்டிட் 1944 இல் இறந்தார்.</p>
ஆரம்பகால வாழ்க்கை மற்றும் கல்வி
<p>இரஞ்சித் சீதாராம் பண்டிட் 1893 ஆம் ஆண்டில், <ref target="https://ta.wikipedia.org/wiki/முதற்_பக்கம்#cite_note-MyHeritage-2">[2]</ref>  பிரிட்டிசு இந்தியாவின் கத்தியாவார் மாவட்டத்தில் <ref target="https://ta.wikipedia.org/wiki/ராஜ்கோட்">ராஜ்கோட்டில்</ref> ஒரு பணக்கார ஆங்கிலம் படித்த வழக்கறிஞர் சீதாராம் நாராயனண் பண்டிட் என்பவருக்குப் பிறந்தார். <ref target="https://ta.wikipedia.org/wiki/முதற்_பக்கம்#cite_note-3">[3]</ref> <ref target="https://ta.wikipedia.org/wiki/முதற்_பக்கம்#cite_note-Frankp.168-4">[4]</ref> இவரது மூதாதையர்கள் <ref target="https://ta.wikipedia.org/wiki/மகாராட்டிரம்">மகாராட்டிராவின்</ref> <ref target="https://ta.wikipedia.org/wiki/இரத்தினகிரி_மாவட்டம்">இரத்னகிரி மாவட்டத்தில்</ref> உள்ள பம்புலி கிராமத்திலிருந்து வந்தவர்கள்.  இவரது குடும்பத்தினர் ஏராளமான வழக்கறிஞர்கள் மற்றும் சமசுகிருத அறிஞர்களைக் கொண்டிருந்தனர். இவருக்கு பிரதாப் என்ற சகோதரரும்,  இரமாபாய் மற்றும் தாராபாய் என்ற இரண்டு சகோதரிகளும் இருந்தனர். ஒரு மொழியியலாளரான இவர்.  <ref target="https://ta.wikipedia.org/wiki/இந்தி">இந்தி</ref>, <ref target="https://ta.wikipedia.org/wiki/பாரசீக_மொழி">பாரசீகம்</ref>, <ref target="https://ta.wikipedia.org/wiki/வங்காள_மொழி">வங்காளம்</ref>, <ref target="https://ta.wikipedia.org/wiki/ஆங்கிலம்">ஆங்கிலம்</ref>, <ref target="https://ta.wikipedia.org/wiki/பிரெஞ்சு_மொழி">பிரெஞ்சு</ref>, <ref target="https://ta.wikipedia.org/wiki/இடாய்ச்சு_மொழி">இடாய்ச்சு</ref> உட்பட பதினொரு மொழிகளை பேசினார். இவரது தந்தை போன்றே இவரும் இங்கிலாந்தில் சட்டம் பயின்றார்.  மத்திய கோவிலுக்குள் நுழைவதற்கு முன்பு, ஆக்சுபோர்டு பல்கலைக்கழகத்தின் கிறிஸ்ட் சர்ச்சில் பயின்றார். <ref target="https://ta.wikipedia.org/wiki/முதற்_பக்கம்#cite_note-SahgalChocolate-5">[5]</ref> இவர் சோர்போன் பல்கலைக்கழகம், <ref target="https://ta.wikipedia.org/wiki/ஐடல்பேர்க்_பல்கலைக்கழகம்">ஐடல்பேர்க்</ref> பல்கலைக்கழகத்திலும் பயின்றார்.  </p>
<p>இவருக்கு <ref target="https://ta.wikipedia.org/wiki/தோட்டக்கலைஅறிவியல்">தோட்டக்கலை</ref> மீது ஆர்வம் இருந்தது. <ref target="https://ta.wikipedia.org/wiki/முதற்_பக்கம்#cite_note-Ganesh2011-6">[6]</ref> <ref target="https://ta.wikipedia.org/wiki/வயலின்">வயலின்</ref> வாசிக்கத் தெரிந்த இவர் <ref target="https://ta.wikipedia.org/wiki/துடுப்பாட்டம்">துடுப்பாட்டம்</ref>, <ref target="https://ta.wikipedia.org/wiki/நீச்சல்">நீச்சல்</ref>, <ref target="https://ta.wikipedia.org/wiki/வேட்டையாடுதல்">வேட்டையாடுதல்</ref>  ஆகியவற்றிலும் திறமையானவராக இருந்தார். <ref target="https://ta.wikipedia.org/wiki/முதற்_பக்கம்#cite_note-Andrews-7">[7]</ref></p>
திருமணம்
<p>இவரது கல்லூரி  நண்பரான <ref target="https://ta.wikipedia.org/wiki/மகாதேவ_தேசாய்">மகாதேவ தேசாய்</ref>, 1920 ஆம் ஆண்டில் <ref target="https://ta.wikipedia.org/wiki/மோதிலால்_நேரு">மோதிலால் நேருவின்</ref> மகளான சொரூப குமாரியிடம், <hi rend="italic">மாடர்ன் ரிவியூ</hi> என்ற பத்திரிக்கையில் வெளியிடப்பட்ட பண்டிட்டின் "அட் த பீட் ஆப் த குரு" என்ற கட்டுரையை படிக்க பரிந்துரைத்தார்.  <ref target="https://ta.wikipedia.org/wiki/முதற்_பக்கம்#cite_note-PrisonDaysp.19-20-8">[8]</ref> தேசாய் அப்போது <ref target="https://ta.wikipedia.org/wiki/மோகன்தாசு_கரம்சந்த்_காந்தி">மகாத்மா காந்தியின்</ref> செயலாளராக இருந்தார். தேசாய் கத்தியவாரில் பண்டிதர்களுக்கு குடும்ப நண்பராக இருந்த காரணத்தால் இவர் மூலம் சொரூப குமாரி நேருவை பண்டிட்டுக்கு திருமணம் செய்து வைக்க ஒப்பந்தம் செய்யப்பட்டது.  <ref target="https://ta.wikipedia.org/wiki/முதற்_பக்கம்#cite_note-EncyclopediaLakshmi-9">[9]</ref> <ref target="https://ta.wikipedia.org/wiki/சிப்பாய்க்_கிளர்ச்சி,_1857">1857 ஆம்</ref> ஆண்டு <ref target="https://ta.wikipedia.org/wiki/சிப்பாய்க்_கிளர்ச்சி,_1857">இந்தியக் கிளர்ச்சியின்</ref> ஆண்டுவிழாவான 10 மே 1921 இல், இவர்கள் திருமணம் செய்து கொண்டனர்,  <ref target="https://ta.wikipedia.org/wiki/முதற்_பக்கம்#cite_note-Nanda1962-10">[10]</ref> <ref target="https://ta.wikipedia.org/wiki/முதற்_பக்கம்#cite_note-BeforFreedomp.29-11">[11]</ref> அதன் பின்னர், இவர் <ref target="https://ta.wikipedia.org/wiki/விஜயலட்சுமி_பண்டித்">விஜயலட்சுமி பண்டிட்</ref> என்ற பெயரை ஏற்றுக்கொண்டார். நேரு குடும்பம் அப்போது இந்திய ஒத்துழையாமை இயக்கத்திலும், அன்னியப் பொருட்களை புறக்கணிப்பதிலும் ஈடுபட்டிருந்த நிலையில், இத்திருமணமானது <ref target="https://ta.wikipedia.org/wiki/ஆனந்த_பவன்">ஆனந்த பவனில்</ref> நடந்தது. இவர்களது முதல் மகள் வத்சலா தனது ஒன்பது மாத குழந்தையாக இருக்கும் போதே இறந்தார். அதைத் தொடர்ந்து, இவர்களுக்கு சந்திரலேகா மேத்தா, <ref target="https://ta.wikipedia.org/wiki/நயந்தரா_சாகல்">நயன்தாரா சாகல்</ref> மற்றும் இரீட்டா தர் என்ற மூன்று மகள்கள் <ref target="https://ta.wikipedia.org/wiki/முதற்_பக்கம்#cite_note-:BetterIndia-12">[12]</ref> முறையே 1924, 1927 மற்றும் 1929 இல் பிறந்தார்கள்.</p>
ஒத்துழையாமை இயக்கம்
<figure><caption> நேரு-காந்தி குடும்பக் குழு புகைப்படம். ர.சீ. பண்டிட் வலதுபுறத்தில் நிற்கிறார். <ref target="https://ta.wikipedia.org/wiki/முதற்_பக்கம்#cite_note-NehruMemorial-13">[13]</ref> </caption></figure>
<figure><caption> விஜயலட்சுமி பண்டிட் <ref target="https://ta.wikipedia.org/wiki/முதற்_பக்கம்#cite_note-14">[14]</ref> </caption></figure>
<p>மார்ச் 1, 1926 அன்று, பண்டிட், தனது மனைவி விஜயலட்சுமி, தனது மைத்துனர் <ref target="https://ta.wikipedia.org/wiki/ஜவகர்லால்_நேரு">ஜவகர்லால் நேரு</ref>, மைத்துனி <ref target="https://ta.wikipedia.org/wiki/கமலா_நேரு">கமலா நேரு</ref> மற்றும் மருமகள் <ref target="https://ta.wikipedia.org/wiki/இந்திரா_காந்தி">இந்திரா ஆகியோருடன்</ref> ஐரோப்பாவுக்கு பயணம் செய்தார். <ref target="https://ta.wikipedia.org/wiki/முதற்_பக்கம்#cite_note-Frank2010-15">[15]</ref> அடுத்த நவம்பரில் இவர் விஜயலட்சுமியுடன் திரும்பினார். <ref target="https://ta.wikipedia.org/wiki/முதற்_பக்கம்#cite_note-BeforeFreedomp.30-31-16">[16]</ref> <ref target="https://ta.wikipedia.org/wiki/முதற்_பக்கம்#cite_note-Nehru1936-17">[17]</ref> இந்த ஐரோப்பிய பயணம் வரை, பண்டிட் ஒரு வெற்றிகரமான வழக்கறிஞராக இருந்தா. இவர் சர் பி.எல் மிட்டருடன் <ref target="https://ta.wikipedia.org/wiki/கொல்கத்தா">கொல்கத்தாவில்</ref> சட்டப்ப்யிற்சியில் ஈடுபட்டிருந்தார். <ref target="https://ta.wikipedia.org/wiki/முதற்_பக்கம்#cite_note-Mehta2008-18">[18]</ref> ராஜ்கோட்டில் உள்ள இவரது குடும்பத்தினரின் விருப்பத்திற்கு மாறாக, இவர் ஒரு <ref target="https://ta.wikipedia.org/wiki/சத்தியாகிரகம்">சத்தியாக்கிரகியாக</ref> மாறி, மகாத்மா காந்தி மற்றும் மோதிலால் நேரு ஆகியோருடன் ஒத்துழையாமை இயக்கத்தில் சேர்ந்து <ref target="https://ta.wikipedia.org/wiki/அலகாபாத்">அலகாபாத்தில்</ref> குடியேறினார். அங்கு இவர் நீதிமன்றங்களில் வழக்குகளை எடுத்துக் கொண்டார்.  பின்னர், இவர்கள் <ref target="https://ta.wikipedia.org/wiki/அல்மோரா">அல்மோராவுக்கு</ref> அருகிலுள்ள மலைகளில் உள்ள காளி என்ற இடத்தில் குடிபெயர்ந்தனர். <ref target="https://ta.wikipedia.org/wiki/முதற்_பக்கம்#cite_note-Frankp.187-189-19">[19]</ref></p>
<p><ref target="https://ta.wikipedia.org/wiki/மேலாட்சி_அரசு_முறை">மேலாட்சி அரசு முறைக்கான</ref> <ref target="https://ta.wikipedia.org/wiki/இந்திய_தேசிய_காங்கிரசு">இந்திய தேசிய காங்கிரசின்</ref> 1928 முன்மொழிவு ஆங்கிலேயர்களால் நிராகரிக்கப்பட்டபோது, கட்சி ஒத்துழைக்காத உறுதிமொழியை எடுத்து "முழுமையான சுதந்திரம்" கோரியது. <ref target="https://ta.wikipedia.org/wiki/முதற்_பக்கம்#cite_note-BeforeFreedomp.30-31-16">[16]</ref> விஜயலட்சுமி பின்னர் தனது சுயசரிதையில் இவ்வாறு பதிவுசெய்தார். திசம்பர் 29, 1929 அன்று, காங்கிரசின் அப்போதைய தலைவர் ஜவகர்லால் நேரு <ref target="https://ta.wikipedia.org/wiki/முழு_தன்னாட்சி_சாற்றல்">முழு தன்னாட்சி</ref> அறிவித்தபின், பண்டிட் அவருடன் கொண்டாட்டங்களில் சேர்ந்தார்.  </p>
<p>1930 ஆம் ஆண்டில், <ref target="https://ta.wikipedia.org/wiki/வடமேற்கு_எல்லைப்புற_மாகாணம்_(1901-2010)">வடமேற்கு எல்லைப்புற மாகாணத்தில்</ref> ஏற்பட்ட சிக்கல்களை விசாரிக்க பெசாவர் விசாரணைக் குழுவின் செயலாளராக பண்டிட்டை மோதிலால் நேரு நியமித்தார்.  <ref target="https://ta.wikipedia.org/wiki/முதற்_பக்கம்#cite_note-Mehta2008-18">[18]</ref> 1937 ஆம் ஆண்டில், இவர் இந்திய வருடாந்திர பதிவேட்டில் <ref target="https://ta.wikipedia.org/wiki/ஐக்கிய_ஆக்ரா_மற்றும்_அயோத்தி_மாகாணம்">ஆக்ரா மற்றும் அயோத்தி</ref> <ref target="https://ta.wikipedia.org/wiki/ஐக்கிய_ஆக்ரா_மற்றும்_அயோத்தி_மாகாணம்">ஐக்கிய மாகாணங்களின்</ref> <ref target="https://ta.wikipedia.org/wiki/பிரித்தானிய_இந்தியாவின்_மத்தியச்_சட்டமன்றம்">சட்டமன்ற</ref> <ref target="https://ta.wikipedia.org/wiki/பிரித்தானிய_இந்தியாவின்_மத்தியச்_சட்டமன்றம்">உறுப்பினராக</ref> நியமிக்கப்ப்பட்டார். <ref target="https://ta.wikipedia.org/wiki/முதற்_பக்கம்#cite_note-Register1937-20">[20]</ref> இவருடன் சேர்ந்து விஜயலட்சுமியும் தேர்ந்தெடுக்கப்பட்டார். <ref target="https://ta.wikipedia.org/wiki/முதற்_பக்கம்#cite_note-Frankp.121-21">[21]</ref></p>
<p>இவர் ஜவகர்லால் நேருவுடன் இரண்டு சிறைத் தண்டனைகள்,    1931 இல் நைனி மத்திய சிறையில் ஒரு முறை, <ref target="https://ta.wikipedia.org/wiki/தேராதூன்">தேராதூன்</ref> சிறையில் ஒரு முறை என  பல சிறைத் தண்டனைகளை அனுபவித்துள்ளார் . <ref target="https://ta.wikipedia.org/wiki/முதற்_பக்கம்#cite_note-SahgalNehru2010p.7-22">[22]</ref> <ref target="https://ta.wikipedia.org/wiki/முதற்_பக்கம்#cite_note-Nehru1936p.235-23">[23]</ref> <ref target="https://ta.wikipedia.org/wiki/முதற்_பக்கம்#cite_note-Glimpses-24">[24]</ref> எழுத்தாளரான இவரது மகள் நயன்தாரா பின்னர் தனது தந்தை சிறைக்குச் சென்ற நாளில் சாக்லேட் கேக்கை எப்படி சாப்பிட்டார் என்பதை விவரித்து சிறைச்சாலையுடன் சாக்லேட் கேக்கை இணைத்து, <hi rend="italic">பிரிசன் அன்ட் சாக்லேட் கேக்</hi> என்ற புத்தகத்தை எழுதினார். <ref target="https://ta.wikipedia.org/wiki/முதற்_பக்கம்#cite_note-Dutt2005-25">[25]</ref> <ref target="https://ta.wikipedia.org/wiki/முதற்_பக்கம்#cite_note-26">[26]</ref></p>
மொழிபெயர்ப்புகள்
<p>பண்டிட், தான் சிறையில் இருந்தபோது, <ref target="https://ta.wikipedia.org/wiki/முதற்_பக்கம்#cite_note-Gandhip.326-27">[27]</ref> 1148 -1149 கால கட்டத்தில் <ref target="https://ta.wikipedia.org/wiki/சமசுகிருதம்">சமசுகிருத மொழியில்</ref> எழுதப்பட்ட <ref target="https://ta.wikipedia.org/wiki/கல்கணர்">கல்கணரின்</ref> <ref target="https://ta.wikipedia.org/wiki/இராஜதரங்கிணி">இராஜதரங்கிணியை</ref> ஆங்கிலத்தில் மொழிபெயர்த்தார்.   <ref target="https://ta.wikipedia.org/wiki/முதற்_பக்கம்#cite_note-Sahgal2019-28">[28]</ref> <ref target="https://ta.wikipedia.org/wiki/முதற்_பக்கம்#cite_note-Zutshi-29">[29]</ref> மொழிபெயர்ப்பின் முன்னுரையை ஜவஹர்லால் நேரு எழுதியுள்ளார். <ref target="https://ta.wikipedia.org/wiki/முதற்_பக்கம்#cite_note-Muhajir2017-30">[30]</ref></p>
<p>இவர், <ref target="https://ta.wikipedia.org/wiki/விசாகதத்தர்">விசாகதத்தர்</ref> என்னும் <ref target="https://ta.wikipedia.org/wiki/சமசுகிருதம்">சமசுகிருத மொழிப்</ref> புலவரால் எழுதப்பட்ட ஒரு அரசியல் வரலாற்று நாடகமான <ref target="https://ta.wikipedia.org/wiki/முத்ரா_ராக்ஷஸம்">முத்ரா ராட்சசம்</ref> என்பதை ஆங்கிலத்தில்  மொழிபெயர்த்தார்.  <ref target="https://ta.wikipedia.org/wiki/காளிதாசர்">காளிதாசரின்</ref> <ref target="https://ta.wikipedia.org/wiki/சமசுகிருதம்">சமசுகிருத மொழி</ref> செய்யுள் காவியமான <ref target="https://ta.wikipedia.org/wiki/ருது_சம்ஹாரம்">ருது சம்காரம்</ref> என்பதை 1942 ல் மொழியாக்கம் செய்தார். <ref target="https://ta.wikipedia.org/wiki/முதற்_பக்கம்#cite_note-Kudaisya2006-31">[31]</ref> <ref target="https://ta.wikipedia.org/wiki/முதற்_பக்கம்#cite_note-PrisonDaysp.100-32">[32]</ref></p>
இறப்பு
<p>1943 ஆம் ஆண்டில், இவர் பரேலி மத்திய சிறையில் இருந்தபோது <ref target="https://ta.wikipedia.org/wiki/நுரையீரல்_அழற்சி">நிமோனியா</ref>, புளூரிசி மற்றும் <ref target="https://ta.wikipedia.org/wiki/மாரடைப்பு">மாரடைப்பு</ref> ஏற்பட்டு  <ref target="https://ta.wikipedia.org/wiki/முதற்_பக்கம்#cite_note-SahgalNehru2010p.18-33">[33]</ref>  இறந்தார். <ref target="https://ta.wikipedia.org/wiki/முதற்_பக்கம்#cite_note-Sahgal2019-28">[28]</ref> <ref target="https://ta.wikipedia.org/wiki/முதற்_பக்கம்#cite_note-Suman2017-34">[34]</ref></p>
தேர்ந்தெடுக்கப்பட்ட வெளியீடுகள்
<list type="unordered"><item><ref target="https://archive.org/details/in.ernet.dli.2015.63231/page/n1"><hi rend="italic">Indian National Congress Peshawar Enquiry Committee</hi></ref>. Working Committee of the Indian National Congress. Bombay: Government Press (1930)</item>
<item><ref target="//archive.org/details/in.ernet.dli.2015.130464"><hi rend="italic">Rājataraṅgiṇi; the saga of the kings of Kaśmīr</hi></ref>. New Delhi: <ref target="https://ta.wikipedia.org/wiki/Sahitya_Akademi">Sahitya Akademi</ref> (1935)</item>
<item><ref target="https://archive.org/details/in.ernet.dli.2015.528550/page/n3">Mudrarakśasa: (The signet ring)</ref>. With <ref target="https://ta.wikipedia.org/wiki/Vishakhadatta">Viśākhadatta</ref>. Bombay: New Book Company (1944)</item>
<item><ref target="https://archive.org/details/in.ernet.dli.2015.525197/page/n1"><hi rend="italic">Ritusamhara Or The Peageant Of The Seasons</hi></ref>. Bombay: The National Informations &amp; Publications Ltd. (1947)</item></list>
</text></body></html>