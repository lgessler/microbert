<html><body><text id="wikipedia_ta_wikipedia_org__391600.html" ns="0" revid="2474419" sourceurl="https://ta.wikipedia.org/wiki/%E0%AE%A4%E0%AE%BF%E0%AE%B0%E0%AE%BF%E0%AE%AA%E0%AF%81%E0%AE%B0%E0%AE%BF_%E0%AE%A4%E0%AF%87%E0%AE%9A%E0%AE%BF%E0%AE%AF%E0%AE%AE%E0%AF%8D" title="திரிபுரி தேசியம்" type="wikipedia">திரிபுரி தேசியம்<p><hi rend="bold">திரிபுரி தேசியம் (Tripuri nationalism)</hi> என்பது திரிபுரி மக்களின் <ref target="https://ta.wikipedia.org/wiki/தன்னாட்சி_உரிமை">தன்னாட்சி உரிமையை</ref> ஆதரிக்கும் ஒரு கருத்தியல் ஆகும்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> இந்தப் பகுதியின் பூர்வ பழங்குடி மக்கள் <ref target="https://ta.wikipedia.org/wiki/திபெத்திய-பர்மிய_மொழிகள்">திபத்திய பர்மிய</ref> <ref target="https://ta.wikipedia.org/wiki/பட்டியல்_சாதியினரும்_பட்டியல்_பழங்குடியினரும்">பழங்குடி</ref> மக்களாவர். இப்பகுதியில் உள்ள பழங்குடி மக்களே திரிபுரா <ref target="https://ta.wikipedia.org/wiki/மன்னர்_அரசு_(பிரித்தானிய_இந்தியா)">சுதேச சமஸ்தான</ref> பகுதியின் பெரும்பான்மை மக்களாக இருந்தனர். ஆனால் இது 1949 இல் திரிபுரா மாநிலமாக <ref target="https://ta.wikipedia.org/wiki/இந்தியா">இந்தியாவில்</ref> இணைந்தத பிறகு மாறியது, இதன் பின்னர், இந்த மாநிலத்தில் வங்காளிகளின் பெருமளவிலான குடியேற்றத்தின் காரணமாக, பூர்வீக திரிபுரி மக்கள் எண்ணிக்கை 30% ஆக குறைந்து தங்கள் தாயகத்தில் சிறுபான்மையினராக குறைந்து போயினர்.</p>
<p>இந்த பிரச்சினை பல ஆயுதம் ஏந்திய எழுச்சிகள் மற்றும் <ref target="https://ta.wikipedia.org/wiki/இந்தியாவில்_பயங்கரவாதம்"> பயங்கரவாத நடவடிக்கைகளுக்கு</ref> வழிவகுத்துள்ளது. 1950 இல்  <ref target="https://ta.wikipedia.org/wiki/இந்தியா">இந்தியக் குடியரசில்</ref> திரிபுரா இராச்சியம் இணைவதை தடுக்க முயன்று ஒரு கலகம் ஏற்பட்டது,<ref target="https://ta.wikipedia.org/wiki/முதற்_பக்கம்#cite_note-2">[2]</ref>  மேலும்  1980கள் முதல் 2000 ஆம் ஆண்டுகளில் ஆயுத மோதல்கள் தொடர்ந்து வெடித்தன. 1989 ஆம் ஆண்டு முதல், திரிபுரா தேசிய விடுதலை முன்னணி (என்எல்எஃப்டி) மற்றும் <ref target="https://ta.wikipedia.org/wiki/திரிபுரா_புலிப்படை">திரிபுரா புலிப்படை</ref> (ATTF) ஆகியவற்றின் தலைமையில் ஆயுதக் கிளர்ச்சிகள் நடத்தப்பட்டன.<ref target="https://ta.wikipedia.org/wiki/முதற்_பக்கம்#cite_note-nlft-3">[3]</ref><ref target="https://ta.wikipedia.org/wiki/முதற்_பக்கம்#cite_note-4">[4]</ref> வங்காளிகள் தங்களுக்கு சொந்தமாக   ஐக்கிய வங்காளி விடுதலை புலிகள் முன்னணி (UBLTF) போன்ற படைகளை அமைத்து அதன் மூலம் பதிலடி கொடுத்தனர், இதன் மூலம்  2000 பழங்குடி கிராமங்களை அழிக்கப்பட்டன.</p>
<p>உலகில் பத்து தீவிரமான தீவிரவாத குழுக்களில் ஒன்றாக பயங்கரவாதத்தை தடுக்கும் தேசிய நினைவு நிறுவகம்  திரிபுரா தேசிய விடுதலை முன்னணியை வகைப்படுத்தியுள்ளது, மேலும் தங்கள் மக்களை கட்டாயப்படுத்தி கிறித்துவத்துக்கு மாற்றுவதாக குற்றம் சாட்டப்பட்டுள்ளது.<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
<p>போராளிகளின் நடவடிக்கை உச்சம்பெற்ற 2000 ஆண்டில்  பயங்கரவாதத்தால் 514 இறப்புகள் நிகழந்தன. 2012 ஆம் ஆண்டுக்குள், கிளர்ச்சிகளை அரசு பாதுகாப்பு நடவடிக்கைகளாலும், சரணடைந்தவர்களிடம் பேச்சுவார்த்தை நடத்தியும் அதிகாரிகளால் கட்டுப்பாட்டிற்குள் கொண்டு வரப்பட்டன.<ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
அமைப்புகளும் ஆயுதக் குழுக்களும்
<p>திரிபுரி அரசியல் அமைப்புகள் மற்றும் போராளிக் குழுக்கள் பின்வருமாறு:</p>
<list type="unordered"><item><ref target="https://ta.wikipedia.org/wiki/திரிபுரா_புலிப்படை">திரிபுரா புலிப்படை</ref></item>
<item>Indigenous Nationalist Party of Tripura</item>
<item><ref target="https://ta.wikipedia.org/wiki/இண்டிஜெனஸ்_பீப்ப்ள்ஸ்_ஃப்ரண்ட்_ஆஃப்_திரிபுரா">இண்டிஜெனஸ் பீப்ப்ள்ஸ் ஃப்ரண்ட் ஆஃப் திரிபுரா</ref></item>
<item>National Liberation Front of Tripura</item>
<item>National Socialist Party of Tripura</item>
<item>Tripura Janganotantrik Morcha</item>
<item>Tripura National Volunteers</item>
<item>Tripura Peoples Democratic Front</item>
<item>Tripura Tribal National Conference</item>
<item>Tripura Tribal National Council</item>
<item>Tripura Tribal Students' Federation</item>
<item>Tripura Upajati Juba Samiti</item>
<item>Tripura Upjati Karmachari Samiti</item></list>


வெளி இணைப்புகள்
<list type="unordered"><item><ref target="http://www.mar.umd.edu/assessment.asp?groupId=75014">"Assessment for Tripuras in India"</ref>. <hi rend="italic">Minorities at Risk Project</hi>.</item>
<item><ref target="http://www.satp.org/satporgtp/countries/india/states/tripura/index.html">"Tripura Assessment"</ref>. <hi rend="italic">South Asia Terrorism Portal</hi>.</item></list>
</text></body></html>