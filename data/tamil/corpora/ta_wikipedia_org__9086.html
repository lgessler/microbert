<html><body><text id="wikipedia_ta_wikipedia_org__9086.html" ns="0" revid="3374616" sourceurl="https://ta.wikipedia.org/wiki/%E0%AE%95%E0%AF%86%E0%AE%AF%E0%AF%8D%E0%AE%B0%E0%AF%8B" title="கெய்ரோ" type="wikipedia">கெய்ரோ<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_settlement">வார்ப்புரு:Infobox settlement</ref> with unknown parameter "longm" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_settlement">வார்ப்புரு:Infobox settlement</ref> with unknown parameter "latitude" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_settlement">வார்ப்புரு:Infobox settlement</ref> with unknown parameter "longEW" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_settlement">வார்ப்புரு:Infobox settlement</ref> with unknown parameter "latd" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_settlement">வார்ப்புரு:Infobox settlement</ref> with unknown parameter "longd" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_settlement">வார்ப்புரு:Infobox settlement</ref> with unknown parameter "latNS" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_settlement">வார்ப்புரு:Infobox settlement</ref> with unknown parameter "latm" (this message is shown only in preview).<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_settlement">வார்ப்புரு:Infobox settlement</ref> with unknown parameter "longitude" (this message is shown only in preview).
<p><hi rend="bold">கெய்ரோ</hi> (<hi rend="italic">Cairo</hi>, <ref target="https://ta.wikipedia.org/wiki/அரபு_மொழி">அரபு மொழியில்</ref>: القاهرة - அல்-காஹிரா) <ref target="https://ta.wikipedia.org/wiki/எகிப்து">எகிப்து</ref> நாட்டின் தலைநகரம் மற்றும் நாட்டின் மிகப்பெரிய நகரம் ஆகும். அரபு உலகிலும் <ref target="https://ta.wikipedia.org/wiki/ஆப்பிரிக்கா">ஆப்பிரிக்காவிலும்</ref> இதுவே மிகப் பெரிய நகராகும். <hi rend="italic">பெரும் கெய்ரோ</hi> எனப்படும் மாநகரப் பகுதி உலகில் 16வது பெரிய நகரப்பகுதியாக விளங்குகிறது. இந்நகரம் <ref target="https://ta.wikipedia.org/wiki/நைல்_ஆறு">நைல் ஆற்றின்</ref> கரையில் அமைந்துள்ளது. இங்கு 15 <ref target="https://ta.wikipedia.org/wiki/மில்லியன்">மில்லியன்</ref> மக்கள் வசிக்கின்றனர்.<ref target="https://ta.wikipedia.org/wiki/முதற்_பக்கம்#cite_note-1">[1]</ref><ref target="https://ta.wikipedia.org/wiki/முதற்_பக்கம்#cite_note-forbes1-2">[2]</ref> இந்த நகரம் கிபி 969இல் நிறுவப்பட்டது. இங்குள்ள இசுலாமிய கட்டிடக் கலையைக் குறிக்கும் முகமாக <hi rend="italic">ஆயிரம் மினராட்டுகளின் நகரம்</hi> என்று செல்லப் பெயரிடப்பட்டுள்ள இந்நகரம், இந்தப் பகுதி மக்களின் பண்பாட்டு மற்றும் அரசியல் வாழ்வில் மையமாக இருந்துள்ளது. தவிரவும் இது <ref target="https://ta.wikipedia.org/wiki/பண்டைய_எகிப்து">தொன்மைக்கால எகிப்தின்</ref> நகரங்களான <ref target="https://ta.wikipedia.org/wiki/மெம்பிசு,_எகிப்து">மெம்பிசு</ref>, கீசா, பூசுடாட் ஆகியவற்றிற்கு அருகில் உள்ளது. மேலும் <ref target="https://ta.wikipedia.org/wiki/கீசாவின்_பெரிய_ஸ்பிங்ஸ்">பெரிய ஸ்பிங்ஸ்</ref>, கீசாவின் பிரமிடுகளுக்கும் வாயிலாக உள்ளது.</p>
<p>எகிப்தியர்கள் இந்த நகரத்தின் தாக்கத்தினை முன்னிட்டு கெய்ரோவை பெரும்பான்மையும் எகிப்தின்  <ref target="https://ta.wikipedia.org/wiki/எகிப்திய_அரபு">அராபிய</ref> பலுக்கலான <hi rend="italic">மஸ்ர்</hi> (مصر) என்றே  அழைக்கின்றனர்.<ref target="https://ta.wikipedia.org/wiki/முதற்_பக்கம்#cite_note-3">[3]</ref><ref target="https://ta.wikipedia.org/wiki/முதற்_பக்கம்#cite_note-4">[4]</ref> இதன் அலுவல்முறையானப் பெயர் القاهرة <hi rend="italic">அல்-காஹிரா</hi>, "வாகையாளர்" அல்லது "வெற்றி கொண்டான்" எனப் பொருள்படும்; சிலநேரங்களில் பேச்சுவழக்கில் இது كايرو <hi rend="italic">காய்ரோ</hi> எனப்படுகிறது.<ref target="https://ta.wikipedia.org/wiki/முதற்_பக்கம்#cite_note-5">[5]</ref> மேலும் <hi rend="italic">உலகின் தாயகம்</hi> எனப் பொருள்படும்  <hi rend="italic">உம் அல்-துன்யா</hi>, என்றும் குறிப்பிடப்படுகின்றது.<ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
<p>கெய்ரோவில் அரபு உலகின் மிகவும் பழமையானதும் பெரியதுமான திரைப்படத்துறை இயங்குகிறது. இங்குதான் உலகின் மிகப் பழைமையான கல்விநிறுவனங்களில் இரண்டாவதாக உள்ள உயர்கல்வி நிறுவனமான <ref target="https://ta.wikipedia.org/wiki/அல்-அசார்_பல்கலைக்கழகம்">அல்-அசார் பல்கலைக்கழகம்</ref> உள்ளது.  பல பன்னாட்டு ஊடக, வணிக, பிற அமைப்புகளின் வட்டாரத் தலைமையகமாக கெய்ரோ விளங்குகிறது. <ref target="https://ta.wikipedia.org/wiki/அரபு_நாடுகள்_கூட்டமைப்பு">அரபுநாடுகள் கூட்டமைப்பின்</ref> தலைநகரமாகப் பெரும்பாலும் இருந்துள்ளது.</p>
<p>453 சதுர கிலோமீட்டர்கள் (175sqmi) பரப்பளவில் 6.76 மில்லியன்<ref target="https://ta.wikipedia.org/wiki/முதற்_பக்கம்#cite_note-Capmas2006-7">[7]</ref> மக்கள்தொகையடன் கெய்ரோ எகிப்தின் மிகப்பெரிய நகரமாக விளங்குகிறது.  நகரின் புறநகர்ப் பகுதிகளில் வாழும் கூடுதலான 10 மில்லியன் மக்களுடன் ஆப்பிரிக்காவிலும் அரபு உலகிலும் உள்ள மிகப்பெரிய நகரமாக கெய்ரோ மாநகரப்பகுதி விளங்குகிறது.  <ref target="https://ta.wikipedia.org/wiki/நகரப்_பரப்பளவு_அடிப்படையில்_மக்கள்தொகையின்_பட்டியல்">நகரப் பரப்பளவிலான மாநகரப் பகுதிகளில் பத்தாவது</ref> மிகப் பெரும் நகரமாகவும் விளங்குகிறது.<ref target="https://ta.wikipedia.org/wiki/முதற்_பக்கம்#cite_note-demographia-8">[8]</ref> மற்ற பெருநகரங்களைப் போலவே, கெய்ரோவிலும் கூடுதலான போக்குவரத்து நெரிசலும்  சூழல்மாசடைவும்   உள்ளது. கெய்ரோவின் பாதாளத் தொடர்வண்டி, கெய்ரோ மெட்ரோ, உலகின் பதினைந்தாவது போக்குவரத்துமிக்க தொடர்வண்டி அமைப்பாக விளங்குகிறது.<ref target="https://ta.wikipedia.org/wiki/முதற்_பக்கம்#cite_note-9">[9]</ref> இதை ஆண்டுக்கு 1 பில்லியனுக்கும் கூடுதலான<ref target="https://ta.wikipedia.org/wiki/முதற்_பக்கம்#cite_note-10">[10]</ref> பயணிகள் பாவிக்கின்றனர். பொருளியலில் கெய்ரோ <ref target="https://ta.wikipedia.org/wiki/மத்திய_கிழக்கு_நாடுகள்">மத்திய கிழக்கு நாடுகளில்</ref> முதலாவதாகவும் <ref target="https://ta.wikipedia.org/wiki/முதற்_பக்கம்#cite_note-11">[11]</ref> உலகளவில் 43வதாகவும் உள்ளது.<ref target="https://ta.wikipedia.org/wiki/முதற்_பக்கம்#cite_note-12">[12]</ref></p>
வரலாறு
<figure><caption>ஏ. எசு. ராப்போபோர்ட்டின் "எகிப்திய வரலாறு" நூலில்  பியூசுடாட்டின் ஓவியம் "</caption></figure>
<p><ref target="https://ta.wikipedia.org/wiki/மெம்பிசு,_எகிப்து">மெம்பிசைச்</ref> சுற்றியுள்ள தற்கால கெய்ரோவின்  பகுதி, நைல் ஆற்றுப்படுகையின் மேற்புறத்தில் அமைந்துள்ளதால் <ref target="https://ta.wikipedia.org/wiki/பண்டைய_எகிப்து">பண்டைய எகிப்தின்</ref> மையப் பகுதியாக விளங்கியது. இருப்பினும் இந்த நகரத்தின் துவக்கம் முதலாம் நூற்றாண்டின் இறுதியில்  தொடர்ச்சியாக ஏற்பட்ட குடியேற்றங்களால் உருவானது. நான்காம் நூற்றாண்டில்,<ref target="https://ta.wikipedia.org/wiki/முதற்_பக்கம்#cite_note-13">[13]</ref> மெம்பிசின் புகழ் குறைந்து வந்தபோது  <ref target="https://ta.wikipedia.org/wiki/முதற்_பக்கம்#cite_note-14">[14]</ref> <ref target="https://ta.wikipedia.org/wiki/உரோமைப்_பேரரசு">உரோமானியர்கள்</ref> <ref target="https://ta.wikipedia.org/wiki/நைல்">நைல்</ref> ஆற்றின் கிழக்குக் கரையில் கோட்டை ஒன்றைக் கட்டி நகரத்தை உருவாக்கினர். <hi rend="italic">பாபிலோன் கோட்டை</hi> என அறியப்பட்ட இந்தக் கோட்டை நகரத்தின் மிகவும் தொன்மையான கட்டிடங்களில் ஒன்றாக விளங்குகிறது. இந்தக் கோட்டையைச் சுற்றியே  <ref target="https://ta.wikipedia.org/wiki/கோப்துக்கள்">கோப்து மரபுவழி சமூகத்தினர்</ref> வாழ்கின்றனர்.  கெய்ரோவின் பழங்கால கோப்து தேவாலயங்கள் இந்தக் கோட்டையின் சுவர்களை ஒட்டியே அமைந்துள்ளன;இப்பகுதி கோப்துக்களின் கெய்ரோ என அறியப்படுகிறது.</p>
<p>கி.பி. 640  இல் முஸ்லீம்களின் வெற்றியைத் தொடர்ந்து, வெற்றிபெற்ற அமர் இபின் பாபிலோன் கோட்டையின் வடக்குப் பகுதியில் அல் ஃபுஸ்தாத் என அழைக்கப்பட்ட ஒரு பிரதேசத்தில் குடியேறினார். துவக்கத்தில் கூடார முகாம் (ஃபுஸ்தாத் (fusta) என்பதன் பொருள் "கூடாரங்களின் நகரம்" என்பதாகும் ) ஃபுஸ்தாத் நிரந்தர குடியிருப்பாகவும் பின்னர் இஸ்லாமிய எகிப்தின் முதல் தலைநகரமாகவும் மாறியது. </p>
<p>கி.பி 750 இல், <ref target="https://ta.wikipedia.org/wiki/அப்பாசியக்_கலீபகம்">அப்பாசியரால்</ref> <ref target="https://ta.wikipedia.org/wiki/உமையா_கலீபகம்">உமையா கலீபகம்</ref> தூக்கியெறியப்பட்ட பின்னர்,  புதிய ஆட்சியாளர்கள் தங்களின் சொந்த தலைநகரமாக மாறிய ஃபுஸ்தாத்தின் வடகிழக்கு பகுதிக்கு தங்கள் குடியிருப்பை உருவாக்கினர்.  இது அல்-அஸ்கார் (பாசறை அல்லது பாளையம்) என அழைக்கப்பட்டது, இங்கு ஒரு இராணுவ முகாம் போடப்பட்டு இருந்தது.</p>
<p>கி.பி. 869 இல் அஹ்மத் இபின் துலானின் கிளர்ச்சிக்குப் பிறகு அல் அஸ்கார் கைவிடப்பட்டு, மற்றொரு குடியிருப்பானது கட்டியெழுப்பப்பட்டது. இது ஆட்சியாளரின் இடமாக ஆனது. இது ஃபாஸ்டாதின் வடக்கில், ஆற்றுக்கு நெருக்கமாக அல் குத்தாவை ("குவார்ட்ஸ்") என்ற பெயருடன் இருந்தது. அல் குத்தாவையானது செர்மானியல் பள்ளிவாசல் பகுதியின் மையமாக இருந்தது, இப்போது இது இபின் துலுன் மசூதி என்று அழைக்கப்படுகிறது.</p>
<p>கி.பி. 905 ஆம் ஆண்டில் அப்பாஸ்கள் நாட்டின் கட்டுப்பாட்டை மீண்டும் தங்கள் கைகளில் கொண்டுவந்தனர் மேலும் அவர்களின் ஆளுனர் ஃபுஸ்தாத்துக்குத்  திரும்பினார்.</p>
<p>கி.பி 969 இல், <ref target="https://ta.wikipedia.org/wiki/பாத்திம_கலீபகம்">பாத்திம கலீபகத்தின்</ref> வெற்றியைத் தொடர்ந்து மற்றொரு குடியிருப்பு நிறுவப்பட்டது, இந்தக் குடியிருப்பானது மேலும் வடக்கே உருவானது இது அல் கஹிரா ("வெற்றியாளர்") என அழைக்கப்பட்டது. எவ்வாறாயினும், கி.பி 1168 ஆம் ஆண்டு வரை ஃபுஸ்தாத் தலைநகரமாகவே இருந்தது, பின்னர் பிஸ்டாத்  தீயினால் அழிந்ததால் அப்போதைய ஆட்சியாளரான விஜிவரால் அரசு தலைமையகத்தை அல் கஹிராவுக்கு மாற்றினார்.</p>
<p>இதன்பிறகு அல் கஹிராவின் முந்தைய குடியிருப்புகள் விரிவாக்கப்பட்டன, பின்னர் இது கெய்ரோ நகரின் பகுதியாகவும் விரிவடைந்து பரவியது;   இவை இப்போது "பழைய கெய்ரோ" என்று அழைக்கப்படுகின்றன.</p>
புவியியல்
காலநிலை
<p>கெய்ரோவிலும், நைல் ஆற்றுப் பள்ளத்தாக்கிலும், சூடான பாலைவன சூழலில் உள்ளது. (<ref target="https://ta.wikipedia.org/wiki/கோப்பென்_காலநிலை_வகைப்பாடு">கோப்பென் காலநிலை வகைப்பாடு</ref> முறையின் படியான <ref target="https://ta.wikipedia.org/wiki/முதற்_பக்கம்#cite_note-15">[15]</ref>),  ஆனால் பெரும்பாலும் <ref target="https://ta.wikipedia.org/wiki/மத்தியத்தரைக்_கடல்">மத்தியத்தரைக் கடல்</ref> மற்றும் நைல் வடிநிலத்திலிருந்து மிக அதிகமான தொலைவில் இல்லாததால் அதிக ஈரப்பதத்துடனான காலநிலை உள்ளது. காற்று புயல்கள் அடிக்கடி ஏற்பட்டு, சகாரா பாலைவன மண்ணை நகரத்திற்கு கொண்டு வருகின்றன, சில நேரங்களில் மார்ச் முதல் மே வரை காற்று அடிக்கடி அசவுகரியமாக உலர்வுத் தன்மையை உண்டாக்குகிறது. குளிர்கால வெப்பநிலையானது அதிகபட்சம்  14 முதல் 22 ° C (57 முதல் 72 ° F வரை) இருக்கும், அதேசமயம் இரவு நேர வெப்பநிலை 11 ° C (52 ° F) க்கு குறைவாக இருக்கும், பெரும்பாலும் 5 ° C (41 ° F). கோடைக் காலத்தில், அதிகபட்சம் 40 ° C (104 ° F) ஐ விட அதிகமாகவும், 20 டிகிரி செல்சியஸ் (68 ° F) வரை குறைந்தும் காணப்படும். மழைப்பொழிவு மிகக் குறைவு மேலும் குளிர்ந்த மாதங்களில் மட்டுமே பொழிகிறது, ஆனால் திடீர் மழை காரணமாக கடுமையான வெள்ளம் ஏற்படுகிறது. பனிப்பொழிவு மிகவும் அரிது; 2013 ஆம் ஆண்டு டிசம்பர் மாதம் 13 ம் தேதி கெய்ரோவின் கிழக்குப் புறநகர்ப்பகுதிகளில் பனிப்பொழிவு ஏற்பட்டது,   முதல் முறையாக கெய்ரோ பகுதியில் பல தசாப்தங்களுக்குப் பிறகு இந்த வகையான மழைப்பொழிவை பெற்றது. <ref target="https://ta.wikipedia.org/wiki/முதற்_பக்கம்#cite_note-16">[16]</ref>  மிகவும் வெப்பமான காலம் சூன் மாதம் ( 13.9 °C (57 °F) ) முதல் ஆகத்து ( 18.3 °C (65 °F) ) வரை நிலவும்.<ref target="https://ta.wikipedia.org/wiki/முதற்_பக்கம்#cite_note-NOAA-17">[17]</ref></p>

சுற்றுலா மையங்கள்
<list type="unordered"><item><ref target="https://ta.wikipedia.org/wiki/எகிப்திய_அருங்காட்சியகம்">எகிப்திய அருங்காட்சியகம்</ref> - பழங்கால எகிப்திய தொல்பொருள்களின் தற்போதிய உரைவிடம். இங்கு 136,000 க்கும் மேற்பட்ட தொல்பொருள்கள் காட்சிக்கு வைக்கப்பட்டுள்ளன.</item>
<item><ref target="https://ta.wikipedia.org/wiki/கான்_எல்-காலில்லி">கான் எல்-காலில்லி</ref> - கெய்ரோவின் முக்கிய வணிக வளாகம்.</item>
<item><ref target="https://ta.wikipedia.org/wiki/கெய்ரோ_கோபுரம்">கெய்ரோ கோபுரம்</ref> - நகரத்தின் மிக உயரந்த கோபுரம்.</item>
<item><ref target="https://ta.wikipedia.org/wiki/கொப்டிக்_கெய்ரோ">கொப்டிக் கெய்ரோ</ref> - கெய்ரோவில் பழங்கால கிறித்தவ தேவாலயங்கள் மற்றும் அருங்காட்சியங்கள் இருக்குமிடம்.</item>
<item><ref target="https://ta.wikipedia.org/wiki/கெய்ரோ_சிட்டாடல்">கெய்ரோ சிட்டாடல்</ref> - <ref target="https://ta.wikipedia.org/wiki/சலாதின்">சலாதின்</ref> மன்னின் அட்சிக் கோட்டை</item></list>
<p>புறநகர் பகுதியிலுள்ள சுற்றுலா தலங்கள் பின்வருமாறு.</p>
<list type="unordered"><item><ref target="https://ta.wikipedia.org/wiki/மெம்பிஸ்">மெம்பிஸ்</ref> - பண்டைய எகிப்தின் தலைநகரமாக விளங்கிய இடம் மெம்பிஸ்.தற்பொழுது இங்கு ஒரு அருங்காட்சியகம் மட்டுமே உள்ளது.  <ref target="https://ta.wikipedia.org/wiki/ராமேசஸஸ்_II">இரண்டாம் ராமேசஸஸின்</ref> இமலாய சிலை இந்த அருங்காட்சியகத்தில் காட்சிக்கு வைக்கபட்டுள்ளது.</item>
<item><ref target="https://ta.wikipedia.org/wiki/சக்கார">சக்கார</ref> - எகிப்தின் மிக பழமையான பிரமிடுகளில் ஒன்றான <ref target="https://ta.wikipedia.org/wiki/ஸ்டெப்_பிரமிட்">ஸ்டெப் பிரமிட்</ref> இங்கு தான் இருக்கிறது.</item>
<item><ref target="https://ta.wikipedia.org/wiki/கிஷாவின்_பிரமிடுகள்_வளாகம்">கிஷாவின் பிரமிடுகள் வளாகம்</ref> - இங்கு தான் உலகின் ஏழு  அதிசயங்களில் ஒன்றான <ref target="https://ta.wikipedia.org/wiki/கிசாவின்_பெரிய_பிரமிட்">பெரிய பிரமிட்</ref> உள்ளது.</item></list>
</text></body></html>