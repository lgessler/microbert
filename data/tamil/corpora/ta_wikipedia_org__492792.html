<html><body><text id="wikipedia_ta_wikipedia_org__492792.html" ns="0" revid="3006115" sourceurl="https://ta.wikipedia.org/wiki/%E0%AE%AE%E0%AF%8B%E0%AE%95%E0%AE%BE%E0%AE%A9%E0%AF%8D,_%E0%AE%89%E0%AE%A4%E0%AF%8D%E0%AE%A4%E0%AE%BF%E0%AE%B0%E0%AE%AA%E0%AF%8D%E0%AE%AA%E0%AE%BF%E0%AE%B0%E0%AE%A4%E0%AF%87%E0%AE%9A%E0%AE%AE%E0%AF%8D" title="மோகான், உத்திரப்பிரதேசம்" type="wikipedia">மோகான், உத்திரப்பிரதேசம்<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_settlement">வார்ப்புரு:Infobox settlement</ref> with unknown parameter "chairman" (this message is shown only in preview).
<p><hi rend="bold">மோகான்</hi> <hi rend="italic">(Mohan)</hi> என்பது <ref target="https://ta.wikipedia.org/wiki/இந்தியா">இந்திய</ref> <ref target="https://ta.wikipedia.org/wiki/இந்தியாவின்_மாநிலங்களும்_ஆட்சிப்பகுதிகளும்">மாநிலமான</ref> <ref target="https://ta.wikipedia.org/wiki/உத்தரப்_பிரதேசம்">உத்தரப் பிரதேசத்தில்</ref> உள்ள<ref target="https://ta.wikipedia.org/wiki/உன்னாவு_மாவட்டம்">உன்னாவோ மாவட்டத்தில்</ref> ஒரு நகரம்,<ref target="https://ta.wikipedia.org/wiki/பேரூராட்சி">பேரூராட்சி</ref> ஆகும்.</p>
வரலாறு
<p>மோகான் என்ற சொல் இந்த இடத்தின் முதல் குடியிருப்பாளர்களால் வழங்கப்பட்டது . <ref target="https://ta.wikipedia.org/wiki/ஈரான்">ஈரானின்</ref> <ref target="https://ta.wikipedia.org/wiki/கெர்மான்">கெர்மன்</ref> மாகாணத்தில் உள்ள ஒரு சிறிய நகரமான மகானில் இருந்து அவர்கள் குடியேறினர். இதன் மூலம் இந்த இடத்திற்கு மோகான் எனப்பெயரிட்டனர். </p>
<p>முகலாய மற்றும் பிரிட்டிசு இராச்சியங்களின் போது, மோகான் அதன் கல்வியறிவுள்ள மக்களுக்கு அறியப்பட்ட ஒரு நகரமாக வளர்ந்தது. <ref target="https://ta.wikipedia.org/wiki/அயோத்தி_நவாப்">அயோத்தி நவாப்களின்</ref> நாட்களில், பல குடியிருப்பாளர்கள் நவாபின் நாரசவையில் வேலைவாய்ப்பைக் பெற்று பெரும் செல்வத்தைப் பெற்றனர். இந்த நகரம் <ref target="https://ta.wikipedia.org/wiki/யூனானி_மருத்துவம்">யூனானி மருத்துவர்கள்</ref>, பலகுரல் நடிகர்களுக்காக நன்கு அறியப்பட்டது. பல பிரபலமான அக்கீம்கள் (யுனானி மருத்துவர்கள்) காரணமாக  <ref target="https://ta.wikipedia.org/wiki/கிரேக்கம்_(நாடு)">கிரேக்கத்தின்</ref>ஒரு பகுதியாக மோகான் என்று பொருள்படும் மோகன் கிட்டா-இ உனான் என்று உள்ளூர்வாசிகள் அன்பாகப் பயன்படுத்தினர். <ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
<p>நன்கு அறியப்பட்ட உருது கவிஞரும், பிரிட்டிசு ஆட்சியில் இருந்து இந்திய சுதந்திரத்திற்காக போராடிய சுதந்திரப் போராளியுமான <ref target="https://ta.wikipedia.org/wiki/அசரத்_மோகானி">அசரத் மோகானியும்</ref>, நன்கு அறியப்பட்ட உருது புதின எழுத்தாளரான இபாத் மோகானியும் மோகனிடமிருந்து தங்களின் பெயரை இணைத்துள்ளனர். </p>
<p>தற்போது மோகானில் பல தொடக்கப் பள்ளிகளும், இடைநிலை பள்ளியும் 12 ஆம் வகுப்பு வரை உள்ளன. இது உத்தரபிரதேசத்தின் தலைநகரான <ref target="https://ta.wikipedia.org/wiki/இலக்னோ">லக்னோ</ref> நகரிலிருந்து சுமார் 25 கிலோமீட்டர் தொலைவில் உள்ளது. </p>
தர்கா
<p>மோகான் காசிம் இப்னுல் அசன் என்பவரின் <ref target="https://ta.wikipedia.org/wiki/தர்கா">தர்காவை</ref> அதன் மத்தியப் பகுதியில் கொண்டுள்ளது. இது <ref target="https://ta.wikipedia.org/wiki/சியா_இசுலாம்">சியா இசுலாமியர்களுக்கு</ref> ஒரு ஆன்மீக இடமாகும். ஒவ்வொரு ஆண்டும் இஸ்லாமிய நாட்காட்டியின் 7 ஆம் <ref target="https://ta.wikipedia.org/wiki/முஃகர்ரம்">முகர்ரம்</ref> அன்று மக்கள் கர்பலாவைச் சேர்ந்த காசிம் இப்னு அசனுக்கு மரியதை செலுத்துவதற்காக இங்கு கூடி ஊர்வலம் நடத்துகிறார்கள். இந்த ஊர்வலம் பல பிரிவுகளிலிருந்தும் மதங்களிலிருந்தும் துக்கப்படுபவர்களைக் காண்கிறது.     </p>
நிலவியல்
<p>மோகான், சாய் ஆற்றின் இடது கரையில், அசன்கஞ்சிலிருந்து கிழக்கே 6 கி.மீ தொலைவிலும், உன்னாவுவிலிருந்து 38 கி.மீ வடகிழக்காகவும் அமைந்துள்ளது. இந்த இடத்திலிருந்து கிழக்கில் <ref target="https://ta.wikipedia.org/wiki/லக்னோ_மாவட்டம்">லக்னோ மாவட்டத்தின்</ref> மாலிகாபாத், தெற்கில் நவாப்கஞ்ச் மற்றும் வடமேற்கில் பங்கர்மாவ் வரை சாலைகள் செல்கின்றன. மோகான் 26.78 ° வடக்கிலும் 80.67 ° கிழக்கிழும் அமைந்துள்ளது. <ref target="https://ta.wikipedia.org/wiki/முதற்_பக்கம்#cite_note-3">[3]</ref> இதன் சராசரி உயரம் 128 மீட்டர் (419 அடி). பிரிட்டிசார் காலத்தில் மோகான் லக்னோ மாவட்டத்தின் ஒரு பகுதியாக இருந்தது. சுதந்திரத்திற்குப் பிறகு இது உன்னாவு மாவட்டத்தில் இணைக்கப்பட்டது. </p>
புள்ளிவிவரங்கள்
<p><ref target="https://ta.wikipedia.org/wiki/இந்திய_மக்கள்தொகை_கணக்கெடுப்பு,_2001">2001 ஆம் ஆண்டு இந்திய மக்கள் தொகை கணக்கெடுப்பின்படி</ref>, <ref target="https://ta.wikipedia.org/wiki/முதற்_பக்கம்#cite_note-4">[4]</ref> மோகான் 13,553 மக்கள் தொகையைக் கொண்டிருந்தது. மக்கள்தொகையில் ஆண்கள் 54 சதவீதமும், பெண்கள் 46 சதவீதமும் இருக்கின்றனர். மோகானின் சராசரி கல்வியறிவு விகிதம் 46 சதவீதமாகும். இது தேசிய சராசரியான 59.5 சதவீதத்தைவிடக் குறைவு: ஆண்கள் கல்வியறிவு 51 சதவீதமும், பெண்கள் கல்வியறிவு 40 சதவீதமும் ஆகும். மோகானில், 17 சதவீதம் பேர் 6 வயதிற்குட்பட்டவர்கள். </p>
மோகனின் சையீதுகள்
<p><ref target="https://ta.wikipedia.org/wiki/ஈரான்">ஈரானைச்</ref> சேர்ந்த சையீதுகள் ஆரம்பத்தில் இந்தியாவில் குடியேற நான்கு இடங்களைத் தேர்ந்தெடுத்தனர். இவை அல்லூர், பராகா, மோகான் மற்றும் பில்கிராம் . <ref target="https://ta.wikipedia.org/wiki/முதற்_பக்கம்#cite_note-5">[5]</ref> ஈரானில் இருந்து இந்தியாவுக்கு குடிபெயர்ந்து மோகானில் குடியேறிய இமாம் ரசாவின் வழித்தோன்றல்களில் ஒருவரான சையீத் மகமூத் நேசாபுரி என்பவரிடமிருந்து மோகானின் சயீதுகள் வந்தவர்கள். <ref target="https://ta.wikipedia.org/wiki/முதற்_பக்கம்#cite_note-6">[6]</ref> மோகானைச் சேர்ந்த மூசாவி மற்றும் நிசாபுரி சையீத்துகளின் கிளைகளில் ஒன்று லக்னோவுக்கு அருகிலுள்ள பிஜ்னோரில் குடியேறியது. <ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
</text></body></html>