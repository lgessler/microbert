<html><body><text id="wikipedia_ta_wikipedia_org__539924.html" ns="0" revid="3376679" sourceurl="https://ta.wikipedia.org/wiki/%E0%AE%A4%E0%AE%9A%E0%AF%81%E0%AE%A9%E0%AE%BF%E0%AE%AE%E0%AF%8D_%E0%AE%AE%E0%AE%BF%E0%AE%B0%E0%AF%8D" title="தசுனிம் மிர்" type="wikipedia">தசுனிம் மிர்
<p><hi rend="bold">தசுனிம் மிர்</hi> (பிறப்பு 13 மே 2005) <ref target="https://ta.wikipedia.org/wiki/இந்தியா">இந்தியாவின்</ref> <ref target="https://ta.wikipedia.org/wiki/குசராத்து">குஜராத்தைச்</ref> சேர்ந்த <ref target="https://ta.wikipedia.org/wiki/இறகுப்பந்தாட்டம்">இறகுப்பந்தாட்ட</ref> வீராங்கனை ஆவார். பெண்கள் ஒற்றையர்  பிரிவில் (19 வயதுக்குட்பட்டோர்) உலக தரவரிசையில் முதலிடம் பெற்ற முதல் இந்தியர் எனும் சாதனை படைத்துள்ளார். <ref target="https://ta.wikipedia.org/wiki/முதற்_பக்கம்#cite_note-tm_ref2-1">[1]</ref></p>
தொழில் வாழ்க்கை
<list type="unordered"><item>2022 ஆம் ஆண்டில் பெண்கள் ஒற்றையர் பிரிவில் (19 வயதுக்குட்பட்டோர்) உலக தரவரிசையில் முதலிடம்.  <ref target="https://ta.wikipedia.org/wiki/முதற்_பக்கம்#cite_note-tm_ref1-2">[2]</ref> <ref target="https://ta.wikipedia.org/wiki/முதற்_பக்கம்#cite_note-tm_ref5-3">[3]</ref></item></list>
<list type="unordered"><item>2021 ஆம் ஆண்டில், பல்கேரிய இளையோர் வாகையாளர் பட்டம் , சர்வதேச ஆல்ப்சு மற்றும் பெல்ஜிய இளையோர் வாகையாளர் பட்டம் . <ref target="https://ta.wikipedia.org/wiki/முதற்_பக்கம்#cite_note-tm_ref3-4">[4]</ref></item></list>
<list type="unordered"><item>2021 ஆம் ஆண்டில், தாமசு மற்றும் உபெர் கோப்பையில் இந்திய அணியில் இடம்பெற்றார். <ref target="https://ta.wikipedia.org/wiki/முதற்_பக்கம்#cite_note-tm_ref2-1">[1]</ref></item></list>
<list type="unordered"><item>2017 ஆம் ஆண்டு புல்லேலா கோபிசந்த் அகாதமியில் பயிற்சி பெற்றார். <ref target="https://ta.wikipedia.org/wiki/முதற்_பக்கம்#cite_note-tm_ref6-5">[5]</ref></item></list>
<list type="unordered"><item>2020 ஆம் ஆண்டு முதல், <ref target="https://ta.wikipedia.org/wiki/குவகாத்தி">குவகாத்தியில்</ref> உள்ள அசாம் இறகுபந்தாட்ட அகாதமியில் பயிற்சியினைத் தொடங்கினார்.</item></list>
<list type="unordered"><item>14 வயதில் இந்திய தேசிய இளையோர் வாகையாளர் (U-19) பட்டம் வென்றார்.</item></list>
<list type="unordered"><item>13 வயதுக்குட்பட்டோர், 15 வயதுக்குட்பட்டோர் மற்றும் 19 வயதுக்குட்பட்டோர் பிரிவில் பெண்கள் ஒற்றையர் பிரிவில் இந்திய தேசிய வாகையாளர் பட்டம் வென்றார்.</item></list>
<list type="unordered"><item>2018 ஆம் ஆண்டில், ஐதராபாத் மற்றும் நாக்பூரில் நடத்தப்பட்ட அகில இந்திய கீழ் இளையோர் தரவரிசைப் போட்டிகளின் போது முறையே U-15 ஒற்றையர் மற்றும் இரட்டையர் பட்டங்களை வென்றார்.</item></list>
<list type="unordered"><item>2019 ஆம் ஆண்டு ரஷ்யாவில் நடைபெற்ற உலக இளையோர் இறகுப்பந்தாட்ட வாகையாளர் போட்டியில் பங்கேற்றார்.</item></list>
<list type="unordered"><item>2019 ஆம் ஆண்டில், இந்தோனேசியாவில் நடைபெற்ற ஆசிய U-17 மற்றும் U-15 இளையோர் வாகையாளர் கோப்பையினை வென்றார்.</item></list>
<list type="unordered"><item>2020 இல், நேபாளத்தின் காத்மாண்டுவில் நடைபெற்ற ஜனாதிபதி வாகையாளர் கோப்பை நேபாள இளையோர் சர்வதேச தொடரை வென்றது. <ref target="https://ta.wikipedia.org/wiki/முதற்_பக்கம்#cite_note-tm_ref7-6">[6]</ref></item></list>
தனிப்பட்ட விவரம்
<p>இவரது தந்தை குஜராத் காவல்துறையில் பணிபுரியும் இர்பான் மிர் ஆவார். <ref target="https://ta.wikipedia.org/wiki/முதற்_பக்கம்#cite_note-tm_ref2-1">[1]</ref> <ref target="https://ta.wikipedia.org/wiki/முதற்_பக்கம்#cite_note-tm_ref4-7">[7]</ref></p>
</text></body></html>