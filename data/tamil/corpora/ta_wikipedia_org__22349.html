<html><body><text id="wikipedia_ta_wikipedia_org__22349.html" ns="0" revid="3428278" sourceurl="https://ta.wikipedia.org/wiki/%E0%AE%AA%E0%AE%9A%E0%AF%8D%E0%AE%9A%E0%AF%88%E0%AE%95%E0%AF%8D%E0%AE%95%E0%AE%BF%E0%AE%B3%E0%AE%BF_%E0%AE%AE%E0%AF%81%E0%AE%A4%E0%AF%8D%E0%AE%A4%E0%AF%81%E0%AE%9A%E0%AF%8D%E0%AE%9A%E0%AE%B0%E0%AE%AE%E0%AF%8D" title="பச்சைக்கிளி முத்துச்சரம்" type="wikipedia">பச்சைக்கிளி முத்துச்சரம்
<p>'<hi rend="bold">பச்சைக்கிளி முத்துச்சரம்'</hi> 2007 ம் ஆண்டு வெளிவந்த தமிழ் திரைப்படங்களில் ஒன்றாகும்.இப்படத்தின் <ref target="https://ta.wikipedia.org/wiki/கௌதம்_மேனன்">கௌதம் மேனன்</ref> இயக்கியுள்ளார்.முக்கிய கதாபாத்திரங்களாக சரத்குமார்,ஜோதிகா,மிலிந்த் சோமன்,ஆந்திரே நடித்துள்ளார்கள்.இத்திரைபடத்தின் இசைவட்டு வெளியீடு <ref target="https://ta.wikipedia.org/wiki/சனவரி_20">சனவரி 20</ref>, <ref target="https://ta.wikipedia.org/wiki/2007">2007</ref> இலும்,திரைப்படம் <ref target="https://ta.wikipedia.org/wiki/பெப்ரவரி">பெப்ரவரி</ref> <ref target="https://ta.wikipedia.org/wiki/2007">2007</ref> இலும் வெளிவந்தது.</p>
<p>ஜேம்ஸ் சீகல் (James Siegel) என்பவரின் டிரேயில் (Derailed ) எனும் நாவலினை மையமாக வைத்து தமிழ் சூழலுக்கு பொருந்தும்வகையில் திரைப்படமாக்கப்படுள்ளது.</p>
கதை
<p><hi rend="bold">கதைச்சுருக்க எச்சரிக்கை: <hi rend="italic"> கதைச்சுருக்கம் மற்றும்/அல்லது கதை முடிவு விவரங்கள், கீழே தரப்பட்டுள்ளன.</hi></hi></p>
<p>சரத் ஒரு மருந்துக்கம்பெனியில் விற்பனைப்பிரதிநிதி.இவருக்கு மனைவியும் குழந்தை ஒன்றும் உள்ளது. மகிழ்ச்சியான இவர்களின்  வாழ்க்கையில் பூகம்பமாக மகனுக்கு  <ref target="https://ta.wikipedia.org/wiki/நீரிழிவு_நோய்">நீரிழிவு நோய்</ref> என்று தெரியவருகிறது. மகனின் இரத்தத்தில் உள்ள சர்க்கரை அளவை குறைக்கவேண்டி மூன்று வேளையும் <ref target="https://ta.wikipedia.org/wiki/இன்சுலின்">இன்சுலின்</ref> ஊசி போட்டுக்கொள்ளவேண்டிய சூழ்நிலை.இதனிடையில் சரத் வழக்கமாய் பயணிக்கும்  ரயிலில் ஜோதிகாவும் பயணிக்கின்றார்.இவர்களிவருக்குமிடயே காதல் ஏற்படுகின்றது.இதனால் ஏற்படும் பிரச்சனைகளை சரத்குமார் எவ்வாறு சமாளிக்கின்றார் என்பதே கதையாகும்,</p>


தகவல்கள்
<list type="unordered"><item>இத்திரைப்படத்திற்கு <hi rend="italic">விலை உயிரென்றாலும்</hi>,<hi rend="italic">சிலந்தி</hi>,<hi rend="italic">பருந்து</hi> என முன்பு தலைப்பிடப்பட்டிருந்தது.</item>
<item>ஆந்திரே நடித்த கதாபாத்திரத்திற்கு முன்பு தெரிவானவர்கள் முதலில் <ref target="https://ta.wikipedia.org/wiki/சிம்ரன்">சிம்ரன்</ref>,பின்பு சோபனா,பின்பு தபு ஆகும்,இரண்டாவது கதாநாயகியாக நடிக்க மூவரும் மறுத்துவிட்டனர்</item>
<item>இத்திரைபடத்தில் மிலிந்த் சோமனுற்காக இயக்குனர் கௌதம் குரல் கொடுத்துள்ளார்.</item>
<item>இத்திரைப்படத்தின் கதை ஆங்கில படமான "டிரைல்டு" ("Derailed" - ) படத்தின் தழுவல்</item></list>
இசை
<p>ஹரிஷ் ஜெயராஜ் இந்தப் திரைப்படத்தில் 5 பாடல்களுக்கு இசை அமைத்துள்ளார்.</p>
<list type="unordered"><item><hi rend="italic">உனக்குள் நான்</hi> - பாம்பே ஜெயசிறி , கிரிஷ்</item>
<item><hi rend="italic">உன் சிரிப்பினில்</hi> - சௌமியா ரே,ராபி</item>
<item><hi rend="italic">காதல் கொஞ்சம்</hi> - நரேஸ் அய்யர்</item>
<item><hi rend="italic">கரு கரு</hi> - கார்த்திக்,கிறிஸ்,நரேஸ் அய்யர்</item>
<item><hi rend="italic">உனக்குள் நான்</hi> - மதுசிறி</item></list>
வெளி இணைப்பு
<list type="unordered"><item><ref target="http://www.imayam.org/movies/suntv.jsp">பச்சைக்கிளி முத்துச்சரம் டிரெயிலர்</ref></item>
<item><ref target="http://www.pachaikilimuthucharam.com">பச்சைக்கிளி முத்துச்சரம் உத்தியோக பூர்வதளம்</ref></item>
<item><ref target="http://tamil.galatta.com/entertainment/livewire/livewire/id/7510/news/Pachikili.html">பச்சைக்கிளி முத்துச்சரம் பாடல் வெளியீடு Jan 20, 2007</ref></item>
<item><ref target="http://songs.imayam.org">பச்சைக்கிளி முத்துச்சரம் பாடல் இணையத்தில்</ref> <ref target="https://web.archive.org/web/20160408131344/http://songs.imayam.org/">பரணிடப்பட்டது</ref> 2016-04-08 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://valaippadhivu.blogspot.com/2007/02/184.html">வலைப்பதிவொன்றின் விமர்சனம்</ref></item></list>
</text></body></html>