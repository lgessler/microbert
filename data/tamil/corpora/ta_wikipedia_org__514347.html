<html><body><text id="wikipedia_ta_wikipedia_org__514347.html" ns="0" revid="3317465" sourceurl="https://ta.wikipedia.org/wiki/%E0%AE%89%E0%AE%B0%E0%AF%81%E0%AE%A4%E0%AF%8D%E0%AE%B0_%E0%AE%AE%E0%AE%95%E0%AE%BE%E0%AE%B2%E0%AE%AF_%E0%AE%95%E0%AF%8B%E0%AE%AF%E0%AE%BF%E0%AE%B2%E0%AF%8D" title="உருத்ர மகாலய கோயில்" type="wikipedia">உருத்ர மகாலய கோயில்
<p><hi rend="bold">உருத்ர மகாலய கோயில்</hi> (Rudra Mahalaya Temple) மேலும் உருத்ர மாலா எனவும் அழைக்கப்படும் இது இந்திய மாநிலமான <ref target="https://ta.wikipedia.org/wiki/குசராத்து">குசராத்தின்</ref> <ref target="https://ta.wikipedia.org/wiki/பதான்_மாவட்டம்">பதான் மாவட்டத்தில்</ref> உள்ள <ref target="https://ta.wikipedia.org/wiki/சித்தபூர்">சித்தபூரில்</ref> அழிக்கப்பட்ட / இடிந்துபோன கோயில் வளாகமாகும். இதன் கட்டுமானம் கி.பி 943 இல் மூலராஜாவால் தொடங்கப்பட்டு கி.பி 1140 இல் <ref target="https://ta.wikipedia.org/wiki/சோலாங்கிப்_பேரரசு">சோலாங்கி</ref> வம்சத்தின் ஆட்சியாளரான <ref target="https://ta.wikipedia.org/wiki/செயசிம்ம_சித்தராசன்">செயசிம்ம சித்தராசனால்</ref> முடிக்கப்பட்டது.</p>
<p><ref target="https://ta.wikipedia.org/wiki/தில்லி_சுல்தானகம்">தில்லி சுல்தான்</ref> <ref target="https://ta.wikipedia.org/wiki/அலாவுதீன்_கில்சி">அலாவுதீன் கில்சி</ref>, பின்னர் குசராத் சுல்தான் முகலாம் அகமது ஷா (1410–1444) ஆகியோரால் இந்த <ref target="https://ta.wikipedia.org/wiki/இந்துக்_கோவில்">இந்துக் கோவில்</ref> அழிக்கப்பட்டது. மேலும், கணிசமாக பகுதிகள் இடிபாடுகளாயின. மேலும் அதன் ஒரு பகுதியை நகரத்தின் <ref target="https://ta.wikipedia.org/wiki/பள்ளிவாசல்">பள்ளிவாசலாக</ref> மாற்றப்பட்டது. சபை மசூதியாகப் பயன்படுத்தப்படும் வளாகத்தின் மேற்குப் பகுதியில் இரண்டு தாழ்வாரங்களும் முன்னர் மத்திய கட்டமைப்பைத் தாங்கி நின்ற நான்கு தூண்களும் இன்னும் நிற்கின்றன.</p>
வரலாறு
<figure><caption> பாழடைந்த உருத்ர மகாலய கோயிலின் நான்கு தூண்கள் </caption></figure>
<p>சித்தபூர், வரலாற்று ரீதியாக சிறீஸ்தல் என்று அழைக்கப்படுகிறது. அதாவது "ஒரு பக்தியுள்ள இடம்" என்பதாகும்.<ref target="https://ta.wikipedia.org/wiki/முதற்_பக்கம்#cite_note-Burgess1874-1">[1]</ref> <ref target="https://ta.wikipedia.org/wiki/சோலாங்கிப்_பேரரசு">சோலாங்கி வம்சத்தின்</ref> ஆட்சியாளர்களின் கீழ் இருந்த சித்தபூர் 10 ஆம் நூற்றாண்டில் ஒரு முக்கிய நகரமாக இருந்தது. பத்தாம் நூற்றாண்டில் (கி.பி 943) குசராத்தின் சோலாங்கி வம்சத்தின் நிறுவனரான மூலராஜா, உருத்ரா மகாலயக் கோயிலின் கட்டுமானத்தைத் தொடங்கினார். இளமை பருவத்தில், மன்னர் தனது தாய்மாமனைக் கொன்று, அவரது சிம்மாசனத்தைக் கைப்பற்றினார். மேலும் தனது தாயின் குடும்பத்தினர் அனைவரையும் கொலை செய்தார். வயதான காலத்தில் அவரது குற்றங்கள் அவரது மனதில் பெரும் பாரமாகத் தொங்கின. இதற்காக யாத்திரை மேற்கொண்டார். தொலைதூரத்திலிருந்து பிராமணர்களுக்கு ஆதரவாக இருந்தார். அவர்களில் ஒரு குழுவினருக்கு இவர் சிறீஸ்தலைக் கொடுத்தார். மேலும் தனது மகன் சாமுண்டராஜாவிடம் இராச்சியத்தை அளித்துவிட்டு (கி.பி 996) ஓய்வு பெற்றார். ஆனால் கோயில் வளாகம் கி.பி 1140 வரை முடிக்கப்படவில்லை.  <ref target="https://ta.wikipedia.org/wiki/முதற்_பக்கம்#cite_note-2">[2]</ref> <ref target="https://ta.wikipedia.org/wiki/முதற்_பக்கம்#cite_note-Tour-3">[3]</ref> 12 ஆம் நூற்றாண்டில், கி.பி 1140 இல், <ref target="https://ta.wikipedia.org/wiki/செயசிம்ம_சித்தராசன்">செயசிம்ம சித்தராசன்</ref> (1094–1144) கோயில் வளாகத்தை முழுமைப்படுத்தினார். பின்னர், இது சித்தபூரின் பிரதான கோயில் வளாகமாக மாறியது. <ref target="https://ta.wikipedia.org/wiki/முதற்_பக்கம்#cite_note-Burgess1874-1">[1]</ref></p>
<p>கி.பி 1296 இல் (சம்வத் 1353) <ref target="https://ta.wikipedia.org/wiki/அலாவுதீன்_கில்சி">அலாவுதீன் கில்சி</ref> ஆலய வளாகத்தை அகற்ற உலுக் கான் மற்றும் நுஸ்ரத் கான் ஆகியோரின் கீழ் ஒரு இராணுவத்தை அனுப்பினார். இந்த கோயில் மேலும் அழிக்கப்பட்டு, அதன் மேற்கு பகுதி 1414 அல்லது 1415 இல் முசாபரித் வம்சத்தைச் சேர்ந்த முஸ்லிம் ஆட்சியாளர் முதலாம் முகமது ஷா (1410–44) என்பவரால் அரச சபை பள்ளிவாசலாக மாற்றப்பட்டது. <ref target="https://ta.wikipedia.org/wiki/முதற்_பக்கம்#cite_note-Sidh-4">[4]</ref> <ref target="https://ta.wikipedia.org/wiki/முதற்_பக்கம்#cite_note-Patel_2004_pp._144–163-5">[5]</ref></p>
கட்டிடக்கலை
<list type="unordered">
<item>கீர்த்தி தோரணம்</item>
<item>கோயிலின் கட்டிடக்கலை</item>
<item>கோயிலின் இடுபாடுகளில் காணப்படும் அழிந்துபோன சிற்பம்</item>
<item>எஞ்சியிருக்கும் மண்டபங்களில் ஒன்று</item>
<item>உருத்ரமகால்</item>
<item>தப்பி பிழைத்த மேற்குப் பகுதி</item>
<item>தோரணத்தில் மீதியிருப்பது</item>
</list>
நூலியல்
<list type="unordered"><item>Sastri,Kallidaikurichi Aiyah Nilakanta;Congress,Indian History(1907).<ref target="https://books.google.com/books?id=UEwwAQAAIAAJ"><hi rend="italic">A Comprehensive History of India</hi></ref>.Orient Longmans.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/978-81-7304-561-5">978-81-7304-561-5</ref>.<ref target="https://books.google.com/books?id=UEwwAQAAIAAJ">https://books.google.com/books?id=UEwwAQAAIAAJ</ref>.</item></list>
<p> This article incorporates text from a publication now in the <ref target="https://ta.wikipedia.org/wiki/பொது_உரிமைப்_பரப்பு">பொது உரிமைப் பரப்பு</ref>: Burgess;Murray(1874).<ref target="https://archive.org/stream/photographsofarc00murr#page/n17/mode/2up">"The Rudra Mala at Siddhpur"</ref>.<hi rend="italic">Photographs of Architecture and Scenery in Gujarat and Rajputana</hi>.Bourne and Shepherd.பக்.19.<ref target="https://archive.org/stream/photographsofarc00murr#page/n17/mode/2up">https://archive.org/stream/photographsofarc00murr#page/n17/mode/2up</ref>.பார்த்த நாள்: 23 July 2016.</p>
</text></body></html>