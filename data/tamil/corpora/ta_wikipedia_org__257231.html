<html><body><text id="wikipedia_ta_wikipedia_org__257231.html" ns="0" revid="3231897" sourceurl="https://ta.wikipedia.org/wiki/%E0%AE%85%E0%AE%B0%E0%AE%9A%E0%AE%BF%E0%AE%A9%E0%AE%B0%E0%AF%8D_%E0%AE%86%E0%AE%9F%E0%AE%B5%E0%AE%B0%E0%AF%8D_%E0%AE%95%E0%AE%B2%E0%AF%88%E0%AE%95%E0%AF%8D_%E0%AE%95%E0%AE%B2%E0%AF%8D%E0%AE%B2%E0%AF%82%E0%AE%B0%E0%AE%BF,_%E0%AE%A8%E0%AE%A8%E0%AF%8D%E0%AE%A4%E0%AE%A9%E0%AE%AE%E0%AF%8D" title="அரசினர் ஆடவர் கலைக் கல்லூரி, நந்தனம்" type="wikipedia">அரசினர் ஆடவர் கலைக் கல்லூரி, நந்தனம்
<p><hi rend="bold">அரசினர் ஆடவர் கலைக் கல்லூரி, நந்தனம்</hi> (<hi rend="italic">Government Arts College for Men, Nandanam</hi>), <ref target="https://ta.wikipedia.org/wiki/சென்னை">சென்னையின்</ref> <ref target="https://ta.wikipedia.org/wiki/நந்தனம்">நந்தனம்</ref> பகுதியில் அமைந்துள்ள தன்னாட்சி பெற்ற  <ref target="https://ta.wikipedia.org/wiki/தமிழக_அரசு">அரசு</ref> ஆடவர் கலைக் கல்லூரி ஆகும்.  இக்கல்லூரி 18ஆம் நூற்றாண்டின் மத்தியில் <hi rend="italic">மதரசா</hi>  பள்ளியாகத் துவக்கப்பட்டது. 1901இல் <ref target="https://ta.wikipedia.org/wiki/இசுலாம்">இசுலாமிய</ref> மாணவர்களை இலக்காகக் கொண்டு கல்லூரியாக மேம்படுத்தப்பட்டது. இந்நிலையில் 1948ஆம் ஆண்டிலிருந்து அரசுக் கல்லூரியாக அனைத்து சமயத்தினரும் கற்கும் விதமாக உருமாறியது.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
பாடத் திட்டங்கள்
<p>இக்கல்லூரியில்  <ref target="https://ta.wikipedia.org/wiki/கலை">கலை</ref>, <ref target="https://ta.wikipedia.org/wiki/அறிவியல்">அறிவியல்</ref> மற்றும் <ref target="https://ta.wikipedia.org/wiki/வணிகம்">வணிகத்</ref> துறைகளில் பட்டப்படிப்பு மற்றும் பட்ட மேற்படிப்பு பாடத்திட்டங்கள் வழங்கப்படுகின்றன. கலைத்துறை பட்டப்படிப்புகளில் <ref target="https://ta.wikipedia.org/wiki/தமிழ்_இலக்கியம்">தமிழ் இலக்கியம்</ref>, ஆங்கில <ref target="https://ta.wikipedia.org/wiki/இலக்கியம்">இலக்கியம்</ref>, <ref target="https://ta.wikipedia.org/wiki/வரலாறு">வரலாறு</ref>, <ref target="https://ta.wikipedia.org/wiki/பொருளியல்">பொருளியல்</ref> மற்றும் புதியதாக துவங்கப்பட்டுள்ள வணிக மேலாண்மையில் பட்டப்படிப்புகள்  உள்ளன. அறிவியல் துறையில் <ref target="https://ta.wikipedia.org/wiki/கணினியியல்">கணினியியல்</ref>, <ref target="https://ta.wikipedia.org/wiki/கணிதம்">கணிதம்</ref>, <ref target="https://ta.wikipedia.org/wiki/இயற்பியல்">இயற்பியல்</ref>, <ref target="https://ta.wikipedia.org/wiki/வேதியியல்">வேதியியல்</ref>, <ref target="https://ta.wikipedia.org/wiki/தாவரவியல்">தாவரவியல்</ref> &amp; <ref target="https://ta.wikipedia.org/wiki/உயிரித்_தொழில்நுட்பம்">உயிரித் தொழில்நுட்பம்</ref>, மற்றும் <ref target="https://ta.wikipedia.org/wiki/விலங்கியல்">விலங்கியல்</ref> என ஆறு பட்டப்படிப்புக் கல்வித்திட்டங்கள் உள்ளன.  வணிகத்துறையில்  வணிக இளங்கலைப் பட்டமும் நிறுவன செயலர் பணிக்கான கல்வித்திட்டமும்  கற்பிக்கப்படுகின்றன. மேற்படிப்பு கல்வித்திட்டங்களில் வணிக/அறிவியல் முதுகலை திட்டங்களைத் தவிர <ref target="https://ta.wikipedia.org/wiki/நீர்_வேளாண்மை">நீர் வேளாண்மையிலும்</ref> பாடத்திட்டம் உள்ளது. புதியதாக  கணிதத்திலும் கணி அறிவியலிலும் முதுகலைப் பட்டப்படிப்பு பாடங்களை வழங்கத் தொடங்கியுள்ளது. விலங்கியல் துறை முனைவர் பட்டத்திற்கான ஆய்வுகளை வழங்குகின்றது.  </p>
</text></body></html>