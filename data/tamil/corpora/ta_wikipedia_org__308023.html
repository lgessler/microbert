<html><body><text id="wikipedia_ta_wikipedia_org__308023.html" ns="0" revid="3424906" sourceurl="https://ta.wikipedia.org/wiki/%E0%AE%87%E0%AE%B0%E0%AF%8D%E0%AE%95%E0%AF%82%E0%AE%A4%E0%AF%8D%E0%AE%9A%E0%AF%81%E0%AE%95%E0%AF%8D_%E0%AE%AE%E0%AE%BE%E0%AE%95%E0%AE%BE%E0%AE%A3%E0%AE%AE%E0%AF%8D" title="இர்கூத்சுக் மாகாணம்" type="wikipedia">இர்கூத்சுக் மாகாணம்
<p><hi rend="bold">இர்கூத்சுக் மாகாணம்</hi> (<hi rend="italic">Irkutsk Oblast</hi>, <ref target="https://ta.wikipedia.org/wiki/உருசியம்">உருசியம்</ref>:Ирку́тская о́бласть, <hi rend="bold">இர்கூத்ஸ்கயா ஓப்லஸ்த்</hi>) என்பது <ref target="https://ta.wikipedia.org/wiki/உருசியா">உருசியாவின்</ref> <ref target="https://ta.wikipedia.org/wiki/உருசியாவின்_கூட்டாட்சி_அமைப்புகள்">நடுவண் அலகும்</ref>, ஒரு உருசிய <ref target="https://ta.wikipedia.org/wiki/உருசியாவின்_மாகாணங்கள்">மாகாணமும்</ref> ஆகும். இது தென்கிழக்கு <ref target="https://ta.wikipedia.org/wiki/சைபீரியா">சைபீரியாவில்</ref> அங்காரா, லேனா, நீசுனயா துங்கூசுக்கா ஆற்றுப்படுகைகளில் அமைந்துள்ளது. இதன் நிருவாக மையம் <ref target="https://ta.wikipedia.org/wiki/இர்கூத்சுக்">இர்கூத்சுக்</ref> நகரம் ஆகும். மொத்த மக்கள்தொகை 2,428,750 (2010).<ref target="https://ta.wikipedia.org/wiki/முதற்_பக்கம்#cite_note-2010Census-10">[10]</ref></p>
புவியியல்
<figure><caption>இர்கூத்சுக் தாவரவியல் பூங்கா</caption></figure>
<figure><caption><ref target="https://ta.wikipedia.org/wiki/பைக்கால்_ஏரி">பைக்கால் ஏரி</ref> அருகே பைக்கால் தொடர்நுது நிலையம்</caption></figure>
<p>இர்கூத்சுக் மாகாணத்தின் எல்லைகளாக தெற்கே <ref target="https://ta.wikipedia.org/wiki/புரியாத்தியா">புரியாத்தியா</ref>, <ref target="https://ta.wikipedia.org/wiki/துவா">துவா</ref>, மேற்கே கிராசுனயார்சுக் கிராய், வடகிழக்கே <ref target="https://ta.wikipedia.org/wiki/சகா_குடியரசு">சகா குடியரசு</ref>, கிழக்கே சபைக்கால்சுக்கி கிராய் ஆகியன உள்ளன.</p>
<p>உலகின் பிரபலமாக <ref target="https://ta.wikipedia.org/wiki/பைக்கால்_ஏரி">பைக்கால் ஏரி</ref> இம்மாகாணத்தின் தென்கிழக்கே உள்ளது.</p>
மக்கள் வகைப்பாடு
<p>2010 கணக்கெடுப்பின் படி, இங்குள்ள மொத்த மக்கள்தொகை 2,428,750 ஆகும். இங்குள்ள மக்கள்தொகை அடர்த்தி (3.5 நபர்/சதுரகிமீ) தேசிய சராசரியுடன் (8.7) ஒப்பிடும் போது மிகக் குறைவானதாகும். இர்கூத்சுக் நகரமே இங்குள்ள பெரிய நகரமாகும். இங்கு 612 973 பேர் வசிக்கின்றனர்.</p>
<p>மாகாணத்தின் பெரும்பான்மையானோர் உருசியர்கள் (93.5%) ஆவர். சிறுபான்மையின புரியாத் மக்களுக்கென (3.3%) இம்மாகாணத்தினுள் ஊஸ்த்-ஓர்தா புரியாத் வட்டாரம் (<hi rend="italic">Ust-Orda Buryat Okrug</hi>) என்ற நிருவாக அலகு உள்ளது.<ref target="https://ta.wikipedia.org/wiki/முதற்_பக்கம்#cite_note-2010Census-10">[10]</ref></p>
<p>இவர்களைவிட போலந்து மொழி பேசும் <ref target="https://ta.wikipedia.org/wiki/லூதரனியம்">லூதரனியர்கள்</ref> சிறிய அளவில் வசிக்கின்றனர். இவர்கள் 1911-12 காலப்பகுதியில் சைபீரியாவுக்குக் குடி பெயர்ந்தவர்கள்.<ref target="https://ta.wikipedia.org/wiki/முதற்_பக்கம்#cite_note-15">[15]</ref></p>
சமயம்
<p>2012 அதிகாரபூர்வத் தரவுகளின் படி,<ref target="https://ta.wikipedia.org/wiki/முதற்_பக்கம்#cite_note-ArenaAtlas-16">[16]</ref><ref target="https://ta.wikipedia.org/wiki/முதற்_பக்கம்#cite_note-2012maps-17">[17]</ref> 28.1% <ref target="https://ta.wikipedia.org/wiki/உருசிய_மரபுவழித்_திருச்சபை">உருசிய மரபுவழித் திருச்சபையினர்</ref> ஆவர். 7% பொதுக் <ref target="https://ta.wikipedia.org/wiki/கிறித்தவர்">கிறித்தவர்கள்</ref>. 6% பழமைவாத அல்லது உருசியமல்லாத <ref target="https://ta.wikipedia.org/wiki/கிழக்கு_மரபுவழி_திருச்சபை">கிழக்கு மரபுவழி திருச்சபையினர்</ref>. 2% சிலாவிக் பழங்குடி நம்பிக்கையாளர்கள், 1% <ref target="https://ta.wikipedia.org/wiki/முசுலிம்">முசுலிம்கள்</ref>. அத்துடன் 37% சமயசார்பற்றவர்கள், 17% <ref target="https://ta.wikipedia.org/wiki/இறைமறுப்பு">இறைமறுப்பாளர்கள்</ref>, 1.9% ஏனைய சமயத்தவர்கள்.<ref target="https://ta.wikipedia.org/wiki/முதற்_பக்கம்#cite_note-ArenaAtlas-16">[16]</ref></p>


வெளி இணைப்புகள்

<list type="unordered"><item><ref target="http://www.irkobl.ru">Official website of Irkutsk Oblast</ref> (உருசிய மொழியில்)</item>
<item><ref target="http://www.kommersant.com/p-41/r_384/Irkutsk_Region/">Kommersant.com</ref> <ref target="https://web.archive.org/web/20080313110707/http://www.kommersant.com/p-41/r_384/Irkutsk_Region/">பரணிடப்பட்டது</ref> 2008-03-13 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref>. Information about Irkutsk Oblast.</item></list>
</text></body></html>