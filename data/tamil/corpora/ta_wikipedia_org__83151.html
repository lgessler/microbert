<html><body><text id="wikipedia_ta_wikipedia_org__83151.html" ns="0" revid="1356545" sourceurl="https://ta.wikipedia.org/wiki/%E0%AE%B2%E0%AF%82%E0%AE%A4%E0%AE%B0%E0%AE%A9%E0%AE%BF%E0%AE%AF%E0%AE%AE%E0%AF%8D" title="லூதரனியம்" type="wikipedia">லூதரனியம்
<p><hi rend="bold">லூதரனியம்</hi> (<hi rend="italic">Lutheranism</hi>) என்பது "நம்பிக்கையால் மட்டுமே மீட்பு உண்டு"<ref target="https://ta.wikipedia.org/wiki/முதற்_பக்கம்#cite_note-1">[1]</ref> என்னும் கொள்கையை கொண்டுள்ள இறையியல் இயக்கத்தைக் குறிக்கும். இது தன் பெரும்பாண்மையான கோட்பாடுகளை <ref target="https://ta.wikipedia.org/wiki/மார்ட்டின்_லூதர்">மார்ட்டின் லூதர்</ref> என்னும் <ref target="https://ta.wikipedia.org/wiki/ஜெர்மனி">ஜெர்மனிய</ref> சீர்திருத்தவாதியிடமிருந்து பெறுகின்றது.</p>
<figure><caption>லூதரின் முத்திரை</caption></figure>
<p>லூதர் காலத்திலேயே அவர் <ref target="https://ta.wikipedia.org/wiki/கிறிஸ்தவச்_சீர்திருத்த_இயக்கம்">தொடங்கிய சீர்திருத்தம்</ref> மாற்று கருத்துக்களால் பலவாறாகப் பிரிந்தது. ஆங்கிலியன், கால்வினியம், பிரெஸ்பைடேரியன், அனபாப்டிஸ்ட் என்றெல்லாம் பிரிவுகள் தோன்றி எல்லாவற்றுக்கும் மொத்த அடையாளமாகக் கத்தோலிக்கத்திலிருந்து விலகி வந்த கூறுகள் புராட்டஸ்டன்ட் என்று பொதுப் பெயரிட்டு அழைக்கப்படலாயின. </p>
<p>மார்டின் லூதர் தொடக்கத்தில் கத்தோலிக்க சபைக்கு மாற்றாக நிறுவிய சீர்திருத்தக் கிறிஸ்தவ சபை இன்றளவும் லூதரன் ஆலயம், லூதரன் சபை (லூதரன் சர்ச்)என்றெல்லாந்தான் அழைக்கப் படுகிறது. அவர்களின் சீர்திருத்தக் கோட்பாடு லூதரனியம் என்று அடையாளப்படுத்தப் படுகிறது.</p>
</text></body></html>