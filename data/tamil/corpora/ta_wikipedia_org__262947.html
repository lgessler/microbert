<html><body><text id="wikipedia_ta_wikipedia_org__262947.html" ns="0" revid="3330641" sourceurl="https://ta.wikipedia.org/wiki/%E0%AE%95%E0%AE%AA%E0%AE%BE%E0%AE%B2%E0%AE%BF" title="கபாலி" type="wikipedia">கபாலி
<p><hi rend="bold">கபாலி</hi> (<hi rend="italic">Kabali</hi>) 2016 ஆம் ஆண்டு வெளிவந்த ஓர் <ref target="https://ta.wikipedia.org/wiki/இந்தியா">இந்தியத்</ref> <ref target="https://ta.wikipedia.org/wiki/தமிழ்த்_திரைப்படம்">தமிழ்த் திரைப்படம்</ref> ஆகும். இத்திரைப்படத்தை <ref target="https://ta.wikipedia.org/wiki/பா._ரஞ்சித்">பா. இரஞ்சித்</ref> இயக்கினார். இத்திரைப்படத்தில் <ref target="https://ta.wikipedia.org/wiki/ரஜினிகாந்த்">ரஜினிகாந்த்</ref> முதன்மைக் கதாப்பாத்திரமாக நடித்தார். இவருடன் <ref target="https://ta.wikipedia.org/wiki/ராதிகா_ஆப்தே">ராதிகா ஆப்தே</ref>, கிசோர் குமார், தாய்வான் நடிகர் வின்சுடன் சாவோ, <ref target="https://ta.wikipedia.org/wiki/ராதிகா_ஆப்தே">ராதிகா ஆப்தே</ref>, <ref target="https://ta.wikipedia.org/wiki/தன்சிகா">தன்சிகா</ref>, <ref target="https://ta.wikipedia.org/wiki/அட்டகத்தி_தினேஷ்">அட்டகத்தி தினேஷ்</ref>, <ref target="https://ta.wikipedia.org/wiki/கலையரசன்">கலையரசன்</ref>, <ref target="https://ta.wikipedia.org/wiki/ஜான்_விஜய்">ஜான் விஜய்</ref> மற்றும் பலர் நடித்தனர். 21 ஆகத்து 2015 இல் சென்னையில் அமைந்துள்ள <ref target="https://ta.wikipedia.org/wiki/ஏவிஎம்">ஏவிஎம்</ref> கலையகத்தில் படப்பிடிப்பு தொடங்கியது.<ref target="https://ta.wikipedia.org/wiki/முதற்_பக்கம்#cite_note-Behindwoods_1-2">[2]</ref> மேலும் இத்திரைப்படத்தின் படப்பிடிப்பு <ref target="https://ta.wikipedia.org/wiki/மலேசியா">மலேசியா</ref>, <ref target="https://ta.wikipedia.org/wiki/ஹொங்_கொங்">ஹொங் கொங்</ref> போன்ற நாடுகளிலும் <ref target="https://ta.wikipedia.org/wiki/பாங்கொக்">பாங்கொக்</ref> நகரிலும் நடைபெற்றது.<ref target="https://ta.wikipedia.org/wiki/முதற்_பக்கம்#cite_note-Hindustan_Times_1-3">[3]</ref><ref target="https://ta.wikipedia.org/wiki/முதற்_பக்கம்#cite_note-The_Hindu_1-4">[4]</ref><ref target="https://ta.wikipedia.org/wiki/முதற்_பக்கம்#cite_note-Indian_Express_1-5">[5]</ref> கபாலி <ref target="https://ta.wikipedia.org/wiki/இந்தியா">இந்தியாவில்</ref> மட்டும் 3200 திரையரங்குகளில் 2016 சூலை 22 அன்று வெளியிடப்பட்டது. இவற்றில் <ref target="https://ta.wikipedia.org/wiki/தென்னிந்தியா">தென்னிந்தியாவில்</ref> 2200 அரங்குகளில் திரையிடப்பட்டது.<ref target="https://ta.wikipedia.org/wiki/முதற்_பக்கம்#cite_note-6">[6]</ref> உலக அளவில் அதிக வசூலான இந்தியத் திரைப்படம் என்ற சாதனையைப் பெற்றது.</p>
நடிப்பு
<list type="unordered"><item><ref target="https://ta.wikipedia.org/wiki/ரஜினிகாந்த்">ரஜினிகாந்த்</ref> - (கபாலீஸ்வரன்)</item>
<item><ref target="https://ta.wikipedia.org/wiki/ராதிகா_ஆப்தே">ராதிகா ஆப்தே</ref> (குமுதவல்லி)</item>
<item><ref target="https://ta.wikipedia.org/wiki/கிசோர்_குமார்">கிசோர் குமார்</ref> (வீரசேகரன்)</item>
<item><ref target="https://ta.wikipedia.org/wiki/கலையரசன்">கலையரசன்</ref></item>
<item><ref target="https://ta.wikipedia.org/wiki/அட்டகத்தி_தினேஷ்">அட்டகத்தி தினேஷ்</ref> (ஜீவா)</item>
<item><ref target="https://ta.wikipedia.org/wiki/தன்சிகா">தன்சிகா</ref> (யோகி)</item></list>
கதைக்களம்
<p>இப்படத்தின் கதைக்களம் மலேசியாவில் உள்ள ஒரு தாதாவின் கதையாக அமைந்துள்ளது. தன்சிகா தாய்லாந்தில் உள்ள ஒரு தாதாவாகவும்  ரசினிகாந்தின் மகளாகவும் நடித்துள்ளார்.<ref target="https://ta.wikipedia.org/wiki/முதற்_பக்கம்#cite_note-7">[7]</ref> ராதிகா ஆப்தே தோட்டத் தொழிலாளி குமுதவல்லியாக நடித்துள்ளார். இவர்தான் கபாலியின் மனைவி.</p>
இசை
<p>இசை: சந்தோஷ்  நாரயணன். இசை வெளியீடு ஜூன் 12, 2016 என்று திட்டமிடப்பட்டது. ஆனால் அதற்கு முந்தைய நாள் (ஜூன் 11,2016) இணையதளத்தில் வெளியிடப்பட்டதால், அன்று மாலையே அதிகாரப்பூர்வமாக இசை வெளியீடப்பட்டது.</p>
<p>மாய நதி, வீர துறந்தரா பாடல்களை <ref target="https://ta.wikipedia.org/wiki/உமாதேவி">உமாதேவி</ref> எழுதியுள்ளார்.</p>
<p>1. உலகம் ஒருவனுக்கா-([ரோஷன் ஜாம்ராக், அனந்து, கானா பாலா, அனந்து, சந்தோஷ் நாராயணன், கானா பாலா, ரோஷன் ஜாம்ராக்])</p>
<p>2. வீரத் துரந்தரா-([ லாரன்ஸ் ஆர், ரோஷன் ஜாம்ராக், பிரதீப் குமார், கானா பாலா)]</p>
<p>3. வானம் பார்த்தேன்-([ பிரதீப் குமார்])</p>
<p>4.மாயா நதி-([ பிரதீப் குமார், ஸ்வேதா மோகன், அனந்து)]</p>
<p>5. நெருப்பு டா-( [அருண்ராஜா காமராஜ்])</p>
</text></body></html>