<html><body><text id="wikipedia_ta_wikipedia_org__293628.html" ns="0" revid="3364911" sourceurl="https://ta.wikipedia.org/wiki/%E0%AE%8E%E0%AE%AE%E0%AF%8D._%E0%AE%8E%E0%AE%B8%E0%AF%8D._%E0%AE%A4%E0%AF%8C%E0%AE%83%E0%AE%AA%E0%AF%80%E0%AE%95%E0%AF%8D" title="எம். எஸ். தௌஃபீக்" type="wikipedia">எம். எஸ். தௌஃபீக்
<p><hi rend="bold">முகம்மது சரிப் தௌஃபீக்</hi> (<hi rend="italic">Mohamed Shariff Thowfeek</hi>, பிறப்பு: 7 சனவரி 1971)<ref target="https://ta.wikipedia.org/wiki/முதற்_பக்கம்#cite_note-1">[1]</ref> <ref target="https://ta.wikipedia.org/wiki/இலங்கைச்_சோனகர்">இலங்கை முசுலிம்</ref> அரசியல்வாதியும், நாடாளுமன்ற உறுப்பினரும், முன்னாள் துணை அமைச்சரும் ஆவார்.</p>
அரசியல் பணி
<p>தௌஃபீக் <ref target="https://ta.wikipedia.org/wiki/இலங்கை_நாடாளுமன்றத்_தேர்தல்,_2000">2000 நாடாளுமன்றத் தேர்தலில்</ref> <ref target="https://ta.wikipedia.org/wiki/சிறீலங்கா_முஸ்லிம்_காங்கிரசு">சிறீலங்கா முஸ்லிம் காங்கிரசு</ref> சார்பில் <ref target="https://ta.wikipedia.org/wiki/மக்கள்_கூட்டணி_(இலங்கை)">மக்கள் கூட்டணி</ref> வேட்பாளராக <ref target="https://ta.wikipedia.org/wiki/திருகோணமலை_தேர்தல்_மாவட்டம்">திருகோணமலை மாவட்டத்தில்</ref> போட்டியிட்டு, தெரிவு செய்யப்பட்டு <ref target="https://ta.wikipedia.org/wiki/இலங்கை_நாடாளுமன்றம்">நாடாளுமன்றம்</ref> சென்றார்.<ref target="https://ta.wikipedia.org/wiki/முதற்_பக்கம்#cite_note-pe00-2">[2]</ref> முஸ்லிம் காங்கிரசு கட்சிக்கும் மக்கள் கூட்டணிக்குமிடையேயான கூட்டு ஒப்பந்தம் 2001 சூன் மாதத்தில் முறிவடைந்தது. 2001 அக்டோபரில் முசுலிம் காங்கிரசு எதிர்க்கட்சிக் கூட்டணியான <ref target="https://ta.wikipedia.org/wiki/ஐக்கிய_தேசிய_முன்னணி">ஐக்கிய தேசிய முன்னணியுடன்</ref> இணைந்தது.<ref target="https://ta.wikipedia.org/wiki/முதற்_பக்கம்#cite_note-3">[3]</ref><ref target="https://ta.wikipedia.org/wiki/முதற்_பக்கம்#cite_note-4">[4]</ref><ref target="https://ta.wikipedia.org/wiki/முதற்_பக்கம்#cite_note-5">[5]</ref><ref target="https://ta.wikipedia.org/wiki/முதற்_பக்கம்#cite_note-6">[6]</ref> தௌஃபீக் <ref target="https://ta.wikipedia.org/wiki/இலங்கை_நாடாளுமன்றத்_தேர்தல்,_2001">2001 நாடாளுமன்றத் தேர்தலில்</ref> ஐக்கிய தேசிய முன்னணியின் வேட்பாளராகப் போட்டியிட்டுத் தோல்வியடைந்தார்.<ref target="https://ta.wikipedia.org/wiki/முதற்_பக்கம்#cite_note-7">[7]</ref> ஆனாலும், இவர் <ref target="https://ta.wikipedia.org/wiki/தேசியப்_பட்டியல்_நாடாளுமன்ற_உறுப்பினர்">தேசியப் பட்டியலில்</ref> சேர்க்கப்பட்டு நாடாளுமன்றம் சென்றார்.<ref target="https://ta.wikipedia.org/wiki/முதற்_பக்கம்#cite_note-8">[8]</ref><ref target="https://ta.wikipedia.org/wiki/முதற்_பக்கம்#cite_note-9">[9]</ref> <ref target="https://ta.wikipedia.org/wiki/இலங்கை_நாடாளுமன்றத்_தேர்தல்,_2004">2004 தேர்தலில்</ref> முசுலிம் காங்கிரசு வேட்பாளராகப் போட்டியிட்டு கட்சிப் பட்டியலில் மூன்றாவதாக வந்து, தெரிவு செய்யப்படவில்லை.<ref target="https://ta.wikipedia.org/wiki/முதற்_பக்கம்#cite_note-pe04-10">[10]</ref></p>
<p>பின்னர், தௌஃபீக் <ref target="https://ta.wikipedia.org/wiki/இலங்கை_மாகாணசபைத்_தேர்தல்கள்_2008-2009">2008 மாகாணசபைத் தேர்தலில்</ref> <ref target="https://ta.wikipedia.org/wiki/ஐக்கிய_தேசிய_முன்னணி">ஐக்கிய தேசிய முன்னணியின்</ref> வேட்பாளராகப் போட்டியிட்டு <ref target="https://ta.wikipedia.org/wiki/கிழக்கு_மாகாண_சபை">கிழக்கு மாகாண சபை</ref> உறுப்பினராகத் தெரிந்தெடுக்கப்பட்டார்.<ref target="https://ta.wikipedia.org/wiki/முதற்_பக்கம்#cite_note-11">[11]</ref> மீண்டும் <ref target="https://ta.wikipedia.org/wiki/இலங்கை_நாடாளுமன்றத்_தேர்தல்,_2010">2010 நாடாளுமன்றத் தேர்தலில்</ref> திருகோணமலை மாவட்டத்தில் போட்டியிட்டு நாடாளுமன்றத்திற்குத் தெரிவானார்.<ref target="https://ta.wikipedia.org/wiki/முதற்_பக்கம்#cite_note-pe10-12">[12]</ref> இவர் <ref target="https://ta.wikipedia.org/wiki/மைத்திரிபால_சிறிசேன">மைத்திரிபால சிறிசேனவின்</ref> அமைச்சரவையில் 2015 சனவரியில் உள்ளூர் போக்குவரத்து பிரதி அமைச்சராக நியமிக்கப்பட்டார்.<ref target="https://ta.wikipedia.org/wiki/முதற்_பக்கம்#cite_note-13">[13]</ref><ref target="https://ta.wikipedia.org/wiki/முதற்_பக்கம்#cite_note-14">[14]</ref><ref target="https://ta.wikipedia.org/wiki/முதற்_பக்கம்#cite_note-15">[15]</ref></p>
<p><ref target="https://ta.wikipedia.org/wiki/இலங்கை_நாடாளுமன்றத்_தேர்தல்,_2015">2015 நாடாளுமன்றத் தேர்தலில்</ref> தௌஃபீக் <ref target="https://ta.wikipedia.org/wiki/நல்லாட்சிக்கான_ஐக்கிய_தேசிய_முன்னணி">நல்லாட்சிக்கான ஐக்கிய தேசிய முன்னணியின்</ref> வேட்பாளராக திருகோணமலையில் போட்டியிட்டுத் தோல்வியடைந்தார்.<ref target="https://ta.wikipedia.org/wiki/முதற்_பக்கம்#cite_note-16">[16]</ref><ref target="https://ta.wikipedia.org/wiki/முதற்_பக்கம்#cite_note-17">[17]</ref> ஆனாலும், 2016 சனவரியில் முசுலிம் காங்கிரசு உறுப்பினர் ஏ. ஏர். ஏ. ஹபீசு தனது தேசியப் பட்டியல் உறுப்பினர் பதவியைத் துறந்ததை அடுத்து தௌஃபீக் தேசியப் பட்டியல் உறுப்பினராக நியமிக்கப்பட்டார்.<ref target="https://ta.wikipedia.org/wiki/முதற்_பக்கம்#cite_note-18">[18]</ref><ref target="https://ta.wikipedia.org/wiki/முதற்_பக்கம்#cite_note-19">[19]</ref><ref target="https://ta.wikipedia.org/wiki/முதற்_பக்கம்#cite_note-20">[20]</ref> <ref target="https://ta.wikipedia.org/wiki/இலங்கை_நாடாளுமன்றத்_தேர்தல்,_2020">2020 நாடாளுமன்றத் தேர்தலில்</ref> முசுலிம் காங்கிரசு சார்பாக <ref target="https://ta.wikipedia.org/wiki/ஐக்கிய_மக்கள்_சக்தி">ஐக்கிய மக்கள் சக்தியின்</ref> வேட்பாளராகப் போட்டியிட்டு மீண்டும் நாடாளுமன்றம் சென்றார்.<ref target="https://ta.wikipedia.org/wiki/முதற்_பக்கம்#cite_note-21">[21]</ref><ref target="https://ta.wikipedia.org/wiki/முதற்_பக்கம்#cite_note-22">[22]</ref></p>
</text></body></html>