<html><body><text id="wikipedia_ta_wikipedia_org__507328.html" ns="0" revid="3364094" sourceurl="https://ta.wikipedia.org/wiki/%E0%AE%87%E0%AE%B0%E0%AE%AF%E0%AE%BF%E0%AE%9A%E0%AF%81_%E0%AE%95%E0%AE%BE%E0%AE%A9%E0%AF%8D" title="இரயிசு கான்" type="wikipedia">இரயிசு கான்

<p>உஸ்தாத் <hi rend="bold">இரயிசு கான்</hi> (Rais Khan) (25 நவம்பர் 1939–6 மே 2017) இவர் ஒரு <ref target="https://ta.wikipedia.org/wiki/பாக்கித்தான்">பாக்கிதானின்</ref> <ref target="https://ta.wikipedia.org/wiki/சித்தார்">சித்தார்</ref> கலைஞராவாவர். இவர் 'எல்லா காலத்திலும் மிகச் சிறந்த சித்தார் கலைஞர்களில் ஒருவராக' கருதப்பட்டார்.   இவர் தனது வாழ்க்கையின் இறுதி வரை தொடர்ந்து நிகழ்த்தினார். <ref target="https://ta.wikipedia.org/wiki/முதற்_பக்கம்#cite_note-1">[1]</ref> இவர் 1986இல் இந்தியாவிலிருந்து பாக்கித்தானுக்கு குடிபெயர்ந்தார். 2017 ஆம் ஆண்டில், கான் பாக்கித்தானின் மூன்றாவது மிக உயர்ந்த குடிமை கௌரவமான சீதாரா-இ-இம்தியா விருதினை பெற்றார் . </p>
தனிப்பட்ட வாழ்க்கை
<p>கான் நவம்பர் 25, 1939 அன்று <ref target="https://ta.wikipedia.org/wiki/பிரித்தானிய_இந்தியாவின்_மாகாணங்களும்,_ஆட்சிப்_பகுதிகளும்">பிரித்தானிய இந்தியாவின்</ref> <ref target="https://ta.wikipedia.org/wiki/மத்தியப்_பிரதேசம்">மத்தியப் பிரதேசத்தின்</ref> <ref target="https://ta.wikipedia.org/wiki/இந்தோர்">இந்தூரில்</ref> பிறந்து,  <ref target="https://ta.wikipedia.org/wiki/முதற்_பக்கம்#cite_note-Samaa-2">[2]</ref> பின்னர், <ref target="https://ta.wikipedia.org/wiki/மும்பை">மும்பையில்</ref> வளர்ந்தார். இவரது பயிற்சி மிகச் சிறிய வயதிலேயே, ஒரு சிறிய தேங்காய் ஓடு சித்தாரில் தொடங்கியது. <ref target="https://ta.wikipedia.org/wiki/முதற்_பக்கம்#cite_note-TheHindu-3">[3]</ref> 1986 ஆம் ஆண்டில் <ref target="https://ta.wikipedia.org/wiki/பாகிஸ்தானியர்">பாக்கித்தான்</ref> பாடகர் பில்கீசு கானும் என்பவரை தனது நான்காவது மனைவியாக்கிக் கொண்டு பாக்கித்தானுக்கு குடிபெயர்ந்தார். இவர்களுக்கு இரு மகன்களும், <ref target="https://ta.wikipedia.org/wiki/முதற்_பக்கம்#cite_note-Profile-4">[4]</ref> நான்கு மகன்களும் உள்ளனர். <ref target="https://ta.wikipedia.org/wiki/முதற்_பக்கம்#cite_note-Obituary-5">[5]</ref> <ref target="https://ta.wikipedia.org/wiki/முதற்_பக்கம்#cite_note-Tribune-6">[6]</ref></p>
<p>இவரது தாயார் ஒரு பாடகியாவார். இவரது தந்தை ஒரு வீணைக் கலைஞராவார். <ref target="https://ta.wikipedia.org/wiki/முதற்_பக்கம்#cite_note-7">[7]</ref><ref target="https://ta.wikipedia.org/wiki/முதற்_பக்கம்#cite_note-Profile-4">[4]</ref></p>
<p>இவர் ஒரு பாடகராகவும் இருந்தார், மேலும் 1978 ஆம் ஆண்டில் <ref target="https://ta.wikipedia.org/wiki/பிபிசி">பிபிசி</ref> இலண்டனுக்காக 'குங்ரூ டூட் கெய்' என்ற பாடலை சித்தாருடன் ஒரு கருவியாகப் பதிவு செய்த முதல் சித்தார் கலைஞராவார். <ref target="https://ta.wikipedia.org/wiki/முதற்_பக்கம்#cite_note-8">[8]</ref> இவரது மாமா விலாயத் கானைப் போலவே, அவர் அடிக்கடி சித்தாருடன் பாடல்களைப் பாடினார். இவரும், <ref target="https://ta.wikipedia.org/wiki/செனாய்">செனாய்</ref> கலைஞர் <ref target="https://ta.wikipedia.org/wiki/பிசுமில்லா_கான்">பிசுமில்லா கானும்</ref> நவம்பர் 23, 2001 அன்று புதுதில்லியில் உள்ள <ref target="https://ta.wikipedia.org/wiki/இந்தியாவின்_வாயில்">இந்தியாவின் வாயிலில்</ref> ஒரு நிகழ்ச்சியின வழங்கினார்கள். .<ref target="https://ta.wikipedia.org/wiki/முதற்_பக்கம்#cite_note-9">[9]</ref></p>
மரணம்
<p>நீண்டகால நோய்க்குப் பிறகு, இவர் 6 மே 2017 அன்று கராச்சியில் தனது 77 வயதில் இறந்தார். <ref target="https://ta.wikipedia.org/wiki/முதற்_பக்கம்#cite_note-10">[10]</ref> <ref target="https://ta.wikipedia.org/wiki/முதற்_பக்கம்#cite_note-Geo-11">[11]</ref></p>
</text></body></html>