<html><body><text id="wikipedia_ta_wikipedia_org__211317.html" ns="0" revid="3244838" sourceurl="https://ta.wikipedia.org/wiki/%E0%AE%9A%E0%AE%BF%E0%AE%B5%E0%AE%BE_%E0%AE%9A%E0%AF%86%E0%AE%B2%E0%AF%8D%E0%AE%B2%E0%AF%88%E0%AE%AF%E0%AE%BE" title="சிவா செல்லையா" type="wikipedia">சிவா செல்லையா
<p><hi rend="bold">சிவா செல்லையா</hi> (<hi rend="italic">Siva Selliah</hi>, 1924–1997) <ref target="https://ta.wikipedia.org/wiki/இலங்கைத்_தமிழர்">இலங்கைத் தமிழ்</ref> நீதிபதியும், இலங்கை மேன்முறையீட்டு நீதிமன்றத்தின் முன்னாள் நீதிபதியும், உயர்நீதிமன்ற, மற்றும் <ref target="https://ta.wikipedia.org/wiki/நீதித்_துறை_நடுவர்">நீதித்துறை நடுவரும்</ref> ஆவார்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> இவர் <ref target="https://ta.wikipedia.org/wiki/கொழும்புப்_பல்கலைக்கழகம்">கொழும்புப் பல்கலைக்கழகத்தின்</ref> மெலவை உறுப்பினராகவும் இருந்தார்.</p>
<p>சிவநாதன் செல்லையா என்ற இயற்பெயர் கொண்ட சிவா செல்லையா 1924 ஆம் ஆண்டில் <ref target="https://ta.wikipedia.org/wiki/கொழும்பு">கொழும்பில்</ref> நல்லதம்பி செல்லையா என்பவருக்குப் பிறந்தார். தந்தை ஒரு பங்குத் தரகர். <ref target="https://ta.wikipedia.org/wiki/கொழும்பு_றோயல்_கல்லூரி">கொழும்பு றோயல் கல்லூரியில்</ref> கலி பயின்ற சிவநாதன் <ref target="https://ta.wikipedia.org/wiki/இலங்கைப்_பல்கலைக்கழகம்">இலங்கைப் பல்கலைக்கழகத்தில்</ref> இளங்கலைப் பட்டம் பெற்றார். பின்னர் அவர் <ref target="https://ta.wikipedia.org/wiki/இலங்கை_சட்டக்_கல்லூரி">இலங்கை சட்டக் கல்லூரியில்</ref> சட்டம் பயின்று வழக்கறிஞரானார்.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
<p>சில காலம் வழக்கறிஞராகப் பணியாற்றிய பின்னர் நீதித்துறையில் நுழைந்தார். நீதித்துறை நடுவராகப் பணியாற்றிய பின்னர் உயர் நீதிமன்ற நீதிபதியாகப் பதவியேற்றார். 1987 ஆம் ஆண்டில் இளைப்பாறும் வரை இவர் இலங்கை மேன்முறையீட்டு நீதிமன்ற நீதிபதியாகப் பணியாற்றினார்.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
</text></body></html>