<html><body><text id="wikipedia_ta_wikipedia_org__518267.html" ns="0" revid="3315528" sourceurl="https://ta.wikipedia.org/wiki/%E0%AE%AA%E0%AE%BF._%E0%AE%8E%E0%AE%9A%E0%AF%8D._%E0%AE%AE%E0%AE%A9%E0%AF%8B%E0%AE%9C%E0%AF%8D_%E0%AE%AA%E0%AE%BE%E0%AE%A3%E0%AF%8D%E0%AE%9F%E0%AE%BF%E0%AE%AF%E0%AE%A9%E0%AF%8D" title="பி. எச். மனோஜ் பாண்டியன்" type="wikipedia">பி. எச். மனோஜ் பாண்டியன்
<p><hi rend="bold">பி. எச். மனோஜ் பாண்டியன்</hi> (பிறப்பு: 1971 ஆகத்து 8) என்பவர் ஒரு இந்திய அரசியல்வாதியும், <ref target="https://ta.wikipedia.org/wiki/ஆலங்குளம்_(சட்டமன்றத்_தொகுதி)">ஆலங்குளம்</ref> <ref target="https://ta.wikipedia.org/wiki/சட்ட_மன்ற_உறுப்பினர்_(இந்தியா)">தொகுதியின் தற்போதைய சட்டமன்ற உறுப்பினரும்</ref> ஆவார். <ref target="https://ta.wikipedia.org/wiki/தமிழ்நாடு_சட்டமன்றத்_தேர்தல்,_2001">2001 சட்டமன்றத் தேர்தலில்</ref> <ref target="https://ta.wikipedia.org/wiki/சேரன்மாதேவி_(சட்டமன்றத்_தொகுதி)">செரன்மதேவி தொகுதியில்</ref> இருந்து <ref target="https://ta.wikipedia.org/wiki/அனைத்திந்திய_அண்ணா_திராவிட_முன்னேற்றக்_கழகம்">அண்ணா திராவிட முனேற்றக் கழக</ref> <ref target="https://ta.wikipedia.org/wiki/தமிழ்நாடு_சட்டப்_பேரவை">வேட்பாளராக போட்டியிட்டு வெற்றிபெற்றார்.</ref> <ref target="https://ta.wikipedia.org/wiki/முதற்_பக்கம்#cite_note-1">[1]</ref> மேலும் 2010 முதல் 2016 வரை  <ref target="https://ta.wikipedia.org/wiki/இந்திய_நாடாளுமன்றம்">இந்திய நாடாளுமன்றத்தின்</ref> மேலவையான <ref target="https://ta.wikipedia.org/wiki/மாநிலங்களவை">மாநிலங்களவை</ref> உறுப்பினராக இருந்தார்.</p>
குடும்பம்
<p>இவர் ஒய். எம். சி.ஏவின் முதல் பொதுச் செயலாளராக இருந்த ராவ் சாகிப் ஜி. சாலமனின் பேரனும்; <ref target="https://ta.wikipedia.org/wiki/பி._எச்._பாண்டியன்">1984–89 தமிழக சட்டப்பேரவையின் சபாநாயகராக இருந்த டாக்டர் பி. எச். பாண்டியன்</ref> மற்றும்  <ref target="https://ta.wikipedia.org/wiki/மனோன்மணியம்_சுந்தரனார்_பல்கலைக்கழகம்">மனோன்மனியம் சுந்தரனார் பல்கலைக்கழகத்தின்</ref> துணைவேந்தராக இருந்த டாக்டர் சிந்தியா பாண்டியனின் மகனாவார். முன்னணி பெருநிறுவன வழக்கறிஞரும், தமிழக கூடுதல் தலைமை வழக்கறினரான  பி. எச். அரவிந்த் பாண்டியன் இவரது சகோததாவார். இவருக்கு தீப்தி மனோஜ் பாண்டியன் என்ற  மனைவியும்,  நிரஞ்சனா பாண்டியன், நிவேதனா பாண்டியன் என்ற இரண்டு மகள்கள் உண்டு.</p>
பள்ளிப்படிப்பு
<list type="unordered"><item>பாலர் கல்வி நிலயம் (அனிதா பள்ளி நர்சரி முதல் 2 ஆம் வகுப்பு வரை )</item>
<item>சி. எஸ். ஐ பெயின் பள்ளி, கில்பாக் 3-ஆம் வகுப்பு முதல் 5-ஆம் வகுப்பு வரை.</item>
<item>டான் பாஸ்கோ மெட்ரிகுலேஷன் மேல்நிலைப்பள்ளி, எழும்பூர், சென்னை (06 ஆம் வகுப்பு முதல் 12 ஆம் வகுப்பு வரை) <ref target="https://ta.wikipedia.org/wiki/முதற்_பக்கம்#cite_note-2">[2]</ref></item></list>
கல்வி தகுதி
<p><hi rend="bold">இளங்கலை சட்டம் (பி. எல்),</hi> சென்னை சட்டக் கல்லூரி. <hi rend="bold">எம். எல்</hi> (சர்வதேச மற்றும் அரசியலமைப்பு சட்டம்) (சென்னை பல்கலைக்கழகம்). <ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
வகித்த பதவிகள்
<list type="unordered"><item><ref target="https://ta.wikipedia.org/wiki/இந்திய_நாடாளுமன்றம்">இந்திய நாடாளுமன்றத்தின்</ref> மேலவையான <ref target="https://ta.wikipedia.org/wiki/மாநிலங்களவை">மாநிலங்களவை</ref> உறுப்பினராக  2010 முதல் 2016 வரை</item>
<item>நாடாளுமன்ற மனு குழு உறுப்பினர்.</item>
<item>அறிவியல் மற்றும் தொழில்நுட்பம் மற்றும் சுற்றுச்சூழல் மற்றும் காடுகள் தொடர்பான நாடாளுமன்றக் குழு உறுப்பினர்.</item>
<item>குடிமை விமான போக்குவரத்து அமைச்சகத்திற்கான நாடாளுமன்ற ஆலோசனைக் குழு உறுப்பினர், .</item>
<item>சேரன்மகாதேவி தொகுதி சட்டமன்ற உறுப்பினர் 2001 முதல் 2006 வரை.</item>
<item>தமிழ்நாடு சட்டமன்ற மதிப்பீட்டு குழுவின் தலைவர்.</item>
<item>டாக்டர் அம்பேத்கர் பல்கலைக்கழக செனட் குழு உறுப்பினர்</item>
<item>முன்னாள் படைவீரர் குழுவில் உறுப்பினர்</item></list>
கட்சி பதவிகள்
<list type="unordered"><item>1993 முதல் அதிமுக உறுப்பினர்.</item>
<item>வழக்கறிஞர் அணியின் இணை செயலாளராக 2000 ஆம் ஆண்டு நியமிக்கப்பட்டார்.</item>
<item>அதிமுக, மாநில வழக்கறிஞர் பிரிவின் செயலாளராக 2007 இல் நியமிக்கப்பட்டார்.</item>
<item>தற்போது அதிமுக அமைப்புச் செயலாளராக உள்ளார்.</item></list>
</text></body></html>