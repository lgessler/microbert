<html><body><text id="wikipedia_ta_wikipedia_org__540864.html" ns="0" revid="3382008" sourceurl="https://ta.wikipedia.org/wiki/%E0%AE%95%E0%AF%81._%E0%AE%87%E0%AE%B0%E0%AE%BE%E0%AE%A4%E0%AE%BE%E0%AE%AE%E0%AE%A3%E0%AE%BF" title="கு. இராதாமணி" type="wikipedia">கு. இராதாமணி<p><hi rend="bold">கு. இராதாமணி</hi> (<hi rend="italic">K. Rathamani</hi>)(இறப்பு 14 ஜூன் 2019) என்பவர் <ref target="https://ta.wikipedia.org/wiki/இந்தியா">இந்திய</ref> அரசியல்வாதியும் <ref target="https://ta.wikipedia.org/wiki/தமிழ்நாடு">தமிழ்நாடு</ref> முன்னாள் <ref target="https://ta.wikipedia.org/wiki/சட்ட_மன்ற_உறுப்பினர்_(இந்தியா)">சட்டமன்ற உறுப்பினரும்</ref> ஆவார். </p>
இளமை &amp; கல்வி
<p>இராதாமணி <ref target="https://ta.wikipedia.org/wiki/விழுப்புரம்_மாவட்டம்">விழுப்புரம் மாவட்டத்தில்</ref> உள்ள கலிஞ்சிக்குப்பம் என்ற கிராமத்தில் விவசாய குடும்பத்தில் பிறந்தவர் ஆவார். இராதாமணி <ref target="https://ta.wikipedia.org/wiki/சிதம்பரம்">சிதம்பரம்</ref> <ref target="https://ta.wikipedia.org/wiki/அண்ணாமலைப்_பல்கலைக்கழகம்">அண்ணாமலைப் பல்கலைக்கழகத்தில்</ref> முதுகலைப் பட்டம் பெற்றுள்ளார்.<ref target="https://ta.wikipedia.org/wiki/முதற்_பக்கம்#cite_note-nt-1">[1]</ref></p>
அரசியல்
<p>2011ஆம் ஆண்டு நடைபெற்ற <ref target="https://ta.wikipedia.org/wiki/தமிழ்நாடு_சட்டப்_பேரவை">தமிழ்நாடு சட்டமன்றத்</ref> தேர்தலில் <ref target="https://ta.wikipedia.org/wiki/விழுப்புரம்_(சட்டமன்றத்_தொகுதி)">விழுப்புரம் சட்டமன்றத் தொகுதியில்</ref> போட்டியிட்டுத் தோல்வியடைந்தார்.<ref target="https://ta.wikipedia.org/wiki/முதற்_பக்கம்#cite_note-nt-1">[1]</ref> பின்னர் 2016ஆம் ஆண்டு <ref target="https://ta.wikipedia.org/wiki/விக்கிரவாண்டி_(சட்டமன்றத்_தொகுதி)">விக்கிரவாண்டி சட்டமன்றத் தொகுதியில்</ref> <ref target="https://ta.wikipedia.org/wiki/திராவிட_முன்னேற்றக்_கழகம்">திராவிட முன்னேற்றக் கழக</ref> வேட்பாளராப் போட்டியிட்டு சட்டமன்ற உறுப்பினராகத் தேர்ந்தெடுக்கப்பட்டார்.<ref target="https://ta.wikipedia.org/wiki/முதற்_பக்கம்#cite_note-nt-1">[1]</ref></p>
மறைவு
<p>இராதாமணிக்கு வயிற்றுப் <ref target="https://ta.wikipedia.org/wiki/புற்றுநோய்">புற்றுநோய்</ref> இருப்பது கண்டறியப்பட்டு<ref target="https://ta.wikipedia.org/wiki/முதற்_பக்கம்#cite_note-timesi-2">[2]</ref> முதலில் <ref target="https://ta.wikipedia.org/wiki/சென்னை">சென்னையில்</ref> சிகிச்சை பெற்றார்.<ref target="https://ta.wikipedia.org/wiki/முதற்_பக்கம்#cite_note-nt-1">[1]</ref> பின்னர் <ref target="https://ta.wikipedia.org/wiki/ஜவஹர்லால்_பட்ட_மேற்படிப்பு_மருத்துவக்கல்வி_மற்றும்_ஆராய்ச்சி_நிறுவனம்">ஜவஹர்லால் பட்ட மேற்படிப்பு மருத்துவக்கல்வி மற்றும் ஆராய்ச்சி நிறுவனத்தில்</ref> சிகிச்சை பெற்றார். சிகிச்சைப் பலனின்றி இராதாமணி 14 சூன் 2019 அன்று காலமானார்.<ref target="https://ta.wikipedia.org/wiki/முதற்_பக்கம்#cite_note-timesi-2">[2]</ref><ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
</text></body></html>