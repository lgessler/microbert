<html><body><text id="wikipedia_ta_wikipedia_org__256539.html" ns="0" revid="3331302" sourceurl="https://ta.wikipedia.org/wiki/%E0%AE%B9%E0%AE%B0%E0%AE%BF%E0%AE%B2%E0%AE%BE%E0%AE%B2%E0%AF%8D_%E0%AE%95%E0%AE%BE%E0%AE%A8%E0%AF%8D%E0%AE%A4%E0%AE%BF" title="ஹரிலால் காந்தி" type="wikipedia">ஹரிலால் காந்தி
<p><hi rend="bold">ஹரிலால் காந்தி</hi> (Harilal Mohandas Gandhi)  (<ref target="https://ta.wikipedia.org/wiki/தேவநாகரி">தேவநாகரி</ref>: हरीलाल गांधी), (பிறப்பு:1888 –இறப்பு: 18 சூன் 1948),  <ref target="https://ta.wikipedia.org/wiki/மகாத்மா_காந்தி">மகாத்மா காந்தியின்</ref> மூத்த மகன் ஆவார்.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
வாழ்க்கைக் குறிப்பு
<p>ஹரிலால் <ref target="https://ta.wikipedia.org/wiki/இங்கிலாந்து">இங்கிலாந்து</ref> சென்று வழக்கறிஞர் தொழிலுக்குக் கல்வி பெற விரும்பியதை, <ref target="https://ta.wikipedia.org/wiki/மகாத்மா_காந்தி">மகாத்மா காந்தி</ref> ஏற்றுக்கொள்ளவில்லை.<ref target="https://ta.wikipedia.org/wiki/முதற்_பக்கம்#cite_note-Opposition-2">[2]</ref> எனவே ஹரிலால் குடும்ப உறவுகளை 1911இல் துறந்தார். இஸ்லாம் சமயத்திற்கு மாறித் தன் பெயரை அப்துல்லா காந்தி என்று வைத்துக் கொண்டார்.<ref target="https://ta.wikipedia.org/wiki/முதற்_பக்கம்#cite_note-3">[3]</ref> பலரின் வற்புறுத்தலால் மீண்டும் தாய் சமயமான <ref target="https://ta.wikipedia.org/wiki/இந்து_சமயம்">இந்து சமயத்திற்கே</ref> திரும்பி விட்டார்.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
<p>ஹரிலால் <hi rend="italic">குலாப்</hi>  என்பரை மணந்து ஐந்து குழந்தைகளுக்கு தந்தையானர். ஹரிலாலின் மூத்த மகளான ரமிபென்னின் மகளான  <hi rend="italic">நீலம் பரிக்</hi>  என்பவர் ஹரிலால் குறித்தான <hi rend="italic">காந்திஜி இழந்த இறுதி அணிகலன்:ஹரிலால் காந்தி</hi>  என்ற தலைப்பில் வரலாற்று நூலை எழுதியுள்ளார். ஹரிலாலின் வாழ்க்கை குறித்து <hi rend="italic">பகுபாய் தலால்</hi>  என்பவரும் ஒரு நூலை எழுதியுள்ளார்.<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
<p>காந்திஜியின் இறுதிச்சடங்கின் போது காணப்பட்ட ஹரிலால், பின்னர் கல்லீரல் நோய் காரணமாக 18 சூன் 1948 அன்று மும்பை நகராட்சி மருத்துவமனையில் மரணமடைந்தார்.<ref target="https://ta.wikipedia.org/wiki/முதற்_பக்கம்#cite_note-6">[6]</ref></p>


வெளி இணைப்புகள்
<list type="unordered"><item><ref target="http://www.geni.com/people/Harilal-Mohandas-Gandhi/6000000009016560207">Harilal Mohandas Gandhi</ref></item></list>
மேலும் படிக்க
<list type="unordered"><item><hi rend="italic"><ref target="https://ta.wikipedia.org/wiki/Harilal_Gandhi:_What_Life">Harilal Gandhi: What Life</ref></hi><ref target="https://ta.wikipedia.org/wiki/முதற்_பக்கம்#cite_note-Vedamsbooks-7">[1]</ref> by Chandulal Bhagubhai Dalal</item>
<item><hi rend="italic">Gandhiji's Lost Jewel: Harilal Gandhi</hi> by Nilam Parikh, grand daughter of Harilal Gandhi</item>
<item><hi rend="italic">Mahatma Vs Gandhi</hi> by Dinkar Joshi</item></list>
</text></body></html>