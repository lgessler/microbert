<html><body><text id="wikipedia_ta_wikipedia_org__21451.html" ns="0" revid="3393707" sourceurl="https://ta.wikipedia.org/wiki/%E0%AE%9A%E0%AE%BF%E0%AE%B5%E0%AE%95%E0%AE%BF%E0%AE%B0%E0%AE%BF_(%E0%AE%88%E0%AE%B0%E0%AF%8B%E0%AE%9F%E0%AF%81)" title="சிவகிரி (ஈரோடு)" type="wikipedia">சிவகிரி (ஈரோடு)
<p><hi rend="bold">சிவகிரி</hi>, தமிழ்நாட்டின் <ref target="https://ta.wikipedia.org/wiki/ஈரோடு_மாவட்டம்">ஈரோடு மாவட்டம்</ref>, <ref target="https://ta.wikipedia.org/wiki/கொடுமுடி_வட்டம்">கொடுமுடி வட்டத்தில்</ref> அமைந்த ஒரு பேரூராட்சி ஆகும்.  சிவகிரியானது, கோட்டைப்புதூர், அண்ணாமலைக் கோட்டை  போன்ற 18 ஊர்களை உள்ளடக்கியது.</p>
<p>சிவகிரியில், ஸ்ரீ காமாக்ஷிஅம்மன்  திருக்கோயில்,  ஸ்ரீ  குழந்தை வேலாயுத சுவாமி திருக்கோயில்  உள்ளன. மேலும் 18 சித்தர்களில் ஒருவரான  <ref target="https://ta.wikipedia.org/wiki/புலிப்பாணி">புலிப்பாணி</ref> சித்தருக்கு, சுனைகுன்றில் கோவில் அமைந்துள்ளது. இப்பேரூராட்சியில், விசைத்தறி நெசவு மற்றும் விவசாயம் சார்ந்த இயந்திர தளவாடங்கள் உற்பத்தி செய்யப்படுகின்றன.</p>
அமைவிடம்
<p><ref target="https://ta.wikipedia.org/wiki/ஈரோடு">ஈரோடு</ref> - <ref target="https://ta.wikipedia.org/wiki/வெள்ளக்கோயில்">வெள்ளக்கோயில்</ref> மாநில நெடுஞ்சாலையில் அமைந்த சிவகிரி பேரூராட்சி, ஈரோட்டிலிருந்து 30 கி.மீ. தொலைவில் உள்ளது. இதன் தெற்கே <ref target="https://ta.wikipedia.org/wiki/வெள்ளக்கோயில்">வெள்ளக்கோயில்</ref> 24 கி.மீ. தொலைவில் உள்ளது. அருகமைந்த <ref target="https://ta.wikipedia.org/wiki/தொடருந்து_நிலையம்">தொடருந்து நிலையம்</ref>, 10 கி.மீ. தொலைவில் உள்ள  <ref target="https://ta.wikipedia.org/wiki/ஊஞ்சலூர்">ஊஞ்சலூரில்</ref> உள்ளது.</p>
பேரூராட்சியின் அமைப்பு
<p>23.40  ச.கி.மீ. பரப்பும், 18 பேரூராட்சி மன்ற உறுப்பினர்களையும், 49 தெருக்களையும் கொண்ட இப்பேரூராட்சி, <ref target="https://ta.wikipedia.org/wiki/மொடக்குறிச்சி_(சட்டமன்றத்_தொகுதி)">மொடக்குறிச்சி (சட்டமன்றத் தொகுதி)க்கும்</ref>, <ref target="https://ta.wikipedia.org/wiki/ஈரோடு_மக்களவைத்_தொகுதி">ஈரோடு மக்களவைத் தொகுதிக்கும்</ref> உட்பட்டது. <ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
மக்கள் தொகை பரம்பல்
<p><ref target="https://ta.wikipedia.org/wiki/இந்திய_மக்கள்_தொகை_கணக்கெடுப்பு,_2011">2011-ஆம் ஆண்டு மக்கள் தொகை கணக்கெடுப்பின்படி</ref>  இப்பேரூராட்சி 5,407  வீடுகளும், 17,979 <ref target="https://ta.wikipedia.org/wiki/மக்கள்தொகை">மக்கள்தொகையும்</ref> கொண்டது.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
புவியியல்
<p>இவ்வூரின் அமைவிடம் <ref target="//tools.wmflabs.org/geohack/geohack.php?pagename=%E0%AE%AE%E0%AF%81%E0%AE%A4%E0%AE%B1%E0%AF%8D_%E0%AE%AA%E0%AE%95%E0%AF%8D%E0%AE%95%E0%AE%AE%E0%AF%8D&amp;params=11.12_N_77.80_E_">11°07′N 77°48′E﻿ / ﻿11.12°N 77.80°E﻿ / 11.12; 77.80</ref><ref target="https://ta.wikipedia.org/wiki/முதற்_பக்கம்#cite_note-5">[5]</ref> ஆகும். கடல் மட்டத்தில் இருந்து இவ்வூர் சராசரியாக 165<ref target="https://ta.wikipedia.org/wiki/மீட்டர்">மீட்டர்</ref> (541<ref target="https://ta.wikipedia.org/wiki/அடி_(நீள_அலகு)">அடி</ref>) உயரத்தில் இருக்கின்றது.</p>
</text></body></html>