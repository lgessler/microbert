<html><body><text id="wikipedia_ta_wikipedia_org__248973.html" ns="0" revid="3328005" sourceurl="https://ta.wikipedia.org/wiki/%E0%AE%87%E0%AE%B0%E0%AE%BE%E0%AE%9A%E0%AE%AE%E0%AE%A9%E0%AF%8B%E0%AE%95%E0%AE%B0%E0%AE%BF_%E0%AE%AA%E0%AF%81%E0%AE%B2%E0%AF%87%E0%AE%A8%E0%AF%8D%E0%AE%A4%E0%AE%BF%E0%AE%B0%E0%AE%A9%E0%AF%8D" title="இராசமனோகரி புலேந்திரன்" type="wikipedia">இராசமனோகரி புலேந்திரன்
<p><hi rend="bold">இராசமனோகரி புலேந்திரன்</hi> (<hi rend="italic">Rasamanohari Pulendran</hi>, 7 பெப்ரவரி 1949 - 30 டிசம்பர் 2014) <ref target="https://ta.wikipedia.org/wiki/இலங்கைத்_தமிழர்">இலங்கைத் தமிழ்</ref> அரசியல்வாதி ஆவார். <ref target="https://ta.wikipedia.org/wiki/ஐக்கிய_தேசியக்_கட்சி">ஐக்கிய தேசியக் கட்சியின்</ref> முன்னாள் <ref target="https://ta.wikipedia.org/wiki/இலங்கை_நாடாளுமன்றம்">நாடாளுமன்ற உறுப்பினரான</ref>,<ref target="https://ta.wikipedia.org/wiki/முதற்_பக்கம்#cite_note-1">[1]</ref>  இவர், இலங்கை கல்வி இராசாங்க அமைச்சராகப் பதவியில் இருந்தார்.</p>
வாழ்க்கைக் குறிப்பு
<p>இராசமனோகரி புலேந்திரன் முன்னாள் <ref target="https://ta.wikipedia.org/wiki/யாழ்ப்பாணம்">யாழ்ப்பாணம்</ref> நகர முதல்வர் துரைராஜா, நாகேசுவரி ஆகியோருக்கு 1949 சூலை 2 இல் யாழ்ப்பாணத்தில் பிறந்தவர். இவரது கணவர் கே. ரி. புலேந்திரன் <ref target="https://ta.wikipedia.org/wiki/பருத்தித்துறை">பருத்தித்துறையைச்</ref> சேர்ந்தவர். வவுனியா முன்னாள் நகரசபை உறுப்பினராகவும், ஐக்கிய தேசியக் கட்சியின் வவுனியா மாவட்ட அமைப்பாளராகவும் இருந்தவர். 1983 சனவரி 19 இல் <ref target="https://ta.wikipedia.org/wiki/தமிழீழ_விடுதலைப்_புலிகள்">விடுதலைப் புலிகள்</ref> எனச் சந்தேகிக்கப்படுவோரால் சுட்டுக் கொல்லப்பட்டவர்.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
அரசியலில்
<p>இராசமனோகரி புலேந்திரன் <ref target="https://ta.wikipedia.org/wiki/இலங்கை_நாடாளுமன்றத்_தேர்தல்,_1989">1989</ref> நாடாளுமன்றத் தேர்தலில் <ref target="https://ta.wikipedia.org/wiki/வவுனியா_தேர்தல்_தொகுதி">வவுனியா தேர்தல் தொகுதியில்</ref> <ref target="https://ta.wikipedia.org/wiki/ஐக்கிய_தேசியக்_கட்சி">ஐக்கிய தேசியக் கட்சியின்</ref> சார்பில் போட்டியிட்டு 3,260 விருப்பு வாக்குகள் பெற்று வெற்றி பெற்று <ref target="https://ta.wikipedia.org/wiki/இலங்கை_நாடாளுமன்றம்,_1947-1972">நாடாளுமன்றம்</ref> சென்றார்.<ref target="https://ta.wikipedia.org/wiki/முதற்_பக்கம்#cite_note-3">[3]</ref> பின்னர் <ref target="https://ta.wikipedia.org/wiki/இலங்கை_நாடாளுமன்றத்_தேர்தல்,_1994">1994 தேர்தலிலும்</ref> அதே கட்சியின் சார்பில் போட்டியிட்டு 2,217 விருப்பு வாக்குகள் பெற்று வெற்றி பெற்றார்.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
மறைவு
<p>இராசமனோகரி புலேந்திரன் 2014 டிசம்பர் 30 அன்று தனது 65வது அகவையில் <ref target="https://ta.wikipedia.org/wiki/கொழும்பு">கொழும்பில்</ref> காலமானார்.<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
</text></body></html>