<html><body><text id="wikipedia_ta_wikipedia_org__150813.html" ns="0" revid="1291717" sourceurl="https://ta.wikipedia.org/wiki/%E0%AE%95%E0%AF%81%E0%AE%B2%E0%AF%8B%E0%AE%A4%E0%AF%8D%E0%AE%A4%E0%AF%81%E0%AE%99%E0%AF%8D%E0%AE%95%E0%AE%9A%E0%AF%8D_%E0%AE%9A%E0%AF%8B%E0%AE%B4%E0%AE%AA%E0%AF%8D%E0%AE%AA%E0%AE%9F%E0%AF%8D%E0%AE%9F%E0%AE%BF%E0%AE%A9%E0%AE%AE%E0%AF%8D" title="குலோத்துங்கச் சோழப்பட்டினம்" type="wikipedia">குலோத்துங்கச் சோழப்பட்டினம்<p><hi rend="bold">குலோத்துங்கச் சோழப்பட்டினம்</hi> என்பது <ref target="https://ta.wikipedia.org/wiki/பாண்டியர்_நாட்டுத்_துறைமுகப்_பட்டினங்கள்">பாண்டியர் நாட்டுத் துறைமுகப் பட்டினங்களுள்</ref> ஒன்று. இது கி.பி. 1090 - 1271 வரை அதிகம் அறியப்பட்டத் துறைமுகமாக விளங்கிற்று. சிலர் இது பிற்காலப்பாண்டியர்களின் பவித்ரமாணிக்கப்பட்டினம் என்று கூறுவர்.<ref target="https://ta.wikipedia.org/wiki/முதற்_பக்கம்#cite_note-கமால்-1">[1]</ref> இது குலோத்துங்கச் சோழன் காலத்தில் பாண்டி நாட்டில் உருப்பெற்றிருந்தாலும்<ref target="https://ta.wikipedia.org/wiki/முதற்_பக்கம்#cite_note-2">[2]</ref> சிலர் <ref target="https://ta.wikipedia.org/wiki/மகாவம்சம்">மகாவம்சம்</ref> கூறும் கோட்டைகள் சூழ்ந்த <hi rend="bold">பராக்கிரம்மன் பாண்டியப்பட்டினம்</hi> பிற்பாடு குலோத்துங்கன் காலத்தில் இப்பெயர் பெற்றதாகக் கூறுவர்.<ref target="https://ta.wikipedia.org/wiki/முதற்_பக்கம்#cite_note-இராசு-3">[3]</ref></p>
சிறப்பு
மூலம் - பெரியப்பட்டினம்<ref target="https://ta.wikipedia.org/wiki/முதற்_பக்கம்#cite_note-இராசு-3">[3]</ref>
<list type="unordered"><item>இப்பட்டினத்தின் வழி அரபு மற்றும் சீன நாடுகளுடன் வணிகத்தொடர்புகள் இருந்துள்ளன. இதை மார்க்கோப்போலோ, இபின்தூதா போன்றவர்கள் பத்தன் எனக் குறிப்பிட்டுள்ளனர்.</item>
<item>ஏமன் நாட்டிற்குச் செல்ல இப்பட்டினத்தில் 8 கப்பல்கள் நின்றதாக இபின்தூதா கூறுவதைக் கொண்டு அரபு நாடுகளுடனான இதன் வணிக முக்கியத்துவத்தை அறியலாம்.</item>
<item>இப்பட்டினம் சீனநாட்டுடன் வைத்திருந்த உறவை நிறுவும் விதமாக இங்கு சீன நாட்டு மட்கலன்களும் கி.பி. 9 - 14ஆம் நூற்றாண்டுக்கு இடைப்பட்ட சீனக்காசும் கிடைத்துள்ளது.</item></list>
மூலம்
<list type="unordered"><item>பாண்டிய நாட்டுக் கடற்கரைப் பட்டினங்கள், வணிகத் தொடர்புகள் (கி.பி. 600-1400), வெ.வேதாச்சலம், மதுரை.</item></list>


உசாத்துணை
<list type="unordered"><item>தமிழகக் கடல்சார் ஆய்வுகள், ந. அதியமான் மற்றும் பா. ஜெயக்குமார், தமிழ்ப் பல்க்லைக்கழகம், தஞ்சாவூர், நவம்பர் 2006.</item></list>
</text></body></html>