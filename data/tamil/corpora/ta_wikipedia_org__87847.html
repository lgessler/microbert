<html><body><text id="wikipedia_ta_wikipedia_org__87847.html" ns="0" revid="2975648" sourceurl="https://ta.wikipedia.org/wiki/%E0%AE%86%E0%AE%B0%E0%AF%8D%E0%AE%A9%E0%AF%86%E0%AE%AE%E0%AF%8D_%E0%AE%9A%E0%AE%A3%E0%AF%8D%E0%AE%9F%E0%AF%88" title="ஆர்னெம் சண்டை" type="wikipedia">ஆர்னெம் சண்டை

<p><hi rend="bold">ஆர்னெம் சண்டை</hi> (<hi rend="italic">Battle of Arnhem</hi>) <ref target="https://ta.wikipedia.org/wiki/இரண்டாம்_உலகப்_போர்">இரண்டாம் உலகப் போரின்</ref> <ref target="https://ta.wikipedia.org/wiki/மேற்குப்_போர்முனை_(இரண்டாம்_உலகப்_போர்)">மேற்குப் போர்முனையில்</ref> நிகழ்ந்த ஒரு சண்டை. <ref target="https://ta.wikipedia.org/wiki/மார்க்கெட்_கார்டன்_நடவடிக்கை">மார்க்கெட் கார்டன் நடவடிக்கையின்</ref> ஒரு பகுதியான இதில் <ref target="https://ta.wikipedia.org/wiki/ஐக்கிய_இராச்சியம்">பிரிட்டிஷ்</ref> <ref target="https://ta.wikipedia.org/wiki/வான்குடை">வான்குடை</ref> வீரர்கள் <ref target="https://ta.wikipedia.org/wiki/நெதர்லாந்து">நெதர்லாந்தில்</ref> <ref target="https://ta.wikipedia.org/wiki/ரைன்_ஆறு">ரைன் ஆற்றின்</ref> மீதமைந்திருந்த ஆர்னெம் பாலத்தைக் கைப்பற்ற முயன்று தோற்றனர். </p>
<p>1944ம் ஆண்டு <ref target="https://ta.wikipedia.org/wiki/நேச_நாடுகள்">நேச நாட்டுப்</ref> படைகள் <ref target="https://ta.wikipedia.org/wiki/நாசி_ஜெர்மனி">நாசி ஜெர்மனியைத்</ref> தாக்கத் திட்டமிட்டன. ஜெர்மானிய எல்லை அரண் கோடான <ref target="https://ta.wikipedia.org/wiki/சிக்ஃபிரைட்_கோடு">சிக்ஃபிரைட் கோட்டை</ref> நேரடியாகத் தாக்குவதற்குப் பதிலாக <ref target="https://ta.wikipedia.org/wiki/நெதர்லாந்து">நெதர்லாந்தில்</ref> உள்ள முக்கிய பாலங்களைக் கைப்பற்றி குறுகிய முனையில் தாக்குதல் நிகழ்த்துவது என்று நேச நாட்டுத் தளபதிகள் முடிவு செய்தனர். இதற்காக மார்க்கெட் கார்டென் நடவடிக்கை மேற்கொள்ளப்பட்டது. <ref target="https://ta.wikipedia.org/wiki/வான்குடை">வான்குடை</ref> வீரர்கள் நெதர்லாந்து வான்வெளியிலிருந்து குதித்து பாலங்களை முதலில் கைப்பற்ற வேண்டும். முன்னேறி வரும் நேசநாட்டுத் தரைப்படைகள் பாலங்களை அடையுவரை அவற்றை ஜெர்மானியர்கள் குண்டு வைத்து தகர்க்காமல் பாதுகாக்க வேண்டும். இதுவே இந்த நடவடிக்கையின் நோக்கம். மார்க்கெட் கார்டனின் இலக்குகளில் ஒன்று <ref target="https://ta.wikipedia.org/wiki/ஆர்னெம்">ஆர்னெம்</ref> நகரில் ரைன் ஆற்றின் மீது அமைந்திருந்த பாலம். குறிவைக்கப்பட்ட பாலங்களுள் அதுவே நேசநாட்டுப் படை நிலைகளிலிருந்து வெகுதூரத்தில் அமைந்திருந்தது. அதனைக் கைப்பற்றும் பொறுப்பு <ref target="https://ta.wikipedia.org/wiki/ஐக்கிய_இராச்சியம்">பிரிட்டிஷ்</ref> முதலாம் வான்குடை <ref target="https://ta.wikipedia.org/wiki/டிவிசன்">டிவிசன்</ref> மற்றும் <ref target="https://ta.wikipedia.org/wiki/போலந்து">போலந்திய</ref> சுதந்திர வான்குடை <ref target="https://ta.wikipedia.org/wiki/பிரிகேட்">பிரிகேட்</ref> ஆகிய படைப்பிரிவுகளிடம் ஒப்படைக்கப்பட்டது.</p>
<p>செப்டம்பர் 17ம் தேதி நேச நாட்டு வான்குடை வீரர்கள் வான் வழியாக ஆர்னெம் பாலத்தைத் தாக்கினர். ஆனால் தரையிறங்குவதில் ஏற்பட்ட குழப்பத்தால், திட்டமிட்டவற்றுள் ஒரு சிறு படை மட்டுமே ஆர்னெம் பாலத்தை அடைய முடிந்தது. ஏனைய படைகள் அப்பகுதியில் ஓய்வு எடுப்பதற்காக தங்கியிருந்த <ref target="https://ta.wikipedia.org/wiki/எஸ்._எஸ்">எஸ். எஸ்</ref> படைப்பிரிவுகளால் தடுத்து நிறுத்தப்பட்டன. எதிர்பார்த்ததை விட ஜெர்மானிய எதிர்வினை கடுமையாக இருந்ததால், நேசநாட்டுத் தரைப்படைகளாலும் (முப்பதாவது கவச [[கோர் (படைப்பிரிவு)|கோர்) திட்டமிட்டபடி முன்னேறி ஆர்னெம் பாலத்தை அடைய முடியவில்லை. ஆர்னெம் பாலத்தின் ஒரு முனை பிரிட்டிஷ் வீரர்கள் வசமும் மற்றொரு முனை ஜெர்மானியர் வசமும் இருந்தன. நான்கு நாட்கள் ஜெர்மானிய எதிர்த்தாக்குதல்களைச் சமாளித்த பிரிட்டிஷ் படையினர் செப்டம்பர் 21ம் தேதி முற்றிலுமாக முறியடிக்கப்பட்டனர். அடுத்த சில நாட்களில் எஞ்சியிருந்த நேச நாட்டுப் படைகளை ஜெர்மானியப் படைகள் சுற்றி வளைத்து அழிக்க முயன்றன. ஆர்னெம் நகரத்திலும், அதன் சுற்றுப்புறங்களிலும் கடும் சண்டை நடந்தது. செப்டம்பர் 25-26ல் மிஞ்சியிருந்த நேசநாட்டுப் படைகள் பின்வாங்கி ரைன் ஆற்றைக் கடந்து தப்பின. இச்சண்டை ஜெர்மானிய வெற்றியில் முடிவடைந்தது. பின்னாளில் இச்சண்டையை பற்றி <hi rend="italic">எ பிரிட்ஜ் டூ ஃபார்</hi> என்ற பெயரில் புத்தகம் வெளியாகி அதன் அடிப்படையில் ஒரு ஆங்கிலத் திரைப்படமும் எடுக்கப்பட்டது.</p>
மேற்கோள்கள்

<list type="unordered"><item>Stephen Ambrose(1992).<hi rend="italic">Band of Brothers</hi>.Pocket Books &amp; Design.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/0-7434-2990-7">0-7434-2990-7</ref>.</item>
<item>Badsey,Stephen(1993).<hi rend="italic">Arnhem 1944, Operation Market Garden</hi>.Osprey Publishing Ltd.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/1-85532-302-8">1-85532-302-8</ref>.</item>
<item>Evans,Martin(1998).<hi rend="italic">The Battle for Arnhem</hi>.Pitkin.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/0-85372-888-7">0-85372-888-7</ref>.</item>
<item>John Dutton Frost(1980).<hi rend="italic">A Drop Too Many</hi>.Cassell.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/0-85052-927-1">0-85052-927-1</ref>.</item>
<item>James M. Gavin(1947).<hi rend="italic">Airborne Warfare</hi>.Infantry Journal Press.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/0-89839-029-X">0-89839-029-X</ref>.</item>
<item>William Goldman(1977).<hi rend="italic">William Goldman's Story of a Bridge Too Far</hi>.<ref target="https://ta.wikipedia.org/wiki/Coronet_Books">Coronet Books</ref>.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/0-340-22340-5">0-340-22340-5</ref>. [NB: Book has no page numbers]</item>
<item>Kershaw,Robert(1990).<hi rend="italic">It Never Snows In September</hi>.Ian Allan Publishing.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/0-7110-2167-8">0-7110-2167-8</ref>.</item>
<item>Martin Middlebrook(1994).<hi rend="italic">Arnhem 1944: The Airborne Battle</hi>.Viking.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/0-670-83546-3">0-670-83546-3</ref>.</item>
<item>Rodger,Alexander(2003).<hi rend="italic">Battle Honours of the British Empire and Commonwealth Land Forces</hi>.Marlborough:The Crowood Press.<ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref> <ref target="https://ta.wikipedia.org/wiki/சிறப்பு:BookSources/1-86126-637-5">1-86126-637-5</ref>.</item>
<item>Cornelius Ryan(1999).<hi rend="italic"><ref target="https://ta.wikipedia.org/wiki/A_Bridge_Too_Far_(book)">A Bridge Too Far</ref></hi>.Wordsworth Editions Ltd.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/1-84022-213-1">1-84022-213-1</ref>.</item>
<item>Milton Shulman(2004)[1947].<hi rend="italic">Defeat in the West</hi>.Cassell.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/03-0436-603-X">03-0436-603-X</ref>.</item>
<item>Steer,Frank(2003).<hi rend="italic">Battleground Europe - Market Garden. Arnhem - The Bridge</hi>.Leo Cooper.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/0-85052-939-3">0-85052-939-3</ref>.</item>
<item>John Waddy (British Army officer)(1999).<hi rend="italic">A Tour of the Arnhem Battlefields</hi>.Pen &amp; Sword Books Limited.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/0-85052-571-3">0-85052-571-3</ref>.</item>
<item>Chester Wilmot;Christopher Daniel McDevitt(1997)[1952].<hi rend="italic">The Struggle For Europe</hi>.Wordsworth Editions.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/1-85326-677-9">1-85326-677-9</ref>.</item></list>
</text></body></html>