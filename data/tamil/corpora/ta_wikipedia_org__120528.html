<html><body><text id="wikipedia_ta_wikipedia_org__120528.html" ns="0" revid="3155559" sourceurl="https://ta.wikipedia.org/wiki/%E0%AE%A4%E0%AE%BE%E0%AE%B0%E0%AE%BE%E0%AE%AA%E0%AF%81%E0%AE%B0%E0%AE%AE%E0%AF%8D_%E0%AE%B5%E0%AE%9F%E0%AF%8D%E0%AE%9F%E0%AE%AE%E0%AF%8D" title="தாராபுரம் வட்டம்" type="wikipedia">தாராபுரம் வட்டம்<p><hi rend="bold"> தாராபுரம் வட்டம்</hi> , <ref target="https://ta.wikipedia.org/wiki/தமிழ்நாடு">தமிழ்நாட்டின்</ref> <ref target="https://ta.wikipedia.org/wiki/திருப்பூர்_மாவட்டம்">திருப்பூர் மாவட்டத்தில்</ref>  உள்ள 9 <ref target="https://ta.wikipedia.org/wiki/தாலுகா">வட்டங்களில்</ref> ஒன்றாகும்.   மாவட்டத்திலே இதுதான் மிகப்பெரிய <ref target="https://ta.wikipedia.org/wiki/தாலுகா">வட்டம்</ref> ஆகும். <ref target="https://ta.wikipedia.org/wiki/முதற்_பக்கம்#cite_note-1">[1]</ref> இந்த வட்டத்தின் தலைமையகமாக <ref target="https://ta.wikipedia.org/wiki/தாராபுரம்">தாராபுரம்</ref> நகரம் உள்ளது. தாராபுரம் வட்டத்திற்கு உட்பட்ட <ref target="https://ta.wikipedia.org/wiki/குண்டடம்">குண்டடம்</ref> பகுதிகளில் புகழ்பெற்ற கோவில்கள் அமைந்துள்ளன. </p>
<p>இந்த வட்டத்தின் கீழ் 7 <ref target="https://ta.wikipedia.org/wiki/உள்வட்டம்">உள்வட்டங்களும்</ref>, 71  <ref target="https://ta.wikipedia.org/wiki/வருவாய்_கிராமம்">வருவாய் கிராமங்களும்</ref> உள்ளது.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
<p>இவ்வட்டத்தில் <ref target="https://ta.wikipedia.org/wiki/தாராபுரம்_ஊராட்சி_ஒன்றியம்">தாராபுரம் ஊராட்சி ஒன்றியம்</ref>, <ref target="https://ta.wikipedia.org/wiki/குண்டடம்_ஊராட்சி_ஒன்றியம்">குண்டடம் ஊராட்சி ஒன்றியம்</ref> மற்றும் <ref target="https://ta.wikipedia.org/wiki/மூலனூர்_ஊராட்சி_ஒன்றியம்">மூலனூர் ஊராட்சி ஒன்றியம்</ref> உள்ளது.</p>
மக்கள்தொகை பரம்பல்
<p><ref target="https://ta.wikipedia.org/wiki/இந்திய_மக்கள்_தொகை_கணக்கெடுப்பு,_2011">2011-ஆம் ஆண்டு மக்கள் தொகை கணக்கெடுப்பின்படி</ref>  இவ்வட்டம் 282,752  <ref target="https://ta.wikipedia.org/wiki/மக்கள்தொகை">மக்கள்தொகை</ref> கொண்டது. மக்கள்தொகையில்  140,576 ஆண்களும்,  142,176 பெண்களும் உள்ளனர்.  86,520 குடும்பங்கள்  கொண்ட இவ்வட்ட மக்கள்தொகையில் கிராமப்புறங்களில் 60.5% வாழ்கின்றனர். இவ்வட்டத்தின் <ref target="https://ta.wikipedia.org/wiki/எழுத்தறிவு">எழுத்தறிவு</ref> 71.34% மற்றும்<ref target="https://ta.wikipedia.org/wiki/பாலின_விகிதம்">பாலின விகிதம்</ref> 1,000 ஆண்களுக்கு, 1,011 பெண்கள் வீதம் உள்ளனர். 6 வயதிற்குட்பட்ட குழந்தைகளின் எண்ணிக்கை 21502  ஆகவுள்ளது. குழந்தைகள் பாலின விகிதம்,  1000 ஆண் குழந்தைகளுக்கு, 937  பெண் குழந்தைகள் வீதம் உள்ளனர். <ref target="https://ta.wikipedia.org/wiki/பட்டியல்_சாதியினரும்_பட்டியல்_பழங்குடியினரும்">பட்டியல் சமூகத்தினரும், பட்டியல் பழங்குடியினரும்</ref> முறையே 73,742 மற்றும் 78 ஆகவுள்ளனர். மக்கள்தொகையில் <ref target="https://ta.wikipedia.org/wiki/இந்து_சமயம்">இந்துக்கள்</ref> 92.6%, இசுலாமியர்கள் 4.9%, கிறித்தவர்கள் 2.14%   மற்றும் பிறர் 0.35% ஆகவுள்ளனர்.<ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
</text></body></html>