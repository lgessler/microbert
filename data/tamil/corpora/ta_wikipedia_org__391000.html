<html><body><text id="wikipedia_ta_wikipedia_org__391000.html" ns="0" revid="2665729" sourceurl="https://ta.wikipedia.org/wiki/%E0%AE%9A%E0%AF%86%E0%AE%A8%E0%AF%8D%E0%AE%A4%E0%AF%87%E0%AE%B3%E0%AF%8D" title="செந்தேள்" type="wikipedia">செந்தேள்
<p><hi rend="bold">செந்தேள்</hi> (Hottentotta tamulus) என்பது <ref target="https://ta.wikipedia.org/wiki/சிலந்திதேள்_வகுப்பு">சிலந்திதேள் வகுப்பை</ref> சேர்ந்த ஒரு தேளாகும். உலகின் மூன்று நஞ்சுள்ள தேள்களில் இத்தேள் முதலாவதாக உள்ளது.<ref target="https://ta.wikipedia.org/wiki/முதற்_பக்கம்#cite_note-owlcation.com-1">[1]</ref> இதை இந்தியச்செந்தேள் என்றும் அழைப்பர். இவை இந்தியா,<ref target="https://ta.wikipedia.org/wiki/முதற்_பக்கம்#cite_note-bastawade&amp;al2012-2">[2]</ref> கிழக்கு பாக்கித்தான்<ref target="https://ta.wikipedia.org/wiki/முதற்_பக்கம்#cite_note-kovarik2007-3">[3]</ref> நேபாளின் கிழக்கு தாழ்நிலங்களில் காணப்படுகின்றன.,<ref target="https://ta.wikipedia.org/wiki/முதற்_பக்கம்#cite_note-bhadani&amp;al2006-4">[4]</ref> 21ஆம் நூற்றாண்டில் இருந்து இவை <ref target="https://ta.wikipedia.org/wiki/ஈழம்">ஈழத்தின்</ref> யாழ்ப்பாண வளைகுடா பகுதிகளிலும் காணப்படுகின்றன.<ref target="https://ta.wikipedia.org/wiki/முதற்_பக்கம்#cite_note-sciencedirect.com-5">[5]</ref></p>
பெயர்
<p>இதன் அறிவியல் பெயர் இசுக்கார்ப்பியோ தமுலசு () ஆகும். தமிழர்கள் வாழும் பகுதியில் காணப்பட்டதால் தமுலசு என்று பெயரிடப்பட்டது.</p>
நச்சுத்தன்மை
<p>இது மிகவும் நஞ்சுள்ள தேளாக இருப்பதால் இந்தியா, நேபாளத்தின் மக்கள் நெருக்கம் மிகுந்த பகுதிகளில் மனிதர்களின் உயிரழப்புக்குக் காரணமாக உள்ளன. இறப்பு விகிதம் 8 முதல் 40 சதவீதமுள்ளது. இறப்பவர்களில் பெரும்பாலோனோர் குழந்தைகளே.<ref target="https://ta.wikipedia.org/wiki/முதற்_பக்கம்#cite_note-bawaskar1977-6">[6]</ref></p>
</text></body></html>