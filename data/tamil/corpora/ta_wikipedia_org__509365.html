<html><body><text id="wikipedia_ta_wikipedia_org__509365.html" ns="0" revid="3269469" sourceurl="https://ta.wikipedia.org/wiki/%E0%AE%AE%E0%AE%B2%E0%AF%8D%E0%AE%95%E0%AE%BE%E0%AE%9C%E0%AF%8D%E0%AE%95%E0%AE%BF%E0%AE%B0%E0%AE%BF" title="மல்காஜ்கிரி" type="wikipedia">மல்காஜ்கிரி
<p><hi rend="bold">மல்காஜ்கிரி</hi> (Malkajgiri) என்பது <ref target="https://ta.wikipedia.org/wiki/இந்தியாவின்_மாநிலங்களும்_ஆட்சிப்பகுதிகளும்">இந்திய மாநிலமான</ref> <ref target="https://ta.wikipedia.org/wiki/தெலங்காணா">தெலங்காணாவின்</ref> <ref target="https://ta.wikipedia.org/wiki/மெட்சல்-மல்கஜ்கிரி_மாவட்டம்">மெட்சல்-மல்காஜ்கிரி மாவட்டத்திலுள்ள</ref> ஒரு <ref target="https://ta.wikipedia.org/wiki/புறநகர்">புறநகர்ப்</ref> பகுதியாகும். இது மல்காஜ்கிரி வருவாய் பிரிவில் உள்ள மல்காஜ்கிரி மண்டலத்தின் தலைமையகம் ஆகும். முந்தைய மல்காஜ்கிரி கிராமப் <ref target="https://ta.wikipedia.org/wiki/பேரூராட்சி">பேரூராட்சி</ref>, பின்னர் 1965ஆம் ஆண்டில் நகராட்சியாக மேம்படுத்தப்பட்டது. அதன் பின்னர் 1985 ஆம் ஆண்டில் அது மாநகராட்சியாக மாறியது. இது 2007ஆம் ஆண்டில் பெருநகர ஐதராபாத்து மாநகராட்சியுடன் இணைக்கப்பட்டது.<ref target="https://ta.wikipedia.org/wiki/முதற்_பக்கம்#cite_note-profile-2">[2]</ref>  இது மாநிலத்தில் மாவட்டங்களை மறுசீரமைப்பதற்கு முன்பு <ref target="https://ta.wikipedia.org/wiki/ரங்காரெட்டி_மாவட்டம்">ரங்காரெட்டி மாவட்டத்தின்</ref> ஒரு பகுதியாக இருந்தது. இப்போது அது மெட்சல்-மல்காஜ்கிரி மாவட்டத்தில் உள்ளது.<ref target="https://ta.wikipedia.org/wiki/முதற்_பக்கம்#cite_note-district-3">[3]</ref></p>
புள்ளி விவரங்கள்
<p>2011 இந்திய <ref target="https://ta.wikipedia.org/wiki/மக்கள்_தொகைக்_கணக்கெடுப்பு">மக்கள் தொகை கணக்கெடுப்பின்படி</ref><ref target="https://ta.wikipedia.org/wiki/முதற்_பக்கம்#cite_note-4">[4]</ref>, மல்கஜ்கிரியின் மக்கள் தொகை 413,571 பேர் என்ற அளவில் இருந்தது. இதில் 51% ஆண்களும், 49% பெண்களும் அடங்குவர். நகரின் சராசரி கல்வியறிவு விகிதம் 87% ஆகும். மொத்தம் 321,525 பேர் கல்வியறிவைக் கொண்டுள்ளனர். கல்வியறிவைப் பொறுத்தவரை, ரங்காரெட்டி மாவட்டத்தில் மல்கஜ்கிரி முதலிடத்தை பிடித்துள்ளது. இது தேசிய சராசரியான 59.5% ஐ விட அதிகமாகும்; ஆண்கள் கல்வியறிவு 72%, பெண் கல்வியறிவு 65% ஆகும். மல்கஜ்கிரியில், மக்கள் தொகையில் 7% 6 வயதுக்குட்பட்டவர்களாக உள்ளனர்.</p>
</text></body></html>