<html><body><text id="wikipedia_ta_wikipedia_org__245654.html" ns="0" revid="3217654" sourceurl="https://ta.wikipedia.org/wiki/%E0%AE%A4%E0%AF%8B%E0%AE%9F%E0%AE%95%E0%AF%8A%E0%AE%AA%E0%AF%8D%E0%AE%AA%E0%AE%B2%E0%AF%81_%E0%AE%95%E0%AE%BE%E0%AE%B0%E0%AE%BF%E0%AE%AF%E0%AE%AA%E0%AF%8D%E0%AE%AA%E0%AE%BE_%E0%AE%87%E0%AE%B0%E0%AE%B5%E0%AE%BF" title="தோடகொப்பலு காரியப்பா இரவி" type="wikipedia">தோடகொப்பலு காரியப்பா இரவி
<p><hi rend="bold">தோடகொப்பலு காரியப்பா இரவிக்குமார்</hi> (10 ஜூன் 1979 – 16 மார்ச் 2015) ஒரு இந்திய ஆட்சிப்பணியாளராக இருந்தவர். இவர் கர்நாடக அரசாங்கத்தில் கூடுதல் வரி வசூல் ஆணையராக பணிபுரிந்து வந்தார். 16, மார்ச் 2015-ல் மர்மமான முறையில் இவரது இல்லத்தில் இறந்தார்.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
பிறப்பு
<p>1979-ம் ஆண்டு ஜூன் 10-ம் நாள், <ref target="https://ta.wikipedia.org/wiki/தும்கூர்">தும்கூர்</ref> மாவட்டத்தில் கரியப்பா, குருவம்மா ஆகியோருக்கு மகனாகப் பிறந்த இரவிக்குமாருக்கு இரமேஷ் என்ற சகோதரரும், பாரதி என்ற சகோதரியும் உள்ளனர். <ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
பணி
<p>2011-ம் ஆண்டு முதல் 2013 வரை <ref target="https://ta.wikipedia.org/wiki/குல்பர்கா">குல்பர்காவில்</ref> கூடுதல் ஆணையராகவும், ஆகத்து 2013 முதல் அக்டோபர் 2014 வரை <ref target="https://ta.wikipedia.org/wiki/கோலார்">கோலார்</ref> மாவட்ட ஆட்சியாளராகவும் பணி புரிந்தார். இவரது பணிக்காலத்தில், <ref target="https://ta.wikipedia.org/wiki/மணல்_கொள்ளை">மணல் கொள்ளையில்</ref> ஈடுபட்டவர்களைக் கண்டறிந்தார். <ref target="https://ta.wikipedia.org/wiki/முதற்_பக்கம்#cite_note-toi1-3">[3]</ref> இதனைத் தொடர்ந்து, அக்டோபர் 2014-ல் பெங்களூக்கு கூடுதல் வரிவசூல் ஆணையராக நியமிக்கப்பட்டார். இக்காலத்தில் வரி ஏய்ப்பு மற்றும் நிலுவையிலிருந்த ரூ.140 கோடி தொகையை கட்டுமானர்களிடம் இருந்து வசூலித்தார், அதன் காரணமாக சில மிரட்டல்களும் அவருக்கு வந்தன.<ref target="https://ta.wikipedia.org/wiki/முதற்_பக்கம்#cite_note-4">[4]</ref><ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
இறப்பு
<p>2015-ம் ஆண்டு மார்ச் 16-ம் நாள், இரவிக்குமார் <ref target="https://ta.wikipedia.org/wiki/கோரமங்கலா">கோரமங்கலாவில்</ref> உள்ள தன்னுடைய இல்லத்தில் தூக்கில் தொங்கினார். ஆரம்ப பரிசோதனையில் இவரது இறப்பில் மர்மம் உள்ளதாகக் கண்டறியப்பட்டது. இவரது இறப்பைக் கண்டித்து கர்நாடகத்தில் பல்வேறு இடங்களில் கண்டன ஆர்ப்பாட்டங்கள் நடந்தது.</p>
<p>இவர் இறப்பதற்கு முன்பாக, வரி ஏய்ப்பு செய்ததாகச் சில பிரபலங்களின் பட்டியல் தயாரிக்கப்பட்டதாக நம்பப்படுகிறது.</p>


வெளி இணைப்புகள்
<list type="unordered"><item><ref target="http://persmin.nic.in/ersheet/MultipleERS.asp?HiddenStr=01KN108K03">Biodata of D. K. Ravikumar</ref> <ref target="https://web.archive.org/web/20150318094213/http://persmin.nic.in/ersheet/MultipleERS.asp?HiddenStr=01KN108K03">பரணிடப்பட்டது</ref> 2015-03-18 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://kannada.oneindia.com/news/bangalore/ias-dk-ravi-death-is-murder-not-suicide-facebook-fan-page-campaign-092491.html">Fan Page for D. K. Ravikumar</ref></item>
<item><ref target="http://kannada.oneindia.com/news/karnataka/profile-of-late-ias-officer-dk-ravi-who-took-on-sand-land-mafia-092492.html">Biodata in Kannada of D. K. Ravikumar</ref></item>
<item><ref target="http://kannada.oneindia.com/news/karnataka/how-to-reach-ias-dk-ravi-s-village-doddakoppalu-kunigal-tumakuru-092493.html">Route to D. K. Ravi's Native</ref></item></list>
</text></body></html>