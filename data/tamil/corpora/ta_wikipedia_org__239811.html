<html><body><text id="wikipedia_ta_wikipedia_org__239811.html" ns="0" revid="3441118" sourceurl="https://ta.wikipedia.org/wiki/%E0%AE%9A%E0%AE%AE%E0%AF%8D%E0%AE%AE%E0%AF%81_%E0%AE%95%E0%AE%BE%E0%AE%9A%E0%AF%81%E0%AE%AE%E0%AF%80%E0%AE%B0%E0%AF%8D_%E0%AE%AE%E0%AE%95%E0%AF%8D%E0%AE%95%E0%AE%B3%E0%AE%BF%E0%AE%A9%E0%AF%8D_%E0%AE%9A%E0%AE%A9%E0%AE%A8%E0%AE%BE%E0%AE%AF%E0%AE%95_%E0%AE%95%E0%AE%9F%E0%AF%8D%E0%AE%9A%E0%AE%BF" title="சம்மு காசுமீர் மக்களின் சனநாயக கட்சி" type="wikipedia">சம்மு காசுமீர் மக்களின் சனநாயக கட்சி<p><hi rend="bold">சம்மு காசுமீர் மக்களின் சனநாயக கட்சி</hi> என்பது <ref target="https://ta.wikipedia.org/wiki/சம்மு_காசுமீர்">சம்மு காசுமீர்</ref> மாநில அரசியல் கட்சியாகும். 1998இல் இதை முன்னாள் உள்துறை அமைச்சரான <ref target="https://ta.wikipedia.org/wiki/முப்தி_முகமது_சயீத்">முப்தி முகமது சயீத்</ref> தொடங்கினார்<ref target="https://ta.wikipedia.org/wiki/முதற்_பக்கம்#cite_note-1">[1]</ref>. இக்கட்சி அக்டோபர் 2002இல் மாநில ஆட்சியைக் கைப்பற்றியது. 2004 <ref target="https://ta.wikipedia.org/wiki/மக்களவை">மக்களவையிலும்</ref> <ref target="https://ta.wikipedia.org/wiki/மாநிலங்களவை">மாநிலங்களவையிலும்</ref> தலா ஒரு உறுப்பினரைக் கொண்டிருந்ததுடன் ஐக்கிய முற்போக்குக் கூட்டணியில் அங்கம் 2009 வரை பங்கு பெற்றது. <ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
<p>தற்போது இக்கட்சியின் தலைவராக <ref target="https://ta.wikipedia.org/wiki/மெகபூபா_முப்தி">மெகபூபா முப்தி</ref> உள்ளார்,<ref target="https://ta.wikipedia.org/wiki/முதற்_பக்கம்#cite_note-3">[3]</ref>. <ref target="https://ta.wikipedia.org/wiki/முப்தி_முகமது_சயீத்">முப்தி முகமது சையது</ref> சம்மு காசுமீர் மக்களின் சனநாயக கட்சியும் காங்கிரசும் இணைந்த கூட்டணி அரசுக்கு அக்டோபர் 2002 முதல் நவம்பர் 2005 வரை தலைமையேற்று முதல்வராகப் பணியாற்றினார். <ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
<p>சம்மு காசுமீர் மக்களின் சனநாயகக் கட்சி தற்சார்பு அரசு (இறையாண்மையுடைய அரசு) என்ற கொள்கையுடையது. இது தன்னாட்சி என்பதிலிருந்து வேறுபாடானது. இது இறையாண்மையுடைய அரசு என்ற அரசியல் தத்துவத்தை நம்பும் கட்சியாகும். சம்மு காசுமீர் மக்கள் மேம்பாடு அடைய வேண்டும் என்பதில் இது உறுதியாய் உள்ளது. சம்மு காசுமீருக்கு புதிய அரசியல் அதிகாரங்கள் கிடைப்பதற்காகப் பேச்சுவார்த்தையிலும் ஈடுபடுகிறது.<ref target="https://ta.wikipedia.org/wiki/முதற்_பக்கம்#cite_note-b-5">[5]</ref> <ref target="https://ta.wikipedia.org/wiki/இந்தியப்_பொதுத்_தேர்தல்,_2014">2014 மக்களவைத் தேர்தலில்</ref> இக்கட்சி மூன்று தொகுதிகளில் வென்றது. <ref target="https://ta.wikipedia.org/wiki/சம்மு_காசுமீர்_சட்டமன்றத்_தேர்தல்,_2014">2014 சட்டமன்ற தேர்தலில்</ref> 28 தொகுதிகளில் வென்று அதிக உறுப்பினர்களைக் கொண்ட கட்சியாக உள்ளது.<ref target="https://ta.wikipedia.org/wiki/முதற்_பக்கம்#cite_note-6">[6]</ref><ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
<p><ref target="https://ta.wikipedia.org/wiki/இந்தியப்_பொதுத்_தேர்தல்,_2014">2014ஆம் ஆண்டு நடந்த மக்களவைத் தேர்தலில்</ref> மெகபூபா முப்தி <ref target="https://ta.wikipedia.org/wiki/அனந்நாக்">அனந்நாக்</ref> மக்களவை தொகுதியில் இருந்தும் <ref target="https://ta.wikipedia.org/wiki/சம்மு_காசுமீர்_சட்டமன்றத்_தேர்தல்,_2014">2014ஆம் ஆண்டு நடந்த சட்டமன்ற தேர்தலில்</ref> <ref target="https://ta.wikipedia.org/wiki/முப்தி_முகமது_சயீத்">முப்தி முகமது சையது</ref> அனந்நாக் சட்டமன்ற தொகுதியில் இருந்தும் தேர்ந்தெடுக்கப்பட்டார்கள். <ref target="https://ta.wikipedia.org/wiki/முப்தி_முகமது_சயீத்">முப்தி முகமது சையது</ref> பிப்ரவரி 28, 2015 அன்று சம்மு காசுமீர் மாநில முதல்வராகப் பதவியேற்றார். </p>
</text></body></html>