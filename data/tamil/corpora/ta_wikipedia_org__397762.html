<html><body><text id="wikipedia_ta_wikipedia_org__397762.html" ns="0" revid="3220020" sourceurl="https://ta.wikipedia.org/wiki/%E0%AE%AA%E0%AE%B2%E0%AF%8D%E0%AE%A4%E0%AE%BF%E0%AE%B8%E0%AF%8D%E0%AE%A4%E0%AE%BE%E0%AE%A9%E0%AF%8D" title="பல்திஸ்தான்" type="wikipedia">பல்திஸ்தான்
<p>
<hi rend="bold">பல்திஸ்தான்</hi> (<hi rend="bold">Baltistan</hi>) இதனை குட்டி <ref target="https://ta.wikipedia.org/wiki/திபெத்">திபெத்</ref> என்றும் அழைப்பர். <ref target="https://ta.wikipedia.org/wiki/இமயமலை">இமயமலைத்</ref> தொடரில் உள்ள <ref target="https://ta.wikipedia.org/wiki/காரகோரம்">காரகோரம்</ref> மலையின்,  <ref target="https://ta.wikipedia.org/wiki/கே-2_கொடுமுடி">கே-2 கொடுமுடியின்</ref> தெற்கில், 3,350 மீட்டர் உயரத்தில் பல்திஸ்தான் அமைந்துள்ளது. </p>
<p><ref target="https://ta.wikipedia.org/wiki/ஜம்மு_காஷ்மீர்_இராச்சியம்">ஜம்மு காஷ்மீர் இராச்சியத்தில்</ref> இருந்த பல்திஸ்தான் பகுதியை, 1947ல் <ref target="https://ta.wikipedia.org/wiki/இந்தியப்_பிரிவினை">இந்தியப் பிரிவினையின்</ref> போது, பாகிஸ்தான் அரசு இராணுவத்தின் தூண்டிதலின் பேரில், பஷ்தூன் பழங்குடி மக்கள், பல்திஸ்தான் பகுதிகளை ஆக்கிரமித்தனர். </p>
<p>பல்திஸ்தானின் மேற்கில் <ref target="https://ta.wikipedia.org/wiki/கில்கித்">கில்கித்</ref>, வடக்கில் சீனாவின் <ref target="https://ta.wikipedia.org/wiki/சிஞ்சியாங்">சிஞ்சியாங்</ref>, தென்கிழக்கில் <ref target="https://ta.wikipedia.org/wiki/லடாக்">லடாக்</ref>, தென்மேற்கில் மற்றும் <ref target="https://ta.wikipedia.org/wiki/காஷ்மீர்">காஷ்மீர்</ref> சமவெளி எல்லைகளாக உள்ளது. 
<ref target="https://ta.wikipedia.org/wiki/முதற்_பக்கம்#cite_note-4">[4]</ref><ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
வரலாறு
<p>1840ல் <ref target="https://ta.wikipedia.org/wiki/ஜம்மு_காஷ்மீர்_இராச்சியம்">ஜம்மு காஷ்மீர் இராச்சியத்தின்</ref> மன்னர் <ref target="https://ta.wikipedia.org/wiki/குலாப்_சிங்">குலாப் சிங்</ref>, <ref target="https://ta.wikipedia.org/wiki/வடக்கு_நிலங்கள்">ஜில்ஜிட் - பல்திஸ்தான்</ref> பகுதிகளை ஆப்கானியர்களிடமிருந்து கைப்பற்றினார். 
<ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
<p>ஜம்மு காஷ்மீர் இராச்சியத்தில் லடாக் மற்றும் பல்திஸ்தான் பகுதிகள் ஒரே மாவட்டமாக நிர்வகிக்கப்பட்டது. பல்திஸ்தான் மாவட்டம் ஸ்கர்டு, <ref target="https://ta.wikipedia.org/wiki/கார்கில்">கார்கில்</ref> மற்றும்  <ref target="https://ta.wikipedia.org/wiki/லே">லே</ref> என மூன்று வருவாய் வட்டங்களைக் கொண்டிருந்தது. <ref target="https://ta.wikipedia.org/wiki/முதற்_பக்கம்#cite_note-7">[7]</ref></p>
<p>26 அக்டோபர் 1947  அன்று ஜம்மு காஷ்மீர் மன்னர் <ref target="https://ta.wikipedia.org/wiki/ஹரி_சிங்">ஹரி சிங்</ref>, இந்தியாவுடன் செய்து கொண்ட உடன்படிக்கையை எதிர்த்து, பாகிஸ்தான் இராணுவம் மற்றும் பஷ்தூன் பழங்குடிகள் மேற்கு காஷ்மீர் பகுதிகள் மற்றும் பல்திஸ்தான் &amp; <ref target="https://ta.wikipedia.org/wiki/கில்கித்">கில்கித்</ref> உள்ளிட்ட  <ref target="https://ta.wikipedia.org/wiki/வடக்கு_நிலங்கள்">வடக்கு நிலப்பகுதிகளை</ref> ஆக்கிரமித்து, <ref target="https://ta.wikipedia.org/wiki/ஆசாத்_காஷ்மீர்">ஆசாத் காஷ்மீர்</ref> எனப்பெயரிட்டனர். <ref target="https://ta.wikipedia.org/wiki/முதற்_பக்கம்#cite_note-8">[8]</ref> <ref target="https://ta.wikipedia.org/wiki/காஷ்மீர்">காஷ்மீர்</ref> சமவெளி, <ref target="https://ta.wikipedia.org/wiki/ஜம்மு">ஜம்மு</ref> பகுதி, <ref target="https://ta.wikipedia.org/wiki/லே_மாவட்டம்">லே மாவட்டம்</ref> மற்றும் <ref target="https://ta.wikipedia.org/wiki/கார்கில்_மாவட்டம்">கார்கில் மாவட்டங்கள்</ref> இந்தியாவுடன் இணைந்தது.</p>
<p><ref target="https://ta.wikipedia.org/wiki/இந்திய-பாகிஸ்தான்_போர்,_1971"> 1971 இந்திய - பாகிஸ்தான் போருக்குப்</ref> பின், பல்திஸ்தானின் துர்துக் கிராமம், <ref target="https://ta.wikipedia.org/wiki/நூப்ரா_பள்ளத்தாக்கு">நூப்ரா பள்ளத்தாக்கு</ref> இந்தியாவுடன் இணைக்கப்பட்டது.<ref target="https://ta.wikipedia.org/wiki/முதற்_பக்கம்#cite_note-9">[9]</ref><ref target="https://ta.wikipedia.org/wiki/முதற்_பக்கம்#cite_note-10">[10]</ref></p>
<p>இப்பகுதியில் இசுலாம் பெரும்பான்மை சமயமாக இருப்பினும், துவக்க காலத்தில் பல்திஸ்தன் பகுதிகளில் <ref target="https://ta.wikipedia.org/wiki/பௌத்தம்">பௌத்த</ref> சமயத்தைப் பின்பற்றும் திபெத்திய பல்தி மக்கள் வாழ்ந்தனர்.</p>
<p>இராஜதந்திர பூர்வமாக, இந்தியா மற்றும் பாகிஸ்தான் நாடுகளுக்கு பல்திஸ்தான் முக்கிய மையமாக உள்ளது.  <ref target="https://ta.wikipedia.org/wiki/கார்கில்_போர்">கார்கில் போர்</ref> மற்றும் <ref target="https://ta.wikipedia.org/wiki/சியாச்சின்_பிணக்கு">சியாச்சின் போர்களுக்கு</ref> பல்திஸ்தான் பகுதி முக்கியத்துவம் கொண்டது.</p>
புவியியல்
<figure><caption>பல்திஸ்தான் தலைநகரம் ஸ்கர்டு</caption></figure>
<p>பல்திஸ்தான் உயரமான மலைக் கொண்டது. இதன் வடக்கில் பல்தோரா பனிபடர்ந்த கொடுமுடிகள் கொண்டது. </p>
<p><ref target="https://ta.wikipedia.org/wiki/சிந்து_ஆறு">சிந்து ஆறு</ref> பல்திஸ்தான் வழியாக பாய்கிறது. இதன் முக்கிய சமவெளிகள், காப்புலு, ரொவுண்டு ஆகும்.  </p>
<figure><caption>பல்திஸ்தான் கிராமம்</caption></figure>
<figure><caption>பல்தோரா கொடுமுடி</caption></figure>
<figure><caption>லைலா கொடுமுடி, பல்திஸ்தான்</caption></figure>


மக்கள் தொகையியல்
<p>2017ம் ஆண்டின் கணக்குப் படி,பல்திஸ்தான் மலைப்பகுதிகளின் மக்கள் தொகை 9,22,745 ஆகவுள்ளது. இங்குள்ள பலதரப்பட்ட இனக்குழுக்களில், திபெத்திய பல்தி மக்கள் பெரும்பான்மையாக உள்ளனர். <ref target="https://ta.wikipedia.org/wiki/முதற்_பக்கம்#cite_note-11">[11]</ref>. </p>
சமயங்கள்
<p>பல்திஸ்தான் பகுதிகளில் இசுலாம் அறிமுகம் ஆவதற்கு முன்னர், <ref target="https://ta.wikipedia.org/wiki/போன்_பௌத்தம்">போன் பௌத்தம்</ref> மற்றும் <ref target="https://ta.wikipedia.org/wiki/திபெத்திய_பௌத்தம்">திபெத்திய பௌத்தம்</ref> முக்கிய சமயமாக விளங்கியது.</p>
<p>கிபி ஏழாம் நூற்றாண்டுகளில் <ref target="https://ta.wikipedia.org/wiki/திபெத்தியப்_பேரரசு">திபெத்திய பேரரசின்</ref> ஒரு பகுதியாக பல்திஸ்தான் விளங்கியது.  பல்திஸ்தானின் ஸ்கர்டு பகுதிகளில் பண்டைய பௌத்த தொல்லியல் களங்கள் அதிகமாக உள்ளது.</p>
<p>கிபி 16 - 17ம்  நூற்றாண்டுகளில்  <ref target="https://ta.wikipedia.org/wiki/சூபியிசம்">சூபியிசம்</ref> பரவியதால், பல்திஸ்தானின் பெரும்பான்மையான மக்கள் நூர்பக்சியா இசுலாம் பிரிவைத் தழுவினர். <ref target="https://ta.wikipedia.org/wiki/முதற்_பக்கம்#cite_note-12">[12]</ref></p>
இதனையும் காண்க
<list type="unordered"><item><ref target="https://ta.wikipedia.org/wiki/ஆசாத்_காஷ்மீர்">ஆசாத் காஷ்மீர்</ref></item>
<item><ref target="https://ta.wikipedia.org/wiki/வடக்கு_நிலங்கள்">வடக்கு நிலங்கள்</ref></item>
<item><ref target="https://ta.wikipedia.org/wiki/கில்கித்">கில்கித்</ref></item></list>


ஆதார நூற்பட்டி
<list type="unordered"><item>Aggarwal, Ravina (2004), <ref target="https://books.google.com/books?id=2k3mgWCitj0C&amp;pg=PA199"><hi rend="italic">Beyond Lines of Control: Performance and Politics on the Disputed Borders of Ladakh, India</hi></ref>, Duke University Press, pp.199–, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/0-8223-3414-3">0-8223-3414-3</ref></item>
<item>Dani, Ahmad Hasan (1998), "The Western Himalayan States",  in M. S. Asimov; C. E. Bosworth (eds.), <ref target="https://books.google.com/books?id=18eABeokpjEC&amp;pg=PA221"><hi rend="italic">History of Civilizations of Central Asia, Vol. IV, Part 1 — The age of achievement: A.D. 750 to the end of the fifteenth century — The historical, social and economic setting</hi></ref>, UNESCO, pp.215–225, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-92-3-103467-1">978-92-3-103467-1</ref></item>
<item>Karim, Afsir (2009), "Strategic dimensions of the trans-Himalayan frontiers",  in K. Warikoo (ed.), <ref target="https://books.google.com/books?id=w_Z8AgAAQBAJ&amp;pg=PA42"><hi rend="italic">Himalayan Frontiers of India: Historical, Geo-Political and Strategic Perspectives</hi></ref>, Routledge, pp.56–66, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-1-134-03294-5">978-1-134-03294-5</ref></item>
<item>Pirumshoev, H. S.; Dani, Ahmad Hasan (2003), "The Pamirs, Badakhshan and the Trans-Pamir States",  in Chahryar Adle; Irfan Habib (eds.), <ref target="https://books.google.com/books?id=AzG5llo3YCMC&amp;pg=PA244"><hi rend="italic">History of Civilizations of Central Asia, Vol. V — Development in contrast: From the sixteenth to the mid-nineteenth century</hi></ref>, UNESCO, pp.225–246, <ref target="https://ta.wikipedia.org/wiki/பன்னாட்டுத்_தரப்புத்தக_எண்">ISBN</ref><ref target="https://ta.wikipedia.org/wiki/சிறப்பு:BookSources/978-92-3-103876-1">978-92-3-103876-1</ref></item></list>
வெளி இணைப்புகள்
<list type="unordered"><item><ref target="http://news.bbc.co.uk/1/hi/world/south_asia/1491179.stm">www.pakistantoursguide.pk</ref></item>
<item><ref target="http://www.britannica.com/EBchecked/topic/51055/Baltistan">Britannica Baltistan</ref>.</item></list>
<p>
<ref target="https://ta.wikipedia.org/wiki/புவியியல்_ஆள்கூற்று_முறை">ஆள்கூறுகள்</ref>: <ref target="//tools.wmflabs.org/geohack/geohack.php?pagename=%E0%AE%AE%E0%AF%81%E0%AE%A4%E0%AE%B1%E0%AF%8D_%E0%AE%AA%E0%AE%95%E0%AF%8D%E0%AE%95%E0%AE%AE%E0%AF%8D&amp;params=35_18_N_75_37_E_region:PK-NA_type:country_source:kolossus-dawiki">35°18′N 75°37′E﻿ / ﻿35.300°N 75.617°E﻿ / 35.300; 75.617</ref></p>
</text></body></html>