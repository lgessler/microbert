<html><body><text id="wikipedia_ta_wikipedia_org__114065.html" ns="0" revid="3288511" sourceurl="https://ta.wikipedia.org/wiki/%E0%AE%B0%E0%AE%BE%E0%AE%B5%E0%AF%81%E0%AE%B0%E0%AF%8D%E0%AE%95%E0%AF%87%E0%AE%B2%E0%AE%BE" title="ராவுர்கேலா" type="wikipedia">ராவுர்கேலா
<p><hi rend="bold">ரூர்கேலா Rourkela</hi> (<ref target="https://ta.wikipedia.org/wiki/ஒரியா_மொழி">ஒரியா</ref>:ରାଉରକେଲା) (<ref target="https://ta.wikipedia.org/wiki/இந்தி_மொழி">இந்தி</ref>: राउरकेला) <ref target="https://ta.wikipedia.org/wiki/இந்தியா">இந்திய</ref> <ref target="https://ta.wikipedia.org/wiki/இந்தியாவின்_மாநிலங்களும்_ஆட்சிப்பகுதிகளும்">மாநிலம்</ref> <ref target="https://ta.wikipedia.org/wiki/ஒரிசா">ஒரிசாவின்</ref> வடமேற்கு முனையில் கனிமவளம் மிகுந்த நிலப்பகுதியில் உள்ள ஓர் நகரமாகும். மாநிலத் தலைநகர் <ref target="https://ta.wikipedia.org/wiki/புவனேசுவர்">புவனேசுவரிலிருந்து</ref> 340 கிலோமீட்டர்கள் (211mi) தொலைவில் சுந்தர்கர் மாவட்டத்தில் அமைந்துள்ளது. இந்த நகரைச் சுற்றியும் மலைகளும் ஆறுகளும் உள்ளன. இந்திய எஃகு நிறுவனத்தின் மிகப்பெரும் எஃகு ஆலைகளில் ஒன்று இங்கு நிறுவப்பட்டுள்ளது. இதனை ஒட்டியே ரூர்கேலாவின் பொருளாதாரம் அமைந்துள்ளது. இந்தியாவின் தூய்மையான மற்றும் பசுமையான நகரங்களில் ஒன்றாக விளங்குகிறது. இங்கு <ref target="https://ta.wikipedia.org/wiki/தேசிய_தொழில்நுட்ப_கழகங்கள்">தேசிய தொழில்நுட்பக் கழகம்</ref> ஒன்றும் நிறுவப்பட்டுள்ளது. </p>
பெயர்க்காரணம்
<p>"ரூர்கேலா" என்பதில் உள்ள ரூர் <ref target="https://ta.wikipedia.org/wiki/இடாய்ச்சு_மொழி">இடாய்ச்சு மொழியிலிருந்து</ref> பெறப்பட்டது. இங்குள்ள எஃகு உருக்காலை செருமானிய உதவியுடன் நிறுவப்பட்டதால் அங்குள்ள தொழில்வளர்ச்சி மிக்கப் பகுதியான <ref target="https://ta.wikipedia.org/wiki/ரூர்">ரூர்</ref> பெருநகரை ஒட்டி எழுந்தது. மற்றும் <hi rend="italic">கேலா</hi> என்பது உள்ளூர் மொழியான சத்ரியில் "சிற்றூர்" எனப் பொருள்படும்.<ref target="https://ta.wikipedia.org/wiki/முதற்_பக்கம்#cite_note-1">[1]</ref></p>
மக்கள்தொகையியல்
<p>2001 கணக்கெடுப்பின்படி, ரூர்கேலாவின் மக்கள்தொகை 224,601. ஆடவர் 54% உம் பெண்டிர் 46%உம் உள்ளனர். ரூர்கேலாவின் சராசரி படிப்பறிவு தேசிய சராசரியான 59.5%ஐ விடக் கூடுதலாக 75% ஆக உள்ளது. இது கல்வியறிவு மிக்க தொழிலாளர் மக்கள்தொகையால் ஏற்பட்டுள்ளது. ஆடவர் படிப்பறிவு 81% ஆகவும் மகளிர் படிப்பறிவு 69% ஆகவும் உள்ளது. மக்கள்தொகையில் 12% ஆறு வயதிற்கும் குறைவானவர்கள்.</p>
<list type="unordered"><item>மக்கள்தொகை அடர்த்தி - ச.கி.மீக்கு 2,500 ( ஏறத்தாழ).</item>
<item>பாலின விகிதம் - 1000 ஆடவருக்கு 835 பெண்கள்</item>
<item>தனிநபர் வருமானம் - ஒடிசாவில் மிக உயர்ந்தது</item>
<item>மக்கள்தொகை (2001) - 4,84,292 (குடியிருப்பு: 206,566, ரூர்கேலா:224,601)<ref target="https://ta.wikipedia.org/wiki/முதற்_பக்கம்#cite_note-2">[2]</ref></item></list>


வெளியிணைப்புகள்
<list type="unordered"><item><ref target="http://maps.google.co.in/maps?hl=en&amp;q=rourkela&amp;ie=UTF8&amp;hq=&amp;hnear=Rourkela,+Sundargarh,+Orissa&amp;ll=22.254784,84.883118&amp;spn=0.306944,0.617294&amp;z=11&amp;iwloc=A">Rourkela in Google Maps</ref></item>
<item>Orissa Tourism Development Corporation Ltd.  <ref target="https://web.archive.org/web/20120725142238/http://www.panthanivas.com/rourkela.html">பரணிடப்பட்டது</ref> 2012-07-25 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item></list>
</text></body></html>