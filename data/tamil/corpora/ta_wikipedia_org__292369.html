<html><body><text id="wikipedia_ta_wikipedia_org__292369.html" ns="0" revid="3237070" sourceurl="https://ta.wikipedia.org/wiki/%E0%AE%90%E0%AE%A4%E0%AE%B0%E0%AE%BE%E0%AE%AA%E0%AE%BE%E0%AE%A4%E0%AF%8D%E0%AE%A4%E0%AF%81_%E0%AE%AA%E0%AE%B2%E0%AF%8D%E0%AE%95%E0%AE%B2%E0%AF%88%E0%AE%95%E0%AF%8D%E0%AE%95%E0%AE%B4%E0%AE%95%E0%AE%AE%E0%AF%8D" title="ஐதராபாத்து பல்கலைக்கழகம்" type="wikipedia">ஐதராபாத்து பல்கலைக்கழகம்<p><ref target="https://ta.wikipedia.org/wiki/புவியியல்_ஆள்கூற்று_முறை">ஆள்கூறுகள்</ref>: <ref target="//tools.wmflabs.org/geohack/geohack.php?pagename=%E0%AE%AE%E0%AF%81%E0%AE%A4%E0%AE%B1%E0%AF%8D_%E0%AE%AA%E0%AE%95%E0%AF%8D%E0%AE%95%E0%AE%AE%E0%AF%8D&amp;params=17.4599791_N_78.3320099_E_region:IN-TG_type:edu">17°27′36″N 78°19′55″E﻿ / ﻿17.4599791°N 78.3320099°E﻿ / 17.4599791; 78.3320099</ref></p>
<hi rend="bold">Warning:</hi> Page using <ref target="https://ta.wikipedia.org/wiki/வார்ப்புரு:Infobox_university">வார்ப்புரு:Infobox university</ref> with unknown parameter "postgrad_label" (this message is shown only in preview).
<p><hi rend="bold">ஐதராபாத்து பல்கலைக்கழகம்</hi> (<hi rend="italic">University of Hyderabad</hi>,<ref target="https://ta.wikipedia.org/wiki/தெலுங்கு_மொழி">தெலுங்கு</ref>:హైదరాబాద్ విశ్వవిద్యాలయము; <ref target="https://ta.wikipedia.org/wiki/சர்வதேச_சமசுகிருத_ரோமனாக்க_அரிச்சுவடி">சர்வதேச சமசுகிருத ரோமனாக்க அரிச்சுவடி</ref>: <hi rend="italic">ஹதராபாது விஸ்வவித்யாலயமு</hi>), அல்லது <hi rend="bold">ஐதராபாத்து நடுவண் பல்கலைக்கழகம்</hi> (<hi rend="italic">Hyderabad Central University</hi>) <ref target="https://ta.wikipedia.org/wiki/தெலுங்கானா">தெலுங்கானாவின்</ref> <ref target="https://ta.wikipedia.org/wiki/ஐதராபாத்து">ஐதராபாத்தில்</ref> அமைந்துள்ள <ref target="https://ta.wikipedia.org/wiki/நடுவண்_பல்கலைக்கழகம்,_இந்தியா">பொது ஆராய்ச்சி பல்கலைக்கழகமாகும்</ref>.  </p>
<p>1974இல் நிறுவப்பட்ட இப்பல்கலைக்கழகம் பெரும்பாலும் வளாகத்தில் தங்கி படிக்குமாறு அமைக்கப்பட்டுள்ளது; பல்வேறு துறைகளில் 400 ஆசிரியர்களும் 5,000 மாணவர்களும் இருக்கின்றனர்.<ref target="https://ta.wikipedia.org/wiki/முதற்_பக்கம்#cite_note-4">[4]</ref> <ref target="https://ta.wikipedia.org/wiki/தெலுங்கானா">தெலுங்கானா</ref> மாநில ஆளுநர் பல்கலைக்கழகத்தின்  <hi rend="italic">பதவிசார்</hi> முதன்மை <hi rend="italic">முகவராகவும்</hi> (ரெக்டர்) <ref target="https://ta.wikipedia.org/wiki/இந்தியக்_குடியரசுத்_தலைவர்">இந்தியக் குடியரசுத் தலைவர்</ref> பல்கலைக்கழகத்தின் <hi rend="italic">வருநராகவும்</hi> (விசிட்டர்) உள்ளனர். </p>
<p><ref target="https://ta.wikipedia.org/wiki/தெலுங்கானா#தனித்_தெலுங்கானா_போராட்டம்">தனித் தெலுங்கானா போராட்டத்தை</ref> அடுத்து 1973இல் ஏற்பட்ட உடன்பாட்டின் ஆறு-புள்ளி  சூத்திரத்தின்படி இந்தப் பல்கலைக்கழகம் நிறுவப்பட்டுள்ளது.  இதன் முதல் துணை வேந்தராக <ref target="https://ta.wikipedia.org/wiki/பனாரசு_இந்து_பல்கலைக்கழகம்">பனாரசு இந்து பல்கலைக்கழகத்தின்</ref> கரிம வேதியியியலாளர் குர்பக்சு சிங் 1974 முதல் 1979 வரை பணியாற்றினார். இதன் முதல் வேந்தராக பி.டி. ஜட்டி பொறுப்பிலிருந்தார். </p>
<p>ஐதராபாத்து பல்கலைக்கழகம் நாட்டின் முதன்மை கல்வி நிறுவனங்களில் ஒன்றாக, <ref target="https://ta.wikipedia.org/wiki/ஜவகர்லால்_நேரு_பல்கலைக்கழகம்">சவகர்லால் நேரு பல்கலைக்கழகம்</ref>, <ref target="https://ta.wikipedia.org/wiki/தில்லி_பல்கலைக்கழகம்">தில்லி பல்கலைக்கழகம்</ref> மற்றும் <ref target="https://ta.wikipedia.org/wiki/இந்திய_தொழில்நுட்பக்_கழகங்கள்">இந்தியத் தொழினுட்பக் கழகங்களுக்கு</ref> இணையாக, கருதப்படுகின்றது. இந்தியாவின் முதல் பத்து பல்கலைக்கழகங்களில் ஒன்றாக, குறிப்பாக ஆராய்ச்சிக்கு, தொடர்ந்து மதிப்பிடப்பட்டு  வருகின்றது. சனவரி 2015இல், <ref target="https://ta.wikipedia.org/wiki/இந்தியக்_குடியரசுத்_தலைவர்">இந்தியக் குடியரசுத் தலைவரால்</ref> சிறந்த நடுவண் பல்கலைக்கழகங்களுக்கு வழங்கப்படும் வருநர் விருது ஐதராபாத்து பல்கலைக்கழகத்திற்கு  கிடைத்துள்ளது.<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
<p>இந்தப் பல்கலைக்கழகம் <ref target="https://ta.wikipedia.org/wiki/காச்சிபௌலி">காச்சிபௌலியில்</ref> கிட்டத்தட்ட 2300 ஏக்கர் பரப்பளவில் அமைந்துள்ளது. இந்த வளாகத்தில் தாவரவகைகளும் விலங்கினங்களும் மிகுந்துள்ளன; 734 வகை தாவரங்களும் பத்துவகை பாலூட்டிகளும்  பதினைந்து வகை ஊர்வனவும்<ref target="https://ta.wikipedia.org/wiki/முதற்_பக்கம்#cite_note-timesofindia.indiatimes.com-6">[6]</ref> 159 வகை பறவைகளும் உள்ளன.<ref target="https://ta.wikipedia.org/wiki/முதற்_பக்கம்#cite_note-ebird.org-7">[7]</ref></p>


வெளி இணைப்புகள்
<list type="unordered"><item><ref target="http://www.uohyd.ac.in/">University website</ref></item>
<item><ref target="https://www.facebook.com/uohyd">University of Hyderabad Official Facebook Page</ref></item>
<item><ref target="http://uohherald.commuoh.in/">UOH Herald, Campus Online Magazine</ref></item>
<item><ref target="http://aggregate.commuoh.in/">Aggregate Department of Communication Online Lab Journal</ref></item>
<item><ref target="https://plus.google.com/109453108810225596948">University of Hyderabad Official Google Plus Page</ref></item></list>
</text></body></html>