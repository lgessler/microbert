<html><body><text id="wikipedia_ta_wikipedia_org__267103.html" ns="0" revid="3336850" sourceurl="https://ta.wikipedia.org/wiki/%E0%AE%9A%E0%AE%9E%E0%AF%8D%E0%AE%9A%E0%AE%A9%E0%AE%BE_%E0%AE%95%E0%AE%B2%E0%AF%8D%E0%AE%B0%E0%AE%BE%E0%AE%A9%E0%AE%BF" title="சஞ்சனா கல்ரானி" type="wikipedia">சஞ்சனா கல்ரானி
<p><hi rend="bold">அர்ச்சனா கல்ரானி</hi> (பிறப்பு: அக்டோபர் 10, 1989) அல்லது திரைப்படங்களில் <hi rend="bold">சஞ்சனா கல்ரானி</hi> ,<ref target="https://ta.wikipedia.org/wiki/முதற்_பக்கம்#cite_note-1">[1]</ref> <ref target="https://ta.wikipedia.org/wiki/இந்தியா">இந்தியத்</ref> திரைப்பட <ref target="https://ta.wikipedia.org/wiki/நடிகை">நடிகை</ref> ஆவார். <hi rend="italic"><ref target="https://ta.wikipedia.org/wiki/ஒரு_காதல்_செய்வீர்">ஒரு காதல் செய்வீர்</ref></hi> (2006) திரைப்படத்தின் வாயிலாக <ref target="https://ta.wikipedia.org/wiki/தமிழ்த்_திரைப்படம்">தமிழ்த் திரைப்படங்களில்</ref> நடிகையாக அறிமுகமானார். <hi rend="italic">கன்ட கென்டதி</hi> என்ற <ref target="https://ta.wikipedia.org/wiki/கன்னடம்">கன்னடத் திரைப்படத்தின்</ref> வாயிலாக கன்னடத் திரைப்படங்களில் அறிமுகமானார். <ref target="https://ta.wikipedia.org/wiki/பூரி_ஜெகன்நாத்">பூரி ஜெகன்நாத்</ref> இயக்கிய <hi rend="italic">புஜ்ஜிகடு</hi> <ref target="https://ta.wikipedia.org/wiki/தெலுங்கு">தெலுங்குத் திரைப்படத்தில்</ref> துணைக் கதாபாத்திரத்தில் நடித்ததன் மூலமாக பல்வேறு புதிய திரைப்படங்களில் நடிப்பதற்கான வாய்ப்பினைப் பெற்றார்.<ref target="https://ta.wikipedia.org/wiki/முதற்_பக்கம்#cite_note-2">[2]</ref><ref target="https://ta.wikipedia.org/wiki/முதற்_பக்கம்#cite_note-3">[3]</ref></p>
வாழ்க்கைக் குறிப்பு
ஆரம்பகால வாழ்க்கை
<p><ref target="https://ta.wikipedia.org/wiki/சிந்தி">சிந்தி</ref> சமூகத்தைச் சார்ந்த சஞ்சனா <ref target="https://ta.wikipedia.org/wiki/பெங்களூரு">பெங்களூருவில்</ref> வளர்ந்தார்.<ref target="https://ta.wikipedia.org/wiki/முதற்_பக்கம்#cite_note-autogenerated1-4">[4]</ref> <ref target="https://ta.wikipedia.org/wiki/டார்லிங்_(திரைப்படம்)">டார்லிங்</ref>, <ref target="https://ta.wikipedia.org/wiki/யாகாவாராயினும்_நா_காக்க">யாகாவாராயினும் நா காக்க</ref>, <ref target="https://ta.wikipedia.org/wiki/கோ_2_(திரைப்படம்)">கோ 2</ref> திரைப்படங்களில் நடித்த <ref target="https://ta.wikipedia.org/wiki/நிக்கி_கல்ரானி">நிக்கி கல்ரானி</ref>, இவரது தங்கையாவார். இவர் பன்னிரெண்டாம் வகுப்பு படிக்கும்போது நடிப்பதற்கான வாய்ப்பினைப் பெற்றார். தொடர்ந்து வந்த வாய்ப்புகளை பகுதி நேரமாக பயன்படுத்திக் கொண்டு படிப்பினை தொடர்ந்தார்.<ref target="https://ta.wikipedia.org/wiki/முதற்_பக்கம்#cite_note-autogenerated2-5">[5]</ref> இவர் சுமார் 60க்கும் அதிகமான தொலைக்காட்சி விளம்பரங்களில் தோன்றியுள்ளார். இவற்றுள் <ref target="https://ta.wikipedia.org/wiki/ஜான்_ஆபிரகாம்_(நடிகர்)">ஜான் ஆபிரகாம்</ref> உடன் நடித்த <hi rend="italic">பாஸ்ட் டிராக்</hi> விளம்பரப்படம் அமைந்தது.<ref target="https://ta.wikipedia.org/wiki/முதற்_பக்கம்#cite_note-autogenerated1-4">[4]</ref></p>



பெற்ற விருதுகள்
<list type="unordered"><item>சிறந்த எதிர்மறை நாயகி - பெங்களூர் டைம்ஸ் விருதுகள் (<hi rend="italic">மாதே பன்னி பிரீத்சனா</hi> திரைப்படத்திற்காக).<ref target="https://ta.wikipedia.org/wiki/முதற்_பக்கம்#cite_note-11">[11]</ref></item></list>
</text></body></html>