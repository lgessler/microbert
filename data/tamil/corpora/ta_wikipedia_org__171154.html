<html><body><text id="wikipedia_ta_wikipedia_org__171154.html" ns="0" revid="3422536" sourceurl="https://ta.wikipedia.org/wiki/%E0%AE%9A%E0%AE%BF%E0%AE%99%E0%AF%8D%E0%AE%95%E0%AE%AE%E0%AF%8D_2_(%E0%AE%A4%E0%AE%BF%E0%AE%B0%E0%AF%88%E0%AE%AA%E0%AF%8D%E0%AE%AA%E0%AE%9F%E0%AE%AE%E0%AF%8D)" title="சிங்கம் 2 (திரைப்படம்)" type="wikipedia">சிங்கம் 2 (திரைப்படம்)
<p><hi rend="italic"><hi rend="bold">சிங்கம் 2</hi></hi> (<hi rend="italic">Singam II</hi>) 2013ல் வெளிவந்த தமிழ் திரைப்படம்.<ref target="https://ta.wikipedia.org/wiki/முதற்_பக்கம்#cite_note-4">[4]</ref>  கதாபாத்திரங்களாக <ref target="https://ta.wikipedia.org/wiki/சூர்யா">சூர்யா</ref>, <ref target="https://ta.wikipedia.org/wiki/ஹன்சிகா_மோட்வானி">ஹன்சிகா மோட்வானி</ref>, <ref target="https://ta.wikipedia.org/wiki/அனுஷ்கா_செட்டி">அனுஷ்கா செட்டி</ref> ஆகியோர் முக்கிய வேடங்களில் நடித்துள்ளனர். இப்படத்தை இயக்கியுள்ளார் இயக்குனர் ஹரி. இத்திரைப்படம் 2010-ஆம் ஆண்டு வெளிவந்த <ref target="https://ta.wikipedia.org/wiki/சிங்கம்_(திரைப்படம்)">சிங்கம்</ref> திரைப்படத்தின் தொடர்ச்சியாக 5 ஜூலை 2013 அன்று வெளிவந்தது.<ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
நடிகர்கள்
<list type="unordered"><item><ref target="https://ta.wikipedia.org/wiki/சூர்யா">சூர்யா</ref> - துரை சிங்கம்</item>
<item><ref target="https://ta.wikipedia.org/wiki/ஹன்சிகா_மோட்வானி">ஹன்சிகா மோட்வானி</ref> - சத்யா</item>
<item><ref target="https://ta.wikipedia.org/wiki/அனுஷ்கா_செட்டி">அனுஷ்கா செட்டி -</ref>  காவியா</item>
<item><ref target="https://ta.wikipedia.org/wiki/டேனி_சபானி">டேனி சபானி</ref></item>
<item><ref target="https://ta.wikipedia.org/wiki/விவேக்">விவேக்</ref> - ஏழுமலை</item>
<item><ref target="https://ta.wikipedia.org/wiki/சந்தானம்">சந்தானம்</ref></item>
<item><ref target="https://ta.wikipedia.org/wiki/ரகுமான்">ரகுமான்</ref></item>
<item><ref target="https://ta.wikipedia.org/wiki/முகேஷ்_ரிஷி">முகேஷ் ரிஷி</ref></item>
<item><ref target="https://ta.wikipedia.org/wiki/ராதா_ரவி">ராதா ரவி</ref> - துரை சிங்கத்தின் தந்தை</item>
<item><ref target="https://ta.wikipedia.org/wiki/நாசர்">நாசர்</ref> - மகாலிங்கம்; காவியாவின் தந்தை</item>
<item><ref target="https://ta.wikipedia.org/wiki/விஜயகுமார்">விஜயகுமார்</ref></item>
<item><ref target="https://ta.wikipedia.org/wiki/நிழல்கள்_ரவி">நிழல்கள் ரவி</ref></item>
<item><ref target="https://ta.wikipedia.org/wiki/தலைவாசல்_விஜய்">தலைவாசல் விஜய்</ref></item>
<item><ref target="https://ta.wikipedia.org/wiki/மனோரமா">மனோரமா</ref> -  காவியாவின் பாட்டி</item>
<item><ref target="https://ta.wikipedia.org/wiki/ஜானகி_சபேஷ்">ஜானகி சபேஷ் - காவியாவின் தாய்</ref></item>
<item><ref target="https://ta.wikipedia.org/wiki/சுமித்ரா">சுமித்ரா</ref></item>
<item><ref target="https://ta.wikipedia.org/wiki/மன்சூர்_அலி_கான்">மன்சூர் அலி கான்</ref></item>
<item><ref target="https://ta.wikipedia.org/wiki/ஸ்ரீனிவாசன்">ஸ்ரீனிவாசன்</ref></item>
<item><ref target="https://ta.wikipedia.org/wiki/யுவராணி">யுவராணி</ref> - துரைசிங்கத்தின் சகோதரி</item>
<item>சிறப்பு தோற்றத்தில் <ref target="https://ta.wikipedia.org/wiki/அஞ்சலி">அஞ்சலி</ref></item></list>
படப்பிடிப்பு
<p>இத்திரைப்படம் சென்னை, கேரளா, ஹைதெராபாத், தூத்துக்குடி, திருநெல்வேலி மற்றும் காரைக்குடி பகுதிகளில் படமெடுக்கப்பட்டது. படத்தின் சிறப்பு காட்சிகள், பாடல்  மற்றும் சண்டை காட்சிகள் ஆகியவை டர்பன், கேப் டவுன், தென் ஆப்ரிக்கா, தான்சானியா மற்றும் கென்யா ஆகிய நாடுகளில் படமாக்கப்பட்டுள்ளது.<ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
கதைச் சுருக்கம்
<p>துரை சிங்கம் (சூர்யா) <ref target="https://ta.wikipedia.org/wiki/தூத்துக்குடி">தூத்துக்குடியில்</ref> உள்ள ஒரு பள்ளியில் <ref target="https://ta.wikipedia.org/wiki/தேசிய_மாணவர்_படை_(இந்தியா)">தேசிய மாணவர் படை</ref> ஆசிரியராக இருந்து கொண்டு தூத்துக்குடி கடல் பகுதியில் நடக்கும் ஆயுதக் கடத்தலைக் கண்காணிக்கிறார். கடத்தப்படுவது ஆயுதம் அல்ல போதை பொருட்கள் என்ற உண்மையை கண்டறிகிறார். இதில் சில உள்நாட்டு, வெளிநாட்டு நபர்கள் தொடர்பு இருப்பதை கண்டுபிடித்து, காவல் துறை அதிகாரியாக பதவியேற்றுக் கொண்டு, அவர்களை எப்படி பிடிக்கிறார் என்பதை இயக்குநர் விறுவிறுப்பாக சொல்லி உள்ளார்.</p>
ஒலிப்பதிவு

<p><ref target="https://ta.wikipedia.org/wiki/சிங்கம்">சிங்கம்</ref> படத்திற்கு இசை அமைத்த <ref target="https://ta.wikipedia.org/wiki/தேவி_ஸ்ரீ_பிரசாத்">தேவி ஸ்ரீ பிரசாத்</ref> அவர்களே சிங்கம் 2 படத்திற்கும் இசை அமைகின்றார்.<ref target="https://ta.wikipedia.org/wiki/முதற்_பக்கம்#cite_note-7">[7]</ref><ref target="https://ta.wikipedia.org/wiki/முதற்_பக்கம்#cite_note-8">[8]</ref> பாடல்கள் அதிகாரபூர்வமாக 2 ஜூன் 2013 அன்று வெளியிடப்பட்டது..<ref target="https://ta.wikipedia.org/wiki/முதற்_பக்கம்#cite_note-thbl-9">[9]</ref><ref target="https://ta.wikipedia.org/wiki/முதற்_பக்கம்#cite_note-teaser-10">[10]</ref></p>
<p>அனைத்து பாடல்களுக்கும் பாடல் வரி எழுதியுள்ளார் பாடலாசிரியர் <ref target="https://ta.wikipedia.org/wiki/விவேகா">விவேகா</ref> அவர்கள்.<ref target="https://ta.wikipedia.org/wiki/முதற்_பக்கம்#cite_note-11">[11]</ref></p>
</text></body></html>