<html><body><text id="wikipedia_ta_wikipedia_org__63221.html" ns="0" revid="3081865" sourceurl="https://ta.wikipedia.org/wiki/%E0%AE%AA%E0%AF%86._%E0%AE%A8%E0%AE%BE%E0%AE%AF%E0%AE%95%E0%AE%BF" title="பெ. நாயகி" type="wikipedia">பெ. நாயகி<p><hi rend="bold">பெ. நாயகி</hi> என்ற புனைப்பெயரில் எழுதும் <hi rend="bold">பெ. நா. மாறன்</hi> பல்வேறு தமிழ் இதழ்களிலும் சிறுகதைகள், கவிதைகள், குறுநாவல்கள், நாவல்கள், தொடர்கதை, கட்டுரைகள் என்று பல்வேறு படைப்புகளைத் தந்திருக்கும் தமிழக எழுத்தாளர்.</p>
வாழ்க்கைக் குறிப்பு
<p>பெ.நா.மாறன், <ref target="https://ta.wikipedia.org/wiki/மதுரை">மதுரையில்</ref> <ref target="https://ta.wikipedia.org/wiki/1966">1966</ref>-ல் பிறந்து, திருமங்கலம் <ref target="https://ta.wikipedia.org/wiki/பி.கே.என்._வித்யாசாலா">பி.கே.என்.பள்ளியில்</ref> உயர்நிலைக் கல்வியும், மதுரை தியாகராசர் பொறியியல் கல்லூரியில் இளங்கலை <ref target="https://ta.wikipedia.org/wiki/இயந்திரவியல்">இயந்திரவியல்</ref> பட்டமும் பெற்று மூன்று ஆண்டுகள் மேல்மருவத்தூர் ஆதிபராசக்தி பொறியியல் கல்லூரியில் விரிவுரையாளராகப் பணியாற்றினார். அதன் பிறகு எண்ணெய் எரிவாயு கழகத்தில் (ONGC) சேர்ந்து தற்போது முதன்மைப் <ref target="https://ta.wikipedia.org/wiki/பொறியாளர்">பொறியாளராகப்</ref> பணியாற்றி வருகிறார்.</p>
இவரது படைப்புகள்
<p>இவரது முதல் சிறுகதை (<hi rend="italic">நீங்கள் காதலித்திருக்கிறீர்களா?</hi>) ஆனந்த விகடனில் 11.07.1982-ல் வெளி வந்தது. தொடர்ந்து பல்வேறு தமிழ்ப் பத்திரிகைகளிலும், நாளிதழ்களிலும், சிறுகதைகள், கவிதைகள், குறுநாவல்கள், நாவல்கள், தொடர்கதை, கட்டுரைகள் என்று பல்வேறு படைப்புகளைத் தந்திருக்கிறார். 1998 ஆம் ஆண்டு ஆனந்தவிகடனில் வெளிவந்த இவருடைய சிறுகதை (போதைமரம்) இலக்கியச் சிந்தனை விருது பெற்றது.</p>
வெளியிடப்பட்ட நூல்கள்
<p>கங்கை புத்தக நிலையம், திருவரசு புத்தக நிலையம், பாவை பதிப்பகம் முதலிய பதிப்பகங்களின் வெளியீடாக வெளி வந்துள்ளன.</p>
சிறுகதைத் தொகுப்புகள்
<list type="ordered"><item><hi rend="italic">தூண்டில்</hi></item>
<item><hi rend="italic">ஈரச்சருகுகள்</hi></item>
<item><hi rend="italic">உறவு என்றொரு சொல் இருந்தால்</hi></item>
<item><hi rend="italic">நந்தவனக் கனவுகள்</hi></item>
<item><hi rend="italic">விதிக்கு ஒரு விதி</hi></item>
<item><hi rend="italic">நிலாச் சோறு</hi></item>
<item><hi rend="italic">தேவை ஒரு மாற்றம்</hi></item></list>
புதினங்கள்
<list type="ordered"><item><hi rend="italic">கனவிலிது கண்டேன்</hi></item>
<item><hi rend="italic">நிழல் யுத்தம்</hi></item>
<item><hi rend="italic">பிடித்த கவிதை நீ</hi></item></list>
கட்டுரைத் தொகுப்பு
<list type="ordered"><item><hi rend="italic">தீர்வுகள் நமக்குள்ளே</hi></item></list>
</text></body></html>