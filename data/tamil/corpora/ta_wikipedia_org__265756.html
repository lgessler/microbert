<html><body><text id="wikipedia_ta_wikipedia_org__265756.html" ns="0" revid="2747321" sourceurl="https://ta.wikipedia.org/wiki/%E0%AE%A4%E0%AF%81%E0%AE%A4%E0%AF%8D%E0%AE%A4%E0%AE%A8%E0%AE%BE%E0%AE%95_%E0%AE%A8%E0%AF%88%E0%AE%9F%E0%AF%8D%E0%AE%B0%E0%AF%87%E0%AE%9F%E0%AF%8D%E0%AE%9F%E0%AF%81" title="துத்தநாக நைட்ரேட்டு" type="wikipedia">துத்தநாக நைட்ரேட்டு
<p><hi rend="bold">துத்தநாக நைட்ரேட்டு</hi> <hi rend="italic">(Zinc nitrate)</hi> என்பது Zn(NO3)2 என்ற <ref target="https://ta.wikipedia.org/wiki/மூலக்கூற்று_வாய்ப்பாடு">மூலக்கூற்று வாய்ப்பாடு</ref> கொண்ட ஒரு <ref target="https://ta.wikipedia.org/wiki/கனிம_வேதியியல்">கனிம வேதியியல்</ref> <ref target="https://ta.wikipedia.org/wiki/சேர்மம்">சேர்மமாகும்</ref>. வெண்மை நிறத்திலுள்ள இப்படிகத் <ref target="https://ta.wikipedia.org/wiki/திண்மம்">திண்மம்</ref> <ref target="https://ta.wikipedia.org/wiki/நீர்_உறிஞ்சும்_திறன்">ஈரமுறிஞ்சியாகவும்</ref> அறுநீரேற்றாகவும் (Zn(NO3)2•6H2O) காணப்படுகிறது. <ref target="https://ta.wikipedia.org/wiki/ஆல்ககால்">ஆல்ககால்</ref> மற்றும் <ref target="https://ta.wikipedia.org/wiki/நீர்">நீர்</ref> ஆகிய இரண்டிலும் இது கரைகின்றது.</p>
தயாரிப்பு மற்றும் வினைகள்
<p>பொதுவாக <ref target="https://ta.wikipedia.org/wiki/துத்தநாகம்">துத்தநாகத்தை</ref> <ref target="https://ta.wikipedia.org/wiki/நைட்ரிக்_காடி">நைட்ரிக் அமிலத்தில்</ref> கரைத்து துத்தநாக நைட்ரேட்டு தயாரிக்கப்படுகிறது. இவ்வினை நைட்ரிக் அமிலத்தின் <ref target="https://ta.wikipedia.org/wiki/அடர்த்தி">அடர்த்தியை</ref> அடிப்படையாகக் கொண்டது ஆகும். அடர் அமிலத்தைப் பயன்படுத்தினால் <ref target="https://ta.wikipedia.org/wiki/அமோனியம்_நைட்ரேட்டு">அமோனியம் நைட்ரேட்டு</ref> உருவாகிறது.</p>
Zn + 2 HNO3 (நீர்த்த அமிலம்) → Zn(NO3)2 + H2
4 Zn + 10 HNO3 (அடர் அமிலம்) → 4 Zn(NO3)2 + NH4NO3 + 3 H2O
<p>சூடுபடுத்தும் பொழுது, துத்தநாக நைட்ரேட்டு  <ref target="https://ta.wikipedia.org/wiki/வெப்பசிதைவு">வெப்பசிதைவுக்கு</ref> உட்பட்டு <ref target="https://ta.wikipedia.org/wiki/துத்தநாக_ஆக்சைடு">துத்தநாக ஆக்சைடு</ref>, <ref target="https://ta.wikipedia.org/wiki/நைட்ரசன்_ஈராக்சைடு">நைட்ரசன் ஈராக்சைடு</ref> மற்றும் <ref target="https://ta.wikipedia.org/wiki/ஆக்சிசன்">ஆக்சிசன்</ref> முதலியனவாகச் சிதைகிறது.</p>
<p>2 Zn(NO3)2 → 2 ZnO + 4 NO2 + O2</p>
பயன்கள்
<p>பெருமளவு அடிப்படையிலான பயன்கள் ஏதுமில்லை எனினும் துத்தநாக நைட்ரேட்டு  ஆய்வகங்களில் ஒருங்கிணைப்புப் <ref target="https://ta.wikipedia.org/wiki/பல்லுறுப்பி">பல்லுறுப்பிகள்</ref> தயாரிப்பில் பயன்படுத்தப்படுகிறது<ref target="https://ta.wikipedia.org/wiki/முதற்_பக்கம்#cite_note-1">[1]</ref>. கட்டுப்படுத்தப்பட்ட சிதைவு மூலம் தயாரிக்கப்படும் <ref target="https://ta.wikipedia.org/wiki/துத்தநாக_ஆக்சைடு">துத்தநாக ஆக்சைடு</ref> , <ref target="https://ta.wikipedia.org/wiki/மீநுண்_கம்பி">மீநுண் கம்பிகள்</ref> உள்ளிட்ட பல்வேறு துத்தநாக ஆக்சைடுகள் அடிப்படையிலான அமைப்புகள் தயாரிக்கப் பயன்படுகின்றன<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>
<p><ref target="https://ta.wikipedia.org/wiki/சாயம்">சாயப் பொருட்களில்</ref> <ref target="https://ta.wikipedia.org/wiki/நிறம்_நிறுத்தி">நிறம் நிறுத்தியாகவும்</ref> துத்தநாக நைட்ரேட்டைப் பயன்படுத்த முடியும். உதாரணமாக <ref target="https://ta.wikipedia.org/wiki/துத்தநாக_கார்பனேட்டு">துத்தநாக கார்பனேட்டு</ref> வீழ்படிவாகக் கிடைக்கும் பின்வரும் வினையைக் குறிப்பிடலாம்.</p>
Zn(NO3)2 + <ref target="https://ta.wikipedia.org/wiki/Sodium_carbonate">Na2CO3</ref> → ZnCO3 + 2 <ref target="https://ta.wikipedia.org/wiki/Sodium_nitrate">NaNO3</ref>.
மேற்கோள்கள்



<list type="unordered"><item><ref target="https://ta.wikipedia.org/wiki/வார்ப்புரு:நைத்திரேட்டுகள்">பா</ref></item><item><ref target="https://ta.wikipedia.org/wiki/வார்ப்புரு_பேச்சு:நைத்திரேட்டுகள்">உ</ref></item><item><ref target="//ta.wikipedia.org/w/index.php?title=%E0%AE%B5%E0%AE%BE%E0%AE%B0%E0%AF%8D%E0%AE%AA%E0%AF%8D%E0%AE%AA%E0%AF%81%E0%AE%B0%E0%AF%81:%E0%AE%A8%E0%AF%88%E0%AE%A4%E0%AF%8D%E0%AE%A4%E0%AE%BF%E0%AE%B0%E0%AF%87%E0%AE%9F%E0%AF%8D%E0%AE%9F%E0%AF%81%E0%AE%95%E0%AE%B3%E0%AF%8D&amp;action=edit">தொ</ref></item></list><ref target="https://ta.wikipedia.org/wiki/நைத்திரேட்டு">நைத்திரேட்டு</ref> அயனியின் உப்புகளும், பிணைப்பு கிளைப் பொருள்களும்



</text></body></html>