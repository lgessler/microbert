<html><body><text id="wikipedia_ta_wikipedia_org__58731.html" ns="0" revid="3380700" sourceurl="https://ta.wikipedia.org/wiki/%E0%AE%87%E0%AE%A8%E0%AF%8D%E0%AE%A4%E0%AE%BF%E0%AE%AF_%E0%AE%86%E0%AE%9F%E0%AF%8D%E0%AE%9A%E0%AE%BF%E0%AE%AA%E0%AF%8D_%E0%AE%AA%E0%AE%A3%E0%AE%BF" title="இந்திய ஆட்சிப் பணி" type="wikipedia">இந்திய ஆட்சிப் பணி<p><hi rend="bold">இந்திய ஆட்சிப் பணி</hi> (அ)<hi rend="bold"> இ.ஆ.ப</hi>, (<hi rend="italic">ஐ.ஏ.எஸ்</hi>) (<ref target="https://ta.wikipedia.org/wiki/இந்தி">இந்தி</ref>: <hi rend="bold">भारतीय प्रशासनिक  सेवा</hi>, <hi rend="italic">பாரதீய பிரஷாசனிக் சேவா</hi>) அனைத்து இந்திய பணிகளின் (குடியுரிமைப் பணியியல்) மூன்று பணிகளுள் ஒன்றாக, <ref target="https://ta.wikipedia.org/wiki/இந்தியா">இந்திய</ref> அரசின்  ஆட்சியல் பணியினை மேற்கொள்ளும் சிறப்பு அமைப்பாக <ref target="https://ta.wikipedia.org/wiki/இந்திய_அரசு">இந்திய அரசாங்கத்தால்</ref>  கட்டமைக்கப்பட்டதாகும். ஏனைய இரண்டு பணிகள் <ref target="https://ta.wikipedia.org/wiki/இந்தியக்_காவல்_பணி">இந்தியக் காவல் பணி</ref> (அ) இ. கா. ப மற்றும் <ref target="https://ta.wikipedia.org/wiki/இந்திய_வனப்_பணி">இந்திய வனப் பணி</ref> (அ) இ. வ. ப ஆகும். இ ஆ ப அலுவலர்கள் இந்திய மாநில மற்றும் ஆட்சிப்பகுதி அரசுகளின் பணித்துறை ஆட்சி நடைபெறுவதற்கு  உறுதுணை புரிகின்றனர். அரசின் செயலாட்சியர்களுக்கு உறுதுணையாக செயல்படுகின்றனர். <ref target="https://ta.wikipedia.org/wiki/ஒன்றிய_அரசுப்பணியாளர்_தேர்வாணையம்">ஒன்றிய அரசுப்பணியாளர் தேர்வாணையம்</ref> ஆண்டுதோறும் நடத்தும்   <ref target="https://ta.wikipedia.org/wiki/இந்தியக்_குடியியல்_பணிகள்_தேர்வு">இந்தியக் குடியியல் பணிகள் தேர்வு</ref> மூலம் இந்தியாவின் செயல் வல்லுனர்களைத் தேர்ந்தெடுக்கின்றனர். இந்தப் பணிக்கு பல்கலைக்கழகத்தின் ஏதாவது ஒரு இளநிலைப் பட்டம் குறைந்த அளவுக் கல்வித் தகுதியாக உள்ளது.</p>
வரலாறு
<p>இந்திய ஆட்சிப் பணியின் முன்னோடியாக இந்தியாவில் இருந்த அமைப்பு <ref target="https://ta.wikipedia.org/wiki/இந்தியக்_குடியுரிமைப்_பணி">இந்தியக் குடியுரிமைப் பணி</ref> (கலெக்டர்-ஆட்சியர்) என்ற அமைப்பாக இந்தியா <ref target="https://ta.wikipedia.org/wiki/பிரித்தானியா">பிரித்தானியரின்</ref> <ref target="https://ta.wikipedia.org/wiki/காலணி_ஆட்சி">காலனி ஆட்சியில்</ref> இருந்த காலகட்டத்தில் இருந்தது. இந்தியா விடுதலையடைந்த பின் இவ்வமைப்பு இந்திய ஆட்சிப் பணி என்று பெயர் மாற்றம் கண்டது.</p>
தேர்வு மற்றும் பயிற்சிகள்
<p>ஒருவர் இந்திய ஆட்சிப் பணியில் சேர்ந்து சேவைப் புரிய அவர் <ref target="https://ta.wikipedia.org/wiki/ஒன்றிய_அரசுப்பணியாளர்_தேர்வாணையம்">நடுவண் அரசுப் பணியாளர் தேர்வாணையத்தால்</ref> ஒவ்வொரு ஆண்டும் நடத்தப்பெறும் <ref target="https://ta.wikipedia.org/wiki/இந்தியக்_குடியியல்_பணிகள்_தேர்வு">இந்தியக் குடியியல் பணிகள் தேர்வில்</ref>  தேர்ச்சிப் பெற்றிருக்க வேண்டும். இப்பொதுத்தேர்வு இந்தியக் காவல் பணி, <hi rend="bold">பிரிவு ஏ</hi> மற்றும் <hi rend="bold">பிரிவு பி</hi> நடுவண் அரசுப் பணிகளுக்கும் சேர்த்து நடத்தப்படுகின்றன. (இந்திய வனப் பணித் தேர்வு தனியாக நடுவண் அரசுத் தேர்வாணையத்தால் நடத்தப்படுகின்றன).</p>
தேர்வு நிலைகள்
<list type="unordered"><item>இத்தேர்வு மூன்று நிலைகளில் நடத்தப்பெறுகின்றன.
<list type="unordered"><item>முதனிலை தேர்வு (Preliminary) கொள்குறி வகைத் (புலனறிவு) தேர்வாக நடத்தப்படுகிறது.</item>
<item>முதனிலையில் தேறியவர்கள் இரண்டாம் நிலை முக்கியத் (Main) தேர்வுக்கு அனுமதிக்கப்படுகின்றனர்.</item>
<item>இரண்டாம் நிலையில் (முக்கியத் தேர்வில்) தேறியவர்கள் மூன்றாவது தேர்வான நேர்காணல் (Interview) தேர்வுக்கு <ref target="https://ta.wikipedia.org/wiki/புது_தில்லி">புது தில்லிக்கு</ref> அழைக்கப்படுகின்றனர்.</item></list></item>
<item>முக்கியத் தேர்வில் தேர்வு எழுதுபவர் கட்டாயப் பாடங்களான பொதுக்கல்வி, கட்டுரை மற்றும் கட்டாய மொழித் தாள் மற்றும் ஆங்கிலத் தாள் இவற்றைத் தவிர வேறு ஒரு விருப்பப் பாடத்தை தேர்வு செய்ய வேண்டும்.</item></list>


பதவி உயர்வு இந்திய ஆட்சிப் பணி
<p>இந்திய ஆட்சிப் பணிக்கான தேர்வை நேரடியாக எதிர்கொண்டு அதில் வெற்றி பெற்று அரசுத் துறைகளின் பணிகளில் சேர்வது ஒரு வகையாக இருந்தாலும், அரசுத் துறைகளில் பணியாற்றி வருபவர்கள் பதவி உயர்வின் மூலம் இந்திய ஆட்சிப் பணி அதிகாரிகளாக மாநில அரசுகளின் வழியாகத் தரம் உயர்த்தப்படும் முறையும் இந்தியாவில் உள்ளது. </p>


இவற்றையும் பார்க்கவும்
<list type="unordered"><item><ref target="https://ta.wikipedia.org/wiki/இந்திய_வெளியுறவுப்_பணி">இந்திய வெளியுறவுப் பணி</ref></item>
<item><ref target="https://ta.wikipedia.org/wiki/இந்தியக்_காவல்_பணி">இந்தியக் காவல் பணி</ref></item>
<item><ref target="https://ta.wikipedia.org/wiki/இந்திய_வனப்_பணி">இந்திய வனப் பணி</ref></item>
<item><ref target="https://ta.wikipedia.org/wiki/இந்தியக்_குடியுரிமைப்_பணி">பிரித்தானிய இந்தியக் குடியுரிமைப் பணி</ref></item></list>
வெளிப்புற இணைப்புக்கள்
<list type="unordered"><item><ref target="http://ias.nic.in/">அதிகாரப்பூர்வ இணையத்தளம்</ref></item>
<item><ref target="http://ping4help.com/">இ.ஆ.ப பயிற்சி உதவி</ref></item>
<item><ref target="http://upscportal.com/">மத்திய தேர்வாணையத் தேர்வுகளுக்கான உதவித் தளம்</ref></item>
<item><ref target="http://upsc.gov.in/">மைய அரசுப் பணியாளர் தேர்வாணையத்தின் அதிகாரப்பூர்வ இணையத்தளம்(இவ்விணையத்தளத்தில் மைய அரசுப் பணியாளர்      தேர்வாணையத்தின் ஆண்டுத் திட்டம், பாடத் திட்டம் மற்றும் முந்தைய ஆண்டு வினாத்தாட்கள் கொடுக்கபட்டுள்ளன)</ref></item>
<item><ref target="http://civilserviceindia.com/">இ.ஆ.ப பயிற்சித் தளம்</ref></item>
<item><ref target="http://civilserviceexamworld.com/">இ.ஆ.ப பயிற்சித் தளம் மற்றும் பாடக்குறிப்புகள்</ref></item></list>
</text></body></html>