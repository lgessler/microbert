<html><body><text id="wikipedia_ta_wikipedia_org__306939.html" ns="0" revid="3410304" sourceurl="https://ta.wikipedia.org/wiki/%E0%AE%AA%E0%AF%86%E0%AE%B2%E0%AF%8D%E0%AE%95%E0%AF%8B%E0%AE%B0%E0%AE%A4%E0%AF%8D_%E0%AE%AE%E0%AE%BE%E0%AE%95%E0%AE%BE%E0%AE%A3%E0%AE%AE%E0%AF%8D" title="பெல்கோரத் மாகாணம்" type="wikipedia">பெல்கோரத் மாகாணம்
<p><hi rend="bold">பெல்கோரத் மாகாணம்</hi> (<hi rend="italic">Belgorod Oblast</hi>, <ref target="https://ta.wikipedia.org/wiki/உருசியம்">உருசியம்</ref>:Белгоро́дская о́бласть, <hi rend="italic">பெல்கோரத்ஸ்கய ஓபிலாஸ்து</hi>) என்பது <ref target="https://ta.wikipedia.org/wiki/உருசியா">உருசியாவின்</ref> <ref target="https://ta.wikipedia.org/wiki/உருசியாவின்_கூட்டாட்சி_அமைப்புகள்">நடுவண் நிருவாக அலகு</ref> ஆகும். இதன் நிருவாக மையம் பெல்கோரத் நகராகும். மாகாணத்தின் மக்கள்தொகை 1,532,526 (2010 கணக்கெடுப்பு).<ref target="https://ta.wikipedia.org/wiki/முதற்_பக்கம்#cite_note-2010Census-8">[8]</ref></p>
புவியியல்
<p>பெல்கோரத் மாகாணத்தின் எல்லைகளாக தெற்கிலும் மேற்கிலும் <ref target="https://ta.wikipedia.org/wiki/உக்ரைன்">உக்ரைனின்</ref> லுகான்ஸ்க், கார்க்கிவ், சூமி மாகாணங்களும், வடக்கு, வடமேற்கே <ref target="https://ta.wikipedia.org/wiki/கூர்ஸ்க்_ஒப்லாஸ்து">கூர்ஸ்க் மாகாணம்</ref>, கிழக்கே <ref target="https://ta.wikipedia.org/wiki/வரனியோஷ்_ஒப்லாஸ்து">வரனியோசு மாகாணம்</ref> ஆகியன அமைந்துள்ளன. எல்லைகளின் மொத்த நீளம் 1,150 கிமீ ஆகும். இவற்றில் 540 கிமீ உக்ரைனின் எல்லையில் உள்ளது. மாகாணத்தின் மொத்தப் பரப்பளவு 27,100 சதுரகிமீ. இம்மாகாணம் <ref target="https://ta.wikipedia.org/wiki/தினேப்பர்_ஆறு">தினேப்பர் ஆறு</ref>, தொன் ஆற்று <ref target="https://ta.wikipedia.org/wiki/வடிநிலம்">வடிநிலப்</ref> பகுதிகளில் அமைந்துள்ளது.</p>
மக்கள்
<figure><caption>பெல்கோரத் நகரில் சிமொலென்ஸ்கி தேவாலயம்</caption></figure>
<p>2010 கணக்கெடுப்பின் படி, இங்குள்ள மக்கள்தொகை 1,532,526 ஆகும். இவர்களில் 66.1% நகர்ப்புறங்களில் வசிக்கின்றனர்.<ref target="https://ta.wikipedia.org/wiki/முதற்_பக்கம்#cite_note-2010Census-8">[8]</ref> <ref target="https://ta.wikipedia.org/wiki/உருசிய_மொழி">உருசிய மொழி</ref> இம்மாகாணத்தின் அதிகாரபூர்வ மொழியாகும். 94.4% உருசியர்கள், 2.8% உக்ரைனியர்கள், 0.5% <ref target="https://ta.wikipedia.org/wiki/ஆர்மீனியா">ஆர்மீனியர்கள்</ref> ஆவர்.<ref target="https://ta.wikipedia.org/wiki/முதற்_பக்கம்#cite_note-13">[13]</ref></p>
சமயம்
<p>2012 தரவுகளின் படி,<ref target="https://ta.wikipedia.org/wiki/முதற்_பக்கம்#cite_note-ArenaAtlas-14">[14]</ref> 50.5% மக்கள் <ref target="https://ta.wikipedia.org/wiki/உருசிய_மரபுவழித்_திருச்சபை">உருசிய மரபுவழித் திருச்சபையைப்</ref> பின்பற்றுகின்றனர். 8% ஏனைய கிறித்தவப் பிரிவுகளைச் சேர்ந்தவர்கள். 8.5% வேறு சமயங்களைப் பின்பற்றுகின்றனர்.<ref target="https://ta.wikipedia.org/wiki/முதற்_பக்கம்#cite_note-ArenaAtlas-14">[14]</ref></p>


வெளி இணைப்புகள்

<list type="unordered"><item><ref target="http://russiatrek.org/belgorod-oblast">Belgorod Oblast sceneries photos</ref></item></list>
</text></body></html>