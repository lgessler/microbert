<html><body><text id="wikipedia_ta_wikipedia_org__167629.html" ns="0" revid="2716267" sourceurl="https://ta.wikipedia.org/wiki/%E0%AE%9A%E0%AE%BE%E0%AE%A8%E0%AF%8D%E0%AE%A4%E0%AE%BF_%E0%AE%B0%E0%AE%AE%E0%AF%87%E0%AE%B8%E0%AF%8D" title="சாந்தி ரமேஸ்" type="wikipedia">சாந்தி ரமேஸ்
<p><hi rend="bold">சாந்தி நேசக்கரம்</hi> <ref target="https://ta.wikipedia.org/wiki/செருமனி">செருமனியில்</ref> வசிக்கின்ற ஈழத்து எழுத்தாளர். கவிதைகள், சிறுகதைகள் பலவற்றை எழுதியுள்ளார்.</p>
வாழ்க்கைச் சுருக்கம்
<p>சாந்தி <ref target="https://ta.wikipedia.org/wiki/யாழ்ப்பாண_மாவட்டம்">யாழ் மாவட்டம்</ref> வலிகாமம் வடக்கு <ref target="https://ta.wikipedia.org/wiki/பலாலி">பலாலியை</ref> அண்டிய <ref target="https://ta.wikipedia.org/wiki/குப்பிளான்">குப்பிளான்</ref> என்ற சிறு கிராமத்தில் பிறந்தார். இவரது தந்தையார் அரசியலில் ஈடுபட்டவர். <ref target="https://ta.wikipedia.org/wiki/சிறீலங்கா_சுதந்திரக்_கட்சி">சிறீலங்கா சுதந்திரக் கட்சியின்</ref> உறுப்பினர். இடம்பெயர்ந்து செருமனியில் , மகன் பார்த்திபன், மகள் வவுனீத்தா ஆகியோருடன் வசித்து வருகிறார். ஈழத்தின் வடக்குக் கிழக்குப்பகுதி மக்களின் வாழ்க்கையைக் கட்டியெழுப்புவதை நோக்காகக் கொண்டு "நேசக்கரம்" என்ற அமைப்பை உருவாக்கி, உதவிப் பணிகளைச் செய்து வருகிறார்.</p>
எழுத்துலகில்
<p>சாந்தி எழுதத் தொடங்கியது 13வயதில். 1990 இல் <ref target="https://ta.wikipedia.org/wiki/விடுதலைப்_புலிகள்">விடுதலைப் புலிகளின்</ref> கலை, பண்பாட்டுக் கழகத்துடனான தொடர்பு அவரை குறிப்பிடத்தக்க எழுத்தாளராக்கியது. கவிதை, நாடகம், சிறுகதையெனப் பலவற்றை எழுதினார்.</p>
வெளியிட்ட நூல்கள்
<list type="unordered"><item>இன்னொருகாத்திருப்பு (கவிதைத்தொகுப்பு-2000)</item>
<item>அழியாத ஞாபகங்கள் (கவிதைத்தொகுப்பு 2001)</item>
<item>கலையாத நினைவுகள் (சிறுகதைத்தொகுப்பு 2002)</item>
<item>உயிர்வாசம் (கவிதைத்தொகுப்பு 2005)</item>
<item>கண்கள் எழுதிய கவிதையின் கடைசிச்சொட்டு (கவிதைத்தொகுப்பு 2012)</item>
<item>உயிரணை (நாவல் 2016)</item></list>
வெளி இணைப்புகள்
<list type="unordered"><item><ref target="http://eathuvarai.net/?p=2604">நேர்காணல்-சாந்தி</ref></item></list>
</text></body></html>