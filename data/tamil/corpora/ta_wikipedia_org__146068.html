<html><body><text id="wikipedia_ta_wikipedia_org__146068.html" ns="0" revid="3231063" sourceurl="https://ta.wikipedia.org/wiki/%E0%AE%85%E0%AE%9F%E0%AF%8B%E0%AE%AA%E0%AE%BF_%E0%AE%87%E0%AE%AE%E0%AF%87%E0%AE%9A%E0%AF%8D%E0%AE%B0%E0%AF%86%E0%AE%9F%E0%AE%BF" title="அடோபி இமேச்ரெடி" type="wikipedia">அடோபி இமேச்ரெடி
<p><hi rend="bold">அடோபி இமேச்ரெடி</hi> (<hi rend="italic">Adobe ImageReady</hi>) என்பது <ref target="https://ta.wikipedia.org/wiki/அடோப்_சிஸ்டம்ஸ்">அடோப் சிஸ்டம்சினால்</ref> ஏறத்தாழப் பத்து ஆண்டுகளாக <ref target="https://ta.wikipedia.org/wiki/அடோபி_போட்டோசாப்">அடோப் போட்டோசாப்புடன்</ref> இணைத்து வழங்கப்பட்ட துகள் வரைபட உருவ வரைகலை திருத்தி மென்பொருள் ஆகும்.<ref target="https://ta.wikipedia.org/wiki/முதற்_பக்கம்#cite_note-1">[1]</ref> இமேஜ்ரெடியானது <ref target="https://ta.wikipedia.org/wiki/சி++">சி++</ref> என்ற நிகழ்ச்சிநிரலாக்க மொழியில் எழுதப்பட்டுள்ளது.<ref target="https://ta.wikipedia.org/wiki/முதற்_பக்கம்#cite_note-2">[2]</ref> இம்மென்பொருள் <ref target="https://ta.wikipedia.org/wiki/விண்டோசு">விண்டோசு</ref> <ref target="https://ta.wikipedia.org/wiki/இயங்குதளம்">இயங்குதளத்திலும்</ref> <ref target="https://ta.wikipedia.org/wiki/மாக்_ஓ.எசு">மாக் ஓ. எசு. எக்சு</ref> இயங்குதளத்திலும் இயக்கக்கூடியதாக வெளியிடப்பட்டது.<ref target="https://ta.wikipedia.org/wiki/முதற்_பக்கம்#cite_note-3">[3]</ref> பிறகு இந்த மென்பொருளைத் தயாரித்தல் <ref target="https://ta.wikipedia.org/wiki/அடோப்_சிஸ்டம்ஸ்">அடோப் சிஸ்டம்சினால்</ref> கைவிடப்பட்டது.<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
<p><ref target="https://ta.wikipedia.org/wiki/அடோபி_போட்டோசாப்">போட்டோசாப்பை</ref> விட இமேஜ்ரெடி குறைந்த வசதிகளையே கொண்டுள்ளது. ஆனாலும் வலை வரைகலையை விரைவாகத் தொகுப்பதற்கு இமேஜ்ரெடி உதவுகின்றது.</p>
<p>ஆரம்ப காலத்தில், போட்டோசாப் கருவிப் பெட்டியில் இமேஜ்ரெடிக்கான தொடுப்பு இருந்தது.<ref target="https://ta.wikipedia.org/wiki/முதற்_பக்கம்#cite_note-5">[5]</ref> இத்தொடுப்பு, போட்டோசாப்பில் தொகுத்துக் கொண்டிருந்த அதே படிமத்தை இமேஜ்ரெடியிலும் தொகுப்பதற்கு உதவியது.</p>
<p>இமேஜ்ரெடியின் கருவிப் பெட்டியானது அடோப் போட்டோசாப்பின் கருவிப் பெட்டியை ஒத்தது.</p>
வெளியீட்டு வரலாறு
<p>அடோப் இமேஜ்ரெடி 1.0ஆனது தனிச் செயலியாகவே வெளியிடப்பட்டது. ஆனாலும் பின்னைய பதிப்புகள் <ref target="https://ta.wikipedia.org/wiki/அடோபி_போட்டோசாப்">போட்டோசாப்புடன்</ref> இணைத்து வழங்கப்பட்டன.</p>
</text></body></html>