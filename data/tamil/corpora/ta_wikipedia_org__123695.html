<html><body><text id="wikipedia_ta_wikipedia_org__123695.html" ns="0" revid="2565385" sourceurl="https://ta.wikipedia.org/wiki/%E0%AE%95%E0%AF%8A%E0%AE%B2%E0%AF%8D%E0%AE%B2%E0%AE%BF%E0%AE%95%E0%AF%8D_%E0%AE%95%E0%AF%81%E0%AE%9F%E0%AE%B5%E0%AE%B0%E0%AF%88" title="கொல்லிக் குடவரை" type="wikipedia">கொல்லிக் குடவரை<p><hi rend="bold">குடவரை</hi> என்பது <ref target="https://ta.wikipedia.org/wiki/கொல்லிமலை">கொல்லிமலையின்</ref> மேற்கிலிருந்த பாறை. <ref target="https://ta.wikipedia.org/wiki/குடமலை">குடமலை</ref> என்பது <ref target="https://ta.wikipedia.org/wiki/மேற்குத்_தொடர்ச்சி_மலை">மேற்குத் தொடர்ச்சி மலை</ref>. கொல்லிமலையின் மேற்கில் இருந்த குகைவளைவுப் பாறையில் <ref target="https://ta.wikipedia.org/wiki/கொல்லிப்பாவை">கொல்லிப்பாவை</ref> என்னும் அழகிய ஓவியம் வரையப்பட்டிருந்தது. இங்குக் குவளைமலர் பூத்துக்கிடக்கும் சுனை ஒன்றும் இருந்தது. </p>
<p>இப்பகுதியைச் சங்ககாலத்தில் <ref target="https://ta.wikipedia.org/wiki/பொறையன்">பொறையன்</ref>,<ref target="https://ta.wikipedia.org/wiki/முதற்_பக்கம்#cite_note-1">[1]</ref> <ref target="https://ta.wikipedia.org/wiki/குட்டுவன்">குட்டுவன்</ref><ref target="https://ta.wikipedia.org/wiki/முதற்_பக்கம்#cite_note-2">[2]</ref> ஆகிய சேரமன்னர்கள் ஆண்டுவந்தனர்.</p>
<p>இந்தக் குடவரையில் தெய்வ உருவம் எழுதிய <ref target="https://ta.wikipedia.org/wiki/கொல்லிப்பாவை">பாவை</ref> பெண்ணின் அழகனைத்தும் கொண்டதாகத் திகழ்ந்தது. இந்தக் குடவரைச் சுனையில் பூத்த நீலமலர் போல் கண்களை உடையவளாம் தலைவி. </p>
</text></body></html>