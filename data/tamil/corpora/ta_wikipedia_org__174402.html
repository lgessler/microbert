<html><body><text id="wikipedia_ta_wikipedia_org__174402.html" ns="0" revid="3359703" sourceurl="https://ta.wikipedia.org/wiki/%E0%AE%A8%E0%AF%80%E0%AE%B2%E0%AE%9A%E0%AF%8D%E0%AE%9A%E0%AE%BF%E0%AE%B1%E0%AE%95%E0%AE%BF" title="நீலச்சிறகி" type="wikipedia">நீலச்சிறகி
<p><hi rend="bold">நீலச்சிறகி</hi> <ref target="https://ta.wikipedia.org/wiki/முதற்_பக்கம்#cite_note-2">[2]</ref> (Garganey, <hi rend="italic">Anas querquedula</hi>) என்பது சிறுவகை நீரின் மேற்பரப்பிலிருந்து உணவை உட்கொள்ளும் பறவையினம். இவ்வினம் முதன்முறையாக 1758 ஆண்டில் <ref target="https://ta.wikipedia.org/wiki/கரோலஸ்_லின்னேயஸ்">லினேயசுவால்</ref> விவரிக்கப்பட்டு இன்னமும் அவர் தந்த பெயரினையே கொண்டுள்ளன<ref target="https://ta.wikipedia.org/wiki/முதற்_பக்கம்#cite_note-3">[3]</ref>. இவை மற்ற <ref target="https://ta.wikipedia.org/wiki/கிளுவை">கிளுவைகள்</ref> மற்றும் சிறு <ref target="https://ta.wikipedia.org/wiki/வாத்து">வாத்துக்களைப்போல்</ref> கால்களையும் இறக்கைகளையும் அடித்துக்கொண்டு தண்ணீரிலிருந்து எளிதில் எழும்ப வல்லவை.</p>
உருவமைப்பு
ஆண் பறவை
<p>வளர்ந்த ஆண் பறவையினை எளிதில் கண்டுகொள்ளும் வகையில் <ref target="https://ta.wikipedia.org/wiki/இளஞ்சிவப்பு">இளஞ்சிவப்பு</ref> நிற தலையும், <ref target="https://ta.wikipedia.org/wiki/மார்பு">மார்பும்</ref>, கண்ணின் மேலிருந்து தலையின் பின்புறம் வரை ஒரு வெள்ளை நிற பிறையும் கொண்டுள்ளன. இது போக <ref target="https://ta.wikipedia.org/wiki/உடல்">உடல்</ref> முழுதும் <ref target="https://ta.wikipedia.org/wiki/பழுப்பு">பழுப்பு</ref> நிறத்தாலான இறகுகள் போர்த்தியிருக்க, பெண்களும் உடலெங்கும் இளஞ்சிவப்பு நிறம் கொண்டுள்ளது. பழுப்பான அலகினையும் கால்களையும் கொண்ட இவை பறக்கும் போது இளம் <ref target="https://ta.wikipedia.org/wiki/நீலம்">நீல</ref> நிறம் உள்ளதால் இதற்கு நீலச்சிறகி என பெயரளித்துள்ளார்கள். நீந்தும் போது மட்டும் வெள்ளை நிற வெளிப்புறம் கொண்ட பின் சிறகுகள் தெரிகின்றன.<ref target="https://ta.wikipedia.org/wiki/முதற்_பக்கம்#cite_note-Dunn-4">[4]</ref></p>
பெண் பறவை
<figure><caption>பெண் நீலச்சிறகிகள்</caption></figure>
<figure><caption> <hi rend="italic">Spatula querquedula</hi></caption></figure>
<p>பெண் பறவையை இனம் காண சிறிது குழப்பம் ஏற்படலாம், ஏனென்றால் இவை கிளுவையினைப்போல் இருக்கும். எனினும், முகத்திலுள்ள வண்ணங்கள் தெளிவாக இருப்பதனால் இவற்றை பிரித்துச்சொல்ல இயலும். மேலும் இவை அடிக்கடி தலையை ஆட்டும் பழக்கமும் நீரின் மேல்பரப்பில் உட்கொள்ளும் முறையினாலும் வேறு அமைப்புள்ள அலகினாலும் தனித்து அடையாளம் தெரியும்<ref target="https://ta.wikipedia.org/wiki/முதற்_பக்கம்#cite_note-Dunn-4">[4]</ref>.</p>
பரம்வல்
<p><ref target="https://ta.wikipedia.org/wiki/வலசை">வலசை</ref> வரும் பறவையினத்தைச்சேர்ந்த இவை பொதுவாக <ref target="https://ta.wikipedia.org/wiki/ஐரோப்பா">ஐரோப்பா</ref> மற்றும் <ref target="https://ta.wikipedia.org/wiki/மேற்கு_ஆசியா">மேற்கு ஆசியாவில்</ref> இனவிருத்தி செய்கின்றன. குளிர்காலங்களில் இவை மொத்தமாக <ref target="https://ta.wikipedia.org/wiki/தெற்கு_ஆப்பிரிக்கா">தெற்கு ஆப்பிரிக்காவிற்கும்</ref>, <ref target="https://ta.wikipedia.org/wiki/இந்தியா">இந்தியாவிற்கும்</ref> (முக்கியமாக <ref target="https://ta.wikipedia.org/wiki/சாந்த்ராகாச்சி">சாந்த்ராகாச்சி</ref>) மற்றும் <ref target="https://ta.wikipedia.org/wiki/ஆஸ்திரலேசியா">ஆஸ்திரலேசியாவிற்கும்</ref> புலன் பெயருகின்றன<ref target="https://ta.wikipedia.org/wiki/முதற்_பக்கம்#cite_note-Clements-5">[5]</ref>. இவை சில நேரங்களில் இங்கிலாந்தின் தீவுகளிலும், அமைதியான நார்ஃபோக் (Norfolk) மற்றும் சஃபோக் (Suffolk) சதுப்பு நிலங்களில் இனப்பெருக்கம் செய்கிறது. சில இணைகள் <ref target="https://ta.wikipedia.org/wiki/அயர்லாந்து">அயர்லாந்தின்</ref> வெக்ஸ்போர்டிலும் (Wexford) இனப்பெருக்கம் செய்கின்றன.</p>
குணாதிசயங்கள்
<p>ஆண் இனவிருத்திக்காலத்தில் மட்டும் தனிச்சிறப்பு வாய்ந்த, இணையை அழைக்கும் விதமான ஒலியை எழுப்புகிறது. பெண் பறவைகள் அமைதியாக இருக்கும் என்றாலும், அவை சிறிய அளவிலான "குவாக்" என்ற ஒலியெழுப்ப இயலும். </p>
உணவு
<p>நீலச்சிறகி போன்ற வாத்துக்கள் நீரின் மேல்மட்டத்திலிருந்து தங்கள் அலகுகளால் உணவை பிரித்தெடுக்க முடியும். இவை தலையையோ கழுத்தையோ தண்ணீருக்கடியில் ஆழ்த்துவதில்லை.</p>
இனவிருத்தி
<p>இவை இனப்பெருக்கத்தை ஆழமில்லா <ref target="https://ta.wikipedia.org/wiki/சதுப்புநிலம்">சதுப்புநிலங்களுக்கு</ref> அருகாமையிலிருக்கும் <ref target="https://ta.wikipedia.org/wiki/புல்வெளி">புல்வெளிகளில்</ref> செய்கின்றன.</p>
பெயரின் வரலாறு
<p>பதினேழாம் நூற்றாண்டு முதல் இவற்றின் பெயர் பயன்பாட்டில் உள்ளது. இது இத்தாலிய மொழியில் <hi rend="italic">gargenei</hi>, அல்லது <hi rend="italic">garganello</hi>-விலிருந்து வந்துள்ளது. இதற்கு ஒருவகை இரத்தநாளத்தின் பெயராகும்<ref target="https://ta.wikipedia.org/wiki/முதற்_பக்கம்#cite_note-6">[6]</ref>. ஆங்கில உபயோகமானது 1555-ல் கோன்ராட் கெஸ்னர் என்பவர் தன் <hi rend="italic">Historiae Animalium</hi> (விலங்குகளின் வரலாறு) என்ற புத்தகத்தில் ஆரம்பமானது எனலாம்<ref target="https://ta.wikipedia.org/wiki/முதற்_பக்கம்#cite_note-7">[7]</ref>.</p>
பாதுகாவல்
<p>இப்பறவையினம் <ref target="https://ta.wikipedia.org/wiki/ஆப்பிரிக்கா">ஆப்பிரிக்க</ref>-<ref target="https://ta.wikipedia.org/wiki/யுரேசியா">யுரேசிய</ref> வலசை வரும் நீர்ப்பறவைகள் பாதுகாவல் ஒப்பந்தத்தின் (<hi rend="italic">Agreement on the Conservation of African-Eurasian Migratory Waterbirds</hi> (AEWA)) கீழ் பாதுகாக்கப்படும் சில இனங்களில் ஒன்றாகும்<ref target="https://ta.wikipedia.org/wiki/முதற்_பக்கம்#cite_note-IUCN-8">[8]</ref>. </p>


மேலும் படிக்க
<list type="unordered"><item> <ref target="http://commons.wikimedia.org/">பொதுவகத்தில்</ref> <ref target="https://commons.wikimedia.org/wiki/Category:Anas%20querquedula">Anas querquedula</ref> தொடர்பாக ஊடகக் கோப்புகள் உள்ளன.</item></list>
<p> விக்கியினங்களில் <ref target="https://species.wikimedia.org/wiki/Anas%20querquedula">Anas querquedula</ref> பற்றிய தரவுகள்</p>
<list type="unordered"><item><ref target="http://www.birdlife.org/datazone/species/index.html?action=SpcHTMDetails.asp&amp;sid=460&amp;m=0">BirdLife Species Factsheet</ref> <ref target="https://web.archive.org/web/20090104150340/http://www.birdlife.org/datazone/species/index.html?action=SpcHTMDetails.asp&amp;sid=460&amp;m=0">பரணிடப்பட்டது</ref> 2009-01-04 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.rspb.org.uk/birds/guide/g/garganey/index.asp">RSPB A to Z of UK Birds</ref></item>
<item><ref target="http://ibc.lynxeds.com/species/garganey-anas-querquedula">Garganey</ref> <ref target="https://web.archive.org/web/20130605015313/http://ibc.lynxeds.com/species/garganey-anas-querquedula">பரணிடப்பட்டது</ref> 2013-06-05 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref> on the Internet Bird Collection</item>
<item><ref target="http://www.ibercajalav.net/img/80_GarganeyAquerquedula.pdf">Ageing and sexing (PDF; 1.1 MB) by Gerd-Michael Heinze &amp; Javier Blasco-Zumeta</ref> <ref target="https://web.archive.org/web/20131112075208/http://www.ibercajalav.net/img/80_GarganeyAquerquedula.pdf">பரணிடப்பட்டது</ref> 2013-11-12 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item></list>
</text></body></html>