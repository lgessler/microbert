<html><body><text id="wikipedia_ta_wikipedia_org__69796.html" ns="0" revid="3363141" sourceurl="https://ta.wikipedia.org/wiki/%E0%AE%85%E0%AE%B0%E0%AE%BF%E0%AE%AF%E0%AE%95%E0%AF%8D%E0%AE%95%E0%AF%81%E0%AE%9F%E0%AE%BF" title="அரியக்குடி" type="wikipedia">அரியக்குடி
<p><hi rend="bold">அரியக்குடி</hi> (<ref target="https://ta.wikipedia.org/wiki/ஆங்கிலம்">ஆங்கிலம்</ref>: Ariyakkudi), இது <ref target="https://ta.wikipedia.org/wiki/இந்தியா">இந்தியாவின்</ref> <ref target="https://ta.wikipedia.org/wiki/தமிழ்_நாடு">தமிழ் நாடு</ref> மாநிலம், <ref target="https://ta.wikipedia.org/wiki/சிவகங்கை_மாவட்டம்">சிவகங்கை மாவட்டம்</ref>, <ref target="https://ta.wikipedia.org/wiki/காரைக்குடி_வட்டம்">காரைக்குடி வட்டம்</ref>,  <ref target="https://ta.wikipedia.org/wiki/சாக்கோட்டை">சாக்கோட்டை</ref> <ref target="https://ta.wikipedia.org/wiki/ஊராட்சி_ஒன்றியம்">ஊராட்சி ஒன்றியத்தில்</ref> உள்ள ஒரு கிராமம் ஆகும்.<ref target="https://ta.wikipedia.org/wiki/முதற்_பக்கம்#cite_note-4">[4]</ref><ref target="https://ta.wikipedia.org/wiki/முதற்_பக்கம்#cite_note-5">[5]</ref></p>
<p>இவ்வூரானது <ref target="https://ta.wikipedia.org/wiki/காரைக்குடி">காரைக்குடி</ref> நகராட்சியைச் சுற்றி உள்ள பன்னிரண்டு அரை கிராமங்களில் ஒன்று ஆகும் . அரியக்குடி, மேலாமாகானம், தளக்காவூர், <ref target="https://ta.wikipedia.org/wiki/அமராவதிபுதூர்">அமராவதிபுதூர்</ref>, பிளார், சேது ரெகுநாதப் பட்டணம் ஆகிய சில கிராமங்களை சேர்த்து மொத்தமாக பன்னிரண்டரை கிராமங்கள் என்று கூறுவது வழக்கம்.</p>
கோயில்கள்
<p>இவ்வூரில் 500 ஆண்டு பழமை வாய்ந்த ஒரு திருவேங்கடமுடையான் திருக்கோயிலும், சிவன் கோவிலும், செல்லாயியம்மன் கோவிலும், வேங்கனாயகி அம்மன் கோவிலும் உள்ளது.</p>
<p>ஆண்டு தோறும் மே மாத கடைசியில் அங்கே புகழ் பெற்ற பெருமாள் கோவிலில் திருவிழா நடக்கும். இந்தத் திருவிழவானது 13 நாட்கள் நடைபெறும். முதல் ஒன்பது நாட்கள் ஒவ்வொரு இரவும் கடவுளும் அவ்வூரைச்சுற்றி உலா வருவதாகவும், பத்தாம் நாள் <ref target="https://ta.wikipedia.org/wiki/தேர்த்_திருவிழா">தேர்த் திருவிழாவும்</ref>, பதினொன்றாம் நாள் வெள்ளிரதமும், பன்னிரெண்டாம் நாள் மரரதமும், கடைசி நாளான பதிமூன்றாம் நாள் தெப்பம் ஆக படு விமர்சையாக கொண்டாடப்படும். <ref target="https://ta.wikipedia.org/wiki/வைகுண்ட_ஏகாதசி">வைகுண்ட ஏகாதசியன்று</ref> இக்கோயிலில் சொர்க்கவாசல் திறக்கப்படும்.<ref target="https://ta.wikipedia.org/wiki/முதற்_பக்கம்#cite_note-6">[6]</ref></p>
யானை விளக்குகள் தயாரிப்பு
<p>அரியக்குடி, யானை விளக்குகள் தயாரிப்பில் புகழுடைய <ref target="https://ta.wikipedia.org/wiki/கிராமம்">கிராமம்</ref> ஆகும். பாரம்பரியமும் கலைநயமிகுந்ததுமான விதவிதமான பித்தளை விளக்குகள், ஐம்பொன் சுவாமி சிலைகள் <ref target="https://ta.wikipedia.org/wiki/உற்பத்தி">உற்பத்தி</ref> ஆகியவற்றை செய்வதில் பேர் போனது.<ref target="https://ta.wikipedia.org/wiki/முதற்_பக்கம்#cite_note-7">[7]</ref> இருபதுக்கும் மேற்பட்ட தொழிற்கூடங்கள் அங்கு உள்ளன. <ref target="https://ta.wikipedia.org/wiki/பழனி">பழனி</ref>, <ref target="https://ta.wikipedia.org/wiki/திருச்செந்தூர்">திருச்செந்தூர்</ref>, <ref target="https://ta.wikipedia.org/wiki/சபரிமலை">சபரிமலை</ref> கோயில், வெளிமாநிலம், வெளிநாடுகளுக்கும் உற்பத்தி செய்து அனுப்பப்படுகிறது. <ref target="https://ta.wikipedia.org/wiki/நகரத்தார்">நகரத்தார்</ref> பயன்படுத்தும் செட்டிநாடு விளக்குகள், திருமண சீர்வரிசை போன்றவையும் இங்கு எல்லா மாதங்களிலும் உற்பத்தி நடந்து கொண்டே தான் இருக்கும்.</p>
இதனையும் பாருங்கள்
<p><ref target="https://ta.wikipedia.org/wiki/அரியக்குடி_இராமானுஜ_ஐயங்கார்">அரியக்குடி இராமானுஜ ஐயங்கார்</ref></p>


வெளி இணைப்புகள்
<list type="unordered"><item><ref target="http://wikimapia.org/#lang=en&amp;lat=10.048135&amp;lon=78.787637&amp;z=15&amp;m=b">விக்கிமேப்பியாவில் அரியக்குடி அமைவிடம்</ref></item></list>
</text></body></html>