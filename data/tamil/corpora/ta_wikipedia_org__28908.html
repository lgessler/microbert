<html><body><text id="wikipedia_ta_wikipedia_org__28908.html" ns="0" revid="2785200" sourceurl="https://ta.wikipedia.org/wiki/%E0%AE%95%E0%AF%81%E0%AE%B7%E0%AE%BF%E0%AE%9F%E0%AF%8D%E0%AE%9F%E0%AE%BF%E0%AE%95%E0%AF%8D_%E0%AE%AE%E0%AF%8A%E0%AE%B4%E0%AE%BF%E0%AE%95%E0%AE%B3%E0%AF%8D" title="குஷிட்டிக் மொழிகள்" type="wikipedia">குஷிட்டிக் மொழிகள்<figure></figure>
<p><hi rend="bold">குஷிட்டிக் மொழிகள்</hi>, ஆப்பிரிக்க-ஆசிய மொழிகளின் ஒரு துணைக் குழு ஆகும். இம்மொழிகள் <hi rend="italic">ஆப்பிரிக்காவின் கொம்பு</hi> என அழைக்கப்படும் பகுதியில் பேசப்படுகின்றன. 25 மில்லியன் <ref target="https://ta.wikipedia.org/wiki/மக்கட்_தொகை">மக்கட் தொகை</ref> கொண்ட <ref target="https://ta.wikipedia.org/wiki/ஒரோமோ_மொழி">ஒரோமோ மொழி</ref> இவற்றுள் முதன்மையானது. அடுத்ததாக, <ref target="https://ta.wikipedia.org/wiki/சோமாலியா">சோமாலியா</ref>, <ref target="https://ta.wikipedia.org/wiki/எதியோப்பியா">எதியோப்பியா</ref>, <ref target="https://ta.wikipedia.org/wiki/ஜிபுட்டி">ஜிபுட்டி</ref>, கெனியா ஆகிய நாடுகளில் சுமார் 15 மில்லியன் மக்களால் பேசப்படும் <ref target="https://ta.wikipedia.org/wiki/சோமாலி_மொழி">சோமாலி மொழி</ref> உள்ளது. இவற்றுடன், இரண்டு மில்லியன் மக்கள் பேசும், <ref target="https://ta.wikipedia.org/wiki/எதியோப்பியா">எதியோப்பியாவில்</ref> உள்ள <ref target="https://ta.wikipedia.org/wiki/சிடாமோ_மொழி">சிடாமோ மொழி</ref>, <ref target="https://ta.wikipedia.org/wiki/எரித்ரியா">எரித்ரியா</ref>, எதியோப்பியா, ஜிபுட்டி ஆகிய நாடுகளிலுள்ள சுமார் 1.5 மில்லியன் மக்களால் பேசப்படும் <ref target="https://ta.wikipedia.org/wiki/அஃபார்_மொழி">அஃபார் மொழி</ref> என்பனவும் குஷிட்டிக் மொழிகளே.</p>
<p>ஜோசெப் கிரீன்பெர்க் என்பவாரால் வகைப்படுத்தப்பட்டு, ஹரோல்ட் ஃபிளெமிங் என்பவரால் திருத்தம் செய்யப்பட்ட முறையின்படி, இம்மொழிகள் நான்கு பகுதிகளாகப் பிரிக்கப்பட்டுள்ளன.</p>
<list type="unordered"><item><ref target="https://ta.wikipedia.org/wiki/பேஜா_மொழிகள்">பேஜா மொழிகள்</ref></item>
<item><ref target="https://ta.wikipedia.org/wiki/மத்திய_குஷிட்டிக்_மொழிகள்">மத்திய குஷிட்டிக் மொழிகள்</ref> அல்லது அகவ் மொழிகள்</item>
<item><ref target="https://ta.wikipedia.org/wiki/கிழக்குக்_குஷிட்டிக்_மொழிகள்">கிழக்குக் குஷிட்டிக் மொழிகள்</ref> (ஒரோமோ, சோமாலி, சிடாமோ, சாஹோ, அஃபார் என்பன அடங்கியது)</item>
<item><ref target="https://ta.wikipedia.org/wiki/தென்_குஷிட்டிக்_மொழிகள்">தென் குஷிட்டிக் மொழிகள்</ref> (இராக்வ்-அலக்வா, புருங்கே, டஹாலோ என்பவை அடங்கியது)</item></list>
</text></body></html>