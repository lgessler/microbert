<html><body><text id="wikipedia_ta_wikipedia_org__314719.html" ns="0" revid="2688087" sourceurl="https://ta.wikipedia.org/wiki/%E0%AE%87%E0%AE%A3%E0%AF%8D%E0%AE%9F%E0%AE%BF%E0%AE%AF%E0%AE%AE%E0%AF%8D(I)_%E0%AE%AA%E0%AF%81%E0%AE%B0%E0%AF%8B%E0%AE%AE%E0%AF%88%E0%AE%9F%E0%AF%81" title="இண்டியம்(I) புரோமைடு" type="wikipedia">இண்டியம்(I) புரோமைடு
<p><hi rend="bold">இண்டியம்(I) புரோமைடு</hi> <hi rend="italic">(Indium(I) bromide)</hi> என்பது InBr என்ற <ref target="https://ta.wikipedia.org/wiki/மூலக்கூற்று_வாய்ப்பாடு">மூலக்கூற்று வாய்ப்பாடு</ref> கொண்ட ஒரு <ref target="https://ta.wikipedia.org/wiki/கனிம_வேதியியல்">கனிம வேதியியல்</ref> சேர்மமாகும். <ref target="https://ta.wikipedia.org/wiki/இண்டியம்">இண்டியமும்</ref> <ref target="https://ta.wikipedia.org/wiki/புரோமின்">புரோமினும்</ref> சேர்ந்து உருவாகும் இச்சேர்மம் சிவப்பு நிறத்தில் படிகச்சேர்மமாக காணப்படுகிறது. β-தாலியம் அயோடைடு கட்டமைப்பையொத்த சமகட்டமைப்புடனும் திரிபடைந்த பாறை உப்பு அமைப்பையும்<ref target="https://ta.wikipedia.org/wiki/முதற்_பக்கம்#cite_note-1">[1]</ref> இண்டியம்(I) புரோமைடு கொண்டிருக்கிறது. இண்டியம் உலோகத்தை இண்டியம் டிரைபுரோமைடு எனப்படும் இண்டியம் முப்புரோமைடுடன் சேர்த்து சூடுபடுத்தும்பொழுது இண்டியம்(I) புரோமைடு உருவாகிறது. இச்சேர்மம் கந்தக விளக்கில் பயன்படுத்தப்படுகிறது. கரிம வேதியியலில், α, α-இருகுளோரோகீட்டோன்களை 1-அரைல்-பியூட்டேன்-1,4-டையோன்களாக்கும்<ref target="https://ta.wikipedia.org/wiki/முதற்_பக்கம்#cite_note-2">[2]</ref> இணைப்பு வினைகளை இச்சேர்மம் முன்நகர்த்துகிறது.  ஆல்க்கைல் ஆலைடுகளை ஆல்க்கைல் இண்டியம் ஆலைடுகளாகவும்<ref target="https://ta.wikipedia.org/wiki/முதற்_பக்கம்#cite_note-3">[3]</ref>, நிக்கல்புரோமின் அணைவுச்சேர்மங்களை நிக்கல்-இண்டியம் பிணைப்புகளாகவும் மாற்றுவது போன்ற ஆக்சிசனேற்ற கூட்டுவினைகளில் இண்டியம்(I) புரோமைடு பங்களிக்கிறது<ref target="https://ta.wikipedia.org/wiki/முதற்_பக்கம்#cite_note-4">[4]</ref>. தண்ணீரில் நிலைப்புத்தன்மை இல்லாமல் இண்டியம் உலோகமாகவும் இண்டியம் முப்புரோமைடாகவும் சிதைகிறது. இண்டியம் இருபுரோமைடு தண்ணீரில் கரைந்து உண்மையென கருதத்தக்க, நீரில் கரையாத வீழ்படிவாக உருவாகி உடனடியாகசிதைவடைகிறது<ref target="https://ta.wikipedia.org/wiki/முதற்_பக்கம்#cite_note-5">[5]</ref>.</p>
மேற்கோள்கள்

<list type="unordered"><item><ref target="http://www.webelements.com/">WebElements</ref></item>
<item>Greenwood,Norman  N.;Earnshaw,Alan(1997).<hi rend="italic">Chemistry of the Elements</hi>(2nd ).Butterworth-Heinemann.<ref target="https://ta.wikipedia.org/wiki/பன்னாட்டுத்_தரப்புத்தக_எண்">பன்னாட்டுத் தரப்புத்தக எண்</ref>:<ref target="https://ta.wikipedia.org/wiki/சிறப்பு:BookSources/0080379419">0080379419</ref>.</item></list>
</text></body></html>