<html><body><text id="wikipedia_ta_wikipedia_org__22697.html" ns="0" revid="3369453" sourceurl="https://ta.wikipedia.org/wiki/%E0%AE%A4%E0%AE%BF%E0%AE%B0%E0%AF%81%E0%AE%AA%E0%AF%8D%E0%AE%AA%E0%AF%81%E0%AE%A9%E0%AE%B5%E0%AE%BE%E0%AE%9A%E0%AE%B2%E0%AF%8D_%E0%AE%B5%E0%AE%BF%E0%AE%B0%E0%AF%81%E0%AE%A4%E0%AF%8D%E0%AE%A4%E0%AE%AA%E0%AF%81%E0%AE%B0%E0%AF%80%E0%AE%9A%E0%AF%81%E0%AE%B5%E0%AE%B0%E0%AE%B0%E0%AF%8D_%E0%AE%95%E0%AF%8B%E0%AE%AF%E0%AE%BF%E0%AE%B2%E0%AF%8D" title="திருப்புனவாசல் விருத்தபுரீசுவரர் கோயில்" type="wikipedia">திருப்புனவாசல் விருத்தபுரீசுவரர் கோயில்
<p><hi rend="bold">திருப்புனவாசல் விருத்தபுரீசுவரர் கோயில்</hi> தேவாரப் <ref target="https://ta.wikipedia.org/wiki/பாடல்_பெற்ற_தலங்கள்">பாடல் பெற்ற தலங்களில்</ref> <ref target="https://ta.wikipedia.org/wiki/தேவாரப்பாடல்_பெற்ற_பாண்டிய_நாட்டு_தலங்களின்_பட்டியல்">பாண்டிய நாட்டுத் தலங்களில்</ref> ஒன்றாகும். <ref target="https://ta.wikipedia.org/wiki/சம்பந்தர்">சம்பந்தர்</ref>, <ref target="https://ta.wikipedia.org/wiki/சுந்தரர்">சுந்தரர்</ref> ஆகியோரின் பாடல் பெற்ற இத்தலம் <ref target="https://ta.wikipedia.org/wiki/புதுக்கோட்டை_மாவட்டம்">புதுக்கோட்டை மாவட்டத்தில்</ref>, <ref target="https://ta.wikipedia.org/wiki/திருப்புனவாசல்">திருப்புனவாசல்</ref> கிராமத்தில் அமைந்துள்ளது<ref target="https://ta.wikipedia.org/wiki/முதற்_பக்கம்#cite_note-1">[1]</ref><ref target="https://ta.wikipedia.org/wiki/முதற்_பக்கம்#cite_note-tnmaps.tn.nic.in-2">[2]</ref>. இத்தலத்தில் வேதங்கள் வழிபட்டன என்பது தொன்நம்பிக்கை. கோயிலினுள் பதினான்கு சிவலிங்கங்கள் உள்ளன. இது ஒரு <ref target="https://ta.wikipedia.org/wiki/தேவார_வைப்புத்_தலங்கள்">தேவார வைப்புத்தலமாகும்</ref>. <ref target="https://ta.wikipedia.org/wiki/முதற்_பக்கம்#cite_note-bmj-3">[3]</ref></p>
<figure><caption>திருப்புனவாயில் கோயில்</caption></figure>
பிரம்மா வழிபட்ட தலம்
<p>பிரணவ மந்திரத்தின் பொருள் தெரியாமல் சிறை பட்ட பிரம்மா சிவனால் விடுவிக்கப்பட்டார்.தவறு செய்த பிரம்மா மீண்டும் படைக்கும் தொழிலைப் பெற முடிவு செய்து இத்தலத்தில் <ref target="https://ta.wikipedia.org/wiki/சிவலிங்கம்">சிவலிங்கம்</ref> ஒன்றை நிறுவி,சிவலிங்கத்தின் நான்கு பக்கமும் சிவமுகத்தை உருவாக்கி,சிவலிங்க அபிசேகத்திற்கு தீர்த்தம் ஒன்றை உருவாக்கி வழிபட்டார் என்பது நம்பிக்கை.</p>
விருத்தபுரீசுவரர்
<p>விருத்தம் என்றால் பழமை என்று பொருள், மேலும் இந்த ஈசன் <hi rend="bold">பழம்பதிநாதர்</hi>என்ற பெயராலும் அழைக்கப்படுகிறார். <ref target="https://ta.wikipedia.org/wiki/இரண்டாம்_சுந்தரபாண்டியன்">இரண்டாம் சுந்தரபாண்டியன்</ref> பாண்டிய நாட்டுக் கட்டிடக் கலையையும், சோழநாட்டுக் கட்டிடக் கலையையும் இணைத்து  இராசகோபுரமும், விமானமும் மிக உயரமாகக் கட்டப்பட்டது. கருவறையில் (<hi rend="bold">தஞ்சை பிரகதீசுவரர் சிவலிங்கம் பெரியது, இதை விட  <ref target="https://ta.wikipedia.org/wiki/கங்கை_கொண்ட_சோழபுரம்">கங்கை கொண்ட சோழபுரத்தில்</ref> உள்ள <ref target="https://ta.wikipedia.org/wiki/சிவலிங்கம்">சிவலிங்கம்</ref> உயரத்தில் மிகவும் பெரியது</hi>)உள்ள சிவலிங்கம் சுற்றளவில் மிகப்பெரியது.(சுற்றளவு 82.5அடி)</p>
தல விருட்சம்
<p>இந்த கோவிலில் நான்கு தல விருட்சங்கள் உள்ளது,ஒவ்வொரு யுகத்திற்கும் ஒன்று என்ற அடிப்படையில்,<ref target="https://ta.wikipedia.org/wiki/கிருதாயுகம்">கிருதா யுகத்தில்</ref> <hi rend="bold">வஜ்ரவனம்</hi> என்ற பெயரில் <ref target="https://ta.wikipedia.org/wiki/சதுரக்கள்ளி">சதுரக்கள்ளியும்</ref>,<ref target="https://ta.wikipedia.org/wiki/திரேதாயுகம்">திரேதாயுகத்தில்</ref> <hi rend="bold">பிரமம்புரம்</hi> என்ற பெயரில் <hi rend="bold">குருந்தமரமும்</hi>, <ref target="https://ta.wikipedia.org/wiki/துவாபரயுகம்">துவாபரயுகத்தில்</ref> <hi rend="bold">விருத்தகாசி</hi> என்ற பெயரில் <hi rend="bold">மகிழமரமும்</hi>,<ref target="https://ta.wikipedia.org/wiki/கலியுகம்">கலியுகத்தில்</ref> <hi rend="bold">பழம்பதி</hi> என்ற பெயரில் <hi rend="bold">புன்னை மரமும்</hi> தல விருட்சமாக இருந்ததால், இந்த நான்கும் <ref target="https://ta.wikipedia.org/wiki/நான்கு_வேதம்">நான்கு வேதங்களாக</ref> பாவித்து வணங்கப்படுகிறது.
<ref target="https://ta.wikipedia.org/wiki/முதற்_பக்கம்#cite_note-4">[4]</ref></p>
பெயர் காரணம்
<p>இக்கோவிலுக்கு தெற்கே பாம்பாறும்,கோவிலுக்கு எதிரே மூன்று கிலோமீட்டர் தொலைவில் கடலும் உள்ளது.கடல் மற்றும் ஆற்றுப்புனலில் (வாசலில்) ஊர் அமைந்ததால் <ref target="https://ta.wikipedia.org/wiki/திருப்புனவாசல்">திருப்புனவாசல்</ref> எனப் பெயர் பெற்றது.<ref target="https://ta.wikipedia.org/wiki/முதற்_பக்கம்#cite_note-tnmaps.tn.nic.in-2">[2]</ref>. </p>


வெளி இணைப்புக்கள்
<list type="unordered"><item><ref target="http://www.thevaaram.org/thirumurai_1/koil_view.php?koil_idField=212">கருணைநாயகி உடனுறை பழம்பதிநாதர்</ref></item>
<item><ref target="http://temple.dinamalar.com/New.php?id=254">விருத்தபுரீஸ்வரர் திருக்கோயில் தினமலர்</ref></item>
<item><ref target="http://www.shaivam.org/siddhanta/sp/spt_p_punavayil.htm">திருப்புனவாயில் (திருப்புனவாசல்)</ref> <ref target="https://web.archive.org/web/20130119090804/http://www.shaivam.org/siddhanta/sp/spt_p_punavayil.htm">பரணிடப்பட்டது</ref> 2013-01-19 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item>
<item><ref target="http://www.daily">thanthi.com/aanmigam.id 1405013 பிரம்மா வழிபட்ட தலம்</ref> <ref target="https://web.archive.org/web/20130725152640/http://daily/">பரணிடப்பட்டது</ref> 2013-07-25 at the <ref target="https://ta.wikipedia.org/wiki/வந்தவழி_இயந்திரம்">வந்தவழி இயந்திரம்</ref></item></list>
</text></body></html>