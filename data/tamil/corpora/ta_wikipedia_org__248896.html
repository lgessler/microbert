<html><body><text id="wikipedia_ta_wikipedia_org__248896.html" ns="0" revid="2734159" sourceurl="https://ta.wikipedia.org/wiki/%E0%AE%9C%E0%AE%BE%E0%AE%A9%E0%AF%8D_%E0%AE%B5%E0%AE%BF._%E0%AE%8E%E0%AE%B5%E0%AE%BE%E0%AE%A9%E0%AF%8D%E0%AE%9A%E0%AF%81" title="ஜான் வி. எவான்சு" type="wikipedia">ஜான் வி. எவான்சு
<p><hi rend="bold">ஜான் வி. எவான்சு</hi> (<hi rend="italic">John V. Evans</hi>, பிறப்பு: 5 சூலை 1933) என்பவர் இங்கிலாந்தில் பிறந்த அமெரிக்க <ref target="https://ta.wikipedia.org/wiki/வானியல்_வல்லுநர்">வானியலாளர்</ref> ஆவார்.</p>
<p>ஜான் எவான்சு இங்கிலாந்து, மான்செசுட்டரில் 1933 இல் பிறந்தார். இவர் மான்செசுட்டர் பல்கலைக் கழகத்தில் பயின்று முனைவர் பட்டம் பெற்றார். 1960 இல் இருந்து இவர் <ref target="https://ta.wikipedia.org/wiki/மாசாச்சூசெட்சு_தொழில்நுட்பக்_கழகம்">மசாசூசட் தொழில்நுட்பக் கழகத்தின்</ref> இலிங்கன் ஆய்வகப் பேராசிரியராகப் பணிபுரிந்தார்.<ref target="https://ta.wikipedia.org/wiki/முதற்_பக்கம்#cite_note-sww-1">[1]</ref></p>
<p>இவர் கதிர்வீச்சு வானியலில் (Radio-Astronomy) பேரார்வம் காட்டினார். மின்னணு மண்டில மின்னன் அடர்த்தியை அளக்க, <ref target="https://ta.wikipedia.org/wiki/நிலா">நிலாவின்</ref> நீண்ட அலைநேரக் கதிர் எதிரொளி மங்கலைப் பயன்படுத்தலாம் என்பதை நிறுவினார். இவர் ஜி.என்.டெய்லருடன் இணைந்து, வெள்ளி, நிலா இரண்டின் ரேடார் எதிரொளி ஆய்வை மேற்கொண்டார். 1975 இல் ஆப்பில்டன் பரிசு பெற்றார்.<ref target="https://ta.wikipedia.org/wiki/முதற்_பக்கம்#cite_note-sww-1">[1]</ref></p>
<p>இவர் டி. ஏகுஃபோர்சுடன் இணைந்து ரேடார் வானியல் என்ற நூலை எழுதினார்.<ref target="https://ta.wikipedia.org/wiki/முதற்_பக்கம்#cite_note-2">[2]</ref></p>


வெளி இணைப்பு
<list type="unordered"><item><ref target="https://books.google.co.in/books?id=0igmn9fzaUYC&amp;pg=PA68&amp;lpg=PA68&amp;dq=John+V.+Evans+(astronomer-born+1933&amp;source=bl&amp;ots=iA9pvrqm1z&amp;sig=7fZNjIc09mEwP5pvzx0CqYVBbeo&amp;hl=ta&amp;sa=X&amp;ved=0CBsQ6AEwAGoVChMIs4zd5OmWxgIVJK6mCh01BQC4#v=onepage&amp;q=John%20V.%20Evans%20(astronomer-born%201933&amp;f=false">google books</ref></item></list>
</text></body></html>