<html><body><text id="wikipedia_wo_wikipedia_org__3309.html" ns="0" revid="102265" sourceurl="https://wo.wikipedia.org/wiki/Sowwu_Afrig" title="Sowwu Afrig" type="wikipedia">Sowwu Afrig<p><hi rend="bold">Sowwu Afrig</hi> ab diiwaan la ci <ref target="https://wo.wikipedia.org/wiki/Afrik">Afrik</ref>. Mi ngi tambalee ca <ref target="https://wo.wikipedia.org/wiki/Niseeria">Niseeria</ref> ba ci <ref target="https://wo.wikipedia.org/wiki/Senegaal">Senegaal</ref>. Afrik da fa mel ne arafu 1, am lu taxaw ak lu génn jublu sowwu, lu génn loolu lépp te féete ci suufu <ref target="https://wo.wikipedia.org/wiki/Saara">Saara</ref> man nan kaa jappee Sowwu Afrik.</p>
<p>Bun ko jaawale ak Maghreb di baatu araab buy tekki sowwu.</p>
<p>Su nu sukkandikoo ci seddaleb adduna bi <ref target="https://wo.wikipedia.org/wiki/Mbootaayu_Réew_yu_Bennoo">Mbootaayu Réew yu Bennoo</ref>(onu) yi def, Sowwu Afrik bénn la ci diwaan yi ñu seddalee Afrik.</p>
<figure><caption> <ref target="https://wo.wikipedia.org/wiki/Maghreb">Maghreb</ref> ak sowu Afrik</caption></figure>
<p>Fukk ak juroom bénni (16) réew la am:</p>
<list type="unordered"><item> <ref target="https://wo.wikipedia.org/wiki/Benin">Benin</ref></item>
<item> <ref target="https://wo.wikipedia.org/wiki/Burkina_Faso">Burkina Faso</ref></item>
<item> <ref target="https://wo.wikipedia.org/wiki/Kot_diwaar">Kot diwaar</ref></item>
<item> <ref target="https://wo.wikipedia.org/wiki/Kap_Weer">kap Weer</ref></item>
<item> <ref target="https://wo.wikipedia.org/wiki/Gaambi">Gaambi</ref></item>
<item> <ref target="https://wo.wikipedia.org/wiki/Ginne_Bisaawóo">Ginne Bisaawóo</ref></item>
<item> <ref target="https://wo.wikipedia.org/wiki/Gana">Gana</ref></item>
<item> <ref target="https://wo.wikipedia.org/wiki/Ginne">Ginne</ref></item>
<item> <ref target="https://wo.wikipedia.org/wiki/Libeeria">Libeeria</ref></item>
<item> <ref target="https://wo.wikipedia.org/wiki/Mali">Mali</ref></item>
<item> <ref target="https://wo.wikipedia.org/wiki/Gànnaar">Gànnaar</ref></item>
<item> <ref target="https://wo.wikipedia.org/wiki/Niseer">Niseer</ref></item>
<item> <ref target="https://wo.wikipedia.org/wiki/Niseeria">Niseeria</ref></item>
<item> <ref target="https://wo.wikipedia.org/wiki/Senegaal">Senegaal</ref></item>
<item> <ref target="https://wo.wikipedia.org/wiki/Siraa_Leyoon">Siraa Leyoon</ref></item>
<item> <ref target="https://wo.wikipedia.org/wiki/Togóo">Togóo</ref></item></list>
Melosuuf
<p>Tefesu gii xaaju Afrik ci <ref target="https://wo.wikipedia.org/wiki/Mbàmbulaanu_Atlas">Mbàmbulaanu Atlas</ref> la bokk. Tefesam xaajoon nan ko joxoon leen ay tur: Tefesug pépp, Tefesug wurus, Tefesug bëñu-ñay (ci nasaraan:Côte d'Ivoire, moo indi turu réewum Kot diwaar). <ref target="https://wo.wikipedia.org/wiki/Jappum_njaam">Jappum njaam</ref> mi yëggaloon na barab yooyu bu baax; ba tax na sax lu ëpp ci <ref target="https://wo.wikipedia.org/wiki/Jaam">jaam</ref> yi fa ñu leen jaarale yòbb <ref target="https://wo.wikipedia.org/wiki/Amerik">Amerik</ref>. </p>
<p>Ci barab yu bari yi nekk ci <ref target="https://wo.wikipedia.org/wiki/Diwaan">Diwaan</ref> bi <ref target="https://wo.wikipedia.org/wiki/Kilimaab_yemoo">kilimaab yemoo</ref> la ñu am, <ref target="https://wo.wikipedia.org/wiki/Allub_yemoo">allub yemoo</ref> it am na fa. Bari na ci ay réew yu bari gancax, am na ci tamit réew yu bekkoor: yi jege <ref target="https://wo.wikipedia.org/wiki/Ndand_féy-féy">ndand féy-féy</ref> gu <ref target="https://wo.wikipedia.org/wiki/Saara">Saara</ref>, yu ci mel ne <ref target="https://wo.wikipedia.org/wiki/Senegaal">Senegaal</ref> ak <ref target="https://wo.wikipedia.org/wiki/Mali">Mali</ref></p>
Réew yi génn ci géej gi
<list type="unordered"><item><ref target="https://wo.wikipedia.org/wiki/Benin">Benin</ref></item>
<item><ref target="https://wo.wikipedia.org/wiki/Kot_diwaar">Kot diwaar</ref></item>
<item><ref target="https://wo.wikipedia.org/wiki/Gaambi">Gaambi</ref></item>
<item><ref target="https://wo.wikipedia.org/wiki/Gana">Gana</ref></item>
<item><ref target="https://wo.wikipedia.org/wiki/Ginne">Ginne</ref></item>
<item><ref target="https://wo.wikipedia.org/wiki/Ginne_Bisaawóo">Ginne Bisaawóo</ref></item>
<item><ref target="https://wo.wikipedia.org/wiki/Libeeria">Libeeria</ref></item>
<item><ref target="https://wo.wikipedia.org/wiki/Gànnaar">Gànnaar</ref></item>
<item><ref target="https://wo.wikipedia.org/wiki/Niseer">Niseer</ref></item>
<item><ref target="https://wo.wikipedia.org/wiki/Niseeria">Niseeria</ref></item>
<item><ref target="https://wo.wikipedia.org/wiki/Senegaal">Senegaal</ref></item>
<item><ref target="https://wo.wikipedia.org/wiki/Siraa_Leyoon">Siraa Leyoon</ref></item>
<item><ref target="https://wo.wikipedia.org/wiki/Togóo">Togóo</ref></item></list>
Réew yi génnul ci géej gi
<list type="unordered"><item><ref target="https://wo.wikipedia.org/wiki/Burkina_Faso">Burkina Faso</ref></item>
<item><ref target="https://wo.wikipedia.org/wiki/Cadd">Cadd</ref></item>
<item><ref target="https://wo.wikipedia.org/wiki/Mali">Mali</ref></item>
<item><ref target="https://wo.wikipedia.org/wiki/Niseer">Niseer</ref></item></list>
Dex yi
<list type="unordered"><item><ref target="https://wo.wikipedia.org/wiki/Dexu_Senegaal">Dexu Senegaal</ref></item>
<item><ref target="https://wo.wikipedia.org/wiki/Dexu_Niseer">Dexu Niseer</ref></item>
<item><ref target="https://wo.wikipedia.org/wiki/Dexu_Gaambi">Dexu Gaambi</ref></item>
<item><ref target="https://wo.wikipedia.org/wiki/Dexu_Siin-Saalum">Dexu Siin-Saalum</ref></item></list>
Taariix
<p>Ci taariix Diwaanu Sowu Afrik mooy barab bi nguur yi ëppoon solo ci Afrik nekkoon, man nan cee woññi yénn: <ref target="https://wo.wikipedia.org/wiki/Nguuru_Mali_gu_Mag_ga">Nguuru Mali gu Mag ga</ref>, <ref target="https://wo.wikipedia.org/wiki/Nguuru_Songaay_gu_Mag_ga">Nguuru Songaay gu Mag ga</ref>, <ref target="https://wo.wikipedia.org/wiki/Nguuru_Gana_gu_Mag_ga">Nguuru Gana gu Mag ga</ref>. Doonoon na génn ci barab yi <ref target="https://wo.wikipedia.org/wiki/Xay">xay</ref> yi gën a mag juddoo ci <ref target="https://wo.wikipedia.org/wiki/Adduna">adduna</ref> bi, dëkk bu mag bii di Timbuktu bokkoon na ci selebiyoonu njaay ak cosaan yi gënoon a mag ci jamono ju yagg ja. Ay réew yu amoon-alal te bariwooni yëggu-yëgguy cosaan ak aada nekkoon nañ fa, waaye li leen gën a faagaagal mooy <ref target="https://wo.wikipedia.org/wiki/Jappum_jaam">jappum jaam</ref> mi ak coppitey klimaa bi, ñakkum ndox mi (rawatina taw) moo réy mbay meek camm gi ak lépp li ciy génnee. </p>
njëkk-taariix
<p>Ay gëstu yu bari wone nañ ne ay nit ñëwoon nañ ci <ref target="https://wo.wikipedia.org/wiki/Sowwu_Afrik">Sowwu Afrik</ref>, njoort nañ ne ay <ref target="https://wo.wikipedia.org/wiki/Pigme">Pigme</ref> lañ, ci li jege atum 12.000 B.K.(balaa Kristaa). Ay jumtukaay ngir liggéey ak xeer, gis mañ leen ci mandiŋ mi, fa nga xam ne ay sammkat a fa nekkoon yu daan jëfëndikooy jumtukaay yu ñu yatt ci xeer (ay paaka, xeec,...). Ñi dëkkoon ci all bi nak ci yax lañ daan yatt seeniy jumtukaay.</p>
</text></body></html>