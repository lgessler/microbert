<html><body><text id="wikipedia_wo_wikipedia_org__5060.html" ns="0" revid="95476" sourceurl="https://wo.wikipedia.org/wiki/Abdulaay_W%C3%A0dd" title="Abdulaay Wàdd" type="wikipedia">Abdulaay Wàdd
<p><ref target="https://wo.wikipedia.org/wiki/Abdulaay_Wàdd">Abdulaay Wàdd</ref> mi ngi juddu ci 29 Mee 1926 ca <ref target="https://wo.wikipedia.org/wiki/Kebemeer">Kebemeer</ref>, am na 82 ciy at, mooy njiitu réewum <ref target="https://wo.wikipedia.org/wiki/Senegaal">Senegaal</ref> ca 1fanu awril 2000 ba leegi, ki mu wuutu ci toogu boobu mooy <ref target="https://wo.wikipedia.org/wiki/Abdu_Juuf">Abdu Juuf</ref>. Ba tey mooy njiitu làng gu demokaraasi gu Senegaal (PDS), te it moo ko sos ci 37 Suwe 1974 ci ginnaaw bi mu ci tàggoo <ref target="https://wo.wikipedia.org/wiki/Léopold_Sédar_Senghor">Léopold Sédar Senghor</ref> ba mu nangu, nekk na ci kujjeg politig gi lu toll ci 25 ciy at, yàgg na koo jiite, ci diir boobii tëjees na ko ci ay yoon. Soxnaam mi ngi tudd Fifiyaan Wàdd. Am na ñaari doom: góor ak jigéen, Kariim Wàdd mooy góor, Sinjili Wàdd di jigéen. Diineem mooy lislaam fiqu maalik, bokk it ci yoonu murit. Moom nag ku xareñ la ci wàllu <ref target="https://wo.wikipedia.org/wiki/Yoon">yoon</ref> ak <ref target="https://wo.wikipedia.org/wiki/Koom-koom">koom-koom</ref> am na it lijaasa jàng wi gën a mag ci ñaari wàll yooyii,  mi ngi jànge wàllu yoon ci daara jii di <ref target="https://wo.wikipedia.org/wiki/Lycée_Condorcet">lycée Condorcet</ref> ca <ref target="https://wo.wikipedia.org/wiki/Fraas">Fraas</ref>. Wàllu koom-koom mu jànge ko ci daara ju kawe ju <ref target="https://wo.wikipedia.org/wiki/Ndakaaru">Ndakaaru</ref>. </p>
</text></body></html>