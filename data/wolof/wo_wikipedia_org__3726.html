<html><body><text id="wikipedia_wo_wikipedia_org__3726.html" ns="0" revid="104450" sourceurl="https://wo.wikipedia.org/wiki/Suuf" title="Suuf" type="wikipedia">Suuf<figure><caption>Suuf si, </caption></figure>
<p><hi rend="bold">Suuf si</hi> (), mooy ñetteelu <ref target="https://wo.wikipedia.org/wiki/Àdduna">àdduna</ref> bi gën a jege <ref target="https://wo.wikipedia.org/wiki/Jant">jant</ref> bi, moom nag man nan koo woowee "Suuf si" walla "Àdduna bi", walla "Àddunaay Suuf" walla "Àdduna ju Baxa".</p>
<p>Suuf si nag bari na ay mindeef yu fi dëkk, <ref target="https://wo.wikipedia.org/wiki/Nit">nit</ref> ci la bokk, ci li nu xam fii rekk la ag dund am. cig xayma, boroom-xam-xam yi nee nañ, Àddunaay Suuf, mi ngi sosu am na 4,57 miliyaari at, te ag dund mi ngi juddu ci kawam ci diirub benn miliyaar ciy at. Moom nag <ref target="https://wo.wikipedia.org/wiki/Jawwu">jawwam</ref> soppikuna ci anam bu waral <ref target="https://wo.wikipedia.org/wiki/Wërlaay">wërlaayam</ref> doon guy dundeef man a juddoo.</p>
<p>Kaw Suuf gu biti gi nag dafa séddatleku ci ay doj yu dëgër yu bari, di yëngu ci lu bari ci kawam ba leegi mat na miliyoŋi at. Daanaka 70% ci kaw Suuf si ay <ref target="https://wo.wikipedia.org/wiki/Mbàmbulaan">mbàmbulaani</ref> ndoxu xorom a ko muur, li ci des di ay <ref target="https://wo.wikipedia.org/wiki/Gox">gox</ref> aki <ref target="https://wo.wikipedia.org/wiki/Dun">dun</ref>. Ndox mu yollaakon mi ñu jàppee ne mooy yor dund, ci ni ñu ko xamee, Suuf si rekk mooy <ref target="https://wo.wikipedia.org/wiki/Àdduna">àdduna</ref> bi ñu gisagum bu ko am ci kawam. Ci biir Suuf si nag la fa na ne mooy: <ref target="https://wo.wikipedia.org/wiki/Magma">magma</ref> bi, ab <ref target="https://wo.wikipedia.org/wiki/Saalub_biti">saalub biti</ref> bu yollaakon biy jur <ref target="https://wo.wikipedia.org/wiki/Toolu_bijjaakon">toolu bijjaakon</ref> bi, ak <ref target="https://wo.wikipedia.org/wiki/Saalub_biir">saalub biir</ref> bi nga xam ne <ref target="https://wo.wikipedia.org/wiki/Weñ">weñ</ref> la.</p>
<p>Suuf si day am ay digaale ag yeneen mbir yi ne ci kaw jawwu ji.</p>
<p>Diir bi Suuf si di def ngi man a def ab wër bu daj ci jant mooy 365,26 bés (bés di 24 waxtu) </p>
Taariixam
<p>Boroom-xam-xam yi àgg nañ ci man a xam yenn xibaar yi ci dembi Suuf si. Suuf si ak yeneen àddunaay <ref target="https://wo.wikipedia.org/wiki/Nosteg_jant">nosteg jant</ref> bi ñoo ngi juddu am na booba ak léegi 4,57 miliyaar ciy at, doore ciw <ref target="https://wo.wikipedia.org/wiki/Niirub_jant">niirub jant</ref>(nébuleuse solaire), di ab donjub pënd ak gil(gaz) gu bàyyeekoo ci juddug <ref target="https://wo.wikipedia.org/wiki/Jant">jant</ref> bi. Ci ndoorteel gi muy <ref target="https://wo.wikipedia.org/wiki/Ruy">ruy</ref>, wàllu Suuf si féete woon biti tambalee sedd, dem ba doon ab donj bu dëgër bi ndox tambalee dajaloo ci <ref target="https://wo.wikipedia.org/wiki/Jawwu">jawwam</ref>. Yàggul dara <ref target="https://wo.wikipedia.org/wiki/Weer">weer</ref> wi dal di ciy tegu, boroom-xam-xam yi, ci lu wóor jàpp nañ ne mi ngi juddoo cib mbëkkante ci diggante Suuf si ak benn mbir bu réyaam matoon 10% gu Suuf si. Benn xaaj bi des ci Suuf si(yokk réyaayam), beneen bi nekk weer wi, dend ak moom.</p>
</text></body></html>