<html><body><text id="wikipedia_wo_wikipedia_org__2394.html" ns="0" revid="94155" sourceurl="https://wo.wikipedia.org/wiki/Yoonu_E%C5%8Baca" title="Yoonu Eŋaca" type="wikipedia">Yoonu Eŋaca<p>Yoonu nguuru Room wu mag wu tudd <hi rend="bold">Yoonu Eŋaca</hi> (<hi rend="italic">Via Egnatia</hi>) dafa demoon ci diggante Asi Minër ak <ref target="https://wo.wikipedia.org/wiki/Itali">Itali</ref>. Tàmbale na fu dëkku Istanbuul nekk tey ji ca Géej gu Ñuul ga, jàll Maseduwan ba egg géeju Adiratig. Bokkoon na ca yoon wu ñu jaaroon ngir dem Itali ak <ref target="https://wo.wikipedia.org/wiki/Room">Room</ref>.</p>
<p>Tali doj la woon. Maanaam defaroon nañu ko ak ay xeex yu ñu yett ba kaare ngir seen ànd jege. Yoonu Eäaca jàll na diiwaanu Maseduwan diggante Géej gu Ñuul ak Géeju Adiratig. Dafa tàmbali woon ca Géej gu Ñuul ca dëkk bu tuddoon Bisansë (<hi rend="italic">Byzanse</hi>), mooy dëkku Istanbul, jaar ca dëkki Neyapolis, Filib, Amfipolis, Apoloni, Tesalonig, ak Pela ba noppi dem ba Dirxasiyum (<hi rend="italic">Dyrrhachium</hi>) ak Apoloni ca Géeju Adiratig. Guddaay ga mooy tollook 800 kilomet. Nit ñi doon nañu dugg gaal ca Dirxasiyum walla Apoloni ngir jàll géej ga te fekk yoon wa jëm Room.</p>
<figure><caption>Yoonu Eŋaca ca jamono Linjiil</caption></figure></text></body></html>