<html><body><text id="wikipedia_wo_wikipedia_org__4341.html" ns="0" revid="103335" sourceurl="https://wo.wikipedia.org/wiki/Arafu_S" title="Arafu S" type="wikipedia">Arafu S<p>Arafu S  </p>
<p>Sutuxlul  seŋes  Yàlla war sàllu  ngëm ()te sóobum lefam daw ba seerug  palam</p>
<p>Sawar am sagos  ngëm te sàkkub sagam  () te sëmbërtaloow  yiw ba gën sépp sem  </p>
<p>Te sartaagal ’ag sag safoo Yàlla jëm  () ca kaw sippi  ag sew  waxam mbaa jëfam</p>
<p>Te naan kaasi ngëm suggalee  sell yaw ()  te bay saw sas’ak gopp sunna’s ka xam</p>
<p>Selanglul   te bul dox di sonjaanu  sas () te ngay sopp Yàlla’ak a santiy mayam  </p>
<p>Sa bakkan bi dang koy sébéñ  ba’m séxéñ  () ci ag nooy akug topp sunna’ak sëfam </p>
<p>Te siiwal pexeem bul ko bàyyeek sa koom  () dafay sooke  aw ay sexeeral  mbiram </p>
<p>Te siiw  mbicci kaaraange semmal  ko jëm () fu sooŋooŋ  akug sooy newul ak tilim</p>
<p>Nangay sémb  loo man di sottal di sos () te siiw am njariñ ak sutura’ak ngërëm </p>
<p>Te bul jëf lu suufeek lu sew bul soxor () nangay jëf lu set seytu sàqiy mbayam</p>
<p>Nangay sonne xam-xam soril luy safaan () te bul sob te bul sikkal it senn cam</p>
<p>Te bul sóoru  mbër it ndegam suq  nga () te bul soxlu  mbër soxlawoolug manam</p>
<p>Te bul siis itam ab siboor  bul sob it () nangay seexlu ñaawtéef wa sib ag jëfam</p>
<p>Te bul sànj  bennub jullit sopp ko () te bul koy sabooteek a salteel deram</p>
<p>Nangay digle ag sell bañ caa selaw  () suturaal ku nekk it te sàmmub deram  </p>
<p>Te bul def safaan it ba tax ngay sangéem   () sippeekul di surgab ka man tey ka xam</p>
<p>Safoo sab sëriñ fàwwu dib sang yaw () te sa baati seedeem ka sappug demam  </p>
<p>Nangay faj sa jikkoy sagañ  sempiku () te bul suux ci sañ-sañ yi Yàlla’a ko am    </p>
<p>Te bul nig ci am mbir suba’akiy sibir  () dafay faataluw yiw du sottal mbiram </p>


 Duggiin wu gaaw te bette
 Seŋe: kiiraay
 Aw fas wu baax
 Seeru: jot
 Ag dal
 Sëmbërtal ab rido mooy wàcce ko, <ref target="https://wo.wikipedia.org/wiki/Fii">fii</ref> mooy muuróo aw yiw 
 Aw nit
 Weesu fa nga naroon a yam
 Tuur ;wàcce 
 Ñaaw-ñaaw  
 Naan naataat
 Dal am xel
 Booyal; bay ab tool booyal ko am at door koo bayaat
 wolli
 Làggi ak tàmm
 sabab
 Sexeer: gaw ci wet yépp 
 Ŋoy  
 Féete kaw
 Wéradi 
 Tàmbali 
 Dëkk ak cokkaas 
 Kiy topp ci mbër 
 Suufu: bul suufu mbër ak a top ci ginnaawam waaye jéem koo man 
 Ab xaaraankat
 mere
 Noppi akug dal
 Dëgmu sëgg ngir jaaxle mbaa kersa   
 Ka sapp ag demam: kay bëgg a faatu 
 Jikko ju baaxut waaye cosaanam mooy tooy ju yàgg  
 Ginnaw suba

</text></body></html>