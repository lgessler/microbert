<html><body><text id="wikipedia_wo_wikipedia_org__4337.html" ns="0" revid="103333" sourceurl="https://wo.wikipedia.org/wiki/Arafu_N" title="Arafu N" type="wikipedia">Arafu N<p>Arafu N   </p>
<p>Nit nag ba laa nite day niit am xelam te du nar  () te not ci am xel ba duñ koy nax ngirug naaxam </p>
<p>Di nëbb tey jëf te neexum xel di néewali wax () di noppi cig neen soriy nëx-nëx matal naalam</p>
<p>Di nemmikug naat te nargan  bakkanam bañ a <ref target="https://wo.wikipedia.org/wiki/Ñay">nay</ref>  () nërméel itam néegi niig-niigal  ngirug naayam                 </p>
<p>Fu’m tollu nay naabu tey nàmpal xelam bañ naw () tey natt boppam ci ag néewam akug naatam</p>
<p>Waxam nëtax neex ngirug nooyam nosub bakkam  () di ñoddi muy nàcc’ak’ay nef  daw sorig naagam</p>
<p>Te néeg ci bakkan bi ay tànkam  na nooj  bumu dem   () mu naj ko bu’m nàngi faaw  bay nuur ci ag naanam  </p>
<p>Nemmat  ko  ba’m nenn  noflaay bum ko xam na ko not () ba’m naagu bay niir  te bum noppal ci ag naabam</p>
<p>Te yeew ko cig naw  di dóor ciy nengateŋ  te mu nal  () dëgër ca ba’m siit mu naaxsaayal ko ciw naajam </p>
<p>Te nàmm  xol ba ba dootul yëg naqar te du noos  () ba dee ga ñëw far ne nuus  ruuwam ga ci naawam </p>
<p>Te dee du néggandiku’s lëf, nës-nësal   aki nax  () du tax mu dem, nagg-naggal  yit du dog naalam </p>

 Naj ak forse
 Yeexe jëf ju am njariñ
 Jeng akug joy
 Sotti bu baax, nef it day firi njur mu jegee
 Xeetu lafañ mooy wóom yi jegee tànk yi soree   
 Nàngi faaw:saaraan ak teg jë 
  yedd
 Sàppi;bàyyi  
 Miir ak waccu
 Fàmb;suufu faar 
 naw
 Daas;ñawal  
 Bànneex bu diine lalul 
 Tëyye bu dëgër ak jàpp gu gaaw

 Jéllale  
 Waxi tappale yu nosuwul

</text></body></html>