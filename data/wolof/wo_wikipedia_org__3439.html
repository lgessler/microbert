<html><body><text id="wikipedia_wo_wikipedia_org__3439.html" ns="0" revid="94287" sourceurl="https://wo.wikipedia.org/wiki/B%C3%ABj-saalumu_Aamerig" title="Bëj-saalumu Aamerig" type="wikipedia">Bëj-saalumu Aamerig<figure><caption>Bëj-saalumu Aamerik ci lonkoyoonu àdduna bi</caption></figure>
<p><hi rend="bold">Bëj-saalumu <ref target="https://wo.wikipedia.org/wiki/Aamerig">Aamerig</ref></hi> ci yenn sedatle yu <ref target="https://wo.wikipedia.org/wiki/Àdduna">àdduna</ref> bi dees koy jàppe ni ab <ref target="https://wo.wikipedia.org/wiki/Gox">gox</ref>, walla ci yeneen sedatle, ab ron-gox bu <ref target="https://wo.wikipedia.org/wiki/Yamoo">yamoo</ref> wi jaar, te li ëpp ci suufam ci <ref target="https://wo.wikipedia.org/wiki/Xaaju_kol-kol">xaaju kol-kol</ref> bu Bëj-saalum la nekk.</p>
Melosuuf
<p>Bëj-saalumu Aamerig mi ngi ne ci diggante <ref target="https://wo.wikipedia.org/wiki/Mbàmbulaan_gu_Dal">Mbàmbulaan gu Dal</ref> gi ak <ref target="https://wo.wikipedia.org/wiki/Mbàmbulaanu_Atlas">Mbàmbulaanu Atlas</ref> gi. Doon na <ref target="https://wo.wikipedia.org/wiki/Gox">gox</ref> bu bariy <ref target="https://wo.wikipedia.org/wiki/Dun">dun</ref>, yi ci ëpp nag ci réew yi ci gox bi lañu bokk. Li ko lëkkaleek Bëj-gànnaaru Aamerik mooy <ref target="https://wo.wikipedia.org/wiki/Panamaa">Panamaa</ref>. ag càllale gu ay <ref target="https://wo.wikipedia.org/wiki/Doj">doj</ref> moo leru penku gox bi bépp, ci kaw ba ci suuf; li ëpp ci penkoom <ref target="https://wo.wikipedia.org/wiki/Àllub_yamoo">àllub yamoo</ref> la. <ref target="https://wo.wikipedia.org/wiki/Amasoni">Amasoni</ref> mooy àll bi ëpp ci <ref target="https://wo.wikipedia.org/wiki/Àdduna">àdduna</ref> bi, ca réewum Bereesil la nekk.</p>
Taariix
<p>Ay askan yu jòge woon goxub <ref target="https://wo.wikipedia.org/wiki/Asi">Asi</ref> ñoo ko dëkkee woon, daanaka am na ay junniy at nj.j.(njëkk judd gu <ref target="https://wo.wikipedia.org/wiki/Isaa">Isaa</ref>). <ref target="https://wo.wikipedia.org/wiki/Amerigo_Vespuci">Amerigo Vespuci</ref> mooy tugal-tugal bi fa njëkk a teg tànkam, waaye li gën a siiw mooy ne <ref target="https://wo.wikipedia.org/wiki/Kristof_Kolomb">Kristof Kolomb</ref> mooy ki ko wuññi</p>
Cancug waa tugal gu gox bi
<p>La ko dale ca xarnub XVI la way dëkk yu Bëj-saalumu Aamerig tàmbalee am ay jàmmaarloo ak waa Tugal yi. Waa <ref target="https://wo.wikipedia.org/wiki/Ispaañ">Ispaañ</ref> ñooy ñi fa njëkk, waa <ref target="https://wo.wikipedia.org/wiki/Portugaal">portugaal</ref> tegu ci, ci noonu ndànk-ndànk boroom doole yu waa tugal yépp tase fa di xëccoo suuf sa ak way dëkk ya fa cosaanoo, ak tam it ci seen diggante, ay jàmmaarloo yu metti juddoo na ca.</p>
Limu réew yi
Juroom ñaari réew yu temb yi
<list type="unordered"><item><ref target="https://wo.wikipedia.org/wiki/Arsantin">Arsantin</ref></item>
<item><ref target="https://wo.wikipedia.org/wiki/Boliibi">Boliibi</ref></item>
<item><ref target="https://wo.wikipedia.org/wiki/Bereesil">Bereesil</ref></item>
<item><ref target="https://wo.wikipedia.org/wiki/Ciili">Ciili</ref></item>
<item><ref target="https://wo.wikipedia.org/wiki/Koloombi">Koloombi</ref></item>
<item><ref target="https://wo.wikipedia.org/wiki/Ekwadoor">Ekwadoor</ref></item>
<item><ref target="https://wo.wikipedia.org/wiki/Guyaana">Guyaana</ref></item>
<item><ref target="https://wo.wikipedia.org/wiki/Panamaa">Panamaa</ref></item>
<item><ref target="https://wo.wikipedia.org/wiki/Paraguwaay">Paraguwaay</ref></item>
<item><ref target="https://wo.wikipedia.org/wiki/Peru">Peru</ref></item>
<item><ref target="https://wo.wikipedia.org/wiki/Uruguwaay">Uruguwaay</ref></item>
<item><ref target="https://wo.wikipedia.org/wiki/Benesuwela">Benesuwela</ref></item></list>
Ñetti réew yu tembul yi
<list type="unordered"><item><ref target="https://wo.wikipedia.org/wiki/Guyaana_gu_Faraas">Guyaana gu Faraas</ref> (<ref target="https://wo.wikipedia.org/wiki/Faraas">Faraas</ref>)</item>
<item><ref target="https://wo.wikipedia.org/wiki/Dunu_Falkland">Dunu Falkland</ref> (<ref target="https://wo.wikipedia.org/wiki/Nguur-Yu-Bennoo">Nguur-Yu-Bennoo</ref>)</item>
<item><ref target="https://wo.wikipedia.org/wiki/Jorjiyaa_bu_Bëj-saalum_ak_dunu_Sandwich_gu_Bëj-saalum">Jorjiyaa bu Bëj-saalum ak dunu Sandwich gu Bëj-saalum</ref> (<ref target="https://wo.wikipedia.org/wiki/Nguur-Yu-Bennoo">Nguur-Yu-Bennoo</ref>)</item></list>
<p><ref target="https://wo.wikipedia.org/wiki/Arsantin">Arsantin</ref>• <ref target="https://wo.wikipedia.org/wiki/Boliibi">Boliibi</ref>• <ref target="https://wo.wikipedia.org/wiki/Bereesil">Bereesil</ref>• <ref target="https://wo.wikipedia.org/wiki/Ciili">Ciili</ref>• <ref target="https://wo.wikipedia.org/wiki/Koloombi">Koloombi</ref>• <ref target="https://wo.wikipedia.org/wiki/Ekwadoor">Ekwadoor</ref>• <ref target="https://wo.wikipedia.org/wiki/Guyaana">Guyaana</ref>•  <ref target="https://wo.wikipedia.org/wiki/Panamaa">Panamaa</ref>• <ref target="https://wo.wikipedia.org/wiki/Paraguwaay">Paraguwaay</ref>• <ref target="https://wo.wikipedia.org/wiki/Peru">Peru</ref>• <ref target="https://wo.wikipedia.org/wiki/Uruguwaay">Uruguwaay</ref>• <ref target="https://wo.wikipedia.org/wiki/Benesuwela">Benesuwela</ref>• <ref target="https://wo.wikipedia.org/wiki/Guyaana_gu_Faraas">Guyaana gu Faraas</ref>• <ref target="https://wo.wikipedia.org/wiki/Dunu_Falkland">Dunu Falkland</ref>• <ref target="https://wo.wikipedia.org/wiki/Surinaam">Surinaam</ref>• <ref target="https://wo.wikipedia.org/wiki/Tirinidaad_ak_Tobaago">Tirinidaad ak Tobaago</ref>
</p>
</text></body></html>