<html><body><text id="wikipedia_wo_wikipedia_org__1840.html" ns="0" revid="98979" sourceurl="https://wo.wikipedia.org/wiki/Asi" title="Asi" type="wikipedia">Asi<figure><caption>Asi</caption></figure>
<p><ref target="https://wo.wikipedia.org/wiki/Gox">Gox</ref> <ref target="https://wo.wikipedia.org/wiki/Adduna">Adduna</ref></p>
Diiwaanu Nguuru Room


<p>Ci angale ak ci faranse mooy <hi rend="italic">Asia</hi>.</p>
<p>Asi dafa am ñaari tekki ci Injiil. </p>
<list type="ordered"><item>Ci bu jëkk mooy li ñu tudde tey jii 'Asi Minër', maanaam daanaka lépp ci réew mu tudd tey jii Tirki (<hi rend="italic">Turquie</hi>) lu fare penku <ref target="https://wo.wikipedia.org/wiki/Géeju_Ese">géeju Ese</ref>.</item>
<item>Ñaareel bi, ci jamano Injiil ji, Asi benn diiwaanu nguuru Room la woon. Moo doon wàllug sowu Asi Minër. Dafa boole diiwaani <ref target="https://wo.wikipedia.org/wiki/Misi">Misi</ref>, <ref target="https://wo.wikipedia.org/wiki/Lidi">Lidi</ref>, Kari, ak genn wàll <ref target="https://wo.wikipedia.org/wiki/Firisi">Firisi</ref>, ak dun ya nekk ca géeju Ese. Waa Room ñoo ko def diiwaan ci 129 j.K.. Ci bu jëkk péeyam moo doon <ref target="https://wo.wikipedia.org/wiki/Pergam">Pergam</ref>. Waaye, gannaaw jamano Injiil, def nañu <ref target="https://wo.wikipedia.org/wiki/Efes">Efes</ref> ni péeyam. Juróom ñaari dëkk yi ñu gis ca téere Peeñu ma (Pe 2:1-3:22) ñoo bokkoon ca diiwaanu Asi.</item></list>
<p>Am na ñi xalaat ne yoon bu nekk ñu gis 'Asi' ci Injiil mooy diiwaanu nguuru Room bi. Am na ñeneen ñi xalaat ne léeg-léeg Injiil dafay wax ci ci Asi Minër (Jëf 19:26-27 21:27 24:18 27:2), te yi ci des mooy diiwaan bi. </p>
<p>Man nañu gis <hi rend="italic">Asi</hi> ci Injiil ci Jëf 2:9; 6:9; 16:6; 19:10,22,26,27; 20:4,16,18; 21:27; 24:19; 27:2; Ro 16:5; 1Ko 16:19; 2Ko 1:8; 2Tim 1:15; 1Pi 1:1; Pe 1:4.</p>


Xool it
Jukki yi ci lonku
<list type="unordered"><item><ref target="https://wo.wikipedia.org/wiki/Àdduna">Àdduna</ref></item></list>
</text></body></html>