<html><body><text id="wikipedia_wo_wikipedia_org__5631.html" ns="0" revid="98951" sourceurl="https://wo.wikipedia.org/wiki/Waxi_S%C3%ABri%C3%B1_Maalig_Basin_Si" title="Waxi Sëriñ Maalig Basin Si" type="wikipedia">Waxi Sëriñ Maalig Basin Si<p><hi rend="bold">Waxtaani <ref target="https://wo.wikipedia.org/wiki/Sëriñ_Maalig_Basin_Si">Sëriñ Maalig Basin Si</ref> , njariñ, yare, laabire, yeete, ak waare</hi></p>
<list type="ordered">
<item>Mbirum àdduna loo ci rëyal ba woote ko mu diis ba doo ko àttan</item>
<item>Donga buy tërbiyawu moongi melni mbuus muñ duyi leer/ndox bu
jegee jigeen manga cay jami ràbb muy seeb, bu ko laalee mu bëtt tuuru</item>
<item>Kilifa balaa war a digle day def balaa war a tere day ba</item>
<item>Liy yàq kilifa, ñàkk njariñ, ñàkk a jëf.</item>
<item>Lepp looy santaane na fekk nga manal ko sa bopp ba su
ñu gàntoo yit nga defal ko sa bopp, ngir nit ñi ku léen
yaakaar ñu wor la.</item>
<item>Liy yàq kilifa, yatt la: 1. Lu mu xam wax ko; 2.Luñ ko wax, mu waxaat ko; 3. Lu mu mer, xul ko.</item>
<item>Ku la jaay yatt (3), jënde ko yatt (3):
1. Ku la jaay xam-xam, jënde ko maandu, mu ne ndax as gor bu maanduwul du teree moy Yàlla;
2. Ku la jaayub juddu, jënde ko ngor, ngir juddu bu rafet du teree dem kaso;
3. Ku la jaay alal, jënde ko doylu, ngir bu doyluwul dina sàcc</item>
<item>Lees yarul kenn du man a jaxasook moom, loo bëgg a jaxasool 
danga koy tàqaleek moroomam ya yaruwul.</item>
<item>Kilifa daa war a yar doomam, moo gën jikki ba fiy bëgg 
a juge, naan sama gannaaw na ngéen topp ci diw. (nde loolu ku yar
sa doom bam man a yor mbooloo dooko wax), te nit ñi boo nee léen
topp léen diw mii, bu diw jubul it duñ ko topp.
</item>
<item>Yàlla mooy ndox ma Rasoolu Laahi mooy teen ba sab Sëriñ 
mooy goj ba pas-pasu taalube ba mooy baak ba yitteem mooy
di yoor aka jukki ba barim ndox.</item>
<item>Li tax kuy wut Yàlla ay mbokkam di ko yedd, jaam buy wut 
boroomam talut moroomam, bu amee boroomam bëggul moroomam.</item>
<item>Ku dul mer mbaam la, Kudul mar xaj la,</item>
<item>Nit ku yiw, na joxe dooleem, joxe alalam, waaye bumu joxe
ngoram, ndax ku joxe sa ngor dootoo dara.</item>
<item>Ku gis sa baay, gis sa nijaay, gis sa taawub baay
war a xam sa bopp.</item>
</list>
<p>15. Danga gis boroom judd buy taxawaalu akub juddoom; Boroom xam-xam buy taxawaalu akub xam-xamam; </p>
<p>Waaye doo gis mukk boroom liggéey buy taxawaalu akub liggéeyam.</p>

Delluwaay
<p>waaxtaan yi ak jaar-jaar yi moo ngi bawoo ci téere bu am solo
Sëriñ Abiibu Si doomi Sëriñ Maalig Basin Si bind ko ngir dajale 
as lëf ci jaar-jaari Sëriñ Maalig Basin Si aki waxtaanam ci càkkutéefug Sëriñ Muntaxaa Mbàkke
mom Sëriñ Basiiru Mbàkke mom Sëriñ Tuubaa, Tuddee Téere ba 
" النصيحة لاخوان, للترشيد و التنبيب لرحمة" ( Laabiire ñeel bokk yi, ngir yar yeete ngir
Yàlla.)</p>
<p><ref target="https://wo.wikipedia.org/wiki/Sëriñ_Maalig_Basin_Si">Sëriñ Maalig Basin Si</ref>
Bawoo :Sëriñ Habiibu Rasuul SI</p>
</text></body></html>