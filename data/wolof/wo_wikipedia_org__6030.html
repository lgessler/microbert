<html><body><text id="wikipedia_wo_wikipedia_org__6030.html" ns="0" revid="98171" sourceurl="https://wo.wikipedia.org/wiki/Xiirtalukaay" title="Xiirtalukaay" type="wikipedia">Xiirtalukaay<figure><caption>Xeeti xiirtalukaay yu wuute</caption></figure>
<p><hi rend="bold">Xiirtalukaay</hi> ab jumtukaayub <ref target="https://wo.wikipedia.org/wiki/Mbëj">mbëj</ref> la buy jur ab <ref target="https://wo.wikipedia.org/wiki/Toolu_bijjaakon">toolu bijjaakon</ref> su dawaanu mbëj jaaree ci biiram, muy <ref target="https://wo.wikipedia.org/wiki/Dawaan_bu_wéy">dawaan bu wéy</ref> walla bu <ref target="https://wo.wikipedia.org/wiki/Dawaan_bu_safaanu">safaanu</ref>. <ref target="https://wo.wikipedia.org/wiki/Xiirtalu">Xiirtalu</ref> gi mooy kemu <ref target="https://wo.wikipedia.org/wiki/Jëmm">jëmm</ref> giy tax nuy man a natt dayoob man gi xiirtalukaay gi man a xiirtaloo. Ci xiirtalukaay gu xalaat <ref target="https://wo.wikipedia.org/wiki/Kàttanu_mbëj">kàttanu mbëj</ref> gi muy jël daf koy rënk ci toolu bijjaakon bi muy jóox. Su nekke nak ci xiirtalukaay gu dëgg, di lees defare ak ag lëmës gu ag wëñu wommatukaay, faww nu bàyyiwaale xel ci wàll wu kàttanu mbëj wiy yàqu, wi dul soppiku kàttanu bijjaakon, di doon liy jur tàngoor ci biiram.</p>
<p>Xiirtalukaay yi doon nañu ay jumtukaayu mbëj yu bari ci xeeti <ref target="https://wo.wikipedia.org/wiki/Wuutuloxo_bu_mbëj"> Wuutuloxo yu mbëj</ref> walla yu <ref target="https://wo.wikipedia.org/wiki/Mbëjfeppal">mbëjfeppal</ref> yees leen di jëfandikoo, yenn ci ñoom <ref target="https://wo.wikipedia.org/wiki/Doxalukaay_bu_mbëj">doxalukaay yu mbëj</ref> yeek <ref target="https://wo.wikipedia.org/wiki/Soppalikaay">soppalikaay</ref> yi, ci biir ndombo yu mbëj yu <ref target="https://wo.wikipedia.org/wiki/Dawaan_bu_safaanu">dawaan bu safaanu</ref>.</p>
Defaram
<figure rend="Toroidal inductor.jpg"></figure> Bokkaani (li bokk doon ko) ab xiirtalukaay ag <ref target="https://wo.wikipedia.org/wiki/Lëmës">lëmës</ref> la gees defar ak ag wëñu mbéll, naka-jekk përëm lay doon, gu ñu lal lenn lu tàcc luy ber (ab berukaayu mbëj), mooy tax ba lëmës-lëmës yi duñu laalante. Ngir yokk <ref target="https://wo.wikipedia.org/wiki/Xiirtalu">xiirtalu</ref> gi, lëmës gi ci ab dogub weñ (di saal bi) lañu koy defe. weñ gi faww mu am <ref target="https://wo.wikipedia.org/wiki/Senniinu_bijjaakon">senniinu bijjaakon</ref> gu kawe, di li nuy wax ni benn jumtukaay bi di nangoo bijjaakon jàll ko.
Kàttan
<p><ref target="https://wo.wikipedia.org/wiki/Kàttan">Kàttan</ref> gi rënku ci xiirtalukaay bi (ñu koy natt ciy <ref target="https://wo.wikipedia.org/wiki/Joule">Joule</ref>) dafay yam ak dayoob liggéey bees soxla ngir am dawaan biy wal ci biiram ak itam ngir jur toolu bijjaakon bi, ba tax:</p>





E


x
i
i
r
t
a
l
u
k
a
a
y



=
W
=


1
2


L

I

2




{\displaystyle E_{\mathrm {xiirtalukaay} }=W={1 \over 2}LI^{2}}


<list type="unordered"><item><hi rend="italic">I</hi> mooy dawaan biy wal ci xiirtalukaay bi;</item></list>
<list type="unordered"><item><hi rend="italic">L</hi>  di xiirtalu gi;</item></list>
<list type="unordered"><item><hi rend="italic">E</hi> mooy kàttan gi rënku ci xiirtalukaay bi.</item></list>
<list type="unordered"><item><hi rend="italic">W</hi> di liggéey bi</item></list>
Nataal
<p>Nataali xiirtalukaay yu <ref target="https://wo.wikipedia.org/wiki/Ndombo_gees_móol">ndombo yees móol</ref></p>
<list type="unordered">
<item> xiirtalukaay gu ndombo gees móol</item>
<item>Gis gu tas gu genn xiirtalukaay gi </item>
<item>xiirtalukaay gu ndombo gees móol gu ay lëmës-lëmësam nekk ci ndombo gees móol gi ci boppam</item>
<item>Gis gu tas gu genn xiirtalukaay gi</item>
</list><p> Xeeti saali bijjaakon yu wuute yu ay xiirtalukaay(nataal yees defareek ab <ref target="https://wo.wikipedia.org/wiki/Nosukaay">nosukaay</ref>). Ci saal bi lañuy lëmës wëñug mbéll gi dawaan biy jur toolu bijjaakon bi di jaar.</p>
<list type="unordered">
<item>Saal C </item>
<item> Saal U </item>
<item>Saal E </item>
<item> Saal ER </item>
<item> Saal EFD </item>
<item> Saal bu mbegewe </item>
<item> Saal EP </item>
<item> Saal RM </item>
</list>
Bokktekki
<list type="unordered"><item>Taxañ</item></list>
Lëkkalekaay yu biir
<list type="unordered"><item><ref target="https://wo.wikipedia.org/wiki/Xiirtalu">xiirtalu</ref></item></list>
<list type="unordered"><item><ref target="https://wo.wikipedia.org/wiki/Soppalikaay">soppalikaay</ref></item></list>
<list type="unordered"><item><ref target="https://wo.wikipedia.org/wiki/Mbëjbijjaan">mbëjbijjaan</ref></item></list>
</text></body></html>