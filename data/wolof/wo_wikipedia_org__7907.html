<html><body><text id="wikipedia_wo_wikipedia_org__7907.html" ns="0" revid="100364" sourceurl="https://wo.wikipedia.org/wiki/Mb%C3%A0ccaar" title="Mbàccaar" type="wikipedia">Mbàccaar<figure><caption>Nataalu garabug mbàccaar</caption></figure>
<p><hi rend="bold">Mbàccaar</hi> xeetu garab la gu bokk ci njabootu "caesalpiniaceae" walla "fabaceae". Tóortóoram daa xonq te taaru lool. <ref target="https://wo.wikipedia.org/wiki/Madagaskaar">Madagaskaar</ref> la bàyyikoo waaye leegi ci barab yi bari naaj ci àddina bépp dees na ko fa fekk nib garabu taaral.</p>
Melo wi
<figure><caption>Tóortóori garabug mbàccaar</caption></figure>
<p>Ponkalu garab gii danay romb 15 met ci guddaay. Téeñam jëmmu fanq-naaj la yor. Tóortóoram 4i xob yu xonq la yor yuy xaw a tolloo ak 8 sàntimet, ak uw ñeenteel wu gën a rëy wuy nekk ci digg bi te yor wirgow xeex ak mboq. Mbàccaar si ronam day liis te leer.</p>
<p>Mbàccaar bi melo ñebbe la xaw a yor te guddaayam di àgg 40 ba 60 sàntimet. Yaatuwaayam danay àgg 5 sàntimet te da day ëmb 10i xoox.</p>
Mbaaxam
<figure><caption>Meññatum mbàccaar</caption></figure>
<p>Barab yi xaw a naaje la taamu, waaye danay muñ bekkoor, xorom. Bëggut suuf yi bane te tooy, suufus joor moo ko gënal.</p>
Solo si
<p>Garabu ker la baaxoo ci tool yi, bedd yi ak kër yi.
Dees na ci yàtt gaal, dees na ci wutum màtt te di ci fajoo.</p>
Turu xam-xam wi
<p><hi rend="bold">Delonix regia</hi></p>
</text></body></html>