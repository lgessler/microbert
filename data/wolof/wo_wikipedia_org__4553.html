<html><body><text id="wikipedia_wo_wikipedia_org__4553.html" ns="0" revid="104362" sourceurl="https://wo.wikipedia.org/wiki/Hip-hop" title="Hip-hop" type="wikipedia">Hip-hop<figure><caption>ay breakat</caption></figure>
<p><hi rend="bold">Hip-hop</hi> ag yëngu-yëngug <ref target="https://wo.wikipedia.org/wiki/Caada">caada</ref> ak <ref target="https://wo.wikipedia.org/wiki/Fànn">fànn</ref> la, mi ngi juddoo ca <ref target="https://wo.wikipedia.org/wiki/Réew_yu_Beenoo">Réew yu Beenoo</ref> ya ci ndoorteel <ref target="https://wo.wikipedia.org/wiki/Ati_1970">ati 1970</ref> yi, daa boole bànneexu ak ñaxtu. Mi ngi juddoo ci biir askani waa-aamerig yu ñuul yi, ca <ref target="https://wo.wikipedia.org/wiki/New_York">New York</ref>, fa la tàmbalee, mujj tas ca réew ma ba ci àdduna bi bépp, ba tay mooy dundiinu réewu-taax wi ëpp doole. Caaday Hip-hop ci ñeenti ponk la tënku: <ref target="https://wo.wikipedia.org/wiki/Break_dancing"><hi rend="italic">break dancing</hi></ref>, <hi rend="italic"><ref target="https://wo.wikipedia.org/wiki/DJing">DJing</ref></hi>, <hi rend="italic"><ref target="https://wo.wikipedia.org/wiki/MCing">MCing</ref></hi> ak <ref target="https://wo.wikipedia.org/wiki/Graffiti"><hi rend="italic">graffiti</hi></ref>. </p>
<p>Wii xeetu <ref target="https://wo.wikipedia.org/wiki/Fànn">fànn</ref> ñu bari ci woy wi lañ koy tënk ,<hi rend="italic">MCing</hi>, te mu gën a siiw ci <ref target="https://wo.wikipedia.org/wiki/Rap">rap</ref>. Caadaay Hip hop yamul rekk ci rap, man naa sol mbubb yu wuute: su fekke danuy yam rekk ci xoosug DJ bi (<ref target="https://wo.wikipedia.org/wiki/Disk_Jokey">Disk Jokey</ref>), waruñu ko tuddeeti rap, waaye DJing , sunu yamee ci li MC bi (master of ceremonie, <ref target="https://wo.wikipedia.org/wiki/Njiitul_xew">njiitul xew</ref>) di bàcc kon man nanu koo woowe rap, walla tamit, donte bari na lu muy faral di am, boolee benn DJ ak ay walla benn MC, kon ci nii hop-hop lañuy wax, ndax <ref target="https://wo.wikipedia.org/wiki/Rap">rap</ref> ak <ref target="https://wo.wikipedia.org/wiki/MCing">MCing</ref> yépp ci caadaay hip hop lañu bokk, waaye nit ñi rap lañuy wax rekk yam ci ngir yombal.</p>
Cosaanu baat bi
<p>Cosaanu baat bi taxu koo leer noonu, ci ñenn ñi <hi rend="italic">jëfandikoo-xel ngir tekki</hi></p>
<list type="unordered"><item><hi rend="italic">Hip</hi> "muus", "am-xel" lay tekki, muusaayu tappalaatukat.</item>
<item><hi rend="italic">Hop</hi> ag yuuxu la gu kuy tëb di def (sooy tëb ni op!).</item></list>
<p>Nee nañu baat baa ngi war a bawoo ci <ref target="https://wo.wikipedia.org/wiki/DJ_Luv_Bug_Starski">DJ Luv Bug Starski</ref> mi ko doon faral di jëfandikoo suy wax. Waaye li wér te wóor mooy ne gandoor bu <ref target="https://wo.wikipedia.org/wiki/Sugarhill_Gang">Sugarhill Gang</ref> mooy ki ko siiwal ci àdduna bi, ci seen woy woowu <hi rend="italic">Rapper's Delight</hi>, di benn ci woyi rap yi ñu njëkk a def k7.</p>
Taariix
Ay cosaanam
<p>Woyu hip-hop ci buumu xeeti woyi waa-aamerig yu ñuul yi la bokk. Ay dàttam ñi ngi bàyyikoo ci dundiin gu metti gi ñu nekkee woon, dalee ca seeni maam ba ci jamono yi muy juddu, woy yañu daan def ca tool ya daan ca naqarlu seenug nekkiin, ak daan ca fattali seenug jóge <ref target="https://wo.wikipedia.org/wiki/Afrig">Afrig</ref>. Mi ngi tàmbalee ciy kebetu niki xeeti woy yu mel ne <ref target="https://wo.wikipedia.org/wiki/Ragetime">ragetime</ref>, <ref target="https://wo.wikipedia.org/wiki/Jazz">jazz</ref>, blues. Ci lu gën a jonjoo, woyu hip-hopa ngi bawoo ci <hi rend="italic">Soul</hi>, ak ci <hi rend="italic">funk</hi>. Yii xeeti woy bawoo <ref target="https://wo.wikipedia.org/wiki/Bëj-gànnaaru_Aamerig">bëj-gànnaaru Aamerig</ref> dem ba fasook sound-system bu waa-jamayka, bi àgg ba New York ndax ndoxandéemu gi waa-jamayka yi daa def foofa. Ba tax-na ñett ñi ñu ne ñoo sos yëngu-yëngu hip-hop fa lañu bàyyikoo.</p>
<p>Donte hip-hop ci yii xeeti woy la jële ay dàttam, waaye doonul seenug wéyal. Du lu ay tëggkat yu xereñ ci seen liggéey toog xalaat, ni blues doonee wéyalug jazz, gospel juddoo ci blues, soul tegu ci, funk ñëw, caaday hip-hop dafa am ab dog-dog ag yeneen xeeti woy yooyu</p>
Aji-rap yi njëkk
<p>Les premiers rappeurs et groupes de <hi rend="italic">rap</hi> qui ont marqué l'histoire sont:</p>
<list type="unordered"><item><ref target="https://wo.wikipedia.org/wiki/Sugarhill_Gang">Sugarhill Gang</ref></item>
<item><ref target="https://wo.wikipedia.org/wiki/Run_DMC">Run DMC</ref></item>
<item><ref target="https://wo.wikipedia.org/wiki/Afrika_Bambaataa">Afrika Bambaataa</ref></item>
<item><ref target="https://wo.wikipedia.org/wiki/KRS-One">KRS-One</ref></item>
<item><ref target="https://wo.wikipedia.org/wiki/Grandmaster_Flash">Grandmaster Flash</ref></item>
<item><ref target="https://wo.wikipedia.org/wiki/Beastie_Boys">Beastie Boys</ref></item>
<item><ref target="https://wo.wikipedia.org/wiki/LL_Cool_J">LL Cool J</ref></item>
<item><ref target="https://wo.wikipedia.org/wiki/Big_Daddy_Kane">Big Daddy Kane</ref></item>
<item><ref target="https://wo.wikipedia.org/wiki/Last_Poets">Last Poets</ref></item></list>
Lëkkalekaay yu biti
<list type="unordered"><item><ref target="http://www.jolofrap.com/">Ab buntu ci rap Jolof</ref></item>
<item><ref target="http://www.africanhiphop.com">Ab dal ci hip-hopu Afrig </ref></item>
<item><ref target="https://web.archive.org/web/20210125154149/http://www.unitednationsofhiphop.com/">Màggug hip-hop ci àdduna bi</ref></item>
<item><ref target="http://www.goodka.com">Taariixu hip-hop</ref></item>
<item><ref target="https://web.archive.org/web/20080509092222/http://www.fluctuat.net/5598-Histoire-du-hip-hop">Tariixu hip-hop</ref></item>
<item><ref target="http://www.reprezent.ch/v3/culture/">taariixu hip-hop Zulu Nation moo ko defar ak yeneen jukki</ref></item>
<item><ref target="http://twilightzonecrew.com/spray/"><hi rend="italic">Mémoires d'un graffiteur</hi> njëlbeenu hip-hop ca Faraas</ref></item>
<item>www.hiphop-musik.org </item></list>
</text></body></html>