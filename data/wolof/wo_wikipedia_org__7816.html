<html><body><text id="wikipedia_wo_wikipedia_org__7816.html" ns="0" revid="103091" sourceurl="https://wo.wikipedia.org/wiki/Feebaru_stress_buy_w%C3%ABy" title="Feebaru stress buy wëy" type="wikipedia">Feebaru stress buy wëy<p><ref target="https://wo.wikipedia.org/wiki/Royuwaay:Redirect">Royuwaay:Redirect</ref></p>
<p><ref target="https://wo.wikipedia.org/wiki/Royuwaay:Redirect">Royuwaay:Redirect</ref></p>
<p>
<hi rend="bold">Feebaru stress buy wëy</hi> (<hi rend="bold">PTSD</hi>)<ref target="https://wo.wikipedia.org/wiki/Xët_wu_njëkk#cite_note-1">[note 1]</ref> mooy benn <ref target="https://wo.wikipedia.org/wiki/Feebaru_xel">feebaru xel</ref> bu nit mëna am ginnaaw bi mu fekkee benn <ref target="https://wo.wikipedia.org/wiki/Feebaru_xel_mu_yëngatu">tiitangejoge</ref> ci xew xew, ni <ref target="https://wo.wikipedia.org/wiki/Yëfu_saay_saay">yëfu saay saay</ref>, <ref target="https://wo.wikipedia.org/wiki/Xare">xare</ref>, <ref target="https://wo.wikipedia.org/wiki/Bëkkante_ci_tali_bi">ay bëkkante ci tali bi</ref>, walla yeneen xëbal ci dund nit ki.<ref target="https://wo.wikipedia.org/wiki/Xët_wu_njëkk#cite_note-DSM5-2">[1]</ref> Yi koy wone bokk na ci jaaxle <ref target="https://wo.wikipedia.org/wiki/Ci_xalaat_yi">ci xalaat yi</ref>, <ref target="https://wo.wikipedia.org/wiki/Yëg_yëg_yi">yitte</ref>, walla <ref target="https://wo.wikipedia.org/wiki/Ay_gént">ay géntjoge</ref> ci ay xew xew, ci xel walla ci yaram <ref target="https://wo.wikipedia.org/wiki/Tiitange_(paj_mi)">itteci</ref><ref target="https://wo.wikipedia.org/wiki/Feebaru_xel_mu_yëngatu">(traumatisme) feebaru joge ci fekke xew xew bu yëngul xel</ref>-yiy tegtalaate, jééma moytu traumatisme joge ci yiy tegtalaate, ak yoqute ci <ref target="https://wo.wikipedia.org/wiki/Xeex_walla_daw">xeex walla daw</ref>.<ref target="https://wo.wikipedia.org/wiki/Xët_wu_njëkk#cite_note-DSM5-2">[1]</ref><ref target="https://wo.wikipedia.org/wiki/Xët_wu_njëkk#cite_note-NIH2016-3">[2]</ref> Mbir yii di wone feebar bi dañuy yagg lu tollook lu ëpp benn weer gannaaw xew xew bi.<ref target="https://wo.wikipedia.org/wiki/Xët_wu_njëkk#cite_note-DSM5-2">[1]</ref> Xale yu ndaw yi duñuy faraldi wone tiitange, wante mën nañu génne li nekk seen xol ci ay <ref target="https://wo.wikipedia.org/wiki/Po_(yëngu_yëngu)">po</ref>.<ref target="https://wo.wikipedia.org/wiki/Xët_wu_njëkk#cite_note-DSM5-2">[1]</ref> Nit ku am PTSD dafay nekk ci risk bu kawe ngir <ref target="https://wo.wikipedia.org/wiki/Xaru">xaruak</ref> bëgga <ref target="https://wo.wikipedia.org/wiki/Gaañ_boppam">gaañ boppam</ref>.<ref target="https://wo.wikipedia.org/wiki/Xët_wu_njëkk#cite_note-BMJ2015-4">[3]</ref><ref target="https://wo.wikipedia.org/wiki/Xët_wu_njëkk#cite_note-5">[4]</ref></p>
<p>Ñu ëpp ci ñi fekke ay xew xew yi indi tiitange dañuy ame PTSD.<ref target="https://wo.wikipedia.org/wiki/Xët_wu_njëkk#cite_note-BMJ2015-4">[3]</ref> Nit ñi dund tiitange ak yeneen nit (ni <ref target="https://wo.wikipedia.org/wiki/Siif">siif</ref> walla<ref target="https://wo.wikipedia.org/wiki/Noot_xale">noot xale</ref>) ñoo gëna mëna ame feebaru PTSD, méngale leen ak ñi dundul-<ref target="https://wo.wikipedia.org/wiki/Song">su ñusukkandikoo</ref> ci tiitange, yi mel ni ay aksideŋ ak <ref target="https://wo.wikipedia.org/wiki/Yaqu_yaqu_yu_joge_ci_jawu_ji">yaqu yaqu yu joge ci jawu ji</ref>.<ref target="https://wo.wikipedia.org/wiki/Xët_wu_njëkk#cite_note-Zoladz-6">[5]</ref> Lu tollook génn wall ci nit ñooñu dañuy am feebaru PTSD gannaaw siif.<ref target="https://wo.wikipedia.org/wiki/Xët_wu_njëkk#cite_note-BMJ2015-4">[3]</ref> Xale yi ñoo gëna nééwle ci am feebaru PTSD ginnaaw tiitange, rawatina bu ñu amagul fukki at.<ref target="https://wo.wikipedia.org/wiki/Xët_wu_njëkk#cite_note-UK2005-7">[6]</ref> Saytu bi mungi tegu ci feeñaayu yenn ci yi koy indi joge ci gannaaw tiitange bu ñu jële ci xew xew.<ref target="https://wo.wikipedia.org/wiki/Xët_wu_njëkk#cite_note-BMJ2015-4">[3]</ref></p>
<p>Fagaru mën na nekk bu fekkee <ref target="https://wo.wikipedia.org/wiki/Paj_mi_dañu_ko_jëmale_ci_tiitange_bi">pajum xel mici</ref> nit ñi génne feebar bi ci teel waaye amul njëriñ su ñu ko defee ci ñépp ñu génne feebar bi walla ñu ko génnewul.
<ref target="https://wo.wikipedia.org/wiki/Xët_wu_njëkk#cite_note-BMJ2015-4">[3]</ref> Paj yu gëna am solo ci nit ñi ame PTSD ñooy joxe ay tegtal ngir dimbali nit ki saafara jafe-jafeem ak ay garab.<ref target="https://wo.wikipedia.org/wiki/Xët_wu_njëkk#cite_note-NIH2016-3">[2]</ref> Ay paj yu wute dina ci am njëriñ. <ref target="https://wo.wikipedia.org/wiki/Xët_wu_njëkk#cite_note-Haa2015-8">[7]</ref> Lii mën na am <ref target="https://wo.wikipedia.org/wiki/Paj_mu_jëm_ci_benn_nit">kenn rekk jakkarloo ak fajkat bi</ref> walla ci ab mbooloo.<ref target="https://wo.wikipedia.org/wiki/Xët_wu_njëkk#cite_note-NIH2016-3">[2]</ref> <ref target="https://wo.wikipedia.org/wiki/Yiy_xeex_feebaru_déteelu">Yiy xeex feebaru déteeluci</ref> <ref target="https://wo.wikipedia.org/wiki/Garabu_Serotonine_buy_faj_xel_mu_lééj">garabu Serotonine buy faj xel mu lééj</ref> ñoo garab yu gëna baax yu xeex PTSD tey njëriñ génn wall ci nit ñooñu ame feebar bi.<ref target="https://wo.wikipedia.org/wiki/Xët_wu_njëkk#cite_note-Berg2009-9">[8]</ref> Njëriñ yooyu ñoo gëna nééw yooyu ñu gis ak pajum feebaru xel.<ref target="https://wo.wikipedia.org/wiki/Xët_wu_njëkk#cite_note-BMJ2015-4">[3]</ref> Leerul su fekkee buñu jëfandikoo garab yi ak pajum feebaru xel ndax dina am njëriñ.<ref target="https://wo.wikipedia.org/wiki/Xët_wu_njëkk#cite_note-BMJ2015-4">[3]</ref><ref target="https://wo.wikipedia.org/wiki/Xët_wu_njëkk#cite_note-pmid20614457-10">[9]</ref>  Yeneen garab yi amuñu seede gu doy ne dinañu mëna am njëriñ bu ñu leen jëfandikoo, te ci wallu <ref target="https://wo.wikipedia.org/wiki/Benzodiazepine">benzodiazepines</ref>, dina indi jafe jafe ci njëriñ li.<ref target="https://wo.wikipedia.org/wiki/Xët_wu_njëkk#cite_note-Gui2015-11">[10]</ref><ref target="https://wo.wikipedia.org/wiki/Xët_wu_njëkk#cite_note-Hos2015-12">[11]</ref></p>
<p>Ci Amerik lu tollook 3.5% ci mag ñi am nañu PTSD ci benn at moo jël, te 9% ci ñoonu dinañu gis feebar bi ci seen dund. <ref target="https://wo.wikipedia.org/wiki/Xët_wu_njëkk#cite_note-DSM5-2">[1]</ref> Ci li ëpp ci li des ci addina bi, xayma bi mungi ci diggante 0.5% ba 1% ci benn at moo jël. <ref target="https://wo.wikipedia.org/wiki/Xët_wu_njëkk#cite_note-DSM5-2">[1]</ref> Xayma yu kawe yi mën nañu am ci yenn gox yi <ref target="https://wo.wikipedia.org/wiki/Am_xare">am xare</ref>.<ref target="https://wo.wikipedia.org/wiki/Xët_wu_njëkk#cite_note-BMJ2015-4">[3]</ref> Ci jigéén ñi la gëna ëppe ci góór.<ref target="https://wo.wikipedia.org/wiki/Xët_wu_njëkk#cite_note-NIH2016-3">[2]</ref> Yi di feeñal tiitange bokk ci feebaru xel bind nañu ko ci jamono <ref target="https://wo.wikipedia.org/wiki/Grece_bu_njëkk_ga">Grece yu njëkk ya</ref>.<ref target="https://wo.wikipedia.org/wiki/Xët_wu_njëkk#cite_note-13">[12]</ref> Ci jamonoy <ref target="https://wo.wikipedia.org/wiki/Xare_addina_bi_yépp">Xarey Addina bi</ref> mënin bi xamewoon nañu ko ci tur yu bare ni "<ref target="https://wo.wikipedia.org/wiki/Ragal_ba_mënul_yëngu">ragal ba mënul yëngu</ref>" ak "xarekat bu tiit".<ref target="https://wo.wikipedia.org/wiki/Xët_wu_njëkk#cite_note-14">[13]</ref> Baat bi di "Feebar bi joge ci gis walla fekke tiis ni dee, yu deme noonu" ñungi ko tambali woowe noonu ci ati 1970 lu ci ëpp ndax li ñu ko génne ci U.S. <ref target="https://wo.wikipedia.org/wiki/Soldaa_yu_bayyi_yi">soldaa yu bayyi yici</ref> <ref target="https://wo.wikipedia.org/wiki/Xare_Vietnam_bi">xare Vietnam bi</ref>.<ref target="https://wo.wikipedia.org/wiki/Xët_wu_njëkk#cite_note-15">[14]</ref> Ñungi ko dugal ci yoon joge ci <ref target="https://wo.wikipedia.org/wiki/Mbooloo_mi_dajale_ñi_di_yëngatu_ci_wallum_pajum_xel_ci_Amerik">Mbooloo mi dajale ñi di yëngatu ci wallum pajum xel ci Amerik</ref> ci atum 1980 in seen ñetteelu ndaje ci wallu <hi rend="italic"><ref target="https://wo.wikipedia.org/wiki/Saytu_ak_Xayma_ci_Téére_bu_Feebaru_Xel_yi">Saytu ak Xayma ci Téére bu Feebaru Xel yi</ref></hi> (DSM-III).<ref target="https://wo.wikipedia.org/wiki/Xët_wu_njëkk#cite_note-16">[15]</ref></p>
</text></body></html>