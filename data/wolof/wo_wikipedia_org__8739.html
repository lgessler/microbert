<html><body><text id="wikipedia_wo_wikipedia_org__8739.html" ns="0" revid="103997" sourceurl="https://wo.wikipedia.org/wiki/Njuuj-njaaj" title="Njuuj-njaaj" type="wikipedia">Njuuj-njaaj<p>Njuuj-njaaj, Sëriñ Muusaa KA a ko way, di ci tagg Sëriñ Tuubaa di ko melal, kañ ci it Sëriñ Móodu Mustafaa Mbàkke ak Sëriñ Fàllu Mbàkke ak Sëriñ Baara Mbàkke Ak Sëriñ Basiiru Mbàkke.
Galanug way wi nag bokkul ci galanu araab yi, gii moo ko jëkk a wayee, mi ngi ko dikkee ci ñu doon waral ab séet doon ko taasul naan:</p>
"Ku ànd ak ki ma àndal lu la neex laaj, ku jiital ki ma jiital lu la neex laaj".
<p>Ci la ci fent galan gii tuddee ko NJUUJ-NJAAJ; galanug Njuuj-njaaj.
Mi ngi ko tàmblee:</p>
<p>"*Na ngeen déglu ma dellooti fent ab daaj
Ba saahir sa di baatin jullee gën ug maaj </p>
<list type="unordered"><item>Damay wëlbati mboolem wayiini soodaan</item></list>
<p>Ba feem yépp di baatin ba jar di seetaan </p>
<list type="unordered"><item>Damaa romb Ku seetal mu naa ma kaay laaj</item></list>
<p>Ku jiital li ma jiital lu la neex laaj </p>
<list type="unordered"><item>Ma seet mbir ma mu jiital jarul ay ngaañ</item></list>
<p>Ma faf jug ne ko tuubal malaaka day gaañ </p>
<list type="unordered"><item>Te Ànd ak ki ma àndal nu dem ba Tuubaa</item></list>
<p>Faral jébbalu moo gën torox su boobaa, </p>
<list type="unordered"><item>Ku Ànd ak ki ma Àndal lu la neex laaj</item></list>
<p>Sëriñ bee jar a àndal bu leen njuuj njaaj </p>
<list type="unordered"><item>Ku ànd ak ki ma àndal lu la neex laaj</item></list>
<p>Sëriñ bee jar a àndal ba léen njuuj njaaj </p>
<list type="unordered"><item>Defal ànd bi Yàlla ak Sëriñ tuubaa</item></list>
<p>Te yonnen di sa wommat nga jublu tuubaa... BMJ(Ba Mu Jeex)"</p>
<p>Mu bokk ci way yi mu way ginnaaw bi Sëriñ bi làqoo.</p>
Xoolal it
<list type="unordered"><item><ref target="https://wo.wikipedia.org/wiki/Sëriñ_Muusaa_KA">Sëriñ Muusaa KA</ref></item></list></text></body></html>