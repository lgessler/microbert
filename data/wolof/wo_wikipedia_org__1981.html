<html><body><text id="wikipedia_wo_wikipedia_org__1981.html" ns="0" revid="104352" sourceurl="https://wo.wikipedia.org/wiki/Tuubaa" title="Tuubaa" type="wikipedia">Tuubaa<p><hi rend="bold">Tuubaa</hi>, dëkku murit yi,ab gox-goxaan la, mi ngi nekk ci <ref target="https://wo.wikipedia.org/wiki/Diiwaan">diiwaanu</ref> Njaareem (jurbel), ci tunduw Mbàkke. Diggam ak Ndakaaru tollu na ci 150 km .</p>
<p>Baatu Tuubaa mi ngi jóge ci làkku <ref target="https://wo.wikipedia.org/wiki/Araab">araab</ref> di tekki ci wolof: «texe». </p>
<figure><caption>Daaray alxuraan</caption></figure>
Demb
<figure><ref target="https://wo.wikipedia.org/wiki/Special:FilePath/Kàrtuw_Tuubaa_ci_google_earth.jpg">Dencukaay:Kàrtuw Tuubaa ci google earth.jpg</ref><caption>Tuubaa ci google bu suuf si</caption></figure>
<p>Dëkkub Tuubaa, kii di <ref target="https://wo.wikipedia.org/wiki/Sheex_Ahmadu_Bamba">Sheex Ahmadu Bamba</ref> moo ko sanc ci atum <ref target="https://wo.wikipedia.org/wiki/1887">1887</ref>.</p>
Yoriinu dëkk bi
<p>Dëkk bi mi ngi aju ci <ref target="https://wo.wikipedia.org/wiki/Ndaam">Ndaam</ref>, doon as <ref target="https://wo.wikipedia.org/wiki/Ngox">ngox</ref>, maanam dëkku kaw kaw, bu taaxeedi, te nag doon gannaaw <ref target="https://wo.wikipedia.org/wiki/Ndakaaru">Ndakaaru</ref>, dëkk bi gëna taaxe ci Senegaal, ëpp ay nit. tey dëkk bi gën a rëy ci senegaal ginnaaw ndakaaru</p>

Nit ña
<p>Tuubaa moo ëpple yokkute ci barig nit ñi ci diiwaani <ref target="https://wo.wikipedia.org/wiki/Senegaal">Senegaal</ref> yépp (3,2% at mu nekk ci jamono yii ñu tollu te ñu jàppu ne yokkuteg nit ñi di na àgg ba 12% bu ñu àggee ci ati 2010). Yokku yooyu li ko waral moo di tuxu yu bari yi nit ñi di def bawwoo ci dëkk yu nekk ci <ref target="https://wo.wikipedia.org/wiki/Bawol">Bawol</ref> ak <ref target="https://wo.wikipedia.org/wiki/Kajoor">Kajoor</ref>. Dëkk yooyu dañuy gent si ndànk ndànk jëm Tuubaa. </p>
<p>Ci waññib <ref target="https://wo.wikipedia.org/wiki/2002">2002</ref> bi, nit ñi ñi ngi tolloon ci 461 159.</p>
<p>Ci atum <ref target="https://wo.wikipedia.org/wiki/2007">2007</ref>, bu ñu ajoo ci gam-gamle gu nguurug Senegaal, waa dëkk bi tolloon nañu ci 529 176.</p>
Koom koom
<figure><caption>daral</caption></figure>
<p>Naataangeg dëkk bi lëkkaloo na lool ak <ref target="https://wo.wikipedia.org/wiki/Màggal_gu_mag_gi">Màggal gu mag gi</ref> giy dëppoo ak demug <ref target="https://wo.wikipedia.org/wiki/Seex_Ahmadu_Bamba">Seex Ahmadu Bamba</ref> ci géej gi.Ba tay Tuubaa dafa bari li waa <ref target="https://wo.wikipedia.org/wiki/Senegaal">Senegaal</ref> di woowe Moodu moodu, di ay tukkikat yu féete Tugal tey ëndi xaalis bu bari ci dëkk bi. Lii di <ref target="https://wo.wikipedia.org/wiki/Yaxantu">yaxantu</ref> (jënd ak jaay) tamit da faa dox lool.</p>
Aada
<p>Kii di <ref target="https://wo.wikipedia.org/wiki/Seex_Abdul_Ahat">Seex Abdul Ahat</ref> doon ñatteelu xalifa <ref target="https://wo.wikipedia.org/wiki/Seex_Ahmadu_Bamba">Seex Ahmadu Bamba</ref> moo fa tabaxoon barab bi ñuy woowe daaray kaamil di <ref target="https://wo.wikipedia.org/wiki/Kàggu">kàggu</ref> gu ñu denci mbindum <ref target="https://wo.wikipedia.org/wiki/Seex_Ahmadou_Bamba">Seex Ahmadou Bamba</ref> ak yeneeni mbind aki téere yu aju ci lislaam, ak ci yeneen fànni xam-xam yi yittéel nit, mi ngi feete nag ci penku jumaa ji, làng ak armeel yi.</p>
Tabax yu mag yi
<p><ref target="https://wo.wikipedia.org/wiki/Royuwaay:Xët_wu_ñu_yaatal">Royuwaay:Xët wu ñu yaatal</ref></p>
<figure><caption><ref target="https://wo.wikipedia.org/wiki/Jumaay_Tuubaa">Jumaay Tuubaa</ref> </caption></figure>
<p>Ci Tuubaa la jumaa ju mag ji nekk, doon jumaa joo xam ni jenn la ci <ref target="https://wo.wikipedia.org/wiki/Afrig">Afrig</ref> gu sowwu jant, ci taaram, ak ci rëyaayam. man nañoo jàpp ne mooy xolu dëkk bi, ndaxte yeneen kër yepp dañoo ñëw di ko wër ndànk ndànk, ànd ak màggaayu dëkk bi. Jumaa ji am na juroomi sooroor ak ñeenti xubba. Soorooram bi gën a gudd tollu na ci 80 meetar. Sooroor boobu, kii di Sëriñ <ref target="https://wo.wikipedia.org/wiki/Fàllu_Mbakke">Fàllu Mbakke</ref> mooko tudde <ref target="https://wo.wikipedia.org/wiki/Làmp_Faal">Làmp Faal</ref> féetele ko kii di <ref target="https://wo.wikipedia.org/wiki/Maam_Seex_Ibra_Faal">Maam Seex Ibra Faal</ref> ci <ref target="https://wo.wikipedia.org/wiki/7_juin">7 juin</ref> <ref target="https://wo.wikipedia.org/wiki/1963">1963</ref>. Bis boobu moo di ubbite gu njëkk, ba ñu bari teewe woon nañu ko, ku mel ni <ref target="https://wo.wikipedia.org/wiki/Lewopool_Sedaar_Seŋoor">Lewopool Sedaar Seŋoor</ref>. Foofu ci jumaa ji fa la barabu <ref target="https://wo.wikipedia.org/wiki/Seex_Ahmadu_Bamba">Seex Ahmadu Bamba</ref> nekk.</p>
Dayo
<list type="unordered"><item><ref target="https://wo.wikipedia.org/wiki/Amadou_Bamba">Cheikh Ahmadou Bamba Khadimou Rassoul</ref>, théologien <ref target="https://wo.wikipedia.org/wiki/Islam">musulman</ref> <ref target="https://wo.wikipedia.org/wiki/Soufisme">soufi</ref>.</item></list>
Xool it
Teerekaay
<list type="unordered"><item><hi rend="bold">(en)</hi> <hi rend="italic">Touba and the meaning of night</hi>, New York, Feminist Press at the City University of New York, 2006</item>
<item><hi rend="bold">(en)</hi> Eric S. Ross, «Touba: a spiritual metropolis in the modern world», <hi rend="italic">Canadian Journal of African Studies</hi>, 1995, 29.2</item>
<item><hi rend="bold">(en)</hi> Eric S. Ross, <hi rend="italic">Sufi City: Urban Design and Archetypes in Touba</hi>, Rochester, University of Rochester Press, 2006, 344 p. (<ref target="https://wo.wikipedia.org/wiki/Special:BookSources/1580462170">ISBN 1580462170</ref>)</item>
<item><hi rend="bold">(fr)</hi> Monique Bertrand et Alain Dubresson, <hi rend="italic">Petites et moyennes villes d'Afrique noire</hi>, Karthala, 1997, p. 118-119 (<ref target="https://wo.wikipedia.org/wiki/Special:BookSources/2865377431">ISBN 2865377431</ref>)</item>
<item><hi rend="bold">(fr)</hi> Cheikh Guèye, <hi rend="italic">L’Organisation de l’espace dans une ville religieuse: Touba (Sénégal)</hi>, thèse de doctorat, Strasbourg, Université Louis Pasteur, 1999, 650 p.</item>
<item><hi rend="bold">(fr)</hi> Sophie Bava et Cheikh Guèye, «Le grand magal de Touba. Exil prophétique, migration et pèlerinage au sein du mouridisme», <hi rend="italic">Social Compass</hi>, 2001</item>
<item><hi rend="bold">(fr)</hi> Cheikh Anta Mbacké Babou, <hi rend="italic">Touba, genèse et évolution d’une cité musulmane au Sénégal</hi>, Dakar, Université Cheikh Anta Diop, 1992, 39 p. (Mémoire de DEA)</item>
<item><hi rend="bold">(fr)</hi> Cheikh Guèye, <hi rend="italic">Touba: La capitale des Mourides</hi>, Paris, Karthala, 2002</item>
<item><hi rend="bold">(fr)</hi> Amar Samb, «Touba et son "magal"»; <hi rend="italic">Bulletin de l'IFAN</hi>, t. XXXI, série B, n° 3, juillet 1969, p. 733-753</item>
<item><hi rend="bold">(fr)</hi> Alexis Sané, <hi rend="italic">Situation et perspectives de l'intégration de Touba dans la vie économique du pays</hi>, DAKAR, CFPA, 1970, 66 p. (Mémoire de stage)</item></list>
Filmokaay
<list type="unordered"><item><hi rend="bold">(fr)</hi> <ref target="https://wo.wikipedia.org/wiki/Blaise_Senghor">Blaise Senghor</ref>, <hi rend="italic">Grand Magal à Touba</hi>, court métrage documentaire, 1962, 20 mn</item>
<item><hi rend="bold">(fr)</hi> Christophe Marlard, <hi rend="italic">A travers le Sénégal. 3, Touba, une ville à part</hi>, film documentaire, <ref target="https://wo.wikipedia.org/wiki/École_normale_supérieure">ENS</ref> Fontenay/Saint-Cloud, 1999, 13 mn</item></list>
Lëkkalekaay yu biti

<list type="unordered"><item><hi rend="bold">(en)</hi> <ref target="http://www.fallingrain.com/world/SG/3/Touba.html">Maps, weather and airports for Touba</ref></item>
<item><hi rend="bold">(fr)</hi> <ref target="https://web.archive.org/web/20090528150928/http://www.pepam.gouv.sn/acces.php?idcr=03325">La communauté rurale de Touba Mosquée sur le site du PEPAM</ref> (Programme d'eau potable et d'assainissement du Millénaire)</item>
<item><hi rend="bold">(fr)</hi> <ref target="https://web.archive.org/web/20070614162302/http://www.mouride.com/la_ville_de_touba.htm">La ville de Touba</ref></item>
<item><hi rend="bold">(fr)</hi> <ref target="https://web.archive.org/web/20090528131510/http://www.walf.sn/actualites/suite.php?rub=1&amp;id_art=36212">«Statut d'extraterritorialité: comment Touba est devenu un État dans un État»</ref> (article de <hi rend="italic"><ref target="https://wo.wikipedia.org/wiki/Wal_Fadjri">Wal Fadjri</ref></hi>)</item></list>
</text></body></html>