<html><body><text id="wikipedia_wo_wikipedia_org__3604.html" ns="0" revid="94330" sourceurl="https://wo.wikipedia.org/wiki/Seydinaa_Limaamu_Laay" title="Seydinaa Limaamu Laay" type="wikipedia">Seydinaa Limaamu Laay<p><hi rend="bold">Seyidinaa Limaamu</hi> ab nappkat la woon bu juddoo Yoof atum 1845 g.j. Ci atum 1885 g.j, mu gént gis ne mooy Mahdiyu .. mu <ref target="https://wo.wikipedia.org/wiki/Tàmbalee">tàmbalee</ref> woo àndandoom yi ci ñu dugg ci Lislaam, di soññ jullit ñi ci ñu sellal te jaamu Yàlla rekk, mu daa wax: (( <ref target="https://wo.wikipedia.org/wiki/Wuyyuleen">wuyyuleen</ref> wooteb Yàlla, man de yonnantub Yàlla laa, maay Mahdiyu mi ñuy neggandiku)), daa na woo ay àndandoom jëme léen <ref target="https://wo.wikipedia.org/wiki/Cig">cig</ref> jub ak jàppalante. Bu ko defee nit ñu bari dikkal ko ngir déglu njàggaleem mi. Mu daal di sos kuréelug Laayéen.
<ref target="https://wo.wikipedia.org/wiki/Siiwam">Siiwam</ref> gi tiitloo woon na way sanc yi ragaloon ag jeqiku kontar leen. Ci atum 1887 g.j, la sancaan yi taxaw ci jàpp ko, bi <ref target="https://wo.wikipedia.org/wiki/Mu">mu</ref> yëgee seen naal yooyu la ànd ak lenn ciy àndadoom génn, waaye tubaab bi jàpp ko ca wetu Caaroy. Waaye ëttu àtte bi mujj <ref target="https://wo.wikipedia.org/wiki/Na">na</ref> ko setal ko ngir ñàkk lenn lu man a dëgëral tuuma yi ñu teg ci kawam. Limaamu wéyoon na ci wooteem gi, waaye daa na def <ref target="https://wo.wikipedia.org/wiki/Jamono">jamono</ref> ju nekk muy fenqook sancaan yi ko daa jéem a sonal ak àndandoom yi. Mi ngi làqu atum 1909 g.j.</p>
</text></body></html>