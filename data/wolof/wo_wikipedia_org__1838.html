<html><body><text id="wikipedia_wo_wikipedia_org__1838.html" ns="0" revid="104423" sourceurl="https://wo.wikipedia.org/wiki/Afrig" title="Afrig" type="wikipedia">Afrig<figure><caption>Afrig</caption></figure>
<p><hi rend="bold">Afrig</hi>, <hi rend="bold">Afirig</hi>, moom la ñu jàppee ne mooy <ref target="https://wo.wikipedia.org/wiki/Gox">gox</ref> bi nit cosaanoo, su nu ko xoolee ci yaatuwaayam ak bariwaayu askanam (lu weesu gox bu Asi), mooy ñaareelu gox bi gënn a rëy ci àdduna bi. Yaatuwaayam tollu na ci 30.065.000 km², nekk 20,3% ci jéeri ji ci àdduna bi. Ay way dëkkam tollu ci lu ëpp 800.000.000, muy benn juroom ñaareel bu way dëkki àdduna bi. Afrik a ngi yem ci bëj-gànnaaram ci <ref target="https://wo.wikipedia.org/wiki/Géej_gu_Diggu">Géej gu Diggu</ref> gi, ci sowwu ci <ref target="https://wo.wikipedia.org/wiki/Mbàmbulaanug_Atlas">Mbàmbulaanug Atlas</ref>, ci bëj-saalum ci <ref target="https://wo.wikipedia.org/wiki/Mbàmbulaan_gu_Bëj-saalum">Mbàmbulaan gu Bëj-saalum</ref> gi, ci penku ci <ref target="https://wo.wikipedia.org/wiki/Mbàmbulaanug_End">Mbàmbulaanug End</ref>. Asi rekk la taqalool ci yeneen gox yi. <ref target="https://wo.wikipedia.org/wiki/Yamoo">Yamoo</ref> gi jàll na ko. Ci <ref target="https://wo.wikipedia.org/wiki/Jëmm">jëmm</ref> doon na gox bu bari'y melokaan, te wuute teg ci.</p>
Cosaanam
<p>Baatu «Afrig» moo ngi jóge ci turu <hi rend="italic">Afridi</hi> yi, doonoon ag giir gu dëkkoon ci <ref target="https://wo.wikipedia.org/wiki/Bëj-gànnaaru_Afrig">Bëj-gànnaaru Afrig</ref> ci diwaanu <ref target="https://wo.wikipedia.org/wiki/Kaartaas">Kaartaas</ref>.</p>
<p>Beneen cosaanam moo bàyyikoo ci Berber <ref target="https://wo.wikipedia.org/wiki/Taferka">Taferka</ref> «suuf», «boroom suuf». Ki fay dund la ñuy woowee <hi rend="italic">Aferkiw</hi>, Latin yi soppi ko <hi rend="italic">africanus</hi>, mu doonoon aw tundu waa rom ci Afrig. Araab yi di ko wax <hi rend="italic">إفريقيا</hi> <hi rend="italic">ifrīqīyā</hi>, mu doonoon <ref target="https://wo.wikipedia.org/wiki/Tiniisi">Tiniisi</ref> gu tay gi.</p>
<p>Ñeneen ne ci baatu waa geres bii di <hi rend="italic">aphrike</hi> («amul sedd»), latin di ko wax<hi rend="italic">aprica</hi> («Bari naaj»), la jóge.</p>
Taariix
<p>Afrik la ñuy jàppee ne mooy cosaanu nit, ndax desiti nit yi gën a yàgg ci àdduna bi fa la ñu ko gisee, ci <ref target="https://wo.wikipedia.org/wiki/Afrig_gu_Bëj-saalumu-Sahara">Afrig gu Bëj-saalumu-Sahara</ref>.</p>
<p>Sahara cëru na bu baax ci màggug gox bi. Taariixu askani <ref target="https://wo.wikipedia.org/wiki/Bëj-gànnaaru_Afrig">Bëj-gànnaaru Afrig</ref> yi day tolloo ak bu <ref target="https://wo.wikipedia.org/wiki/Tugal">Tugal</ref> ak bu <ref target="https://wo.wikipedia.org/wiki/Penku_gu_Diggu">Penku gu Diggu</ref> gi. Li ëpp ci Afrig gu Bëj-saalumu-sahara amul woon genn jëflante ak li des ci àdduna bi, da ñoo beru woon.</p>
Jamono ju yàgg ja
<p><ref target="https://wo.wikipedia.org/wiki/Xay">Xay</ref> yi juddoo ci <ref target="https://wo.wikipedia.org/wiki/Gox">goxu</ref> Afrik, boole nañ leen ci yi gën a mag ci taariixu nit. <ref target="https://wo.wikipedia.org/wiki/Isipt_gu_yàgg_ga">Xayu Esipt</ref> ak bu <ref target="https://wo.wikipedia.org/wiki/Nguuru_Gana_gu_mag_ga">Gana</ref> ak bu <ref target="https://wo.wikipedia.org/wiki/Nguuru_mali">Mali</ref>, ak bu <ref target="https://wo.wikipedia.org/wiki/Kuush">Kuush</ref> ak bu <ref target="https://wo.wikipedia.org/wiki/Songaay">Songaay</ref>, añse. </p>
Jamono ju yees ji
Jàppum njaam

<p>Ci li taariixkat yi wax, jàppum njaam mi ngi tambali ci xarnub VII ak <ref target="https://wo.wikipedia.org/wiki/Araab">araab</ref> yi. Ci lu gën a leer ci atum 652 ba Ab njiitu araab takk-taxawalee waa <ref target="https://wo.wikipedia.org/wiki/Nubi">Nubi</ref> yi ngir ñu jox leen 360 ciy jaam at mu jot. barab yi njaay mi doon amee mi ngi dale ca <ref target="https://wo.wikipedia.org/wiki/Mali">Mali</ref> ba <ref target="https://wo.wikipedia.org/wiki/Penku_Afrik">Penku Afrik</ref>, ci wàll gi féete bëj-saalumu <ref target="https://wo.wikipedia.org/wiki/Tàkkug_Sahara">Sahara</ref>. </p>
<p>Ci xayma nee nañ ci diggante xarnub XVIII ba ci xarnub XIX, benn ñenteel ci nit ñi ay jaam la ñu woon, walla ñu ñu manante (takk-taxawal) ci liggéey bu ñu sañut a bañ. Nee nañ njiitu waa afrik yi ci seen bopp ñoo doon jàppaate ak a jaayaate. </p>
<p>Waa tugal lu weesu bi ñu aakimoo (walla sancee) suufi <ref target="https://wo.wikipedia.org/wiki/Aamerig">Aamerig</ref> yi da ñoo soxla woon ay loxo yuy liggéey ci seen tool yi. Def nañ ko ci 400 at (1500-1888), ay jaam yu bari jënd nañ leen walla jàpp nañ leen ci tefesi afrik yi: <ref target="https://wo.wikipedia.org/wiki/Sowwu_Afrig">Sowwu Afrig</ref> gépp, ak ci bëj-saalumam itam. Donte tereg jàppum njaam gi mi ngi waddoon ci lu jege atum 1850 (réew yépp bàyyeendoowuñu ko) amoon ay nit yu wëyoon di ko def cig làqatu ba ci 1900. </p>
Jamono ju mujj ji
Aakimoo gu waa tugal
<p>Jamonoy aakimoo gu <ref target="https://wo.wikipedia.org/wiki/Tugal">tugal</ref> ci Afrig moo ngi tambalee ci <ref target="https://wo.wikipedia.org/wiki/Ndajeem_Berlin">Ndajeem Berlin</ref> (1884-1885) ba ci tembte yi ci atum 1960, sedatle gu réew yu tay yi ca la jóge. <ref target="https://wo.wikipedia.org/wiki/Ecoopi">Ecoopi</ref> moo doonoon menn rèew mi ñu masut a teg </p>


Réewi Gox bi
<figure><caption>Pàcc yu tembte gu réewi Afrig yi</caption></figure>



Cosaan ak diine
<p>Xool: <ref target="https://wo.wikipedia.org/wiki/Diiney_Afrig">Diiney Afrig</ref></p>
Làkk
<p>Gëstukatu-làkk yi ci xayma nee nañ 2 000 làkk ci goxu Afrik, ñu boole leen ci ñeenti mbooloo, làkk yi fa cosaanoowul bokkuñu ci.</p>
Xool it
<p><ref target="https://wo.wikipedia.org/wiki/Koom-koomu_Afrig">Koom-koomu Afrig</ref></p>
Lëkkalekaay yu biti
<list type="unordered"><item><ref target="https://web.archive.org/web/20160307140414/http://pacifismo.altervista.org/">History of Africa</ref> The last tribal states.</item></list>
</text></body></html>