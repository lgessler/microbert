<html><body><text id="wikipedia_wo_wikipedia_org__6016.html" ns="0" revid="97962" sourceurl="https://wo.wikipedia.org/wiki/Doxalukaay_bu_demandoo" title="Doxalukaay bu demandoo" type="wikipedia">Doxalukaay bu demandoo<figure><caption>Gaaral gu doxiinu ab doxalukaay bu demandoo</caption></figure>
<p><hi rend="bold">Doxalukaay bu demandoo</hi> ab xeetu <ref target="https://wo.wikipedia.org/wiki/Doxalukaay_bu_mbëj">doxalukaay bu mbëj</ref> la bu <ref target="https://wo.wikipedia.org/wiki/Dawaan_bu_safaanu">dawaan bu safaanu</ref>. Diir bi wëndeeluwaanam di def ag wër dañu koo yamaleek <ref target="https://wo.wikipedia.org/wiki/Baraay">baraayu</ref> <ref target="https://wo.wikipedia.org/wiki/Dendu_mbëj">dend</ref> bi koy dundal, maanaam dañuy demandoo ndax ci jamono ji dend bi nekke tus la wëndeeluwaan bi di tambali wër gu bees, loolu wuutale ko ak <ref target="https://wo.wikipedia.org/wiki/Doxalukaay_bu_demandoodi">doxalukaay bu demandoodi</ref>. Xeetu <ref target="https://wo.wikipedia.org/wiki/Doxalukaay">doxalukaay</ref> bii manees na koo jëfandikoo niki ab <ref target="https://wo.wikipedia.org/wiki/Safaanukaay">safaanukaay</ref>, maanaam ab <ref target="https://wo.wikipedia.org/wiki/Jurukaayu_mbëj">jurukaayu mbëj</ref>, te sax mooy bees gën a jëfandikoo ci <ref target="https://wo.wikipedia.org/wiki/Digg_bu_mbëj">digg yu mbëj</ref> yi, di barab yees di jóoxee <ref target="https://wo.wikipedia.org/wiki/Kàttanu_mbëj">kàttanu mbëj</ref>.</p>
Defariin
<p>Doxalukaay bi ñaari wàll la am: benn bi di wëndeeluwaan bi, moom, mu am ci biiram benn limu seexi dotti bijjaan yees defaree <ref target="https://wo.wikipedia.org/wiki/Bijjaan">bijjaan</ref> yu sax walla ay <ref target="https://wo.wikipedia.org/wiki/Mbëjbijjaan">mbëjbijjaan</ref>. Ngir man a am mbëjbijjaan bi <ref target="https://wo.wikipedia.org/wiki/Dawaan_bu_wéy">dawaan bu wéy</ref> lañuy dawal cii biir ay taxañ yees def ci wëndeeluwaan bi, naka-jekk taxañi përëm. Beneen bi di tekkaaralaan bi, moom it, am ci biiram ag lëmës gu yittewoo jur ab <ref target="https://wo.wikipedia.org/wiki/Toolu_bijjaakon">toolu bijjaakon</ref> buy wëndeelu ak ay dottam, segam ñaari dott yu bokk (bëj-gànnaar ak bëj-gànnaar walla bëj-saalum ak bëj-saalum) dañuy bëmëxante, ñaar yu wuute (bëj-gànnaar ak bëj-saalum) di bijjante, kon dottitoolu bijjaakon bu tekkaaralaan bi suñuy wëndeelu àndaaleek tool bi dañuy xëccaale dotti wëndeeluwaan bi ba tax moom ci boppam di wëndeeluwaale, kon nu amee ca ab doxalukaay.</p>
<p>Baraayu wëndeelu gi mi ngi aju ci baraayu dend bi koy dundal (ci misaal <ref target="https://wo.wikipedia.org/wiki/Senegaal">Senegaal</ref> 50 HZ), <ref target="https://wo.wikipedia.org/wiki/Diiwaan_yu_Bennoo">Diiwaan yu Bennoo</ref> yi 60 la). limu wër yi wëndeeluwaan bi di def benn simili bu nekk </p>




n
=
60



f
p




{\displaystyle n=60\,{\frac {f}{p}}}


<list type="unordered"><item><hi rend="bold">



n


{\displaystyle n}

</hi> xelu toolu bijjaakon bi, ñu koy natt ci w/sim (wër ci simili), ñaata wër lay def ci simili bu nekk;</item>
<item><hi rend="bold">f</hi> mooy baraay bi, ñu koy natt ci <ref target="https://wo.wikipedia.org/wiki/Hertz">Hz</ref>;</item>
<item><hi rend="bold">P </hi> mooy limi seexi dott yi</item></list>
<p>Limu seexi dott yi moo ngi yam ak limu taxañ yi, benn taxañ bu nekk benn seexu dott lay am: benn bu bëj-gànnaar ak beneen bu bëj-saalum. </p>
Ag taalam
<p>Taal ko doon na lu xawa jafe. Su doxalukaay bi taxawee, suñu ko joxee <ref target="https://wo.wikipedia.org/wiki/Dawaan_bu_safaanu">dawaan bu safaanu</ref> biy jur toolu bijjaakon buy wëndeelu bi biy wëndeel wëndeeluwaan bi, diisaayam dafay tax ba du ko man a topp, dafay wéy di taxaw. Ngir man koo taal kon dañu koy taqale ak ab <ref target="https://wo.wikipedia.org/wiki/Doxalukaay_bu_demandoodi">doxalukaay bu demandoodi</ref> ngir mu tambalee wëndeelu ginnaaw bi ñu dindi ko daldi koy soog a jox dawaan bu safaanu bi ngi mu man di demal boppam.</p>
Jëfandikoom
<p>Doon na xeetu doxalukaay bu bariwul lees koy jëfandikoo, ag njëfandikoom dañu koo rekk yamale ci yenn jëfe yi rekk</p>
Lëkkalekaay yu biir
<list type="unordered"><item><ref target="https://wo.wikipedia.org/wiki/Doxalukaay_bu_demandoodi">Doxalukaay bu demandoodi</ref></item>
<item><ref target="https://wo.wikipedia.org/wiki/Doxalukaay_bu_mbëj">Doxalukaay bu mbëj</ref></item></list>
</text></body></html>