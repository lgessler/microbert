<html><body><text id="wikipedia_wo_wikipedia_org__7253.html" ns="0" revid="98164" sourceurl="https://wo.wikipedia.org/wiki/Epatit_A" title="Epatit A" type="wikipedia">Epatit A
<p><hi rend="bold">Epatit A</hi> (ñu gënoon ko xamee ci turu <hi rend="bold">epatit biy dale</hi>) doon na <ref target="https://wo.wikipedia.org/wiki/Jàngoro_juy_dale">Jàngoro juy dale</ref> ju tar buy jàpp <ref target="https://wo.wikipedia.org/wiki/Res_wi">res wi</ref> te li koy joxe di doomu jàngoro biñ naan Epatit A (HAV).<ref target="https://wo.wikipedia.org/wiki/Xët_wu_njëkk#cite_note-Sherris-1">[1]</ref> Bari na lu muy dal nit te du feeñ rawatina ci ndaw yi.<ref target="https://wo.wikipedia.org/wiki/Xët_wu_njëkk#cite_note-AFP2012-2">[2]</ref> Diggante bi muy dugg sa yaram ak bi muy tàmbalee feeñ, mi ngi tollu ci diggante ñaar ba juróom-benni ayi-bis.<ref target="https://wo.wikipedia.org/wiki/Xët_wu_njëkk#cite_note-pmid16271543-3">[3]</ref> Su la dalee mën na def ak yaw juróom ñatti ayi-bis te dina faral di ànd ak: xel muy teey, waccu, biir buy daw, <ref target="https://wo.wikipedia.org/wiki/Jaundice">der bu mboq</ref>, yaram wu tàng, ak mettitu biir.<ref target="https://wo.wikipedia.org/wiki/Xët_wu_njëkk#cite_note-AFP2012-2">[2]</ref> Luy tollu ci 10 ba 15% ci ñi mu dal ñooy wéy di ko gis su demee ba weesu juróom-benni weer ginaaw bi mu leen dalee.<ref target="https://wo.wikipedia.org/wiki/Xët_wu_njëkk#cite_note-AFP2012-2">[2]</ref> Mag ñi mën nañu ci jëlee <ref target="https://wo.wikipedia.org/wiki/Feebaru_res_bu_tar">Feebaru res bu tar</ref> waaye bariwul lu muy dale.<ref target="https://wo.wikipedia.org/wiki/Xët_wu_njëkk#cite_note-AFP2012-2">[2]</ref></p>
<p>Li koy faral di joxe mooy lekk ñam wala naan ndox mu am doomi jàngoro.<ref target="https://wo.wikipedia.org/wiki/Xët_wu_njëkk#cite_note-AFP2012-2">[2]</ref> <ref target="https://wo.wikipedia.org/wiki/Meññeefu_géej">Meññeefu géej</ref> buñ toggul ba mu ñor dina ko faral di joxe.<ref target="https://wo.wikipedia.org/wiki/Xët_wu_njëkk#cite_note-4">[4]</ref> Jege ku ko am lu ëpp, mën na la ko wàll.<ref target="https://wo.wikipedia.org/wiki/Xët_wu_njëkk#cite_note-AFP2012-2">[2]</ref> Xale yi mën nañu ko am te du feeñ waaye teewul mën nañu ko wàll ñeneen.<ref target="https://wo.wikipedia.org/wiki/Xët_wu_njëkk#cite_note-AFP2012-2">[2]</ref> Su la dalee benn yoon, dootu la dalati sa giir gi dund.<ref target="https://wo.wikipedia.org/wiki/Xët_wu_njëkk#cite_note-5">[5]</ref> Ci sa deret la ñuy seetee doomu jàngoro ci ndax ni muy feeñee dafa nuru ak yu yeneen jàngoro yu bari.<ref target="https://wo.wikipedia.org/wiki/Xët_wu_njëkk#cite_note-AFP2012-2">[2]</ref> Benn xeetu <ref target="https://wo.wikipedia.org/wiki/Epatit">epatit</ref> la ci juróom yiñ xam: A, <ref target="https://wo.wikipedia.org/wiki/Epatit_B">B</ref>, <ref target="https://wo.wikipedia.org/wiki/Epatit_C">C</ref>, <ref target="https://wo.wikipedia.org/wiki/Epatit_D">D</ref>, ak <ref target="https://wo.wikipedia.org/wiki/Epatit_E">E</ref>.</p>
<p><ref target="https://wo.wikipedia.org/wiki/Ñaqu_epatit_A">ñaqu epatit A</ref> dalay aar bu baax ci feebar bi.<ref target="https://wo.wikipedia.org/wiki/Xët_wu_njëkk#cite_note-AFP2012-2">[2]</ref><ref target="https://wo.wikipedia.org/wiki/Xët_wu_njëkk#cite_note-Irv2012-6">[6]</ref> Yenn réew dañuy faral di baamtu ñaq bi ci xale bi ak ci ñi feebar bi gën a yab kenn masu leen a ñaq.<ref target="https://wo.wikipedia.org/wiki/Xët_wu_njëkk#cite_note-AFP2012-2">[2]</ref><ref target="https://wo.wikipedia.org/wiki/Xët_wu_njëkk#cite_note-WHO2013-7">[7]</ref> Loolu mën na leen aar seen giir gi dund.<ref target="https://wo.wikipedia.org/wiki/Xët_wu_njëkk#cite_note-AFP2012-2">[2]</ref> Yeneen matuwaayu yi la ci mën a musal ñooy <ref target="https://wo.wikipedia.org/wiki/Raxas_loxo">raxas loxo</ref> ak togg ñam ba bu ñor xomm.<ref target="https://wo.wikipedia.org/wiki/Xët_wu_njëkk#cite_note-AFP2012-2">[2]</ref> Amul benn garab buñ ni mën na ko faj, li ci des, garabi <ref target="https://wo.wikipedia.org/wiki/Xel_muy_teey">xel muy teey</ref> wala <ref target="https://wo.wikipedia.org/wiki/Biir_buy_daw">biir buy daw</ref> la ñu lay digal su aajewoo.<ref target="https://wo.wikipedia.org/wiki/Xët_wu_njëkk#cite_note-AFP2012-2">[2]</ref> Gën gaa bari su la dalee dangay wér, sa res wi melni dara mësu ko dal.<ref target="https://wo.wikipedia.org/wiki/Xët_wu_njëkk#cite_note-AFP2012-2">[2]</ref> Bu yàqee res wi, dañu lay <ref target="https://wo.wikipedia.org/wiki/Gereefeel_res">gereefeel res</ref> ngir faj ko.<ref target="https://wo.wikipedia.org/wiki/Xët_wu_njëkk#cite_note-AFP2012-2">[2]</ref></p>
<p>Ci àdduna bi, jàngoro bi dina feeñ ci 1.5 miliyo?i doomu aadama at mu nekk<ref target="https://wo.wikipedia.org/wiki/Xët_wu_njëkk#cite_note-AFP2012-2">[2]</ref> nga boole ci yi feeñul mu tollu ci fukki miliyo?.<ref target="https://wo.wikipedia.org/wiki/Xët_wu_njëkk#cite_note-Was2006-8">[8]</ref> Fi mu gënee bari àdduna bi mooy ci gox yi desee te ndox mi ñuy naan setul.<ref target="https://wo.wikipedia.org/wiki/Xët_wu_njëkk#cite_note-WHO2013-7">[7]</ref> Ci <ref target="https://wo.wikipedia.org/wiki/Réew_yi_néew_doole">réew yi néew doole</ref> lu tollu ci 90% ciy xale jot nañu am doomu jàngoro bi laata ñuy am 10 at, loolu mooy mucci nañu ci ba fàww laata ñuy nekk mak.<ref target="https://wo.wikipedia.org/wiki/Xët_wu_njëkk#cite_note-WHO2013-7">[7]</ref> Yenn saay mu jàppandoo ñu bari ci réew yi xawa am doole ndox jàngoro bi bariwul ci xale yi te itam duñu leen di faral di ñaq.<ref target="https://wo.wikipedia.org/wiki/Xët_wu_njëkk#cite_note-WHO2013-7">[7]</ref> Ci atum 2010, epatit A bu tar bi faat 102,000 doomu aadama.<ref target="https://wo.wikipedia.org/wiki/Xët_wu_njëkk#cite_note-Loz2012-9">[9]</ref> At mu nekk 28 fan ci weeru Sulet mooy <ref target="https://wo.wikipedia.org/wiki/Bis_biñ_Jagleel_epatit">Bis biñ Jagleel epatit</ref> ngir xamal nit ñi luy <ref target="https://wo.wikipedia.org/wiki/Jàngoroy_epatit">jàngoroy epatit</ref>.<ref target="https://wo.wikipedia.org/wiki/Xët_wu_njëkk#cite_note-WHO2013-7">[7]</ref></p>
</text></body></html>