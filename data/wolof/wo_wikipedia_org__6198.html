<html><body><text id="wikipedia_wo_wikipedia_org__6198.html" ns="0" revid="95508" sourceurl="https://wo.wikipedia.org/wiki/Njeexitu_joule" title="Njeexitu joule" type="wikipedia">Njeexitu joule<p><hi rend="bold">Njeexitu joule</hi> mooy tur wees jox feeñte gees di gis saa su <ref target="https://wo.wikipedia.org/wiki/Dawaanu_mbëj">dawaanu mbëj</ref> jaare cib <ref target="https://wo.wikipedia.org/wiki/Wommatukaayu_mbëj">wommatukaayu mbëj</ref>, muy juddug ag tàngoor. Kemu tangoor gee ngi aju ci taraayu dawaan bi. Baat bi jóge ci <ref target="https://wo.wikipedia.org/wiki/James_Prescott_Joule">James Prescott Joule</ref> di ab <ref target="https://wo.wikipedia.org/wiki/Jëmm">jëmmaan</ref> bu <ref target="https://wo.wikipedia.org/wiki/Nguur-Yu-Bennoo">waa-angalteer</ref>, di ki doon gëstu feeñte gi ci wetu ati 1860.</p>
<p>Ci xayma manees naa bind lii:</p>




P
=
V
I



{\displaystyle P=VI\!}


<p>Fa:</p>
<list type="unordered"><item><hi rend="italic">P</hi> doonee <ref target="https://wo.wikipedia.org/wiki/Ngóora_(jëmm)">ngóora</ref> gi</item></list>
<list type="unordered"><item><hi rend="italic">V</hi> doonee <ref target="https://wo.wikipedia.org/wiki/Dendu_mbëj">dend</ref> bi</item>
<item><hi rend="italic">I</hi> doonee <ref target="https://wo.wikipedia.org/wiki/Dawaanu_mbëj">dawaan</ref> bi (di dayoob <ref target="https://wo.wikipedia.org/wiki/Mbëjfepp">mbëjfepp</ref> yiy jaar ci wommattukaay bi ci saa su nekkk)</item></list>
<p>

Ci ab <ref target="https://wo.wikipedia.org/wiki/Dëgërlukaay">dëgërlukaay</ref> ngóora gi manees na koo natte niki:</p>





P
=

I

2


R
=



V

2


R




{\displaystyle P=I^{2}R={\frac {V^{2}}{R}}}


<p>Fa <hi rend="italic">R</hi> doonee <ref target="https://wo.wikipedia.org/wiki/Ndëgërlu_gu_mbëj">ndëgërlu</ref> gu <ref target="https://wo.wikipedia.org/wiki/Ndombo_gu_mbëj">ndombo</ref> gi.
Feeñte gi li muy jur mooy ñakkug <ref target="https://wo.wikipedia.org/wiki/Kàttanug_mbëj">kàttan</ref> ci biir wommatukaay, di soppaliku tangoor. Kon xamees na ne doon na mbir mees war a tuutal lunu man, rawatina ci bu ñuy séddale kàttanu mbëj mi. lees man a def ba wàññi ñakkug kàttan googu mooy dijjal wommatukaay bi walla waññi dawaan biy jàll ci biiram. </p>
<p>Njeexitu joule du fépp la bonee ndax tangoor gi muy jur manees na koo jëfandikoo ci defari <ref target="https://wo.wikipedia.org/wiki/Puur">puur</ref>, ci sunu kër yi, làkkuwaayu mburu yi,...</p>
</text></body></html>