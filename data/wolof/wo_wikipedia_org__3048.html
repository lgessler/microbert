<html><body><text id="wikipedia_wo_wikipedia_org__3048.html" ns="0" revid="94249" sourceurl="https://wo.wikipedia.org/wiki/Wuutuloxo" title="Wuutuloxo" type="wikipedia">Wuutuloxo<p><hi rend="bold">Wuutuloxo</hi> walla <hi rend="bold">masin</hi> mbooloom ay cër la, yu am lu bon-bon benn bu man a yëngu, yees lëkkale ngir jublu ci mu def jenn jëf ji jees tëral-jëkk, kon muy lu man a def liggéey bu nit dul man, ndax xéj-na dafa laaj jenn doole ji walla mu koy war a defe ci wërlaay gu nit manuta dund.</p>
<p>Xeeti wuutuloxo yi bari nañu te itam dañu leen defar ngir njariñ yu wuute: ci misaal, <ref target="https://wo.wikipedia.org/wiki/Wuutuloxo_bu_mbëj">wuutuloxo bu mbëj</ref>, <ref target="https://wo.wikipedia.org/wiki/Wuutuloxo_bu_mbay">wuutuloxo bu mbay</ref>, wuutuloxo bu yóbbte ak yëkkati, ak yeneen. </p>
<p>Jëfandikoo gu wuutuloxo yi dimbali na nit ñi ba ñu man a def liggéey yoo xam ne weesu nañu dooleem, <ref target="https://wo.wikipedia.org/wiki/Kàttan">kàttanam</ref>. Bu dul woon wuutuloxo yi, nit ci dundiinu nit ñu njëkk ña lay des ba tay, te du am nenn numu man a def ba jëm-kanam. Kon wuutuloxo day tekki bepp jumtukaay buy yokk sa doole, di wàññi sa coono, te di gaawal aka gënal sa liggéey. </p>
</text></body></html>