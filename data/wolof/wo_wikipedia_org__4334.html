<html><body><text id="wikipedia_wo_wikipedia_org__4334.html" ns="0" revid="103339" sourceurl="https://wo.wikipedia.org/wiki/Arafu_y" title="Arafu y" type="wikipedia">Arafu y<p>Yaraanga’a ngi may yeerook a yedd ak a yunk far
- yërëm leen ma saag yées yées na yòqat a ngii di yër</p>
<p>Ba yambar ya far nan tiim ma man may yalang mu yes
- ba yòqóolu naa far yòllugar nan ma far ma ber </p>
<p>Te yiiruñ ma may yoppoorlu yërmaande far na jee
- ma namp yanaatub ñàqareek yëjji xol bi mer</p>
<p>Te yombul samay mbir yemp yenkeewlu naa itam
- ci yammug yaras maa yay di yuuxook samaw naqar</p>
<p>Te saa meññatum yaakaar mi yuntul ma yeene yiw
- ku nekk te teewul may yokkuw naqar’ak lu tar</p>
<p>Ba saa kawarug mettiit wa yiif na ba yéegi yéen
- ba ronqoñ di yol saaw fit ni yèjji ni laaxu <ref target="https://wo.wikipedia.org/wiki/Gar">gar</ref></p>
<p>Ma yeewat ci yittey gaa yu yeeme mu të’a yewén
- ma yoongan ko yootug yokk fàww ci ngën ji yar</p>
<p>Ma daw yaafus ak yunj’ak di yeex’ak di yox-yoxi
- te def yuww aw ciw yoon ba def yunn cig cigar</p>
<p>Ma mujj di yeer muy yabbalum xel di yaag xalam
- te muy yaradal am xel ku yewwu du sóoru mbër</p>
</text></body></html>