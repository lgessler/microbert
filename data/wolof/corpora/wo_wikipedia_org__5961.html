<html><body><text id="wikipedia_wo_wikipedia_org__5961.html" ns="0" revid="94981" sourceurl="https://wo.wikipedia.org/wiki/Toolu_mb%C3%ABjbijjaakon" title="Toolu mbëjbijjaakon" type="wikipedia">Toolu mbëjbijjaakon<p><hi rend="bold">Toolu mbëjbijjaakon</hi>, ci <ref target="https://wo.wikipedia.org/wiki/Jëmm">jëmm</ref>, ab tool la buy juddoo ci teewaayu <ref target="https://wo.wikipedia.org/wiki/Yanu_mbëj">yani mbëj</ref>, banqaasu jëmm bi koy gëstu mooy <ref target="https://wo.wikipedia.org/wiki/Mbëjbijjaakon">mbëjbijjaakon</ref>. Ay bokkaanam (ñi bokk doon ko) ñooy ab <ref target="https://wo.wikipedia.org/wiki/Toolu_mbëj">toolu mbëj</ref> ak ab <ref target="https://wo.wikipedia.org/wiki/Toolu_bijjaakon">toolu bijjaakon</ref>, seen teewaay di juddal ay doole yees man a natt ci bépp tombu tool bi ci jamono ju ne. Ci fànnu <ref target="https://wo.wikipedia.org/wiki/Gisiin_wu_ajoo">gisiin wu ajoo</ref> dees na ci wuññee ne toolu mbëj ak toolu bijjaakon ñaari feeñte lañu yu wuute tur te di lenn li, lépp mbiru <ref target="https://wo.wikipedia.org/wiki/Nosteg_delluwaay">nosteg delluwaay</ref> la. ba tax sax su benn xoolkat bu taxaw di gis ci misaal ab toolu mbëj kepp, ab ñaareelu xoolkat buy yëngu moom dina gis ab toolu mbëj (nakka-jekk waaye bu dul tekkaaral lay doon) ak ab toolu bijjaakon.</p>
<p>Toolu mbëjbijjaakon bi dafay jur jenn <ref target="https://wo.wikipedia.org/wiki/Doole">doole</ref> ji 




F



{\displaystyle \mathbf {F} }

 ci wenn <ref target="https://wo.wikipedia.org/wiki/Wàll-wàllaan">wàll-wàllaan</ref> wees yan, bu <ref target="https://wo.wikipedia.org/wiki/Yamaleb_Lorentz">yamaleb Lorentz</ref> diñu jox:</p>





F

=
q
(

E

+

v

×

B

)


{\displaystyle \mathbf {F} =q(\mathbf {E} +\mathbf {v} \times \mathbf {B} )}


<p>Te 



q


{\displaystyle q}

 di yanu wàll-wàllaan wi, 




v



{\displaystyle \mathbf {v} }

 diy <ref target="https://wo.wikipedia.org/wiki/Xél">xélam</ref>, 




E



{\displaystyle \mathbf {E} }

 toolu mbëj bi, 




B



{\displaystyle \mathbf {B} }

 moom di <ref target="https://wo.wikipedia.org/wiki/Xiirtalug_mbëjbijjaakon">xiirtalug mbëjbijjaakon</ref> bi.
<ref target="https://wo.wikipedia.org/wiki/Àtteb_Faraday-Neumann-Lenz">Àtteb Faraday-Neumann-Lenz</ref> mooy wax ne: wuuteeg aj giy judd ci ag ndombo gu tëju dafa aju ci anam gu jonjoo ci coppite gu <ref target="https://wo.wikipedia.org/wiki/Walug_bijjaakon">walug bijjaakon</ref> gi te aju itam ci diirub jamono bi muy ame. Ci yeneen kàddu dafa aju ci xél yi walug bijjaakon gi di soppikoo ci jamono ji. Doxiinu <ref target="https://wo.wikipedia.org/wiki/Masinu_mbëj">masini mbëj</ref> yu bari yu mel ne ci misaal <ref target="https://wo.wikipedia.org/wiki/Soppalikaay">soppalikaay</ref> yeek <ref target="https://wo.wikipedia.org/wiki/Doxalukaay_bu_mbëj">doxalukaayu mbëj</ref> yi ci bii àtte lañu sukkandiku.</p>
Lëkkalekaay yu biir
<list type="unordered"><item><ref target="https://wo.wikipedia.org/wiki/Toolu_mbëj">Toolu mbëj</ref></item></list>
<list type="unordered"><item><ref target="https://wo.wikipedia.org/wiki/Toolu_bijjaakon">Toolu bijjaakon</ref></item></list>
<list type="unordered"><item><ref target="https://wo.wikipedia.org/wiki/Mbëj">mbëj</ref></item></list>
</text></body></html>