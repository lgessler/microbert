<html><body><text id="wikipedia_wo_wikipedia_org__3606.html" ns="0" revid="95161" sourceurl="https://wo.wikipedia.org/wiki/Ndajem_Berlin" title="Ndajem Berlin" type="wikipedia">Ndajem Berlin<figure></figure>
<p><hi rend="bold">Ndajem Berlin</hi> mi ngi am ci 15 diggi tabaski <ref target="https://wo.wikipedia.org/wiki/1884">1884</ref> au 26 diggi gamu <ref target="https://wo.wikipedia.org/wiki/1885">1885</ref>. </p>
<p>Réewi Tugal yi tàmbali nañu di sanc Afrik, maanaam di ko koloniise, ay réeroo nag daal di tàmbalee am ci seen biir ñoom waa <ref target="https://wo.wikipedia.org/wiki/Tugal">Tugal</ref> yi, yoy xaw na leen a yobbu ci ay xare, loolu mooy li xewoon ca <ref target="https://wo.wikipedia.org/wiki/Isipt">Isipt</ref> atum 1869 g.j, ndax kat Faraas ak <ref target="https://wo.wikipedia.org/wiki/Angalteer">Angalteer</ref>, ku ci nekk daa bëggoon a teg loxo ci <ref target="https://wo.wikipedia.org/wiki/Yoonalub_Suwes">yonalub Suwes</ref>.</p>
<p>Ca <ref target="https://wo.wikipedia.org/wiki/Tiniisi">Tiniisi</ref>, <ref target="https://wo.wikipedia.org/wiki/Faraas">Faraas</ref> ak <ref target="https://wo.wikipedia.org/wiki/Itaali">Itaali</ref> xat-xatloo nañ fa ngir jéem faa teg tànk.</p>
<p>Ci mbalkam <ref target="https://wo.wikipedia.org/wiki/Kongóo">Kongóo</ref> (bassin du Congo), (diggu yaxantu bu mag bi) ag xëccoo amoon na fa ci diggante Faraas, <ref target="https://wo.wikipedia.org/wiki/Portugaal">Portugaal</ref> ak Buurub <ref target="https://wo.wikipedia.org/wiki/Beljik">Beljik</ref> ngir féetewoo ko.
Ngir tee xare am, njiitul <ref target="https://wo.wikipedia.org/wiki/Almaañ">Almaañ</ref> li di Bismark daa woo woon kilifay réewi Tugal yi cim ndaje ca <ref target="https://wo.wikipedia.org/wiki/Berlin">Berlin</ref>.</p>
<p>Réew yii nag ñooy: Faraas, Angalteer, Beljik, Almaañ, Poortugaal, Ispaañ ak Itaali… Liggéeyu ndaje mi nag wéy na ñatti weer (la ko dale ca diggi tabaski 1884 ba diggi gamu 1885 g.j).
Ndaje mii jël na ay saxal yu am solo:</p>
<list type="unordered"><item>Saxal ponk yi ñuy sance (coloniser) sancu yu bees yi. War na ci aji sanc ji (le colonisateur) bu bëggee sanc am réew mu waajal ab xare ( armée) yëggal it yeneen réew yi nar gi mu nar loolu.</item>
<item>Sañ-sañu yaxantu ci kaw dex yi.</item></list>
<p>Ndaje mi nag bàyyi na fi ay ngérte (résultats) yu naqari: réew mu nekk di njëkkantee teg loxo wàll gi gën a rëy ci <ref target="https://wo.wikipedia.org/wiki/Afrik">Afrik</ref>, ngir ragal ay dëkkandoom di ko fa xatal. Lii moo doonoon tàmbalig rawante gi ci wàllug sanc.
Ci atum 1900 (maanaam bi ndaje mi amee ba am fukki at ak juroom) la mbooleem suufi Afrik yi rot ci ŋëbug waa <ref target="https://wo.wikipedia.org/wiki/Tugal">Tugal</ref> yi.</p>
<p><ref target="https://wo.wikipedia.org/wiki/Koju_lëkkalekaay_bi">Koju lëkkalekaay bi</ref></p></text></body></html>