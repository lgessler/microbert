<html><body><text id="wikipedia_wo_wikipedia_org__3786.html" ns="0" revid="104206" sourceurl="https://wo.wikipedia.org/wiki/Dalub_web" title="Dalub web" type="wikipedia">Dalub web<p>Ab <hi rend="bold">dalub web</hi>, dinañu wax itam <hi rend="bold">dalub internet</hi>, da di am mbooloom ay <ref target="https://wo.wikipedia.org/wiki/Xëtu_web">xëti web</ref> yu ñu <ref target="https://wo.wikipedia.org/wiki/Lëkkalekaay">lëkkale</ref> ci seen biir duggal leen ci buum gi, jox ko am <ref target="https://wo.wikipedia.org/wiki/Màkkaanub_web">màkkaanum web</ref> ngir ñu man caa àgg. ci 2006 web bi romboon na 1oo ooo ooo ciy dali web.</p>
Ag sosam
<p>Dalub web bu ne am na boroom, man naa doon ag lonkoo (këru-liggéeyukaay), walla ag mbootaay, walla kenn nit, añs. Boroom mooy tànn màkkanum web mi ñu man jaare ngir àgg ca dal ba.</p>
Tëddinu xët yi
<p>Ab dalub web am mbooloom ay xët la, yu ñépp man a saytu di ko jaare ciy <ref target="https://wo.wikipedia.org/wiki/Lëkkalekaay">lëkkalekaay</ref> yu ne ci biir dal bi. <ref target="https://wo.wikipedia.org/wiki/Màkkaanum_web">Màkkaanum web</ref>, mu ab dal, naka-jekk, day nekk ab <ref target="https://wo.wikipedia.org/wiki/URL">URL</ref> (ab joxoñukaay ci wolof) bu ab xëtu web, mooy nekk xët wi ñuy njëkk a nemmeeku: di ko wax <hi rend="italic">xët wu njëkk</hi> wu dal bi (misaalu makkaanum dal man naa ne <hi rend="bold">www.anafa.alfanet.org</hi>). Màkkaanum dal dinañu ko wax itam <ref target="https://wo.wikipedia.org/wiki/Turu_barab">turu barab</ref>, maanaam turu barab bi ngay jaare ngir yegg ca dal ba. Kon ñoom ñaar ñépp a bokk tekki: ñoo lay jox turu dal bi, ba nga man koo ubbi. </p>
<p>Saytu gu nekk gu dal bi lees di wax ag <hi rend="italic">nemmeeku</hi> (nemmeeku ab dal), <ref target="https://wo.wikipedia.org/wiki/Lëkkalekaay">lëkkalekaay</ref> yi ne ci diggante Xët yi ñooy tax ñu man a saytu xëti dal bépp te doo ko génn. Jàpp tamit ne ag nemmeekug dal man naa dooree ci xët wu mu manti doon ci dal bi, rawati na, su fekkee ne ab <ref target="https://wo.wikipedia.org/wiki/Seetukaay">seetukaay</ref> moo lo jox URL bi. Jàpp tamit ne xët wu njëkk wi ak yeneen xët yépp a yem, da di ni rekk kay dañu koo jiital ngir mu doon Xët wi ngay duggusee ci dal bi. </p>
Limu dali web yi
<p>Limu dal yi cig yokk la dëkk lu jamono ji di dem:</p>

Yenn ciy dal
<list type="unordered"><item><ref target="http://www.w3c.org">Dalu World Wide Web Consortium</ref></item>
<item><ref target="https://web.archive.org/web/20070320234106/http://www.pasteef.org/">Buntu AJD/PASTEEF</ref></item>
<item><ref target="https://web.archive.org/web/20120118192557/http://www.institutkhalil.com/index.html">Daara ju Al-khalil</ref></item>
<item><ref target="http://www.worldbank.org/afr/ik/wolof/ikbrochwolf.htm">Banku Àdduna bi: ab jukki ci Wolof</ref></item>
<item><ref target="https://web.archive.org/web/20071118190306/http://www.famafrique.org/parenteconjointe/docsono/keyituipm.html">Këyitu IPM</ref></item>
<item><ref target="http://www.mourtadakebe.com/"><hi rend="italic">Sene Construction</hi></ref></item>
<item><ref target="http://www.senegaldeveloppement.com/">Development Gateway Senegal</ref></item>
<item><ref target="http://www.unhchr.ch/udhr/lang/wol.htm">UNESCO - Sartu aq ak yeleefi doomu aadama</ref></item>
<item><ref target="https://web.archive.org/web/20060221061145/http://www.aiys.org/aodl/public/access/alma_ebooks/index.php#wolof">Sémbum ALMA</ref></item></list>
Xool it
<list type="unordered"><item><ref target="https://wo.wikipedia.org/wiki/Nosukaay">Nosukaay</ref></item>
<item><ref target="https://wo.wikipedia.org/wiki/Xam-xamu_nosukaay">Xam-xamu nosukaay</ref></item></list>
</text></body></html>