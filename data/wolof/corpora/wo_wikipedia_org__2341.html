<html><body><text id="wikipedia_wo_wikipedia_org__2341.html" ns="0" revid="94124" sourceurl="https://wo.wikipedia.org/wiki/Agaripa" title="Agaripa" type="wikipedia">Agaripa<p>Ci angale ak ci faranse mooy <hi rend="italic">Agrippa</hi>.</p>
<p>Buur <ref target="https://wo.wikipedia.org/wiki/Erodd">Erodd</ref> Markus Yulyus Agaripa II bokkoon na ci juróomi buur ya tudd Erodd. Baayam itam Agaripa la tuddoon, mooy sëtu Erodd bu mag ba. Ci 27 g.K. la juddu. Yónni nañu ko Room ngir mu jàng. Ci 44 g.K., bi mu amee daanaka 16 at, baayam gaañu na. Ci 48 g.K. Erodd bu jóge Calkis (Chalcis), magu baayam dee na itam. Buur <ref target="https://wo.wikipedia.org/wiki/Këlódd_Sesaar">Këlódd Sesaar</ref> moo ko faloon buuru diiwaan yi baayam bu ndaw yilifoon, ba noppi ci 53 g.K. dolli ko ak yi maamam Filib ak Lisañas yilifoon. Mu nguuru ci Yude 48 ba 66 g.K.. Dafa séy ak rakkam <ref target="https://wo.wikipedia.org/wiki/Berenis">Berenis</ref> (ñu bokk ndey ak baay). Dëj nañu Pool ci kanamam (Jëf 25:13-26:32) bi Agaripa amee daanaka 30 at te sooga jóge woon Room ngir sampu ci Yerusalem ak Sesare. Ci 65 g.K. Agaripa mënul noot yengu-yengu Yawut yi. Ci xeex bi mujj am, xare Room tas na réew mi ba dara desu ci 70 g.K.. Ci 75 g.K. nguuru Room may na Agaripa mu yilif wàll ci Siri. Gaañu na daanaka 100 g.K..</p>
<p>Ci Injiil <hi rend="italic">Agaripa</hi> moo feeñ ci Jëf 25:13,22,23,24,26; 26:1,2,19,27,28,32.</p>
</text></body></html>