<html><body><text id="wikipedia_wo_wikipedia_org__3601.html" ns="0" revid="94328" sourceurl="https://wo.wikipedia.org/wiki/Muhammad_Lamin_Daraame" title="Muhammad Lamin Daraame" type="wikipedia">Muhammad Lamin Daraame<p><hi rend="bold">Muhammad Lamin Daraame</hi> (turam dëgg di Demba Dibaasi) sëriñ la won bu bokkoon ci giirug Saraxule, di woon it tiijaan bu <ref target="https://wo.wikipedia.org/wiki/Askanoo">askanoo</ref> ci Gonjuro. Tukki woon na dem Màkkatal Mukaarama, nekk fa ba 1879 g,j.
<ref target="https://wo.wikipedia.org/wiki/Bi">Bi</ref> mu dellusee la ko <ref target="https://wo.wikipedia.org/wiki/Ahmad_Seexu_jàpp">Ahmad Seexu jàpp</ref>, jotul a àgg cig njabootam lu dul ci atum 1885 g.j .</p>
<p><ref target="https://wo.wikipedia.org/wiki/Muhammad">Muhammad</ref> Lamin Daraame siiwe woon na ag ragal Yàlla, looloo waraloon mu amoon taalube yu bari. Jibaloon na jiyaar ci kaw <ref target="https://wo.wikipedia.org/wiki/Dëkkandoom">dëkkandoom</ref> yi duli jullit ak ci ñoñ frãas ñi sancoon réew mi. Xareem bi, tolloon ci junniy xarekat jawali woon na Bundu, <ref target="https://wo.wikipedia.org/wiki/Daal">daal</ref> woon gaw tatay Bakkel ji, atum 1886 g.j, waaye ak li ko waa Bakkel doon faral lépp taxutoon mu man a teg loxo ci dëkk <ref target="https://wo.wikipedia.org/wiki/Bi">bi</ref>, looloo taxoon mu dëppaat.
<ref target="https://wo.wikipedia.org/wiki/Waa">Waa</ref> Frãas yi tiitoon nanu lool ci ndam yi xareem bi ndàmm, looloo waraloon ñu song ko nangu Sinodibo, njaf doomam ja <ref target="https://wo.wikipedia.org/wiki/Saybu">Saybu</ref>, ginnaw bi ñu ray ko.</p>
<p><ref target="https://wo.wikipedia.org/wiki/Ci">Ci</ref> atum 1887 g.j, la ko tubaab yi manante ci deltu ginaaaw jëm Gambi. Daal di toj tata ja mu tabaxoon ca Tuubaa Kuta.
<ref target="https://wo.wikipedia.org/wiki/Muhammad">Muhammad</ref> Lamiin ñàkkoon na lu bari ci xarekatam yi ci xare bii. Tubaab yi ray nanu ko ci ndimbalul Muusa Mulo. Ñu mujjoon <ref target="https://wo.wikipedia.org/wiki/Manante">manante</ref> buur yu bari ci ñu xaatim ay kóllarey ndénkaane(tutelle), tegoon it loxo lu ëpp ci suufi Senegaal yi.</p>
</text></body></html>