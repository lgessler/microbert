<html><body><text id="wikipedia_wo_wikipedia_org__6185.html" ns="0" revid="101719" sourceurl="https://wo.wikipedia.org/wiki/Digg_bu_mb%C3%ABj" title="Digg bu mbëj" type="wikipedia">Digg bu mbëj<p><hi rend="bold">Digg bu mbëj</hi>, mooy barab bees di joóxee <ref target="https://wo.wikipedia.org/wiki/Kàttanug_mbëj">kàttanug mbëj</ref>. Xeeti digg yu mbëj yi bari nañu te wuute, seenug wuute ngi sukkandiku ci anam gi ñuy soppalee <ref target="https://wo.wikipedia.org/wiki/Kàttanug_doolerandu">kàttanug doolerandu</ref> gi mu doon gu mbëj. Digg yu mbëj yu tay yi, daanaka, <ref target="https://wo.wikipedia.org/wiki/Dawaanu_mbëj">dawaanu mbëj</ref> gi ñuy jóox gépp gu <ref target="https://wo.wikipedia.org/wiki/Dawaan_bu_safaanu">safaanu</ref> la, ci ndimbalu <ref target="https://wo.wikipedia.org/wiki/Wuutuloxo_bu_mbëj">wuutuloxo yu mbëj</ref> yees di duppee <ref target="https://wo.wikipedia.org/wiki/Safaanukaay">safaanukaay</ref>; bu njëkk ci <ref target="https://wo.wikipedia.org/wiki/Dawaan_bu_wéy">dawaan bu wéy</ref> la daan ame.</p>
Xeeti digg yi
<figure><caption>ab <ref target="https://wo.wikipedia.org/wiki/Wëndeelukaay">wëndeelukaay</ref> bu ngelaw ci wetu ab digg bu tangmbëj</caption></figure>
<p>Manees naa séddale digg yu mbëj yi ci dayoob seen <ref target="https://wo.wikipedia.org/wiki/Ngóora">ngóora</ref>, maanaam kemu <ref target="https://wo.wikipedia.org/wiki/Kàttanug_mbëj">kàttanug mbëj</ref> bi ñu man a jóox. Wàlla itam ci xeetu <ref target="https://wo.wikipedia.org/wiki/Jafaan">jafaan</ref> bi ñuy jëfandikoo, bu ag coppiteem di xiirtal amug kàttanug mbëj.</p>
<p>Jóoxug mbëj gu dàttu ci jafaan yees jëlee ci suuf si (petrol,këriñ, gil...) doonul <ref target="https://wo.wikipedia.org/wiki/Gongikuwaay_buy_yeeslu">gongikuwaay buy yeeslu</ref> ci jamono ji dayoob jafaan yi amee dig, kon bés dina ñëw mu dakk. Ci safaan,  manees naa amee kàttan ci gongikuwaay bu wóor te sax-dakk, <ref target="https://wo.wikipedia.org/wiki/Kàttanug_tangoor">kàttanug tangoor</ref> gees man a amee ci jant bi (<ref target="https://wo.wikipedia.org/wiki/Kàttanug_jant">kàttanug jant</ref>) walla ci ngelaw li (<ref target="https://wo.wikipedia.org/wiki/Kàttanug_ngelaw">kàttanug ngelaw</ref>).</p>
<p>Manees naa lim xeeti digg yees di jóoxee dawaanu mbëj:</p>
<list type="unordered"><item><ref target="https://wo.wikipedia.org/wiki/Digg_bu_ndoxmbëj">Digg bu ndoxmbëj</ref></item>
<item><ref target="https://wo.wikipedia.org/wiki/Digg_bu_tangmbëj">Digg bu tangmbëj</ref></item>
<item><ref target="https://wo.wikipedia.org/wiki/Digg_bu_saal">Digg bu saal</ref></item>
<item><ref target="https://wo.wikipedia.org/wiki/Digg_bu_jant">Digg bu jant</ref></item>
<item><ref target="https://wo.wikipedia.org/wiki/Digg_bu_leerwolt">Digg bu leerwolt</ref></item>
<item><ref target="https://wo.wikipedia.org/wiki/Digg_bu_jurndox">Digg bu jurndox</ref></item></list>
Lëkkalekaay yu biir
<list type="unordered"><item><ref target="https://wo.wikipedia.org/wiki/Mbëj">Mbëj</ref></item>
<item><ref target="https://wo.wikipedia.org/wiki/Safaanukaay">Safaanukaay</ref></item></list>
</text></body></html>