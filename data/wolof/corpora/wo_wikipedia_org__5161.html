<html><body><text id="wikipedia_wo_wikipedia_org__5161.html" ns="0" revid="98557" sourceurl="https://wo.wikipedia.org/wiki/Tekuruur" title="Tekuruur" type="wikipedia">Tekuruur<p>Tekuruur moo doonoon benn nguur ca bej gannaaru Senegaal. Xeet yu bari tase nañu fa, juge Isipt: <ref target="https://wo.wikipedia.org/wiki/Séeréer">Séeréer</ref> si, <ref target="https://wo.wikipedia.org/wiki/Pël">Pël</ref>, Sooninke, Naar yi. Leeegi Tekuruur, <ref target="https://wo.wikipedia.org/wiki/Fuuta-tooro">Fuuta-tooro</ref> la tudd. Koli Tenŋela Bah, denyankobe bi, moo ko jox tuur wi. Ca nguur ga, Tukuloor ak Pël ñoo fa ëpp ba tay, waaye Séeréer si ñoo fa jëkk a nekk, ak Pël. Buur yu bari ñoo yoroon nguur ga:</p>
<list type="unordered"><item>Jaa-Ogo yi ci yoonu imbratooru Gana. Ñoom ay tëgg lañu woon. Bokk ci Pël yi.</item>
<item>Manna yi. Ca Penku lañu fekke baax (nguuru jaara / kingi), sant Ñaxate, bokk ci sooninke yi.</item>
<item>Tondiyoo yi. Ñoom ay Séeréer lañu woon.</item>
<item>Lam-Termess, Lam-Taga, ak Lam-toro yi. Ci ñu nekke buur, <ref target="https://wo.wikipedia.org/wiki/Jolof">Jolof</ref> moo doon uuf dëkk bi, di fi teg ay Farba (Farba Walwalde, Farba Njum, etc).</item>
<item>Deeniyankooɓe yi, yu Koly tenŋela Bah, Sebee lañu woon, Sebbe mooy <ref target="https://wo.wikipedia.org/wiki/Ceddo">Ceddo</ref>.</item>
<item>Almaami yu Torodo yi. Sulaymaan Baal ak Abdul Xaadir Kan, ñoo dàq deeniyankooɓe yi ci atum 1776. Ay jullit lañu woon.</item></list>
<p>Ba noppi, tubaap yi ñëw ak canc gi (colonisation), ci atu 1890, jël nguur gi, elif Almaami yi, di séddale dëkk bi, ci ay - li nuy wax ci lakku fraanse (Canton) ak (Provinces).</p>
<p>Tukuloor, mooy ku dëkk Tekruur, da mel ni baatu Fuutankooɓe / Fuutanke, di ku dëkk Fuuta Tooro. Tur wi ñuy wax Tukuloor tubaab moo ko fi indi, yeneen yi naan Wolof yi ñoo ko sos. Nit ñi , dañu faral jaawale, Tukuloor (ku dëkk Tekruur) ak xeet wi nekk ca dëkk boobu. Ñoom, ci waaso yi lañu joge: Pël, Séeréer, Sooninke, Naar. Seeni sant ñoo ko firnde. Deeniyankooɓe ñoo tax lakku pulaar siiw dékk boobu.</p>
</text></body></html>