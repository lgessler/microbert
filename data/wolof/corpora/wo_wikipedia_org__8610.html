<html><body><text id="wikipedia_wo_wikipedia_org__8610.html" ns="0" revid="103230" sourceurl="https://wo.wikipedia.org/wiki/MBaaliya_Kamara" title="MBaaliya Kamara" type="wikipedia">MBaaliya Kamara
<p>MBaaliya Kamara</p>
<p><ref target="https://wo.wikipedia.org/wiki/Royuwaay:Infobox_Biographie2">Royuwaay:Infobox Biographie2</ref>
Mbaaliya Kamara mu ngi juddu atum 1929, faatu fukki fan ak juroom-ñett ci weeru féewiriyee atum 1955 ci <hi rend="italic">Tondon</hi>. Ab bañkat la woon buy xeex ngir Ginne moom boppam.</p>
Dundu ak jaar-jaaram
<p>Mu ngi juddu ci <hi rend="italic">Poseya</hi>, ci goxu <hi rend="italic">Dubréka</hi>. Ci njabootu baykat la bokk. Bi mu jëmee mag tuuti, la dugg ci kureelu pólotig gu tudd <hi rend="italic">Rassemblement démocratique africain (RDA)</hi>, ci wetu borom-këram, Cerno Kamara mi bokkoon ci ñi demoon ca ñaareelu xare àdduna ba. Way-dencante yi dëkk <hi rend="italic">Tondon</hi>, foofee mu doon jiite kureelu jigeen ñi bokk ci <hi rend="italic">RDA</hi>. Njiitu kàntoŋ ba, Almaami Dawit Silla tere fa yëngu-yënguy pàrti <hi rend="italic">RDA</hi>. Juroom-ñett ak juroom-ñeenti fan ci weeru féewiriyee atum 1955, mu bokk ci ñiy nangu lempo yi. Ab jote am ci diggante dëkkandoo yi ci jamonoy laaj lempo yooyu, Silla daldi ne saraax ci kër kamara-kundaa yi. Mbaaliya ma mu fa fekkoon, nga xam ne dafa wannoon lor sax, moo jàmmaarloo ak moom, Silla dóor ko jaasi, ñu yóbbu ko lopitaal bu Konaakiri. Fukki fan ak benn ci weeru féewiriyee, liir bi juddu te andiwaalewul bakkan. Ñu teg ci benn ayu-bés rekk, Mbaaliya Kamara faatu<ref target="https://wo.wikipedia.org/wiki/Xët_wu_njëkk#cite_note-1">[1]</ref><ref target="https://wo.wikipedia.org/wiki/Xët_wu_njëkk#cite_note-2">[2]</ref>.</p>
<p>Xew-xew boobule yokk xadar ji nit ñi àndaloon, gën leen a ñaax ci xeex ba réew ma doon xeex ngir moom boppam. Ay junne junney nit teewe rob ga<ref target="https://wo.wikipedia.org/wiki/Xët_wu_njëkk#cite_note-Schmidt2007-3">[3]</ref>. Ahmet Seku Ture<ref target="https://wo.wikipedia.org/wiki/Xët_wu_njëkk#cite_note-Schmidt20073-4">[4]</ref> jàng seede ya. Nit ñi fent ay woy ngir sargale ko Mbaaliya Kamara mi nga xam ne woyam woowu, mu nga fay jolli ba tey, te ba léegi ñu ngi ko fay màggal<ref target="https://wo.wikipedia.org/wiki/Xët_wu_njëkk#cite_note-Schmidt20074-5">[5]</ref>. Ja bu Konaakiri, moom lañu ko tudde<ref target="https://wo.wikipedia.org/wiki/Xët_wu_njëkk#cite_note-Sheldon2005-6">[6]</ref>.         </p>
</text></body></html>