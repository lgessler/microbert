<html><body><text id="wikipedia_wo_wikipedia_org__2404.html" ns="0" revid="94165" sourceurl="https://wo.wikipedia.org/wiki/Arkelawus" title="Arkelawus" type="wikipedia">Arkelawus<p>Ci angale mooy <hi rend="italic">Archelaus</hi>; Ci faranse mooy <hi rend="italic">Archélaüs</hi></p>
<p>Erodd Arkelawus, doomu <ref target="https://wo.wikipedia.org/wiki/Erodd">Erodd</ref> bu mag ba, moo falu woon ci diiwaani <ref target="https://wo.wikipedia.org/wiki/Yude">Yude</ref>, <ref target="https://wo.wikipedia.org/wiki/Samari">Samari</ref> ak Idume (<hi rend="italic">Idumée</hi>) 4 j.K. nguuru ba 6 g.K.. Yaayam Maltas (<hi rend="italic">Malthrace</hi>) la tudd. Arkelawus ak <ref target="https://wo.wikipedia.org/wiki/Erodd_Antipas">Erodd Antipas</ref> ñoo bokkoon ndey ak baay. Yawut yi ak waa Samari yi jiiñ na ko kor ci kanamu buuru Room ndax coxoram. Buur bi <ref target="https://wo.wikipedia.org/wiki/Ogust">Ogust</ref> Sesaar moo ko fuñ ci diiwaanu Gool (<hi rend="italic">Gaule</hi>), maanaam Farans, ci 6 g.K.. Gannaaw loolu def nañu Yude diiwaan ci suuf nguuru Room, te jawriñ yi buuru Room fal yilifoon fa. Jabaram Mariyamënë (<hi rend="italic">Mariamne</hi>), doomu Aristobul la, ki mu fase ngir takk Galafira (<hi rend="italic">Glaphyra</hi>), jëtunu Alegsàndar (<hi rend="italic">Alexandre</hi>), magam.</p>
<p>Man nañu gis tur wi ci Mc 2:22.</p>
</text></body></html>