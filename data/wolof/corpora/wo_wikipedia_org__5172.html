<html><body><text id="wikipedia_wo_wikipedia_org__5172.html" ns="0" revid="104259" sourceurl="https://wo.wikipedia.org/wiki/Tukkloor" title="Tukkloor" type="wikipedia">Tukkloor<p><hi rend="bold">Tukkloor</hi> genn giir la gu nekk <ref target="https://wo.wikipedia.org/wiki/Senegaal">Senegaal</ref>. Ñoom ci seen bopp, <hi rend="bold">Halpulaar</hi> lañu tudd. Nguuru Fuuta-Tooro mooy seen i dëkk, li moo tax dañuy wax tamit FuutaŋkooBe / Fuutaŋke (ku dëkk ca Fuuta).</p>
<figure><caption><ref target="https://wo.wikipedia.org/wiki/Sëriñ">Sëriñu</ref> <ref target="https://wo.wikipedia.org/wiki/Tukkloor">Tukkloor</ref> (nataalu <ref target="https://wo.wikipedia.org/wiki/David_Boilat">abbé Boilat</ref> ci <hi rend="italic">Esquisses sénégalaises</hi>, <ref target="https://wo.wikipedia.org/wiki/1853">1853</ref>)</caption></figure>
<p>Ñoom dexug Niil lañu juge, ca dëkk ba ñu tuddee Nubi / Kuus, di nekk tay ca réewu <ref target="https://wo.wikipedia.org/wiki/Sudaan">Sudaan</ref>. Foofu dañoo bokkoon ak <ref target="https://wo.wikipedia.org/wiki/Séeréer">Séeréer</ref> yi. <ref target="https://wo.wikipedia.org/wiki/Pël">Pël</ref> yi nekkoon wàllu tukkloor ñoo nekkoon sammkat. Boobu baatu tukkloor ñëwaguloon. Ñoom ñépp dañoo mujj a gaddaay, ba agsi dexug Senegaal. Suuf si ñu agsi ba noppi, ay <ref target="https://wo.wikipedia.org/wiki/Sooninke">Sooninke</ref> ak ay naar agsi nañu fa tamit. Moo tax tay képp kuy dem ca <ref target="https://wo.wikipedia.org/wiki/Fuuta_Tooro">Fuuta Tooro</ref>, xeet yooyu yépp ngay fekk. Turu Tukkloor ci lakk tubaab la juge, tukkloor lañu doon wax, ndax tur woowu nañu daan tudde seen dëkk (<ref target="https://wo.wikipedia.org/wiki/Tekuruur">Tekuruur</ref>). Tukkloor mooy ku dëkk Tekruur. Am na ñu ne, wolof yi ñoo sos baat bi. Tukkloor yi Pulaar mooy seeni lakk, lislaam mooy seen diine. Tukkloor yi dañoo teel a dugg ci lislaam ca jamonoy imbraatoor gu Gana. Sooninke yi ñoo leen duggal ca lislaam. Buuru tekruur bii di War Jaabi, moo indaale lislaam ca nguuru ga, te </p>
<p>Ca XVIeelu¹⁶ xarnu, benn sëriñu tukuloor mu tudd Ali Elibana Saal, ak xarekatam, Jihaaroonàñu ca Fuuta-Tooro, ndax Deeniyaŋkooɓe yi ak óoih Tegaelaamiu leen jiite, ñoo yooonr nguurgai te nekkuñu woon ay jllli, aAy <ref target="https://wo.wikipedia.org/wiki/Ceddo">Ceddo</ref> lañu woon. Waaye deeniyaŋkoɓe yi, <ref target="https://wo.wikipedia.org/wiki/Ceddo">à</ref>aq <ref target="https://wo.wikipedia.org/wiki/Ceddo">añu</ref>n Elibana Saal ak xarekatam. Ñoom<ref target="https://wo.wikipedia.org/wiki/Ceddo">ñu</ref>  daw ba <ref target="https://wo.wikipedia.org/wiki/Siin-Saalum">Saalum</ref>, foofu<ref target="https://wo.wikipedia.org/wiki/Siin-Saalum">l</ref>dañu J<ref target="https://wo.wikipedia.org/wiki/Siin-Saalum">h</ref>yaar ca <ref target="https://wo.wikipedia.org/wiki/Séeréer">Séeréer</ref> <ref target="https://wo.wikipedia.org/wiki/Séeréer">a</ref>i waaye ñoom <ref target="https://wo.wikipedia.org/wiki/Séeréer">à</ref>aq <ref target="https://wo.wikipedia.org/wiki/Séeréer">añu</ref>  Ali Elibana ba dexug <ref target="https://wo.wikipedia.org/wiki/Séeréer">à</ref>ambi, foofu tukkloor yi tabax nañu<ref target="https://wo.wikipedia.org/wiki/Séeréer">g</ref>benn nguur mooy nguur Kabada.</p>
<p>Ca XVIIeelu¹⁷ xarnu, Maalig Si Daawda, tabax na nguuru Bundu, ca Senegaal, ca wetu nguuru Jolof, ak Gajaaga. Moom tamit Def na Jiyaar ca Fuuta-Tooro, deeniyaŋkooɓe yi dàq ko ca dëkk ba. Moom ak njabootam, xarekatam, daw nañu ca Njarmeew, di daje ak Waly Mbëru Mbakke Ndaw berlëp ku daan ilif dëkk boobu. Foofu la tabax nguuru Bundu. Malig Si Daawda, tooroodo la woon.</p>
<p>Ca XVIIIeelu¹⁸ xarnu, Tooroodo Tukkloor yi dàq nañu Deeniyaŋkooɓe yi fa doon Buur (Silatigi). Li yépp ak Suleymaan Baal ak Abdul Kader Kan la xewe. Ñoom nag, duggu nañu FutaŋkooBe yëpp ca lislaam, di fa teg ay Almamy, Almamy boobu moo yore woon nguur bi, dafa waroon na nekk Seriñ bu gëna am xam-xam ca lislaam ca FutaŋkooBe yi.</p>
<p>Ca XIXee xarnu, El Haaj Umar Taal, tabax na imbratoor gu Tukkloor ca Mali. Umar Taal, dem na ca Makka, foofu Xaalifa yi, def neen ko, Xaalifu <ref target="https://wo.wikipedia.org/wiki/Tiijaaniyaa">Tiijaaniyaa</ref> ca reew yi nit ñu ñuul (Sudaan bu sowu jant). Umar Taal duggu na ay nit yu bare ca biir tariqa Tiijaaniyaa. Jiyaar na ca nguruu Xaaso waaye foofu tubaap yi daq neen ko. kon dem na ca Mali, xeex ak nguuru Jaara, rey fa Buur ba (Birante Karunga Jawara). Xeex na ak Buur yi Bambara yi (Fama yi), ca nguuru Segu ak Kaarta, di leen uuf ca imbratooram. Xéex na ak Amadu Bari, buuru Massina, di ko uuf tamit.</p>
<p>Ca XIXeelu xarnu, Maba Jaxu Ba, Almamy bu Rip la nekkoon. Rip moo doon benn diiwaan ca biir Nguuru Saalum. Ca Rip ay Buuru Mandiŋ (sant Maroon) ñoo fi nekkoon. Nguur bi Badibu la tudde woon, Maba jaxu moo ko joox tur boobu: Rip. Ndax mu mëna fa nekk Almamy, Maba jaxu jiyaar na ca badibu yepp di rey Buuri yepp. El Haaj Umar Taal, moo ko daan digal mu def loolu, ndax gis na ci moom, nit ku xam lislaam bu baax.
Ca atum 1871-1875, Amadu Seexu, benn Almamy bu Fuuta-Tooro, jiyaar na ca nguruu Jolof, di fa nekk Buurba, ñeent at.</p>
<figure><caption>Jiggeenu Tukkloor bu <ref target="https://wo.wikipedia.org/wiki/Bundu">Bundu</ref> (atum <ref target="https://wo.wikipedia.org/wiki/1890">1890</ref>)</caption></figure>
Nosteg mboolay
<p>Tukkloor seeni Nosteg mboolaay ga, nii la tëdde woon:</p>
<p>Rimbe yi (dimo su ne benn) ñoo doon:</p>
<list type="unordered"><item>Sebbe yi, xarekat lañu woon, ñoom ay Ceddo lañu nekkoon. Sebbe yu bari ca xetu Séeréer ak Pël lañu joge. Ba XVeelu xarnu ba atum 1776 ñoom ñoo yoroon Fuuta-Tooro.</item></list>
<p>Seeni sant: Njaay, Saal, Jeŋ, Wan, Ñaŋ, Jah, Ndoom, Cimbo, Jaw, Bah, Ndaw, Caam, Waad, Mbooj.</p>
<list type="unordered"><item>Torodoo yi, ñooñu ñoo daan doxal lislaam. Ca atum 1776 lañu jëkk am doole. Ñoom ñoo daq Sebbe yi. Buuru Torodoo yi Almamy la. Seeñi maam ñu bare ca xetu Sooninke ak Naar lañu juge.</item></list>
<p>Seeni sant: Sih, Lih, Kan, Aan, Ture, Siise, Aïdara, Njaay, Caam, Wan, Ja, Saal, Bah. Am na yeneen.</p>
<list type="unordered"><item>JaawamBe yi, ñoo doon topp Buuri, di leen wone naka lañu yore nguur gi. Ca Pël yi lañu juge seeni sant: Jaw, Ñaan, Daf, Njim, Bokkum.Ci lu gëna siiw.</item></list>
<list type="unordered"><item>SubalBe yi, ay nappkat lañu, te ci cosaan dañu doonoon ay xarekat mel ni Sebbe yi. Bokk neen ak Sebbe yi. Yu bare seen maam ay Séeréer lañu. Seeñi Buur, Teeñ walla Jaaltabe la tudd. Seeni Sant: Sar, Ñaŋ, Juuf, Maal, Gay, Diba, Jool, Jeey, Gey, Jaw. Am na yeneen Sant.</item></list>
<p>Ñeeno yi:</p>
<list type="unordered"><item>WayilBe yi ñoo doon Tëgg yi.</item></list>
<p>Seeni sant: Caam, Mbow, Jaw, Kante, Sih, Peen.</p>
<list type="unordered"><item>LawBe yi, Seen yi, ñu jefandikook bant.</item></list>
<p>Seeni sant: Sow, Jum, Gajaga, Wañ.</p>
<list type="unordered"><item>SakeeBe yi, ñoo doon Wuude yi.</item></list>
<p>Seeni sant: Beey, Gakko.</p>
<list type="unordered"><item>MabuuBe yi, ñoo doon Rabb y.</item></list>
<p>Seeni sant: Gise , Sangott, Kume, Jonŋ, Taal.</p>
<list type="unordered"><item>Waambaabe yi, ñoo doon Xalamkat yi, woykatu xarekat yi.</item></list>
<p>Seeni sant: Bah, Jum, Gise.</p>
<list type="unordered"><item>Gawlo yi, woykatu Buuri, sab lekk yi.</item></list>
<p>Seeni sant: Mbum, Samb, Sek, Jeŋ, Laam, Mbay, Joob.</p>
<p>Jaam yi:</p>
<list type="unordered"><item>Maccudo/Kordo/JyaaBe. Tey, kenn du jaamloo jammbuur. Aada bu jëkk la woon.</item></list>
<p>Tukkloor yi, bey mooy seeni dund. Ca Fuuta-Jalon am na fa ay Tukkloor. Ca <ref target="https://wo.wikipedia.org/wiki/Kajoor">Kajoor</ref> dañu jëkkoon nekk ca diiwanu Jammbuur (Luga, Koki).
Am na yu bare dañu daw Fuuta, di dem ca Dakar, Kawlax, Cees, wala Ndaar, ak yeneeni peey yu mag. Ñu ci bare ca tariqa <ref target="https://wo.wikipedia.org/wiki/Tiijaaniyaa">Tiijaaniyaa</ref> lañu bokk.</p>
Xool itam
<list type="unordered"><item><ref target="https://wo.wikipedia.org/wiki/Wolof_(askan)">Wolof (askan)</ref></item>
<item><ref target="https://wo.wikipedia.org/wiki/Pël">Pël</ref></item>
<item><ref target="https://wo.wikipedia.org/wiki/Séeréer">Séeréer</ref></item></list>
</text></body></html>