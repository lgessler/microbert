<html><body><text id="wikipedia_wo_wikipedia_org__3016.html" ns="0" revid="103729" sourceurl="https://wo.wikipedia.org/wiki/Koom-koom" title="Koom-koom" type="wikipedia">Koom-koomXamale koom-koom
<p>Koom-koom walla cawarteg koom-koom (activité économique):(làkku grees wu yàgg wa: οἰκονομία, «yor ag kër walla saytu ko»«di οἶκος (kër ci ni ñu ko xame)ak (νέμω yor walla saytu(administrer)) mooy cawarteg nit giy feeñ ci liggéey ak jóox (produire) ak séddale ak joqalante (echange) ak jëfandikoo njuddéef yi (les produits) njëfte yi (le services). </p>
<p>Koom-koom nag ni ngi koy jànge ci xam-xami koom-koom yi, day sukkandiku nag ci gisiin yu koom-koom (théories économiques).</p>
<p>Dees na wax it ci koom-koom niki tolluwaayu koom-koom bu jamono bu am réew walla bu ab gox (zone), maanaam ag nekkam ci gëwéelub koom-koom yi.
Cawarteg koom-koom gi kiliftéef yu koppar yi walla góornamaa yi (àtte yi) ñoo koy àtte jaare ko ci ab politig bu di kojug jamono (conjoncturelle).</p>
<p>doxaliin wu mbooloo mi (Les administrations publiques)day def moom itam ay politig yu koom-koom ngir soppi doxiinu koom-koom wu am réew.</p>
<p>benn ci joxoñ yu koom-koom (indicateurs économiques) yu mag yi mooy <hi rend="bold">njuddéef mu ñumm mu biirum réew</hi> (NJ.Ñ.B) (produit intérieur brut (PIB)), loolu mooy maye nga man a nattale dooley koom-koom yu réew yi</p>
Koom-koom
<p>Xam-xamu koom-koom ( ci Fr:economie)moom xam-xamu mboolaay(social) la buy yëngu ci gëstu ni ñuy jëfandikoo jumtukaayi jóox(production)yu daytalu yi am cig mboolaay (société) ngir faj soxlay ak xemmemtéefi cér(membre)yu mboolaay gii.Xam-xam bii nag mook xam-xam yépp a yam, dafa am ay dëgg-dëggam akaki àtteem waaye jeexiitalu gi mu def ci nekkiini mboolaay yi ak yu politig yi (les conditions sociales et politiques)ak ni ay séqoom ( ay relation-oom) dugganteek nekkiin yii tax na ba melow mboolaay muur ko, cuub ko.</p>
<p>Xam-xam bii li mu làmboo mooy seggat <ref target="https://wo.wikipedia.org/wiki/Jóox_gi">jóox gi</ref> (production), <ref target="https://wo.wikipedia.org/wiki/Séddale_gi">séddale gi</ref>, ak <ref target="https://wo.wikipedia.org/wiki/Yaxantu">yaxantu</ref> ak <ref target="https://wo.wikipedia.org/wiki/Lakk_walla_jëfandikoo">lakk walla jëfandikoo</ref> <ref target="https://wo.wikipedia.org/wiki/Njaay_yi_(marsandiis_yi)_ak_njëfte_yi_(les_services)">njaay yi (marsandiis yi) ak njëfte yi (les services)</ref>. danuy faral a wax ci koom-koom ne <ref target="https://wo.wikipedia.org/wiki/Buy_wuyyu_la_(positive)">buy wuyyu la (positive)</ref> bu dee jéem a leeral ngértey tànn yu wuuteyi, di joxe ay mbooleem <ref target="https://wo.wikipedia.org/wiki/Ay_xalaat_jiital_(hypotese)">ay xalaat jiital (hypotese)</ref>, walla am mbooloom ay gendiku (ay seetlu),danuy wax it ne <ref target="https://wo.wikipedia.org/wiki/Bu_nattukaay">bu nattukaay</ref> la bu dee leeral doxal yi nu war a def.</p>
<p>Xam-xamu koom-koom dees koy déddale ci ñaari bànqaas yu mag:</p>
<list type="unordered"><item><ref target="https://wo.wikipedia.org/wiki/Koom-koom_bu_xaaj">Koom-koom bu xaaj</ref> walla <ref target="https://wo.wikipedia.org/wiki/Koom-koom_yu_ndaw_yi">koom-koom yu ndaw yi</ref> , mooy jëflanteek benn-benni naayib yi, lu ci mel ne njëli kër yi ak liggéeyi yaxantu yi.</item>
<item><ref target="https://wo.wikipedia.org/wiki/Koom-koomub_lépp">Koom-koomub lépp</ref> walla <ref target="https://wo.wikipedia.org/wiki/Koom-koom_yu_mag_yi">koom-koom yu mag yi</ref> ,mooy gëstu ci koom-koomu réewum lëmm, ci melo wii nag dees koy xalam(dees koy xalaat) muy <ref target="https://wo.wikipedia.org/wiki/Gaaral">gaaral</ref> ak <ref target="https://wo.wikipedia.org/wiki/Sàkku">sàkku</ref> ñeel <ref target="https://wo.wikipedia.org/wiki/Alal_walla_xaalis">alal walla xaalis</ref>, <ref target="https://wo.wikipedia.org/wiki/Bopp-alal">bopp-alal</ref> (capital)walla njaay (marsandiis) ci biir koom-koomu am réew</item></list>
</text></body></html>