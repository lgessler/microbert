<html><body><text id="wikipedia_wo_wikipedia_org__3411.html" ns="0" revid="96262" sourceurl="https://wo.wikipedia.org/wiki/Oseyaani" title="Oseyaani" type="wikipedia">Oseyaani<figure><caption>Lonkoyoon buy wone Oseyaani ci àdduna bi</caption></figure>
<p><hi rend="bold">Oseyaani</hi> ab <ref target="https://wo.wikipedia.org/wiki/Gox">gox</ref> la bu nekk ci <ref target="https://wo.wikipedia.org/wiki/Mbàmbulaan_gu_Dal">Mbàmbulaan gu Dal</ref> gi. Ci biiram <ref target="https://wo.wikipedia.org/wiki/Óstraali">Óstraali</ref>, ak <ref target="https://wo.wikipedia.org/wiki/Seland-Gu-Bees">Seland-Gu-Bees</ref> gi, ak <ref target="https://wo.wikipedia.org/wiki/Papuwasi-Ginne-Gu-Bees">Papuwasi-Ginne-Gu-Bees</ref> gi, <ref target="https://wo.wikipedia.org/wiki/Tasmaani">Tasmaani</ref>, ak yeneeni <ref target="https://wo.wikipedia.org/wiki/Dun">dun</ref>. Oseyaani mooy gox bi gën a tuuti.</p>
Ci lu daj
<p>Ci lu daj Oseyaani dañ koy jàppee ni ab gox bu nekk ci diggante <ref target="https://wo.wikipedia.org/wiki/Bëj-saalum-penku_Asi">Bëj-saalum-penku Asi</ref> ak <ref target="https://wo.wikipedia.org/wiki/Bëj-saalumu_Aamerik">Bëj-saalumu Aamerik</ref>. </p>
<p>Oseyaani mooy <ref target="https://wo.wikipedia.org/wiki/Gox">gox</ref> bi gën a tuuti ci gox yi ci <ref target="https://wo.wikipedia.org/wiki/Àdduna">àdduna</ref> bi, ci 8 523 655km kaare lay tollu, te 90% ya <ref target="https://wo.wikipedia.org/wiki/Óstraali">Óstraali</ref> la, 5,4% ya di <ref target="https://wo.wikipedia.org/wiki/Papuwasi-Ginne-Gu-Bees">Papuwasi-Ginne-Gu-Bees</ref>, 3,1% ya di <ref target="https://wo.wikipedia.org/wiki/Seland-Gu-Bees">Seland-Gu-Bees</ref> gi, yeneen réew-réewaan yi tas ci Mbàmbulaan gu Dal gi doon 1,5 ci gox bépp.</p>
<p>Am na 32 642 390 ciy way dëkk di ñareelu gox bi gën a néew ay nit lu weesu <ref target="https://wo.wikipedia.org/wiki/Dottu_Bëj-gànnaar">Dottu Bëj-gànnaar</ref> bi. 60% ya Óstraali la ñu dëkk, 16% ya Seland-Gu-Bees gi, 12% ya Papuwasi-Ginne-Gu-Bees.</p>
Diwaan
<p>Ni yeneen gox yépp, ay peggan ci deggoo rekk lañ leen daggee. Baatu Oseyaani dañ koy jëfandikoo ngir jëmmal ab xaaj ci àdduna bi bu ëmb bépp suuf su nekk ci Mbàmbulaan gu Dal gi te duggoo ci barabi dott bi.</p>
<p>Ci lu ëpp yii la ñuy jàpp ne ñooy ay Diwaanam:</p>
<list type="unordered"><item><ref target="https://wo.wikipedia.org/wiki/Óstraali">Óstraali</ref></item>
<item><ref target="https://wo.wikipedia.org/wiki/Melaneesi">Melaneesi</ref></item>
<item><ref target="https://wo.wikipedia.org/wiki/Mikroneesi">Mikroneesi</ref></item>
<item><ref target="https://wo.wikipedia.org/wiki/Polineesi">Polineesi</ref></item>
<item><ref target="https://wo.wikipedia.org/wiki/Seland-Gu-Bees">Seland-Gu-Bees</ref></item></list>
<p>Ki defoon bi seddale moo doonoon Jules Dumont d'Uville ci 1831, waaye tegu woon ci cëslaayu xam-xam gu ñu ñangu tay. Ci 1970 ba tay, séwógaraafikat yi, Gëstukatu-làkk yi, ak yeneen boroom xam-xam, ci seeniy liggéey, yii rekk la'ñ koy seddalee <ref target="https://wo.wikipedia.org/wiki/Oseyaani_gu_Jege">Oseyaani gu Jege</ref> ak <ref target="https://wo.wikipedia.org/wiki/Oseyaani_gu_Sori">Oseyaani gu Sori</ref>.</p>
Rèew ak suuf
<p>Lu ëpp ci réewi Oseyaani yi, ay dun la ñu. Mennum <ref target="https://wo.wikipedia.org/wiki/Óstraali">Óstraali</ref> ak <ref target="https://wo.wikipedia.org/wiki/Papuwasi-Ginne-Gu-Bees">Papuwasi-Ginne-Gu-Bees</ref> ñoo am ay peggu suuf ak yeneen réew (Ci Dunu Ginne gu Bees gi ak <ref target="https://wo.wikipedia.org/wiki/Endonesi">Endonesi</ref> gi ñuy boole wàllam gu bari ci Oseyaani). </p>
<p>Lim bii di toftal dafa boole mbooleem réew aki suuf yi fa nekk. Te jàpp nak ne am na ay suuf yu fa ne te ñu jàppee leeni réew, waaye tembu ñun kon ay réew la ñu ci biiri réew, di nan bind ci réew mi ñu bokk ci wet gi. </p>
</text></body></html>