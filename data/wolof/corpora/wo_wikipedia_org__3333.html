<html><body><text id="wikipedia_wo_wikipedia_org__3333.html" ns="0" revid="104328" sourceurl="https://wo.wikipedia.org/wiki/Gox" title="Gox" type="wikipedia">Gox<figure><caption><ref target="https://wo.wikipedia.org/wiki/Kol-kol">Kol-kolu</ref> àdduna bi</caption></figure>
<p><hi rend="bold">Ag <ref target="https://wo.wikipedia.org/wiki/Gox">kembaar</ref> / ab gox</hi> baat la buy tekki ab yaa-yaa wu <ref target="https://wo.wikipedia.org/wiki/Suuf">suuf</ref> wu rëy te tegu ci <ref target="https://wo.wikipedia.org/wiki/Kol-kol">kol-kolu</ref> àdduna si. Cig déggoo barab bu ñuy woowee kembaar dañu ciy boolee tamit <ref target="https://wo.wikipedia.org/wiki/Dun">dun</ref> yi ko jege, maanaam yu soriwul tefes yi, lu mel ne <ref target="https://wo.wikipedia.org/wiki/Madagaskaar">Madagaskaar</ref> ni mu bokkee ci <ref target="https://wo.wikipedia.org/wiki/Gox">kembaaru</ref> <ref target="https://wo.wikipedia.org/wiki/Afrig">Afrig</ref>, ndax moom la gën a jege ni <ref target="https://wo.wikipedia.org/wiki/Asi">Asi</ref>. </p>
Seddatleeg <ref target="https://wo.wikipedia.org/wiki/Gox">kembaar</ref> yi
<p>Ci xam-xam, xaaj bu àdduna bi, bu beru rek gox nga, ci tekki bu yaatu, kon sunu sukkandikoo ci loolu <ref target="https://wo.wikipedia.org/wiki/Dun">dun</ref> yépp ay gox la ñu, ndaxte da ñoo beru, dañ ni cundum ci ndox mi.</p>
<p>Baatu gox amul benn tekki rekk. Looloo tax daanaka barab boo dem ci àdduna bi am na ay limi gox. Ci lu daj man nañoo jàpp ne mooy ab yaa-yaa wu suuf wu réy wu am ay yemu yu am solo,(<ref target="https://wo.wikipedia.org/wiki/Mbàmbulaan">mbàmbulaan</ref>, <ref target="https://wo.wikipedia.org/wiki/Doj">doj</ref>, <ref target="https://wo.wikipedia.org/wiki/Ndand_féy-féy">ndand féy-féy</ref>... Donte ñu bari da ñoo jàpp ne ñent walla juroomi gox a am waaye di nan far di ci téye juroom walla juroom ñaar.</p>
<p>Ñaar yi ci tàqaloo ñooy <ref target="https://wo.wikipedia.org/wiki/Tugal">Tugal</ref> ak <ref target="https://wo.wikipedia.org/wiki/Asi">Asi</ref>, di ko woowee <ref target="https://wo.wikipedia.org/wiki/Tugalasi">Tugalasi</ref>, <ref target="https://wo.wikipedia.org/wiki/Bëj-saalumu_Aamerig">Bëj-saalumu Aamerig</ref> ak <ref target="https://wo.wikipedia.org/wiki/Bëj-gànnaaru_Aamerig">Bëj-gànnaaru Aamerig</ref> danuy faral di leen di jàppee ñaari gox, suñu booloo nekk <ref target="https://wo.wikipedia.org/wiki/Aamerig">Aamerig</ref>. Ñenn ñi di boole <ref target="https://wo.wikipedia.org/wiki/Afrig">Afrig</ref> <ref target="https://wo.wikipedia.org/wiki/Tugal">Tugal</ref> ak <ref target="https://wo.wikipedia.org/wiki/Asi">Asi</ref> mu doon <ref target="https://wo.wikipedia.org/wiki/Afritugalasi">Afritugalasi</ref>. </p>
<p><ref target="https://wo.wikipedia.org/wiki/Dun">Dun</ref> yi dañ leen di boole ci gox yi ñu gën a jege. Lu mel <ref target="https://wo.wikipedia.org/wiki/Kanaari">Kanaari</ref> donte ci réewum <ref target="https://wo.wikipedia.org/wiki/Espaañ">Espaañ</ref> la bokk, ci goxu Afrik lañ koy boole. Duni <ref target="https://wo.wikipedia.org/wiki/Mbàmbulaan_gu_dal">Mbàmbulaan gu dal</ref> gi, ci <ref target="https://wo.wikipedia.org/wiki/Oseyaani">Oseyaani</ref> lañ leen boole, ak yeneen.</p>
<list type="unordered"><item><hi rend="bold"> 7 gox</hi>: <ref target="https://wo.wikipedia.org/wiki/Afrig">Afrig</ref>, <ref target="https://wo.wikipedia.org/wiki/Bëj-gànnaaru_Aamerig">Bëj-gànnaaru Aamerig</ref>, <ref target="https://wo.wikipedia.org/wiki/Bëj-saalumu_Aamerig">Bëj-saalumu Aamerig</ref>, <ref target="https://wo.wikipedia.org/wiki/Asi">Asi</ref>, <ref target="https://wo.wikipedia.org/wiki/Tugal">Tugal</ref>, <ref target="https://wo.wikipedia.org/wiki/Oseyaani">Oseyaani</ref>, <ref target="https://wo.wikipedia.org/wiki/Dottu_Bëj-saalum">Dottu Bëj-saalum</ref>.</item>
<item><hi rend="bold"> 6 gox</hi>: Afrig, Bëj-gànnaaru Aamerig, bëj-saalumu Aamerig, <ref target="https://wo.wikipedia.org/wiki/Tugalasi">Tugalasi</ref>, Oseyaani, Dottu Bëj-saalum.</item>
<item><hi rend="bold">5 gox</hi>: Afrig, <ref target="https://wo.wikipedia.org/wiki/Aamerig">Aamerig</ref>, Tugal, Oseyaani, Asi.</item>
<item><hi rend="bold">4 gox</hi>: Aamerig, <ref target="https://wo.wikipedia.org/wiki/Afritugalasi">Afritugalasi</ref>, Oseyaani, Dottu Bëj-saalum.</item></list>
</text></body></html>