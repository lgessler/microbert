<html><body><text id="wikipedia_wo_wikipedia_org__3800.html" ns="0" revid="104300" sourceurl="https://wo.wikipedia.org/wiki/Internet" title="Internet" type="wikipedia">Internet<p><hi rend="bold">Internet</hi> (di jàng in-ter-net, jóge ci baatu latin bii di <hi rend="italic">inter</hi>=diggante ak bu wu-angalteer bii di <hi rend="italic">net</hi>=lënd) moom lañu jàppe niki lënd gi gën a rëy ci àdduna bi, te boole ay junni-junniy <ref target="https://wo.wikipedia.org/wiki/Nosukaay">nosukaay</ref> lëkkale leen ci seen biir.</p>
<figure><caption>Ag gaarug benn xaaj bu ndaw ci internet</caption></figure>
<p>Mi ngi judd ci ati juroom-benn fukku yi niki ab sémb bu kuréel gi yor kaaraange ca <ref target="https://wo.wikipedia.org/wiki/Diiwaan_yu_Bennoo">Diiwaan yu Bennoo</ref> yi ngir sos ag <ref target="https://wo.wikipedia.org/wiki/Lonkoo">lonkoo</ref> ci seen diggante, ci njeextal <ref target="https://wo.wikipedia.org/wiki/Xare_bu_sedd">xare bu sedd</ref> bi lañu ci yaatal ñeneen ñu dul yëngu ci kaaraange rekk, lëkkale daara yu kawe yi gën a mag, ci lu njëkk, ba yàgg mu àgg ci yenn liggéeyuwaay yi, ci noonu lu muy gën di dem di gën a yaa ba àgg tay ci sunu kër yi.</p>
Aw ràbbiinam
<p>Internet man nanu koo jàppee niki ag <ref target="https://wo.wikipedia.org/wiki/Lonkoo">lonkoo</ref> gu xellu te fasu teg ci, cëslaayu ci fànni jumtukaay ak xeeti lonkante gu ne, lëkkale leen ci seen biir.</p>
<p>Jumtukaay yiy lonku ci internet lees di wax <hi rend="italic"><ref target="https://wo.wikipedia.org/wiki/Host">host</ref></hi>(di tekki gan ci wolof) walla <hi rend="italic">end system</hi> (nosteg njeexte ci wolof), mbir miy jokkale <hi rend="italic">host</hi> yi la ñuy wax lëkkalekaay.</p>
Mbaalu mbaal yi
<figure><caption>Limu jëfandikukat yi ci réew yi ci 2006, (gongikuwaay CIA).</caption></figure>
<p>Naka-jekk Internet «mbaalu <ref target="https://wo.wikipedia.org/wiki/Mbaal">mbaal</ref> yi» lañu koy dakkantale. Naka-noonu ay lonkoo yu bare lonkante doon ko: lonkoo yu kenn, yu mbooloo, yu ay këri-koom, yu ay daara yu kawe... Ag juddoom ak ag màggam gu gaaw, bokk na ci li ko waral, mooy bennal gi am ci xeetu <ref target="https://wo.wikipedia.org/wiki/Jokkoo">jokkoo</ref> ci diggante lonkoo yi, waral weccontey <ref target="https://wo.wikipedia.org/wiki/Xibaar">xibaar</ref> man a am ci diggante ay jëfandikukat yu soriyante(yu mel ne nguur-ak-nguur, daara-ak-daara, këru-koom-ak-këru-koom, ak ñoom seen, te jumtukaay yi muy jëfandikoo amuñu ci benn njeexit.</p>

xool it
<list type="unordered"><item><ref target="https://wo.wikipedia.org/wiki/Xaralay_xibaar_ak_jokkoo">Xaralay xibaar ak jokkoo</ref></item>
<item><ref target="https://wo.wikipedia.org/wiki/Xam-xamu_nosukaay">Xam-xamu nosukaay</ref></item>
<item><ref target="https://wo.wikipedia.org/wiki/Nosukaay">Nosukaay</ref></item>
<item><ref target="https://wo.wikipedia.org/wiki/Dalub_web">Dalub web</ref></item>
<item><ref target="https://wo.wikipedia.org/wiki/Xëtu_web">Xëtu web</ref></item></list>
Lëkkalekaay yu biti
<list type="unordered"><item>(<hi rend="bold">en</hi>) <ref target="https://web.archive.org/web/20070604153304/http://www.isoc.org/internet/history/brief.shtml#Origins">tekki gu Internet</ref></item>
<item>(<hi rend="bold">en</hi>) <ref target="https://web.archive.org/web/20210318000131/https://www.itrd.gov/">National Coordination Office for Information Technology Research and Development</ref></item></list>
</text></body></html>