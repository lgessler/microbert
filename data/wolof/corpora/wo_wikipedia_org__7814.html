<html><body><text id="wikipedia_wo_wikipedia_org__7814.html" ns="0" revid="103090" sourceurl="https://wo.wikipedia.org/wiki/D%C3%A9teelu" title="Déteelu" type="wikipedia">Déteelu

<p><hi rend="bold">Feebaru naqar gu metti ku dara saful</hi> <hi rend="bold">MDD</hi>, ñu xame ko itam ni <hi rend="bold">déteelu</hi>, mooy benn <ref target="https://wo.wikipedia.org/wiki/Feebaru_xel">feebaru xelbu</ref> ñuy xame ci ñaari ayubés ci <ref target="https://wo.wikipedia.org/wiki/Déteelu_(dikkale)">(dikkale bu wacc</ref> bu feeñ ci yu bari.<ref target="https://wo.wikipedia.org/wiki/Xët_wu_njëkk#cite_note-NIH2016-1">[1]</ref> Dafay faraldi di ànd ak tuuti <ref target="https://wo.wikipedia.org/wiki/Ci_wóólu_sa_bopp">ci wóólu sa bopp</ref>, <ref target="https://wo.wikipedia.org/wiki/Ku_mënula_yëg_benn_banneex_ci_yëngu_yëngu_yu_neex.">ñakka am yëg yëg</ref> ci yoon ci ay yëngu yëngu yu wara neex, njaxlafaay gu wacc, ak <ref target="https://wo.wikipedia.org/wiki/Mettit">mettit</ref> bu amul lu ko waral.<ref target="https://wo.wikipedia.org/wiki/Xët_wu_njëkk#cite_note-NIH2016-1">[1]</ref> Nit ñi mëna nañu am yenn saay <ref target="https://wo.wikipedia.org/wiki/Ay_yaakaar_yu_du_noonu">ay gëm gëm yu amul</ref> walla <ref target="https://wo.wikipedia.org/wiki/Gis_ay_mbir_yu_fi_nekkul">gis walla dégg ay mbir yu nit ñi dul gis walla dégg</ref>.<ref target="https://wo.wikipedia.org/wiki/Xët_wu_njëkk#cite_note-NIH2016-1">[1]</ref> Ñenn ñi am nañu <ref target="https://wo.wikipedia.org/wiki/Ay_diiru_naqar_gu_metti_te_dara_safu_ko">ay diiru déteelu</ref> te ci seen diggante dañuy mel ñépp ay at, te ñeneen ñi ci boobu diir dañuy génne feebar bi.<ref target="https://wo.wikipedia.org/wiki/Xët_wu_njëkk#cite_note-DSM5-2">[2]</ref> Feebaru naqar gu metti ku dara saful mën na japp nit ki japp bu ñaaw ci dundam, walla ci njàngam, walla ci nelawam, walla ci ni muy lekke, ak ci wér gu yaram.<ref target="https://wo.wikipedia.org/wiki/Xët_wu_njëkk#cite_note-NIH2016-1">[1]</ref><ref target="https://wo.wikipedia.org/wiki/Xët_wu_njëkk#cite_note-DSM5-2">[2]</ref> Ci diggante 2-8% ci magg ñi ame feebaru naqar gu metti ku dara saful dañuy dee ak <ref target="https://wo.wikipedia.org/wiki/Xaru">xaru</ref>, <ref target="https://wo.wikipedia.org/wiki/Xët_wu_njëkk#cite_note-Rich2014-3">[3]</ref><ref target="https://wo.wikipedia.org/wiki/Xët_wu_njëkk#cite_note-4">[4]</ref> te lu tollook 50% ci nit ñiy dee ak xaru amoon nañu déteelu walla beneen feebar <ref target="https://wo.wikipedia.org/wiki/Feebaru_dikkale">feebaru dikkale</ref>.<ref target="https://wo.wikipedia.org/wiki/Xët_wu_njëkk#cite_note-5">[5]</ref></p>
<p>Gëm nañu ne li koy indi mooy ab mbooloowu <ref target="https://wo.wikipedia.org/wiki/Ndono_yi_ci_dereet">ndono ci dereet</ref>, ci li ñu wër, ak ci wallu xel.<ref target="https://wo.wikipedia.org/wiki/Xët_wu_njëkk#cite_note-NIH2016-1">[1]</ref> Risk yi ñooy ci wallu <ref target="https://wo.wikipedia.org/wiki/Cosaani_waa_kër_gi_(paj_mi)">cosaanu waa kër gi</ref> ci li koy joxe, coppite ci dundum nit ki, yenn garab yi, <ref target="https://wo.wikipedia.org/wiki/Jafe_jafe_yu_metti_ci_wér_gu_yaram">jafe jafe yu metti ci wér gu yaram</ref>, ak <ref target="https://wo.wikipedia.org/wiki/Feebaru_dorogewu">feebaru dorogewu</ref>.<ref target="https://wo.wikipedia.org/wiki/Xët_wu_njëkk#cite_note-NIH2016-1">[1]</ref><ref target="https://wo.wikipedia.org/wiki/Xët_wu_njëkk#cite_note-DSM5-2">[2]</ref> Lu tollook 40% ci risk yi ñungi joge ci ndono yi ci dereet.<ref target="https://wo.wikipedia.org/wiki/Xët_wu_njëkk#cite_note-DSM5-2">[2]</ref> Saytu yi ci feebaru naqar gu metti ku dara saful mungi wekku ci jaar jaar yi nit ki di nettali ak benn <ref target="https://wo.wikipedia.org/wiki/Saytu_ci_fi_xelam_tollu">saytu ci fi xelam tollu</ref>.<ref target="https://wo.wikipedia.org/wiki/Xët_wu_njëkk#cite_note-Pat2015-6">[6]</ref> Amul benn saytu ci laboratoire ngir feebaru déteelu yu gêna bari yi.<ref target="https://wo.wikipedia.org/wiki/Xët_wu_njëkk#cite_note-DSM5-2">[2]</ref> Di ko saytu, waaaye, mën nañu ko def ngir dindi fi yenn jafe jafe yi ci yaram bi yu mëna indi ay yeneen mandarga yu mel noonu.<ref target="https://wo.wikipedia.org/wiki/Xët_wu_njëkk#cite_note-Pat2015-6">[6]</ref> Feebaru déteelu moo gëna metti te mooy gëna yagg <ref target="https://wo.wikipedia.org/wiki/Naqar">naqar</ref>, lu bokk ci dund nit ki la .<ref target="https://wo.wikipedia.org/wiki/Xët_wu_njëkk#cite_note-DSM5-2">[2]</ref> Lii di <ref target="https://wo.wikipedia.org/wiki/United_States_Preventive_Services_Task_Force">United States Preventive Services Task Force</ref>  (USPSTF) laaj na ñu saytu déteelu ci ñi am lu ëpp fukki at ak ñaari, <ref target="https://wo.wikipedia.org/wiki/Xët_wu_njëkk#cite_note-US2016-7">[7]</ref><ref target="https://wo.wikipedia.org/wiki/Xët_wu_njëkk#cite_note-US2016Peds-8">[8]</ref> ci waxtu woowu ci <ref target="https://wo.wikipedia.org/wiki/Xibaaru_Cochrane">xibaaru Cochranegis</ref> nañu ne di faraldi di laajte du jappale génne walla faj feebar bi.<ref target="https://wo.wikipedia.org/wiki/Xët_wu_njëkk#cite_note-Gil2005-9">[9]</ref></p>
<p>Ci yoon, nit ñi ñungi leen di faj ak <ref target="https://wo.wikipedia.org/wiki/Pajum_xelu_nit_ki">joxe ay tegtal ngir dimbali nit ki saafara jafe-jafeem</ref> ak <ref target="https://wo.wikipedia.org/wiki/Garab_yiy_xeex_déteelu">garab yiy xeex déteelu</ref>.<ref target="https://wo.wikipedia.org/wiki/Xët_wu_njëkk#cite_note-NIH2016-1">[1]</ref> Garab yi wone na ne am njëriñ, waaye njëriñ li mën na baax ci ñi gëna mettile feebar.<ref target="https://wo.wikipedia.org/wiki/Xët_wu_njëkk#cite_note-Fou2010-10">[10]</ref><ref target="https://wo.wikipedia.org/wiki/Xët_wu_njëkk#cite_note-Kir2008-11">[11]</ref> Leerul ndax garab yi dañuy def antum risk xaru.<ref target="https://wo.wikipedia.org/wiki/Xët_wu_njëkk#cite_note-12">[12]</ref> Yenn xeeti joxe ay tegtal ngir dimbali nit ki saafara jafe-jafeem bokk na ci <ref target="https://wo.wikipedia.org/wiki/Pajum_nekkin_bu_àndak_xalaat">pajum nekkin bu àndak xalaat</ref>(CBT) ak <ref target="https://wo.wikipedia.org/wiki/Pajum_nekkin_ak_ñeneen_ñi_bu_àndak_xalaat">pajum nekkin ak ñeneen ñi bu àndak xalaat</ref>.<ref target="https://wo.wikipedia.org/wiki/Xët_wu_njëkk#cite_note-NIH2016-1">[1]</ref><ref target="https://wo.wikipedia.org/wiki/Xët_wu_njëkk#cite_note-13">[13]</ref> Su fekkee yeneen xayma yi amuñu njëriñ, <ref target="https://wo.wikipedia.org/wiki/Pajum_electrochoc">pajum electrochoc</ref> (ECT) mën nañu ko jëfandikoo.<ref target="https://wo.wikipedia.org/wiki/Xët_wu_njëkk#cite_note-NIH2016-1">[1]</ref> Tëye nit ki ci opitaal dina baax su fekkee nit ki am na risk gaañ boppam te mën na léég léég ñakka ànd ak li nit ki bëgg.<ref target="https://wo.wikipedia.org/wiki/Xët_wu_njëkk#cite_note-14">[14]</ref></p>
<p>Feebaru naqar gu metti ku dara saful daloon na lu tollook 216 miliyoŋ ci ay nit (3% ci addina bi yépp) ci atum 2015.<ref target="https://wo.wikipedia.org/wiki/Xët_wu_njëkk#cite_note-GBD2015Pre-15">[15]</ref> Limug nit ñi ame feebar bi ci seen dund mungi tollu ci 7% ci Japon ba 21% ci France.<ref target="https://wo.wikipedia.org/wiki/Xët_wu_njëkk#cite_note-Kes2013-16">[16]</ref> Lim gi ci giir dund mungi gëna kawe ci <ref target="https://wo.wikipedia.org/wiki/Rééwi_ame_koom_koom_gu_baax">rééwi ame koom koom gu baax</ref> (15%) méngale ko ak <ref target="https://wo.wikipedia.org/wiki/Rééw_yi_seen_koom_koom_di_jog">rééw yi seen koom koom di jog</ref> (11%).<ref target="https://wo.wikipedia.org/wiki/Xët_wu_njëkk#cite_note-Kes2013-16">[16]</ref> Indi na ñaareel bu gëna kawe <ref target="https://wo.wikipedia.org/wiki/Ci_ay_at_yu_ñu_dund_ak_feebaru_ñakka_mën">ci ay at yu ñu dund ak feebaru ñakka mën</ref>, ginnaaw <ref target="https://wo.wikipedia.org/wiki/Ndigg_guy_metti">ndigg guy metti</ref>.<ref target="https://wo.wikipedia.org/wiki/Xët_wu_njëkk#cite_note-17">[17]</ref> Diir gu ñu gëna raññe ni feebar bi génn na mooy ci ati ñaar fukki yi at fanweer yi.<ref target="https://wo.wikipedia.org/wiki/Xët_wu_njëkk#cite_note-DSM5-2">[2]</ref><ref target="https://wo.wikipedia.org/wiki/Xët_wu_njëkk#cite_note-Kes2013-16">[16]</ref> Jigéén ñi dañuy faraldi gëna nañu ame feebar bi ñaari yoon góór ñi.<ref target="https://wo.wikipedia.org/wiki/Xët_wu_njëkk#cite_note-DSM5-2">[2]</ref><ref target="https://wo.wikipedia.org/wiki/Xët_wu_njëkk#cite_note-Kes2013-16">[16]</ref> Lii di <ref target="https://wo.wikipedia.org/wiki/American_Psychiatric_Association_di_mbooloo_mi_nekk_Amerik_dajale_fajkati_feebaru_xel_yi">American Psychiatric Association di mbooloo mi nekk Amerik dajale fajkati feebaru xel yi</ref> yoq ci ne "feebaru naqar gu metti ku dara saful" ci <hi rend="italic"><ref target="https://wo.wikipedia.org/wiki/Téére_Saytu_bi_ak_Xayma_bi_ngir_ñi_ame_Feebaru_Xel">Téére Saytu bi ak Xayma bi ngir ñi ame Feebaru Xel</ref></hi> (DSM-II) ci atum 1980<ref target="https://wo.wikipedia.org/wiki/Xët_wu_njëkk#cite_note-Her2008-18">[18]</ref> Ab dog dog la woon <ref target="https://wo.wikipedia.org/wiki/Feebaru_déteelu_bu_ànd_ak_dikkale_bu_wacc">feebaru déteelu bu ànd ak dikkale bu waccci</ref> DSM-II, te mënin yi bokkoon ci ñu xame ko léégi ni <ref target="https://wo.wikipedia.org/wiki/Déteelu_bu_ndaw">déteelu bu ndaw</ref> ak <ref target="https://wo.wikipedia.org/wiki/Ay_feebaru_nekkin_yu_dajaloo_ak_dikkale_yu_bon">ay feebaru nekkin yu dajaloo ak dikkale yu bon</ref>.
<ref target="https://wo.wikipedia.org/wiki/Xët_wu_njëkk#cite_note-Her2008-18">[18]</ref> Ñi amewoon feebar bi ak ñi ko ame léégi mën nañu nekk ay <ref target="https://wo.wikipedia.org/wiki/Légët_ci_dëkk_bi">légëtloo</ref>.<ref target="https://wo.wikipedia.org/wiki/Xët_wu_njëkk#cite_note-19">[19]</ref></p>
</text></body></html>