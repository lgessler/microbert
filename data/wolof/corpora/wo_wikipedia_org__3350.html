<html><body><text id="wikipedia_wo_wikipedia_org__3350.html" ns="0" revid="95400" sourceurl="https://wo.wikipedia.org/wiki/Imbraat%C3%B3or_gu_Gana" title="Imbraatóor gu Gana" type="wikipedia">Imbraatóor gu Gana
<p><hi rend="bold"><ref target="https://wo.wikipedia.org/wiki/Imbraatóor">Imbraatóor</ref> gu Gana</hi> gi mag ci yu <ref target="https://wo.wikipedia.org/wiki/Afrig">Afrig</ref> yi taariixkat yi mas a xam mooy: gu Gana. Li ñu jot a xam ci taariixam ñi ngi koy sante <ref target="https://wo.wikipedia.org/wiki/Gëstuy">gëstuy</ref> boroom xam-xami jeexiit yi, ak nettaliy gimiñ yi, ak mbindi tukkikati naar yi.</p>
<p>Gana mi ngi sosu ci <ref target="https://wo.wikipedia.org/wiki/Ñeenteelu_xarnu_g.j.">ñeenteelu xarnu g.j.</ref>, jamono jooja it nguur gu ndaw la woon gu ñu daa woowe <hi rend="bold">Ogaadoo</hi>.
<ref target="https://wo.wikipedia.org/wiki/Ci">Ci</ref> <ref target="https://wo.wikipedia.org/wiki/Juroom_ñatteelu_xarnu_g.j.">juroom ñatteelu xarnu g.j.</ref>, la ab xareem (<hi rend="italic">son armée</hi>) jugoon song ay suuf yu yaatu, yu nekk ci diggante dexug <ref target="https://wo.wikipedia.org/wiki/Senegaal">Senegaal</ref> ak <ref target="https://wo.wikipedia.org/wiki/Nijeer">Nijeer</ref>, ci noonu la Gana wëlbatikoo di imbraatóor gu mag gu teg loxo ci dëkk yi mu feggool…</p>
<p>Imbraatóor gi nekkoon na di gu naat: ay suuf yu nangu mbay ak sàmm, mu daa bokk ci yaxantug tàkk gi (gi nu daa defe ci <ref target="https://wo.wikipedia.org/wiki/Tàkk">tàkk</ref> gi) ak njaayum wurus mi, moom imbraatóor gi amoon na ay mbelli wurus yu bari yoy ki ko daa topptoo mooy <ref target="https://wo.wikipedia.org/wiki/Kayaamagana">Kayaamagana</ref>, <ref target="https://wo.wikipedia.org/wiki/Maanaam">maanaam</ref> njiitul wurus li: waa jii da daan nekk njiit lu dëgër, lu ñu wormaal, luy àtte cig maandute te daan samp <ref target="https://wo.wikipedia.org/wiki/Foŋsaneer">foŋsaneer</ref> yi.
<ref target="https://wo.wikipedia.org/wiki/Moom">Moom</ref> nag cim koom ak naataange la daa dunde ci péeyam, waa diiwaan bii it dañu ko daa indil ay kem ci wurus wi ñiy génnee <ref target="https://wo.wikipedia.org/wiki/Ci">ci</ref> suuf si, ginnaaw bi mu faatoo nag la ko fi ab jarbaatam wuutu.
<ref target="https://wo.wikipedia.org/wiki/Ci">Ci</ref> atum <ref target="https://wo.wikipedia.org/wiki/1052_g.j.">1052 g.j.</ref>, la <ref target="https://wo.wikipedia.org/wiki/Muraabituun">Muraabituun</ref> yi song Gana, ci layuw dañuy dugal ñoñam ci lislaam, ñu daal di ubbi péey ba atum <ref target="https://wo.wikipedia.org/wiki/1076_g.j.">1076 g.j.</ref>, <ref target="https://wo.wikipedia.org/wiki/Ginnaaw">ginnaaw</ref> bi Gana néew doole, daal di daanu ci mujjantal gi ci loxoy <ref target="https://wo.wikipedia.org/wiki/Imbraatóor_gu_Mali">imbraatóor gu Mali</ref> atum <ref target="https://wo.wikipedia.org/wiki/1240_g.j.">1240 g.j.</ref></p>
</text></body></html>