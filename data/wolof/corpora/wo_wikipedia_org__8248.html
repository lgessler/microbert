<html><body><text id="wikipedia_wo_wikipedia_org__8248.html" ns="0" revid="101620" sourceurl="https://wo.wikipedia.org/wiki/Jaxan-jaxan" title="Jaxan-jaxan" type="wikipedia">Jaxan-jaxan<figure><caption>Jaxan-jaxan gi (Prosopis africana)</caption></figure>
<p><hi rend="bold">Jaxan-jaxan</hi> xeet la ci xeeti garab yi bokk ci ñoñ <ref target="https://wo.wikipedia.org/wiki/Prosopis">Prosopis</ref>. Ñi ngi koy fekk ci gox yi nekk diggante Afrig gu naaje jàpp Sahel.</p>
Melo wi
<p>Garab guy àgg 12-20i met taxawaay la, jëmm ji daa jub xocc te muluŋ ba mat 1,10i met ci ndigg li, kaw gi daa ubbeeku am i xob yu sëgg te wirgoo nëtëx bu leer.</p>
<p>Xasam mi daa am i paq yu sew te dëgër, nekk ci diggante baam ak ñuul.</p>
Meññeef mi
<p>Li ci ëpp ci ñaareelu xaaju noor walla ca taw yu njëkk ci nawet lay meññ.</p>
Njariñ yi
<p>Dinay faj yii: bëñ bu xomaat (walla bëñ buy metti), noyyikaay bu fatt, ay goom, deru yaram bu wopp, tawati gët.
Dinay faj it metiitu biir, nopp, bopp ak biir buy dàw.</p>
<p>Dinañ koy faral di jox jur gi. Dina faj emoroyitu jur gi.</p>
<p>Fas, nag ak picc dinañ koy jëfandikoo (ñax).</p>
<p>Bantam bu tolle ci mboqee jëm mboq bu xall, mucc ci gunóor ak sax yi.</p>
<p>Manees na jëfandikoo bant bi ni bantu tabax (tabax kër), bant biy nekk ci jumtukaayu tabax yi.</p>
Nataal yi
<list type="unordered">
<item>Xobi garabug jaxan-jaxan</item>
<item>Doomi garabug jaxan-jaxan</item>
<item>Xooxi garabug jaxan-jaxan</item>
</list>
Turu xam-xam wi
<p><ref target="https://wo.wikipedia.org/wiki/Prosopis_africana">Prosopis africana</ref></p>
</text></body></html>