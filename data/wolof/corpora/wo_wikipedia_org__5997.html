<html><body><text id="wikipedia_wo_wikipedia_org__5997.html" ns="0" revid="95001" sourceurl="https://wo.wikipedia.org/wiki/Dendu_mb%C3%ABj" title="Dendu mbëj" type="wikipedia">Dendu mbëj<p><hi rend="bold">Dendu mbëj</hi>, ci biir ab <ref target="https://wo.wikipedia.org/wiki/Toolu_mbëj">toolu mbëj</ref>, lañuy faramfacce niki <ref target="https://wo.wikipedia.org/wiki/Liggéey(jëmm)">liggéey</ref> bi mu laaj gir man a jële ab <ref target="https://wo.wikipedia.org/wiki/Yanu_mbëj">yanu mbëj</ref> (1 <ref target="https://wo.wikipedia.org/wiki/Coulomb">Coulomb</ref>) ci ab tomb yóbb ko ci beneen. Dendu mbëj dañu koy jaawale ak <hi rend="bold">wuuteeg aj</hi> gu ñaari tombi ag <ref target="https://wo.wikipedia.org/wiki/Ndombo_gu_mbëj">ndombo gu mbëj</ref>, su fekkee toolu mbëj bi duy soppeeku (maanaam dayoom sax) dañuy wuute wante su fekkee dafay soppi dayoom ci benn diir bu nekk wuuteeg aj gi kenn dootu ko man a natt ba tax dañu koy yamale ak dend bi.</p>
Tekkeem
<p>Su <ref target="https://wo.wikipedia.org/wiki/Dawaanu_mbëj">dawaanu mbëj</ref> dee liy natt walug yan yi, dendu mbëj mooy natt <ref target="https://wo.wikipedia.org/wiki/Kàttan">kàttan</ref> giy yóbb yan yi. Njunj bees koy jëmmalee mooy <hi rend="bold">U</hi> walla yenn saa yi <hi rend="bold">V</hi> te <ref target="https://wo.wikipedia.org/wiki/Bennaanu_natt">bennaanu nattam</ref> di <ref target="https://wo.wikipedia.org/wiki/Volt">volt</ref> [v]. </p>
Séddaleb kàttanu mbëj
<p>Nbombo yi ñuy séddalee <ref target="https://wo.wikipedia.org/wiki/Kàttanu_mbëj">kàttanu mbëj</ref> dañu leen xaajale ciy wàll sukkandiku ci seen dayoo: dend bu kawe, dend bu diggu, dend bu suufe, dend bu suufe lool.</p>

Lëkkalekaay yu biir
<list type="unordered"><item><ref target="https://wo.wikipedia.org/wiki/Mbëj">mbëj</ref></item></list>
<list type="unordered"><item><ref target="https://wo.wikipedia.org/wiki/Toolu_mbëj">toolu mbëj</ref></item>
<item><ref target="https://wo.wikipedia.org/wiki/Dawaanu_mbëj">Dawaanu mbëj</ref></item></list>
</text></body></html>