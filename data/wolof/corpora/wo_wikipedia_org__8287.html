<html><body><text id="wikipedia_wo_wikipedia_org__8287.html" ns="0" revid="101839" sourceurl="https://wo.wikipedia.org/wiki/BCG_vaccine" title="BCG vaccine" type="wikipedia">BCG vaccine<p><hi rend="bold">Ñaqu</hi> <hi rend="bold">BCG</hi> (Bacillus Calmette-Guérin) mooy lila gëna mëna aar ci tuberkuloos (TB).<ref target="https://wo.wikipedia.org/wiki/Xët_wu_njëkk#cite_note-1">[1]</ref> Sudee ci réew yi feebaru tuberkuloos wala ngaana bari, digle nañu ñu ñaq benn yoon xale biy sooga judd te amul benn feebar nga ñaq ko ci nimu gëna gaawe su juddoo.<ref target="https://wo.wikipedia.org/wiki/Xët_wu_njëkk#cite_note-2">[2]</ref> Sudee ci barab yi feebar bi bariwul, xale yi nekk ci barab bi ñu ko mëna amee ñoom la seen yaram di am ay matuwaayi moytu feebar bi, waaye su amee kuñu ñaaw njortu ndax amna feebar am déet, dañu koy saytu ba noppi faj ko.<ref target="https://wo.wikipedia.org/wiki/Xët_wu_njëkk#cite_note-3">[3]</ref> Mag ñi amul tuberkuloos te nekk ci barab bu feebar bi bari, seen yaram mën na defar ay matuwaay yu leen di aar ci feebar bi.<ref target="https://wo.wikipedia.org/wiki/Xët_wu_njëkk#cite_note-4">[4]</ref> Ñaqu BCG mën nala aaraale itam ci feebar yu melni ulseeru Buruli ak yenn feebari bacteri yu bokkul ak tuberkuloos.<ref target="https://wo.wikipedia.org/wiki/Xët_wu_njëkk#cite_note-5">[5]</ref> Rax ci dolli dina ñu koy faral di jëfandikoo ngir faj kanseeru naq.<ref target="https://wo.wikipedia.org/wiki/Xët_wu_njëkk#cite_note-6">[6]</ref></p>
<p>Yàggaayu kaaraange ñaq bi barina te wuute, waaye mën na yegg ba 20 at.<ref target="https://wo.wikipedia.org/wiki/Xët_wu_njëkk#cite_note-7">[7]</ref> Ci xale yi ñu ñaq, dina am 20% ci ñoom ñu dul am feebar bi, ñeneen ñi des itam suñu amee feebar bi itam, du leen mënal dara.<ref target="https://wo.wikipedia.org/wiki/Xët_wu_njëkk#cite_note-8">[8]</ref> Ñaq bi ci suufu deru yaram wi lañu la koy defal.<ref target="https://wo.wikipedia.org/wiki/Xët_wu_njëkk#cite_note-9">[9]</ref> Ama guñu firnde ci ndax dañu koy  baamtu am déet.<ref target="https://wo.wikipedia.org/wiki/Xët_wu_njëkk#cite_note-10">[10]</ref></p>
<p>Daanaka ñaq bi amul benn loraange. Yenn saay fiñu la ko jam xonk wala mu newwi, wala nga yëg tuuti metit.<ref target="https://wo.wikipedia.org/wiki/Xët_wu_njëkk#cite_note-11">[11]</ref> Mën nga amaale ulseer bu ndaw ak yenn léget su weree.<ref target="https://wo.wikipedia.org/wiki/Xët_wu_njëkk#cite_note-12">[12]</ref> Efe secondaire yi ñoo ci gëna bari, te ci mag ñi amatul matuwaayu xeet feebar bi lay gëna sonal.<ref target="https://wo.wikipedia.org/wiki/Xët_wu_njëkk#cite_note-13">[13]</ref> Wóoral a jox jigéen ju ëmb.<ref target="https://wo.wikipedia.org/wiki/Xët_wu_njëkk#cite_note-14">[14]</ref> Ñu ngi ñëkka sosee ñaq bi cii<hi rend="italic">Mycobacterium bovis</hi> muy luñuy faral di jëlee ci nag.<ref target="https://wo.wikipedia.org/wiki/Xët_wu_njëkk#cite_note-15">[15]</ref> Néewal nañu dooleem bu baax waaye mingi dundu.<ref target="https://wo.wikipedia.org/wiki/Xët_wu_njëkk#cite_note-16">[16]</ref></p>
<p>Ci atum 1921 lañu njëkka jëfandikoo ñaqu BCG ci wàllu faj.<ref target="https://wo.wikipedia.org/wiki/Xët_wu_njëkk#cite_note-17">[17]</ref> Bokk na ci limu ñaq yi OMS jàpp ni ñoo gëna am solo ci wérgi-yaramu nit ki.<ref target="https://wo.wikipedia.org/wiki/Xët_wu_njëkk#cite_note-18">[18]</ref> Ci diggante atum 2011 ak 2014, njëg li en gros mingi tolluwoon ci diggante 0,16 USD jàpp 1,11 USD benn dose ci réew yu néew doole yi. Ci réewum Etats Unis, ñaq baa ngi fay jar ci diggante 100 ak 200 USD.<ref target="https://wo.wikipedia.org/wiki/Xët_wu_njëkk#cite_note-19">[19]</ref> Li ko dalee 2004, at mu nekk dina ñu ñaq lu tollu ci 100 miliyoŋi xale ci àdduna bi at.<ref target="https://wo.wikipedia.org/wiki/Xët_wu_njëkk#cite_note-20">[20]</ref></p>
</text></body></html>