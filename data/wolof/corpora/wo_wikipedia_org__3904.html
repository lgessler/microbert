<html><body><text id="wikipedia_wo_wikipedia_org__3904.html" ns="0" revid="104461" sourceurl="https://wo.wikipedia.org/wiki/G%C3%ABw%C3%A9el" title="Gëwéel" type="wikipedia">Gëwéel<p><hi rend="bold">Gëwéel</hi> yi ñaari rëdd lañu yu dëppook <ref target="https://wo.wikipedia.org/wiki/Yamoo">yamoo</ref> gi: <ref target="https://wo.wikipedia.org/wiki/Gëwéelub_Tef">gëwéelub Tef</ref> tollu ci 23°24' wu <ref target="https://wo.wikipedia.org/wiki/Tus-wu-gaar">tus-wu-gaar</ref> wu bëj-gànnaar gi ak <ref target="https://wo.wikipedia.org/wiki/Gëwéelub_Sànkar">gëwéelub Sànkar</ref> tollu ci 23°27' wu tus-wu-gaar wu bëj-saalum. di nañu woowe it gëwéel diiwaan yi ne ci li wër rëdd yooyule (di faral di wax dëkk ci gëwéel yi). </p>
Melokaan
<p>Ci li jege <ref target="https://wo.wikipedia.org/wiki/Yamoo">yamoo</ref> gi, di nañu faral di gis klimaa bu ànd ak tàngoor wu tar ak taw bu bari ci at mi mépp: di ko wax <ref target="https://wo.wikipedia.org/wiki/Klimaab_yamoo">klimaab yamoo</ref>. Waaye, ci li jege gëwéel yi (Tef mbaa Sànkar), ci at mi <ref target="https://wo.wikipedia.org/wiki/Noor">noor</ref> ak <ref target="https://wo.wikipedia.org/wiki/Nawet">nawet</ref> rekk a ci am, kon wàcciit yi (taw yi) day wuute ci jamonoy at mi, ba daanaka at mépp ay tàng, di li ñuy wax <ref target="https://wo.wikipedia.org/wiki/Klimaab_gëwéel">klimaab gëwéel</ref>.</p>
<p>Waaye nag jàpp nañu ne it ngelaw yiy upp ak duusi géej yi ak rëyaayu diiwaan bi am nañu ay jeexiital yu solowu ci klimaay diiwaan yi, ba tax na su nu seetloo yenn diiwaan yi, doonte nekk nañu ci wetu ab gëwéel, amuñu klimaab gëwéel (ci misaal diggu Óstraali walla bu Sahara, nga xamne amuñu nawet) ak yenn diiwaan yu am klimaab gëwéel te nekkuñu ci lu jege gëwéel yi( lu mel ne réewum <ref target="https://wo.wikipedia.org/wiki/Keeñaa">Keeñaa</ref>, nekk ci <ref target="https://wo.wikipedia.org/wiki/Yamoo">yamoo</ref> gi te li ëpp ci suufam klimaab gëwéel la am).</p>
<figure><caption>Gëwéel yi ñooy rëdd yu baxa yu xëm yi, ci kaw ak suufu <ref target="https://wo.wikipedia.org/wiki/Yamoo">yamoo</ref> gi, moom di rëdd wu leer wi</caption></figure>
Diiwaani gëwéel yu mag yi
<p>Diiwaan yiy dund cib klimaab gëwéel dëgg-dëgg ñoo ngi nekk ci <ref target="https://wo.wikipedia.org/wiki/Diggu_Aamerig">diggu Aamerig</ref> ak <ref target="https://wo.wikipedia.org/wiki/Bëj-saalumu_Aamerig">bëj-saalumu Aamerig</ref>, ci digg ak genn wàllu <ref target="https://wo.wikipedia.org/wiki/Bëj-gànnaaru_Afrig">bëj-gànnaaru Afrig</ref>, ci bëj-gànnaaru <ref target="https://wo.wikipedia.org/wiki/Óstraali">Óstraali</ref> ak genn wàllu <ref target="https://wo.wikipedia.org/wiki/Endoneesi">Endoneesi</ref>. Li des ci barabu diggantegëwéel bi dañu leen di séddale ci diggante klimaab <ref target="https://wo.wikipedia.org/wiki/Tàkk">tàkk</ref> (rawatina ci <ref target="https://wo.wikipedia.org/wiki/Afrig">Afrig</ref>), bu <ref target="https://wo.wikipedia.org/wiki/Yamoo">yamoo</ref> walla bu xaw a sedd (rawatina ca <ref target="https://wo.wikipedia.org/wiki/Asi">Asi</ref></p>
Lëkkalekaay yu biti
<list type="unordered"><item><hi rend="bold">(fr)</hi> CNRS  La bodiversité tropicale.</item>
<item><hi rend="bold">(fr)</hi> <ref target="http://www.agropolis.fr/">Agropolis</ref>: Portail européen de recherche de formation et d'information sur la Méditerranée et les pays tropicaux.</item>
<item><hi rend="bold">(fr)</hi> <ref target="https://web.archive.org/web/20080624151534/http://museum.agropolis.fr/agora/viewtopic.php?t=50&amp;start=0&amp;postdays=0&amp;postorder=asc&amp;highlight=&amp;sid=e1866f5a9f154c9328802143fdc920d5">Une agronomie tropicale au service des agricultures familiales?</ref> (Forum d'Agropolis)</item>
<item><hi rend="bold">(fr)</hi>  P. W. Richards, professeur de botanique,  <ref target="http://www.fao.org/docrep/x5381f/x5381f03.htm">"Etude de la végétation tropicale (se référant particulièrement à la Guyane britannique et à l'Afrique occidentale britannique)"</ref>. University College of North Wales, Bangor. UNESCO 1956.  <ref target="http://www.fao.org/documents/">Archives de la fAO</ref>.</item>
<item><hi rend="bold">(fr)</hi> <ref target="http://world.mongabay.com/francais-french/">Mieux connaître et protéger la nature et les peuples des forêts humides</ref></item>
<item><hi rend="bold">(fr)</hi> <ref target="https://web.archive.org/web/20110608161026/http://www.agroparistech.fr/geeft/">"Gestion environnementale des écosystèmes et forêts tropicales"</ref>: Groupe de Formation et de Recherche sur les écosystèmes tropicaux forestiers et naturels, <ref target="https://web.archive.org/web/20110310045202/http://www.agroparistech.fr/-Ecole-interne-ENGREF-.html">AgroParisTech-ENGREF</ref></item></list>
</text></body></html>