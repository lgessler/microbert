<html><body><text id="wikipedia_wo_wikipedia_org__6001.html" ns="0" revid="95005" sourceurl="https://wo.wikipedia.org/wiki/Doxalukaay_bu_demandoodi" title="Doxalukaay bu demandoodi" type="wikipedia">Doxalukaay bu demandoodi
<p><hi rend="bold">Doxalukaay bu demandoodi</hi> ab xeetu <ref target="https://wo.wikipedia.org/wiki/Doxalukaay_bu_mbëj">doxalukaay bu mbëj</ref> la bu <ref target="https://wo.wikipedia.org/wiki/Dawaan_bu_safaanu">dawaan bu safaanu</ref> bu xél yu wëndeeluwaan bi yamul ak yu <ref target="https://wo.wikipedia.org/wiki/Toolu_bijjaakon">toolu bijjaakon</ref> buy wëndeelu bi lëmës yi nekk ci tekkaaralaan bi jur. Maanaam amul ag demandoo ci ñaari gaawaay yi, benn bi moo raw beneen bi. Loolu moo ko wuutale ak <ref target="https://wo.wikipedia.org/wiki/Doxalukaay_bu_demandoo">doxalukaay bu demandoo</ref>.</p>
<p>Bii xeetu doxalukaay manees na koo jëfandikoo niki ab <ref target="https://wo.wikipedia.org/wiki/Jurukaayu_mbëj">jurukaayu mbëj</ref>, ab <ref target="https://wo.wikipedia.org/wiki/Safaanukaay">safaanukaay</ref>. Waaye bariwul li ñu koy jëfandikoo ngir jóox <ref target="https://wo.wikipedia.org/wiki/Kàttanu_mbëj">kàttanu mbëj</ref> ndax li ko doxalukaay bu demandoo gënee ci wàll woowu.</p>
Melokaan
<p>Doxalukaay bi ci ñaari xaaj la séddaliku, benn bi di tekkaaralaan bi, di xaaj bu taxaw bi, beneen bi di wëndeeluwaan bi, doon xaaj biy yëngu. Tekkaaralaan bi dafa am ay bën-bën yu, lang ak wëndeeluwaan bi, di fi lëmës gi di jaar, maanaam wommatukaay yi dawaanu mbëj bi di jàll.</p>
Doxiin
<p>Dawaan biy jaar ci lëmës gu tekkaaralaan bi mooy jur ab <ref target="https://wo.wikipedia.org/wiki/Toolu_bijjaakon">toolu bijjaakon</ref> buy wëndeelu, xélu wëndeelug tool bi mi ngi aju ci baraayu dawaan biy dugg ci doxalukaay bi te jóge cig ndombo gu biti. Ngir am ab toolu bijjaakon bu taxawul benn barab, di wër, faww ñu am ñetti lëmës yu tolloo, te itam yam <ref target="https://wo.wikipedia.org/wiki/Dendu_mbëj">dendu mbëj</ref> bu safaanu bi ñu leen di dundalee. Waaye ngir gëstu masin bi doy na ñu xool rekk benn wommatukaay ci ñett yi ndax liy xew ci benn bi mooy xew ci yeneen yépp.</p>
<p>Kon lëmës gu tekkaaralaan bi dafay nekk ci biir ag wal gu bijjaakon guy soppiku ci jamono. Toolu bijjaakon buy soppeeku bi mooy sabab juddug jenn <ref target="https://wo.wikipedia.org/wiki/Doole_ju_mbëjdoxalukaay">doole ju mbëjdoxalukaay</ref>, lëmës gu wëndeeluwaan bi su sóoboo ci boobu tool, sunu sukkandikoo ci <ref target="https://wo.wikipedia.org/wiki/Àtteb_Lorenz">àtteb Lorenz</ref>, dafay xiirtal ci ay catam ab <ref target="https://wo.wikipedia.org/wiki/Wuuteeg_aj">wuuteeg aj</ref>, moom it juddal ab <ref target="https://wo.wikipedia.org/wiki/Dawaanu_mbëj">dawaanu mbëj</ref> ci wëndeeluwaan bi. Segam xamees na ne su ab dawaan di jaar ci aw taxar, dafay jur ab toolu bijjaakon. Kon ñu am ñaari tool (bu tekkaaralaan bi ak bu wëndeeluwaan bi) liy tukkee ci digaaleeb ñaari tool yi mooy jenn doole ju mbëjbijjaakon, di liy wëndeel wëndeeluwaan bi.</p>
<p>Li tool bi tekkaaralaan bi jur, di xiirtal ab wuuteeg aj ci wëndeeluwaan, loolu itam sabab beneen tool, di lu ag ñakkam a judd di indi ñakk a demug wëndeeluwaan bi. Tax ñuy far di ko woowee itam <hi rend="italic">masinub xiirtal</hi>.</p>
<p>Turu demandoodi ngi jóge ci li wëndeeluwaay bi manut a yam ak walug bijjaakon bi, xél gi ñuy demee, walug bijjaakon bi mooy raw. Wuuteg xél gi nekk ci diggante wal gi ak wëndeeluwaan bi lañuy wax <hi rend="italic">xélu tarxiis</hi>. Xélu wëndeluwaan bi lañu wax <hi rend="italic">xélu demandoo</hi>.</p>
<p>Lëkkaloo gi ci diggante xélu tarxiis gi, baraayu dawaan bi koy dundal ak limu seexi dott yi (benn limu seexu dott benn bëj-gànnaar ak benn bëj-saalum lay am), mile mind moo koy fésal:</p>





n

s


=
60



f
p




{\displaystyle n_{s}=60\,{\frac {f}{p}}}


<list type="unordered"><item><hi rend="bold">




n

s




{\displaystyle n_{s}}

</hi> xelu toolu bijjaakon bi, ñu koy natt ci w/sim (wër ci simili), ñaata wër lay def ci simili bu nekk;</item></list>
<list type="unordered"><item><hi rend="bold">f</hi> mooy baraay bi, ñu koy natt ci <ref target="https://wo.wikipedia.org/wiki/Hertz">Hz</ref>;</item></list>
<list type="unordered"><item><hi rend="bold">P </hi> mooy limu seexi dott yi</item></list>
<p>ngir xayma tarxiis gi <hi rend="bold">s</hi></p>




s
=
(




n

s


−
n


n

s




)


{\displaystyle s=({\frac {n_{s}-n}{n_{s}}})}


<list type="unordered"><item><hi rend="bold">n</hi> mooy  xélu wëndeeluwaan bi.</item></list>
<p>Ci misaal, ab doxalukaay bu am ñetti seexi dott <hi rend="italic">p</hi> (6 dott), bu baraayam <hi rend="italic">f</hi> doon 50 Hz mi ngi am xélu demandoo 1000 wër ci simili.</p>
</text></body></html>