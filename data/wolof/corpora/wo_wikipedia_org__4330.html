<html><body><text id="wikipedia_wo_wikipedia_org__4330.html" ns="0" revid="103328" sourceurl="https://wo.wikipedia.org/wiki/Arafu_B" title="Arafu B" type="wikipedia">Arafu B<p>Ku bëgg  <ref target="https://wo.wikipedia.org/wiki/Ñay">nay</ref> bëgg lu baax bañ  lu bonam
- te am bañum-rus  ma te xeeñtu  aw banam </p>
<p>Te néewi mbóorante  te doon ku xuuyi  mbéey 
- setal sa mbóoki  xol te nàmp batti  péey </p>
<p>ŋoyal  ca mbicci  kaw ga bul jàpp ci pet 
- moyal barastikook  a bàyyi bul di xét </p>
<p>Te rendi say mbamb  ca pòttox  ya te boy 
- jam ko ca baljat  ya te bèccingal  ko wéy</p>
<p>Te ñàkk paal  ku dul ci Yàlla miy boroom
- te sàkku bëbbalam , ñeme’g péete ci moom</p>
<p>Te buddi say mbémpeñi  xol te buddi bóot 
- sol ca ngënéel ba lépp pendal  aki mbóot </p>
<p>Te néewi bébbant  nde moodi pëppi  jëf
- di pindi  pax yu feese pert bu’ñ la këf </p>
<p>Defal bërët  te binni  ngir yéem sa ayib
- sàkku pexem faj ko te pasteefu  te jub</p>
<p>Defal sa jëf yi pàkkutéef  wëlif poñat 
- lu dee gi bette bette berndeele  ko mat </p>
<p>Mbewte  nga bërgal  ko potoxlu  pèkki mbég
- Génn ci mballi  bërjëlug  bakkane rik  </p>
<p>Mbémburi  xol di yéene nay mbèll  mu set
- te banki jëf peek  ko te mbaayàlla  poñat</p>
<p>Berul te bul topp mbaboor  mi deel beres 
- lu bon ci ag mbëbëstënam  ci foo ko gis</p>
<p>Bul ca deseb batt , faral béel  ci lu baax
- te bul ca bar  sa mbir na bir  ci fonk baax</p>
<p>Te dagg pàcci  panka  buural  sa kañaan
- te daal di buur  jëm ci boroom bi daw safaan </p>
<p>Te fob sa baag  yoor ko ci mbalka  mom ngënéel
- tanq ca naan te wàcc mbóori  xiila-xaal</p>
</text></body></html>