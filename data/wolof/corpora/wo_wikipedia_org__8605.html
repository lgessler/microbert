<html><body><text id="wikipedia_wo_wikipedia_org__8605.html" ns="0" revid="103521" sourceurl="https://wo.wikipedia.org/wiki/Xadi_Silla" title="Xadi Silla" type="wikipedia">Xadi Silla
<p>Xadi Silla</p>
<p><ref target="https://wo.wikipedia.org/wiki/Royuwaay:Infobox_Biographie2">Royuwaay:Infobox Biographie2</ref>
Xadi Silla mu ngi juddu <ref target="https://wo.wikipedia.org/wiki/Ñaar">ñaar</ref>-fukki fan ak juroom-ñaar atum 1963 ci Dakaar, génn àdduna juroom-ñetti fan ci weeru oktoobar atum 2013. Bindkat la woon bu doon yëngatu ci sinemaa tamit.</p>
Dundu ak jaar-jaaram
<p>Ginnaaw bu mu amee bakalóoreyaa ci Dakaar ba pare, <hi rend="bold">Xadi Silla</hi> dafa dem Pari ngir wéyal fa ngàngum njënd ak njaay mu mu doon def. Bi mu demee, dafa mujj dakkal njàng moomee, dem jàngeji <hi rend="italic">Hypokhâgne</hi> (ci néegu njàng buy waajal xam-xamu càllala), foofu la ame ab lisãas ci filosofi. Mu dakkal njàngam mi, tàmbali di ànd ak ay nit (góor ak jigeen) yuy yëngu ci mbiru uslu ak misig… Foofu sax la ko cofeel gi mu am ci mbind mi feeñoo. Ginnaaw bu waajuram wu jigeen faatoo, mu tàmbalee bind: «Dama xalaat ne bu may bind ci moom, dina am lenn lu ma mën a dekkal, dinaa ko mën a génne ci lu ma jàpp ne lu neenoon ba pare la». Ci noonu, mu daldi bind mayeem (nuwelam) bu jëkk, tudde ko <hi rend="italic">L’Univers</hi>, waaye ba tey, téere boobu kënn mësu ko siiwal. Mu wéy di bind bés bu Yàlla sàkk te mbind moomu sukkandiku ci ay xalaat yu tukke Dakaar, dëkk bi mu juddoo, «mu mujj nekk dëkk bu yéeme ndax li ma nekk di dundu feneen».</p>
<p>Atum 2005, mu jël neexalu joŋante bi amoon ca festiwaalu àdduna ci mbind ak ceetaan ba amoon ca Màrsey, ndax film bu mu defoon tudde ko <hi rend="italic">Une fenêtre ouverte</hi>.</p>
<p>Mu ngi doon jàngale almãa ci iniwersite <hi rend="bold">Seex Anta Jóob</hi> bu Dakaar.</p>
Ab téereem
<list type="unordered"><item><hi rend="italic">Le Jeu de la mer</hi> (roman), Paris, l'Harmattan, 1992, 160 p. (<ref target="https://wo.wikipedia.org/wiki/Special:BookSources/2738415636">ISBN 2-7384-1563-6</ref>)</item></list>
Léppi filmam
<list type="unordered"><item>2005: <hi rend="italic">Une fenêtre ouverte</hi></item>
<item>2006: <hi rend="italic">Colobane Express</hi></item></list>


Toftal yi
Lees bind ci moom
<list type="unordered"><item>Françoise Pfaff, « Khady Sylla», in: <hi rend="italic">À l'écoute du cinéma sénégalais</hi>, Paris: L'Harmattan, 2010, p. 213-224 (<ref target="https://wo.wikipedia.org/wiki/Special:BookSources/9782296103528">ISBN 9782296103528</ref>)</item></list>
Jukki yi ñu ko tudd
<list type="unordered"><item>Sinemaa bu Senegaal: &lt;small&gt;Cinéma sénégalais&lt;/small&gt;</item>
<item>Limu filmë yu Senegaal: &lt;small&gt;Liste de films sénégalais&lt;/small&gt;</item></list>
Lees jële feneen
<list type="unordered">
<item>Fees ko mën a xame</item>
<item><ref target="http://aflit.arts.uwa.edu.au/SyllaKhady.html">Dundu ak ay téerey Xadi Silla: Bio-bibliographie de Khady Sylla</ref></item></list></text></body></html>