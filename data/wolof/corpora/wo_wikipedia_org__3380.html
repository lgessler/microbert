<html><body><text id="wikipedia_wo_wikipedia_org__3380.html" ns="0" revid="104274" sourceurl="https://wo.wikipedia.org/wiki/Diggu_Aamerig" title="Diggu Aamerig" type="wikipedia">Diggu Aamerig<p><hi rend="bold">Diggu Aamerig</hi> mooy xaaj bi nekk ci digg <ref target="https://wo.wikipedia.org/wiki/Gox">goxu</ref> <ref target="https://wo.wikipedia.org/wiki/Aamerig">Aamerig</ref>, ci diggante <ref target="https://wo.wikipedia.org/wiki/Meksik">Meksik</ref> (bokk ci <ref target="https://wo.wikipedia.org/wiki/Bëj-gànnaaru_Aamerig">Bëj-gànnaaru Aamerig</ref>), ak <ref target="https://wo.wikipedia.org/wiki/Koloombi">Koloombi</ref> (bokk ci <ref target="https://wo.wikipedia.org/wiki/Bëj-saalumu_Aamerig">Bëj-saalumu Aamerig</ref>). Ay melokaanam ñooy li mu nekk di ab séla ci diggante ñaari Aamerig yi, ak li mu doon it ab jàllu, ngir man a jòge ci <ref target="https://wo.wikipedia.org/wiki/Mbàmbulaanu_Atlas">Mbàmbulaanu Atlas</ref> dem ci <ref target="https://wo.wikipedia.org/wiki/Mbàmbulaan_gu_Dal">Mbàmbulaan gu Dal</ref> gi. Ca réewu Panamaa la boobu jàllu nekk. </p>
<figure><caption>Diggu <ref target="https://wo.wikipedia.org/wiki/Aamerig">Aamerig</ref> ci <ref target="https://wo.wikipedia.org/wiki/Àdduna">àdduna</ref> bi</caption></figure>
Séwógaraafi
<p>Réew ya fa nekk:</p>
<list type="unordered"><item> <ref target="https://wo.wikipedia.org/wiki/Beliis">Beliis</ref></item>
<item> <ref target="https://wo.wikipedia.org/wiki/Kosta_Riika">Kosta Riika</ref></item>
<item> <ref target="https://wo.wikipedia.org/wiki/Salbadoor">Salbadoor</ref></item>
<item> <ref target="https://wo.wikipedia.org/wiki/Guwaatemaala">Guwaatemaala</ref></item>
<item><ref target="https://wo.wikipedia.org/wiki/Onduraas">Onduraas</ref></item>
<item> <ref target="https://wo.wikipedia.org/wiki/Panamaa">Panamaa</ref></item>
<item> <ref target="https://wo.wikipedia.org/wiki/Nikaraaguwa">Nikaraaguwa</ref></item></list>
Taariix
<p>Ay <ref target="https://wo.wikipedia.org/wiki/Xay">xay</ref> yu mag juddoo nañu ci bii diiwaan, yu ci mel ne yu Maya yi. Waa <ref target="https://wo.wikipedia.org/wiki/Espaañ">Espaañ</ref> ñooy waa <ref target="https://wo.wikipedia.org/wiki/Tugal">Tugal</ref> yi fa njëkk a ñéw. Ñoom ñoo aakimoo woon nguuri Maya yi, dal di leen di noot ci lu mat ñetti xarnu. Daanaka réew yi nekk ci Diggu Aamerig yépp làkkuw Espaañ lañuy wax. </p>
<p>Bi ñu amee seenug tembte, ci ndoorteelu 1800, la leen ay jafe-jafe yu bari ganesi. Looloo tax li ëpp ci taariixu réewi Diggu Aamerig yi, ba ci 1900, ay <ref target="https://wo.wikipedia.org/wiki/Daane_nguur">daane nguur</ref> ak ay xaree ci gën a fés.</p>
Koom-koom
<p>Li ëpp ci am-am yi nekk ci <ref target="https://wo.wikipedia.org/wiki/Diwaan">diwaan</ref> bi, suufu mbéy la te li ci ëpp ci loxoy ñenn nit ñu néew la nekk. Mbéy mi, ba tay, moo ëpp solo ci seen koom-koom, njudéef (produit) yi ñu soxla ngir seen dund dañu koy jéggaani bitim-réew. Seen campéefi koom-koom yi tamit li ci ëpp ay doxandéem a leen moom.</p>
</text></body></html>