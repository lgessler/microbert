<html><body><text id="wikipedia_wo_wikipedia_org__5988.html" ns="0" revid="95000" sourceurl="https://wo.wikipedia.org/wiki/Jurukaayu_mb%C3%ABj" title="Jurukaayu mbëj" type="wikipedia">Jurukaayu mbëj<p><hi rend="bold">Jurukaayu mbëj</hi> ab jumtukaay la buy tax ñuy man a jël wenn xeetu <ref target="https://wo.wikipedia.org/wiki/Kàttan">kàttan</ref> wi soppi ko <ref target="https://wo.wikipedia.org/wiki/Kàttanu_mbëj">kàttanu mbëj</ref>. Naka-jekk xeeti kàttan yees di soppali gu mbëj ñooy gu doolerandu, gu simi, gu leer ak gu tàngoor. Jurukaayu mbëj yi dañu leen di séddale ci jurukaayu dawaan ak jurukaayu dend, bu njëkk bi manees na koo, itam, séddale ci jurukaayu <ref target="https://wo.wikipedia.org/wiki/Dawaan_bu_safaanu">dawaan bu safaanu</ref> ak jurukaayu <ref target="https://wo.wikipedia.org/wiki/Dawaan_bu_wéy">dawaan bu wéy</ref>.</p>
Jurukaayu dawaan ak bu dend
<p><ref target="https://wo.wikipedia.org/wiki/Àtteb_ohm">Àtteb ohm</ref> mooy yamale giy wone digaale gi ne ci diggante dawaan ak dend ci biir ag ndombo gu mbëj. Bu ci yokku sa moroom wàññeeku su <ref target="https://wo.wikipedia.org/wiki/Ngóora">ngóora</ref> gi soppikuwul.</p>




P
=

V
⋅
I



{\displaystyle P={V\cdot I}}


<p>Tekki:</p>
<list type="unordered"><item>P ngóora gi, ñu koy natt ciy <ref target="https://wo.wikipedia.org/wiki/Watt">watt</ref>.</item>
<item><hi rend="italic">V</hi> mooy <ref target="https://wo.wikipedia.org/wiki/Dendu_mbëj">dend</ref> bi ne ci diggante ñaari cati wommatukaay bi , <ref target="https://wo.wikipedia.org/wiki/Volt">volt</ref> mooy bennaanu nattam.</item>
<item><hi rend="italic">I</hi> mooy dawaan biy jàll ci wommatukaay bi, <ref target="https://wo.wikipedia.org/wiki/Ampere">ampere</ref> mooy bennaanu nattam.</item></list>
Jurukaayu dawaan
<p>Ab jurukaayu dawaan mooy tax nu man a am dawaan bu sax, limam ci biir ag ndombo gu mbëj gu mu nekk du soppiku ci coppiteg <ref target="https://wo.wikipedia.org/wiki/Dendu_mbë">dend</ref> bi, limu dend bi man naa nekk lu ne te moom du soppiku.</p>
Jurukaayu dend
<p>Ab jurukaayu dend moom mooy tax dend bi ci ag ndombo di sax, dayoom du aju ci dawaan bi.</p>
Xool it
<list type="unordered"><item><ref target="https://wo.wikipedia.org/wiki/Doxalukaay_bu_mbëj">Doxalukaay bu mbëj</ref></item></list>
</text></body></html>