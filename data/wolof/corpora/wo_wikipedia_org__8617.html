<html><body><text id="wikipedia_wo_wikipedia_org__8617.html" ns="0" revid="103517" sourceurl="https://wo.wikipedia.org/wiki/Akisi_Kuwaame" title="Akisi Kuwaame" type="wikipedia">Akisi Kuwaame
<p>Akisi Kuwaame</p>
<p><ref target="https://wo.wikipedia.org/wiki/Royuwaay:Infobox_Biographie2">Royuwaay:Infobox Biographie2</ref>
Akisi Kuwaame (borom-këram sant Lebahi) mu ngi juddu benn fan ci weeru sãawiyee atum 1955 ci <hi rend="italic">Singrobo</hi> (Casale, Kódiwaar). Moom mooy jigeen ji jëkk a nekk seneraal ci làrme bu <ref target="https://wo.wikipedia.org/wiki/Kodiwaar">Kódiwaar</ref> . Moo nekk njiitu wér-gu-yaram bi ak ndimbalu askan li ci larme bi. </p>
Dundu ak jaar-jaaram
<p>Seneraal <hi rend="bold">Kuwaame Akisi</hi> mu ngi tàmbali am njàngam ci <hi rend="italic">Singrobo</hi>, bi mu fa jógee, mu dem <hi rend="italic">Agnibilékrou</hi> ci ag mbootaayu katolig. Bi mu jàllee ba war a wéy ci njàng mu digg-dóomu mi, lañu ko yóbbu ca liise <hi rend="italic">Sainte-Marie</hi>, ginnaaw bu mu paree foofu, mu dem jàngi paj ci daara yu kowe yi. Fukki fan ci weeru sãawiyee atum 1981 la dem làrme, fekk mu ngi ci juroomeelu atam ci njàngum kër doktoor mi, ci iniwersite bu Abijãa. Diggante sulet ba septàmbar 1981, mu ngi doon def benn tàggatu bu boole ñépp ci lekoolu takk-der bu Kódiwaar ci Buwaake. Ñaar-fukki fan ak ñett ci weeru suyee <hi rend="italic">(juin)</hi> atum 1983, mu wone teesam bi mu bind ba pare. Diggante suyee <hi rend="italic">(juin)</hi> ba sulet atum 1983, mu delluwaat ca lekoolu takk-der ya nekk Kódiwaar ngir def fa tàggatub ófisiyee. Ginnaaw tàggatu boobu, mu am garaatu fajkat liyëtnãa. Ci weeru ut atum 1983, mu nekk ki jëkk a am, ci làrme bu Kótdiwaar, ab bërëwe bu wàcckatu paaraa ci mbooloom komandóo mu bataayoo <hi rend="italic">Akouédo</hi> bu jëkk.</p>
</text></body></html>