<html><body><text id="wikipedia_wo_wikipedia_org__5954.html" ns="0" revid="97820" sourceurl="https://wo.wikipedia.org/wiki/Toolu_bijjaakon" title="Toolu bijjaakon" type="wikipedia">Toolu bijjaakon<figure><caption><ref target="https://wo.wikipedia.org/wiki/Hans_Christian_Ørsted">Hans Christian Ørsted</ref>, <hi rend="italic">Der Geist in der Natur</hi>, 1854</caption></figure>
<p><hi rend="bold">Toolu bijjaakoon</hi>, ci <ref target="https://wo.wikipedia.org/wiki/Jëmm">jëmm</ref>, ag feeñte la gu màndargaloo ab taraay ak ab jubluwaay bu jenn doole, jees duppee <ref target="https://wo.wikipedia.org/wiki/Dooley_Lorentz">Dooley Lorentz</ref>, ju judd ci doxub ay <ref target="https://wo.wikipedia.org/wiki/Yanu_mbëj">yani mbëj</ref>. Toolu bijjaakon, moom ak <ref target="https://wo.wikipedia.org/wiki/Toolu_mbëj">toolu mbëj</ref> ñooy ñaari cëri <ref target="https://wo.wikipedia.org/wiki/Toolu_mbëjbijjaakon">toolu mbëjbijjaakon</ref> di li banqaasu jëmm bi di <ref target="https://wo.wikipedia.org/wiki/Mbëjbijjaakon">mbëjbijjaakon</ref> di faramface. Soo boolee ay duusi ab toolu mbëj ak yu ab toolu bijjaakon dañuy man a baawaan ci barab bi ak ci lu ëpp ci <ref target="https://wo.wikipedia.org/wiki/Ne-ne">ne-ne</ref> yi. Yii xeeti duus lees di wax <ref target="https://wo.wikipedia.org/wiki/Duusu_mbëjbijjaakon">duusi mbëjbijjaakon</ref> te leer gi nuy gis bokk na ci yenn ci anam yi mu ñuy feeñoo.</p>
<p>Maxwell moo fexe ba boole <ref target="https://wo.wikipedia.org/wiki/Mbëj">mbëj</ref> ak <ref target="https://wo.wikipedia.org/wiki/Bijjaakon">bijjaakon</ref>, ci nii, mu jur ag noste gu ñeenti yamale (<ref target="https://wo.wikipedia.org/wiki/Yamaleg_Maxwell">Yamaleg Maxwell</ref>) yuy lëkkale seen ñaari tool yi. Bu njëkk ñaari tool yi dañu leen doon tàqale ngir gëstu, faramfacce, seen feeñte yu wuute. <ref target="https://wo.wikipedia.org/wiki/Albert_Einstein">Albert Einstein</ref> moo wone, ni tooli mbëj ak tooli bijjaakon doonee ñaari anami feeñiin yu benn feeñte; ni ab xoolkat man a gisee jenn doole ju bijjaakon, ci jenn jamono ji, beneen xoolkat buy daw di gisee jenn doole ju <ref target="https://wo.wikipedia.org/wiki/Mbëjtekkaaral">mbëjtekkaaral</ref>, di liñuy duppee <ref target="https://wo.wikipedia.org/wiki/Ajoo_wees_jagleel">gisiin wu ajoo</ref>. Ci nii, ak ajoo gi, manees naa xam doole ju bijjaakon ji ci bu nu xamee doole yu mbëjtekkaaral bi.</p>
<figure><caption>Wikipedia</caption></figure> <hi rend="italic">Bii jukki ab <ref target="https://wo.wikipedia.org/wiki/Wikipedia:Junj">junj</ref> rekk la.</hi>
Man nga cee duggal sa loxo <ref target="//wo.wikipedia.org/w/index.php?title=X%C3%ABt_wu_nj%C3%ABkk&amp;action=edit">suqali</ref> ko  ndeem am nga ci xam-xam ci anam yi <ref target="https://wo.wikipedia.org/wiki/Wikipedia">Wikipedia</ref> taxawal </text></body></html>