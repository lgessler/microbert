<html><body><text id="wikipedia_wo_wikipedia_org__5999.html" ns="0" revid="95002" sourceurl="https://wo.wikipedia.org/wiki/Safaanukaay" title="Safaanukaay" type="wikipedia">Safaanukaay<figure><caption>Ab safaanukaay</caption></figure>
<figure><caption>Ab safaanukaay</caption></figure>
<p><hi rend="bold">Safaanukaay</hi> ab <ref target="https://wo.wikipedia.org/wiki/Doxalukaay_bu_mbëj">masinu mbëj</ref> la buy soppi <ref target="https://wo.wikipedia.org/wiki/Kàttanu_doolerandu">kàttanu doolerandu</ref> ci <ref target="https://wo.wikipedia.org/wiki/Kàttanu_mbëj">kàttanu mbëj</ref> ci melokaanu <ref target="https://wo.wikipedia.org/wiki/Dawaan_bu_safaanu">dawaan bu safaanu</ref>. Soppali gi mi ngi cëslaayu ci feeñte gu <ref target="https://wo.wikipedia.org/wiki/Xiirtalug_mbëjbijjaakon">xiirtalug mbëjbijjaakon</ref>.</p>
Defariin
<p>Defariin gi dafay aju ci xeetu safaanukaay bi mu nekk.</p>
Safaanukaay bu demandoo
<p>Masin bi dafa am ñaari xaaj, benn bi ab xott la bu am am pax ñu koy wax <ref target="https://wo.wikipedia.org/wiki/Tekkaaralaan">tekkaaralaan</ref>, beneen bi di xaaj biy dugg ci bu njëkk bi, ñu koy wax <ref target="https://wo.wikipedia.org/wiki/Wëndeeluwaan">wëndeeluwaan</ref>. Baatu demandoo mi ngi jóge ci li walug bijjaakon bi di demandoo ak wëndeeluwaan bi.</p>
<p>Ci tekkaaralaan bi la lëmës giy jur <ref target="https://wo.wikipedia.org/wiki/Toolu_bijjaakon">toolu bijjaakon</ref> buy wëndeelu di nekk ci ndimbalu ay <ref target="https://wo.wikipedia.org/wiki/Mbëjbijjaakon">mbëjbijjaakon</ref>, seen lim yam ak limu wéq yeek seexi dott yi, kon su nekkee ab safaanukaay bu ñettiwéq, ñetti mbëjbijjaan ak ñetti seexi dott lañuy doon, su nekkee ñeenti wéq juroomi mbëjbijjaan lañuy doon. Safaanukaay bu demandoo ab <ref target="https://wo.wikipedia.org/wiki/Doxalukaay_bu_demandoo">doxalukaay bu demandoo</ref> lañu jël wëlbati ko. Ab doxalukaay soo ko joxe kàttanu mbëj mu delloo la kàttanu doolerandu, soo ko wëlbatee jox ko kàttanu doolerandu mu nekk ab <ref target="https://wo.wikipedia.org/wiki/Jurukaayu_mbëj">jurukaayu mbëj</ref>, jox la kàttanu mbëj.</p>
Safaanukaay bu demandoodi
<p>Bii xeetu safaanukaay ab <ref target="https://wo.wikipedia.org/wiki/Doxalukaay_bu_demandoodi">doxalukaay bu demandoodi</ref> lañu jël wëlbati ko mu nekk jurukaayu mbëj. Ngir mu man a dox niki jurukaay faww muy jële kàttan ci geneen ndombo gu biti ngir man a bijjaakoonal lëmës gu wëndeeluwaan bi. Su wëndeeluwaan bi di wëndeelu lay joxewaale kàttanu mbëj waaye ngir walug bijjaakon gi koy wëndeel di sax di dox faww muy wéy di jëlee kàttanu mbëj gu koy dundal ci beneen safaanukaay bu demandoo. Lii moo tax daanaka du xeetu jurukaayu mbëj bu ñuy faral di jëfandikoo ci <ref target="https://wo.wikipedia.org/wiki/Digg_bu_mbëj">digg yu mbëj</ref> yi, bu demandoo lañuy jëfandikoo.</p>
Jëfandikoom ci jëfe
<p>Safaanukaay yi bari nañu fi ñu leen di jëfandikoo, ci biir bépp digg bees di jóoxee kàttanu mbëj. Ginnaaw jóog gi ci dawaan bu safaanu, ngir man koo yóbb ba ci liggéeyuwaay yeek kër yi dañu koy soppali ak ab <ref target="https://wo.wikipedia.org/wiki/Soppalikaay">soppalikaay</ref>.</p>
</text></body></html>