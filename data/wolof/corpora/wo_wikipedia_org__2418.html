<html><body><text id="wikipedia_wo_wikipedia_org__2418.html" ns="0" revid="103897" sourceurl="https://wo.wikipedia.org/wiki/Awa" title="Awa" type="wikipedia">Awa<p><ref target="https://wo.wikipedia.org/wiki/Awa">Awa</ref> soxnas <ref target="https://wo.wikipedia.org/wiki/Aadama">Aadama</ref></p>
<p><ref target="https://wo.wikipedia.org/wiki/Ci">Ci</ref> làkku ibrë (חַוָּה) la tur wi jóge. <hi rend="bold"><ref target="https://wo.wikipedia.org/wiki/Awa">Awa</ref></hi> mooy ni ñu koy waxe ci Lislaam (حواء, Hawwa). Ci angale ak ci faranse <ref target="https://wo.wikipedia.org/wiki/Mooy">mooy</ref> <hi rend="italic">Eve</hi>. Turu jigéen ji Yàlla jëkka bind la. Ci faaru <ref target="https://wo.wikipedia.org/wiki/Aadama">Aadama</ref> la ko Yàlla bindoon. Danuy gis jalooreem ci Ge 1:27-30; 2:20-4:2,25. Ci Injiil feeñ na ci 2Ko 11:3; 1Tim 2:13.</p>


Ci <ref target="https://wo.wikipedia.org/wiki/Lislaam">Lislaam</ref>
<p>Awa ak Adaama sunu Boroom Moo ngi nuy nettali seen i bir ci Alxuraan, awa di Soxna ci Aadama, doon wéttalam ak noflaayam.</p>
<p><ref target="https://wo.wikipedia.org/wiki/Alxuraan">Alxuraan</ref> a ngi naan:
35. Ñu wax ne ko: “Yaw <ref target="https://wo.wikipedia.org/wiki/Aadama">Aadama</ref> dëkkal ci àjjana yaak sa <ref target="https://wo.wikipedia.org/wiki/Soxna">soxna</ref>, ngeen di fa lekkee na mu leen neexee, ca fa mu leen soobee; te bu leen jege garab gile: kon dey ngeen bokk ci way-
tooñ ña”. [Saar 2: Nag Wa]</p>
<p>19. “Te yaw Aadama, dëkkal yaak sa soxna, Àjjana; lekkleen yéen ñaar fu leen fi neex; 
waaye buleen jegeñ garab gii; su amee, ngeen tooñ.”</p>
<p>20. Séytaane jax-jaxal leen ngir mu feeñal ca ñoom ñaar la Nu leen nëbboon - ci seen cër - mu 
ne leen: “Seen Boroom terewuleen ngeen jegeñ garab gii lu dul ne Dafa bañ ngeen nekk ñaari 
Malaaka walla ngeen bokk ca ñay dund fàwwu [duñu dee]! ”.</p>
<p>21. Mu waatal leen, ne leen: “Man dey damaa bokk rekk ci ñi leen di laabire”.</p>
<p>22. Mu tegtal leen cig wor. Ba ñu mosee ñoom ñaar garab ga, la seen pëy daldi feeñ; ñuy witt 
di tafoo ay xob ca Àjjana. Seen Boroom woo leen, ne leen: “Ndax terewuma leen woon garab 
gii? Te it wax leen ne Séytaane seenug noon tigi la? ”</p>
<p>23. [[[Aadama]] ak <ref target="https://wo.wikipedia.org/wiki/Awa">Awa</ref>] daldi ne: "Sunu Boroom, tooñ nanu sunu bopp. Soo nu baalul, yërëm 
nu, kon dananu bokk ca ñu yàqule ña”.</p>
<p>24. Mu ne leen: “Wàccleen, ku ci nekk di noonu ka ca des. Suuf si, am ngeen fay dëkkuwaay 
ak i xéewal ab diir.”
25. “Fa ngeen di dunde, fa ngeen di faatoo, fa lañu leen di génnee [ngeen dekkiwaat].”</p>
[Saar 7: Dig Wa]</text></body></html>