<html><body><text id="wikipedia_wo_wikipedia_org__5892.html" ns="0" revid="99467" sourceurl="https://wo.wikipedia.org/wiki/Dawaan_bu_safaanu" title="Dawaan bu safaanu" type="wikipedia">Dawaan bu safaanu<p><hi rend="bold">Dawaan bu safaanu</hi> (<hi rend="bold">DS</hi> walla <hi rend="bold">AC</hi> ci <ref target="https://wo.wikipedia.org/wiki/Wu-angalteer">wu-angalteer</ref>: Alternating Current) màndargoo ag walug <ref target="https://wo.wikipedia.org/wiki/Dawaan">dawaan</ref> guy soppiku ci jamono muy ci <ref target="https://wo.wikipedia.org/wiki/Taraay">taraay</ref> walla ci jubluwaay.</p>
Doxiin
<p>Naka-jekk dawaanu <ref target="https://wo.wikipedia.org/wiki/Mbëj">mbëj</ref> suñu koy séddale, ci dawaan bu safaanu bu <ref target="https://wo.wikipedia.org/wiki/Baraay">baraayam</ref> sax ci 50 Hz walla 60 <ref target="https://wo.wikipedia.org/wiki/Hz">Hz</ref> lees koy defe (+ ak - bi dañuy safaanu ci watatukaay bi juroom-fukki saa yu ne). Dawaan bi ak <ref target="https://wo.wikipedia.org/wiki/Dendu_mbëj">dendu mbëj</ref> bi, ci biir <ref target="https://wo.wikipedia.org/wiki/Watatukaayu_mbëj">watatukaayu mbëj</ref> bi, seen Demiin dafay mel ne bu ab <ref target="https://wo.wikipedia.org/wiki/Duusub_sin">duusub sin</ref>.</p>
<p>Jëfandikoo gu dawaan bu safaanu mi gi jóge ci li <ref target="https://wo.wikipedia.org/wiki/Jurukaay">jurukaayu dawaan</ref> yi, ci yaxanaay ci koom-koom ak seenug yomb a defar, di jur dawaan bu safaanu ci anam gu yomb, kon dawaan bi ci boppam kenn du ko soppiwaat laataa ag jëfandikoo. </p>
<p>Fi njariñ li gën a feeñee sax mooy séddaleeb dawaan bu safaanu bir na ne moo gën a yaxan <ref target="https://wo.wikipedia.org/wiki/Dawaan_bu_wéy">dawaan bu wéy</ref> ci séddaleeb <ref target="https://wo.wikipedia.org/wiki/Dend_bu_kawe">dend bu kawe</ref> (ñakkug kàttan gi ci buum yu gudd yi moo gën a néew). rawatina, ci diggante gu <ref target="https://wo.wikipedia.org/wiki/Gennwéq">gennwéq</ref> walla wéq yu bari, bir na yaxanaay gu <ref target="https://wo.wikipedia.org/wiki/Ñettiwéq">ñettiwéq</ref> di gees gën a jëfandikoo ndax néewteey ñakkug kàttan ngir njeexitu <ref target="https://wo.wikipedia.org/wiki/Joule">Joule</ref> (moo tax dijjaayu watatukaay yi gën a néew, maanaam wëñ yu gën a sew); jëfandikoog dawaan bu safaanu bu ñettiwéq lawal na buumi yóbb yi ci diggante yu gudd lool yi.</p>
<p>Genn Màndarga gu am-solo gu dawaan bu safaanu, ba waral ci genn wàll li tax ñépp jël ko, mooy yomb gee jëfandikoo fu nekk, yomb gee soppi ci lim yu wuute ci <ref target="https://wo.wikipedia.org/wiki/Taraay">taraayu</ref> <ref target="https://wo.wikipedia.org/wiki/Dawaan">dawaan</ref>, ci ndimbalu <ref target="https://wo.wikipedia.org/wiki/Soppalikaay">soppalikaay</ref> yi, ak ñakkug kàttan gu digu.</p>
<p>Donte yenn jumtukaay yi <ref target="https://wo.wikipedia.org/wiki/Dawaan_bu_wéy">dawaan bu wéy</ref> lañuy doxe, waaye loolu manees na koo ame ci dawaan bu safaanu, sunu jëfandikoo ab <ref target="https://wo.wikipedia.org/wiki/Jubbantikaay">jubbantikaay</ref>. </p>
<p>Suñu jëfandikoo ag xaralag <ref target="https://wo.wikipedia.org/wiki/Mbëjfeppal_gu_kàttan">mbëjfeppal gu kàttan</ref> gu ñaw, manees naa jëfandikoo dawaan bu wéy ngir am dawaan bu safaanu, jur ko ci yenn anami <ref target="https://wo.wikipedia.org/wiki/Baraay">baraay</ref>, <ref target="https://wo.wikipedia.org/wiki/Melokaanu_duus">melokaanu duus</ref> ak taraay jaare ko ciy jumtukaay yees duppee <ref target="https://wo.wikipedia.org/wiki/Jallarbikaay">jallarbikaay</ref>.</p>
Taariix
<figure><caption>Lonkoyoonu àdduna bi bees melool aju ci taraay ak baraayu kàttanu mbëj ci ndombo yiy séddale dawaan bi ci kër yi.</caption></figure>
<p>Ca njalbeenu njëfandikug kàttanu mbëj ci ndefar gi ci XIXu xarnu <ref target="https://wo.wikipedia.org/wiki/Daawaan_bu_wéy">daawaan bu wéy</ref> lañu doon jëfandikoo, ndax li mu doonoon lu neex a rënk ciy <ref target="https://wo.wikipedia.org/wiki/Tegle">tegle</ref> ak li mu gën a wóor dawaan bu safaanu. Tomb bu mujj bi Thomas Alva Edison mooy ki ko doon wax ci lees tuddewoon <ref target="https://wo.wikipedia.org/wiki/Xareeb_dawaan_yi">xareeb dawaan yi</ref>.</p>
<p>Dawaan bu safaanu, gi soloom doonoon lu beneen xaaj bi boole woon <ref target="https://wo.wikipedia.org/wiki/Nikola_Tesla">Nikola Tesla</ref> ak <ref target="https://wo.wikipedia.org/wiki/George_Westinghouse">George Westinghouse</ref> doon aar, manul a ñakk ci njëfandiku gu ab <ref target="https://wo.wikipedia.org/wiki/Soppalikaay">soppalikaay</ref>, moom mi tax ñuy man jokkalante mbëj mi ci diggante yu gudd. Te itam <ref target="https://wo.wikipedia.org/wiki/Doxalukaayu_mbëj">doxalukaayu mbëj</ref> yu dawaan bu safaanu ñoo gën a wóor te gën a yaxan yu dawaan yu wéy yi.</p>
<p>Ci jamono jii ci <ref target="https://wo.wikipedia.org/wiki/Àdduna">àdduna</ref> bi dawaanu mbëj ci ñaari <ref target="https://wo.wikipedia.org/wiki/Baraay">baraay</ref> lañu koy séddalee, 50 Hz(<ref target="https://wo.wikipedia.org/wiki/Tugal">Tugal</ref>, <ref target="https://wo.wikipedia.org/wiki/Asi">Asi</ref>, <ref target="https://wo.wikipedia.org/wiki/Afrig">Afrig</ref>) ak 60 Hz(<ref target="https://wo.wikipedia.org/wiki/Diiwaan-yu-Bennoo">Diiwaan-yu-Bennoo</ref> ak goxu <ref target="https://wo.wikipedia.org/wiki/Aamerig">Aamerig</ref> bépp ci lu daj, genn xaaju <ref target="https://wo.wikipedia.org/wiki/Sapoŋ">sapoŋ</ref>) ak taraay yu wuute.</p>
Xool it
<list type="unordered"><item><ref target="https://wo.wikipedia.org/wiki/Dawaan_gu_wéy">Dawaan gu wéy</ref></item></list>
<list type="unordered"><item><ref target="https://wo.wikipedia.org/wiki/Dawaanu_mbëj">Dawaanu mbëj</ref></item></list>
<list type="unordered"><item><ref target="https://wo.wikipedia.org/wiki/Kàttanug_mbëj">Kàttanug mbëj</ref></item></list>
<list type="unordered"><item><ref target="https://wo.wikipedia.org/wiki/Mbëj">mbëj</ref></item></list>
Téerekaay
<list type="unordered"><item><hi rend="bold">(en)</hi><ref target="https://wo.wikipedia.org/wiki/Charles_Proteus_Steinmetz">Charles Proteus Steinmetz</ref>: <ref target="http://www.archive.org/details/theorycalculatio00steiuoft"><hi rend="italic">Theory and Calculation of Alternating Current Phenomena</hi></ref> (<ref target="https://wo.wikipedia.org/wiki/McGrawHill">McGrawHill</ref>, <ref target="https://wo.wikipedia.org/wiki/1900">1900</ref>)</item></list>
<list type="unordered"><item><hi rend="bold">(en)</hi>Charles Proteus Steinmetz: <ref target="http://www.archive.org/details/ElectricDischargesWavesAndImpulses"><hi rend="italic">Electric Discharges, Waves and Impulses</hi></ref> (<ref target="https://wo.wikipedia.org/wiki/1914">1914</ref>) * <hi rend="bold">(en)</hi>Charles Proteus Steinmetz: <ref target="http://www.archive.org/details/TheoreticalElementsOfElectricalEngineering"><hi rend="italic">Theoretical Elements of Electrical Engineering</hi></ref> (<ref target="https://wo.wikipedia.org/wiki/1915">1915</ref>)</item></list>
<list type="unordered"><item><hi rend="bold">(en)</hi>Charles Proteus Steinmetz: <ref target="http://www.archive.org/details/TheoryAndCalculationOfElectricalApparatus"><hi rend="italic">Theory and Calculation of Electrical Apparatus</hi></ref> (<ref target="https://wo.wikipedia.org/wiki/1917">1917</ref>)</item></list>
<list type="unordered"><item><hi rend="bold">(en)</hi>Charles Proteus Steinmetz: <ref target="http://www.archive.org/details/theoryandcalcula017202mbp"><hi rend="italic">Theory and Calculation of Transient Electric Phenomena and Oscillations</hi></ref>(McGrawHill, <ref target="https://wo.wikipedia.org/wiki/1920">1920</ref>)</item></list>
<list type="unordered"><item><hi rend="bold">(en)</hi><ref target="https://wo.wikipedia.org/wiki/Louis_Cohen">Louis Cohen</ref>: <ref target="http://www.archive.org/details/formulaetablesfo00coherich"><hi rend="italic">Formulae and Tables for the Calculation of Alternating Current Problems</hi></ref> (McGraw-Hill, <ref target="https://wo.wikipedia.org/wiki/New_York">New York</ref>, <ref target="https://wo.wikipedia.org/wiki/1913">1913</ref>)</item></list>
<list type="unordered"><item><hi rend="bold">(en)</hi><ref target="https://wo.wikipedia.org/wiki/Ernst_Julius_Berg">Ernst Julius Berg</ref>: <ref target="http://www.archive.org/details/engineelectrical00bergrich"><hi rend="italic">Electrical Engineering, First Course</hi></ref> (McGrawHill, New York, <ref target="https://wo.wikipedia.org/wiki/1916">1916</ref>)</item></list>
<list type="unordered"><item><hi rend="bold">(en)</hi>Ernst Julius Berg: <ref target="http://www.archive.org/details/electricalengine00bergrich"><hi rend="italic">Electrical Engineering, Advanced Course</hi></ref> (McGrawHill, New York, 1916)</item></list>
</text></body></html>