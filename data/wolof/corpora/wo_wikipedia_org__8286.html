<html><body><text id="wikipedia_wo_wikipedia_org__8286.html" ns="0" revid="101838" sourceurl="https://wo.wikipedia.org/wiki/Measles_vaccine" title="Measles vaccine" type="wikipedia">Measles vaccine<p><ref target="https://wo.wikipedia.org/wiki/Royuwaay:Infobox_drug">Royuwaay:Infobox drug</ref>
<hi rend="bold">Ñaqu rougeole</hi> (ŋas) mooy li lay musal ci rougeole.<ref target="https://wo.wikipedia.org/wiki/Xët_wu_njëkk#cite_note-1">[1]</ref> Sudee bi nga njëkkee ñaqu sa yaram defarul lu koy aar ci feebar bi, soo ñaquwaate rek feebar bi dootul mën dara ci yaw.<ref target="https://wo.wikipedia.org/wiki/Xët_wu_njëkk#cite_note-2">[2]</ref> Sudee dañu ñaq lu weesu 92% ci waa dëkk bi, mën nañu jàpp ni dëkk boobu feebar bi dufa feeñ; waaye mën na fa ñëwaat sudee limu ñiy ñaqu dafa dem ba wàññiku.<ref target="https://wo.wikipedia.org/wiki/Xët_wu_njëkk#cite_note-3">[3]</ref> Soo ñaqoo dinga mucc ci feebar bi ay at yu bari.<ref target="https://wo.wikipedia.org/wiki/Xët_wu_njëkk#cite_note-4">[4]</ref> Xama guñu bu baax ndax ndax kaaraangeg ñaq bi dafay wàññiku.<ref target="https://wo.wikipedia.org/wiki/Xët_wu_njëkk#cite_note-5">[5]</ref> Ñaq bi mën nala aar itam soo ko jëlee ci biir ñaari fan yi nga nekk ci barab bula feebar bi mëna dalee.<ref target="https://wo.wikipedia.org/wiki/Xët_wu_njëkk#cite_note-6">[6]</ref></p>
<p>Ñaq bi du indil nit ki benn jafe-jafe, doonte danga am VIH.<ref target="https://wo.wikipedia.org/wiki/Xët_wu_njëkk#cite_note-7">[7]</ref> Mën nala xawa sonal tuuti waaye du yàg dara.<ref target="https://wo.wikipedia.org/wiki/Xët_wu_njëkk#cite_note-8">[8]</ref> Maanaam fi ñu la ko jam mën na saf tuuti wala sa yaram xawa tàng. Amul benn yokkute buy seetlu ci limu Seetlu nañu itam 3,5 jàpp 10 kaa anaphylaxie ci miliyoŋi nit ñuñu ñaq.<ref target="https://wo.wikipedia.org/wiki/Xët_wu_njëkk#cite_note-9">[9]</ref> Sudee lu jëm ci feebar Guillain-Barré, autisme ak biir buy metti (maladie intestinale inflammatoire) gisu ñu ci benn yokkute.<ref target="https://wo.wikipedia.org/wiki/Xët_wu_njëkk#cite_note-10">[10]</ref></p>
<p>Ñaq bi amna mooy kese, waaye itam dina ñu koy boole ak yeneen ñaq yu ci melni ñaqu ROR, (muy boole ñaqu rubeole ak anti-ourlien)<ref target="https://wo.wikipedia.org/wiki/Xët_wu_njëkk#cite_note-11">[11]</ref> wala ñaqu RROV (maanaam ñu boole ñaqu RRO ak ñaq biy aare ci varicelle).<ref target="https://wo.wikipedia.org/wiki/Xët_wu_njëkk#cite_note-12">[12]</ref> Ñaq bii aare ci rougeole dafay musalaate ci feebar itam ndeem dañu ko boole ak yeneen ñaq, te effets secondaires yi dañuy wuute, lépp di aju ci xeetu ñaq bi ñu ko booleel.<ref target="https://wo.wikipedia.org/wiki/Xët_wu_njëkk#cite_note-13">[13]</ref> Waa OMS ñoo digal ñu ñaq xale bi su amee juróom ñeenti weer te nekk ci barab bu feebar bi bari. Waaye sudee fu feebar bi bariwul la, jaaduna ñu ñaq xale bi su amee fukki weer ak ñaar.<ref target="https://wo.wikipedia.org/wiki/Xët_wu_njëkk#cite_note-14">[14]</ref> Ñaq bi luy doomu jàngoroy rougeole bu dundu la waaye dañu ñéewal dooleem.<ref target="https://wo.wikipedia.org/wiki/Xët_wu_njëkk#cite_note-15">[15]</ref> Ñaq bi puudar bu waw la, fàww ñu jaxase ko laata ñu koy jam nit ki ci suufu deram wala ci siditam.<ref target="https://wo.wikipedia.org/wiki/Xët_wu_njëkk#cite_note-16">[16]</ref> Soo bëggee xam ndax ñaq bi jàppna danga saytu deretam.<ref target="https://wo.wikipedia.org/wiki/Xët_wu_njëkk#cite_note-17">[17]</ref></p>
<p>Ci atum 2013, ñaq nañu lu tollu ci 85% xale yi ci àdduna bi.<ref target="https://wo.wikipedia.org/wiki/Xët_wu_njëkk#cite_note-18">[18]</ref> Ci atum 2015 amna gën gaa néew 160 réew yu baamtu ñaq bi ngir nit ñi mën a am matuwaay yu leen musal ci feebar bi.<ref target="https://wo.wikipedia.org/wiki/Xët_wu_njëkk#cite_note-19">[19]</ref> Ci atum 1963 la ñu njëkka génne ñaq bi.<ref target="https://wo.wikipedia.org/wiki/Xët_wu_njëkk#cite_note-20">[20]</ref> Ci limu garab yu am solo yi waa OMS def, mooy ñaq bi gëna am solo bu yaramu nit ki soxla.<ref target="https://wo.wikipedia.org/wiki/Xët_wu_njëkk#cite_note-21">[21]</ref> Njëgi ñaq bi ci réew yu néew doole yi mingi tollu ci 0,70 USD dose bu nekk, en gros, li tàmbale 2014.<ref target="https://wo.wikipedia.org/wiki/Xët_wu_njëkk#cite_note-22">[22]</ref> Ginaaw feebar bi dafa faral ci barab yi nit ñu bari ñaquwul, feebar dina tax ñu xam barab yi ñaq bi barul ñu ko def.<ref target="https://wo.wikipedia.org/wiki/Xët_wu_njëkk#cite_note-23">[23]</ref></p>
</text></body></html>