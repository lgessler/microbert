<html><body><text id="wikipedia_wo_wikipedia_org__6027.html" ns="0" revid="98319" sourceurl="https://wo.wikipedia.org/wiki/Wuutuloxo_bu_mb%C3%ABj" title="Wuutuloxo bu mbëj" type="wikipedia">Wuutuloxo bu mbëj<figure><caption>Ab <ref target="https://wo.wikipedia.org/wiki/Doxalukaay_bu_mbëj">doxalukaay bu mbëj</ref></caption></figure>
<p><hi rend="bold">Wuutuloxo bu mbëj</hi> walla <hi rend="bold">masin bu mbëj</hi>, ab jumtukaay la buy tax a man a soppi <ref target="https://wo.wikipedia.org/wiki/Kàttanug_doolerandu">kàttanug doolerandu</ref> def ko <ref target="https://wo.wikipedia.org/wiki/Kàttanug_mbëj">kàttanug mbëj</ref> (di ab <ref target="https://wo.wikipedia.org/wiki/Safaanukaay">safaanukaay</ref>) walla kàttanug mbëj ci kàttanug doolerandu (di ab doxalukaay bu mbëj) walla rekk soppi melokaanu kàttanu mbëj gi (di ab soppalikaay). Xeeti masini mbëj yi ñett lañu: Doxalukaay, jurukaay ak safaanukaay</p>
doxalukaay

<p>Doxalukaay ab xeetu wuutuloxo la buy soppi kàttanu mbëj def ko kàttanu doolerandu ngir defi liggéey. Doxalukaay yi dees leen séddale ci ñaar doxalukaay bu dawaan bu safaanu ak doxalukaay bu dawaan bu wéy.</p>
doxalukaay bu dawaan bu safaanu
<p>Ab xeetu doxalukaay la buy jël kàttanu <ref target="https://wo.wikipedia.org/wiki/Dawaan_bu_safaanu">dawaan bu safaanu</ref> soppali ko kàttanu doolerandu.
Doxalukaay bu dawaan bu safaanu dees koo séddale ci ñaar:</p>
<list type="unordered"><item><ref target="https://wo.wikipedia.org/wiki/Doxalukaay_bu_demandoo">Doxalukaay bu demandoo</ref></item>
<item><ref target="https://wo.wikipedia.org/wiki/Doxalukaay_bu_demandoodi">Doxalukaay bu demandoodi</ref></item></list>
doxalukaay bu dawaan bu wéy
<p>Bii doxalukaay dafay soppali kàttanu <ref target="https://wo.wikipedia.org/wiki/Dawaan_bu_wéy">dawaan bu wéy</ref> ci kàttanug doolerandu.</p>
Jurukaay

<p>Jurukaay mooy wuutuloxo bu mbëj biy jël kàttanu doolerandu génne ci kàttanu mbëj. </p>
<p>Jurukaay yi dees leen séddale ci ñaar: <ref target="https://wo.wikipedia.org/wiki/Safaanukaay">Jurukaay bu dawaan bu safaanu</ref> ak jurukaay bu dawaan bu wéy</p>
Jurukaay bu dawaan bu wéy
<p>Ab jurukaay la booy jox kàttanu doolerandu mu delloo la kàtaanu mbëj ci melokaanu dawaan bu wéy</p>
Jurukaay bu dawaan bu safaanu
<p>Ab jurukaayu mbëj la buy jël kàttanu doolerandu soppali ko <ref target="https://wo.wikipedia.org/wiki/Dawaan_bu_safaanu">dawaan bu safaanu</ref>, di nañu ko woowee itam <ref target="https://wo.wikipedia.org/wiki/Safaanukaay">safaanukaay</ref>. Nekk na lu ñu Séddale ñaar:</p>
<list type="unordered"><item>Jurukaay bu demandoo</item>
<item>Jurukaay bu demandoodi</item></list>
Safaanukaay

<p>Ab wuutuloxo la bu man a dox ci <ref target="https://wo.wikipedia.org/wiki/Dawaan_bu_safaanu">dawaan bu safaanu</ref> rekk, ci jëfe dafay soppi melokaanam. Yitteem mooy yokk walla wàññi tolluwaayu <ref target="https://wo.wikipedia.org/wiki/Dendu_mbëj">dend</ref> bi walla rekk soppi <ref target="https://wo.wikipedia.org/wiki/Baraay">baraay</ref> bi. Doxam a ngi sukkandiku ci njeexit lees di wax <ref target="https://wo.wikipedia.org/wiki/Xiirtalu_bijjaakon">xiirtalu bijjaakon</ref>.</p>
</text></body></html>