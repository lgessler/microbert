<html><body><text id="wikipedia_wo_wikipedia_org__4333.html" ns="0" revid="103337" sourceurl="https://wo.wikipedia.org/wiki/Arafu_W" title="Arafu W" type="wikipedia">Arafu W<p>Shaytaane day wëtt  ci xol wudd  la am
- wattu  ko <ref target="https://wo.wikipedia.org/wiki/Bul">bul</ref> ko wàcc muy war di ku lëm </p>
<p>Dafay woreek a wèddilooy werenteloo
- di wàjji  ngëm di wònni  mbas mbas du welu </p>
<p>Wor ko te wòdd  xol bi ngëm waaru  bu wér
- sotti ci waame  tudd Yàlla xol bi wér</p>
<p>Weeral sa wañsu  diine def say warugar 
- bu ngëm gi woos  ni waddbéer  wu gar  ya wër</p>
<p>Werante wottee  ko lu war, lu wóor  itam
- na wuutu wor te worma  wecci wane  tam</p>
<p>Nga weex  sa xol wèkki ca luy wòllimiku 
- te bàyyi weeje  it welal tayle  ba ko</p>
<p>Te wòlli  nag wëlli kañaan’ak weli  rëy
- wetañ yu ñëw weñ ko te wetti  far ko ray </p>
<p>Te wacc weerante  te wéer fa wòllare
- wareef akug wegeel te wicc  njàqare</p>
<p>Te wërsëgoo wiiri  wakiirlu  wis ca way 
- te xol bi weex nga wattu waŋi  wuute wéy </p>
<p>Te waggar  it sa bopp tey waaru bu wér
- te bul di wëndëng  wa wogul  wàqi  te war</p>
<p>Di waaj di walli weddi bakkan’ak loram
- te wéer ko bul weng ci moom ak ci wujjam</p>
<p>Di waslu àq woor ci caaxaan aki nar
- wekku ci Yàlla def ko waay jëf la la war</p>
<p>Te fònku waxtu xam ne daa wund lu rëy
- te bul di wuññi awra bul di wóoyu ay</p>
<p>Na ngay woyof te bul di wex ci kenn tam
- ku dul ku bon te fònk worma tey xalam
This is funny.</p>
</text></body></html>