<html><body><text id="wikipedia_wo_wikipedia_org__7876.html" ns="0" revid="103752" sourceurl="https://wo.wikipedia.org/wiki/Gerte" title="Gerte" type="wikipedia">Gerte<figure><caption>Nataalu gàncaxu gerte.</caption></figure>

Gerte
<p><hi rend="bold">Gerte</hi> xeetu garab la gu bokk ci njabootu lujum yi. Mi ngi soqeekoo ca réewum metsig. Dees na ko bay ci gox yi gën a bari naaj ak taw, fu mel ni réewum Senegaal.
</p>
<figure><caption>Nataalu xobi gàncxug gerte</caption></figure>
Melo wi
<p>Dees koy ràññee ci suul gimuy suul ay meññeefam.
Gerte gàncax la gog at ba at lees koy bay su dee du mbayum dër. 
Xobam day nëtëx. Mi ngi toll ak 20i ba 90i sànti meetar  ci guddaay.
Meññeefam a ngi tollu ak 3i ba 5i sànti meetar. 
Garab la it gog dees koy bay ci suuf suñu ndiraag</p>
<figure><caption>Nataalu meññatum gerte muñu xolleegul.</caption></figure>
Mbooram
<p>Endoy <ref target="https://wo.wikipedia.org/wiki/Aamerig">Aamerig</ref> ya woon kepp a ko doon bay ci àddina.
Ginnaaw bi la ko way-noti <ref target="https://wo.wikipedia.org/wiki/Ispaañ">Ispaañ</ref> yañu daa woowe: "conquistador" tasaare.
Ca <ref target="https://wo.wikipedia.org/wiki/Peru">Peru</ref> gisoon nanu ci seeni jalaase maam ya ay peppi gerte.
Noonu la gerte tàbbee ci kembaarug <ref target="https://wo.wikipedia.org/wiki/Afrig">Afrig</ref> law bokk ci mbayu <ref target="https://wo.wikipedia.org/wiki/Senegaal">Senegaal</ref>.</p>
<figure><caption>Meññatum gerte muñu xolli.</caption></figure>
Njariñal gerte
<p>Dees na ci jële diwu gerte. 
Diw googu dees na ko jëfandikoo ngir togg ceeb ak yu ni mel ca <ref target="https://wo.wikipedia.org/wiki/Senegaal">Senegaal</ref> ak feneen.
Dees na ci jële it tigadege. Joolaa yi ñu xereñ lañ ci liggeey boobu.
Tigadege boobu dinañ koy boole ak cere ak yeneen.
Kembaarug <ref target="https://wo.wikipedia.org/wiki/Afrig">Afrig</ref> ak <ref target="https://wo.wikipedia.org/wiki/Aamerig">Aamerig</ref> nag ñoo ëpp luñ koy jëfandikoo .
Garab la gog bari na ay wopp yu muy faj.
Ay njariñam bari na lool waaye dinay sabab it ay tawat.</p>
</text></body></html>