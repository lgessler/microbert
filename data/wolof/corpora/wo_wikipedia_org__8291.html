<html><body><text id="wikipedia_wo_wikipedia_org__8291.html" ns="0" revid="103405" sourceurl="https://wo.wikipedia.org/wiki/%C3%91aqu_Hepatite_B" title="Ñaqu Hepatite B" type="wikipedia">Ñaqu Hepatite B<p><hi rend="bold">Ñaqu (vaccin) Hepatite B</hi> mooy ñaq bi mëna aar nit ñi hepatite B.<ref target="https://wo.wikipedia.org/wiki/Xët_wu_njëkk#cite_note-:0-1">[1]</ref> War nañu ko ñaq nit ci biir 24 waxtu ci top ci juddoon, ginaaw loolu mën nañu ko baamtu ñaar ba ñatti yoon. Bokk na ci ñoom ñi seen yaram ragal feebar maanaam ñi am VIH/SIDA ak liir yi judd te seen àpp jotagul. Digle nañu itam ñiy liggéey ci barabi fajukaay yi ñu ñaqu. Di faral di ñaq ñi dara jotul dina leen may kaaraange kuy yegg ba 95%.<ref target="https://wo.wikipedia.org/wiki/Xët_wu_njëkk#cite_note-:0-1">[1]</ref></p>
<p>Ñi nekk ci barab bu feebar bi nekk, fàww ñu saytu seen defar ngir xool ndax seen ñaq baa ngi leen di aar. Ñi seen yaram gaawa daanu feebar fàww ñu baamtu ñaq bi. Ñi seen yaram amagul luy xeex feebaru hepatite B te ñu nekk ci barab bu ko, dañu leen wara joxaale immune globulin anti-hepatite B dolli ko ci ñaq bi. Ci siditu nit ki lañu lay pikiir ñaq bi.<ref target="https://wo.wikipedia.org/wiki/Xët_wu_njëkk#cite_note-:0-1">[1]</ref></p>
<p>Daanaka ñaqu hepatite B du indil <ref target="https://wo.wikipedia.org/wiki/Nit">nit</ref> ki benn jafe-jafe. Mën nga yëg metit ci barab biñ la koy jam. Du waññi dara jiggéen ju ëmb wala juy nàmpal. Jotewul dara ak feebar bii tuddu syndrome Guillain-Barre. Ñaq yi am jamono jii ñu ngi leen defaree xaralay ADN recombinant. Mën nga leen am ñoom kese wala ñu boole leen ak yeneen ñaq.<ref target="https://wo.wikipedia.org/wiki/Xët_wu_njëkk#cite_note-:0-1">[1]</ref></p>
<p>Ñu ngi njëkka nangoo ñaqu hepatite B ci Etats Uinis ci atum 1981.<ref target="https://wo.wikipedia.org/wiki/Xët_wu_njëkk#cite_note-2">[2]</ref> Ginaaw ga ñu génne beneen bu gëna wóor ci atum 1986.<ref target="https://wo.wikipedia.org/wiki/Xët_wu_njëkk#cite_note-:0-1">[1]</ref> Ci limu garab yu am solo yi waa OMS def, mooy ñaq bi gëna am solo bu yaramu nit ki soxla.<ref target="https://wo.wikipedia.org/wiki/Xët_wu_njëkk#cite_note-3">[3]</ref> Njëggu ñaq baa ngi tollu woon ci diggante 0.58 ak 13.20 USD dose bu nekk, ci atum 2014.<ref target="https://wo.wikipedia.org/wiki/Xët_wu_njëkk#cite_note-4">[4]</ref> Soo demee Etats Unis mingi fay jar diggante 50 ba 100 dolaar (USD).<ref target="https://wo.wikipedia.org/wiki/Xët_wu_njëkk#cite_note-5">[5]</ref><ref target="https://wo.wikipedia.org/wiki/Royuwaay:Drugbox">Royuwaay:Drugbox</ref></p>
</text></body></html>