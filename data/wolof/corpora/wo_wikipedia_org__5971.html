<html><body><text id="wikipedia_wo_wikipedia_org__5971.html" ns="0" revid="99161" sourceurl="https://wo.wikipedia.org/wiki/Nd%C3%ABg%C3%ABrlu_gu_mb%C3%ABj" title="Ndëgërlu gu mbëj" type="wikipedia">Ndëgërlu gu mbëj<p><hi rend="bold">Ndëgërlu gu mbëj</hi> ag jagle gu <ref target="https://wo.wikipedia.org/wiki/Jëmm">jëmm</ref> la guy tax nu man a natt bañ gi ab wommatukaay di bañ su ko <ref target="https://wo.wikipedia.org/wiki/Dawaanu_mbëj">dawaanu mbëj</ref> di jéem a jàll. Lànk googu dafa aju ci <ref target="https://wo.wikipedia.org/wiki/Ne-ne">ne-ne</ref> bi ñu defare PENISwommatukaay bi, dijjaayam, <ref target="https://wo.wikipedia.org/wiki/Tàngaay">tàngaayam</ref>, ak, su fekkee <ref target="https://wo.wikipedia.org/wiki/Dawaan_bu_safaanu">dawaan bu safaanula</ref>, <ref target="https://wo.wikipedia.org/wiki/Baraay">baraayu</ref> dawaan bi. Genn ci njeexiitu jàllug dawaanu mbëj ci ab wommatukaay mooy yokkug tàngaayam, di liñuy wax <ref target="https://wo.wikipedia.org/wiki/Njeexiitu_Joule">njeexiitu Joule</ref>.</p>
<p>Ndëgërlu gi ci gii <ref target="https://wo.wikipedia.org/wiki/Yamale">yamale</ref> nga koy xamee:</p>




R
=


V
I




{\displaystyle R={\frac {V}{I}}}


<p>Tekki:</p>
<list type="unordered"><item><hi rend="italic">R</hi> mooy Ndëgërlu gi nekk ci diggante ñaari cati wommatukaay bi, <ref target="https://wo.wikipedia.org/wiki/Ohm">ohm</ref>[Ω] mooy <ref target="https://wo.wikipedia.org/wiki/Bennaanu_natt">bennaanu nattam</ref>.</item>
<item><hi rend="italic">V</hi> mooy <ref target="https://wo.wikipedia.org/wiki/Dend">dend</ref> bi ne ci diggante ñaari cati wommatukaay bi , <ref target="https://wo.wikipedia.org/wiki/Volt">volt</ref> mooy bennaanu nattam.</item>
<item><hi rend="italic">I</hi> mooy dawaan biy jàll ci wommatukaay bi, <ref target="https://wo.wikipedia.org/wiki/Amper">amper</ref> mooy bennaanu nattam.</item></list>
Ndëgërlug ag wëñu wommatukaay
<p>Ndëgërlu <hi rend="italic">R</hi> gu ab buumu wommatukaay nii lañu koy xaymaa.</p>




R
=
ρ
⋅


l
s


=


l


γ

⋅

s






{\displaystyle R=\rho \cdot {\frac {l}{s}}={\frac {l}{{\gamma }\cdot {s}}}}


<p>Tekki:</p>
<list type="unordered"><item><hi rend="italic">L</hi> mooy guddaayu buum gi, <ref target="https://wo.wikipedia.org/wiki/Meetar">meetar</ref> mooy bennaanu nattam.</item>
<item><hi rend="italic">S</hi> mooy dijjaayam, m2 mooy bennaanu nattam.</item>
<item><hi rend="italic">ρ</hi> (arafu waa-geres: ro) <ref target="https://wo.wikipedia.org/wiki/Dëgërluwiin">dëgërluwiin</ref> gu wommatukaay bi, ohm * meetar mooy bennaanu nattam. Di maanaam man gi wommatukaay bi mane dëgërlu dawaanu mbëj buy jàll ci biiram. Ci yeneen kàddu Ndëgërlu gu ab wommatukaay dafay aju ci kemu man a ma dëgërlu. Ci lu ëpp Ohm x mm² / m lañ koy natte, lii moo lay jox Ndëgërlu, ci ohm, gu genn wëñ guy wommat dawaanu mbëj gu gudde 1 m te dijjee 1 mm².</item></list>
<p>Misaal: dëgërluwiinu përëm mooy 0.0175 ohm x mm² / m, kon lii da lay wax ne ag wëñu përëm gu gudde 1 m dijjee 1 mm² Ndëgërloom gu mbëj day doon 0.0175 ohm.</p>
<list type="unordered"><item>




γ



{\displaystyle {\gamma }}

 mooy <ref target="https://wo.wikipedia.org/wiki/Wommatiinu_mbëj">wommatiin</ref> gi, maanaam ni wommatukaay bi manee wommat.</item></list>
Ajoom ci tàngaay
<p>Ninu ko biralee ci kaw, Ndëgërlug ab wommatukaay nii lañ koy xaymaa.</p>





R

20


=
ρ
⋅


l
S




{\displaystyle R_{20}=\rho \cdot {\frac {l}{S}}}


<p>waaye ak bii yamale, dëgërluwiin gi dafay aju ci tàngaayu wërlaay gi mu ne. Su fekkee fésaluñu ko, dangay jàpp (ninu ko waxee ca kaw-a-kaw) ne ci tàngaayu 20° la. Mbindiin wii moo koy wone 




R

20




{\displaystyle R_{20}}

. Ci maanaa mooy ne ndëgërlu gi dafa aju ci tàngaay bi, lii man nañ koo wax ci bépp wommatukaay.</p>
Lëkkalekaay yu biir
<list type="unordered"><item><ref target="https://wo.wikipedia.org/wiki/Mbëj">mbëj</ref></item>
<item><ref target="https://wo.wikipedia.org/wiki/Xaralaymbëj">xaralaymbëj</ref></item>
<item><ref target="https://wo.wikipedia.org/wiki/Doxalkat_mbëj">doxalkat mbëj</ref></item></list>
<p>babyolie gwn kersensaus ja</p>
</text></body></html>