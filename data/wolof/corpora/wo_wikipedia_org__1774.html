<html><body><text id="wikipedia_wo_wikipedia_org__1774.html" ns="0" revid="103768" sourceurl="https://wo.wikipedia.org/wiki/Tansani" title="Tansani" type="wikipedia">Tansani
<figure></figure>
<p><hi rend="bold">Tansani</hi> am réewum <ref target="https://wo.wikipedia.org/wiki/Penku_Afrig">penku Afrig</ref> la, féete ci peggi <ref target="https://wo.wikipedia.org/wiki/Mbàmbulaanug_End">mbàmbulaanug End</ref> . <ref target="https://wo.wikipedia.org/wiki/Keeñaa">Keeñaa</ref> ak <ref target="https://wo.wikipedia.org/wiki/Ugandaa">Ugandaa</ref> ñoo ko féete bëj-gànnaar, <ref target="https://wo.wikipedia.org/wiki/Ruwandaa">Ruwandaa</ref>, <ref target="https://wo.wikipedia.org/wiki/Buruundi">Buruundi</ref> ak <ref target="https://wo.wikipedia.org/wiki/Kongóo-Kinshasa">Kongóo-Kinshasa</ref> nekk ci sowwoom, <ref target="https://wo.wikipedia.org/wiki/Saambi">Saambi</ref> ak <ref target="https://wo.wikipedia.org/wiki/Malawi">Malawi</ref> nekk ci bëj-saalum-sowwoom, <ref target="https://wo.wikipedia.org/wiki/Mosambik">Mosambik</ref> nekk ci bëj-saalumam.</p>
<p>Réew mi tollu na ci 947 303 <ref target="https://wo.wikipedia.org/wiki/Km²">km²</ref></p><p>te am 51 820 000 ciy way-dëkk, ay <ref target="https://wo.wikipedia.org/wiki/Bantu">bantu</ref> rekk a fa dëkk.  Péeyam mooy <ref target="https://wo.wikipedia.org/wiki/Dodoma">Dodoma</ref>, mi ngi nekk ci biir réew mi, waaye dottub koom-koom bi dëgg mooy Dar es Salam gi doonoon péey bi, féete ci tefes gi. <ref target="https://wo.wikipedia.org/wiki/Kiswahili">kiswahili</ref> ak <ref target="https://wo.wikipedia.org/wiki/Wu-angalteer">wu-angalteer</ref> ñooy làkki nguur ga, teewul ne itam araab am na fa doole, rawati na ci duni <ref target="https://wo.wikipedia.org/wiki/Sansibaar">Sansibaar</ref> ak bu <ref target="https://wo.wikipedia.org/wiki/Penda">Penda</ref>.</p>
<p>Tansani ju tay jii a ngi judd ci booloog Tanganyika ak Sansibaar ci 26 awril 1964, gannaaw, ci lu yàggul dara ñu am seenug tembte ci <ref target="https://wo.wikipedia.org/wiki/Nguur-Yu-Bennoo">Nguur-Yu-Bennoo</ref> yi. Bokk na ci <ref target="https://wo.wikipedia.org/wiki/Commonwealth">Commonwealth</ref> dale ci atum  1961, bokk na itam ci <ref target="https://wo.wikipedia.org/wiki/Kureelu_Mbootayu_Xeet_yi">Mbootaayu Xeet</ref> yi dale ci 14 desambar 1961.</p>
Taariix
<figure><caption>Julius Nyerere,  <ref target="https://wo.wikipedia.org/wiki/4_ut">4 ut</ref> <ref target="https://wo.wikipedia.org/wiki/1977">1977</ref>.</caption></figure>
<p>Ci 1953, Julius Nyerere, ab jàngalekat la woon bu judd ci 1922, ci bi muy am 31 at la ñëw ci boppu TAA (Tanganyika African Association, mbootaayu waa-afrig bu Tanganyika), mu daldi koy soppi ag làngu politig dëgg, ci lu gaaw, tudde ko  <hi rend="italic">Tanganyika African National Union</hi> doon woote ngir ag tembteg seenum réew. Ci 9 desambar 1961 la leen ko <ref target="https://wo.wikipedia.org/wiki/Nguur-Yu-Bennoo">Nguur-Yu-Bennoo</ref> yi jox, ci jàmm. Ci ndoorte li <ref target="https://wo.wikipedia.org/wiki/Jëwrin_ju_njëkk">jëwrin ju njëkk</ref> la doonoon, ginnaaw pal gu desambar 1962 gi, mu doon njiitu réew ju njëkk ju Tanganyika.</p>
<p>Ci 10 disambar 1963 la Sansibaar ak Pemba am seenug tembte, 26 awril 1964 la Tanganyika ak Sansibaar booloo ngir sos li tudd tay Réewum Tansani. Nyerere doon njiitu réew ma, Abeid Karume mi doonoon njiitu réewum Sansibaar nekk jëwrin ju njëkk ji, ci Tansani. Donte booloo gi amoon na, waaye ba-tay jii Sansibaar moo yoral boppam yenn yi. Njiitu réewum Tansani moo ko yoral li ñeel politig, kaaraange, mbiri biti-réew, añs, moom mu yural boppam njàngale mi ak koom-koom,..</p>
Melosuuf
<p>Tansani réew la mu nekk ci  <ref target="https://wo.wikipedia.org/wiki/Xaaju_kol-kol">xaaju kol-kol</ref> bu bëj-saalum féete ci <ref target="https://wo.wikipedia.org/wiki/Penku_Afrig">Penku Afrig</ref>. Ay digam yu dénd ñooy <ref target="https://wo.wikipedia.org/wiki/Mbàmbulaanug_End">mbàmbulaanug End</ref> gi ci penku, dojuw <ref target="https://wo.wikipedia.org/wiki/Kilimandjaro">Kilimandjaro</ref> ak <ref target="https://wo.wikipedia.org/wiki/Déegub_Victoria">déegub Victoria</ref>  bi ci bëj-gànnaar,  <ref target="https://wo.wikipedia.org/wiki/Déegub_Tanganyika">déegub Tanganyika</ref> bi ci sowwu, <ref target="https://wo.wikipedia.org/wiki/Déegub_Malaw">déegub Malawi</ref> ci bëj-saalum-sowwu ak <ref target="https://wo.wikipedia.org/wiki/Dexug_Ruwuma">dexub Ruwuma</ref> ci bëj-saalum</p>
Lëkkalekaay yi biti
<list type="unordered"><item><ref target="http://www.tanzania.eu">www.tanzania.eu</ref></item></list>
<p><ref target="https://wo.wikipedia.org/wiki/Afrig_gu_Bëj-saalum">Afrig gu Bëj-saalum</ref>• <ref target="https://wo.wikipedia.org/wiki/Alseeri">Alseeri</ref>• <ref target="https://wo.wikipedia.org/wiki/Angolaa">Angolaa</ref>• <ref target="https://wo.wikipedia.org/wiki/Bene">Bene</ref>• <ref target="https://wo.wikipedia.org/wiki/Botswana">Botswana</ref>• <ref target="https://wo.wikipedia.org/wiki/Burkina_Faso">Burkina Faso</ref>• <ref target="https://wo.wikipedia.org/wiki/Buruundi">Buruundi</ref>• <ref target="https://wo.wikipedia.org/wiki/Cadd">Cadd</ref>• <ref target="https://wo.wikipedia.org/wiki/Ecoopi">Ecoopi</ref>• <ref target="https://wo.wikipedia.org/wiki/Eritere">Eritere</ref>• <ref target="https://wo.wikipedia.org/wiki/Eswatini">Eswatini</ref>• <ref target="https://wo.wikipedia.org/wiki/Gaambi">Gaambi</ref>• <ref target="https://wo.wikipedia.org/wiki/Gaboŋ">Gaboŋ</ref>• <ref target="https://wo.wikipedia.org/wiki/Gana">Gana</ref>• <ref target="https://wo.wikipedia.org/wiki/Gànnaar">Gànnaar</ref>• <ref target="https://wo.wikipedia.org/wiki/Ginne">Ginne</ref>• <ref target="https://wo.wikipedia.org/wiki/Ginne_Bisaawóo">Ginne Bisaawóo</ref>• <ref target="https://wo.wikipedia.org/wiki/Ginne_gu_Yemoo">Ginne gu Yemoo</ref>• <ref target="https://wo.wikipedia.org/wiki/Isipt">Isipt</ref>• <ref target="https://wo.wikipedia.org/wiki/Jibuti">Jibuti</ref>• <ref target="https://wo.wikipedia.org/wiki/Kamerun">Kamerun</ref>• <ref target="https://wo.wikipedia.org/wiki/Kap_Weer">Kap Weer</ref>• <ref target="https://wo.wikipedia.org/wiki/Réewum_Diggu_Afrig">Réewum Diggu Afrig</ref>• <ref target="https://wo.wikipedia.org/wiki/Keeñaa">Keeñaa</ref>• <ref target="https://wo.wikipedia.org/wiki/Komoor">Komoor</ref>• <ref target="https://wo.wikipedia.org/wiki/Kongóo-Brasaawiil">Kongóo-Brasaawiil</ref>• <ref target="https://wo.wikipedia.org/wiki/Kongóo-Kinshasa">Kongóo-Kinshasa</ref>• <ref target="https://wo.wikipedia.org/wiki/Kot_Diwaar">Kot Diwaar</ref>• <ref target="https://wo.wikipedia.org/wiki/Lesoto">Lesoto</ref>• <ref target="https://wo.wikipedia.org/wiki/Libeeria">Libeeria</ref>• <ref target="https://wo.wikipedia.org/wiki/Libi">Libi</ref>• <ref target="https://wo.wikipedia.org/wiki/Madagaskaar">Madagaskaar</ref>• <ref target="https://wo.wikipedia.org/wiki/Malawi">Malawi</ref>• <ref target="https://wo.wikipedia.org/wiki/Mali">Mali</ref>• <ref target="https://wo.wikipedia.org/wiki/Marook">Marook</ref>• <ref target="https://wo.wikipedia.org/wiki/Móoris">Móoris</ref>• <ref target="https://wo.wikipedia.org/wiki/Mosambik">Mosambik</ref>• <ref target="https://wo.wikipedia.org/wiki/Namibi">Namibi</ref>• <ref target="https://wo.wikipedia.org/wiki/Niseer">Niseer</ref>• <ref target="https://wo.wikipedia.org/wiki/Niseeria">Niseeria</ref>• <ref target="https://wo.wikipedia.org/wiki/Ruwandaa">Ruwandaa</ref>• <ref target="https://wo.wikipedia.org/wiki/Saambi">Saambi</ref>• <ref target="https://wo.wikipedia.org/wiki/Sahara_gu_Sowwu">Sahara gu Sowwu</ref>• <ref target="https://wo.wikipedia.org/wiki/Sao_Tome_ak_Principe">Sao Tome ak Principe</ref>• <ref target="https://wo.wikipedia.org/wiki/Senegaal">Senegaal</ref>• <ref target="https://wo.wikipedia.org/wiki/Seysel">Seysel</ref>• <ref target="https://wo.wikipedia.org/wiki/Simbaawee">Simbaawee</ref>• <ref target="https://wo.wikipedia.org/wiki/Siraa_Leyoon">Siraa Leyoon</ref>• <ref target="https://wo.wikipedia.org/wiki/Somali">Somali</ref>• <ref target="https://wo.wikipedia.org/wiki/Sudaan">Sudaan</ref>• <ref target="https://wo.wikipedia.org/wiki/Sudaan_gu_Bëj-saalum">Sudaan gu Bëj-saalum</ref>• <ref target="https://wo.wikipedia.org/wiki/Tansani">Tansani</ref>• <ref target="https://wo.wikipedia.org/wiki/Togóo">Togóo</ref>• <ref target="https://wo.wikipedia.org/wiki/Tiniisi">Tiniisi</ref>• <ref target="https://wo.wikipedia.org/wiki/Ugandaa">Ugandaa</ref></p>
</text></body></html>