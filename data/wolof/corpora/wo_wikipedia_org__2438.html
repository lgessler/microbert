<html><body><text id="wikipedia_wo_wikipedia_org__2438.html" ns="0" revid="103912" sourceurl="https://wo.wikipedia.org/wiki/Alxuraan" title="Alxuraan" type="wikipedia">Alxuraan<figure><caption>Alxuraan</caption></figure>
<p>Téeree ngii di benn ci yi ñu gën a yër ci àdduna bi, mooy téere bees sellal ci <ref target="https://wo.wikipedia.org/wiki/Lislaam">lislaam</ref>, di fi <ref target="https://wo.wikipedia.org/wiki/Jullit">jullit</ref> ñiy ball-loo seen yoon di Shariiha, ak ci <ref target="https://wo.wikipedia.org/wiki/Sunna">sunna</ref> siy dundiinu <ref target="https://wo.wikipedia.org/wiki/Yónnent">Yónnent</ref> bi (jàmm yal na nekk ci moom), kon nag bu am solo la lool fi <ref target="https://wo.wikipedia.org/wiki/Jullit">jullit</ref> ñi.</p>
<p><hi rend="bold"><ref target="https://wo.wikipedia.org/wiki/Alxuraan">Alxuraan</ref></hi>: Alxuraan mooy téere bu sell bi ñeel <ref target="https://wo.wikipedia.org/wiki/Jullit">jullit</ref> ñi, mooy balluwaay bu njëkk bi ñeel yoonal gu <ref target="https://wo.wikipedia.org/wiki/Lislaam">Lislaam</ref> gi, ci ginnaawam la <ref target="https://wo.wikipedia.org/wiki/Sunna">Sunna</ref> di ñëwe. Li njëkk a wàcc ci Alxuraan it mooy laaya wi njëkk ci saaru Halaq muy: «Jàngal ci sa turu boroom bi bind (sàkk)»</p>
<p>Alxuraan nag mooy waxi Yàlla ji mu wàcce ci Yonentaam ba <ref target="https://wo.wikipedia.org/wiki/Muhammad">Muhammad</ref>, <ref target="https://wo.wikipedia.org/wiki/Jibriil">Jibriil</ref> nag mooy ndawul Yàlla tey malaaka mi ko wàcce; ngir nag Yonent bi jottali ko nit ñépp,. Moom nag fa Yàlla dees koo bind ca àlluwa jees wattu ja (Lawhul Mahfuus), àlluwa jii nga xam ne Yàlla bind na ca lu nekk njëkk mu koy sàkk. Wattu googu nag Yàlla la soob, mu bëgge ko noonu, noonu la ko waxe: «Nun noo wàcce Alxuraan, te nun noo koy wattu»</p>
<list type="unordered"><item><ref target="https://wo.wikipedia.org/wiki/Saaru_Xunti_ma">Saaru Xunti ma</ref></item>
<item><ref target="https://wo.wikipedia.org/wiki/Saaru_Maryama">Saaru Maryama</ref></item></list>
Kaamil bi
<list type="unordered"><item><ref target="https://wo.wikipedia.org/wiki/Alxuraanul_Kariim">Alxuraanul Kariim</ref></item></list>
PDF <ref target="https://wo.wikipedia.org/wiki/Alxuraan">Alxuraan</ref> Ci <ref target="https://wo.wikipedia.org/wiki/Wolof">Wolof</ref>
<p> PDF</p>

Lëkkalekaay yu biti
<list type="unordered"><item><ref target="http://al-quran.info">Al-Quran (Alxuraan)</ref></item></list>
</text></body></html>