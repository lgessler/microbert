<html><body><text id="wikipedia_wo_wikipedia_org__7300.html" ns="0" revid="98165" sourceurl="https://wo.wikipedia.org/wiki/Sibiru" title="Sibiru" type="wikipedia">Sibiru

<p><hi rend="bold">Sibbiru</hi> ab <ref target="https://wo.wikipedia.org/wiki/Feebar_bu_bawoo_ci_yoo">feebar bu yoo di joxe</ref> di dal nit ak yenn rab yi te li koy joxe di parasit <ref target="https://wo.wikipedia.org/wiki/Protozoans">protozoan</ref> (benn xeetu selil <ref target="https://wo.wikipedia.org/wiki/Microorganism">microorganism</ref>) bu xeetu <hi rend="italic"><ref target="https://wo.wikipedia.org/wiki/Plasmodium">Plasmodium</ref></hi>.<ref target="https://wo.wikipedia.org/wiki/Xët_wu_njëkk#cite_note-WHO2014-1">[1]</ref> Ni sibbiru di faral di feeñee mooy <ref target="https://wo.wikipedia.org/wiki/Yaram_wu_tàng">yaram wu tàng</ref>, <ref target="https://wo.wikipedia.org/wiki/Jagadi">coono</ref>, <ref target="https://wo.wikipedia.org/wiki/Waccu">waccu</ref> ak <ref target="https://wo.wikipedia.org/wiki/Metitu_bopp">metitu bopp</ref>. Su demee ba tar mën na jur <ref target="https://wo.wikipedia.org/wiki/Soonis">der bu mboq</ref>, <ref target="https://wo.wikipedia.org/wiki/Say">say</ref>, <ref target="https://wo.wikipedia.org/wiki/Komaa">komaa</ref> wala <ref target="https://wo.wikipedia.org/wiki/Faatu">faatu</ref>.<ref target="https://wo.wikipedia.org/wiki/Xët_wu_njëkk#cite_note-EBMED2014-2">[2]</ref> Feebar baa ngi tàmbalee feeñ fukki fan ak juróom ginaaw bu la yoo bi màttee. Ñi mu dal te faju ñu ko bu baax, mën na leen dalaat ginaaw ay weer ci kanam.<ref target="https://wo.wikipedia.org/wiki/Xët_wu_njëkk#cite_note-WHO2014-1">[1]</ref> Ñi mu dal bu yàggul ba ñu mucci, su leen dalaatee du metti noonu. <ref target="https://wo.wikipedia.org/wiki/Kaaraange">muslaay</ref> boobu nit ki am dafay jeex su amee ay weer wala at sudee newul fu mu mën a amee sibbiru.<ref target="https://wo.wikipedia.org/wiki/Xët_wu_njëkk#cite_note-EBMED2014-2">[2]</ref></p>
<p>Gis nañu ni, màtt-màttu yoo bu jigéen bi tuddu <hi rend="italic"><ref target="https://wo.wikipedia.org/wiki/Anopheles">Anophele</ref></hi> mooy joxe feebar bi. Sula màttee dafay dugal parasit yi nekk ci tiflitam ci sa <ref target="https://wo.wikipedia.org/wiki/Biir_yaram">deret</ref>.<ref target="https://wo.wikipedia.org/wiki/Xët_wu_njëkk#cite_note-WHO2014-1">[1]</ref> Ginaaw loolu mu jàll ci res wi ndax foofu lay màggee ak juree. Juróomi xeeti <hi rend="italic">Plasmodium</hi> a mën a dal nit te ñooy la nit mën a wàlle.<ref target="https://wo.wikipedia.org/wiki/Xët_wu_njëkk#cite_note-EBMED2014-2">[2]</ref> Ñu bari ñu sibbiru di faat <hi rend="italic"><ref target="https://wo.wikipedia.org/wiki/Plasmodium_falciparum">P. falciparum</ref></hi> ak <hi rend="italic"><ref target="https://wo.wikipedia.org/wiki/Plasmodium_vivax">P. vivax</ref></hi>, <hi rend="italic"><ref target="https://wo.wikipedia.org/wiki/Plasmodium_ovale">P. ovale</ref></hi>ñoo leen faat, ak <hi rend="italic"><ref target="https://wo.wikipedia.org/wiki/Plasmodium_malariae">P. malariae</ref></hi> biy joxe sibbiru bu tarul lool.<ref target="https://wo.wikipedia.org/wiki/Xët_wu_njëkk#cite_note-WHO2014-1">[1]</ref><ref target="https://wo.wikipedia.org/wiki/Xët_wu_njëkk#cite_note-EBMED2014-2">[2]</ref> Xeet yi tudd <hi rend="italic"><ref target="https://wo.wikipedia.org/wiki/Plasmodium_knowlesi">P. knowlesi</ref></hi> bariwul lu ñuy daaneel nit.<ref target="https://wo.wikipedia.org/wiki/Xët_wu_njëkk#cite_note-WHO2014-1">[1]</ref> Bu ñuy seet ndax danga sibbiru jël ci sa <ref target="https://wo.wikipedia.org/wiki/Laamu_deret">laamu deret</ref> xool ko ci mikroskop, wala ñu jëfandikoo test bi tuddu <ref target="https://wo.wikipedia.org/wiki/Antigen">antigen</ref>-based <ref target="https://wo.wikipedia.org/wiki/Test_biy_feeñal_àntisenu_sibbiru">test bu gaaw la</ref>.<ref target="https://wo.wikipedia.org/wiki/Xët_wu_njëkk#cite_note-EBMED2014-2">[2]</ref> Defar nañu jumtukaay buy jëfandikoo <ref target="https://wo.wikipedia.org/wiki/Polymerase_chain_reaction">polymerase chain reaction</ref> ngir gis <ref target="https://wo.wikipedia.org/wiki/ADN">ADN</ref> bu doomu jàngoro ji, waaye loolu bariwul ci barab yi sibbiru <ref target="https://wo.wikipedia.org/wiki/Tasaaroo_(epidemiology)">bari</ref> ndax dafa seer te jafe.<ref target="https://wo.wikipedia.org/wiki/Xët_wu_njëkk#cite_note-Nadjm_2012-3">[3]</ref></p>
<p>Sibbiru bu mën na wàññiku bu baax sudee nit ñaa ngi jëfandikoo <ref target="https://wo.wikipedia.org/wiki/Sàñce_(mustikeer)">sàñce (mustikeer)</ref> wala <ref target="https://wo.wikipedia.org/wiki/Diw_bu_dàq_yoo">diw bu dàq yoo</ref> ngir moytu màtt-mattu yoo yi, wala def lu leen di dàq wala ray, lu ci melni <ref target="https://wo.wikipedia.org/wiki/Pompu_yoo">pompu yoo</ref> ak dindi dox yi taa.<ref target="https://wo.wikipedia.org/wiki/Xët_wu_njëkk#cite_note-EBMED2014-2">[2]</ref> Bari na garab yu ci melni <ref target="https://wo.wikipedia.org/wiki/Malaria_prophylaxis">prevent malaria</ref> yiñ jagleel ñiy tukki ci barab yu sibbiru bi tasaaroo. Yenn saa mën nañu bindal xale <ref target="https://wo.wikipedia.org/wiki/Sulfadoxine/pyrimethamine">sulfadoxine/pyrimethamine</ref> <ref target="https://wo.wikipedia.org/wiki/Xale">xale</ref> ak jiggéenu wérul ci <ref target="https://wo.wikipedia.org/wiki/Ñatti_weer">ñatti weer</ref> yi njëkk cib <ref target="https://wo.wikipedia.org/wiki/Ëmb">ëmb</ref> bi ci barab yi sibbiru bari lool. Fiñu tollu amagul <ref target="https://wo.wikipedia.org/wiki/Ñakk">ñakk</ref> bu ci mën a aar ni naam soxla nañu ko, teewul nit ñaa ngi ciy gëstu bu baax ngir am ko.<ref target="https://wo.wikipedia.org/wiki/Xët_wu_njëkk#cite_note-WHO2014-1">[1]</ref> Ñaari xeeti garab yi ñu digle ngir faj feebar bi ñooy garab yiy xeex sibbiru bi amaale ab <ref target="https://wo.wikipedia.org/wiki/Artemisinin">artemisinin</ref>.<ref target="https://wo.wikipedia.org/wiki/Xët_wu_njëkk#cite_note-WHO2014-1">[1]</ref><ref target="https://wo.wikipedia.org/wiki/Xët_wu_njëkk#cite_note-EBMED2014-2">[2]</ref> Ñaareelu garab gi mën na doon <ref target="https://wo.wikipedia.org/wiki/Mefloquine">mefloquine</ref>, <ref target="https://wo.wikipedia.org/wiki/Lumefantrine">lumefantrine</ref>, wala sulfadoxine/pyrimethamine.<ref target="https://wo.wikipedia.org/wiki/Xët_wu_njëkk#cite_note-WHO2010-4">[4]</ref> Mën nañu itam jël <ref target="https://wo.wikipedia.org/wiki/Quinine">Quinine</ref> boole ko ak <ref target="https://wo.wikipedia.org/wiki/Doxycycline">doxycycline</ref> sudee artemisinin amul.<ref target="https://wo.wikipedia.org/wiki/Xët_wu_njëkk#cite_note-WHO2010-4">[4]</ref> Mooy lañuy digle ci barab yi feebar bi bari, dañu wara xam bu baax ndax nit ki dafa sibbiru laata muy jël garab yi ndax dañuy bañ jàngoro ji <ref target="https://wo.wikipedia.org/wiki/Dërkiis_ci_garab_gi">dërkiis ci garab gi</ref>. Jangoro dem na ba dërkiis ci yenn xeetu garab yu daan faj sibbiru; lu ci melni, dërkiis ci-<ref target="https://wo.wikipedia.org/wiki/Chloroquine">chloroquine</ref> <hi rend="italic">P. falciparum</hi> barina ci barab yi sibbiru bi bari, te itam dërkiisam ci artemisinin doon na jafe-jafe bu mag ci réew Asi Gànjoolu-penku.<ref target="https://wo.wikipedia.org/wiki/Xët_wu_njëkk#cite_note-WHO2014-1">[1]</ref></p>
<p>Fi feebar bi gënee bari mooy ci <ref target="https://wo.wikipedia.org/wiki/Tropics">réew yu tàng yi</ref> ak <ref target="https://wo.wikipedia.org/wiki/Xawa_tàng">xawa tàng</ref> te ñooy yi séq rëdd wiy xaajale suuf si di <ref target="https://wo.wikipedia.org/wiki/Ekuwaatër">ekuwaatër</ref>.<ref target="https://wo.wikipedia.org/wiki/Xët_wu_njëkk#cite_note-EBMED2014-2">[2]</ref> Bokk na ci ñoom Afrigu Suufu-Sahara, <ref target="https://wo.wikipedia.org/wiki/Asia">Asi</ref>, ak Amerik Latin. <ref target="https://wo.wikipedia.org/wiki/Mbootaayu_Wérgi-yaramu_Àdduna_bi">Mbootaayu Wérgi-yaramu Àdduna bi</ref> maanaam OMS xayma na ci atum 2012, ni amoon na 207 miliyoŋi ñu amoon sibbiru. Ci at moomu, feebar bi fatna lu tollu ci diggante 473,000 ak 789,000 doomu aadama, li ëpp ci ñoom doon ay gunéy Afrik.<ref target="https://wo.wikipedia.org/wiki/Xët_wu_njëkk#cite_note-WHO2014-1">[1]</ref> Fuñu tuddee sibbiru xel yi dem ci ndóol te loolu doonul lu baax ci <ref target="https://wo.wikipedia.org/wiki/Koom-koom_guy_suqaliku">koom-koom guy suqaliku</ref>.<ref target="https://wo.wikipedia.org/wiki/Xët_wu_njëkk#cite_note-IftSoL-5">[5]</ref><ref target="https://wo.wikipedia.org/wiki/Xët_wu_njëkk#cite_note-Worrall_2005-6">[6]</ref> Xayma nañu ni at mu nekk sibbiru dina ñàkkloo Afrik lu tollu ci $12 miliyaar ciy dolaar ndax pajum feebar bi, ñàkk a mën a liggéey ak li muy yàq turism bi.<ref target="https://wo.wikipedia.org/wiki/Xët_wu_njëkk#cite_note-Greenwood_2005-7">[7]</ref></p>
</text></body></html>