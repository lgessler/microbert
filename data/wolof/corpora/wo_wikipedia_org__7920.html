<html><body><text id="wikipedia_wo_wikipedia_org__7920.html" ns="0" revid="100438" sourceurl="https://wo.wikipedia.org/wiki/Ngeer" title="Ngeer" type="wikipedia">Ngeer<figure><caption>Ngeer gi (Guiera senegalensis)</caption></figure>
<p><hi rend="bold">Ngeer</hi> xeetu gàncax la gu bokk ci njabootu "combretaceae". Wenn la ci xeetam.</p>
Melo wi
<p><hi rend="bold">Ngeer</hi> ngàjj la gu man a àgg ba 3i met. Bari lool ci <ref target="https://wo.wikipedia.org/wiki/Saara">Saara</ref> bi, ci sowwu jantub Afrig, fu ci mel ni <ref target="https://wo.wikipedia.org/wiki/Senegaal">Senegaal</ref>. Garab gu yam lay doon te firiku. Di xaw a tolloo ak <ref target="https://wo.wikipedia.org/wiki/Salaan">salaan</ref>.</p>
Njariñ li
<p><hi rend="bold">Ngeer</hi> garabu paj la, bokk na ci yi ñu gën a taamu ca <ref target="https://wo.wikipedia.org/wiki/Sowwu_Afrig">Sowwu Afrig</ref>. Dees na ko fa jëfandikoo ngir faj xeetu wopp yu bari te wuute. Jëfandikoom danay xaw a niru ak gog kenkelibaa, te ñoom ñaar lees faral di boole, ngir faj tawatu soj, tàngooru yaram ak jafe-jafey nokki. Xob yu wex yi lees faral di jëfandikoo. Dees na ko boole ak <ref target="https://wo.wikipedia.org/wiki/Rat">rat</ref> it ngir faj ci soj.</p>
<p>Ndox mi muy ëmb, da koy tàbbal ci suuf si yeneen garab yi jariñoo ko. Kon ba ko cib tool làmboo nay njariñ.</p>
Nataal yi
<list type="unordered">
<item>Tóortóori garabug ngeer</item>
<item>Tóortóoru garabug ngeer</item>
<item>Meññeefi garabug ngeer</item>
</list>


Turu xam-xam wi
<p><hi rend="bold">Guiera senegalensis</hi></p>
</text></body></html>