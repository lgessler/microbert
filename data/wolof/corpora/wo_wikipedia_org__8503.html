<html><body><text id="wikipedia_wo_wikipedia_org__8503.html" ns="0" revid="102724" sourceurl="https://wo.wikipedia.org/wiki/Mozdahir" title="Mozdahir" type="wikipedia">Mozdahir<figure><caption>Institut Mozdahir International</caption></figure>
<p><hi rend="bold">Institut Mozdahir International</hi> (IMI) ag mbootaay gu tënkuwul ci nguur la te jubluwaayam du wut xaalis.<ref target="https://wo.wikipedia.org/wiki/Xët_wu_njëkk#cite_note-1">[1]</ref> <ref target="https://wo.wikipedia.org/wiki/Seriif_Mohammed_Aali_Aydaar">Seriif Mohammed Aali Aydaar</ref> (Cherif Mohamed Aly Aidara) moo ko taxawal te màkkaan mi nekk ci <ref target="https://wo.wikipedia.org/wiki/Ndakaaru">Ndakaaru</ref>.<ref target="https://wo.wikipedia.org/wiki/Xët_wu_njëkk#cite_note-2">[2]</ref> IMI am na këyit guy yoonal nekkam ag mbootaay gu tënkuwul ci nguur te wër na àddina si ba teew ci réew yu bari ci tund wii, ñu man cee lim <ref target="https://wo.wikipedia.org/wiki/Senegaal">Senegaal</ref>, <ref target="https://wo.wikipedia.org/wiki/Kodiwaar">Kodiwaar</ref>, <ref target="https://wo.wikipedia.org/wiki/Mali">Mali</ref>, <ref target="https://wo.wikipedia.org/wiki/Gine_Bisaawóo">Gine Bisaawóo</ref>...ak ñoom seen.<ref target="https://wo.wikipedia.org/wiki/Xët_wu_njëkk#cite_note-3">[3]</ref></p>
<p>Teew na ci fukk ak ñaari (12) réew, te di yëngu ci fànn yu bari yu mel ne suqaliku gu sax gu sofu ci fànni wëppa ak lef yii: njàng mi, Lóofóon gu xereñ, wergi-yaram, lootaabiinu askan, mbatiit, mbay mi, yasarag jant bi, dëkkuwaay, njurtéef, leble, yoriin wu jub wu koomum kéew mi, njëmbat garab ak naatalaat àll bi.<ref target="https://wo.wikipedia.org/wiki/Xët_wu_njëkk#cite_note-4">[4]</ref><ref target="https://wo.wikipedia.org/wiki/Xët_wu_njëkk#cite_note-5">[5]</ref></p>
Ñi mu ci lëngool
<p>Mbootaay gi nag sampu na bu baax ci <ref target="https://wo.wikipedia.org/wiki/Senegaal">Senegaal</ref> ak it ci Afrig sowwu jant ginnaaw bi mu fi amee sañ-sañub nekk fi ak këyit yi koy firndeel.</p>
<p>Jamono jii am na junni-junniy nit yu ci bokk te nekk fépp ci àddina si.</p>
<p>Ci yoon wi mu jël itam, IMI daf ciy lëngoo ak nguur yi jaare ko ci seen i jëwriñ ak gox-goxaan yi (sàmmkati ndox mi ak àll yi, mbay mi, saytukati kaaraangeg dund bi, njëwriñi jagle yi, calaw yi...), SGBS, mbootaayi àddina bi (Sémbuw dund bi ci àddina bi: Programme Alimentaire Mondial) ak kuréel yi (ANEV: Agence Nationale des éco-village, Association des Voûte Nubienne) ak ñeneen ñu bari.</p>
Xët yi mu lëkkalool
<list type="unordered"><item><ref target="https://wo.wikipedia.org/wiki/Sëriif_Muhammed_Aali_Aydara">Sëriif Muhammed Aali Aydara</ref></item></list>


Lëkkalekaay yu biti
<list type="unordered"><item><ref target="https://mozdahir.sn/">Mozdahir</ref></item></list>
</text></body></html>