<html><body><text id="wikipedia_wo_wikipedia_org__3046.html" ns="0" revid="19459" sourceurl="https://wo.wikipedia.org/wiki/Lonkoyoonu_%C3%A0dduna_bi" title="Lonkoyoonu àdduna bi" type="wikipedia">Lonkoyoonu àdduna bi<p><ref target="https://wo.wikipedia.org/wiki/Boo">Boo</ref> gëstoo kartu adduna bi bu baax dinga ca gis dëgg yii:
- <ref target="https://wo.wikipedia.org/wiki/Kaw">Kaw</ref> kol-kolub suuf si mi ngi ame ci jéeri ji ak ndox mi, bu ko defee jéeri ji yóbb ci benn ñeenteel, maanaam bu doon <ref target="https://wo.wikipedia.org/wiki/Ñeenti">ñeenti</ref> xaaj la benn bi, ndox mi moom yóbb ci ñatti ñeenteel .
- <ref target="https://wo.wikipedia.org/wiki/Jéeri">Jéeri</ref> nag mi ngi ame ci juroom benni gox walla kontinã ( ci lu dul goxub dott (pole) bu bëj-saalum bi nga xam ne kenn <ref target="https://wo.wikipedia.org/wiki/Dëkkewu">dëkkewu</ref> ko ngir jawwu ak dénd bu méngoodi ba), juroom benni gox yii danu leen a toftale kem ni nu yaatoo:
1 – <ref target="https://wo.wikipedia.org/wiki/Goxub">Goxub</ref> Asi: moo ëpp ci gox yi, ab tolluwaayam toll ci benn ñaareel 44 milyoŋi kilomet yu kaare , way dëkk ya tollu ci 2200 milyoŋ ciy nit.
2 – <ref target="https://wo.wikipedia.org/wiki/Goxub">Goxub</ref> Afrig: ab tolluwaayam di benn ñeenteel 30 milyoŋ ciy kilomet yu kaare , way dëkk ya tollu ci 350 milyoŋ ciy nit.
3 – <ref target="https://wo.wikipedia.org/wiki/Goxub">Goxub</ref> Amerig gu bëj-gànnaar gi: ab tolluwaayam tollu ci benn ñeenteel 24 milyoŋi kilomet yu kaare, way dëkk ya tollu <ref target="https://wo.wikipedia.org/wiki/Ci">ci</ref> 270 milyoŋi nit.
4 – <ref target="https://wo.wikipedia.org/wiki/Goxub">Goxub</ref> Amerig gu bëj-saalum gi: tolluwaayam toolu ci ñatti ñeenteel 17 milyoŋi kilomet kaare, way dëkk ya tollu ci 300 <ref target="https://wo.wikipedia.org/wiki/Milyoŋi">milyoŋi</ref> nit.
5 - <ref target="https://wo.wikipedia.org/wiki/Rëddu">Rëddu</ref> yamoo wi (équateur) di ( rëdduw tus wu gaar wi (latitude) ) mooy wi séddale àdduna bi def ko ñaar: benn xaaj bi <ref target="https://wo.wikipedia.org/wiki/Bu">bu</ref> bëj-gànnaar la, bi ci des di bu bëj-saalum, moom rëdd woowu dafa romb ci wàlli bëj-saalum yu goxub Asi , ak ci digg <ref target="https://wo.wikipedia.org/wiki/Afrig">Afrig</ref> ak bëj-gànnaaru Amerig gu bëj-saalum gi. Bu ko defee  gëwéelub sànkar bi (Tropique du cancer) romb ci bëj saalumu <ref target="https://wo.wikipedia.org/wiki/Asi">Asi</ref> ak bëj-gànnaaru Afrig ak bëj-saalumu Amerig gu bëj-gànnaar gi , ci noonu gëwéelub  tef bi (Tropique du capricorne) ñëw <ref target="https://wo.wikipedia.org/wiki/Moom">moom</ref> itam jaar ci digg Ostraali ak Afrig gu bëj-saalum gi ak digg Amerig gu bëj-saalum gi . Rëdduw Grinits (<ref target="https://wo.wikipedia.org/wiki/Longitude">longitude</ref>;meridien) di (rëddu tus wu taxaw wi) moom it jaar ci sowwub ñaari gox yii di Afrig ak Tugal , moom rëdd woowu <ref target="https://wo.wikipedia.org/wiki/Nag">nag</ref> mooy wi séddale àdduna bi def ko ñaari xaaj bu penku ak bu sowwu. 
5 – <ref target="https://wo.wikipedia.org/wiki/Goxub">Goxub</ref> Tugal ab tolluwaayam tollu ci benn ñaareel 10 milyoŋi kilomet yu kaare, way dëkk ya tollu ci 750 milyoŋ ciy nit.
6 – <ref target="https://wo.wikipedia.org/wiki/Goxub">Goxub</ref> Ostraali: ab tolluwaayam tollu ci ñatti ñeenteel 7 milyoŋi kilomet kaare , way dëkk ya tollu ci 15 milyoŋi nit. 
- <ref target="https://wo.wikipedia.org/wiki/Ndox">Ndox</ref> yi nekk ci kaw kol-kol bi (globe) ñi ngi ame ci mbàmbulaan yi: ñoom ay diggante yu rëy lañu yu ndox, ak ci géej <ref target="https://wo.wikipedia.org/wiki/Yi">yi</ref>: ñoom ay diggante yu gën a ndaw lañu yu ndox . Bokk na ci mbàmbulaan yi: màmbulaan gu dal gi (moo ci gën a rëy) ak gu <ref target="https://wo.wikipedia.org/wiki/Atlas">atlas</ref>, ak mbàmbulaan gu end gi ak gu bëj-saalum gi ak gu dott bu bëj-gànnaar bi(pole nord). Bokk na ci géej yi :géej gu <ref target="https://wo.wikipedia.org/wiki/Diggu">diggu</ref> gi (mediteranee) gu xonq gi , gu araab gi, gu ñuul gi añs .
- <ref target="https://wo.wikipedia.org/wiki/Adduna">Adduna</ref> ju njëkk ja walla ju yàgg ja – moom mi ngi ci xaaj bu penku bu kol-kol bi – mi ngi ame ci ñatti gox walla kontinã <ref target="https://wo.wikipedia.org/wiki/Yu">yu</ref> taqaloo, daal di sos nag benn dank (bloc) walla jóor, ñatti gox yii ñooy: Asi, Afrig ak Tugal, dara taqalewu leen lu <ref target="https://wo.wikipedia.org/wiki/Dul">dul</ref> yenn ci ay feeñte yu dénd yu néew: niki géej yu xat yi ak càllalay doj yi ak tund yu yaatoodi yu néew yi ag <ref target="https://wo.wikipedia.org/wiki/Yékkatiku">yékkatiku</ref>. 
- <ref target="https://wo.wikipedia.org/wiki/Nit">Nit</ref> dundal na goxi adduna ju yàgg ja la ko dale ca ba mu tegee tànkam ci kaw suuf rekk, bu ko defee ay xay (<ref target="https://wo.wikipedia.org/wiki/Civilisation">civilisation</ref>) yu mbay, yu kawe, yu yàgg daal di am ci xuri ay dexam yu naat ya, lu ci mel ne xay ya amoon ca xuri dexug <ref target="https://wo.wikipedia.org/wiki/Niil">Niil</ref> ga nekk Isipt ak dexug Dijla ga ak Furaat ca Iraag ak dexug Sand ak Gangas ca End ak dexug Sigyang ak Yangci ca Siin.
- <ref target="https://wo.wikipedia.org/wiki/Adduna">Adduna</ref> ju yees ji – moom mi ngi ci xaaj bu sowwu bu kol-kol bi – mi ngi ame ci Amerig gu bëj-gànnaar gi ak Amerig gu <ref target="https://wo.wikipedia.org/wiki/Bëj-saalum">bëj-saalum</ref> gi, ñoom  ñaar  ñooy ñaari gox yi nga xam ne bi leen nit wuñee (decouvrir) ak leegi ay xarnu (siecle) rekk la, <ref target="https://wo.wikipedia.org/wiki/La">la</ref> ëpp ca ña fa dëkke ay waa Tugal lañu yu gàddaaye Tugal dëkksi fa, moom Tugal nag benn la ci goxi adduna ju yàgg ji .
- <ref target="https://wo.wikipedia.org/wiki/Goxub">Goxub</ref> Ostraali –moom moo gën a tuuti ci gox yi, te gën a rëy ci duni adduna bi- mi ngi nekk ci xaajub kol-kol bu <ref target="https://wo.wikipedia.org/wiki/Bëj-saalum">bëj-saalum</ref> bi, ca bëj-saalum gu penku gu dankub adduna ju yàgg ja.
- <ref target="https://wo.wikipedia.org/wiki/Mbàmbulaan">Mbàmbulaan</ref> gu dal gi moo dox ci diggante ñaari gox yii di Asi ak Ostraali cig wàll, ak ñaari gox yii di Amerig gu bëj-<ref target="https://wo.wikipedia.org/wiki/Saalum">saalum</ref> gi ak gu bëj-gànnaar gi ci geneen wàll, bu ko defee mbàmbulaan gu atlas moom dox ci diggante ñaari gox yii di Tugal <ref target="https://wo.wikipedia.org/wiki/Ak">ak</ref> Afrig ak ñaar yee di Amerig gu bëj-saalum gi ak gu bëj-gànnaar gi , bu ko defee mbàmbulaan gu end gi tàqale ñaari gox <ref target="https://wo.wikipedia.org/wiki/Yii">yii</ref> di Aseek Afrig wëlif goxub Ostraali, mbàmbulaanug bëj-saalum gi tàqale mbooleem gox yi wëlif goxub dott bu bëj-saalum <ref target="https://wo.wikipedia.org/wiki/Bi">bi</ref>.
- <ref target="https://wo.wikipedia.org/wiki/Rëddu">Rëddu</ref> yamoo wi (équateur) di ( rëdduw tus wu gaar wi (latitude) ) mooy wi séddale àdduna bi def ko ñaar: benn xaaj bi <ref target="https://wo.wikipedia.org/wiki/Bu">bu</ref> bëj-gànnaar la, bi ci des di bu bëj-saalum, moom rëdd woowu dafa romb ci wàlli bëj-saalum yu goxub Asi , ak ci digg <ref target="https://wo.wikipedia.org/wiki/Afrig">Afrig</ref> ak bëj-gànnaaru Amerig gu bëj-saalum gi. Bu ko defee  gëwéelub sànkar bi (Tropique du cancer) romb ci bëj saalumu <ref target="https://wo.wikipedia.org/wiki/Asi">Asi</ref> ak bëj-gànnaaru Afrig ak bëj-saalumu Amerig gu bëj-gànnaar gi , ci noonu gëwéelub  tef bi (Tropique du capricorne) ñëw <ref target="https://wo.wikipedia.org/wiki/Moom">moom</ref> itam jaar ci digg Ostraali ak Afrig gu bëj-saalum gi ak digg Amerig gu bëj-saalum gi . Rëdduw Grinits (<ref target="https://wo.wikipedia.org/wiki/Longitude">longitude</ref>;meridien) di (rëddu tus wu taxaw wi) moom it jaar ci sowwub ñaari gox yii di Afrig ak Tugal , moom rëdd woowu <ref target="https://wo.wikipedia.org/wiki/Nag">nag</ref> mooy wi séddale àdduna bi def ko ñaari xaaj bu penku ak bu sowwu.</p></text></body></html>