<html><body><text id="wikipedia_wo_wikipedia_org__8290.html" ns="0" revid="102139" sourceurl="https://wo.wikipedia.org/wiki/%C3%91aqu_Hepatite_A" title="Ñaqu Hepatite A" type="wikipedia">Ñaqu Hepatite A<p><hi rend="bold">Ñaqu (vaccin) Hepatite A</hi> mooy ñaq bi mëna aar nit ñi hepatite A.<ref target="https://wo.wikipedia.org/wiki/Xët_wu_njëkk#cite_note-:0-1">[1]</ref> Wóoraayam yegg na ba 95%, te dina la aar lu tollu ci fukki at ak juróom amna sax ñu muy aar seen giiru dundu.<ref target="https://wo.wikipedia.org/wiki/Xët_wu_njëkk#cite_note-:0-1">[1]</ref><ref target="https://wo.wikipedia.org/wiki/Xët_wu_njëkk#cite_note-2">[2]</ref> Ku nekk war na ko ñaqu ñaari yoon, bu njëkk bi mooy su xale bi amee benn at. Ci siditu nit lañu koy pikiir.<ref target="https://wo.wikipedia.org/wiki/Xët_wu_njëkk#cite_note-:0-1">[1]</ref></p>
<p>Waa Mbootaayu Wergi-yaram ci Àdduna bi (OMS) dañu digle ñu ñaq ñépp ñu nekk ci barab bi feebar bi bariwul noonu. Waaye digle wuñu ñaq ñépp ci barab yi feebar bi bari lool ndax ci foofa xaramu nit ki tàmm na xeex ak moom ba muy xale ba defar ay matuwaayam.<ref target="https://wo.wikipedia.org/wiki/Xët_wu_njëkk#cite_note-:0-1">[1]</ref> Waa Kër giy Saytu ak Musalaate ci Tawat yi (CDC) waxna ñu ñaq mag ak xale yi nekk ci barab yumu leen mëna dalee.<ref target="https://wo.wikipedia.org/wiki/Xët_wu_njëkk#cite_note-3">[3]</ref><ref target="https://wo.wikipedia.org/wiki/Royuwaay:Drugbox">Royuwaay:Drugbox</ref>
Ñaq bi dula jurul benn jafe-jafe. 15% ci xale yi ko jël dina ñu yëg tuuti metit ci barab biñ jam wala genn-wàll gi suede mag la. Ñaqi hepatite A yu bari dañuy am wirisu buñ tënk, waaye yenn ci ñoom wiris buñu wàññi dooleem lay am. Bi am wiris biñu wàññi dooleem baaxul ci jigéen ju ëmb wala ñi seen yaram gaawa jël feebar. Amna ñaq yu néew yuy jël hepatite A boole ko ak hepatitis B wala ñaqu typhoid.<ref target="https://wo.wikipedia.org/wiki/Xët_wu_njëkk#cite_note-:0-1">[1]</ref></p>
<p>Ñu ngi njëkka nangoo ñaqu hepatitis A ci Europe ci atum 1991 ak ci Etats Unis ci atum 1995.<ref target="https://wo.wikipedia.org/wiki/Xët_wu_njëkk#cite_note-4">[4]</ref> Ci limu garab yu am solo yi waa OMS def, mooy ñaq bi gëna am solo bu yaramu nit ki soxla.<ref target="https://wo.wikipedia.org/wiki/Xët_wu_njëkk#cite_note-5">[5]</ref> Soo demee Etats Unis mingi fay jar diggante 50 ba 100 dolaar (USD).<ref target="https://wo.wikipedia.org/wiki/Xët_wu_njëkk#cite_note-6">[6]</ref></p>
</text></body></html>