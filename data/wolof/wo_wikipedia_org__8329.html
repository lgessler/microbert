<html><body><text id="wikipedia_wo_wikipedia_org__8329.html" ns="0" revid="104230" sourceurl="https://wo.wikipedia.org/wiki/Pertussis_vaccine" title="Pertussis vaccine" type="wikipedia">Pertussis vaccine<p><hi rend="bold">Ñaqu sëqët su tar (coqueluche)</hi> mooy li mëna aar <ref target="https://wo.wikipedia.org/wiki/Nit">nit</ref> ki ci feebaru coqueluche.<ref target="https://wo.wikipedia.org/wiki/Xët_wu_njëkk#cite_note-1">[1]</ref><ref target="https://wo.wikipedia.org/wiki/Xët_wu_njëkk#cite_note-2">[2]</ref> ñaari xeetu ñaqu coqueluche ñoo am: biy am selil bi yépp ak bi ko dul am.<ref target="https://wo.wikipedia.org/wiki/Xët_wu_njëkk#cite_note-3">[3]</ref><ref target="https://wo.wikipedia.org/wiki/Xët_wu_njëkk#cite_note-4">[4]</ref> ñaq biy am selil bi yépp amna kaaraange gu yegg ba ci 78% waaye ñaq bi amul selil bi amna diggante 71 jàpp 85% ci kaaraange.<ref target="https://wo.wikipedia.org/wiki/Xët_wu_njëkk#cite_note-5">[5]</ref> Kaaraange ñaq bi dafay wàññeeku, li ko dalee 2 ba 10% at mu nekk, waaye bi kaaraange ñaq bi amul selil bi mooy gëna gaawa wàññeeku.<ref target="https://wo.wikipedia.org/wiki/Xët_wu_njëkk#cite_note-6">[6]</ref> Suko jigéen ju ëmb jëlee dafay aaraale liir bi ci biiram.<ref target="https://wo.wikipedia.org/wiki/Xët_wu_njëkk#cite_note-7">[7]</ref> Gis nañu ni ñaq bi musal lu ëpp genn-wàllu milion ciy nit ñumu naroon faat ci 2002.<ref target="https://wo.wikipedia.org/wiki/Xët_wu_njëkk#cite_note-8">[8]</ref></p>
<p>Waa Mbootaayu Wergi-yaram ci Àdduna bi (OMS) ak waa Kuréel giy Saytu ak Fàggu ci Feebar yi (CDCP) dañu digle ñu ñaq xale yépp ci anti-coqueluche te ñu boole ko ci ñaq yi ñuy faral di def.<ref target="https://wo.wikipedia.org/wiki/Xët_wu_njëkk#cite_note-9">[9]</ref> Nit ñiVIH/SIDA bokk nañu ci ñi ko wara jël.<ref target="https://wo.wikipedia.org/wiki/Xët_wu_njëkk#cite_note-10">[10]</ref> Xale war nañu ko jël ñatti yoon, di tàmbali suñu amee juróom-benni ayi-bis.<ref target="https://wo.wikipedia.org/wiki/Xët_wu_njëkk#cite_note-11">[11]</ref> Mën nañu ci yokk yeneen sudee xale bu dëgër wala mag.<ref target="https://wo.wikipedia.org/wiki/Xët_wu_njëkk#cite_note-12">[12]</ref> Ñaq yi ci am dañu àndaale ak yeneen ñaq.<ref target="https://wo.wikipedia.org/wiki/Xët_wu_njëkk#cite_note-13">[13]</ref></p>
<p>Réew yi am doole, ñaq bi amul selil lañuy jëfandikoo ndax daanaka du jural nit ki benn jafe-jafe.<ref target="https://wo.wikipedia.org/wiki/Xët_wu_njëkk#cite_note-14">[14]</ref> Diggante 10 jàpp 50% ci nit ñi jël ñaq bi am selil bi yépp, barab biñu leen ko jam dafay deretal te dañuy amaale yaram wu tàng.<ref target="https://wo.wikipedia.org/wiki/Xët_wu_njëkk#cite_note-15">[15]</ref> Ñi ciy jëlee ay say yu ndaw wala mu leen di xir ciy jooy matul 1%.<ref target="https://wo.wikipedia.org/wiki/Xët_wu_njëkk#cite_note-16">[16]</ref> Sudee ñaq bi amul selil bi la nak, yenn saa fi ñu jam ci loxo bi newwi tuuti waaye du yàgg.<ref target="https://wo.wikipedia.org/wiki/Xët_wu_njëkk#cite_note-17">[17]</ref> Ñaar yépp a mëna jur jafe-jafe waaye bi am selil bi, lu nit ki gëna nekk xale muy gëna néew.<ref target="https://wo.wikipedia.org/wiki/Xët_wu_njëkk#cite_note-18">[18]</ref> Xale bi su demee ba am 6 at, waratu ñu ko jox ñaq bi am selil bi yépp.<ref target="https://wo.wikipedia.org/wiki/Xët_wu_njëkk#cite_note-19">[19]</ref> Amul benn ñaari xeeti ñaq yooyu buy indil nit ki jafe-jafe ci wàll neer.<ref target="https://wo.wikipedia.org/wiki/Xët_wu_njëkk#cite_note-20">[20]</ref></p>
<p>Ci atum 1926 la ñaqu anti-coqueluche bi njëkka am.<ref target="https://wo.wikipedia.org/wiki/Xët_wu_njëkk#cite_note-21">[21]</ref> Ci limu garab yu am solo yi waa OMS def, mooy ñaq bi gëna am solo bu yaramu nit ki soxla.<ref target="https://wo.wikipedia.org/wiki/Xët_wu_njëkk#cite_note-22">[22]</ref> Amna ci xeetu ñaq bu àndaale aktetanos, diphtherie, polio, akHib vaccine ñuy koy jaaye 15,41 dolaar (USD) dose bu nekk ci atum 2014.<ref target="https://wo.wikipedia.org/wiki/Xët_wu_njëkk#cite_note-23">[23]</ref></p>
</text></body></html>