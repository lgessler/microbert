<html><body><text id="wikipedia_wo_wikipedia_org__2882.html" ns="0" revid="103516" sourceurl="https://wo.wikipedia.org/wiki/Dalu_Archim%C3%A8de" title="Dalu Archimède" type="wikipedia">Dalu Archimède<figure></figure>
<figure></figure>
<p><hi rend="bold">Dalu Archimède</hi> (<hi rend="italic"><ref target="https://wo.wikipedia.org/wiki/Fr">fr</ref>: principe d'Archimède</hi>): Du ñàkk mas ngéen a gis ay gaal yu mag ñuy tëmb (feey) ci ki kaw géej: te kat ci weñ lañu leen liggéeye te weñ du feey, loolu man nga cee xam dara soo jëlee ab pont mbaa lenn ci weñ tàbbal ko ci ndox.</p>
<p>kon am na jenn doole juy safaananteek diisaayu gaal yooyu, te ñooy tax ba ñuy des ci kaw ndox mi di tëmb. 
Bu ngéen ci bëggee xamal seen bopp dara, jëlléen loxo ngéen nuural ko ci mbalkam ndox, bu ko defee ngéen yolomal séen loxo te xool, dingéen gis ne am na jenn doole juy jañ loxo bi te di ko tëmbloowaat.</p>
<p>yii ak yeneen seetlu yu ni mel ñooy wone ci anam gu leer jikko ju daj (comportement général) ji nga xam ne nekkul rekk ci ndox, waaye nekk na ci yeneen yolaakon yi(les liquides)ak gaas yi,ñu duppee ko <hi rend="bold">Dalub Archimède</hi>, moom Archimède nag benn boroom <ref target="https://wo.wikipedia.org/wiki/Xam-xam">xam-xam</ref> bu Gres bu yàgg la</p>
</text></body></html>