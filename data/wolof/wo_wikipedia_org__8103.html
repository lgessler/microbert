<html><body><text id="wikipedia_wo_wikipedia_org__8103.html" ns="0" revid="103282" sourceurl="https://wo.wikipedia.org/wiki/B%C3%ABtu-jaan" title="Bëtu-jaan" type="wikipedia">Bëtu-jaan<figure><caption>Nataalu garabug Bëtu jaan</caption></figure>
<p><hi rend="bold">Bëtu-Jaan</hi> garab la gu ëppe ci réew yi ci diggu àdduna bi, fu ci mel ni: Madagaskaar, Réewu Kóngo, Endonesi, Folorit...</p>
Melo
<p>Garab la gog ab taxawaayam  day àgg 8 ba 9i met. Ay xobam dañuy ràbbaloo defub dank.</p>
<p>Ay doomam dañuy defum sàq, xonq coyy te dëgër lool ba noppi nangoo bari. ( sakkan)</p>
<p>Bëtu-jaan bu tolloo ci di dëgër, dootul neex a sempi ndax reen yi dañuy law fu sori ci biir suuf si.</p>
Ay loram
<p>Garabu bëtu-jaan nag amna ay lor:</p>
<p>-Xoox yi dañoo am tooke. Benn xoox rekk boo ko ci yëyee man na laa faat.</p>
<p>-ku kay jëfëndikoo day wàññi tooke gi. Dangay baxal xoox yi ak meew ba ñu bax nga weer leen ci naaj wi ba ñu wow.</p>
Ay njariñam
<p>Waa pajum cosaan dañ koy jëfandikoo.</p>
<p>Xob yi dees koy baxal di ko naan day faj soj ak woppi sëqat.</p>
<p>Day yokk kàttanu góor ci néegu sëy.</p>
<p>Dees na ko it jëfandikoo ci sëqal kawar.</p>
<p>Xoox yi dees na ko def i per fecckat yi di ko takk ak a def ci seen i juŋ-juŋ.</p>
<p>Xoox yi it nattukaay la: Xoox bu ci ne ak moroom ja ñoo tolloo ag diisaay, ba tax na waa End dañ koy natte seen i wurus.( 12i xoox di dayob 11,6 garaam ci wurus).</p>
Nataal
<list type="unordered">
<item>Garabug Bëtu jaan</item>
<item>Doomi garabug Bëtu jaan</item>
<item>Bëtu jaan</item>
</list>
Turu xam-xam
<p><ref target="https://wo.wikipedia.org/wiki/Abrus_precatorius">Abrus precatorius</ref></p>
</text></body></html>