<html><body><text id="wikipedia_wo_wikipedia_org__2380.html" ns="0" revid="94145" sourceurl="https://wo.wikipedia.org/wiki/Anas" title="Anas" type="wikipedia">Anas<p>Ci làkku ibrë la tur wi jóge.
Ci angale mooy <hi rend="italic">Annas</hi>; Ci faranse mooy <hi rend="italic">Hanne</hi> ou <hi rend="italic">Anne</hi></p>
<p>Saraxalekat bu mag ba la woon. <ref target="https://wo.wikipedia.org/wiki/Kiriñus">Kiriñus</ref>, boroom réewu <ref target="https://wo.wikipedia.org/wiki/Siri">Siri</ref> moo ko fal saraxalekat ci at 6 walla 7 g.K.. Waaye Garatus, boroom réewu <ref target="https://wo.wikipedia.org/wiki/Yude">Yude</ref>, folli na ko ci at 15 g.K.. Mu fal ci palaasam Ismayel ba noppi Elasar doomu Anas, ba noppi Simoä, ba noppi <ref target="https://wo.wikipedia.org/wiki/Kayif">Kayif</ref> ci at 18 g.K.. Waaye gannaaw bi ñu ko follee, baatam dafa weyoon di am sañ-sañ bu bare. Naka noonu Anas ak Kayif bokkoon nañu ci liggéeyu saraxalekat bu mag ba ca jamano ji Kirist liggéeyoon. Kayif takk na doomu Anas.</p>
<p>Dañuy gis <hi rend="italic">Anas</hi> ci Injiil ci Lu 3:2; Yow 18:13,24; Jëf 4:6; 5:17-18, 27-28.</p>
</text></body></html>