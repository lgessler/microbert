<html><body><text id="wikipedia_wo_wikipedia_org__4343.html" ns="0" revid="103326" sourceurl="https://wo.wikipedia.org/wiki/Ag_Mottali" title="Ag Mottali" type="wikipedia">Ag Mottali<p>Ag mottali:</p>
<p>Laa yéene woon a indi fii nag la mate () te mooy <ref target="https://wo.wikipedia.org/wiki/Wolof">wolof</ref> ya sànku woon ba tëe jote   </p>
<p>Ma jug dabaatalaat ko ngir mu dekkiwaat () te suuxataat reen ya ba xob ya seqiwaat  </p>
<p>Ba meññatam ma ñor  njariñ la daj fu ne () ku nekk mos ca kotttéef  la daj ku ne  </p>
<p>Ñu bokk fëx  ku des ginnaaw jéem a dabe ()  te daw ba roppi népp nag te buñ rabe  </p>
<p>Mu dooni mbég ci népp tey ag ségëre  () te xel yi dal ba xol yi dootul fér-féri </p>
<p>Yaraax yaraaxam  yi itam fatt taraj () ba ab poroxndoll  du des bu lenn xaj</p>
<p>Ba sun cosaan xajam-xajam ya set wesal () layaat ko seggaat ko ba tër dootu ca des  </p>
<p>Ñu rat  ko nag ba dóotu dàngang  jawali () ci ndànd-fayfayug keneen bay lëjali  </p>
<p>Ne nit amul lu dul cosaanam ak ngëmam () cosaan la it làkk a ca jiitu nañ ko gëm</p>
<p>Ku wàcc sab andati and boo dem it () fekk boroom ca kaw ne déjj day ku mat </p>
<p>Ndegam dangaa waññiku delsi ci sa bos () fekk keneen toog ca dangay ku xel ma des</p>
<p>Kon maa ngi woo népp ñu bokk takkuwaat () te fonk suñ làkk wi buñ ko sànniwaat  </p>
<p>Nit bu nitee du dem ci tool bàyyi sasam () di bay sasuw keneen ba booyaluw sasam </p>
<p>Dafay fexee lippiku  népp bay sasam () bu sottalee bayal keneen di ndimbalam </p>
<p>Dafay jariñ nit kit e bañ koo jariñoo () balaa jariñ nit ki nanig ba jariñu   </p>
<p>Ñu ñaan ci Yàlla miy boroom mu boole ko () ci jëf yu yiw ya suñ xel it mu dolli ko</p>
<p>Te def ci woy  wi barke xiirtal nu ci way   () ci fonk suñ làkk wi népp bokk wéy     </p>

 Ba tax manul a jot yeneen làkk yi cig jëm-kanam 
 Seqi: jebbi
 Wattiit; lu nu watt
 Daw 
 teeyadi
 Mbégte 
 Diggante yu dara nekkul 
 Bën-bën bu xaw a yaatu   
 yeew
 Rëcc ak màmm 
 Waññil keneen aw sasam ginnaaw bi nga bayee saw sas ba noppi  
 Xasaayit gi
 Sax ci mbir, way ci deŋ

</text></body></html>