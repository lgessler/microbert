<html><body><text id="wikipedia_wo_wikipedia_org__7878.html" ns="0" revid="103430" sourceurl="https://wo.wikipedia.org/wiki/Solom" title="Solom" type="wikipedia">Solom
<figure><caption>Nataalu garabu solom g</caption></figure>
<p><hi rend="bold">Solom</hi> mi ngi bokk ci njabootu fabaceae. Fekk baaxca Afrig sowwu jant ak Afrig gu xalaa ga.</p>
Melo wi
<p>Solom garab la gog guddaayam man naa àgg ci 30i meetar , am peer bu tal.</p>
<p>Xob yi dañoo nëtëx te tóttóor yi it day weex.</p>
<figure><caption>Garabug solom gu rëy, tóo-tóor yi di feeñ ci kawam.</caption></figure>
<p>Moom nag ñi ngi koy faral di baye ca Senegaal, rawatina ca bëj-saalum ba di  kaasamaas.</p>
<figure><caption>Nataalu meññatum solom.</caption></figure>
Meññeef mi
<p>Meññeef mi nag day xaw a tàppndaar, mel ni lu gulumba. Xott wu ñuul ëmb ko ñam wi ci biir day puur di ëmb benn pepp walla ñaar ci biir.</p>
<p>Moom nag meññeef mu gànjaru la ci gilikóos, firiktóos, feer, mañesëm, kiifur ak poroteyin.</p>
<p>Lem ji ñu ciy defar nag, lem ju neex, ju ñu bari soxla. Ñi ngi koy defare ca Kaasamaas ca bëj saalumub <ref target="https://wo.wikipedia.org/wiki/Senegaal">Senegaal</ref>.</p>
Ay turam ci yeneeni làkk
<p>Wolof: Solom, Farañse: Tamarinier noir, Joolaa: Buparaŋ walla efrun.
Kodiwaar: "Chat noir", Guinée: "Môké", Bénin: "Assissouin", Togo: "Attitoé", Àngale:  "Velvet tamarind".</p>
Fi mu am
<p>Xeet wii nag am na Senegaal, Bene, Burkinaa Faasoo, Kamerun, Sàntar Afrig, Caat, Kodiwaar, Ginne ekaatoryaal, Gana, Ginne Bisaawóo, Ginne Konaakiri, Liberyaa, Malu, Niseer, Niseeryaa, Sao tomé-et principr, Seraa Lewon, Sudaa, Tógóo.</p>
Turu xam-xam wi:
<p>Dialium guineense</p>
</text></body></html>