<html><body><text id="wikipedia_wo_wikipedia_org__8336.html" ns="0" revid="104112" sourceurl="https://wo.wikipedia.org/wiki/%C3%91aqu_meningite" title="Ñaqu meningite" type="wikipedia">Ñaqu meningite
<p><hi rend="bold">Ñaqu meningite</hi> mooy bépp ñaq bi ñu mëna jëfandikoo ngir mucc ci feebaru <hi rend="italic">Neisseria meningitidis</hi>.<ref target="https://wo.wikipedia.org/wiki/Xët_wu_njëkk#cite_note-:0-1">[1]</ref> Amna yeneen xeetu ñaq yu mëna musal nit ki ci yenn ci xeetu meningite yii ñuy lim: A, B, C, W-135, ak Y. Baaxaayu kaaraange ñaqu gi mingi ci diggante 85 ak 100% mën na yàgg gën gaa néew ñaari at.<ref target="https://wo.wikipedia.org/wiki/Xët_wu_njëkk#cite_note-:0-1">[1]</ref> Li mu jur mooy wàññikuy méningite ak sepsie ci barab yiñ leen jëfandikoo lu bari.<ref target="https://wo.wikipedia.org/wiki/Xët_wu_njëkk#cite_note-2">[2]</ref><ref target="https://wo.wikipedia.org/wiki/Xët_wu_njëkk#cite_note-3">[3]</ref> Mën nañu la def ñaq bi ci sa sidit wala ci suufu der bi.</p>
<p>Waa OMS (Mbootaayu sàmm wérgi-yaram ci àdduna bi) waxna ni ñi nekk ci barab yu bari meningite wala yu ko xawa am, dañu wara ñaqu ngir mucci ci feebar bi.<ref target="https://wo.wikipedia.org/wiki/Xët_wu_njëkk#cite_note-:0-1">[1]</ref><ref target="https://wo.wikipedia.org/wiki/Xët_wu_njëkk#cite_note-:1-4">[4]</ref> Sudee gox yi feebar bi bariwul, nañu ñaq ñi nekk ci wetu ñu am feebar bi.<ref target="https://wo.wikipedia.org/wiki/Xët_wu_njëkk#cite_note-:0-1">[1]</ref> Ci goxu afrique yi nekk ci ndomba meningite, ñu ngi def jéego yu mag ngir ñaq yi am diggante 1 at jàpp 30 at, muy ñaq bi boole ak méningocoque A.<ref target="https://wo.wikipedia.org/wiki/Xët_wu_njëkk#cite_note-:1-4">[4]</ref> Ci Kanada ak ci États-Unis, dañuy digle ñuy faral di ñaq ci saasi bépp xale bu nekk ci barab bi feebar bi nekk te bari fa.<ref target="https://wo.wikipedia.org/wiki/Xët_wu_njëkk#cite_note-:0-1">[1]</ref> Waa Arabi Saudi dañuy sàkku ci képp kuy aji Màkka mu jël ñaq bi koy aar ci meningite.<ref target="https://wo.wikipedia.org/wiki/Xët_wu_njëkk#cite_note-:0-1">[1]</ref></p>
<p>Ñaqu meningite (Meningococcal), daanaka ñaq bu wóor la. Ci ñénn ñi, barab bi ñu leen ñaq mën na xonk wala mu metti tuuti.<ref target="https://wo.wikipedia.org/wiki/Xët_wu_njëkk#cite_note-:0-1">[1]</ref> Jiggéen ju ëmb mën na ko jëfandikoo.<ref target="https://wo.wikipedia.org/wiki/Xët_wu_njëkk#cite_note-:1-4">[4]</ref> Néew la lool lumuy indi nit ki ay jafe-jafe, matul benn ci 1milioŋi ñaq.<ref target="https://wo.wikipedia.org/wiki/Xët_wu_njëkk#cite_note-:0-1">[1]</ref></p>
<p>Ci atum 1970 lañu njëkka génne ñaqu meningite.<ref target="https://wo.wikipedia.org/wiki/Xët_wu_njëkk#cite_note-5">[5]</ref> Ci limu garab yu am solo yi waa OMS def, mooy ñaq bi gëna am solo bu yaramu nit ki soxla.<ref target="https://wo.wikipedia.org/wiki/Xët_wu_njëkk#cite_note-6">[6]</ref> Ñu ngi jaaye ñaq bi 3,23 ak 10,77 USD dose bu nekk (en gros) li dalee atum 2014.<ref target="https://wo.wikipedia.org/wiki/Xët_wu_njëkk#cite_note-7">[7]</ref> Ci États-Unis, ñu ngi koy jaaye ci diggante 100 ak 200 USD.<ref target="https://wo.wikipedia.org/wiki/Xët_wu_njëkk#cite_note-8">[8]</ref><ref target="https://wo.wikipedia.org/wiki/Royuwaay:Drugbox">Royuwaay:Drugbox</ref></p>
<p>
<ref target="https://wo.wikipedia.org/wiki/Royuwaay:TOC_limit">Royuwaay:TOC limit</ref></p>
</text></body></html>