<html><body><text id="wikipedia_wo_wikipedia_org__3337.html" ns="0" revid="101715" sourceurl="https://wo.wikipedia.org/wiki/Sahel" title="Sahel" type="wikipedia">Sahel<p><hi rend="bold">Sahel</hi> (jòge ci <ref target="https://wo.wikipedia.org/wiki/Araab">araab</ref> ساحل , <hi rend="italic">sahil</hi>, di tekki pegg walla tefes) di jëmmal ab barab bu bekkoor, ne ci diggante <ref target="https://wo.wikipedia.org/wiki/Tàkk">tàkk</ref> gu <ref target="https://wo.wikipedia.org/wiki/Sahara">Sahara</ref> ci bëj-gànnaar ak diiwaani <ref target="https://wo.wikipedia.org/wiki/Yamoo">yamoo</ref> gi fa nga xam ne day taw rekk, ci bëj-saalum. Tëraayam day jàpp <ref target="https://wo.wikipedia.org/wiki/Mbàmbulaanu_Atlas">mbàmbulaanu Atlas</ref> jëm ca <ref target="https://wo.wikipedia.org/wiki/Géej_gu_xónq">géej gu xónq</ref> ga.</p>
<figure><caption> Lonkoyoonu Afrig ak diiwaanu Sahel</caption></figure>
<p>Réew ya ca ne:</p>
<list type="unordered"><item><ref target="https://wo.wikipedia.org/wiki/Senegaal">Senegaal</ref>;</item>
<item><ref target="https://wo.wikipedia.org/wiki/Gànnaar">Gànnaar</ref>;</item>
<item><ref target="https://wo.wikipedia.org/wiki/Mali">Mali</ref>;</item>
<item><ref target="https://wo.wikipedia.org/wiki/Burkina_Faso">Burkina Faso</ref>;</item>
<item><ref target="https://wo.wikipedia.org/wiki/Niseer">Niseer</ref>;</item>
<item><ref target="https://wo.wikipedia.org/wiki/Niseeria">Niseeria</ref>;</item>
<item><ref target="https://wo.wikipedia.org/wiki/Cadd">Cadd</ref>;</item>
<item><ref target="https://wo.wikipedia.org/wiki/Sudaan">Sudaan</ref>.</item></list>
Melosuuf
<p>Daanaka Sahel gépp gannuus la ak <ref target="https://wo.wikipedia.org/wiki/Màndiŋ">màndiŋ</ref>, ci lu ëpp, ñetti weer rekk lay taw ci at mi.</p>
<p>Dañ koy seddale ci xaaj yu bari:</p>
<list type="unordered"><item><ref target="https://wo.wikipedia.org/wiki/Tàkk">Tàkk</ref> gi: kawewaay gu diggu gu taw yi du weesu 150mm ci at, mépp mbay mu aju ci ndoxu taw, manu faa am.</item>
<item>«Sahelu màngaan yi»: kawewaay gu diggu gu taw yi du weesu 400mm, foofu it mbay mu aju ci ndoxum taw, amal ko fa daanaka nekkuwul. Mooy barab bi sammkatu <ref target="https://wo.wikipedia.org/wiki/Nag">nag</ref> ak <ref target="https://wo.wikipedia.org/wiki/Gëléem">gëléem</ref> yiy màngaan di nekk.</item>
<item>«Sahelu way dëkk yi»: kawewaay gu diggu gu taw yi du weesu 650mm ci at. <ref target="https://wo.wikipedia.org/wiki/Dugub">Dugub</ref> ak <ref target="https://wo.wikipedia.org/wiki/Aréen">aréen</ref> lañu fay bay.</item>
<item>«Barabu Sahel-sudaan»: fii mbay mi gën naa yaa, taw yi yokk bu baax.</item>
<item>«Barabu <ref target="https://wo.wikipedia.org/wiki/Sudaan(diwaan)">sudaan</ref>»: fii taw yi di nañ àgg 950mm ci at, tawi nawet bi, di na tax ñu man a bay <ref target="https://wo.wikipedia.org/wiki/Dugubu_suuna">dugubu suuna</ref>, <ref target="https://wo.wikipedia.org/wiki/Mboq">mboq</ref>, <ref target="https://wo.wikipedia.org/wiki/Wëtéen">wëtéen</ref>,...</item></list>
<p>Tolof-tolof yi ëpp yi ay way dëkkam di jànkonteel ñooy: <ref target="https://wo.wikipedia.org/wiki/Bekkoor">bekkoor</ref> giy gën di sax ak <ref target="https://wo.wikipedia.org/wiki/Tàkku">tàkku</ref> giy gën di jëm-kanam, di mëdd ngañcax su néew sa fa am. </p>
</text></body></html>