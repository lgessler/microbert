<html><body><text id="wikipedia_wo_wikipedia_org__3569.html" ns="0" revid="102733" sourceurl="https://wo.wikipedia.org/wiki/Alaaji_Omar_Fuutiyu_Taal" title="Alaaji Omar Fuutiyu Taal" type="wikipedia">Alaaji Omar Fuutiyu Taal
<p><hi rend="bold">Alaaji Omar Fuutiyu Taal</hi> mi ngi gane àdduna ci ndëkk su ñu naan Elwaar, ci wetu Podoor atum 1794 -1796 g.j, mu bokkoon <ref target="https://wo.wikipedia.org/wiki/Ci">ci</ref> askan wu cosaanu ci Lislaam, baayam mi ngi tuddoon Sahiid mom Usmaan mom Muxtaar Tukkloor bi, yaayam tuddoon soxna <ref target="https://wo.wikipedia.org/wiki/Aadama">Aadama</ref> Caam.</p>
<p><ref target="https://wo.wikipedia.org/wiki/Dund">Dund</ref> na ay at ca barab yu sell ya (Màkka), bi mu déllusee réewam la dogu woon ci tas Lislaam te jële fi way sanc yi. Ci <ref target="https://wo.wikipedia.org/wiki/Atum">atum</ref> 1853 g.j, la jibal jiyaar ngir yékkati baatub «Laa ilaaha illal Laah» .</p>
<p><ref target="https://wo.wikipedia.org/wiki/Mu">Mu</ref> song Karta ak Xaaso nangu leen, def fa imbraatóoram gu lislaam gi. Xareb Alaaji Oamar fenqoo na’ak bu Federb bi nga xam <ref target="https://wo.wikipedia.org/wiki/Ne">ne</ref> li ko yékkati woon mooy aar sancoom yi mu amoon ci sowwu bi, ak jéem a tegi loxo penku bi. Alaaji Omar saxoon na te të <ref target="https://wo.wikipedia.org/wiki/Ci">ci</ref> kanamu dooley sanc gi, waaye ci mujj gi mu daanu ca doji Banja Gara ya ca Gine atum 1864 g.j. Bu ko defee doom ja Ahmad <ref target="https://wo.wikipedia.org/wiki/Seexu">Seexu</ref> daal di yanu raayob jiyaar bi ci ginnaawam, waaye moom it amoon na ag lott ci kanamu ngànnaayu sancaan yu lëw yii te <ref target="https://wo.wikipedia.org/wiki/Aaytal">aaytal</ref>. Bi mu ñàkkee pexe la xaatim ag kóllare ak tubaay yi atum 1881 g.j, waaye Gayni mi mu defaloon kóllare googu daal <ref target="https://wo.wikipedia.org/wiki/Di">di</ref> koy wor, ndax songaat na ko, ga ko ci mu daw, foofu la imbraatóor gi daanoo ci loxoy tubaab yi, atum 1889 g.j .</p>
</text></body></html>