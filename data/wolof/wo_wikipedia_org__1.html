<html><body><text id="wikipedia_wo_wikipedia_org__1.html" ns="0" revid="97392" sourceurl="https://wo.wikipedia.org/wiki/Albert_Einstein" title="Albert Einstein" type="wikipedia">Albert Einstein<figure><caption>Albert Einstein (<ref target="https://wo.wikipedia.org/wiki/1921">1921</ref>)</caption></figure>
<p><hi rend="bold">Albert Einstein</hi> (juddoo Ulma (<ref target="https://wo.wikipedia.org/wiki/Almaañ">Almaañ</ref>) ci atum <ref target="https://wo.wikipedia.org/wiki/1879">1879</ref>, faatoo Princeton (<ref target="https://wo.wikipedia.org/wiki/Diiwaan_yu_Bennoo_yu_Amerig">Diiwaan yu Bennoo yu Amerig</ref>) ci <ref target="https://wo.wikipedia.org/wiki/1955">1955</ref>) doonoon na ab <ref target="https://wo.wikipedia.org/wiki/Boroom_xam-xamu_jëmm">boroom xam-xamu jëmm</ref>, <ref target="https://wo.wikipedia.org/wiki/Xaymakat">xaymakat</ref>, xetlukat bu waa <ref target="https://wo.wikipedia.org/wiki/Almaañ">Almaañ</ref> bu jëloon <ref target="https://wo.wikipedia.org/wiki/Réewu">réewu</ref> gu waa <ref target="https://wo.wikipedia.org/wiki/Suwis">Suwis</ref>, te mujje ca <ref target="https://wo.wikipedia.org/wiki/Diiwaan_yu_Bennoo_yu_Amerig">Diiwaan yu Bennoo yu Amerig</ref>. </p>
<p>Lu weesu doon gi mu doonoon kenn ci jëmmkat ak xaymakat yi gën a siiw ci àdduna bi ci taariixu <ref target="https://wo.wikipedia.org/wiki/Xam-xam">xam-xam</ref>, doonoon na xalaatkat, ku bari yëggu-yëggu ci yeneen fànn (tambalee ca <ref target="https://wo.wikipedia.org/wiki/Xeltu">xeltu</ref> ba ci <ref target="https://wo.wikipedia.org/wiki/Politig">politig</ref>). Boole nañu ko ci gëstukat yi gën a màgg ci <ref target="https://wo.wikipedia.org/wiki/Xarnub_XX">xarnub XX</ref>. </p>
<p>Bokk na ci li ko gën a siiwal gisiin wi mu def te duppe ko <ref target="https://wo.wikipedia.org/wiki/Gisiinuw_ajoo">gisiinuw ajoo</ref>. Dugal na it loxoom ci li jëmale-kanam <ref target="https://wo.wikipedia.org/wiki/Doolerandub_kàttan-ferñent">doolerandub kàttan-ferñent</ref>, <ref target="https://wo.wikipedia.org/wiki/Doolerandug_tekkaaral,">doolerandug tekkaaral</ref>, añse.</p>
<p>Jotoon na <ref target="https://wo.wikipedia.org/wiki/Neexalub_Nobel">Neexalub Nobel</ref> ci jëmm ci atum 1921 </p>
Dundam
<p>Albert Einstein Ulma la juddoo ca Almaañ aji juram ju gòor mooy Hermann Einstein, doonoon booroom këru liggeéyukaay bu doon defar ay <ref target="https://wo.wikipedia.org/wiki/Wuutuloxo">wuutuloxo</ref> yu <ref target="https://wo.wikipedia.org/wiki/Mbëj">mbëj</ref>, Pauline Koch doonoon aji juram ju jigéen.</p>
</text></body></html>