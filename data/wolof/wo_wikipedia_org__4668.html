<html><body><text id="wikipedia_wo_wikipedia_org__4668.html" ns="0" revid="97810" sourceurl="https://wo.wikipedia.org/wiki/Mb%C3%ABjbijjaakon" title="Mbëjbijjaakon" type="wikipedia">Mbëjbijjaakon<p><hi rend="bold">Mbëjbijjaakon</hi> mooy banqaasu <ref target="https://wo.wikipedia.org/wiki/Jëmm">jëmm</ref> biy gëstu feeñte yu mel ne <ref target="https://wo.wikipedia.org/wiki/Mbëj">mbëj</ref> ak <ref target="https://wo.wikipedia.org/wiki/Bijjaakon">bijjaakon</ref> ak lépp lu leen ñeel (niki ci misaal <ref target="https://wo.wikipedia.org/wiki/Toolu_bijjaakon">tooli bijjaakon</ref> yi juddoo ci <ref target="https://wo.wikipedia.org/wiki/Dawaanu_mbëj">dawaanu mbëj</ref> ak dawaani mbëj yi juddoo ci tooli bijjaakon).</p>
<p>Ñoo ngi ko tëgg ngir man a faramface ci anam gees boole feeñte yu mbëj ak yu bijjaakon. Ay feeñte yu mel ne <ref target="https://wo.wikipedia.org/wiki/Xiirtalug_mbëjbijjaakon">xiirtalug mbëjbijjaakon</ref> ngir wone ni <ref target="https://wo.wikipedia.org/wiki/Toolu_mbëj">toolu mbëj</ref> lënkook <ref target="https://wo.wikipedia.org/wiki/Toolu_bijjaakon">toolu bijjaakon</ref>: ab toolu bijjaakoon buy soppiku dafay jur ab toolu mbëj, naka noonu la toolu mbëj buy soppiku di juree ab toolu bijjaakon. <ref target="https://wo.wikipedia.org/wiki/Yamaleb_Maxwell">Yamaleb Maxwell</ref> mooy liy faramface mbëjbijjaakon te di sukkandiku ci <ref target="https://wo.wikipedia.org/wiki/Yanu_mbëj">yan</ref> ak dawaanu mbëj.</p>
Taariix
<p><ref target="https://wo.wikipedia.org/wiki/William_Gilber">William Gilber</ref> , ci téereem ba <hi rend="italic">De Magnete</hi> (1600), la wone wuute gi nekk ci diggante aw yaram wu mbëj ak wu bijjaakon. Mu fésal àtte yi laqu ci bëmëxante ak xëccante yu bijjaakon yi jaare ci seeni dott ak njeexit li tàngoor am ci bijjaakon bu weñ. </p>
<p>ci 1831 la <ref target="https://wo.wikipedia.org/wiki/Michael_Faraday">Michael Faraday</ref> doon gëstu doxiinu dawaan bi ci biir ab toolu bijjaakon ba gis ca ne, moom bijjaakon bi, man naa jur <ref target="https://wo.wikipedia.org/wiki/Liggéey_(jëmm)">liggéey</ref>. Oersted moom wuññi woon na ne ab dawaanu mbëj dafay jur ab toolu bijjaakon, Faraday moom wuññi ne ab toolu bijjaakon dafay xiirtal ab dawaanu mbëj. Ci noonu la wuññee baaxi <ref target="https://wo.wikipedia.org/wiki/Doxalukaay_bu_mbëj">doxalukaay bu mbëj</ref> ak ni liggéey bu <ref target="https://wo.wikipedia.org/wiki/Doolerandu">doolerandu</ref> man a soppeekoo <ref target="https://wo.wikipedia.org/wiki/Kàttanu_mbëj">kàttanu mbëj</ref>, naka-noonu mu sàkkee ca ab <ref target="https://wo.wikipedia.org/wiki/Jurukaayu_mbëj">jurukaayu dawaan</ref>.</p>
<p>Mbëjbijjaakon a ngi judd ci bi <ref target="https://wo.wikipedia.org/wiki/James_Maxwell">James Maxwell</ref> (1864) boolee ay gisiin yu jiitu woon, niki <ref target="https://wo.wikipedia.org/wiki/Mbëjtekkaaral">mbëjtekkaaral</ref>, <ref target="https://wo.wikipedia.org/wiki/Bijjtekkaaral">bijjtekkaaral</ref>. Bii gisiin di bees bennal moo leeral jikko yi ci <ref target="https://wo.wikipedia.org/wiki/Yanu_mbëj">yani mbëj</ref> yeek dawaani mbëj yi, bijjaakon yi, <ref target="https://wo.wikipedia.org/wiki/Duusub_mbëjbijjaakon">duusi mbëjbijjaakon</ref> yi, yu mel ne ag <ref target="https://wo.wikipedia.org/wiki/Leer">leer</ref> walla <ref target="https://wo.wikipedia.org/wiki/Duusub_rajo">duusi rajo</ref> yi. </p>
</text></body></html>