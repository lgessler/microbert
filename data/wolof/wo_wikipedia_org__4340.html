<html><body><text id="wikipedia_wo_wikipedia_org__4340.html" ns="0" revid="103334" sourceurl="https://wo.wikipedia.org/wiki/Arafu_R" title="Arafu R" type="wikipedia">Arafu R<p>Arafu R  </p>
<p>

Rayal sa rëy gi rendi reewandeek ragal () te roy rafet-rafet yi réccu ràggi xol </p>
<p>Raxas sa réeri xol ba roppi gépp raw () te roof ca rus Yàlla te rembatal  ko yiw  </p>
<p>Te rëcc saytaane raxal fiir ga mu yor () te rat  ko rinkil  ko du ruur génnati far</p>
<p>Te bum la rambaaji defal rukk  ci moom  ()  ratt daŋar ja rekki  mbooleemi naram</p>
<p>Te rënk gëm ca róok  te bul raf ba mu rot () te rikk bum la xoqutal ba tax nga rët</p>
<p>Bakkan bi ruuj  ko rijji  reen ya riije  ko () te rëq ndiggam la te ray ko robi ko</p>
<p>Adduna rusloo ko te raaf  rëddi faram ()  te <ref target="https://wo.wikipedia.org/wiki/Bul">bul</ref> di ruusaanu  ak’ay ronni  yëfam </p>
<p>Tey raju  bànneex di ko rog, ràññiku moom   ()  raggal téram ba ba mu set rësal pexeem </p>
<p>Sa noon yi buñ ree bu ci kenn rëcc tam   ()  na seeni reefu  ne ci yaw bu leen yërëm  </p>
<p>Na seen dereet yi riix  ci suuf si rungleen     ()   te ràngleen  lu rëy te metti rombleen   </p>
<p>Nangay rañaan  di jàggi ruur  di daw fu rëb   ()  di tuubi rëcc-rëcc roñ ca yiw ya ŋëb</p>
<p>Te riggalal  ngënéel ci xol bi  yu’ñ ca riim   ()  te bul di reggal it sa kàddu  dee ko riim </p>
<p>Te bul di ràppal ak a reesal lu lewul   ()  doonte lu ras  nga am te am rooy  rafetal </p>
<p>Te bul di rannamtalu  ngir rëbb ci wor  () ngir jëfi ku’ñ rëbb la daw ko jiitu far</p>


 Fees bay tuuru
 yeew
 Tànk yu rinki mooy yu wóom ya jegee tànk ya soree   
 jàkk xool bu baax 
 Dindi;summi
 Mooy Yàlla ci séeréer, bu ko wolof waxee li mu ci jublu mooy dégéj ba gën a sori 
 gajj
 Buddi; sulli
 Daggate 
 far
 Diibal ay tànk ngir bëgg dara 
 Rog 
 Raju: sàcc xibaar  
 Digub dee maanaam jotug waxtuw dee
 Taq 
 Boole mbooloo jiital
 gàll ak yan 
 song
 Daaneel ci suuf
 Feesalal 
 Sësale 
 Reggal kàddu: diisal ko
 Wax wax ju suufe te teey
 Yéré yu tàlliwul  
 Cere ju amul ñeex 
 Wax wax ju neex

</text></body></html>