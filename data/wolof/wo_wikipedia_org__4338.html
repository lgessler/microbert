<html><body><text id="wikipedia_wo_wikipedia_org__4338.html" ns="0" revid="103330" sourceurl="https://wo.wikipedia.org/wiki/Arafu_F" title="Arafu F" type="wikipedia">Arafu F<p>Arafu F</p>
<p>Fegul te fog  te foogu tey ku fendi  far () ci lépp luy fëkke te am fulla ju far</p>
<p>Te fuglu fàwwu Yàlla tey fàggu bisam   () ba mujj tey farlu ba feesaluw fanam</p>
<p>Te femm  bakkan bi te fàndaañu  te fëx ()  ba fagg  bul fipp ba far tàbbi ci pax </p>
<p>Te bul di féttéerlu  ba fiirook sa bakkan   () facanteel  ak moom te far ak Yàlla ba fen</p>
<p>Fépp fu saytaane ñëwee nga fénati   () te xam ne lépp lu’m la wax day fenati</p>
<p>Yàlla ku fiir la kon faral féete fa moom () adduna daa fuytu  te ag sax du jikkoom</p>
<p>Te fiir  la guy ferngali  fàdd lay fexe () ku ci ne fóox  sa tànk far ñàkk pexe  </p>
<p>Nga rët  sa faalanqe gi  fettax ne falañ  () te fekk fomb wéy nga fande nib fariñ </p>
<p>Nga fande <ref target="https://wo.wikipedia.org/wiki/Fii">fii</ref> ak fële feccikul ca teel  () lépp lu lay musal ca fiir googa fexeel</p>
<p>Sa faayda firndéel ko ci fonkug fagaru () fab jiwu fit te dem ca tooli xol faru</p>
<p>Faxas sa fuuy gi tey fésal sa yéene nag   () te ful sa jëf mu feese yiw nga falu nag</p>
<p>Fodoŋ sa bakkan bi te folli ag palam  () te fecci kóllareem ga fas nag sa kanam</p>
<p>Faramlikug tenq  ga  bu’m la fif  ba tax  () nga far  ko kon nga fuuti fequl te nga fëx  </p>
<p>Firincikul  ca buum ga felli  teel a fog () fenam ya buñ la fàbbi  fippal takku nag </p>
<p>Fobul te fas yéene mu foñ  la foñ ko it () te bul ko faale it na fàndaañu ba rët</p>
<p>Cig follikoom ngay falu fàwwu fëll it () ca maas ga formànko ci coona fës ci sut  </p>

 Bañ a nelaw guddi 
 Xel mu ñor akug mag 
 artu
 Dox te solo dàll 
 Fënd ak sonn 
 Lànk ag topp 
 Tàqalikool ak moom
 Dummóoyu ngir soof gu la mbir soof 
 neex
 Ndëgg-sërëx   
 Kubéer gu àggut 
 joggi
 Nga tiit
 Liy tëb ak a dal ci put gi boo tiitee
 Aw daanuwiin
 Ñàng ga 
 Xëcc 
 Nga ànd ak moom 
 dagg
 daw
 wëlbati
 Mere ak won ginnaaw

</text></body></html>