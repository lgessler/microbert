<html><body><text id="wikipedia_wo_wikipedia_org__3648.html" ns="0" revid="94337" sourceurl="https://wo.wikipedia.org/wiki/Arminaat" title="Arminaat" type="wikipedia">Arminaat<p><hi rend="bold">Arminaat</hi> seddatlinu taariix(date) yi la ci jenn jamono. Doon na ag noste gu waa <ref target="https://wo.wikipedia.org/wiki/Isipt_gu_yàgg_ga">Isipt yu yàgg ya</ref> sàkkoon ngir séddatle ak a nos jamono ji ci ay diir. Ca ndoorte la dañu koo sàkkoon ngir man a dëppale yenn feeñte yu <ref target="https://wo.wikipedia.org/wiki/Saytubiddiw">saytubiddiw</ref> ak yu <ref target="https://wo.wikipedia.org/wiki/Gëstubiddiw">gëstubiddiw</ref> ak <ref target="https://wo.wikipedia.org/wiki/Jamono">jamono</ref> ja ñuy amee. Doon nañu ko jëfandikoo it ngir natt seeni bési xumbéeli <ref target="https://wo.wikipedia.org/wiki/Diine">diine</ref>.</p>
Bennte yu arminaat
<p>Ci taariix arminaat yépp a cëslaayu ci ay bennte(unite) yu dénd yu seen diir aju ciy feeñtey <ref target="https://wo.wikipedia.org/wiki/Saytubiddiw">saytubiddiw</ref>.</p>
Bés
<p>Daanaka ci <ref target="https://wo.wikipedia.org/wiki/Xay">xay</ref> yépp, coppite gi ci bés ak guddi moo doonoon bennte bi ñuy natte at yi. Wëndéelug Suuf si doon li waral safaanu googu, te njël gi du amandoo ci barab yi ne ci <ref target="https://wo.wikipedia.org/wiki/Kol-kolu_suuf_si">kol-kolu suuf</ref> si . Soo xoolee <ref target="https://wo.wikipedia.org/wiki/Senegaal">Senegaal</ref> ak <ref target="https://wo.wikipedia.org/wiki/Faraas">Faraas</ref> bokkuñuy waxtu, Faraas a ñuy rawee ñaari waxtu su dee <ref target="https://wo.wikipedia.org/wiki/Nawet">nawet</ref> la, benn waxtu su dee <ref target="https://wo.wikipedia.org/wiki/Noor">noor</ref> la . </p>
Weer
<p>Li demiinu weer doon lu yomb a may-bët, moo tax mu doon ab jumtukaay ngir natt jamono ji. <ref target="https://wo.wikipedia.org/wiki/Arminaatu_jullit_ñi">Arminaatu jullit ñi</ref> moon weer wi lay topp , waaye <ref target="https://wo.wikipedia.org/wiki/Arminaatu_geregori">arminaatu geregori</ref> moom <ref target="https://wo.wikipedia.org/wiki/Jant">jant</ref> bi lay topp.</p>
At
<p>Mooy mbooleem jamono yi, at doon na diir bu gudd. Cig njort, Moom it ci yenn feeñtey dénd la ko nit ñi ko sàkk arminaat daa natte.</p>
<p>Arminaat bi njëkk a cëslaayu ci at, maanaam ci soppiku at ba at mooy <ref target="https://wo.wikipedia.org/wiki/Arminaatu_waa_Isipt">arminaatu waa isipt</ref>. </p>
Booleeg benntey dénd yi
At ak bis
<p>Ci jamono ji ñu ne, am at mooy 365,24220 bis. <ref target="https://wo.wikipedia.org/wiki/Arminaatu_waa_Isipt">arminaatu waa isipt</ref>, ak <ref target="https://wo.wikipedia.org/wiki/Arminaatu_suleymaan">arminaatu suleymaan</ref>, ak <ref target="https://wo.wikipedia.org/wiki/Arminaatu_geregori">arminaatu geregori</ref>, doon nañu ay royuwaay ci liggéey bu mag bi ñu def ngir man a dëppale (syncroniser) at mi ak wëndéelug Suuf si ci li wër jant bi.</p>
<p>ba tay sax séenug dëppoo des na, ba tax na 10000 at yu ne di na juum 3 fan.</p>
Weer ak bés
<p>Diirub weer mooy 29 bés 12 waxtu 44 simili ak 2,8 saa (muy 29,53 bés). Kon su ñuy weccee ay weeri fanweeri fan ak yu ñaar-fukk ak juroom-ñenti fan, te di yokk benn bés fanweeri weer yu ne, dina doon lu nanguwu. wii nattiin, <ref target="https://wo.wikipedia.org/wiki/Arminaatu_weer">arminaati weer</ref> yépp a koy jëfandikoo ngir dëppale bés yi ci weer ak wëndéelinu weer wi.</p>
Jamono ak at
<p>Ci arminaat yu bari, ñeenti jamono ñoo am: <ref target="https://wo.wikipedia.org/wiki/Noor">noor</ref>, <ref target="https://wo.wikipedia.org/wiki/Nawet">nawet</ref>, <ref target="https://wo.wikipedia.org/wiki/Lolli">lolli</ref>. Jamono yooyu, ci <ref target="https://wo.wikipedia.org/wiki/Xay">xay</ref> goo dem ak ni ñu koy séddalee ci at mi. Su ñu xoolee waa <ref target="https://wo.wikipedia.org/wiki/Siin">siin</ref> ñoom nawet la at mi di tambalee.</p>
</text></body></html>