<html><body><text id="wikipedia_wo_wikipedia_org__7817.html" ns="0" revid="101724" sourceurl="https://wo.wikipedia.org/wiki/Schizophrenia" title="Schizophrenia" type="wikipedia">Schizophrenia
<p><ref target="https://wo.wikipedia.org/wiki/Royuwaay:Short_description">Royuwaay:Short description</ref></p>
<p><hi rend="bold">Feebaru kuy dégg ay baat walla gis ay mbir yu doy waar, te gëm ay mbir yu amul</hi> mooy <ref target="https://wo.wikipedia.org/wiki/Xel_mu_jaxasoo">xel mu jaxasoo</ref> ñu koy gise ci <ref target="https://wo.wikipedia.org/wiki/Nekkin_yu_dul_noonu">nekkin bu dul noonu</ref> ak dégg-dégg bu waññeeku <ref target="https://wo.wikipedia.org/wiki/Ci_li_dii_dëgg">ci li dii dëgg</ref>.<ref target="https://wo.wikipedia.org/wiki/Xët_wu_njëkk#cite_note-WHO2015-1">[1]</ref> Li koy wone ci li ñi gëna gis ñooy <ref target="https://wo.wikipedia.org/wiki/Xalaat_ci_lenn_loo_xamante_ne_gëm_nga_na_mënul_nekk_dëgg">gëm-gëm yu amul</ref>, <ref target="https://wo.wikipedia.org/wiki/Feebar_ci_ni_nit_ki_di_xalaate">Xalaat yu amul bopp amul geen</ref>, <ref target="https://wo.wikipedia.org/wiki/Dégg_lu_nekkul">dégg ay baat yu ñeneen ñi dul dégg</ref>, nekk ak nit ñi ak cofeel yu waññeeku, ak ab <ref target="https://wo.wikipedia.org/wiki/Ñakka_mëna_tambali_ay_mbir_ak_nekk_ci_ay_mbëbët_lu_yagg">ñakka am cawarte</ref>.<ref target="https://wo.wikipedia.org/wiki/Xët_wu_njëkk#cite_note-WHO2015-1">[1]</ref><ref target="https://wo.wikipedia.org/wiki/Xët_wu_njëkk#cite_note-NIH2016-2">[2]</ref> Nit ñi ame feebaru kuy dégg ay baat walla gis ay mbir yu doy waar, te gëm ay mbir yu amul ñu koy woowe schizophrenie dañuy faraldi am yeneen <ref target="https://wo.wikipedia.org/wiki/Jafe_jafe_feebaru_xel">jafe jafe feebaru xelyu</ref> mel ni <ref target="https://wo.wikipedia.org/wiki/Feebaru_ku_jaq">jaq</ref> <ref target="https://wo.wikipedia.org/wiki/Feebaru_naqar_gu_tar">déteelu</ref>, walla <ref target="https://wo.wikipedia.org/wiki/Feebaru_dorogu">ay feebaru dorogewu</ref>. <ref target="https://wo.wikipedia.org/wiki/Xët_wu_njëkk#cite_note-Sim_et_al_2006-3">[3]</ref> Feebar yi buñuy feeñ dañuy ñëw ndànk ndànk, tambali ci bi nga nekkee xale bu dëggër, te dañuy yagg lool.<ref target="https://wo.wikipedia.org/wiki/Xët_wu_njëkk#cite_note-NIH2016-2">[2]</ref><ref target="https://wo.wikipedia.org/wiki/Xët_wu_njëkk#cite_note-DSM5pg101-4">[4]</ref></p>
<p>Yii di indi feebaru kuy dégg ay baat walla gis ay mbir yu doy waar, te gëm ay mbir yu amul ñooy <ref target="https://wo.wikipedia.org/wiki/Ci_wallu_li_ñu_wër">li ñu wër</ref> ak <ref target="https://wo.wikipedia.org/wiki/Ndono">Ndono ci dereetci</ref> yooyu wall.<ref target="https://wo.wikipedia.org/wiki/Xët_wu_njëkk#cite_note-Lancet2016-5">[5]</ref> Li jóge ci wallu li ñu wër bokk na ci nga yaroo ci dëkku taax, <ref target="https://wo.wikipedia.org/wiki/Yambaa">yambaa</ref> jëfandikoo ko bi nga nekkee xale bu góór bu jigéén, yenn cofeel yi, at mu sore bu waajur yi, ak lekk bu bon bi nga ëmbee.<ref target="https://wo.wikipedia.org/wiki/Xët_wu_njëkk#cite_note-Lancet2016-5">[5]</ref><ref target="https://wo.wikipedia.org/wiki/Xët_wu_njëkk#cite_note-Chadwick2013-6">[6]</ref> Ndono yi ci dereet bokk na ci ay ndono yu bare yu ñuy faraldi gis ak yu nééw.<ref target="https://wo.wikipedia.org/wiki/Xët_wu_njëkk#cite_note-KavanaghTansey2014-7">[7]</ref> Saytu bi mungi tegu ci seetlu nekkin, nettali jaar jaari nit ki ak li ñi jege nit ki nettali. <ref target="https://wo.wikipedia.org/wiki/Xët_wu_njëkk#cite_note-DSM5pg101-4">[4]</ref> Buñuy saytu nit ki <ref target="https://wo.wikipedia.org/wiki/Aadaam">aadaam</ref> dafay am solo ci saytu bi.<ref target="https://wo.wikipedia.org/wiki/Xët_wu_njëkk#cite_note-DSM5pg101-4">[4]</ref> 2013 ba léégi amul saytu bu leer.<ref target="https://wo.wikipedia.org/wiki/Xët_wu_njëkk#cite_note-DSM5pg101-4">[4]</ref> Feebaru schizophrenie tekkiwul ne nit ki dafa am "nekkin yu wute" walla <ref target="https://wo.wikipedia.org/wiki/Am_nekkin_yu_bari_lépp_ci_benn_nit_ki">am nekkin yu bari lépp ci benn nit ki</ref> - lu ci ëpp dafay jaaxal nit ñi.<ref target="https://wo.wikipedia.org/wiki/Xët_wu_njëkk#cite_note-BMJ07-8">[8]</ref></p>
<p>Paj mi mungi aaju li ci ëpp ci <ref target="https://wo.wikipedia.org/wiki/Luy_xeex_ñakk_àndak_sago">luy xeex ñakk àndak sago</ref> garab, ak ci wetam <ref target="https://wo.wikipedia.org/wiki/Pajum_xelu_nit_ki">joxe ay tegtal ngir dimbali nit ki saafara jafe-jafeem</ref>, taggat ñi di fajaate ngir ñu mëna def seen liggééy bu baax ak delluwaat nekk ak nit ñi. <ref target="https://wo.wikipedia.org/wiki/Xët_wu_njëkk#cite_note-WHO2015-1">[1]</ref><ref target="https://wo.wikipedia.org/wiki/Xët_wu_njëkk#cite_note-Lancet2016-5">[5]</ref> Leerul ndax <ref target="https://wo.wikipedia.org/wiki/Luy_xeex_ñakk_àndak_sago_bu_raññeeku">raññeeku</ref> walla <ref target="https://wo.wikipedia.org/wiki/Luy_xeex_ñakk_àndak_sago_buñu_dul_faraldi_gis">luy xeex ñakk àndak sago yu ñu dul faraldi gis</ref> ñoo gën.<ref target="https://wo.wikipedia.org/wiki/Xët_wu_njëkk#cite_note-Kane2010-9">[9]</ref> Ñi nga xame ne duñuy tane ak yeneen yi di xeex ñakk àndak sago <ref target="https://wo.wikipedia.org/wiki/Clozapine">clozapinewar</ref> na ñu ko jééma jëfandikoo.<ref target="https://wo.wikipedia.org/wiki/Xët_wu_njëkk#cite_note-Lancet2016-5">[5]</ref> Ci yenn yi gëna metti te nga xam ne am na ab njàjan ci sa bopp walla ci ñeneen ñi <ref target="https://wo.wikipedia.org/wiki/Njàng_ak_pajum_feebaru_xel_buñu_yakkamti">ospitaaliise buñu tannulwar</ref> na mëna nekk, su fekkee sax léégi des ci opitaal mungi waññeeku bu baax ni bu njëkk ba.<ref target="https://wo.wikipedia.org/wiki/Xët_wu_njëkk#cite_note-BeckerKilian2006-10">[10]</ref></p>
<p>Lu tollu ci 0.3 ba 0.7% ci ay nit am nañu feebaru schizophrenie ci seen dund.<ref target="https://wo.wikipedia.org/wiki/Xët_wu_njëkk#cite_note-Lancet09-11">[11]</ref> Ci atum 2013 amoon na ab xayma bu tollook 23.6 miliyoŋ ci ñi ame feebar bi ci addina bi yépp.<ref target="https://wo.wikipedia.org/wiki/Xët_wu_njëkk#cite_note-GBD2015-12">[12]</ref> Góór ñi ñoom la feebar bi gëna japp, te ci ñoom lañuy gëne raññe feebar di wonewu.<ref target="https://wo.wikipedia.org/wiki/Xët_wu_njëkk#cite_note-WHO2015-1">[1]</ref> Lu tollook 20% ci ñoom ñungi ciy génn te tuuti rekkay wér bu baax,<ref target="https://wo.wikipedia.org/wiki/Xët_wu_njëkk#cite_note-DSM5pg101-4">[4]</ref>te lu tollook 50% dañuy am gallankoor ci seen giiru dund.<ref target="https://wo.wikipedia.org/wiki/Xët_wu_njëkk#cite_note-Law2015-13">[13]</ref> Ay jafe jafe ci nekk ak nit ñi, ni ñakka liggééy gu yagg, ndóól ak <ref target="https://wo.wikipedia.org/wiki/Ñakka_am_dëkkuwaay">ñakka am dëkkuwaay</ref>, dafa bari. <ref target="https://wo.wikipedia.org/wiki/Xët_wu_njëkk#cite_note-DSM5pg101-4">[4]</ref><ref target="https://wo.wikipedia.org/wiki/Xët_wu_njëkk#cite_note-14">[14]</ref> Limu <ref target="https://wo.wikipedia.org/wiki/Yaakaar_ci_dund_ba_ab_at">yaakaar ci dund ba ab atbu</ref> nit ñi ame feebar yu fës yi mungi ci fukk ba ñaar fukki at ak juróóm gëna tuuti nit ñi ci ëpp.<ref target="https://wo.wikipedia.org/wiki/Xët_wu_njëkk#cite_note-Lauren2012-15">[15]</ref> Li mooy li mu jur ci yoquteek jafe jafe wér gu yaram yi ñiy gis ak kawewaay <ref target="https://wo.wikipedia.org/wiki/Xaru">xarumungi</ref> tollu ci (lu jege 5%).<ref target="https://wo.wikipedia.org/wiki/Xët_wu_njëkk#cite_note-Lancet09-11">[11]</ref><ref target="https://wo.wikipedia.org/wiki/Xët_wu_njëkk#cite_note-Jop2010-16">[16]</ref> Ci atum 2015 xayma nañu lu tollook 17.000 ci ay nit ci addina bi ñu dee ci nekkin bu bokk ci, walla jóge ci, feebaru schizophrenie. <ref target="https://wo.wikipedia.org/wiki/Xët_wu_njëkk#cite_note-GDB2015-17">[17]</ref></p>
</text></body></html>