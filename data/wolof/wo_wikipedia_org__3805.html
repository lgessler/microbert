<html><body><text id="wikipedia_wo_wikipedia_org__3805.html" ns="0" revid="100198" sourceurl="https://wo.wikipedia.org/wiki/Yamoo" title="Yamoo" type="wikipedia">Yamoo<figure></figure>
<p>Ci <ref target="https://wo.wikipedia.org/wiki/Melosuuf">melosuuf</ref>, <hi rend="bold">yamoo</hi> wi aw rëddu tus-wu-gar la, di ag buumug jeneer gees rëdd mu wër àdduna, jaar ci diggante dott yi. Yamoo wi moo xàjjale àdduna bi, def ko <ref target="https://wo.wikipedia.org/wiki/Xaaju-kol-kol_bu_bëj-gànnaar">xaaju-kol-kol bu bëj-gànnaar</ref> ak <ref target="https://wo.wikipedia.org/wiki/Xaaju-kol-kol_bu_bëj-saalum">xaaju-kol-kol bu bëj-saalum</ref>. <ref target="https://wo.wikipedia.org/wiki/Tus-wu-gaar">Tus-wu-gaar</ref> wu yamoo wi 0° (tus aj). Guddaayu yamoo gu Suuf si mi ngi tollu, ci xayma, 40 075 km.</p>
Yamoog Suuf si
Kilimaa
<p>Kilimaab barab yi ne ci li wër yamoo gi lañuy wax <ref target="https://wo.wikipedia.org/wiki/Klimaab_yamoo">kilimaab yamoo</ref>. Di nañ wax itam klimaab <ref target="https://wo.wikipedia.org/wiki/Gëwéelub">gëwéel</ref>, di bu barab yi ne ci li wër <ref target="https://wo.wikipedia.org/wiki/Gëwéel">gëwéel</ref> yi (<ref target="https://wo.wikipedia.org/wiki/Gëwéelub_Tef">gëwéelub Tef</ref> ak <ref target="https://wo.wikipedia.org/wiki/Gëwéelub_Sànkar">gëwéelub Sànkar</ref>).</p>
Réew yi mu dagg
<figure><caption>Lonkoyoonu àdduna buy fesal yamoo gi</caption></figure>
<p>Ci sunu àdduna (<ref target="https://wo.wikipedia.org/wiki/Suuf">Suuf</ref> si), yamoo gi ay mbàmbulaan ñoo ëpp ci li mu dagg ci yoonam, téeméer boo jël ci gudaayam ñaar-fukk ya rekk a jaar ci suuf.</p>
Afrig
<p>Yamoo gi jaar na ci juroom-ñaari réewi <ref target="https://wo.wikipedia.org/wiki/Afrig">Afrig</ref>:</p>
<list type="unordered"><item><ref target="https://wo.wikipedia.org/wiki/Saw_Tome_ak_Preesip">Saw Tome ak Preesip</ref></item>
<item><ref target="https://wo.wikipedia.org/wiki/Gaboŋ">Gaboŋ</ref></item>
<item><ref target="https://wo.wikipedia.org/wiki/Kongóo-Brasaawiil">Kongóo-Brasaawiil</ref></item>
<item><ref target="https://wo.wikipedia.org/wiki/Kongóo-Kinshasa">Kongóo-Kinshasa</ref></item>
<item><ref target="https://wo.wikipedia.org/wiki/Ugandaa">Ugandaa</ref></item>
<item><ref target="https://wo.wikipedia.org/wiki/Keeñaa">Keeñaa</ref></item>
<item><ref target="https://wo.wikipedia.org/wiki/Somali">Somaali</ref></item></list>
</text></body></html>