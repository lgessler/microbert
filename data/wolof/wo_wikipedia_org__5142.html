<html><body><text id="wikipedia_wo_wikipedia_org__5142.html" ns="0" revid="104262" sourceurl="https://wo.wikipedia.org/wiki/R%C3%A9ewi_lebu_yi" title="Réewi lebu yi" type="wikipedia">Réewi lebu yi<p>dëkkug <hi rend="bold">lebu</hi> yi ci ndakaaru mi ngi am ginnaaw ay duusi gàddaay ci diggante XV¹⁵ ak XVIu¹⁶ xarnu. Laataa seenug càmp ci <ref target="https://wo.wikipedia.org/wiki/Senegaal">Senegaal</ref>, ab tukki bu gudd moo leen war a jëlee ca <ref target="https://wo.wikipedia.org/wiki/Penku_Afrig">penku Afrig</ref> ba ci <ref target="https://wo.wikipedia.org/wiki/Sowwu_Afrig">sowwu Afrig</ref> jaare ko ci bej-gànnaaru <ref target="https://wo.wikipedia.org/wiki/Afrig">gox</ref> bi. Ñaari gongikuwaayu xibaar lanu am ngir man a jéem a rëddaat yoon wi leen fi indi. Nettali gi ciy kàddu di na tax nu man xam lu bari ci jamono yu mujj yi. liggéey yu ay gëstukat niki <ref target="https://wo.wikipedia.org/wiki/Seex_Anta_Joob">Seex Anta Joob</ref> T. Gostynski, G. Balandier ak P. Mercier, F. Brigaud di nañu tax nu man a dem ba ca njëlbeen </p>
Gongikuwaay
<p>Tambali na am na 7 000 at,  tukki bi jaare ci <ref target="https://wo.wikipedia.org/wiki/Bëj-gànnaaru_Afrig">bëj-gànnaaru Afrig</ref>, ci ay pàcc yu bari la ame. Jàpp nanu ne dañu leen fay war a dàqe walla ñu demal seen bopp ngir lànk nooteel. Aw askan wu fonk i baaxam (aadaam), ak i melokaanam la. Ci melokaan yooyu sax lañu sukkandiku ngir joxe ay gongikuwaayu baatu lebu. Am na ñu ne mi ngi joge ci baatu lebu (maanaam dëkku, misaal: dëkku am mbër ), ndax seen mbañug nooteel, ñeneen ni ci lubu (jqmbaar) la jóge, ak yeneen.  </p>
Seenug càmp ci Ndaakaaru
<p>Laataa ñëwug lebu yi ci Ndakaaru, juróom-benni gàddaay yu toppante lañu amal. Bi ñuy ñëw ay mbooloo yu ndaw lañu doon def, ndànk ndànk ñuy toog, ci ndoorteel gi ci barab yi <ref target="https://wo.wikipedia.org/wiki/Soose">soose</ref> yi nekkul woon, ñu dem ba sanc Ndakaaru gépp. (Caam, 1970:6)  </p>
<p>Ñi ngi agsi ci 1430 (atum junni ak ñenti téeméer ak fanweer), boobu ag nguuru soose, gu tambalee woon <ref target="https://wo.wikipedia.org/wiki/Tubaab_Jalaaw">Tubaab Jalaaw</ref> ba <ref target="https://wo.wikipedia.org/wiki/Ngor">Ngor</ref>, moo fa nekkoon. Ca jamono yooyu, ay réewi soose yu bari ñoo fa amoon, ci seeni bopp  ñii  ñoo fa nekkoon: Malang Tambaa, Jalla Jaw, Gitigi Maroon, Nak Jombel moom dund na ba 1470. Xare bu tar ba ca toppoon waraloon dawug Soose yi jëm <ref target="https://wo.wikipedia.org/wiki/Gambi">Gàmbi</ref>. </p>
<p>Jàppante bi wéy na  ba ci XVu¹⁵ xarnu bi, ba killifay soose yi deewee la xare ba jeex. Ca la lebu yépp jóge <ref target="https://wo.wikipedia.org/wiki/Jolof">Jolof</ref> mi doon waaj a xar, ndànk ndànk ñu dem ba moom Ndakaaru gépp. Ginnaaw bi yàggul dara dammeelu <ref target="https://wo.wikipedia.org/wiki/Kajoor">Kajoor</ref> di leen jéem a sanc loolu jur ay xare yu bari ci seen diggante.</p>
Nosiinu politig bi
<p>Nosiinu seenug mboolaay, ci li ñu xam, am na laataa seenug ñëw ci Ndakaaru te mi ngi dàttu woon ci palug ab <ref target="https://wo.wikipedia.org/wiki/Laman">Laman</ref>. Ndànk ndànk  ñàkk kaaraange gi ak jamono ju laaj jeneen nosiin tax yeneen cëslaay taxaw.</p>
<p>Ci boppu askan wi, Jaraaf bi moo fa nekkoon, di ki jiite nguur gi, <ref target="https://wo.wikipedia.org/wiki/Ndey-ji-réew">Ndey-ji-réew</ref> ji tegu ci, di ki yoroon mbiri biir ak biti réew. C.T. Mbeng moom daf ko jappe niki "ab aji-teewal ak aji-rattaxal ci diggante réewi lebu yi". <ref target="https://wo.wikipedia.org/wiki/Saltige">Saltige</ref> bi moom moo yoroon suuf si ak aartu (défense) gi ak ndox mi. Ñett ñii ñoo yoroon doxiinu réew mi. Taxawaloon nañu ñaari <ref target="https://wo.wikipedia.org/wiki/Pénc">pénc</ref> ngir ñu jàppale ñett ñooñu ci seen liggéey: <ref target="https://wo.wikipedia.org/wiki/Jambur">Jàmbur</ref> ak péncu <ref target="https://wo.wikipedia.org/wiki/Frey">fere</ref> yi. Bu njëkk bi di nañu ko wax itam ""jataayu mag ñi"" boroom xam-xam yi rekk a fay nekk, Ndey-ji-jàmbur moo koy jiite. Péncu fere  </p>
<p>Jàmbur bi mooy kiy fal <ref target="https://wo.wikipedia.org/wiki/Jaraaf">jaraaf</ref>, <ref target="https://wo.wikipedia.org/wiki/Ndey-ji-réew">ndey-</ref>i <ref target="https://wo.wikipedia.org/wiki/Ndey-ji-réew">-réew</ref> ak alkaati bi. Te ñiy yor yooyule ndombal-tànk waruñoo doon ay xeet (maanaam ñu bokk ci wàllu yaay). Lii di na tax ba man-man (pouvoir) gi du nekk rekk ci yoxoy genn njaboot. Bii matuwaay di na tax ba réew mi du soppiku nguur. Kon man-man gi dañu koy séddale ci njaboot yu bari, ku nekk man ngaa am ndomba-tànk, suñuy tànn kenn, ci genn njaboot gi, lenn li ñuy xool mooy ay mbaaxam.  </p>
Lëkkalekaay yu biir
<list type="unordered"><item><ref target="https://wo.wikipedia.org/wiki/Lebu">Lebu</ref></item>
<item><ref target="https://wo.wikipedia.org/wiki/Senegaal">Senegaal</ref></item>
<item><ref target="https://wo.wikipedia.org/wiki/Jolof">Jolof</ref></item>
<item><ref target="https://wo.wikipedia.org/wiki/Waalo">Waalo</ref></item>
<item><ref target="https://wo.wikipedia.org/wiki/Siin-Saalum">Siin-Saalum</ref></item>
<item><ref target="https://wo.wikipedia.org/wiki/Fuuta_Tooro">Fuuta Tooro</ref></item>
<item><ref target="https://wo.wikipedia.org/wiki/Tekuruur">Tekuruur</ref></item>
<item><ref target="https://wo.wikipedia.org/wiki/Bawol">Bawol</ref></item></list>
Téerekaay
<list type="unordered"><item><hi rend="bold">(fr)</hi> <ref target="https://wo.wikipedia.org/wiki/Armand-Pierre_Angrand">Armand-Pierre Angrand</ref>, <hi rend="italic">Les Lébous de la presqu'île du Cap-vert. Essai sur leur histoire et leurs coutumes</hi>, Dakar, Éd. La Maison du livre, 143 p.</item>
<item><hi rend="bold">(fr)</hi> Birahim Ba, <hi rend="italic">La société lébu. La formation d’un peuple. La naissance d’un État</hi>, Dakar, Université de Dakar, 1972, 206 p. (Mémoire de Maîtrise)</item>
<item><hi rend="bold">(fr)</hi> <ref target="https://wo.wikipedia.org/wiki/Georges_Balandier">Georges Balandier</ref> et Pierre Mercier, <hi rend="italic">Particularisme et évolution: les pêcheurs Lébou (Sénégal)</hi>, IFAN, Saint-Louis du Sénégal, 1952</item>
<item><hi rend="bold">(fr)</hi> Adama Baytir Diop, <hi rend="italic">La prise de position de la collectivité lebu en faveur du “oui” lors du référendum de 1958. Essai d’interprétation</hi>, Dakar, Université de Dakar, 1985, 51 p. (diplôme d’études approfondies)</item>
<item><hi rend="bold">(fr)</hi> Adama Baytir Diop, <hi rend="italic">La communauté lebu face aux développement de la politique coloniale: la question des terrains de Dakar (1887-1958)</hi>, Dakar, Université Cheikh Anta Diop, 1995, 277 p. (Thèse)</item>
<item><hi rend="bold">(fr)</hi> Claude Laborde, <hi rend="italic">La confrérie layenne et les Lébous du Sénégal. Islam et culture traditionnelle en Afrique</hi>, Karthala, 1997 (<ref target="https://wo.wikipedia.org/wiki/Special:BookSources/2865377121">ISBN 2865377121</ref>)</item>
<item><hi rend="bold">(fr)</hi> Colette Le Cour Grandmaison, <hi rend="italic">Rôles traditionnels féminins et urbanisation. Lébou et wolof de Dakar</hi>, Paris, EPHE, 1970, 4+310+23 p. (Thèse de 3e cycle, publiée en 1972 sous le titre <hi rend="italic">Femmes dakaroises: rôles traditionnels féminins et urbanisation</hi>, Abidjan, Annales de l’Université d’Abidjan, 249 p.)</item>
<item><hi rend="bold">(fr)</hi> M. Mbodji, «Tiané, une jeune fille en quête d'initiation: rêver chez les Wolof-Lébou, ou comment communiquer avec les ancêtres?», dans <hi rend="italic"><ref target="https://wo.wikipedia.org/wiki/Psychopathologie_africaine">Psychopathologie africaine</ref></hi>, 1998-1999, vol. 29, n° 1, p. 7-21</item>
<item><hi rend="bold">(fr)</hi> <ref target="https://wo.wikipedia.org/wiki/Mariama_Ndoye_Mbengue">Mariama Ndoye Mbengue</ref>, <hi rend="italic">Introduction à la littérature orale léboue. Analyse ethno-sociologique et expression littéraire</hi>, Dakar, Université de Dakar, 1983, 378 p. (Thèse de 3e cycle)</item>
<item><hi rend="bold">(fr)</hi> Médoune Paye, <hi rend="italic">La collectivité lebu de Dakar: organisation, rôle politique dans les élections municipales de 1925 à 1934</hi>, Dakar, Université Cheikh Anta Diop, 2001, 118 p. (Mémoire de Maîtrise)</item>
<item><hi rend="bold">(fr)</hi> Ousmane Silla, <hi rend="italic">Croyances et cultes syncrétiques des Lébous du Sénégal</hi>, Paris, EPHE, 1967, 517 p. (Thèse de 3e cycle)</item>
<item><hi rend="bold">(fr)</hi> Assane Sylla, <hi rend="italic">Le Peuple Lébou de la presqu'île du Cap-Vert</hi>, Dakar, Les Nouvelles Éditions africaines du Sénégal, 1992, 135 p.</item>
<item><hi rend="bold">(fr)</hi> Tamsir Sylla, <hi rend="italic">Introduction à un thème négligé: révoltes et résistances en milieu lebou au XIXe siècle. Approche  critique des sources</hi>, Dakar, Université Cheikh Anta Diop, 1990, 36 p. (Mémoire de DEA)</item>
<item><hi rend="bold">(fr)</hi> Ibrahima Thiam, <hi rend="italic">Ousmane Diop Coumba Pathé, personnalité politique lebu: 1867-1958</hi>, Dakar, Université de Dakar, 1987, 46 p. (Diplôme d’Études Approfondies)</item>
<item><hi rend="bold">(fr)</hi> Guy Thilmans, «Étude de quelques crânes lébou (Sénégal)», <hi rend="italic">Bulletin de l'IFAN</hi>, 1968, t. 30, série B, 4, p. 1291-1297</item></list>
</text></body></html>