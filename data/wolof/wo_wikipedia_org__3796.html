<html><body><text id="wikipedia_wo_wikipedia_org__3796.html" ns="0" revid="99814" sourceurl="https://wo.wikipedia.org/wiki/X%C3%ABtu_web" title="Xëtu web" type="wikipedia">Xëtu web<p><hi rend="bold">Xëtu web</hi> wenn la ci Xëti <ref target="https://wo.wikipedia.org/wiki/World_Wide_Web">World Wide Web</ref> bi, doon lu ñu sakk ngir ay nemmeekukat man kaa yër ci ndimbalu ab <ref target="https://wo.wikipedia.org/wiki/Joowukaay">joowukaay</ref>. Aw xëtu web day am ab <ref target="https://wo.wikipedia.org/wiki/Màkkaanu_web">màkkaanu web</ref> bu muy àndal ngir ñu man kaa ubbi ci joowukaay bi. Ci jëmmam dëgg, Xëtu web, day nekk ab mbooloom ay mbind, ay nataal aki riir, ci gattal lépp lu gisu walla déggu. </p>
Saytuwiin
<p>Fànn yi ñu man a saytoo aw xëtu web bari nañu: man ngaa bind ci banqaasu màkkaan yu joowukaay bi <ref target="https://wo.wikipedia.org/wiki/Màkkaanu_web">màkkaanu webam</ref>, walla nga topp ab lëkkalekaay bu nekkoon ci weneen xët. Li ëpp ci joowukaay yi ñu gën a jëfandikoo dees la koy won cib <ref target="https://wo.wikipedia.org/wiki/Wonekaayub_nosukaay">wonekaayub nosukaay</ref> jaare ko cib palanteer bu mu lay tijjil, tax it manees koo <ref target="https://wo.wikipedia.org/wiki/Móol">móol</ref>. Làkkiin wu <ref target="https://wo.wikipedia.org/wiki/HTML">HTML</ref> mooy cëslaay gi ñu sukkandiku ngir sos xëti web yi, ba tax saytu gi man a am ak jumtukaay yu wuute: dayob wonekaay bu ne, móolukaay yi, añs.</p>
Cëslaayi xereñ
<p>Cig xereñ, aw xëtu web dafa cëruwoo ne-ne yu wuute yi ne ci <ref target="https://wo.wikipedia.org/wiki/World_Wide_Web">World Wide Web</ref> bi. Ci lu daj ne-ne bi ci njëkk ab <ref target="https://wo.wikipedia.org/wiki/Jukki">jukki</ref> bu ñu bind ci <ref target="https://wo.wikipedia.org/wiki/Làkkiinu_xibaarfeppal">làkkiinu xibaarfeppal</ref> gu <ref target="https://wo.wikipedia.org/wiki/HTML">HTML</ref>. Làkkiin wii di HTML day tax ñu man a sos ay xëti web, jox leen ay <ref target="https://wo.wikipedia.org/wiki/Màkkaanu_web">màkkaani web</ref>, tax itam nu man a melowal xët wi, tëral ni ci ne-ne yi taxawee. </p>
</text></body></html>