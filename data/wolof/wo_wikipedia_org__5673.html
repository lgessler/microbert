<html><body><text id="wikipedia_wo_wikipedia_org__5673.html" ns="0" revid="95737" sourceurl="https://wo.wikipedia.org/wiki/T%C3%ABriinuw_nosukaay" title="Tëriinuw nosukaay" type="wikipedia">Tëriinuw nosukaay<p>Ci <ref target="https://wo.wikipedia.org/wiki/Xam-xamu_nosukaay">xam-xamu nosukaay</ref> <hi rend="bold">tëriinuw nosukaay</hi> walla <hi rend="bold">tëriin </hi> kepp , am mbooloom ay càkkuteef la gees binde ci genn <ref target="https://wo.wikipedia.org/wiki/Kàllaama">kàllaama</ref> gi gu ab <ref target="https://wo.wikipedia.org/wiki/Nosukaay">nosukaay</ref> war a jëfe . Di ag càllalay càkkuteef gu xellu te nosu, mbooloom ay cantaane yuy indi saafara ci yenn xeeti jafe-jafe.
Aw tëriin wees bind cig <ref target="https://wo.wikipedia.org/wiki/Kàllaamag_masin">kàllaamag masin</ref>, wu ab nosukaay man a doxal dees na ko wax itam <ref target="https://wo.wikipedia.org/wiki/Tëriin_wu_doxalu">tëriin wu doxalu</ref> walla <hi rend="bold">tëriin wu ñaarñaaloo</hi>. Aw tëriin wees bind ci kàllaama gu <ref target="https://wo.wikipedia.org/wiki/Assembly">assembly</ref> walla ci <ref target="https://wo.wikipedia.org/wiki/Tëriin_wu_tolluwaayam_kawe">tëriin wu tolluwaayam kawe</ref>, nosukaay bi dafay jëfandikoob <ref target="https://wo.wikipedia.org/wiki/Boolekaay">boolekaay</ref> walla ab <ref target="https://wo.wikipedia.org/wiki/Tekkikaay">tekkikaay</ref> ngir man koo doxal, dees na ko wax <ref target="https://wo.wikipedia.org/wiki/Tëriin_wu_gongikuwaay">tëriin wu gongikuwaay</ref>. </p>
<p>Saa yoo yëngalee janax ji walla nga bind ak sa arafukaay, nosukaay bi ab santaane bees ko jox la jëfe, santaane yu jóge ci benn walla ay tëriin. Santaane yooyu ñooy di déglu bë jëfandikukat bi te di leen jëfe: ubbi ab dencukaay, bind, xayma, seet añs. <ref target="https://wo.wikipedia.org/wiki/Jëfekaay">Jëfekaay</ref> bi mooy wàll wi nekk ci nosukaay bi biy jëfe càkkuteef yi nekk ciw tëriin. <ref target="https://wo.wikipedia.org/wiki/Jëfiin">Jëfiin</ref> wi mooy yoon wi nosukaay bi di jaar, jéego ci jéego, ngir jëfe càkkuteef yi. Kiy bind aw tëriin lees di woowee ab <ref target="https://wo.wikipedia.org/wiki/Tëralkat">tëralkat</ref></p>
</text></body></html>