<html><body><text id="wikipedia_wo_wikipedia_org__7877.html" ns="0" revid="103419" sourceurl="https://wo.wikipedia.org/wiki/D%C3%A9em" title="Déem" type="wikipedia">Déem<p><hi rend="bold">Déem</hi> garab la gu bokk ci njabootu Rhamnacées di cosaanoo ci <ref target="https://wo.wikipedia.org/wiki/Réew">réew</ref> yu am naaj yi ci àdduna. Bari na ay xeet lool. Déem yiy am i dég dañuy meññ, di am i doom.</p>
<figure><caption>Déem gi (Ziziphus)</caption></figure>
Melo wi
<p><hi rend="bold">Déem</hi> garab la gog day am ay dég yu sew te ñaw. Ay xobam day nëtëx te tuuti. Guddaayu peer bi day toll ci digganta benn meetar ba ñaari meetar. Guddaayu garab gi yépp dana yegg ci ñatt ba ñenti meetar.</p><figure><caption>Tóor-tóor yi</caption></figure>
Foytéef bi
<p>Foytéef bi day tàmbalee ci nëtëx foofu xoox bi day weex, bu noppee jàll ci mboq daal di mujje ci wirgo wu xonq. Day saf suukar te neex lool.
Xoox bu dëgër lay am, boo ko tojee dangay fekk ca biir lu nooy lu mel ni gerte.</p>
<p>Dafa gànjaru ci witaamin A, C. Am na it feer ak kalsóom. </p>
<p>Xoox bi dees koy jëfandikoo ngir defar diwu yaram.</p>
<figure><caption>Déem bi</caption></figure>
Dénk wi
<p>Dénku <hi rend="bold">déem</hi> luñu baaxoo jëfandikoo la ca réewi katalã ya ngir defar jumtukaay yu bari yees di jëfandikoo ci misig yu xeetoo ak i xalam niki: koblaa, falabiyol, tiibal ak tenoraa. 
Dees na ko jëfandikoo it ngir defar xeeti pontu yi ñuy daaj ci xalam yi ngir takk ci buum yi.</p>
Turu xam-xam wi
<p><hi rend="bold">Ziziphus</hi></p>
</text></body></html>