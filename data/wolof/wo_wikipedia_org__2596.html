<html><body><text id="wikipedia_wo_wikipedia_org__2596.html" ns="0" revid="102032" sourceurl="https://wo.wikipedia.org/wiki/Xam-xamu_suuf_si_ak_jawwu_ji" title="Xam-xamu suuf si ak jawwu ji" type="wikipedia">Xam-xamu suuf si ak jawwu ji<figure><caption><ref target="https://wo.wikipedia.org/wiki/Jawwu_ji">Jawwu ji</ref> ak <ref target="https://wo.wikipedia.org/wiki/Jéeri_ji">Jéeri ji</ref> suuf</caption></figure>
<p>xam-xamu suuf si mooy li nuy wax (<ref target="https://wo.wikipedia.org/wiki/Jiyoloji">Jiyoloji</ref>), xam-xam la buy gëstu lépp lu aju ci suuf si kaw gi ak biir gi, ak doj yi (montaañ yi)añs. Bu jawwu ji di biy gëstu lépp luy jawwu ak tegaloo gi ñu tegaloo.</p>
Jawwu ji
<p><ref target="https://wo.wikipedia.org/wiki/Jawwu_ji">Jawwu ji</ref> nak :mooy mbalaanum ngelaw li wër suuf si. Lees di gën a sori suuf si, ngelaw liy gën di néew-doole di gën di amadi, day mujj sax di <ref target="https://wo.wikipedia.org/wiki/Lu_fàddu">lu fàddu</ref> ci ay fukki culómet cig kawe. Lii a tax ñu man a séddale Jawwu ji ci ay goxi jawwu yu wuute te tegaloo, gox bu ci nekk ami jagley boppam:</p>
<p><ref target="https://wo.wikipedia.org/wiki/Fatt-jawwu">Fatt-jawwu</ref> walla JAWWU JU FATT ji: mooy ji gën a tal gën a fatt te gën a féete suuf; moom ngelawam day yëngu jamono ju nekk, fa lay niir yi di sosoo ak mbooleem soppaxndikuy jawwu yi; kon cig jege mooy jawwu ji ëpp <ref target="https://wo.wikipedia.org/wiki/Ag_jeexiital">ag jeexiital</ref> ci wàllug dëkk ci kaw suuf ak ci ni kilimã bi di séddalikoo</p>
<list type="unordered"><item><ref target="https://wo.wikipedia.org/wiki/Yolom-jawwu">Yolom-jawwu</ref> walla JAWWU JU YOLOM ji: mooy tiim bi ñu la njëkk a wax, moom nag ngelaw lu yëngoodi moo ko sos, lu ñàkk a ñàkk.</item></list>
<list type="unordered"><item><ref target="https://wo.wikipedia.org/wiki/Iyon-jawwsu">Iyon-jawwsu</ref> walla JAWWU JU IYON ji: moom mi ngi sosoo ci ay dogiit yu ñu kurãal walla <ref target="https://wo.wikipedia.org/wiki/Yu_nu_mbëjjal">yu nu mbëjjal</ref> yu soreente.</item></list>
<list type="unordered"><item><ref target="https://wo.wikipedia.org/wiki/Biti-jawwu">Biti-jawwu</ref> walla JAWWU JU BITI ji: mooy <ref target="https://wo.wikipedia.org/wiki/Féex">féex</ref> gu biti gi, fi nga xam ne <ref target="https://wo.wikipedia.org/wiki/Ag_féex_gu_joyoo">ag féex gu joyoo</ref> fa nekk .</item></list>
Jéeri ji (Lithosphere)
<p>Mbooleem beeñ bi ak <ref target="https://wo.wikipedia.org/wiki/Doj">doj</ref> yi ñoo sos wàll gu tond (superficiel), gu dëgër gu <ref target="https://wo.wikipedia.org/wiki/Kol-kolu_suuf_si">kol-kolu suuf si</ref>, ñu koy woowe <ref target="https://wo.wikipedia.org/wiki/Jéeri_ji">Jéeri ji</ref> walla aji wow ji.</p>
<p>bu ñu séddalee Jéeri ji, def ko ñeenti xaaj, ñatt yi daanaka ndox yee leen muur, yooyu ndox nag ñoo sos <ref target="https://wo.wikipedia.org/wiki/Mbàmbulaan">mbàmbulaan</ref> yi ak géej yi, waaye wàll yi génn ci jéeri ji; nga xam ne ndox yi muuruñu leen (<ref target="https://wo.wikipedia.org/wiki/Gox">gox</ref> yi ak <ref target="https://wo.wikipedia.org/wiki/Dun">dun</ref> yi , wàll yii ñooy <ref target="https://wo.wikipedia.org/wiki/Wërlaay">wërlaay</ref> gu dëppoo te méngoo ak dundug nit, moo tax fi la nit di dunde, di fi defe ay liggéeyam, walla li ëpp ci ay cawarteem (activités).</p>
<p>Jéeri ji nag day dund tey màgg ci anam gu sax, ak doonte fi nun, day mel ne ni mu nekke soppikuwul. Li ko waral nag mooy ni muy soppikoo day faral a yeex lool: doj yi bu ñu sosoo ci ron géej gi, dañuy mujj lemu, yékkatiku, màgg ànd ak <ref target="https://wo.wikipedia.org/wiki/Jamono_yu_jiyoloji_yi">Jamono yu jiyoloji yi</ref> ñooy mujj sos ay càllalay doj yu yees.</p>
<p>Ci safaanub loolu doj yi <ref target="https://wo.wikipedia.org/wiki/Gaaru">gaaru</ref> ci kanamu <ref target="https://wo.wikipedia.org/wiki/Jëfkay_jawwu_yi">jëfkay jawwu yi</ref> dañuy xolliku, di xoosu, di fellu, bu ko defee, yooyu xoosiit ak felliit (ban yeek beeñ yeek yi ni deme) ñooy mujj sottikuwaat ci géej gi</p>
</text></body></html>