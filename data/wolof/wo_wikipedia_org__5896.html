<html><body><text id="wikipedia_wo_wikipedia_org__5896.html" ns="0" revid="94957" sourceurl="https://wo.wikipedia.org/wiki/Dawaanu_mb%C3%ABj" title="Dawaanu mbëj" type="wikipedia">Dawaanu mbëj<p><hi rend="bold">Dawaanu mbëj</hi> ag <ref target="https://wo.wikipedia.org/wiki/Wal">wal</ref> la niki yépp gu nosu gu <ref target="https://wo.wikipedia.org/wiki/Yanu_mbëj">yani mbëj</ref> (njunjam di <hi rend="bold">Q</hi>), naka-jekk cig wëñug weñ lay jaar walla bépp jumtukaay buy <ref target="https://wo.wikipedia.org/wiki/Watatukaay">watat</ref>. Dawaan bi dees koo jappee woo, ci ndorteelu taariixu <ref target="https://wo.wikipedia.org/wiki/Mbëj">mbëj</ref>, niki ag walug yan yu baax (+), donte sax xam nanu ne, su nu xoolee ci <ref target="https://wo.wikipedia.org/wiki/Watatukaay">watatukaay</ref> yu <ref target="https://wo.wikipedia.org/wiki/Mbell">mbell</ref> yi dawaan gaa ngi judd ca walug <ref target="https://wo.wikipedia.org/wiki/Mbëjfepp">mbëjfepp</ref> yi, yi am yan yu bon (-), ci beneen jubluwaay bi. Kon ni ñu foogeewoon ne la dawaanu mbëj di jublu, du noon, waaye safaan wa la, yan yu bon (<ref target="https://wo.wikipedia.org/wiki/Mbëjfepp">mbëjfepp</ref>) yi ñooy dox jëm ci yu baax (+) yi. Donte lii yépp, gisiin gu njëkk ga moo wéy di baax, ci déggoo. Njunj gi ñuy jëfandikoo ngir tudd bariwaayu dawaan (limu dawaan giy wal ci jenn <ref target="https://wo.wikipedia.org/wiki/Jamono">jamono</ref>) mooy <hi rend="bold">I</hi>, di ko wax taraayu dawaan, te <ref target="https://wo.wikipedia.org/wiki/Bennaanu_natt">bennaanu natt</ref> bi ñu koy natte di bi àdduna bi déggoo mooy <ref target="https://wo.wikipedia.org/wiki/Ampere">ampere</ref>.</p>
Nattug taraayu Dawaan gi
<p>Dawaanu mbëj manees na koo natt ak jumtukaay bees di woowee <ref target="https://wo.wikipedia.org/wiki/Nattampere">nattampere</ref>, waaye gii anam dafay laaj nga dog ndombo gi, xamees na ne du li gën ci yenn nekkiin yi. Dawaan bi manees na koo natt te du jar dog ndombo gi, ci njëlug toolub <ref target="https://wo.wikipedia.org/wiki/Bijjakoon">bijjakoon</ref> bi mu jur, moom. jumtukaay yees di jëfandikoo ngi bii liggéey ràññee nañu ci: <ref target="https://wo.wikipedia.org/wiki/Yëgukaay">yëgukaay</ref> yu sukkandiku ci <ref target="https://wo.wikipedia.org/wiki/Njeexitu_Hall">njeexitu Hall</ref> ak <ref target="https://wo.wikipedia.org/wiki/Lëmës_yu_Rogowski">lëmës yu Rogowski</ref></p>
Xeeti Dawaani mbëj
<list type="unordered"><item><ref target="https://wo.wikipedia.org/wiki/Dawaan_bu_wéy">Dawaan bu wéy</ref></item></list>
<list type="unordered"><item><ref target="https://wo.wikipedia.org/wiki/Dawaan_bu_safaanu">Dawaan bu safaanu</ref></item></list>
Faramfacce
<p>Xamees na ne ngir <ref target="https://wo.wikipedia.org/wiki/Mbëj">mbëj</ref> mi maase ci biir ab <ref target="https://wo.wikipedia.org/wiki/Watatukaay">watatukaay</ref> faww <ref target="https://wo.wikipedia.org/wiki/Toolu_mbëj">toolu mbëj</ref> bi ci ëmbu di neen (tus) ci bépp tomb boo jël ci biir watatukaay bi. Su amee ag wuuteeg aj ci diggante ñaari tomb ci watatukaay bi kon dees na fa am toolub mbëj bu wuute ak tus kon dees na fa am it dawaanu mbëj. Wuuteeg aj googu lees di wax <ref target="https://wo.wikipedia.org/wiki/Dooley_mbëjdoxalukaay">dooley mbëjdoxalukaay</ref>, di doole jiy xëcc yani mbëj yi, ñuy man di daw toppante doon ag wal, te ci la <ref target="https://wo.wikipedia.org/wiki/Ndombo_yu_mbëj">ndombo yu mbëj</ref>, mbëjbijjakoon, <ref target="https://wo.wikipedia.org/wiki/Àtteb_Ohm">àtteb Ohm</ref> ak <ref target="https://wo.wikipedia.org/wiki/Àttey_Kirchhoff">àttey Kirchhoff</ref> sukkandiku.</p>
<p>So jële genn yaa-yaa gu watatukaay bi, benn limu yani mbëj di daw ci biiram '<hi rend="bold">ΔQ'</hi> ci benn diirub jamono '<hi rend="bold">Δt'</hi> dees na ci ame genn taraayu dawaan</p>




I
=

lim

Δ
t
→
0





Δ
Q


Δ
t



=



d
Q


d
t





{\displaystyle I=\lim _{\Delta t\to 0}{\frac {\Delta Q}{\Delta t}}={\frac {dQ}{dt}}}


Lëkkalekaay yu biir
<list type="unordered"><item><ref target="https://wo.wikipedia.org/wiki/Dawaan_bu_wéy">Dawaan bu wéy</ref></item>
<item><ref target="https://wo.wikipedia.org/wiki/Dawaan_bu_safaanu">Dawaan bu safaanu</ref></item>
<item><ref target="https://wo.wikipedia.org/wiki/Kàttanug_mbëj">Kàttanug mbëj</ref></item>
<item><ref target="https://wo.wikipedia.org/wiki/Mbëj">mbëj</ref></item></list>
</text></body></html>