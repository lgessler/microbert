οὐκ ἀτόπως τινὲς οὐδὲ φαύλως συγκεῖσθαι 
πρὸς τοὺς φιλοδόξους ὑπονοοῦσι τὸν ἐπὶ τῷ Ἰξίονι μῦθον , ὡς δὴ λαβόντι τὴν νεφέλην ἀντὶ τῆς Ἥρας καὶ τῶν Κενταύρων οὕτως γενομένων , καὶ γὰρ οὗτοι τῆς ἀρετῆς ὥσπερ εἰδώλῳ τινὶ τῇ δόξῃ συνόντες , οὐδὲν εἰλικρινὲς οὐδ’ ὡμολογημένον , ἀλλὰ νόθα καὶ μικτὰ πολλὰ πράττουσιν , ἄλλας ἄλλας φορὰς φερόμενοι , ζήλοις καὶ πάθεσιν ἐπακολουθοῦντες , ὅπερ οἱ Σοφοκλέους βοτῆρες ἐπὶ τῶν ποιμνίων λέγουσιν τούτοις γὰρ ὄντες δεσπόται δουλεύομεν , 
καὶ τῶνδ’ ἀνάγκη καὶ σιωπώντων κλύειν . 
ὅπερ ἀληθῶς οἱ πρὸς ἐπιθυμίας ὄχλων καὶ ὁρμὰς πολιτευόμενοι πάσχουσι , δουλεύοντες καὶ ἀκολουθοῦντες ἵνα δημαγωγοὶ καὶ ἄρχοντες ὀνομάζωνται . 
καθάπερ γὰρ οἱ πρωρεῖς τὰ ἔμπροσθεν προορώμενοι τῶν κυβερνητῶν ἀφορῶσι πρὸς ἐκείνους καὶ τὸ προστασσόμενον ὑπ’ ἐκείνων ποιοῦσιν , οὕτως οἱ πολιτευόμενοι καὶ πρὸς δόξαν ὁρῶντες ὑπηρέται μὲν τῶν πολλῶν εἰσιν , ὄνομα δὲ ἀρχόντων ἔχουσιν . 
ὁ μὲν γὰρ ἀπηκριβωμένος καὶ τελείως ἀγαθὸς οὐδ’ ἂν ὅλως δόξης δέοιτο , πλὴν ὅση πάροδον ἐπὶ τὰς πράξεις διὰ τοῦ πιστεύεσθαι 
διὰ τοῦ π. , ξοραëς , βεκκερ , ανδ ζιεγλερ , αφτερ βρψαν · καὶ διὰ τοῦ π . 
δίδωσι · νέῳ δὲ ἔτι ὄντι καὶ φιλοτίμῳ δοτέον ἀπὸ τῶν καλῶν ἔργων καὶ δόξῃ τι καλλωπίσασθαι καὶ κομπάσαι . 
φυόμεναι γὰρ ἐν τοῖς τηλικούτοις αἱ ἀρεταὶ καὶ βάλαστνουσαι τό τε κατορθούμενον ὥς φησι Θεόφραστος , ἐκβεβαιοῦνται τοῖς ἐπαίνοις , καὶ τὸ λοιπὸν αὔξονται μετὰ φρονήματος ἐπαιρόμεναι . 
τὸ δὲ ἄγαν πανταχοῦ μὲν ἐπισφαλές , ἐν δὲ ταῖς πολιτικαῖς φιλοτιμίαις ὀλέθριον ἐκφέρει γὰρ εἰς μανίαν καὶ παραφροσύνην ὕπαιθρον ἐξουσίας μεγάλης ἐπιλαβομένους , ὅταν μὴ τὸ καλὸν ἔνδοξον εἶναι θέλωσιν , ἀλλ’ ἀγαθὸν ἡγῶνται τὸ ἔνδοξον εἶναι . 
ὅπερ 
ὅπερ βλασς ανδ ζιεγλερ (ωιτη σγ π.μ.) · ὥσπερ . 
οὖν Φωκίων πρὸς Ἀντίπατρον ἀξιοῦντά τι παρ’ αὐτοῦ τῶν μὴ καλῶν οὐ δύνασαι , εἶπεν , ἅμα καὶ φίλῳ Φωκίωνι χρῆσθαι καὶ κόλακι , τοῦτο λεκτέον ἢ ὅμοιόν τι τούτῳ πρὸς τοὺς πολλούς · 
οὐ δύνασθε τὸν αὐτὸν ἔχειν καὶ ἄρχοντα καὶ ἀκόλουθον. ἐπεὶ συμβαίνει γε καὶ οὕτως τὸ τοῦ δράκοντος , οὗ φησιν ὁ μῦθος τὴν οὐρὰν τῇ κεφαλῇ στασιάσασαν ἀξιοῦν ἡγεῖσθαι παρὰ μέρος καὶ μὴ διὰ παντὸς 
ἀκολουθεῖν ἐκείνῃ , λαβοῦσαν δὲ τὴν ἡγεμονίαν αὐτήν τε κακῶς ἀπαλλάττειν ἀνοίᾳ πορευομένην καὶ τὴν κεφαλὴν καταξαίνειν , τυφλοῖς καὶ κωφοῖς μέρεσιν ἀναγκαζομένην παρὰ φύσιν ἕπεσθαι · 
τοῦτο πολλοὺς τῶν πρὸς χάριν ἅπαντα πεπολιτευμένων ὁρῶμεν πεπονθότας · ἐξαρτήσαντες γὰρ αὑτοὺς ὄχλων εἰκῇ φερομένων οὔτ’ ἀναλαβεῖν ὕστερον οὔτ’ ἐπιστῆσαι τὴν ἀταξίαν ἐδυνήθησαν . 
ταῦτα δὲ ἡμῖν εἰς τὴν παρὰ τῶν πολλῶν δόξαν ἐπῆλθεν εἰπεῖν ἐννοήσασιν ἡλίκην ἔχει δύναμιν ἐκ τῶν Τιβερίῳ καὶ Γαΐῳ τοῖς Γράγχοις συμπεσόντων , οὓς κάλλιστα μὲν φύντας , κάλλιστα δὲ τραφέντας , καλλίστην δὲ τῆς πολιτείας ὑπόθεσιν λαβόντας , ἀπώλεσεν οὐχ οὕτως ἐπιθυμία δόξης ἄμετρος , ὡς φόβος ἀδοξίας ἐκ προφάσεως οὐκ ἀγεννοῦς πεφυκώς . 
μεγάλην γὰρ εὔνοιαν προειληφότες παρὰ τῶν πολιτῶν ᾐσχύνθησαν ἐγκαταλιπεῖν ὥσπερ χρέος · ἁμιλλώμενοι δ’ ἀεὶ πολιτεύμασι χρηστοῖς τὰς τιμὰς ὑπερβάλλεσθαι , καὶ τιμώμενοι μᾶλλον ἐξ ὧν ἐπολιτεύοντο κεχαρισμένως , καὶ τοῦτον τὸν τρόπον ἴσῃ φιλοτιμίᾳ πρός τε τὸν δῆμον ἑαυτοὺς καὶ τὸν δῆμον πρὸς ἑαυτοὺς ἐκκαύσαντες , ἔλαθον ἁψάμενοι πραγμάτων ἐν οἷς οὐκέτ’ ἦν τὸ ἐπιμεῖναι καλὸν , αἰσχρὸν δ’ ἤδη τὸ παύσασθαι . 
ταῦτα μὲν οὖν ἐπικρινεῖς αὐτὸς ἐκ τῆς διηγήσεως παραβάλωμεν δὲ αὐτοῖς Λακωνικὸν ζεῦγος δημαγωγῶν , Ἆγιν καὶ Κλεομένην τοὺς βασιλεῖς , καὶ γὰρ οὗτοι τὸν δῆμον αὔξοντες , ὥσπερ ἐκεῖνοι , καὶ πολιτείαν καλὴν καὶ δικαίαν ἐκλελοιπυῖαν πολὺν χρόνον ἀναλαμβάνοντες , ὁμοίως ἀπηχθάνοντο τοῖς δυνατοῖς μὴ βουλομένοις ἀφεῖναι τὴν συνήθη πλεονεξίαν . 
ἀδελφοὶ μὲν οὖν οὐκ ἦσαν ἀλλήλων οἱ Λάκωνες , συγγενοῦς δὲ καὶ ἀδελφῆς ἥψαντο πολιτείας , ἀρχὴν τοιαύτην λαβόντες . 
ἐπεὶ παρεισέδυ πρῶτον εἰς τὴν πόλιν ἀργύρου καὶ χρυσοῦ ζῆλος , καὶ συνηκολούθησε τοῦ πλούτου τῇ μὲν κτήσει πλεονεξία καὶ μικρολογία τῇ δὲ χρήσει καὶ ἀπολαύσει τρυφὴ καὶ μαλακία καὶ πολυτέλεια , τῶν πλείστων ἐξέπεσεν ἡ Σπάρτη καλῶν , καὶ ταπεινὰ πράττουσα παρ’ ἀξίαν διετέλει μέχρι τῶν χρόνων ἐκείνων ἐν οἷς Ἆγις καὶ Λεωνίδας ἐβασίλευον , 
Ἆγις μὲν Εὐρυπωντίδης καὶ Εὐδαμίδα παῖς , ἕκτος ἀπὸ Ἀγησιλάου τοῦ διαβάντος εἰς τὴν Ἀσίαν καὶ μέγιστον Ἑλλήνων δυνηθέντος · ἦν γὰρ Ἀγησιλάου μὲν Ἀρχίδαμος ὁ περὶ Μανδύριον τῆς Ἰταλίας ὑπὸ Μεσσαπίων ἀποθανών , Ἀρχιδάμου δὲ πρεσβύτερος μὲν υἱὸς Ἆγις , Εὐδαμίδας δὲ νεώτερος , ὅς , Ἄγιδος ὑπὸ Ἀντιπάτρου περὶ Μεγάλην πόλιν ἀναιρεθέντος ἀτέκνου , τὴν βασιλείαν ἔσχε , τούτου δὲ Ἀρχίδαμος , Ἀρχιδάμου δὲ ἕτερος Εὐδαμίδας , Εὐδαμίδα δὲ Ἆγις , περὶ οὗ τάδε γέγραπται · 
Λεωνίδας δὲ ὁ Κλεωνύμου τῆς μὲν ἑτέρας οἰκίας ἦν Ἀγιάδης , ὄγδοος δὲ ἀπὸ Παυσανίου τοῦ νικήσαντος ἐν Πλαταιαῖς μάχῃ Μαρδόνιον . 
Παυσανίας γὰρ υἱὸν ἔσχε Πλειστώνακτα , Πλειστῶναξ δὲ Παυσανίαν , οὗ φυγόντος εἰς Τεγέαν ἐκ Λακεδαίμονος ὅ τε πρεσβύτερος υἱὸς Ἀγησίπολις ἐβασίλευσε καὶ τούτου τελευτήσαντος ἀτέκνου Κλεόμβροτος ὁ νεώτερος , 
ἐκ δὲ 
Κλεομβρότου πάλιν ἄλλος Ἀγησίπολις ἦν καὶ Κλεομένης , ὧν Ἀγησίπολις μὲν οὔτε ἦρξε πολὺν χρόνον οὔτε παῖδας ἔσχε , Κλεομένης δὲ βασιλεύσας μετὰ Ἀγησίπολιν τὸν μὲν πρεσβύτερον τῶν υἱῶν Ἀκρότατον ἔτι ζῶν ἀπέβαλε , νεώτερον δὲ Κλεώνυμον κατέλιπεν , ὃς οὐκ ἐβασίλευσεν , ἀλλ’ Ἄρευς υἱωνὸς ὢν Κλεομένους , Ἀκροτάτου δ’ υἱός · Ἄρεως δὲ πεσόντος περὶ Κόρινθον υἱὸς ὦν Ἀκρότατος τὴν βασιλείαν κατέσχεν . 
ἀπέθανε δὲ καὶ οὗτος ἡττηθεὶς μάχῃ 
περὶ Μεγάλην πόλιν ὑπὸ Ἀριστοδήμου τοῦ τυράννου , καταλιπὼν ἐγκύμονα τὴν γυναῖκα . 
παιδίου δὲ ἄρρενος γενομένου Λεωνίδας ὁ Κλεωνύμου τὴν ἐπιτροπὴν ἔσχεν , εἶτα πρὶν ἐν ἡλικίᾳ γενέσθαι τελευτήσαντος , οὕτως εἰς αὐτὸν ἡ βασιλεία περιῆλθεν οὐ πάνυ τοῖς πολίταις εὐάρμοστον ὄντα . 
καίπερ γὰρ ἐγκεκλικότων ἤδη τῇ διαφθορᾷ τοῦ πολιτεύματος ὁμαλῶς ἁπάντων , ἦν τις ἐν τῷ Λεωνίδᾳ τῶν πατρῴων ἐπιφανὴς ἐκδιαίτησις , ἅτε δὴ χρόνον ἠλινδημένῳ πολὺν ἐν αὐλαῖς σατραπικαῖς καὶ τεθεραπευκότι Σέλευκον , εἶτα τὸν ἐκεῖθεν ὄγκον εἰς Ἑλληνικὰ πράγματα καὶ νόμιμον ἀρχὴν οὐκ ἐμμελῶς μεταφέροντι . 
ὁ δὲ 
Ἆγις οὕτω πολὺ παρήλλαττεν εὐφυΐᾳ καὶ φρονήματι ψυχῆς οὐ μόνον τοῦτον , ἀλλὰ σχεδὸν ἅπαντας ὅσοι μετ’ Ἀγησίλαον τὸν μέγαν ἐβασίλευσαν , ὥστε μηδέπω γεγονὼς εἰκοστὸν ἔτος , ἐντεθραμμένος δὲ πλούτοις καὶ τρυφαῖς γυναικῶν , τῆς τε μητρὸς Ἀγησιστράτας καὶ τῆς μάμμης Ἀρχιδαμίας , αἳ πλεῖστα χρήματα Λακεδαιμονίων ἐκέκτηντο , πρός τε τὰς ἡδονὰς εὐθὺς ἀπισχυρίσασθαι , καὶ τὸν ἐπιπρέψαι μάλιστα τῇ χάριτι τῆς μορφῆς ὡραϊσμὸν δοκοῦντα περισπάσας τοῦ σώματος , καὶ πᾶσαν ἐκδὺς καὶ διαφυγὼν πολυτέλειαν , ἐγκαλλωπίζεσθαι τῷ τριβωνίῳ , καὶ δεῖπνα καὶ λουτρὰ καὶ διαίτας Λακωνικὰς ζητεῖν , καὶ λέγειν ὡς οὐδὲν δέοιτο τῆς βασιλείας , εἰ μὴ δῑ αὐτὴν ἀναλήψοιτο τοὺς νόμους καὶ τὴν πάτριον ἀγωγήν . 
ἀρχὴν μὲν οὖν διαφθορᾶς καὶ τοῦ νοσεῖν ἔσχε τὰ πράγματα τῶν Λακεδαιμονίων σχεδὸν ἀφ’ οὗ τὴν Ἀθηναίων καταλύσαντες ἡγεμονίαν χρυσίου τε καὶ ἀργυρίου κατέπλησαν ἑαυτούς · οὐ μὴν ἀλλὰ καὶ τῶν οἴκων ὃν ὁ Λυκοῦργος ὥρισε φυλαττόντων ἀριθμὸν ἐν ταῖς διαδοχαῖς , καὶ πατρὸς παιδὶ τὸν κλῆρον ἀπολείποντος , ἁμῶς γέ πως ἡ τάξις αὕτη καὶ ἰσότης διαμένουσα τὴν πόλιν ἐκ τῶν ἄλλων ἀνέφερεν ἁμαρτημάτων . 
ἐφορεύσας δέ τις ἀνὴρ δυνατός , αὐθάδης δὲ καὶ χαλεπὸς τὸν τρόπον , Ἐπιτάδευς ὄνομα , πρὸς τὸν υἱὸν αὐτῷ γενομένης διαφορᾶς ῥήτραν ἔγραψεν ἐξεῖναι τὸν οἶκον αὑτοῦ καὶ τὸν κλῆρον ᾧ τις ἐθέλοι καὶ ζῶντα δοῦναι καὶ καταλιπεῖν διατιθέμενον . 
οὗτος μὲν οὖν αὑτοῦ τινα θυμὸν ἀποπιμπλὰς ἴδιον εἰσήνεγκε τὸν νόμον · οἱ δὲ ἄλλοι πλεονεξίας ἕνεκα δεξάμενοι καὶ κυρώσαντες ἀπώλεσαν τὴν ἀρίστην κατάστασιν . 
ἐκτῶντο γὰρ ἀφειδῶς ἤδη παρωθοῦντες οἱ δυνατοὶ τοὺς προσήκοντας ἐκ τῶν διαδοχῶν καὶ ταχὺ τῆς εὐπορίας εἰς ὀλίγους συρρυείσης πενία τὴν πόλιν κατέσχεν , ἀσχολίαν τῶν καλῶν καὶ ἀνελευθερίαν ἐπιφέρουσα μετὰ φθόνου καὶ δυσμενείας πρὸς τοὺς ἔχοντας , ἀπελείφθησαν οὖν ἑπτακοσίων οὐ πλείονες Σπαρτιᾶται , καὶ τούτων ἴσως ἑκατὸν ἦσαν οἱ γῆν κεκτημένοι καὶ κλῆρον ὁ δ’ ἄλλος ὄχλος ἄπορος καὶ ἄτιμος ἐν τῇ πόλει παρεκάθητο , τοὺς μὲν ἔξωθεν πολέμους ἀργῶς καὶ ἀπροθύμως ἀμυνόμενος , ἀεὶ δέ τινα καιρὸν ἐπιτηρῶν μεταβολῆς καὶ μεταστάσεως τῶν παρόντων , 
διὰ ταῦτα δὴ καλὸν ὁ Ἆγις , ὥσπερ ἦν , ποιούμενος ἐξισῶσαι καὶ ἀναπληρῶσαι τὴν πόλιν , ἐπειρᾶτο τῶν ἀνθρώπων , οἱ μὲν οὖν νέοι ταχὺ καὶ παρ’ ἐλπίδας ὑπήκουσαν αὐτῷ , καὶ συναπεδύσαντο πρὸς τὴν ἀρετήν , ὥσπερ ἐσθῆτα τὴν δίαιταν ἐπ’ ἐλευθερίᾳ συμμεταβάλλοντες , τῶν δὲ πρεσβυτέρων , ἅτε δὴ πόρρω διαφθορᾶς γεγονότων , συνέβαινε τοῖς πλείστοις ὥσπερ ἐπὶ δεσπότην ἀγομένους ἐκ δρασμοῦ δεδιέναι καὶ τρέμειν τὸν Λυκοῦργον , καὶ καθήπτοντο τοῦ Ἄγιδος ὀδυρομένου τὰ παρόντα πράγματα καὶ τὸ παλαιὸν 
ἀξίωμα τῆς Σπάρτης ἐπιποθοῦντος . 
Λύσανδρος δὲ ὁ Λίβυος καὶ Μανδροκλείδας ὁ Ἐκφάνους , ἔτι δὲ Ἀγησίλαος ἀπεδέξαντο καὶ συμπαρώρμησαν αὐτοῦ τὴν φιλοτιμίαν . 
ἦν δὲ 
Λύσανδρος μὲν ἐν δόξῃ μάλιστα τῶν πολιτῶν , Μανδροκλείδας δὲ δεινότατος Ἑλλήνων πράγματα συσκευάσασθαι καὶ τὸ συνετὸν τοῦτο καὶ δολερὸν τόλμῃ μεμιγμένον ἔχων Ἀγησίλαον δὲ θεῖον ὄντα τοῦ βασιλέως καὶ δυνατὸν εἰπεῖν , ἄλλως δὲ μαλακὸν καὶ φιλοχρήματον , ἐμφανῶς μὲν ὁ υἱὸς Ἱππομέδων ἐκίνει καὶ παρεθάρρυνεν , εὐδόκιμος ἐν πολλοῖς πολέμοις ἀνὴρ καὶ μέγα δῑ εὔνοιαν τῶν νέων δυνάμενος · 
ἡ δὲ ἀληθῶς ἀναπείσασα τὸν Ἀγησίλαον αἰτία τῶν πραττομένων μετασχεῖν ὀφλημάτων πλῆθος ἦν , ὧν ἤλπιζεν ἀπαλλαγήσεσθαι μεταβάλλων τὴν πολιτείαν . 
ὡς οὖν τάχιστα προσηγάγετο τοῦτον ὁ Ἆγις , εὐθὺς ἐπιχειρεῖ μετ’ αὐτοῦ τὴν μητέρα πείθειν , ἀδελφὴν οὖσαν τοῦ Ἀγησιλάου , πλήθει δὲ πελατῶν καὶ φίλων καὶ χρεωστῶν μέγα δυναμένην ἐν τῇ πόλει καὶ πολλὰ τῶν κοινῶν διαπραττομένην . 
ἡ δὲ ἀκούσασα τὸ μὲν πρῶτον ἐξεπλάγη καὶ κατέπαυε τὸ μειράκιον ὡς οὔτε δυνατῶν οὔτε λυσιτελῶν ἐφιέμενον · ἐπεὶ δὲ ταῦτα μὲν ὁ Ἀγησίλαος ἐδίδασκεν ὡς καλῶς ἕξει καὶ πραχθήσεται συμφερόντως , αὐτὸς δὲ ὁ βασιλεὺς ἐδεῖτο τῆς μητρὸς ἐπιδοῦναι πρὸς δόξαν αὐτῷ καὶ φιλοτιμίαν τὸν πλοῦτον , ὡς χρήμασι μὲν οὐ δυνάμενος πρὸς τοὺς ἄλλους βασιλεῖς ἐξισωθῆναι σατραπῶν γὰρ οἰκέτας καὶ δούλους ἐπιτρόπων Πτολεμαίου καὶ Σελεύκου κεκτῆσθαι πλείονα συμπάντων ὁμοῦ τῶν ἐν Σπάρτῃ βασιλέων , ἐὰν δὲ σωφροσύνῃ καὶ λιτότητι καὶ μεγαλοψυχίᾳ τὰς ἐκείνων ὑπερβαλόμενος τρυφὰς ἰσότητα καὶ κοινωνίαν καταστήσῃ τοῖς πολίταις , ὄνομα καὶ δόξαν ὡς ἀληθῶς βασιλέως μεγάλου κτησόμενος , οὕτω μετέπεσον ταῖς γνώμαις αἱ γυναῖκες ὑπὸ τῆς φιλοτιμίας ἐπαρθεῖσαι τοῦ νεανίσκου , καὶ τοσαύτῃ κατεσχέθησαν οἷον ἐπιπνοίᾳ πρὸς τὸ καλόν , ὥστε τὸν μὲν Ἆγιν συνεξορμᾶν καὶ συνεπιταχύνειν , μεταπεμπομένας δὲ τοὺς φίλους παρακαλεῖν καὶ ταῖς ἄλλαις διαλέγεσθαι γυναιξίν , ἅτε δὴ τοὺς Λακεδαιμονίους ἐπισταμένας κατηκόους ὄντας ἀεὶ τῶν γυναικῶν , καὶ πλεῖον ἐκείναις τῶν δημοσίων ἢ τῶν ἰδίων αὑτοῖς πολυπραγμονεῖν διδόντας . 
ἦν δὲ τότε τῶν Λακωνικῶν πλούτων ἐν ταῖς γυναιξὶ τὸ πλεῖστον , καὶ τοῦτο τὴν πρᾶξιν τῷ Ἄγιδι δύσεργον καὶ χαλεπὴν ἐποίησεν . 
ἀντέστησαν γὰρ αἱ γυναῖκες οὐ μόνον τρυφῆς ἐκπίπτουσαι δῑ ἀπειροκαλίαν εὐδαιμονιζομένης , ἀλλὰ καὶ τιμὴν καὶ δύναμιν , ἣν ἐκ τοῦ πλουτεῖν ἐκαρποῦντο , περικοπτομένην αὑτῶν ὁρῶσαι . 
καὶ πρὸς τὸν Λεωνίδαν τραπόμεναι παρεκάλουν ὄντα πρεσβύτερον ἐπιλαμβάνεσθαι τοῦ Ἄγιδος καὶ τὰ πραττόμενα διακωλύειν . 
ἐβούλετο μὲν οὖν ὁ Λεωνίδας τοῖς πλουσίοις βοηθεῖν , δεδιὼς δὲ τὸν δῆμον ἐπιθυμοῦντα τῆς μεταβολῆς οὐδὲν ἀντέπραττε φανερῶς , λάθρα δὲ τὴν πρᾶξιν ἐζήτει κακουργεῖν καὶ διαφθείρειν ἐντυγχάνων τοῖς ἄρχουσι καὶ διαβάλλων τὸν Ἆγιν ὡς τυραννίδος μισθὸν τοῖς πένησι τὰ τῶν πλουσίων προτείνοντα , καὶ γῆς μεταδόσεσι καὶ χρεῶν ἀφέσεσι πολλοὺς ὠνούμενον ἑαυτῷ δορυφόρους , οὐ τῇ Σπάρτῃ πολίτας . 
οὐ μὴν ἀλλὰ διαπραξάμενος ὁ Ἆγις ἔφορον γενέσθαι τὸν Λύσανδρον , εὐθὺς εἰσέφερε δῑ αὐτοῦ ῥήτραν εἰς τοὺς γέροντας , ἧς ἦν κεφάλαια χρεῶν μὲν ἀφεθῆναι τοὺς ὀφείλοντας , τῆς δὲ γῆς ἀναδασθείσης τὴν μὲν ἀπὸ τοῦ κατὰ Πελλήνην χαράδρου πρὸς τὸ Ταΰγετον καὶ Μαλέαν καὶ 
Σελασίαν κλήρους γενέσθαι τετρακισχιλίους πεντακοσίους , τὴν δ’ ἔξω μυρίους πεντακισχιλίους · 
καὶ ταύτην μὲν τοῖς ὅπλα φέρειν δυναμένοις 
τῶν περιοίκων μερισθῆναι , τὴν δὲ ἐντὸς αὐτοῖς Σπαρτιάταις · ἀναπληρωθῆναι δὲ τούτους ἔκ τε περιοίκων καὶ ξένων , ὅσοι τροφῆς μετεσχηκότες ἐλευθερίου καὶ χαρίεντες ἄλλως τοῖς σώμασι καὶ καθ’ ἡλικίαν ἀκμάζοντες εἶεν σύνταξιν δὲ τούτων εἰς πεντεκαίδεκα γενέσθαι φιδίτια κατὰ τετρακοσίους καὶ διακοσίους , καὶ δίαιταν ἣν εἶχον οἱ πρόγονοι διαιτᾶσθαι . 
γραφείσης δὲ τῆς ῥήτρας , καὶ τῶν γερόντων εἰς ταὐτὸ ταῖς γνώμαις οὐ συμφερομένων , ἐκκλησίαν συναγαγὼν ὁ Λύσανδρος αὐτός τε διελέχθη τοῖς πολίταις , καὶ Μανδροκλείδας καὶ Ἀγησίλαος ἐδέοντο μὴ δῑ ὀλίγους ἐντρυφῶντας αὐτοῖς περιιδεῖν ἐρριμμένον τὸ ἀξίωμα τῆς Σπάρτης , ἀλλὰ τῶν τε προτέρων χρησμῶν μνημονεῦσαι , τὴν φιλοχρημοσύνην ὡς ὀλέθριον τῇ Σπάρτῃ φυλάττεσθαι διακελευομένων , καὶ τῶν ἔναγχος ἐκ Πασιφάας κεκομισμένων αὐτοῖς . 
ἱερὸν δὲ Πασιφάας καὶ μαντεῖον ἦν ἐν Θαλάμαις τιμώμενον , ἥν τινὲς μὲν ἱστοροῦσι τῶν Ἀτλαντίδων μίαν οὖσαν ἐκ Διὸς τὸν Ἄμμωνα τεκεῖν , τινὲς δὲ Κασάνδραν τὴν Πριάμου τελευτήσασαν ἐνταῦθα καὶ διὰ τὸ πᾶσι φαίνειν τὰ μαντεῖα Πασιφάαν προσαγορευθεῖσαν . 
ὁ δὲ Φύλαρχος Ἀμύκλα θυγατέρα , Δάφνην τοὔνομά , φησιν ὑποφεύγουσαν Ἀπόλλωνα βουλόμενον αὐτῇ μιγῆναι , καὶ μεταβαλοῦσαν εἰς τὸ φυτόν , ἐν τιμῇ τοῦ θεοῦ γενέσθαι καὶ μαντικὴν λαβεῖν δύναμιν . 
ἔφασαν οὖν καὶ τὰ παρὰ ταύτης μαντεῖα προστάττειν τοῖς Σπαρτιάταις ἴσους γενέσθαι πάντας καθ’ ὃν ὁ Λυκοῦργος ἐξ ἀρχῆς ἔταξε νόμον . 
ἐπὶ πᾶσι δὲ ὁ βασιλεὺς Ἆγις εἰς μέσον παρελθὼν καὶ βραχέα διαλεχθεὶς ἔφη συμβολὰς διδόναι τῇ πολιτείᾳ μεγίστας ἣν καθίστησι · τὴν γὰρ αὑτοῦ πρῶτον οὐσίαν εἰς μέσον τιθέναι , πολλὴν μὲν οὖσαν ἐν τοῖς γεωργουμένοις καὶ νεμομένοις , ἄνευ δὲ τούτων ἑξακόσια τάλαντα νομίσματος ἔχουσαν τὸ δὲ αὐτὸ καὶ τὰς μητέρας ποιεῖν καὶ τοὺς φίλους καὶ οἰκείους , πλουσιωτάτους ὄντας Σπαρτιατῶν . 
ὁ μὲν οὖν δῆμος ἐξεπλάγη τὴν μεγαλοψυχίαν τοῦ νεανίσκου , καὶ περιχαρὴς ἦν ὡς δῑ ἐτῶν ὁμοῦ τι διακοσίων 
ὁμοῦ τι διακοσίων βλασς (φυηῤ · ὁμοῦ τριακοσίων . 
πεφηνότος ἀξίου τῆς 
Σπάρτης βασιλέως · ὁ δὲ Λεωνίδας τότε δὴ μάλιστα πρὸς τοὐναντίον ἐφιλονείκησε . 
λογιζόμενος γάρ ὅτι ταὐτὰ μὲν ἀναγκασθήσεται ποιεῖν , οὐ τὴν αὐτὴν δὲ χάριν ἕξει παρὰ τοῖς πολίταις , ἀλλὰ πάντων ὁμοίως ἃ κέκτηνται κατατιθεμένων μόνῳ τῷ ἀρξαμένῳ προσθήσουσι τὴν τιμήν , ἠρώτα τὸν Ἆγιν εἰ δίκαιον ἄνδρα καὶ σπουδαῖον ἡγεῖται γεγονέναι Λυκοῦργον . 
ὁμολογήσαντος δ’ ἐκείνου , ποῦ τοίνυν , ἔφη , Λυκοῦργος ἢ χρεῶν ἀποκοπὰς ἔδωκεν ἢ ξένους κατέταξεν εἰς τὴν πολιτείαν , ὃς οὐδὲ ὅλως ἐνόμιζεν ὑγιαίνειν τὴν πόλιν μὴ χρωμένην ξενηλασίαις ; 
ὁ δὲ Ἆγις ἀπεκρίνατο μὴ θαυμάζειν τὸν Λεωνίδαν , εἰ τεθραμμένος ἐν ξένῃ καὶ πεπαιδοποιημένος ἐκ γάμων σατραπικῶν ἀγνοεῖ τὸν Λυκοῦργον , ὅτι τὸ μὲν ὀφείλειν καὶ δανείζειν ἅμα τῷ νομίσματι συνεξέβαλεν ἐκ τῆς πόλεως , τῶν δ’ ἐν ταῖς πόλεσι ξένων τοὺς τοῖς ἐπιτηδεύμασι καὶ ταῖς διαίταις ἀσυμφύλους μᾶλλον ἐδυσχέραινε · καὶ γὰρ ἐκείνους ἤλαυνεν οὐ τοῖς σώμασι πολεμῶν , ἀλλὰ τοὺς βίους αὐτῶν καὶ τοὺς τρόπους δεδιώς , μὴ συναναχρωννύμενοι τοῖς πολίταις τρυφῆς καὶ μαλακίας καὶ πλεονεξίας ἐντέκωσι ζῆλον · ἐπεὶ Τέρπανδρόν γε καὶ Θάλητα καὶ Φερεκύδην ξένους ὄντας , ὅτι τὰ αὐτὰ τῷ Λυκούργῳ διετέλουν ᾄδοντες καὶ φιλοσοφοῦντες , ἐν Σπάρτῃ τιμηθῆναι διαφερόντως . 
σὺ δὲ 
Ἐκπρέπη μὲν , ἔφησεν , ἐπαινεῖς , ὃς ἐφορεύων Φρύνιδος τοῦ μουσικοῦ σκεπάρνῳ τὰς δύο τῶν ἐννέα χορδῶν ἐξέτεμε , καὶ τοὺς ἐπὶ Τιμοθέῳ πάλιν τὸ αὐτὸ τοῦτο πράξαντας , ἡμᾶς δὲ μέμφῃ 
τρυφὴν καὶ πολυτέλειαν καὶ ἀλαζονείαν ἐκ τῆς Σπάρτης ἀναιροῦντας , ὥσπερ οὐχὶ κἀκείνων τὸ ἐν μουσικῇ σοβαρὸν καὶ περιττὸν ὅπως ἐνταῦθα μὴ προέλθῃ φυλαττομένων , ὅπου γενομένων βίων καὶ τρόπων ἀμετρία καὶ πλημμέλεια τὴν πόλιν ἀσύμφωνον καὶ ἀνάρμοστον ἑαυτῇ πεποίηκεν . 
ἐκ τούτου τῷ μὲν Ἄγιδι τὸ πλῆθος ἐπηκολούθησεν , οἱ δὲ πλούσιοι τόν τε Λεωνίδαν παρεκάλουν μὴ σφᾶς προέσθαι , καὶ τοὺς γέροντας , οἷς τὸ κράτος ἦν ἐν τῷ προβουλεύειν , δεόμενοι καὶ πείθοντες ἴσχυσαν , ὅσον ἑνὶ πλείονας γενέσθαι τοὺς ἀποψηφισαμένους τὴν ῥήτραν . 
ὁ δὲ 
Λύσανδρος ἔτι τὴν ἀρχὴν ἔχων ὥρμησε τὸν 
Λεωνίδαν διώκειν κατὰ δή τινα νόμον παλαιόν , ὃς οὐκ ἐᾷ τὸν Ἡρακλείδην ἐκ γυναικὸς ἀλλοδαπῆς τεκνοῦσθαι , τὸν δὲ ἀπελθόντα τῆς Σπάρτης ἐπὶ μετοικισμῷ πρὸς ἑτέρους ἀποθνῄσκειν κελεύει , ταῦτα κατὰ τοῦ Λεωνίδᾳ λέγειν ἑτέρους διδάξας , αὐτὸς παρεφύλαττε μετὰ τῶν συναρχόντων τὸ σημεῖον . 
ἔστι δὲ τοιόνδε · δῑ ἐτῶν ἐννέα λαβόντες οἱ ἔφοροι νύκτα καθαρὰν καὶ ἀσέληνον , σιωπῇ καθέζονται πρὸς οὐρανὸν ἀποβλέποντες . 
ἐὰν οὖν ἐκ μέρους τινὸς εἰς ἕτερον μέρος ἀστὴρ διᾴξῃ , κρίνουσι τοὺς βασιλεῖς ὡς περὶ τὸ θεῖον ἐξαμαρτάνοντας , καὶ καταπαύουσι τῆς ἀρχῆς , μέχρι ἂν ἐκ Δελφῶν ἢ Ὀλυμπίας χρησμὸς ἔλθῃ τοῖς ἡλωκόσι τῶν βασιλέων βοηθῶν . 
τοῦτο δὴ τὸ σημεῖον αὐτῷ γεγονέναι λέγων ὁ Λύσανδρος κρίσιν τῷ Λεωνίδᾳ προὔθηκε , καὶ μάρτυρας παρεῖχεν ὡς ἐκ γυναικὸς Ἀσιανῆς , ἣν τῶν Σελεύκου τινὸς ὑπάρχων αὐτῷ συνοικίσαντος ἔσχε , τεκνώσαιτο δύο παιδία , δυσχεραινόμενος δὲ καὶ μισούμενος ὑπὸ τῆς γυναικὸς ἐπανέλθοι παρὰ γνώμην οἴκαδε , καὶ διαδοχῆς ἔρημον ἀνέλοιτο τὸ βασίλειον . 
ἅμα δὲ τῇ δίκῃ Κλεόμβροτον ἔπειθε τῆς βασιλείας ἀντιποιεῖσθαι , γαμβρὸν ὄντα τοῦ Λεωνίδᾳ , γένους δὲ τοῦ βασιλικοῦ , φοβηθεὶς οὖν ὁ Λεωνίδας ἱκέτης γίνεται τῆς Χαλκιοίκου , καὶ συνικέτευεν ἡ θυγάτηρ τῷ πατρί , τὸν Κλεόμβροτον ἀπολιποῦσα . 
καλουμένου δὲ πρὸς τὴν δίκην αὐτοῦ καὶ μὴ καταβαίνοντος , ἐκεῖνον ἀποψηφισάμενοι τὴν βασιλείαν τῷ Κλεομβρότῳ παρέδωκαν . 
ἐν τούτῳ δὲ τῆς ἀρχῆς ὁ Λύσανδρος ἀπηλλάγη τὸν χρόνου διελθόντος . 
οἱ δὲ κατασταθέντες ἔφοροι τὸν μὲν Λεωνίδαν ἀνέστησαν ἱκετεύοντα , τῷ δὲ Λυσάνδρῳ καὶ τῷ Μανδροκλείδᾳ δίκην ἐπῆγον ὡς παρὰ τὸν νόμον χρεῶν ἀποκοπὰς καὶ γῆν ἀναδάσασθαι ψηφισαμένοις . 
κινδυνεύοντες οὖν ἐκεῖνοι πείθουσι τοὺς βασιλεῖς ὁμοῦ γενομένους χαίρειν ἐᾶν τὰ τῶν ἐφόρων βουλεύματα · τοῦτο γὰρ τὸ ἀρχεῖον ἰσχύειν ἐκ διαφορᾶς τῶν βασιλέων , τῷ τὰ βελτίονα λέγοντι προστιθέμενον τὴν ψῆφον , ὅταν ἅτερος ἐρίζῃ πρὸς τὸ συμφέρον · ἀμφοῖν δὲ ταὐτὰ βουλευομένων ἄλυτον εἶναι τὴν ἐξουσίαν , καὶ παρανόμως μαχεῖσθαι πρὸς τοὺς βασιλεῖς , ὧν μαχομένων διαιτᾶν καὶ βραβεύειν αὐτοῖς εἶναι προσῆκον , οὐχὶ πολυπραγμονεῖν ὁμοφρονούντων . 
οὕτω δὴ πεισθέντες ἀμφότεροι καὶ μετὰ τῶν φίλων εἷς ἀγορὰν καταβάντες ἀνέστησαν μὲν ἐκ τῶν δίφρων τοὺς ἐφόρους , ἄλλους δ’ ἀντ’ αὐτῶν ἀπέδειξαν , ὧν εἷς ἦν Ἀγησίλαος , ὁπλίσαντες δὲ τῶν νέων πολλοὺς καὶ λύσαντες τοὺς δεδεμένους ἐγένοντο φοβεροὶ τοῖς ὑπεναντίοις ὡς πολλοὺς ἀποκτενοῦντες . 
ἀπέθανε δὲ οὐδεὶς ὑπ’ αὐτῶν , ἀλλὰ καὶ Λεωνίδαν εἷς Τεγέαν ὑπεξιόντα βουληθέντος διαφθεῖραι τοῦ Ἀγησιλάου , καὶ πέμψαντος ἐπ’ αὐτὸν εἷς τὴν ὁδὸν ἄνδρας , πυθόμενος ὁ Ἆγις ἑτέρους ἀπέστειλε πιστούς , οἳ τὸν Λεωνίδαν περισχόντες ἀσφαλῶς εἷς Τεγέαν κατέστησαν . 
οὕτω δὲ τῆς πράξεως αὐτοῖς ὁδῷ βαδιζούσης 
καὶ μηδενὸς ἐνισταμένου μηδὲ διακωλύοντος , εἷς ἀνὴρ , Ἀγησίλαος , ἀνέτρεψε πάντα καὶ διελυμήνατο , κάλλιστον διανόημα καὶ Λακωνικώτατον αἰσχίστῳ νοσήματι τῇ φιλοπλουτίᾳ διαφθείρας . 
ἐπειδὴ γὰρ ἐκέκτητο μὲν ἐν τοῖς μάλιστα πολλὴν καὶ ἀγαθὴν χώραν , ὤφειλε δὲ πάμπολλα , μήτε διαλῦσαι δυνάμενος τὰ χρέα μήτε τὴν χώραν προέσθαι βουλόμενος ἔπεισε τὸν 
Ἆγιν ὡς ἀμφοτέρων μὲν ἅμα πραττομένων μέγας ἔσοιτο περὶ τὴν πόλιν ὁ νεωτερισμός , εἰ δὲ τῇ τῶν χρεῶν ἀφέσει θεραπευθεῖεν οἱ κτηματικοὶ πρότερον , εὐκόλως ἂν αὐτῶν καὶ καθ’ ἡσυχίαν 
καὶ καθ’ ἡσυχίαν ξοραëς ανδ ζιεγλερ · καθ’ ἡσυχίαν . 
ὕστερον ἐνδεξομένων τὸν ἀναδασμόν . 
ταῦτα δὲ καὶ τοῖς περὶ Λύσανδρον ἐδόκει , συνεξαπατωμένοις ὑπὸ τοῦ Ἀγησιλάου , καὶ τὰ παρὰ τῶν χρεωστῶν γραμματεῖα συνενέγκαντες εἰς ἀγοράν , ἃ κλάρια καλοῦσι , καὶ πάντα συνθέντες εἰς ἓν συνέπρησαν . 
ἀρθείσης δὲ φλογός οἱ μὲν πλούσιοι καὶ δανειστικοὶ περιπαθοῦντες ἀπῆλθον , ὁ δὲ Ἀγησίλαος ὥσπερ ἐφυβρίζων οὐκ ἔφη λαμπρότερον ἑωρακέναι φῶς οὐδὲ πῦρ ἐκείνου καθαρώτερον . 
ἀξιούντων δὲ τῶν πολλῶν καὶ τὴν γῆν εὐθὺς νέμεσθαι καὶ τῶν βασιλέων οὕτω ποιεῖν κελευόντων , ἀσχολίας τινὰς ἐμβάλλων ὁ Ἀγησίλαος ἀεὶ καὶ προφάσεις λέγων παρῆγε τὸν χρόνον , ἄχρι οὗ στρατεία συνέβη τῷ Ἄγιδι , μεταπεμπομένων τῶν Ἀχαιῶν συμμάχων ὄντων βοήθειαν ἐκ Λακεδαίμονος . 
Αἰτωλοὶ γὰρ ἦσαν ἐπίδοξοι διὰ τῆς Μεγαρικῆς ἐμβαλοῦντες εἰς Πελοπόννησον καὶ τοῦτο κωλύσων Ἄρατος ὁ τῶν Ἀχαιῶν στρατηγὸς ἤθροιζε δύναμιν καὶ τοῖς ἐφόροις ἔγραφεν . 
οἱ δὲ τὸν Ἆγιν εὐθὺς ἐξέπεμπον ἐπηρμένον τῇ φιλοτιμίᾳ καὶ προθυμίᾳ τῶν συστρατευομένων , νέοι γὰρ ὄντες οἱ πλεῖστοι καὶ πένητες , καὶ τὴν μὲν ἀπὸ τῶν χρεῶν ἄδειαν ἔχοντες ἤδη καὶ λελυμένοι , τοὺς δὲ ἀγροὺς ἐλπίζοντες , ἂν ἐπανέλθωσιν ἐκ τῆς στρατείας , νεμηθήσεσθαι , θαυμαστοὺς τῷ Ἄγιδι παρεῖχον ἑαυτούς · 
καὶ θέαμα ταῖς πόλεσιν ἦσαν ἀβλαβῶς καὶ πράως καὶ μονονοὺκ ἀψοφητὶ διαπορευόμενοι τὴν Πελοπόννησον , ὥστε θαυμάζειν καὶ διαλογίζεσθαι τοὺς Ἕλληνας οἷος ἦν ἄρα κόσμος Λακωνικοῦ στρατεύματος Ἀγησίλαον ἔχοντος ἢ Λύσανδρον ἐκεῖνον ἢ Λεωνίδαν τὸν παλαιὸν ἡγούμενον , ὅπου πρὸς μειράκιον ὀλίγου δεῖν νεώτατον ἁπάντων αἰδὼς τοσαύτη καὶ φόβος ἐστὶ τῶν συστρατευομένων . 
συστρατευομένων βλασς · στρατευομένων . 
καὶ μέντοι καὶ αὐτὸς ὁ νεανίσκος εὐτελείᾳ καὶ φιλοπονίᾳ , καὶ τῷ μηδὲν ἰδιώτου λαμπρότερον ἠμφιέσθαι καὶ ὡπλίσθαι σεμνυνόμενος ἀξιοθέατος ἦν καὶ ζηλωτὸς ὑπὸ τῶν πολλῶν ἐπεὶ τοῖς γε πλουσίοις οὐκ ἤρεσκεν ὁ νεωτερισμὸς αὐτοῦ , δεδιόσι μὴ κίνημα καὶ παράδειγμα τοῖς πανταχόσε δήμοις γένηται . 
συμμίξας δὲ τῷ 
Ἀράτῳ περὶ Κόρινθον ὁ Ἆγις ἔτι βουλευομένῳ περὶ μάχης καὶ παρατάξεως πρὸς τοὺς πολεμίους , ἐπεδείξατο καὶ προθυμίαν πολλὴν καὶ τόλμαν οὐ μανικὴν οὐδὲ ἀλόγιστον . 
ἔφη γὰρ αὐτῷ μὲν δοκεῖν διαμάχεσθαι καὶ μὴ παριέναι τὸν πόλεμον εἴσω , τὰς πύλας τῆς Πελοποννήσου προεμένους , ποιήσειν δὲ τὸ δοκοῦν Ἀράτῳ · καὶ γὰρ πρεσβύτερόν τε εἶναι καὶ στρατηγεῖν Ἀχαιῶν , οἷς οὐχὶ προστάξων οὐδὲ ἡγησόμενος , ἀλλὰ συστρατευσόμενος ἥκοι καὶ βοηθήσων . 
ὁ δὲ 
Σινωπεὺς Βάτων αὐτὸν οὐκ ἐθέλειν μάχεσθαί φησι τὸν Ἆγιν Ἀράτου κελεύοντος , οὐκ ἐντετυχηκὼς οἷς Ἄρατος γέγραφε περὶ τούτων , ἀπολογιζόμενος ὅτι βέλτιον ἡγεῖτο , τοὺς καρποὺς σχεδὸν ἅπαντας συγκεκομισμένων ἤδη τῶν γεωργῶν , παρελθεῖν τοὺς πολεμίους ἢ μάχῃ διακινδυνεῦσαι περὶ τῶν ὅλων . 
ἐπεὶ δ’ οὖν Ἄρατος ἀπέγνω μάχεσθαι καὶ τοὺς συμμάχους ἐπαινέσας διαφῆκε , θαυμασθεὶς ὁ Ἆγις ἀνεζεύγνυεν , ἤδη τῶν ἔνδον ἐν Σπάρτῃ 
θόρυβον πολὺν ἐχόντων καὶ μεταβολήν . 
ὁ γὰρ Ἀγησίλαος ἐφορεύων , ἀπηλλαγμένος οἷς ταπεινὸς ἦν πρότερον , οὐδενὸς ἐφείδετο φέροντος ἀργύριον ἀδικήματος , ἀλλὰ μῆνα τρισκαιδέκατον , οὐκ ἀπαιτούσης τότε τῆς περιόδου , παρὰ τὴν νενομισμένην τάξιν τῶν χρόνων ἐνέβαλε τοῖς τέλεσι καὶ παρέπραττε , δεδιὼς δὲ τοὺς ἀδικουμένους καὶ μισούμενος ὑπὸ πάντων ἔτρεφε μαχαιροφόρους , καὶ φυλαττόμενος ὑπὸ τούτων κατέβαινεν εἰς τὸ ἀρχεῖον . 
καὶ τῶν βασιλέων τοῦ μὲν ὅλως καταφρονεῖν , τὸν δὲ Ἆγιν ἐβούλετο δοκεῖν διὰ τὴν συγγένειαν μᾶλλον ἢ διὰ τὴν βασιλείαν ἔν τινι τιμῇ τίθεσθαι . 
διέδωκε δὲ λόγον ὡς καὶ αὖθις ἐφορεύσων . 
διὸ καὶ θᾶσσον ἀποκινδυνεύσαντες οἱ ἐχθροὶ καὶ συστάντες ἐκ Τεγέας ἀναφανδὸν τὸν Λεωνίδαν ἐπὶ τὴν ἀρχὴν κατήγαγον , ἡδέως καὶ τῶν πολλῶν θεασαμένων · ὠργίζοντο γὰρ πεφενακισμένοι τῆς χώρας μὴ νεμηθείσης . 
τὸν μὲν οὖν Ἀγησίλαον ὁ υἱὸς Ἱππομέδων , δεόμενος τῶν πολιτῶν καὶ πᾶσι προσφιλὴς ὢν δῑ ἀνδραγαθίαν , ὑπεξήγαγε καὶ διέσωσε · τῶν δὲ βασιλέων ὁ μὲν Ἆγις ἐπὶ τὴν Χαλκίοικον κατέφυγεν , ὁ δὲ Κλεόμβροτος εἰς τὸ τοῦ Ποσειδῶνος ἱερὸν ἐλθὼν ἱκέτευε · καὶ γὰρ ἐδόκει τούτῳ μᾶλλον ὁ Λεωνίδας χαλεπὸς εἶναι , καὶ παρεὶς τὸν Ἆγιν ἐπὶ τοῦτον ἀνέβη στρατιώτας ἔχων καὶ κατηγόρει μετ’ ὀργῆς ὅτι γαμβρὸς ὢν ἐπεβούλευσεν αὐτῷ καὶ τὴν βασιλείαν ἀφείλετο καὶ συνεξέβαλε τῆς πατρίδος . 
ὁ μὲν οὖν Κλεόμβροτος οὐδὲν εἶχεν εἰπεῖν , ἀλλ’ ἠπορημένος ἐκάθητο καί σιωπῶν ἡ δὲ Χιλωνίς , ἡ τοῦ Λεωνίδου θυγάτηρ , πρότερον μὲν ἀδικουμένῳ τῷ πατρὶ συνηδικεῖτο , καί τοῦ Κλεομβρότου τὴν βασιλείαν παραλαβόντος ἀποστᾶσα τὴν τοῦ πατρὸς συμφορὰν ἐθεράπευε , καί παρόντι μὲν συνικέτευε , φεύγοντος δὲ πενθοῦσα καὶ χαλεπῶς ἔχουσα πρὸς τὸν Κλεόμβροτον διετέλει , τότε δὲ αὖ πάλιν ταῖς τύχαις συμμεταβάλλουσα μετὰ τοῦ ἀνδρὸς ἱκέτις ὤφθη καθεζομένη , περιβεβληκυῖα τὰς χεῖρας ἐκείνῳ καί τῶν παιδίων τὸ μὲν ἔνθεν , τὸ δ’ ἔνθεν ὑφ’ αὑτὴν ἔχουσα , θαυμαζόντων δὲ πάντων καί δακρυόντων ἐπὶ τῇ χρηστότητι καί φιλοστοργίᾳ τῆς γυναικός , ἁψαμένη τῶν πέπλων καί τῆς κόμης ἀτημελῶς ἐχόντων , τοῦτο , εἶπεν , ὦ πάτερ , ἐμοὶ τὸ σχῆμα καί τὴν ὄψιν οὐχ ὁ Κλεομβρότου περιτέθεικεν ἔλεος , ἀλλ’ ἀπὸ τῶν σῶν κακῶν καί τῆς σῆς φυγῆς μεμένηκέ μοι σύντροφον καί σύνοικον τὸ πένθος , πότερον οὖν δεῖ με σοῦ βασιλεύοντος ἐν Σπάρτῃ καί νικῶντος ἐγκαταβιῶναι ταύταις ταῖς συμφοραῖς , ἢ λαβεῖν ἐσθῆτα λαμπρὰν καί βασιλικήν , ἐπιδοῦσαν ὑπὸ σοῦ τὸν παρθένιον ἄνδρα φονευόμενον ; 
ὃς εἰ μὴ παραιτεῖταί σε μηδὲ πείθει τέκνων καί γυναικὸς δάκρυσι , χαλεπωτέραν ἢ σὺ βούλει δίκην ὑφέξει τῆς κακοβουλίας ἐπιδὼν ἐμὲ τὴν φιλτάτην αὐτῷ προαποθανοῦσαν . 
τίνι γὰρ ἐμὲ δεῖ ζῆν παρρησίᾳ πρὸς τὰς ἄλλας γυναῖκας , ᾗ μήτε παρ’ ἀνδρὸς δεομένῃ μήτε παρὰ πατρὸς ἔλεός ἐστιν ; 
ἀλλὰ καί γυνὴ καί θυγάτηρ συνατυχεῖν καί συνατιμάζεσθαι τοῖς ἐμαυτῆς ἐγενόμην . 
τούτῳ μὲν οὖν εἰ καί τις ἦν λόγος εὐπρεπής , ἐγὼ τοῦτον ἀφειλόμην τότε σοὶ συνεξετασθεῖσα καὶ καταμαρτυρήσασα τῶν ὑπὸ τούτου γενομένων σὺ δὲ αὐτῷ τὸ ἀδίκημα ποιεῖς εὐαπολόγητον , οὕτω μέγα καί περιμάχητον ἀποφαίνων τὸ βασιλεύειν ὥστε δῑ αὐτὸ καί γαμβροὺς φονεύειν καί τέκνων ἀμελεῖν εἶναι δίκαιον 
ἡ μὲν Χιλωνὶς τοιαῦτα ποτνιωμένη τό τε πρόσωπον ἐπὶ τὴν κεφαλὴν ἐπέθηκε τοῦ Κλεομβρότου , καί τὸ βλέμμα διεφθαρμένον καί συντετηκὸς ὑπὸ λύπης περιήνεγκεν εἷς τοὺς παρόντας . 
ὁ δὲ Λεωνίδας διαλεχθεὶς τοῖς φίλοις 
τὸν μὲν Κλεόμβροτον ἐκέλευσεν ἀναστάντα φεύγειν , τῆς δὲ παιδὸς μένειν ἐδεῖτο καί μὴ καταλιπεῖν ἑαυτόν οὕτω φιλοῦντα καί δεδωκότα χάριν τὴν τοῦ ἀνδρὸς αὐτῇ σωτηρίαν . 
οὐ μὴν ἔπεισεν , ἀλλ’ ἀνισταμένῳ τῷ ἀνδρὶ θάτερον τῶν παιδίων ἐγχειρίσασα , θάτερον δ’ Ἀναλαβοῦσα καί προσκυνήσασα τὸν βωμὸν τοῦ 
τοῦ θεοῦ ξοραëς , βεκκερ , ανδ ζιεγλερ , αφτερ βρψαν ; 
τῆς θεοῦ . 
θεοῦ συνεξῆλθεν , ὥστε εἰ μὴ πάνυ διεφθαρμένος ἦν ὑπὸ κενῆς δόξης ὁ 
Κλεόμβροτος , εὐτύχημα ἂν ἡγήσατο τὴν φυγὴν αὑτῷ τῆς βασιλείας μεῖζον εἶναι διὰ τὴν γυναῖκα . 
μεταστησάμενος δὲ τὸν Κλεόμβροτον ὁ Λεωνίδας καὶ τοὺς πρώτους ἐφόρους ἐκβαλὼν τῆς ἀρχῆς , ἑτέρους δὲ ποιησάμενος , εὐθὺς ἐπεβούλευε τῷ Ἄγιδι . 
καί πρῶτον μὲν ἔπειθεν αὐτὸν ἀναστῆναι καὶ συμβασιλεύειν , ὡς δεδωκότων συγγνώμην τῶν πολιτῶν συνεξηπατῆσθαι γὰρ ὑπὸ τοῦ Ἀγησιλάου νέον ὄντα καί φιλότιμον . 
ἐκείνου δὲ ὑφορωμένου καί κατὰ χώραν μένοντος αὐτὸς μὲν ἐπαύσατο φενακίζων καί κατειρωνευόμενος , Ἀμφάρης δὲ καί Δαμοχάρης καί Ἀρκεσίλαος ἀναβαίνοντες εἰώθεσαν αὐτῷ διαλέγεσθαι · καί ποτε καί παραλαβόντες ἐπὶ λουτρὸν ἀπὸ τοῦ ἱεροῦ κατήγαγον καί λουσάμενον πάλιν εἷς τὸ ἱερὸν κατέστησαν , 
καί ἦσαν πάντες μὲν αὐτῷ συνήθεις , ὁ δὲ Ἀμφάρης καί κεχρημένος 
καὶ κεχρημένος ξοραëς ανδ βεκκερ δελετε καί . 
ἔναγχος ἱμάτια καί ποτήρια τῶν πολυτελῶν παρὰ τῆς Ἀγησιστράτας ἐπεβούλευε διὰ ταῦτα τῷ βασιλεῖ καί ταῖς γυναιξὶν ὡς ἀποστερήσων . 
καί μάλιστά γε αὐτὸς ὑπακοῦσαι τῷ Λεωνίδᾳ λέγεται καί παροξῦναι τοὺς ἐφόρους , ὧν καί αὐτὸς εἷς ἦν . 
ἐπεὶ δὲ ὁ Ἆγις τὸν μὲν ἄλλον ἐν τῷ ἱερῷ διέτριβε χρόνον , εἰώθει δὲ καταβαίνειν ὅτε τύχοι πρὸς τὸ λουτρόν , ἐκεῖ συλλαβεῖν αὑτὸν ἔγνωσαν , ὅταν ἔξω τοῦ ἱεροῦ γένηται . 
καὶ παραφυλάξαντες λελουμένον ἀπήντησαν καὶ ἠσπάσαντο , καὶ συμπροῆγον ἅμα διαλεγόμενοι καὶ παίζοντες ὡς πρὸς συνήθη καὶ νέον . 
ἐκτροπὴν δέ τινα τῆς ὁδοῦ πλαγίαν πρὸς τὸ δεσμωτήριον ἐχούσης , ὡς ἐγένοντο κατ’ αὐτὴν βαδίζοντες , ὁ μὲν Ἀμφάρης διὰ τὸ ἄρχειν ἁψάμενος τοῦ Ἄγιδος , ἄγω σε , εἶπεν , ἐπὶ τοὺς ἐφόρους , ὦ Ἆγι , λόγον ὑφέξοντα τῶν πεπολιτευμένων · ὁ δὲ Δαμοχάρης , εὔρωστος ὢν καὶ μέγας , τὸ ἱμάτιον περιβαλὼν περὶ τὸν τράχηλον εἷλκεν . 
ἄλλων δὲ ἐπωθούντων ὄπισθεν ἐκ παρασκευῆς , οὐδενὸς βοηθοῦντος , ἀλλ’ ἐρημίας οὔσης , ἐμβάλλουσιν αὑτὸν εἰς τὸ δεσμωτήριον . 
εὐθὺς δὲ παρῆν ὁ μὲν Λεωνίδας μισθοφόρους ἔχων πολλοὺς , καὶ τὸ οἴκημα περιέσχεν ἔξωθεν , οἱ δὲ ἔφοροι πρὸς τὸν Ἆγιν εἰσῆλθον , καὶ τῶν γερόντων εἰς τὸ οἴκημα μεταπεμψάμενοι τοὺς ταὐτὰ βουλομένους , ὡς δὴ κρίσεως αὐτῷ γινομένης , ἐκέλευον ὑπὲρ τῶν πεπραγμένων ἀπολογεῖσθαι . 
γελάσαντος δὲ τοῦ νεανίσκου πρὸς τὴν εἰρωνείαν αὐτῶν , ὁ μὲν Ἀμφάρης οἰμωξόμενον ἐκάλει καὶ δίκην ὑφέξοντα τῆς ἰταμότητος · ἄλλος δὲ τῶν ἐφόρων , οἷον ἐνδιδοὺς τῷ Ἄγιδι καὶ δεικνύων ἀποφυγὴν τῆς αἰτίας , ἠρώτησεν εἰ ταῦτα ἔπραξεν ὑπὸ Λυσάνδρου καὶ Ἀγησιλάου βιασθείς . 
ἀποκριναμένου δὲ τοῦ Ἄγιδος ὡς βιασθεὶς μὲν ὑπ’ οὐδενός , ζηλῶν δὲ καὶ μιμούμενος τὸν Λυκοῦργον ἐπὶ τὴν αὐτὴν ἔλθοι πολιτείαν , πάλιν ὁ αὐτὸς ἠρώτησεν εἰ μετανοεῖ τοῖς πεπραγμένοις . 
φήσαντος δὲ τοῦ νεανίσκου μὴ μετανοεῖν ἐπὶ τοῖς κάλλιστα βεβουλευμένοις , κἂν τὰ ἔσχατα πεισόμενον αὑτὸν ἴδῃ , θάνατον αὐτοῦ κατεψηφίσαντο , καὶ τοὺς ὑπηρέτας ἐκέλευον ἄγειν εἰς τὴν καλουμένην Δεχάδα . 
τοῦτο δέ ἐστὶν οἴκημα τῆς εἱρκτῆς ἐν ᾧ θανατοῦσι τοὺς καταδίκους ἀποπνίγοντες . 
ὁρῶν δὲ τοὺς ὑπηρέτας ὁ Δαμοχάρης οὐ τολμῶντας ἅψασθαι τοῦ Ἄγιδος , ὁμοίως δὲ καὶ τῶν μισθοφόρων τοὺς παρεστῶτας ἀποστρεφομένους καὶ φεύγοντας τὸ ἔργον , ὡς οὐ θεμιτὸν οὐδὲ νενομισμένον βασιλέως σώματι τὰς 
χεῖρας προσφέρειν , διαπειλησάμενος αὐτοῖς καὶ λοιδορηθεὶς εἷλκεν αὐτὸς εἰς τὸ οἴκημα τὸν Ἆγιν . 
ἤδη γὰρ ᾔσθηντο πολλοὶ τὴν σύλληψιν , καὶ θόρυβος ἦν ἐπὶ ταῖς θύραις καὶ φῶτα πολλά , καὶ παρῆσαν ἥ τε μήτηρ τοῦ Ἄγιδος καὶ ἡ μάμμη βοῶσαι καὶ δεόμεναι τὸν βασιλέα τῶν Σπαρτιατῶν λόγου καὶ κρίσεως τυχεῖν ἐν τοῖς πολίταις . 
διὸ καὶ μάλιστα κατήπειξαν τὴν ἀναίρεσιν , ὡς ἐξαρπαγησομένου νυκτὸς ἂν πλείονες ἐπέλθωσιν . 
ὁ μὲν οὖν Ἆγις ἐπὶ τὴν στραγγάλην πορευόμενος , ὡς εἶδέ τινα τῶν ὑπηρετῶν δακρύοντα καὶ περιπαθοῦντα , παῦσαί με , εἶπεν , ὦ ἄνθρωπε , κλαίων καὶ γὰρ οὕτως παρανόμως καὶ ἀδίκως ἀπολλύμενος κρείττων εἰμὶ τῶν ἀναιρούντων καὶ ταῦτ’ εἰπὼν παρέδωκε τῷ βρόχῳ τόν τράχηλον ἑκουσίως , 
ὁ δὲ 
Ἀμφάρης προελθὼν ἐπὶ τὰς θύρας , καὶ τὴν Ἀγησιστράταν προσπεσοῦσαν αὐτῷ διὰ συνήθειαν καὶ φιλίαν ἀναστήσας , οὐδὲν ἔφη περὶ τόν Ἆγιν ἔσεσθαι βίαιον οὐδὲ ἀνήκεστον ἐκέλευε δὲ κἀκείνην , εἰ βούλοιτο , πρὸς τόν υἱὸν εἰσελθεῖν . 
ἐκείνης δὲ καὶ τὴν μητέρα μετ’ αὐτῆς παρεῖναι δεομένης οὐδὲν ἔφη κωλύειν ὁ Ἀμφάρης · 
καὶ δεξάμενος ἀμφοτέρας , καὶ πάλιν κλεῖσαι τὰς θύρας τοῦ δεσμωτηρίου κελεύσας , προτέραν μὲν τὴν Ἀρχιδαμίαν παρέδωκεν , ἤδη σφόδρα πρεσβῦτιν οὖσαν καὶ καταγεγηρακυῖαν ἐν ἀξιώματι μεγίστῳ τῶν πολιτίδων , ἀποθανούσης δὲ ἐκείνης ἐκέλευσε τὴν Ἀγησιστράταν ἔσω βαδίζειν . 
ὡς δὲ εἰσελθοῦσα τόν τε υἱὸν ἐθεάσατο χαμαὶ κείμενον καὶ τὴν μητέρα νεκρὰν ἐκ τοῦ βρόχου κρεμαμένην , ἐκείνην μὲν αὐτὴ τοῖς ὑπηρέταις συγκαθεῖλε καὶ παρεκτείνασα τῷ Ἄγιδι τὸ σῶμα περιέστειλε καὶ κατεκάλυψε · τῷ δὲ υἱῷ προσπεσοῦσα καὶ φιλήσασα τὸ πρόσωπον , ἡ πολλή σε , εἶπεν , ὦ παῖ , εὐλάβεια καὶ τὸ πρᾶον καὶ φιλάνθρωπον ἀπώλεσε μεθ’ ἡμῶν . 
ὁ δὲ 
Ἀμφάρης ἀπὸ τῆς θύρας ὁρῶν τὰ γινόμενα καὶ τὰς φωνὰς ἀκούων ἐπεισῆλθε , καὶ πρὸς τὴν Ἀγησιστράταν μετ’ ὀργῆς εἶπεν εἰ τοίνυν , ἔφη , ταὐτὰ ἐδοκίμαζες τῷ υἱῷ , ταὐτὰ καὶ πείσῃ. καὶ ἡ Ἀγησιστράτα πρὸς τόν βρόχον ἀνισταμένη , μόνον , ἔφη , συνενέγκαι ταῦτα τῇ Σπάρτῃ . 
τοῦ δὲ πάθους εἰς τὴν πόλιν ἐξαγγελθέντος καὶ τῶν τριῶν σωμάτων ἐκκομιζομένων οὐκ ἦν ὁ φόβος οὕτω μέγας , ὥστε μὴ καταφανεῖς εἶναι τοὺς πολίτας ἀλγοῦντας μὲν ἐπὶ τοῖς γεγονόσι , μισοῦντας δὲ τὸν Λεωνίδαν καὶ τὸν Ἀμφάρην , μηδὲν δεινότερον μηδὲ ἀνοσιώτερον ἐξ οὗ Δωριεῖς Πελοπόννησον οἰκοῦσιν οἰομένους ἐν Σπάρτῃ πεπρᾶχθαι . 
βασιλεῖ γὰρ , ὡς ἔοικε , Λακεδαιμονίων οὐδὲ οἱ πολέμιοι ῥᾳδίως ἐν ταῖς μάχαις ἀπαντῶντες προσέφερον τὰς χεῖρας , ἀλλ’ ἀπετρέποντο δεδιότες καὶ σεβόμενοι τὸ ἀξίωμα , διὸ καὶ πολλῶν γεγονότων Λακεδαιμονίοις ἀγώνων πρὸς Ἕλληνας εἷς μόνος ἀνῃρέθη πρὸ τῶν Φιλιππικῶν δόρατι πληγεὶς περὶ Λεῦκτρα Κλεόμβροτος . 
Μεσσηνίων δὲ καὶ Θεόπομπον ὑπ’ Ἀριστομένους πεσεῖν λεγόντων οὔ φασι Λακεδαιμόνιοι , πληγῆναι δὲ μόνον , ἀλλὰ ταῦτα μὲν ἔχει τινὰς ἀμφιλογίας , ἐν δὲ Λακεδαίμονι πρῶτος Ἆγις βασιλεύων ὑπὸ τῶν ἐφόρων ἀπέθανε , καλὰ μὲν ἔργα καὶ πρέποντα τῇ Σπάρτῃ προελόμενος , ἡλικίας δὲ γεγονὼς ἐν ᾗ ἁμαρτάνοντες ἄνθρωποι συγγνώμης τυγχάνουσι , μεμφθεὶς δὲ ὑπὸ τῶν φίλων δικαιότερον ἢ τῶν ἐχθρῶν , ὅτι καὶ Λεωνίδαν περιέσωσε καὶ τοῖς ἄλλοις ἐπίστευσεν , ἡμερώτατος καὶ πραότατος γενόμενος .
