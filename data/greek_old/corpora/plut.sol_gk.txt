Σόλων 
δίδυμος ὁ γραμματικὸς ἐν τῇ περὶ τῶν ἀξόνων τῶν Σόλωνος ἀντιγραφῇ πρὸς Ἀσκληπιάδην Φιλοκλέους τινὸς τέθεικε λέξιν , ἐν ᾗ τὸν Σόλωνα πατρὸς Εὐφορίωνος ἀποφαίνει παρὰ τὴν τῶν ἄλλων δόξαν , ὅσοι μέμνηνται Σόλωνος . 
Ἐξηκεστίδου γὰρ αὐτὸν ἅπαντες ὁμαλῶς γεγονέναι λέγουσιν , ἀνδρὸς οὐσίᾳ μέν , ὥς φασι , καὶ δυνάμει μέσου τῶν πολιτῶν , οἰκίας δὲ πρώτης κατὰ γένος · ἦν γὰρ Κοδρίδης ἀνέκαθεν . 
τὴν δὲ μητέρα τοῦ Σόλωνος Ἡρακλείδης ὁ Ποντικὸς ἱστορεῖ τῆς Πεισιστράτου μητρὸς ἀνεψιὰν γενέσθαι . 
καὶ φιλία τὸ πρῶτον ἦν αὐτοῖς πολλὴ μὲν διὰ τὴν συγγένειαν , πολλὴ δὲ διὰ τὴν εὐφυΐαν καὶ ὥραν , ὡς ἔνιοί φασιν , ἐρωτικῶς τὸν Πεισίστρατον ἀσπαζομένου τοῦ Σόλωνος . 
ὅθεν ὕστερον , ὡς ἔοικεν , εἰς διαφορὰν αὐτῶν ἐν τῇ πολιτείᾳ καταστάντων οὐδὲν ἤνεγκεν ἡ ἔχθρα σκληρὸν οὐδ’ ἄγριον πάθος , ἀλλὰ παρέμεινεν ἐκεῖνα τὰ δίκαια ταῖς ψυχαῖς , καὶ παρεφύλαξε , 
τυφόμενα Δίου πυρὸς ἔτι ζῶσαν φλόγα , 
ευρ . 
βα . 
8 
τὴν ἐρωτικὴν μνήμην καὶ χάριν . 
ὅτι δὲ πρὸς τοὺς καλοὺς οὐκ ἦν ἐχυρὸς ὁ Σόλων οὐδ’ Ἔρωτι θαρραλέος ἀνταναστῆναι πύκτης ὅπως ἐς χεῖρας , 
Ἔρωτι μέν νυν ὅστις ἀντανίσταται πύκτης ὅπως ἐς χεῖρας , οὐ καλῶς φρονεῖ . 
(σοπηοξλες , τραξηινιαε , 441 φ.) ἔκ τε τῶν ποιημάτων αὐτοῦ λαβεῖν ἔστι , καὶ νόμον ἔγραψε διαγορεύοντα δοῦλον μὴ ξηραλοιφεῖν μηδὲ παιδεραστεῖν , εἰς τὴν τῶν καλῶν μερίδα καὶ σεμνῶν ἐπιτηδευμάτων τιθέμενος τὸ πρᾶγμα , καὶ τρόπον τινὰ τοὺς ἀξίους προκαλούμενος ὧν τοὺς ἀναξίους ἀπήλαυνε . 
λέγεται δὲ καὶ Πεισίστρατος ἐραστὴς Χάρμου γενέσθαι , καὶ τὸ ἄγαλμα τοῦ Ἔρωτος ἐν Ἀκαδημείᾳ καθιερῶσαι , ὅπου τὸ πῦρ ἀνάπτουσιν οἱ τὴν ἱερὰν λαμπάδα διαθέοντες . 
ὁ δ’ οὖν Σόλων τὴν οὐσίαν τοῦ πατρὸς ἐλαττώσαντος εἰς φιλανθρωπίας τινάς , ὥς φησιν Ἕρμιππος , καὶ χάριτας , οὐκ ἂν ἀπορήσας τῶν βουλομένων ἐπαρκεῖν , αἰδούμενος δὲ λαμβάνειν παρ’ ἑτέρων ἐξ οἰκίας γεγονὼς εἰθισμένης ἑτέροις βοηθεῖν , ὥρμησε νέος ὢν ἔτι πρὸς ἐμπορίαν . 
καίτοι φασὶν ἔνιοι πολυπειρίας ἕνεκα μᾶλλον καὶ ἱστορίας ἢ χρηματισμοῦ πλανηθῆναι τὸν Σόλωνα . 
σοφίας μὲν γὰρ ἦν ὁμολογουμένως ἐραστής , ὅς γε καὶ πρεσβύτερος ὢν ἔλεγε γηράσκειν αἰεὶ πολλὰ διδασκόμενος · 
Γηράσκω δ’ αἰεὶ πολλὰ διδασκόμενος . 
φραγμεντ 18 (βεργκ , ποετ . 
λψρ . 
γρ. ιι.4 π. 47). πλοῦτον δ’ οὐκ ἐθαύμαζεν , ἀλλὰ καί φησιν ὁμοίως πλουτεῖν ᾧ τε 
Ἶσόν τοι πλουτοῦσιν ὅτῳ πολὺς ἄργυρός ἐστιν , κ.τ.λ. , φραγμεντ 24 (βεργκ) , vερσες 1‐6 . 
πολὺς ἄργυρός ἐστι 
καὶ χρυσὸς καὶ γῆς πυροφόρου πεδία 
ἵπποι θ’ ἡμίονοί τε , καὶ ᾧ μόνα ταῦτα πάρεστι , 
γαστρί τε καὶ πλευρῇ καὶ ποσὶν ἁβρὰ παθεῖν , 
παιδός τ’ ἠδὲ γυναικός , ἐπὴν καὶ ταῦτ’ ἀφίκηται , 
ἥβη , σὺν δ’ ὥρη γίνεται ἁρμοδία . 
σολον , φραγ . 
24 . 
1‐6 (βεργκ) 
ἀλλ’ ἑτέρωθι λέγει · 
χρήματα δ’ ἱμείρω μὲν ἔχειν , ἀδίκως δὲ πεπᾶσθαι 
οὐκ ἐθέλω · πάντως ὕστερον ἦλθε δίκη . 
σολον , φραγ . 
13 . 
7‐8 (βεργκ) 
κωλύει δὲ οὐδὲν τὸν ἀγαθὸν καὶ πολιτικὸν ἄνδρα μήτε τῶν περιττῶν τὴν κτῆσιν ἐν σπουδῇ τίθεσθαι μήτε τῆς χρείας τῶν ἀναγκαίων καὶ ἱκανῶν καταφρονεῖν . 
ἐν δὲ τοῖς τότε χρόνοις , καθ’ Ἡσίοδον , ἔργον οὐδὲν ἦν ὄνειδος , οὐδὲ τέχνη διαφορὰν ἔφερεν , ἐμπορία δὲ καὶ δόξαν εἶχεν οἰκειουμένη τὰ βαρβαρικὰ καὶ προξενοῦσα φιλίας βασιλέων καὶ πραγμάτων ἐμπείρους ποιοῦσα πολλῶν . 
ἔνιοι δὲ καὶ πόλεων οἰκισταὶ γεγόνασι μεγάλων , ὡς καὶ Μασσαλίας Πρῶτις ὑπὸ Κελτῶν τῶν περὶ τὸν Ῥοδανὸν ἀγαπηθείς . 
καὶ Θαλῆν δέ φασιν ἐμπορίᾳ χρήσασθαι καὶ Ἱπποκράτην τὸν μαθηματικόν , καὶ Πλάτωνι τῆς ἀποδημίας ἐφόδιον ἐλαίου τινὸς ἐν Αἰγύπτῳ διάθεσιν γενέσθαι . 
τὸ δ’ οὖν εὐδάπανον τῷ Σόλωνι καὶ ὑγρὸν πρὸς τὴν δίαιταν , καὶ τὸ φορτικώτερον ἢ φιλοσοφώτερον ἐν τοῖς ποιήμασι διαλέγεσθαι περὶ τῶν ἡδονῶν , τὸν ἐμπορικὸν οἴονται βίον προστετρῖφθαι · πολλοὺς γὰρ ἔχοντα κινδύνους καὶ μεγάλους ἀνταπαιτεῖν πάλιν εὐπαθείας τινὰς καὶ ἀπολαύσεις . 
ὅτι δ’ αὑτὸν ἐν τῇ τῶν πενήτων μερίδι μᾶλλον ἢ τῇ τῶν πλουσίων ἔταττε , δῆλόν ἐστιν ἐκ τούτων · 
πολλοὶ γὰρ πλουτεῦσι κακοί , ἀγαθοὶ δὲ πένονται · 
ἀλλ’ ἡμεῖς αὐτοῖς οὐ διαμειψόμεθα 
τῆς ἀρετῆς τὸν πλοῦτον · ἐπεὶ τὸ μὲν ἔμπεδον αἰεί , 
χρήματα δ’ ἀνθρώπων ἄλλοτε ἄλλος ἔχει . 
σολον , φραγ . 
15 (βεργκ) 
τῇ δὲ ποιήσει κατ’ ἀρχὰς μὲν εἰς οὐδὲν ἄξιον σπουδῆς , ἀλλὰ παίζων ἔοικε προσχρήσασθαι καὶ παράγων ἑαυτὸν ἐν τῷ σχολάζειν · ὕστερον δὲ καὶ γνώμας ἐνέτεινε φιλοσόφους καὶ τῶν πολιτικῶν πολλὰ συγκατέπλεκε τοῖς ποιήμασιν , οὐχ ἱστορίας ἕνεκεν καὶ μνήμης , ἀλλ’ ἀπολογισμούς τε τῶν πεπραγμένων ἔχοντα καὶ προτροπὰς ἐνιαχοῦ καὶ νουθεσίας καὶ ἐπιπλήξεις πρὸς τοὺς Ἀθηναίους . 
ἔνιοι δέ φασιν ὅτι καὶ τοὺς νόμους ἐπεχείρησεν ἐντείνας εἰς ἔπος ἐξενεγκεῖν , καὶ διαμνημονεύουσι τὴν ἀρχὴν οὕτως ἔχουσαν · 
πρῶτα μὲν εὐχώμεσθα Διῒ Κρονίδῃ βασιλῆϊ 
θεσμοῖς τοῖσδε τύχην ἀγαθὴν καὶ κῦδος ὀπάσσαι . 
σολον , φραγμ . 
31 (βεργκ) 
φιλοσοφίας δὲ τοῦ ἠθικοῦ μάλιστα τὸ πολιτικόν , ὥσπερ οἱ πλεῖστοι τῶν σοφῶν , ἠγάπησεν . 
ἐν δὲ τοῖς φυσικοῖς ἁπλοῦς ἐστι λίαν καὶ ἀρχαῖος , ὡς δῆλον ἐκ τούτων · 
ἐκ νεφέλης πέλεται χιόνος μένος ἠδὲ χαλάζης · 
βροντὴ δ’ ἐκ λαμπρᾶς γίνεται ἀστεροπῆς . 
ἐξ ἀνέμων δὲ θάλασσα ταράσσεται · ἢν δέ τις αὐτὴν 
μὴ κινῇ , πάντων ἐστὶ δικαιοτάτη . 
σολον , φραγ . 
9. 1‐2 , φραγ . 
12 (βεργκ) 
καὶ ὅλως ἔοικεν ἡ Θάλεω μόνου σοφία τότε περαιτέρω τῆς χρείας ἐξικέσθαι τῇ θεωρίᾳ · τοῖς δὲ ἄλλοις ἀπὸ τῆς πολιτικῆς ἀρετῆς τοὔνομα τῆς σοφίας ὑπῆρξε . 
γενέσθαι δὲ μετ’ ἀλλήλων ἔν τε Δελφοῖς ὁμοῦ λέγονται καὶ πάλιν ἐν Κορίνθῳ , Περιάνδρου σύλλογόν τινα κοινὸν αὐτῶν καὶ συμπόσιον κατασκευάσαντος . 
ἔτι δὲ μᾶλλον εἰς ἀξίωμα καὶ δόξαν αὐτοὺς κατέστησεν ἡ τοῦ τρίποδος περίοδος καὶ διὰ πάντων ἀνακύκλησις καὶ ἀνθύπειξις μετ’ εὐμενείας φιλοτίμου γενομένη . 
Κῴων γάρ , ὥς φασι , καταγόντων σαγήνην , καὶ ξένων ἐκ Μιλήτου πριαμένων τὸν βόλον οὔπω φανερὸν ὄντα , χρυσοῦς ἐφάνη τρίπους ἑλκόμενος , ὃν λέγουσιν Ἑλένην πλέουσαν ἐκ Τροίας αὐτόθι καθεῖναι χρησμοῦ τινος ἀναμνησθεῖσαν παλαιοῦ . 
γενομένης δὲ τοῖς ξένοις πρῶτον ἀντιλογίας πρὸς τοὺς ἁλιέας περὶ τοῦ τρίποδος , εἶτα τῶν πόλεων ἀναδεξαμένων τὴν διαφορὰν ἄχρι πολέμου προελθοῦσαν , ἀνεῖλεν ἀμφοτέροις ἡ Πυθία τῷ σοφωτάτῳ τὸν τρίποδα ἀποδοῦναι . 
καὶ πρῶτον μὲν ἀπεστάλη πρὸς Θαλῆν εἰς Μίλητον , ἑκουσίως τῶν Κῴων ἑνὶ δωρουμένων ἐκείνῳ περὶ οὗ πρὸς ἅπαντας ὁμοῦ Μιλησίους ἐπολέμησαν . 
Θάλεω δὲ Βίαντα σοφώτερον ἀποφαίνοντος αὑτοῦ πρὸς ἐκεῖνον ἧκεν · ἀπ’ ἐκείνου δ’ αὖθις ἀπεστάλη πρὸς ἄλλον ὡς σοφώτερον . 
εἶτα περιϊὼν καὶ ἀναπεμπόμενος οὕτως ἐπὶ Θαλῆν τὸ δεύτερον ἀφίκετο , καὶ τέλος εἰς Θήβας ἐκ Μιλήτου κομισθεὶς τῷ Ἰσμηνίῳ Ἀπόλλωνι καθιερώθη . 
θεόφραστος δέ φησι , πρῶτον μὲν εἰς Πριήνην Βίαντι τὸν τρίποδα πεμφθῆναι , δεύτερον δ’ εἰς Μίλητον Θαλῇ Βίαντος ἀποπέμψαντος · οὕτω δὲ διὰ πάντων πάλιν εἰς Βίαντα περιελθεῖν , τέλος δὲ εἰς Δελφοὺς ἀποσταλῆναι . 
ταῦτα μὲν οὖν ὑπὸ πλειόνων τεθρύληται , πλὴν ὅτι τὸ δῶρον ἀντὶ τοῦ τρίποδος οἱ μὲν φιάλην ὑπὸ Κροίσου πεμφθεῖσαν , οἱ δὲ ποτήριον Βαθυκλέους ἀπολιπόντος εἶναι λέγουσιν . 
ἰδίᾳ δ’ Ἀναχάρσεώς τε πρὸς Σόλωνα καὶ πάλιν Θάλεω συνουσίαν τινὰ καὶ λόγους ἀναγράφουσι τοιούτους . 
Ἀνάχαρσιν μὲν εἰς Ἀθήνας φασὶν ἐπὶ τὴν Σόλωνος οἰκίαν ἐλθόντα κόπτειν , καὶ λέγειν ὡς ξένος ὢν ἀφῖκται φιλίαν ποιησόμενος καὶ ξενίαν πρὸς αὐτόν . 
ἀποκριναμένου δὲ τοῦ Σόλωνος ὡς οἴκοι βέλτιόν ἐστι ποιεῖσθαι φιλίας , οὐκοῦν , φάναι τὸν Ἀνάχαρσιν , αὐτὸς ὢν οἴκοι σὺ ποίησαι φιλίαν καὶ ξενίαν πρὸς ἡμᾶς . 
οὕτω δὴ θαυμάσαντα τὴν ἀγχίνοιαν τοῦ ἀνδρὸς τὸν Σόλωνα δέξασθαι φιλοφρόνως , καὶ χρόνον τινὰ κατασχεῖν παρ’ αὑτῷ , ἤδη τὰ δημόσια πράττοντα καὶ συνταττόμενον τοὺς νόμους . 
τὸν οὖν Ἀνάχαρσιν πυθόμενον καταγελᾶν τῆς πραγματείας τοῦ Σόλωνος , οἰομένου γράμμασιν ἐφέξειν τὰς ἀδικίας καὶ πλεονεξίας τῶν πολιτῶν , ἃ μηδὲν τῶν ἀραχνίων διαφέρειν , ἀλλ’ ὡς ἐκεῖνα τοὺς μὲν ἀσθενεῖς καὶ λεπτοὺς τῶν ἁλισκομένων καθέξειν , ὑπὸ δὲ τῶν δυνατῶν καὶ πλουσίων διαρραγήσεσθαι . 
τὸν δὲ Σόλωνα πρὸς ταῦτά φασιν εἰπεῖν ὅτι καὶ συνθήκας ἄνθρωποι φυλάττουσιν , ἃς οὐδετέρῳ λυσιτελές ἐστι παραβαίνειν τῶν θεμένων · καὶ τοὺς νόμους αὐτὸς οὕτως ἁρμόζεται τοῖς πολίταις ὥστε πᾶσι τοῦ παρανομεῖν βέλτιον ἐπιδεῖξαι τὸ δικαιοπραγεῖν . 
ἀλλὰ ταῦτα μὲν ὡς Ἀνάχαρσις εἴκαζεν ἀπέβη μᾶλλον ἢ κατ’ ἐλπίδα τοῦ Σόλωνος . 
ἔφη δὲ κἀκεῖνο θαυμάζειν ὁ Ἀνάχαρσις ἐκκλησίᾳ παραγενόμενος , ὅτι λέγουσι μὲν οἱ σοφοὶ παρ’ Ἕλλησι , κρίνουσι δὲ οἱ ἀμαθεῖς . 
πρὸς Θαλῆν δ’ εἰς Μίλητον ἐλθόντα τὸν Σόλωνα θαυμάζειν ὅτι γάμου καὶ παιδοποιΐας τὸ παράπαν ἠμέληκε . 
καὶ τὸν Θαλῆν τότε μὲν σιωπῆσαι , διαλιπόντα δ’ ὀλίγας ἡμέρας ἄνδρα παρασκευάσαι ξένον , ἀρτίως ἥκειν φάσκοντα δεκαταῖον ἐξ Ἀθηνῶν . 
πυθομένου δὲ τοῦ Σόλωνος εἰ δή τι καινὸν ἐν ταῖς Ἀθήναις , δεδιδαγμένον ἃ χρὴ λέγειν τὸν ἄνθρωπον , οὐδέν , εἰπεῖν , ἕτερον , εἰ μὴ νὴ Δία νεανίσκου τινὸς ἦν ἐκφορὰ καὶ προὔπεμπεν ἡ πόλις . 
ἦν γὰρ υἱός , ὡς ἔφασαν , ἀνδρὸς ἐνδόξου καὶ πρωτεύοντος ἀρετῇ τῶν πολιτῶν · οὐ παρῆν δέ , ἀλλ’ ἀποδημεῖν ἔφασαν αὐτὸν ἤδη πολὺν χρόνον . 
ὡς δυστυχὴς ἐκεῖνος , φάναι τὸν Σόλωνα . 
τίνα δὲ ὠνόμαζον αὐτόν ; 
ἤκουσα , φάναι , τοὔνομα , τὸν ἄνθρωπον , ἀλλ’ οὐ μνημονεύω · πλὴν ὅτι πολὺς λόγος ἦν αὐτοῦ σοφίας καὶ δικαιοσύνης. οὕτω δὴ καθ’ ἑκάστην ἀπόκρισιν τῷ φόβῳ προσαγόμενον τὸν Σόλωνα καὶ τέλος ἤδη συντεταραγμένον αὐτὸν ὑποβάλλειν τοὔνομα τῷ ξένῳ , πυνθανόμενον μὴ Σόλωνος ὁ τεθνηκὼς υἱὸς ὠνομάζετο . 
φήσαντος δὲ τοῦ ἀνθρώπου , τὸν μὲν ὁρμῆσαι παίειν τὴν κεφαλὴν καὶ τἆλλα ποιεῖν καὶ λέγειν ἃ συμβαίνει τοῖς περιπαθοῦσι , τὸν δὲ Θαλῆν ἐπιλαβόμενον αὐτοῦ καὶ γελάσαντα , ταῦτά τοι , φάναι , ὦ Σόλων , ἐμὲ γάμου καὶ παιδοποιΐας ἀφίστησιν , ἃ καὶ σὲ κατερείπει τὸν ἐρρωμενέστατον . 
ἀλλὰ θάρρει τῶν λόγων ἕνεκα τούτων · οὐ γάρ εἰσιν ἀληθεῖς. ταῦτα μὲν οὖν Ἕρμιππος ἱστορεῖν φησι Πάταικον , ὃς ἔφασκε τὴν Αἰσώπου ψυχὴν ἔχειν . 
ἄτοπος δὲ καὶ ἀγεννὴς ὁ τῷ φόβῳ τῆς ἀποβολῆς τὴν κτῆσιν ὧν χρὴ προϊέμενος · οὕτω γὰρ ἄν τις οὐ πλοῦτον , οὐ δόξαν , οὐ σοφίαν ἀγαπήσειε παραγενομένην , δεδιὼς στέρεσθαι . 
καὶ γὰρ ἀρετήν , ἧς κτῆμα μεῖζον οὐδὲν οὐδ’ ἥδιον , ἐξισταμένην ὑπὸ νόσων καὶ φαρμάκων ὁρῶμεν · αὐτῷ τε Θαλῇ μὴ γήμαντι πλέον οὐδὲν εἰς ἀφοβίαν , εἰ μὴ καὶ φίλων κτῆσιν ἔφυγε καὶ οἰκείων καὶ πατρίδος . 
ἀλλὰ καὶ παῖδα θετὸν ἔσχε ποιησάμενος αὐτὸς τὸν τῆς ἀδελφῆς , ὥς φασι , Κύβισθον . 
ἐχούσης γάρ τι τῆς ψυχῆς ἀγαπητικὸν ἐν ἑαυτῇ καὶ πεφυκυίας , ὥσπερ αἰσθάνεσθαι καὶ διανοεῖσθαι καὶ μνημονεύειν , οὕτω καὶ φιλεῖν , ἐνδύεταί τι τούτῳ καὶ προσφύεται τῶν ἐκτὸς οἷς οἰκεῖον οὐδέν ἐστιν , καὶ καθάπερ οἶκον ἢ χώραν γνησίων ἔρημον διαδόχων , τὸ φιλόστοργον ἀλλότριοι καὶ νόθοι παῖδες ἢ θεράποντες εἰσοικισάμενοι καὶ καταλαβόντες ἅμα τῷ φιλεῖν τὸ φροντίζειν καὶ δεδιέναι περὶ αὐτῶν ἐνεποίησαν . 
ὥστ’ ἴδοις ἂν ἀνθρώπους στερροτέρα τῇ φύσει περὶ γάμου καὶ γενέσεως παίδων διαλεγομένους , εἶτα τοὺς αὐτοὺς ἐπὶ παισὶν οἰκοτρίβων ἢ θρέμμασι παλλακῶν νοσοῦσι καὶ θνήσκουσι παρατεινομένους πόθῳ καὶ φωνὰς ἀγεννεῖς ἀφιέντας . 
ἔνιοι δὲ καὶ κυνῶν θανάτῳ καὶ ἵππων αἰσχρῶς καὶ ἀβιώτως ὑπὸ λύπης διετέθησαν . 
ἀλλ’ ἕτεροί γε παῖδας ἀγαθοὺς ἀποβαλόντες οὐδὲν ἔπαθον δεινὸν οὐδ’ ἐποίησαν αἰσχρόν , ἀλλὰ καὶ χρώμενοι τῷ λοιπῷ βίῳ κατὰ λόγον διετέλεσαν . 
ἀσθένεια γάρ , οὐκ εὔνοια , λύπας ἀπεράντους ἐπάγεται καὶ φόβους ἀνθρώποις ἀνασκήτοις ὑπὸ λόγου πρὸς τύχην , οἷς οὐδ’ ἀπόλαυσις ἐγγίνεται τοῦ ποθουμένου παρόντος , τοῦ μέλλοντος ὠδῖνας ἀεὶ καὶ τρόμους καὶ ἀγῶνας , εἰ στερήσονται , παρέχοντος αὐτοῖς . 
δεῖ δὲ μήτε πενίᾳ πρὸς χρημάτων πεφράχθαι 
πεφράχθαι βεκκερ ανδ ξοβετ , αφτερ βρψαν · πεπαῦσθαι (βε δελιvερεδ φρομ). στέρησιν μήτε ἀφιλίᾳ πρὸς φίλων ἀποβολὴν μήτ’ ἀπαιδίᾳ πρὸς τέκνων θάνατον , ἀλλὰ τῷ λογισμῷ πρὸς πάντα . 
καὶ ταῦτα μέν , ὡς ἐν τῷ παρόντι , πλείονα τῶν ἱκανῶν . 
ἐπεὶ δὲ μακρόν τινα καὶ δυσχερῆ πόλεμον οἱ ἐν ἄστει περὶ τῆς Σαλαμινίων νήσου Μεγαρεῦσι πολεμοῦντες ἐξέκαμον , καὶ νόμον ἔθεντο μήτε γράψαι τινὰ μήτ’ εἰπεῖν αὖθις ὡς χρὴ τὴν πόλιν ἀντιποιεῖσθαι τῆς Σαλαμῖνος , ἢ θανάτῳ ζημιοῦσθαι , βαρέως φέρων τὴν ἀδοξίαν ὁ Σόλων , καὶ τῶν νέων ὁρῶν πολλοὺς δεομένους ἀρχῆς ἐπὶ τὸν πὸλεμον , αὐτοὺς δὲ μὴ θαρροῦντας ἄρξασθαι διὰ τὸν νόμον , ἐσκήψατο μὲν ἔκστασιν τῶν λογισμῶν , καὶ λόγος εἰς τὴν πόλιν ἐκ τῆς οἰκίας διεδόθη παρακινητικῶς ἔχειν αὐτόν , ἐλεγεῖα δὲ κρύφα συνθεὶς καὶ μελετήσας ὥστε λέγειν ἀπὸ στόματος , ἐξεπήδησεν εἰς τὴν ἀγορὰν ἄφνω πιλίδιον περιθέμενος . 
ὄχλου δὲ πολλοῦ συνδραμόντος ἀναβὰς ἐπὶ τὸν τοῦ κήρυκος λίθον ἐν ᾠδῇ διεξῆλθε τὴν ἐλεγείαν , ἧς ἐστιν ἀρχή · 
αὐτὸς κῆρυξ ἦλθον ἀφ’ ἱμερτῆς Σαλαμῖνος , 
κόσμον ἐπέων ᾠδὴν ἀντ’ ἀγορῆς θέμενος . 
σολον , φραγ . 
1 (βεργκ) 
τοῦτο τὸ ποίημα Σαλαμὶς ἐπιγέγραπται καὶ στίχων ἑκατόν ἐστι , χαριέντως πάνυ πεποιημένον . 
τότε δὲ ᾀσθέντος αὐτοῦ καὶ τῶν φίλων τοῦ Σόλωνος ἀρξαμένων ἐπαινεῖν , μάλιστα δὲ τοῦ Πεισιστράτου τοῖς πολίταις ἐγκελευομένου καὶ παρορμῶντος πεισθῆναι τῷ λέγοντι , λύσαντες τὸν νόμον αὖθις ἥπτοντο τοῦ πολέμου , προστησάμενοι τὸν Σόλωνα . 
τὰ μὲν οὖν δημώδη τῶν λεγομένων τοιαῦτ’ ἐστίν , ὅτι πλεύσας ἐπὶ Κωλιάδα μετὰ τοῦ Πεισιστράτου , καὶ καταλαβὼν αὐτόθι πάσας τὰς γυναῖκας τῇ Δήμητρι τὴν πάτριον θυσίαν ἐπιτελούσας , ἔπεμψεν ἄνδρα πιστὸν εἰς Σαλαμῖνα προσποιούμενον αὐτόμολον εἶναι , κελεύοντα τοὺς Μεγαρεῖς , εἰ βούλονται τῶν Ἀθηναίων τὰς πρώτας λαβεῖν γυναῖκας , ἐπὶ Κωλιάδα μετ’ αὐτοῦ πλεῖν τὴν ταχίστην . 
ὡς δὲ πεισθέντες οἱ Μεγαρεῖς ἄνδρας ἐξέπεμψαν ἐν τῷ πλοίῳ καὶ κατεῖδεν ὁ Σόλων τὸ πλοῖον ἐλαυνόμενον ἀπὸ τῆς νήσου , τὰς μὲν γυναῖκας ἐκποδὼν ἀπελθεῖν ἐκέλευσε , τῶν δὲ νεωτέρων τοὺς μηδέπω γενειῶντας ἐνδύμασι καὶ μίτραις καὶ ὑποδήμασι τοῖς ἐκείνων σκευασαμένους καὶ λαβόντας ἐγχειρίδια κρυπτὰ παίζειν καὶ χορεύειν προσέταξε πρὸς τῇ θαλάσσῃ , μέχρις ἂν ἀποβῶσιν οἱ πολέμιοι καὶ γένηται τὸ πλοῖον ὑποχείριον . 
οὕτω δὴ τούτων πραττομένων , ὑπαχθέντες οἱ Μεγαρεῖς τῇ ὄψει καὶ προσμίξαντες ἐγγύς , ἐξεπήδων ὡς ἐπὶ γυναῖκας , ἁμιλλώμενοι πρὸς ἀλλήλους , 
ἀλλήλους σιντενις ανδ βεκκερ ασσυμε ηερε α λαξυνα ιν τηε τεχτ , ωηερε συξη δεταιλς ωερε γιvεν ας αρε φουνδ ιν πολψαενυς , στρατεγεματα , ι. 20. ὥστε μηδένα διαφυγεῖν , ἀλλὰ πάντας ἀπολέσθαι , καὶ τὴν νῆσον ἐπιπλεύσαντας εὐθὺς ἔχειν τοὺς Ἀθηναίους . 
ἄλλοι δέ φασιν οὐ τοῦτον τὸν τρόπον γενέσθαι τὴν κατάληψιν , ἀλλὰ πρῶτον μὲν αὐτῷ τὸν ἐν Δελφοῖς θεὸν χρῆσαι · 
ἀρχηγοὺς χώρας θυσίαις ἥρωας ἐνοίκους 
ἵλασο , τοὺς κόλποις Ἀσωπιὰς ἀμφικαλύπτει , 
οἳ φθίμενοι δέρκονται ἐς ἠέλιον δύνοντα · 
τὸν δὲ Σόλωνα διαπλεύσαντα νυκτὸς εἰς τὴν νῆσον ἐντεμεῖν σφάγια Περιφήμῳ καὶ Κυχρεῖ τοῖς ἥρωσιν . 
εἶτα παρὰ τῶν Ἀθηναίων ἐθελοντὰς λαβεῖν πεντακοσίους , δόγματος γενομένου τούτους , ἄν κατασχῶσι τὴν νῆσον , κυρίους εἶναι τοῦ πολιτεύματος . 
ἀναχθέντα δὲ συχναῖς ἁλιάσιν ἅμα τριακοντόρου συμπαραπλεούσης ὑφορμίσασθαι τῇ Σαλαμῖνι κατὰ χηλήν τινα πρὸς τὴν Εὔβοιαν 
Εὔβοιαν σιντενις συγγεστς Νίσαιαν (ξφ . 
χιι . 
3). ἀποβλέπουσαν . 
πυθομένους δὲ τοὺς ἐν Σαλαμῖνι Μεγαρεῖς ἔκ τινος φήμης οὐδὲν βέβαιον , αὐτοὺς μὲν εἰς τὰ ὅπλα θορυβουμένους βαδίζειν , ναῦν δ’ ἀποστεῖλαι κατασκεψομένην τῶν πολεμίων · 
ἧς ἐγγὺς ἐλθούσης κρατῆσαι τὸν Σόλωνα καὶ καθεῖρξαι τοὺς Μεγαρεῖς . 
ἐμβιβάσαι δὲ τῶν Ἀθηναίων τοὺς κρατίστους κελεύσαντα πλεῖν ἐπὶ τὴν πόλιν , ὡς ἂν ἐνδέχηται μάλιστα κρύπτοντας ἑαυτούς · ἅμα δὲ τοὺς ἄλλους Ἀθηναιους ἀναλαβόντα πεζῇ συμφέρεσθαι τοῖς Μεγαρεῦσι · καὶ τῆς μάχης ἔτι συνεστώσης φθάσαι τοὺς ἀπὸ τῆς νεὼς καταλαβόντας τὴν πόλιν . 
ἔοικε δὲ τῷ λόγῳ τούτῳ καὶ τὰ δρώμενα μαρτυρεῖν . 
ναῦς γάρ τις Ἀττικὴ προσέπλει σιωπῇ τὸ πρῶτον , εἶτα κραυγῇ καὶ ἀλαλαγμῷ προσφερομένων εἷς ἀνήρ ἔνοπλος ἐξαλλόμενος μετὰ βοῆς ἔθει πρὸς ἄκρον τὸ Σκιράδιον 
Σκιράδιον αφτερ τηις ωορδ σιντενις ανδ βεκκερ ασσυμε α λαξυνα ιν τηε τεχτ. ἐκ γῆς προσφερομένοις . 
πλησίον δὲ τοῦ Ἐνυαλίου τὸ ἱερόν ἐστιν ἱδρυσαμένου Σόλωνος . 
ἐνίκησε γὰρ τοὺς Μεγαρέας , καὶ ὅσοι μὴ διεφθάρησαν ἐν τῇ μάχῃ , πάντας ὑποσπόνδους ἀφῆκεν . 
οὐ μὴν ἀλλὰ τῶν Μεγαρέων ἐπιμενόντων πολλὰ κακὰ καὶ δρῶντες ἐν τῷ πολέμῳ καὶ πάσχοντες , ἐποιήσαντο Λακεδαιμονίους διαλλακτὰς καὶ δικαστάς . 
οἱ μὲν οὖν πολλοὶ τῷ Σόλωνι συναγωνίσασθαι λέγουσι τὴν Ὁμήρου δόξαν · ἐμβαλόντα γὰρ αὐτὸν ἔπος εἰς νεῶν κατάλογον ἐπὶ τῆς δίκης ἀναγνῶναι · 
Αἴας δ’ ἐκ Σαλαμῖνος ἄγεν δυοκαίδεκα νῆας , 
στῆσε δ’ ἄγων ἵν’ Ἀθηναίων ἵσταντο φάλαγγες . 
ηομ . 
ιλ . 
2.557‐558 
αὐτοὶ δ’ Ἀθηναῖοι ταῦτα μὲν οἴονται φλυαρίαν εἶναι , τὸν δὲ Σόλωνά φασιν ἀποδεῖξαι τοῖς δικασταῖς ὅτι Φιλαῖος καὶ Εὐρυσάκης , Αἴαντος υἱοί , Ἀθήνησι πολιτείας μεταλαβόντες παρέδοσαν τὴν νῆσον αὐτοῖς , καὶ κατῴκησαν ὁ μὲν ἐν Βραυρῶνι τῆς Ἀττικῆς , ὁ δὲ ἐν Μελίτῃ · καὶ δῆμον ἐπώνυμον Φιλαίου τῶν Φιλαϊδῶν ἔχουσιν , ὅθεν ἦν Πεισίστρατος . 
ἔτι δὲ μᾶλλον ἐξελέγξαι τοὺς Μεγαρέας βουλόμενον ἰσχυρίσασθαι περὶ τῶν νεκρῶν ὡς οὐχ ὃν τρόπον ἐκεῖνοι θάπτουσι κεκηδευμένων , ἀλλ’ ὃν αὐτοί . 
θάπτουσι δὲ Μεγαπεῖς πρὸς ἕω τοὺς νεκροὺς στρέφοντες , Ἀθηναῖοι δὲ πρὸς ἑσπέραν . 
Ἡρέας δὲ ὁ Μεγαρεὺς ἐνιστάμενος λέγει καὶ Μεγαρεῖς πρὸς ἑσπέραν τετραμμένα τὰ σώματα τῶν νεκρῶν τιθέναι · καὶ μεῖζον ἔτι τούτου , μίαν ἕκαστον Ἀθηναίων ἔχειν θήκην , Μεγαρέων δὲ καὶ τρεῖς καὶ τέσσαρας ἐν μιᾷ κεῖσθαι . 
τῷ μέντοι Σόλωνι καὶ Πυθικούς τινας βοηθῆσαι λέγουσι χρησμούς , ἐν οἷς ὁ θεὸς Ἰαονίαν τὴν Σαλαμῖνα προσηγόρευσε . 
ταύτην τὴν δίκην ἐδίκασαν Σπαρτιατῶν πέντε ἄνδρες , Κριτολαΐδας , Ἀμομφάρετος , Ὑψηχίδας , Ἀναξίλας , Κλεομένης . 
ἤδη μὲν οὖν καὶ ἀπὸ τούτων ἔνδοξος ἦν ὁ Σόλων καὶ μέγας . 
ἐθαυμάσθη δὲ καὶ διεβοήθη μᾶλλον ἐν τοῖς Ἕλλησιν εἰπὼν ὑπὲρ τοῦ ἱεροῦ τοῦ ἐν Δελφοῖς , ὡς χρὴ βοηθεῖν καὶ μὴ περιορᾶν Κιρραίους ὑβρίζοντας εἰς τὸ μαντεῖον , ἀλλὰ προσαμύνειν ὑπὲρ τοῦ θεοῦ Δελφοῖς . 
πεισθέντες γὰρ ὑπ’ ἐκείνου πρὸς τὸν πόλεμον ὥρμησαν οἱ Ἀμφικτύονες , ὡς ἄλλοι τε μαρτυροῦσι καὶ Ἀριστοτέλης ἐν τῇ τῶν Πυθιονικῶν ἀναγραφῇ Σόλωνι τὴν γνώμην ἀνατιθείς . 
οὐ μέντοι στρατηγὸς ἐπὶ τοῦτον ἀπεδείχθη τὸν πόλεμον , ὡς λέγειν φησὶν Ἕρμιππος Εὐάνθη τὸν Σάμιον · οὔτε γὰρ Αἰσχίνης ὁ ῥήτωρ τοῦτ’ εἴρηκεν , ἔν τε τοῖς Δελφῶν ὑπομνήμασιν Ἀλκμαίων , οὐ Σόλων , Ἀθηναίων στρατηγὸς ἀναγέγραπται . 
τὸ δὲ Κυλώνειον ἄγος ἤδη μὲν ἐκ πολλοῦ διετάραττε τὴν πόλιν , ἐξ οὗ τοὺς συνωμότας τοῦ Κύλωνος ἱκετεύοντας τὴν θεὸν Μεγακλῆς ὁ ἄρχων ἐπὶ δίκῃ κατελθεῖν ἔπεισεν · ἐξάψαντας δὲ τοῦ ἕδους κρόκην κλωστὴν καὶ ταύτης ἐχομένους , ὡς ἐγένοντο περὶ τὰς σεμνὰς θεὰς καταβαίνοντες , αὐτομάτως τῆς κρόκης ῥαγείσης , ὥρμησε συλλαμβάνειν ὁ Μεγακλῆς καὶ οἱ συνάρχοντες , ὡς τῆς θεοῦ τὴν ἱκεσίαν ἀπολεγομένης · καὶ τοὺς μὲν ἔξω κατέλευσαν , οἱ δὲ τοῖς βωμοῖς προσφυγόντες ἀπεσφάγησαν · μόνοι δ’ ἀφείθησαν οἱ τὰς γυναῖκας αὐτῶν ἱκετεύσαντες . 
ἐκ τούτου δὲ κληθέντες ἐναγεῖς ἐμισοῦντο · καὶ τῶν Κυλωνείων οἱ περιγενόμενοι πάλιν ἦσαν ἰσχυροί , καὶ στασιάζοντες ἀεὶ διετέλουν πρὸς τοὺς ἀπὸ τοῦ Μεγακλέους . 
ἐν δὲ τῷ τότε χρόνῳ τῆς στάσεως ἀκμὴν λαβούσης μάλιστα καὶ τοῦ δήμου διαστάντος , ἤδη δόξαν ἔχων ὁ Σόλων παρῆλθεν εἰς μέσον ἅμα τοῖς ἀρίστοις τῶν Ἀθηναίων , καὶ δεόμενος καὶ διδάσκων ἔπεισε τοὺς ἐναγεῖς λεγομένους δίκην ὑποσχεῖν καὶ κριθῆναι τριακοσίων ἀριστίνδην δικαζόντων . 
Μύρωνος δὲ τοῦ Φλυέως κατηγοροῦντος ἑάλωσαν οἱ ἄνδρες , καὶ μετέστησαν οἱ ζῶντες · τῶν δ’ ἀποθανόντων τοὺς νεκροὺς ἀνορύξαντες ἐξέρριψαν ὑπὲρ τοὺς ὅρους . 
ταύταις δὲ ταῖς ταραχαῖς καὶ Μεγαρέων συνεπιθεμένων ἀπέβαλόν τε Νίσαιαν οἱ Ἀθηναῖοι καὶ Σαλαμῖνος ἐξέπεσον αὖθις . 
καὶ φόβοι τινὲς ἐκ δεισιδαιμονίας ἅμα καὶ φάσματα κατεῖχε τὴν πόλιν , οἵ τε μάντεις ἄγη καὶ μιασμοὺς δεομένους καθαρμῶν προφαίνεσθαι διὰ τῶν ἱερῶν ἠγόρευον . 
οὕτω δὴ μετάπεμπτος αὐτοῖς ἧκεν ἐκ Κρήτης Ἐπιμενίδης ὁ Φαίστιος , ὃν ἕβδομον ἐν τοῖς σοφοῖς καταριθμοῦσιν ἔνιοι τῶν οὐ προσιεμένων τὸν Περίανδρον . 
ἐδόκει δέ τις εἶναι θεοφιλὴς καὶ σοφὸς περὶ τὰ θεῖα τὴν ἐνθουσιαστικὴν καὶ τελεστικὴν σοφίαν , διὸ καὶ παῖδα νύμφης ὄνομα Βάλτης καὶ Κούρητα νέον αὐτὸν οἱ τότε ἄνθρωποι προσηγόρευον . 
ἐλθὼν δὲ καὶ τῷ Σόλωνι χρησάμενος φίλῳ πολλὰ προσυπειργάσατο καὶ προωδοποίησεν αὐτῷ τῆς νομοθεσίας . 
καὶ γὰρ εὐσταλεῖς ἐποίησε τὰς ἱερουργίας καὶ περὶ τὰ πένθη πρᾳοτέρους , θυσίας τινὰς εὐθὺς ἀναμίξας πρὸς τὰ κήδη , καὶ τὸ σκληρὸν ἀφελὼν καὶ τὸ βαρβαρικὸν ᾧ συνείχοντο πρότερον αἱ πλεῖσται γυναῖκες . 
τὸ δὲ μέγιστον , ἱλασμοῖς τισι καὶ καθαρμοῖς καὶ ἱδρύσεσι κατοργιάσας καὶ καθοσιώσας τὴν πόλιν ὑπήκοον τοῦ δικαίου καὶ μᾶλλον εὐπειθῆ πρὸς ὁμόνοιαν κατέστησε . 
λέγεται δὲ τὴν Μουνυχίαν ἰδὼν καὶ καταμαθὼν πολὺν χρόνον , εἰπεῖν πρὸς τοὺς παρόντας ὡς τυφλόν ἐστι τοῦ μέλλοντος ἄνθρωπος · ἐκφαγεῖν γὰρ ἂν Ἀθηναίους τοῖς αὑτῶν ὀδοῦσιν , εἰ προῄδεσαν ὅσα τὴν πόλιν ἀνιάσει τὸ χωρίον · ὅμοιον δέ τι καὶ Θαλῆν εἰκάσαι λέγουσι · κελεῦσαι γὰρ αὐτὸν ἔν τινι τόπῳ τῆς Μιλησίας φαύλῳ καὶ παρορωμένῳ τελευτήσαντα θεῖναι , προειπὼν ὡς ἀγορά ποτε τοῦτο Μιλησίων ἔσται τὸ χωρίον . 
Ἐπιμενίδης μὲν οὖν μάλιστα θαυμασθείς , καὶ χρήματα διδόντων πολλὰ καὶ τιμὰς μεγάλας τῶν Ἀθηναίων , οὐδὲν ἢ θαλλὸν ἀπὸ τῆς ἱερᾶς ἐλαίας αἰτησάμενος καὶ λαβὼν ἀπῆλθεν . 
οἱ δ’ Ἀθηναῖοι τῆς Κυλωνείου πεπαυμένης ταραχῆς καὶ μεθεστώτων , ὥσπερ εἴρηται , τῶν ἐναγῶν , τὴν παλαιᾶν αὖθις στάσιν ὑπὲρ τῆς πολιτείας ἐστασίαζον , ὅσας ἡ χώρα διαφορὰς εἶχεν , εἰς τοσαῦτα μέρη τῆς πόλεως διαστάσης . 
ἦν γὰρ τὸ μὲν τῶν Διακρίων γένος δημοκρατικώτατον , ὀλιγαρχικώτατον δὲ τὸ τῶν Πεδιέων · τρίτοι δ’ οἱ Πάραλοι μέσον τινὰ καὶ μεμιγμένον αἱρούμενοι πολιτείας τρόπον , ἐμποδὼν ἦσαν καὶ διεκώλυον τοὺς ἑτέρους κρατῆσαι . 
τότε δὲ τῆς τῶν πενήτων πρὸς τοὺς πλουσίους ἀνωμαλίας ὥσπερ ἀκμὴν λαβούσης παντάπασιν ἐπισφαλῶς ἡ πόλις διέκειτο , καὶ μόνως ἂν ἐδόκει καταστῆναι καὶ παύσασθαι ταραττομένη τυραννίδος γενομένης . 
ἅπας μὲν γὰρ ὁ δῆμος ἦν ὑπόχρεως τῶν πλουσίων . 
ἢ γὰρ ἐγεώργουν ἐκείνοις ἕκτα τῶν γινομένων τελοῦντες , ἑκτημόριοι προσαγορευόμενοι καὶ θῆτες , ἢ χρέα λαμβάνοντες ἐπὶ τοῖς σώμασιν ἀγώγιμοι τοῖς δανείζουσιν ἦσαν , οἱ μὲν αὐτοῦ δουλεύοντες , οἱ δ’ ἐπὶ τὴν ξένην πιπρασκόμενοι . 
πολλοὶ δὲ καὶ παῖδας ἰδίους ἠναγκάζοντο πωλεῖν ( 
οὐδεὶς γὰρ νόμος ἐκώλυἐ 
καὶ τὴν πόλιν φεύγειν διὰ τὴν χαλεπότητα τῶν δανειστῶν . 
οἱ δὲ πλεῖστοι καὶ ῥωμαλεώτατοι συνίσταντο καὶ παρεκάλουν ἀλλήλους μὴ περιορᾶν , ἀλλ’ ἑλομένους ἕνα προστάτην ἄνδρα πιστὸν ἀφελέσθαι τοὺς ὑπερημέρους καὶ τὴν γῆν ἀναδάσασθαι καὶ ὅλως μεταστῆσαι τὴν πολιτείαν . 
ἐνταῦθα δὴ τῶν Ἀθηναίων οἱ φρονιμώτατοι συνορῶντες τὸν Σόλωνα μόνον μάλιστα τῶν ἁμαρτημάτων ἐκτὸς ὄντα , καὶ μήτε τοῖς πλουσίοις κοινωνοῦντα τῆς ἀδικίας μήτε ταῖς τῶν πενήτων ἀνάγκαις ἐνεχόμενον , ἐδέοντο τοῖς κοινοῖς προσελθεῖν καὶ καταπαῦσαι τὰς διαφοράς . 
καίτοι Φανίας ὁ Λέσβιος αὐτὸν ἱστορεῖ τὸν Σόλωνα , χρησάμενον ἀπάτῃ πρὸς ἀμφοτέρους ἐπὶ σωτηρίᾳ τῆς πόλεως , ὑποσχέσθαι κρύφα τοῖς μὲν ἀπόροις τὴν νέμησιν , τοῖς δὲ χρηματικοῖς βεβαίωσιν τῶν συμβολαίων . 
ἀλλ’ αὐτὸς ὁ Σόλων ὀκνῶν φησι τὸ πρῶτον ἅψασθαι τῆς πολιτείας , καὶ δεδοικὼς τῶν μὲν τὴν φιλοχρηματίαν , τῶν δὲ τὴν ὑπερηφανίαν . 
ᾑρέθη δὲ ἄρχων μετὰ Φιλόμβροτον ὁμοῦ καὶ διαλλακτὴς καὶ νομοθέτης , δεξαμένων προθύμως αὐτὸν ὡς μὲν εὔπορον τῶν πλουσίων , ὡς δὲ χρηστὸν τῶν πενήτων . 
λέγεται δὲ καὶ φωνή τις αὐτοῦ περιφερομένη πρότερον , εἰπόντος ὡς τὸ ἴσον πόλεμον οὐ ποιεῖ , καὶ τοῖς κτηματικοῖς ἀρέσκειν καὶ τοῖς ἀκτήμοσι , τῶν μὲν ἀξίᾳ καὶ ἀρετῇ , τῶν δὲ μέτρῳ καὶ ἀριθμῷ τὸ ἴσον ἕξειν προσδοκώντων · ὅθεν ἐπ’ ἐλπίδος μεγάλης ἑκατέρων γενομένων οἱ προϊστάμενοι προσέκειντο τῷ Σόλωνι τυραννίδα προξενοῦντες καὶ ἀναπείθοντες εὐτολμότερον ἅψασθαι τῆς πόλεως ἐγκρατῆ γενόμενον . 
πολλοὶ δὲ καὶ τῶν διὰ μέσου πολιτῶν , τὴν ὑπὸ λόγου καὶ νόμου μεταβολὴν ὁρῶντες ἐργώδη καὶ χαλεπὴν οὖσαν , οὐκ ἔφευγον ἕνα τὸν δικαιότατον καὶ φρονιμώτατον ἐπιστῆσαι τοῖς πράγμασιν . 
ἔνιοι δέ φασι καὶ μαντείαν γενέσθαι τῷ Σόλωνι Πυθοῖ τοιαύτην · 
ἧσο μέσην κατὰ νῆα κυβερνητήριον ἔργον 
εὐθύνων · πολλοί τοι Ἀθηναίων ἐπίκουροι . 
μάλιστα δὲ οἱ συνήθεις ἐκάκιζον εἰ διὰ τοὔνομα δυσωπεῖται τὴν μοναρχίαν , ὥσπερ οὐκ ἀρετῇ τοῦ λαβόντος εὐθὺς ἂν βασιλείαν γενομένην , καὶ γεγενημένην πρότερον μὲν Εὐβοεῦσι Τυννώνδαν , νῦν δὲ Μιτυληναίοις Πιττακὸν ᾑρημένοις τύραννον . 
τούτων οὐδὲν ἐξέκρουσε τὸν Σόλωνα τῆς αὑτοῦ προαιρέσεως , ἀλλὰ πρὸς μὲν τοὺς φίλους εἶπεν , ὡς λέγεται , καλὸν μὲν εἶναι τὴν τυραννίδα χωρίον , οὐκ ἔχειν δὲ ἀπόβασιν , πρὸς δὲ Φῶκον ἐν τοῖς ποιήμασι γράφων · 
εἰ δὲ γῆς ( 
φησίν) 
ἐφεισάμην 
πατρίδος , τυραννίδος δὲ καὶ βίης ἀμειλίχου 
οὐ καθηψάμην μιάνας καὶ καταισχύνας κλέος , 
οὐδὲν αἰδεῦμαι · πλέον γὰρ ὧδε νικήσειν δοκέω πάντας ἀνθρώπους . 
σολον , φραγ . 
32 (βεργκ) . 
ὅθεν εὔδηλον ὅτι καὶ πρὸ τῆς νομοθεσίας μεγάλην δόξαν εἶχεν . 
ἃ δὲ φυγόντος αὐτοῦ τὴν τυραννίδα πολλοὶ καταγελῶντες ἔλεγον , γέγραφεν οὕτως · 
οὐκ ἔφυ Σόλων βαθύφρων οὐδὲ βουλήεις ἀνήρ · 
ἐσθλὰ γὰρ θεοῦ διδόντος αὐτὸς οὐκ ἐδέξατο . 
περιβαλὼν δ’ ἄγραν ἀγασθεὶς οὐκ ἐπέσπασεν μέγα 
δίκτυον , θυμοῦ θ’ ἁμαρτῇ καὶ φρενῶν ἀποσφαλείς . 
ἤθελον 
ἤθελον , ἀσκὸς βεργκ , ωιτη τηε βεττερ μσς. · ἤθελεν , αὐτός (ηε (σολον) ωουλδ ηαvε βεεν ωιλλινγ ; 
ηιμσελφ). γάρ κεν κρατήσας , πλοῦτον ἄφθονον λαβὼν 
καὶ τυραννεύσας Ἀθηνῶν μοῦνον ἡμέραν μίαν , 
ἀσκὸς 
ἤθελον , ἀσκὸς βεργκ , ωιτη τηε βεττερ μσς. · ἤθελεν , αὐτός (ηε (σολον) ωουλδ ηαvε βεεν ωιλλινγ ; 
ηιμσελφ). ὕστερον δεδάρθαι κἀπιτετρῖφθαι γένος . 
σολον , φραγ . 
33 (βεργκ) . 
ταῦτα τοὺς πολλοὺς καὶ φαύλους περὶ αὐτοῦ πεποίηκε λέγοντας . 
οὐ μὴν ἀπωσάμενός γε τὴν τυραννίδα τὸν πρᾳότατον ἐχρήσατο τρόπον τοῖς πράγμασιν , οὐδὲ μαλακῶς οὐδ’ ὑπείκων τοῖς δυναμένοις οὐδὲ πρὸς ἡδονὴν τῶν ἑλομένων ἔθετο τοὺς νόμους · ἀλλ’ ᾗ μὲν ἄριστον ἦν , οὐκ ἐπήγαγεν ἰατρείαν οὐδὲ καινοτομίαν , φοβηθεὶς μὴ συγχέας παντάπασι καὶ ταράξας τὴν πόλιν ἀσθενέστερος γένηται τοῦ καταστῆσαι πάλιν καὶ συναρμόσασθαι πρὸς τὸ ἄριστον · ἃ δὲ καὶ λέγων ἤλπιζε πειθομένοις καὶ προσάγων ἀνάγκην ὑπομένουσι χρήσασθαι , ταῦτ’ ἔπραττεν , ὥς φησιν αὐτός , 
ὁμοῦ βίην τε καὶ δίκην συναρμόσας . 
φραγμεντ 36 , vερσε 14 (βεργκ) ; 
vερσε 16 οφ τηε λονγερ φραγμεντ νοω φουνδ ιν αριστοτλε’ς ξονστ . 
οφ ατηενς , ξηαπτερ χιι . 
4 , ωηερε ωε ηαvε κράτει νόμου , βίην τε κτλ . 
σολον , φραγ . 
36 . 
14 (βεργκ) 
ὅθεν ὕστερον ἐρωτηθεὶς εἰ τοὺς ἀρίστους Ἀθηναίοις νόμους ἔγραψεν , ὧν ἄν , ἔφη , προσεδέξαντο τοὺς ἀρίστους . 
ἃ δ’ οὖ οἱ νεώτεροι τοὺς Ἀθηναίους λέγουσι τὰς τῶν πραγμάτων δυσχερείας ὀνόμασι χρηστοῖς καὶ φιλανθρώποις ἐπικαλύπτοντας ἀστείως ὑποκορίζεσθαι , τὰς μὲν πόρνας ἑταίρας , τοὺς δὲ φόρους συντάξεις , φυλακὰς δὲ τὰς φρουρὰς τῶν πόλεων , οἴκημα δὲ τὸ δεσμωτήριον καλοῦντας , πρώτου Σόλωνος ἦν , ὡς ἔοικε , σόφισμα τὴν τῶν χρεῶν ἀποκοπὴν σεισάχθειαν ὀνομάσαντος . 
τοῦτο γὰρ ἐποιήσατο πρῶτον πολίτευμα , γράψας τὰ μὲν ὑπάρχοντα τῶν · χρεῶν ἀνεῖσθαι , πρὸς δὲ τὸ λοιπὸν ἐπὶ τοῖς σώμασι μηδένα δανείζειν . 
καίτοι τινὲς ἔγραψαν , ὧν ἐστὶν Ἀνδροτίων , οὐκ ἀποκοπῇ χρεῶν , ἀλλὰ τόκων μετριότητι κουφισθέντας ἀγαπῆσαι τοὺς πένητας , καὶ σεισάχθειαν ὀνομάσαι τὸ φιλανθρώπευμα τοῦτο καὶ τὴν ἅμα τούτῳ γενομένην τῶν τε μέτρων ἐπαύξησιν καὶ τοῦ νομίσματος τιμήν . 
ἑκατὸν γὰρ ἐποίησε δραχμῶν τὴν μνᾶν πρότερον ἑβδομήκοντα καὶ τριῶν οὖσαν , ὥστ’ ἀριθμῷ μὲν ἴσον , δυνάμει δ’ ἔλαττον ἀποδιδόντων , ὠφελεῖσθαι μὲν τοὺς ἐκτίνοντας μεγάλα , μηδὲν δὲ βλάπτεσθαι τοὺς κομιζομένους . 
οἱ δὲ πλεῖστοι πάντων ὁμοῦ φασι τῶν συμβολαίων ἀναίρεσιν γενέσθαι τὴν σεισάχθειαν , καὶ τούτοις συνᾴδει μᾶλλον τὰ ποιήματα . 
σεμνύνεται γὰρ Σόλων ἐν τούτοις ὅτι τῆς τε προϋποκειμένης γῆς 
ὅρους ἀνεῖλε πολλαχῆ πεπηγότας · 
πρόσθεν δὲ δουλεύουσα , νῦν ἐλευθέρα · 
σολον , φραγ . 
36 . 
4‐5 (βεργκ) 
καὶ τῶν ἀγωγίμων πρὸς ἀργύριον γεγονότων πολιτῶν τοὺς μὲν ἀνήγαγεν ἀπὸ ξένης , 
γλῶσσαν οὐκέτ’ Ἀττικὴν 
ἱέντας , ὡς ἂν πολλαχῆ πλανωμένους · 
τοὺς δ’ ἐνθάδ’ αὐτοῦ δουλίην ἀεικέα ἔχοντας 
φραγ . 
36 . 
9‐12 (βεργκ) 
ἐλευθέρους φησὶ ποιῆσαι . 
πρᾶγμα δ’ αὐτῷ συμπεσεῖν λέγεται πάντων ἀνιαρότατον ἀπὸ τῆς πράξεως ἐκείνης . 
ὡς γὰρ ὥρμησεν ἀνιέναι τὰ χρέα καὶ λόγους ἁρμόττοντας ἐζήτει καὶ πρέπουσαν ἀρχήν , ἐκοινώσατο τῶν φίλων οἷς μάλιστα πιστεύων καὶ χρώμενος ἐτύγχανε , τοῖς περὶ Κόνωνα καὶ Κλεινίαν καὶ Ἱππόνικον , ὅτι γῆν μὲν οὐ μέλλει κινεῖν , χρεῶν δὲ ποιεῖν ἀποκοπὰς ἔγνωκεν . 
οἱ δὲ προλαβόντες εὐθὺς καὶ φθάσαντες ἐδανείσαντο συχνὸν ἀργύριον παρὰ τῶν πλουσίων καὶ μεγάλας συνεωνήσαντο χώρας . 
εἶτα τοῦ δόγματος ἐξενεχθέντος τὰ μὲν κτήματα καρπούμενοι , τὰ δὲ χρήματα τοῖς δανείσασιν οὐκ ἀποδιδόντες , εἰς αἰτίαν τὸν Σόλωνα μεγάλην καὶ διαβολήν , ὥσπερ οὐ συναδικούμενον , ἀλλὰ συναδικοῦντα , κατέστησαν . 
ἀλλὰ τοῦτο μὲν εὐθὺς ἐλύθη τὸ ἔγκλημα τοῖς πέντε ταλάντοις · τοσαῦτα γὰρ εὑρέθη δανείζων , καὶ ταῦτα πρῶτος ἀφῆκε κατὰ τὸν νόμον . 
ἔνιοι δὲ πεντεκαίδεκα λέγουσιν , ὧν καὶ Πολύζηλος ὁ Ῥόδιός ἐστι . 
τοὺς μέντοι φίλους αὐτοῦ χρεωκοπίδας καλοῦντες διετέλεσαν . 
ἤρεσε δ’ οὐδετέροις , ἀλλ’ ἐλύπησε καὶ τοὺς πλουσίους ἀνελὼν τὰ συμβόλαια , καὶ μᾶλλον ἔτι τοὺς πένητας , ὅτι γῆς ἀναδασμὸν οὐκ ἐποίησεν ἐλπίσασιν αὐτοῖς , οὐδὲ παντάπασιν , ὥσπερ ὁ Λυκοῦργος , ὁμαλοὺς τοῖς βίοις καὶ ἴσους κατέστησεν . 
ἀλλ’ ἐκεῖνος μὲν ἑνδέκατος ὢν ἀφ’ Ἡρακλέους καὶ βεβασιλευκὼς ἔτη πολλὰ τῆς Λακεδαίμονος , ἀξίωμα μέγα καὶ φίλους καὶ δύναμιν οἷς ἔγνω καλῶς περὶ τῆς πολιτείας ὑπηρετοῦσαν εἶχε , καὶ βίᾳ μᾶλλον ἢ πειθοῖ χρησάμενος , ὥστε καὶ τὸν ὀφθαλμὸν ἐκκοπῆναι , κατειργάσατο τὸ μέγιστον εἰς σωτηρίαν πόλεως καὶ ὁμόνοιαν , μηδένα πένητα μηδὲ πλούσιον εἶναι τῶν πολιτῶν · 
σόλων δὲ τούτου μὲν οὐκ ἐφίκετο τῇ πολιτεία δημοτικὸς ὢν καὶ μέσος , ἐνδεέστερον δὲ τῆς ὑπαρχούσης δυνάμεως οὐδὲν ἔπαξεν , ὁρμώμενος ἐκ μόνου τοῦ βούλεσθαι καὶ πιστεύειν αὐτῷ τοὺς πολίτας . 
ὅτι δ’ οὖν προσέκρουσε τοῖς πλείστοις ἕτερα προσδοκήσασιν , αὐτὸς εἴρηκε περὶ αὐτῶν , ὡς 
χαῦνα μὲν τότ’ ἐφράσαντο , νῦν δέ μοι χολούμενοι 
λοξὸν ὀφθαλμοῖς ὁρῶσι πάντες ὥστε δήϊον . 
σολον , φραγ . 
34 (βεργκ) 
καίτοι φησὶν ὡς , εἴ τις ἄλλος ἔσχε τὴν αὐτὴν δύναμιν , 
οὐκ ἂν κατέσχε δῆμον , οὐδ’ ἐπαύσατο , 
πρὶν ἀνταράξας , πῖαρ ἐξεῖλεν γάλα . 
σο τηε vερσες αρε νοω μορε ξορρεξτλψ φουνδ ιν αριστοτλε (ξονστ . 
οφ ατηενς , χιι . 
5 , σανδψς) . 
σολον ; 
αριστοτ . 
ατη . 
πολ . 
12.5 
ταχὺ μέντοι τοῦ συμφέροντος αἰσθόμενοι καὶ τὰς ἰδίας αὑτῶν μέμψεις ἀφέντες ἔθυσάν τε κοινῇ , σεισάχθειαν τὴν θυσίαν ὀνομάσαντες , καὶ τὸν Σόλωνα τῆς πολιτείας διορθωτὴν καὶ νομοθέτην ἀπέδειξαν , οὐ τὰ μέν , τὰ δ’ οὐχί , πάντα δ’ ὁμαλῶς ἐπιτρέψαντες , ἀρχάς , ἐκκλησίας , δικαστήρια , βουλάς , καί τίμημα τούτων ἑκάστου καὶ ἀριθμὸν καὶ καιρὸν ὁρίσαι , λύοντα καὶ φυλάττοντα τῶν ὑπαρχόντων καὶ καθεστώτων ὅ τι δοκοίη . 
πρῶτον μὲν οὖν τοὺς Δράκοντος νόμους ἀνεῖλε πλὴν τῶν φονικῶν ἅπαντας , διὰ τὴν χαλεπότητα καὶ τὸ μέγεθος τῶν ἐπιτιμίων . 
μία γὰρ ὀλίγου δεῖν ἅπασιν ὥριστο τοῖς ἁμαρτάνουσι ζημία θάνατος , ὥστε καὶ τοὺς ἀργίας ἁλόντας ἀποθνήσκειν , καὶ τοὺς λάχανα κλέψαντας ἢ ὀπώραν ὁμοίως κολάζεσθαι τοῖς ἱεροσύλοις καὶ ἀνδροφόνοις . 
διὸ Δημάδης ὕστερον εὐδοκίμησεν εἰπὼν ὅτι δῑ αἵματος , οὐ διὰ μέλανος , τοὺς νόμους ὁ Δράκων ἔγραψεν . 
αὐτὸς δ’ ἐκεῖνος , ὥς φασιν , ἐρωτώμενος διὰ τί τοῖς πλείστοις ἀδικήμασι ζημίαν ἔταξε θάνατον , ἀπεκρίνατο τὰ μὲν μικρὰ ταύτης ἄξια νομίζειν , τοῖς δὲ μεγάλοις οὐκ ἔχειν μείζονα . 
δεύτερον δὲ Σόλων τὰς μὲν ἀρχὰς ἁπάσας , ὥσπερ ἦσαν , τοῖς εὐπόροις ἀπολιπεῖν βουλόμενος , τὴν δ’ ἄλλην μῖξαι πολιτείαν , ἧς ὁ δῆμος οὐ μετεῖχεν , ἔλαβε τὰ τιμήματα τῶν πολιτῶν , καὶ τοὺς μὲν ἐν ξηροῖς ὁμοῦ καὶ ὑγροῖς μέτρα πεντακόσια ποιοῦντας πρώτους ἔταξε καὶ πεντακοσιομεδίμνους προσηγόρευσε · δευτέρους δὲ τοὺς ἵππον τρέφειν δυναμένους ἢ μέτρα ποιεῖν τριακόσια · 
καὶ τούτους ἱππάδα τελοῦντας ἐκάλουν · ζευγῖται δ’ οἱ τοῦ τρίτου τιμήματος ὠνομάσθησαν , οἷς μέτρον ἦν συναμφοτέρων διακοσίων . 
οἱ δὲ λοιποὶ πάντες ἐκαλοῦντο θῆτες , οἷς οὐδεμίαν ἄρχειν ἔδωκεν ἀρχήν , ἀλλὰ τῷ συνεκκλησιάζειν καὶ δικάζειν μόνον μετεῖχον τῆς πολιτείας . 
ὃ κατ’ ἀρχὰς μὲν οὐδέν , ὕστερον δὲ παμμέγεθες ἐφάνη · τὰ γὰρ πλεῖστα τῶν διαφόρων ἐνέπιπτεν εἰς τοὺς δικαστάς . 
καὶ γὰρ ὅσα ταῖς ἀρχαῖς ἔταξε κρίνειν , ὁμοίως καὶ περὶ ἐκείνων εἰς τὸ δικαστήριον ἐφέσεις ἔδωκε τοῖς βουλομένοις . 
λέγεται δὲ καὶ τοὺς νόμους ἀσαφέστερον γράψας καὶ πολλὰς ἀντιλήψεις ἔχοντας αὐξῆσαι τὴν τῶν δικαστηρίων ἰσχύν · μὴ δυναμένους γὰρ ὑπὸ τῶν νόμων διαλυθῆναι περὶ ὧν διεφέροντο , συνέβαινεν ἀεὶ δεῖσθαι δικαστῶν καὶ πᾶν ἄγειν ἀμφισβήτημα πρὸς ἐκείνους , τρόπον τινὰ τῶν νόμων κυρίους ὄντας . 
ἐπισημαίνεται δ’ αὐτὸς αὑτῷ τὴν ἀξίωσιν οὕτως · 
δήμῳ μὲν γὰρ ἔδωκα τόσον κράτος ὅσσον ἀπαρκεῖ , 
τιμῆς οὔτ’ ἀφελὼν οὔτ’ ἐπορεξάμενος · 
οἳ δ’ εἶχον δύναμιν καὶ χρήμασιν ἦσαν ἀγητοί , 
καὶ τοῖς ἐφρασάμην μηδὲν ἀεικὲς ἔχειν . 
ἔστην δ’ ἀμφιβαλὼν κρατερὸν σάκος ἀμφοτέροισι · 
νικᾶν δ’ οὐκ εἴασ’ οὐδετέρους ἀδίκως . 
σολον , φραγ . 
5 (βεργκ) ; 
αριστοτ . 
ατη . 
πολ . 
12.1 
ἔτι μέντοι μᾶλλον οἰόμενος δεῖν ἐπαρκεῖν τῇ τῶν πολλῶν ἀσθενείᾳ , παντὶ λαβεῖν δίκην ὑπὲρ τοῦ κακῶς πεπονθότος ἔδωκε . 
καὶ γὰρ πληγέντος ἑτέρου καὶ βιασθέντος ἢ βλαβέντος ἐξῆν τῷ δυναμένῳ καὶ βουλομένῳ γράφεσθαι τὸν ἀδικοῦντα καὶ διώκειν , ὀρθῶς ἐθίζοντος τοῦ νομοθέτου τοὺς πολίτας ὥσπερ ἑνὸς μέρη σώματος 
μέρη σώματος (ορ σώματος μέρἠ ξοραëς ανδ βεκκερ , αφτερ χψλανδερ · ἑνὸς μέρους. συναισθάνεσθαι καὶ συναλγεῖν ἀλλήλοις . 
τούτῳ δὲ τῷ νόμῳ συμφωνοῦντα λόγον αὐτοῦ διαμνημονεύουσιν . 
ἐρωτηθεὶς γάρ , ὡς ἔοικεν , ἥτις οἰκεῖται κάλλιστα τῶν πόλεων , ἐκείνη , εἶπεν , ἐν ᾗ τῶν ἀδικουμένων οὐχ ἧττον οἱ μὴ ἀδικούμενοι προβάλλονται καὶ κολάζουσι τοὺς ἀδικοῦντας . 
συστησάμενος δὲ τὴν ἐν Ἀρείῳ πάγῳ βουλὴν ἐκ τῶν κατ’ ἐνιαυτὸν ἀρχόντων , ἧς διὰ τὸ ἄρξαι καὶ αὐτὸς μετεῖχεν , ἔτι δ’ ὁρῶν τὸν δῆμον οἰδοῦντα καὶ θρασυνόμενον τῇ τῶν χρεῶν ἀφέσει , δευτέραν προσκατένειμε βουλήν , ἀπὸ φυλῆς ἑκάστης , τεττάρων οὐσῶν , ἑκατὸν ἄνδρας ἐπιλεξάμενος , οὓς προβουλεύειν ἔταξε τοῦ δήμου καὶ μηδὲν ἐᾶν ἀπροβούλευτον εἰς ἐκκλησίαν εἰσφέρεσθαι . 
τὴν δ’ ἄνω βουλὴν ἐπίσκοπον πάντων καὶ φύλακα τῶν νόμων ἐκάθισεν , οἰόμενος ἐπὶ δυσὶ βουλαῖς ὥσπερ ἀγκύραις ὁρμοῦσαν ἧττον ἐν σάλῳ τὴν πόλιν ἔσεσθαι καὶ μᾶλλον ἀτρεμοῦντα τὸν δῆμον παρέξειν . 
οἱ μὲν οὖν πλεῖστοι τὴν ἐξ Ἀρείου πάγου βουλήν , ὥσπερ εἴρηται , Σόλωνα συστήσασθαί φασι · καὶ μαρτυρεῖν αὐτοῖς δοκεῖ μάλιστα τὸ μηδαμοῦ τὸν Δράκοντα λέγειν μηδ’ ὀνομάζειν Ἀρεοπαγίτας , ἀλλὰ τοῖς ἐφέταις ἀεὶ διαλέγεσθαι περὶ τῶν φονικῶν . 
ὁ δὲ τρισκαιδέκατος ἄξων τοῦ Σόλωνος τὸν ὄγδοον ἔχει τῶν νόμων οὕτως αὐτοῖς ὀνόμασι γεγραμμένον . 
ἀτίμων ὅσοι ἄτιμοι ἦσαν πρὶν ἢ Σόλωνα ἄρξαι , ἐπιτίμους εἶναι πλὴν ὅσοι ἐξ Ἀρείου πάγου ἢ ὅσοι ἐκ τῶν ἐφετῶν ἢ ἐκ πρυτανείου καταδικασθέντες ὑπὸ τῶν βασιλέων ἐπὶ φόνῳ ἢ σφαγαῖσιν ἢ ἐπὶ τυραννίδι ἔφευγον ὅτε ὁ θεσμὸς ἐφάνη ὅδε . 
ταῦτα δὴ πάλιν ὡς πρὸ τῆς Σόλωνος ἀρχῆς καὶ νομοθεσίας τὴν ἐξ Ἀρείου πάγου βουλὴν οὖσαν ἐνδείκνυται . 
τίνες γὰρ ἦσαν οἱ πρὸ Σόλωνος ἐν Ἀρείῳ πάγῳ καταδικασθέντες , εἰ πρῶτος Σόλων ἔδωκε τῇ ἐξ Ἀρείου πάγου βουλῇ τὸ κρίνειν ; 
εἰ μὴ νὴ Δία γέγονέ τις ἀσάφεια τοῦ γράμματος ἢ ἔκλειψις , ὥστε τοὺς ἡλωκότας ἐπ’ αἰτίαις αἷς κρίνουσι νῦν οἱ Ἀρεοπαγῖται καὶ ἐφέται καὶ πρυτάνεις , ὅτε ὁ θεσμὸς ἐφάνη ὅδε , μένειν ἀτίμους , τῶν ἄλλων ἐπιτίμων γενομένων . 
ταῦτα μὲν οὖν καὶ αὐτὸς ἐπισκόπει . 
τῶν δ’ ἄλλων αὐτοῦ νόμων ἴδιος μὲν μάλιστα καὶ παράδοξος ὁ κελεύων ἄτιμον εἶναι τὸν ἐν στάσει μηδετέρας μερίδος γενόμενον . 
βούλεται δ’ , ὡς ἔοικε , μὴ ἀπαθῶς μηδ’ ἀναισθήτως ἔχειν πρὸς τὸ κοινόν , ἐν ἀσφαλεῖ θέμενον τὰ οἰκεῖα καὶ τῷ μὴ συναλγεῖν μηδὲ συννοσεῖν τῇ πατρίδι καλλωπιζόμενον , ἀλλ’ αὐτόθεν τοῖς τὰ βελτίω καὶ δικαιότερα πράττουσι προσθέμενον , συγκινδυνεύειν καὶ βοηθεῖν , μᾶλλον ἢ περιμένειν ἀκινδύνως τὰ τῶν κρατούντων . 
ἄτοπος δὲ δοκεῖ καὶ γελοῖος ὁ τῇ ἐπικλήρῳ διδούς , ἂν ὁ κρατῶν καὶ κύριος γεγονὼς κατὰ τὸν νόμον αὐτὸς μὴ δυνατὸς ᾖ πλησιάζειν , ὑπὸ τῶν ἔγγιστα του ἀνδρὸς ὀπύεσθαι . 
καί τοῦτο δ’ ὀρθῶς ἔχειν τινές φασι πρός τοὺς μὴ δυναμένους συνεῖναι , χρημάτων δ’ ἕνεκα λαμβάνοντας ἐπικλήρους καὶ τῷ νόμῳ καταβιαζομένους τὴν φύσιν . 
ὁρῶντες γὰρ ᾧ βούλεται τὴν ἐπίκληρον συνοῦσαν ἢ προήσονται τὸν γάμον ἢ μετ’ αἰσχύνης καθέξουσι , φιλοπλουτίας καὶ ὕβρεως δίκην διδόντες . 
εὖ δ’ ἔχει καὶ τὸ μὴ πᾶσιν , ἀλλὰ τῶν συγγενῶν τοῦ ἀνδρὸς ᾧ βούλεται διαλέγεσθαι τὴν ἐπίκληρον , ὅπως οἰκεῖον ᾖ καὶ μετέχον τοῦ γένους τὸ τικτόμενον . 
εἰς τοῦτο δὲ συντελεῖ καὶ τὸ τὴν νύμφην τῷ νυμφίῳ συγκαθείργνυσθαι μήλου κυδωνίου κατατραγοῦσαν , καὶ τὸ τρὶς ἑκάστου μηνὸς ἐντυγχάνειν πάντως τῇ ἐπικλήρῳ τὸν λαβόντα . 
καὶ γὰρ εἰ μὴ γένοιντο παῖδες , ἀλλὰ τιμή τις ἀνδρὸς αὕτη πρὸς σώφρονα γυναῖκα , καὶ φιλοφροσύνη πολλὰ τῶν συλλεγομένων ἑκάστοτε δυσχερῶν ἀφαιροῦσα , καὶ ταῖς διαφοραῖς οὐκ ἐῶσα παντάπασιν ἀποστραφῆναι . 
τῶν δ’ ἄλλων γάμων ἀφεῖλε τὰς φερνάς , ἱμάτια τρία καὶ σκεύη μικροῦ νομίσματος ἄξια κελεύσας , ἕτερον δὲ μηδὲν ἐπιφέρεσθαι τὴν γαμουμένην . 
οὐ γὰρ ἐβούλετο μισθοφόρον οὐδ’ ὤνιον εἶναι τὸν γάμον , ἀλλ’ ἐπὶ τεκνώσει καὶ χάριτι καὶ φιλότητι γίνεσθαι τὸν ἀνδρὸς καὶ γυναικὸς συνοικισμόν . 
ὁ μὲν γὰρ Διονύσιος , ἀξιούσης τῆς μητρὸς αὐτοῦ δοθῆναί τινι τῶν πολιτῶν πρὸς γάμον , ἔφη τοὺς μὲν τῆς πόλεως νόμους λελυκέναι τυραννῶν , τοὺς δὲ τῆς φύσεως οὐκ εἶναι δυνατὸς βιάζεσθαι γάμους νυμφαγωγῶν παρ’ ἡλικίαν · 
ἐν δὲ ταῖς πόλεσι τὴν ἀταξίαν ταύτην οὐ δοτέον , οὐδὲ περιοπτέον ἀώρους καὶ ἀχαρίτους ἐπιπλοκὰς καὶ μηδὲν ἔργον γαμήλιον ἐχούσας μηδὲ τέλος . 
ἀλλὰ γέροντι νέαν ἀγομένῳ φαίη τις ἂν ἐμμελὴς ἄρχων ἢ νομοθέτης τὸ πρὸς τὸν Φιλοκτήτην · 
εὖ γοῦν ὡς γαμεῖν ἔχεις τάλας , 
αυτηορσηιπ υνξερταιν , πηιλοξτετες ; 
ναυξκ , τραγ . 
γραεξ . 
φραγ . 
(2) , π. 841 
καὶ νέον ἐν δωματίῳ πλουσίας πρεσβύτιδος , ὥσπερ οἱ πέρδικες , ἀπὸ συνουσίας παχυνόμενον ἐξανευρὼν μετοικίσει πρὸς παρθένον νύμφην ἀνδρὸς δεομένην . 
ταῦτα μὲν οὖν περὶ τούτων . 
ἐπαινεῖται δὲ τοῦ Σόλωνος καὶ ὁ κωλύων νόμος τὸν τεθνηκότα κακῶς ἀγορεύειν . 
καὶ γὰρ ὅσιον τοὺς μεθεστῶτας ἱεροὺς νομίζειν , καὶ δίκαιον ἀπέχεσθαι τῶν οὐχ ὑπαρχόντων , καὶ πολιτικὸν ἀφαιρεῖν τῆς ἔχθρας τὸ ἀΐδιον . 
ζῶντα δὲ κακῶς λέγειν ἐκώλυσε πρὸς ἱεροῖς καὶ δικαστηρίοις καὶ ἀρχείοις καὶ θεωρίας οὔσης ἀγώνων · ἤ τρεῖς δραχμὰς τῷ ἰδιώτῃ , δύο δ’ ἄλλας ἀποτίνειν εἰς τὸ δημόσιον ἔταξε . 
τὸ γὰρ μηδαμοῦ κρατεῖν ὀργῆς ἀπαίδευτον καὶ ἀκόλαστον · τὸ δὲ πανταχοῦ χαλεπόν , ἐνίοις δὲ ἀδύνατον · δεῖ δὲ πρὸς τὸ δυνατὸν γράφεσθαι τὸν νόμον , εἰ βούλεται χρησίμως ὀλίγους , ἀλλὰ μὴ πολλοὺς ἀχρήστως κολάζειν . 
εὐδοκίμησε δὲ κἀν τῷ περὶ διαθηκῶν νόμῳ · πρότερον γὰρ οὐκ ἐξῆν , ἀλλ’ ἐν τῷ γένει τοῦ τεθνηκότος ἔδει τὰ χρήματα καὶ τὸν οἶκον καταμένειν , ὁ δ’ ᾧ βούλεταί τις ἐπιτρέψας , εἰ μὴ παῖδες εἶεν αὐτῷ , δοῦναι τὰ αὑτοῦ , φιλίαν τε συγγενείας ἐτίμησε μᾶλλον καὶ χάριν ἀνάγκης , καὶ τὰ χρήματα κτήματα τῶν ἐχόντων ἐποίησεν . 
οὐ μὴν ἀνέδην γε πάλιν οὐδ’ ἁπλῶς τὰς δόσεις ἐφῆκεν , ἀλλ’ εἰ μὴ νόσων ἕνεκεν ἢ φαρμάκων ἢ δεσμῶν 
δεσμῶν βεκκερ αδοπτς σξηαεφερ’ς ξορρεξτιον το δεσμῷ. ἢ ἀνάγκῃ κατασχεθεὶς ἢ γυναικὶ πιθόμενος , 
πιθόμενος ξοβετ · πειθόμενος. εὖ πάνυ καὶ προσηκόντως τὸ πεισθῆναι παρὰ τὸ βέλτιστον οὐδὲν ἡγούμενος τοῦ βιασθῆναι διαφέρειν , ἀλλ’ εἰς ταὐτὸ τὴν ἀπάτην τῇ ἀνάγκῃ καὶ τῷ πόνῳ τὴν ἡδονὴν θέμενος , ὡς οὐχ ἧττον ἐκστῆσαι λογισμὸν ἀνθρώπου δυναμένων . 
ἐπέστησε δὲ καὶ ταῖς ἐξόδοις τῶν γυναικῶν καὶ τοῖς πένθεσι καὶ ταῖς ἑορταῖς νόμον ἀπείργοντα τὸ ἄτακτον καὶ ἀκόλαστον · ἐξιέναι μὲν ἱματίων τριῶν μὴ πλέον ἔχουσαν κελεύσας , μηδὲ βρωτὸν ἢ ποτὸν πλείονος ἢ ὀβολοῦ φερομένην , μηδὲ κάνητα πηχυαίου μείζονα , μηδὲ νύκτωρ πορεύεσθαι πλὴν ἁμάξῃ κομιζομένην λύχνου προφαίνοντος . 
ἀμυχὰς δὲ κοπτομένων καὶ τὸ θρηνεῖν πεποιημένα καὶ τὸ κωκύειν ἄλλον ἐν ταφαῖς ἑτέρων ἀφεῖλεν . 
ἐναγίζειν δὲ βοῦν οὐκ εἴασεν , οὐδὲ συντιθέναι πλέον ἱματίων τριῶν , οὐδ’ ἐπ’ ἀλλότρια μνήματα βαδίζειν χωρὶς ἐκκομιδῆς . 
ὧν τὰ πλεῖστα καὶ τοῖς ἡμετέροις νόμοις ἀπηγόρευται · πρόσκειται δὲ τοῖς ἡμετέροις ζημιοῦσθαι τοὺς τὰ τοιαῦτα ποιοῦντας ὑπὸ τῶν γυναικονόμων , ὡς ἀνάνδροις καὶ γυναικώδεσι τοῖς περὶ τὰ πένθη πάθεσι καὶ ἁμαρτήμασιν ἐνεχομένους . 
ὁρῶν δὲ τὸ μὲν ἄστυ πιμπλάμενον ἀνθρώπων ἀεὶ συρρεόντων πανταχόθεν ἐπ’ ἀδείας εἰς τὴν Ἀττικήν , τὰ δὲ πλεῖστα τῆς χώρας ἀγεννῆ καὶ φαῦλα , τοὺς δὲ χρωμένους τῇ θαλάττῃ μηδὲν εἰωθότας εἰσάγειν τοῖς μηδὲν ἔχουσιν ἀντιδοῦναι , πρὸς τὰς τέχνας ἔτρεψε τοὺς πολίτας , καὶ νόμον ἔγραψεν υἱῷ τρέφειν τὸν πατέρα μὴ διδαξάμενον τέχνην ἐπάναγκες μὴ εἶναι . 
τῷ μὲν γὰρ Λυκούργῳ καὶ πόλιν οἰκοῦντι καθαρὰν ὄχλου ξενικοῦ καὶ χώραν κεκτημένῳ 
πολλοῖσι πολλήν , δὶς τοσοῖσδε πλείονα , 
φολλοωινγ ναυξκ (τραγ . 
γραεξ . 
φραγ . 
2 , π. 680) · πολλοῖς , τοσοῖσδε . 
ευριπιδες , υνκνοων ; 
ναυξκ , τραγ . 
γραεξ . 
φραγ . 
(2) , π. 680 
κατ’ Εὐριπίδην , καὶ τὸ μέγιστον , εἱλωτικοῦ πλήθους , ὃ βέλτιον ἦν μὴ σχολάζειν , ἀλλὰ τριβόμενον ἀεὶ καὶ πονοῦν ταπεινοῦσθαι , περικεχυμένου τῇ Λακεδαίμονι , καλῶς εἶχεν ἀσχολιῶν ἐπιπόνων καὶ βαναύσων ἀπαλλάξαντα τοὺς πολίτας συνέχειν ἐν τοῖς ὅπλοις , μίαν τέχνην ταύτην ἐκμανθάνοντας καὶ ἀσκοῦντας · 
σόλων δὲ τοῖς πράγμασι τοὺς νόμους μᾶλλον ἢ τὰ πράγματα τοῖς νόμοις προσαρμόζων , καὶ τῆς χώρας τὴν φύσιν ὁρῶν τοῖς γεωργοῦσι γλίσχρως διαρκοῦσαν , ἀργὸν δὲ καὶ σχολαστὴν ὄχλον οὐ δυναμένην τρέφειν , ταῖς τέχναις ἀξίωμα περιέθηκε , καὶ τὴν ἐξ Ἀρείου πάγου βουλὴν ἔταξεν ἐπισκοπεῖν ὅθεν ἕκαστος ἔχει τὰ ἐπιτήδεια , καὶ τοὺς ἀργοὺς κολάζειν . 
ἐκεῖνο δ’ ἤδη σφοδρότερον , τὸ μηδὲ τοῖς ἐξ ἑταίρας γενομένοις ἐπάναγκες εἶναι τοὺς πατέρας τρέφειν , ὡς Ἡρακλείδης ἱστόρηκεν ὁ Ποντικός . 
ὁ γὰρ ἐν γάμῳ παρορῶν τὸ καλὸν οὐ τέκνων ἕνεκα δῆλός ἐστιν , ἀλλ’ ἡδονῆς ἀγόμενος γυναῖκα , τόν τε μισθὸν ἀπέχει , καὶ παρρησίαν αὑτῷ πρὸς τοὺς γενομένους οὐκ ἀπολέλοιπεν , οἷς αὐτὸ τὸ γενέσθαι πεποίηκεν ὄνειδος . 
ὅλως δὲ πλείστην ἔχειν ἀτοπίαν οἱ περὶ τῶν γυναικῶν νόμοι τῷ Σόλωνι δοκοῦσι . 
μοιχὸν μὲν γὰρ ἀνελεῖν τῷ λαβόντι δέδωκεν · ἐὰν δ’ ἁρπάσῃ τις ἐλευθέραν γυναῖκα καὶ βιάσηται , ζημίαν ἑκατὸν δραχμὰς ἔταξε · κἂν προαγωγεύῃ , δραχμὰς εἴκοσι , πλὴν ὅσαι πεφασμένως πωλοῦνται , λέγων δὴ τὰς ἑταίρας . 
αὗται γὰρ ἐμφανῶς φοιτῶσι πρὸς τοὺς διδόντας . 
ἔτι δ’ οὔτε θυγατέρας πωλεῖν οὔτ’ ἀδελφὰς δίδωσι , πλὴν ἂν μὴ λάβῃ παρθένον ἀνδρὶ συγγεγενημένην . 
τὸ δ’ αὐτὸ πρᾶγμα ποτὲ μὲν πικρῶς καὶ ἀπαραιτήτως κολάζειν , ποτὲ δ’ εὐκόλως καὶ παίζοντα , πρόστιμον ζημίαν τὴν τυχοῦσαν ὁρίζοντα , ἄλογόν ἐστι · πλὴν εἰ μὴ σπανίζοντος τότε τοῦ νομίσματος ἐν τῇ πόλει μεγάλας ἐποίει τὰς ἀργυρικὰς ζημίας τὸ δυσπόριστον . 
εἰς μέν γε τὰ τιμήματα τῶν θυσιῶν λογίζεται πρόβατον καὶ δραχμὴν ἀντὶ μεδίμνου · τῷ δ’ Ἴσθμια νικήσαντι δραχμὰς ἔταξεν ἑκατὸν δίδοσθαι , τῷ δ’ Ὀλύμπια πεντακοσίας · λύκον δὲ τῷ κομίσαντι πέντε δραχμὰς ἔδωκε , λυκιδέα δὲ μίαν , ὧν φησιν ὁ Φαληρεὺς Δημήτριος τὸ μὲν βοὸς εἶναι , τὸ δὲ προβάτου τιμήν . 
ἃς γὰρ ἐν τῷ ἑκκαιδεκάτῳ τῶν ἀξόνων ὁρίζει τιμὰς τῶν ἐκκρίτων ἱερείων , εἰκὸς μὲν εἶναι πολλαπλασίας , ἄλλως δὲ κἀκεῖναι πρὸς τὰς νῦν εὐτελεῖς εἰσιν . 
ἀρχαῖον δὲ τοῖς Ἀθηναίοις τὸ πολεμεῖν τοῖς λύκοις , βελτίονα νέμειν ἢ γεωργεῖν χώραν ἔχουσι . 
καὶ τὰς φυλὰς εἰσὶν οἱ λέγοντες οὐκ ἀπὸ τῶν Ἴωνος υἱῶν , ἀλλ’ ἀπὸ τῶν γενῶν , εἰς ἃ διῃρέθησαν οἱ βίοι τὸ πρῶτον , ὠνομάσθαι , τὸ μὲν μάχιμον Ὁπλίτας , τὸ δ’ ἐργατικὸν Ἐργάδεις · δυεῖν δὲ τῶν λοιπῶν Γελέοντας μὲν τοὺς γεωργούς , Αἰγικορεῖς δὲ τοὺς ἐπὶ νομαῖς καὶ προβατείαις διατρίβοντας . 
ἐπεὶ δὲ πρὸς ὕδωρ οὔτε ποταμοῖς ἐστιν ἀενάοις οὔτε λίμναις τισὶν οὔτ’ ἀφθόνοις πηγαῖς ἡ χώρα διαρκής , ἀλλ’ οἱ πλεῖστοι φρέασι ποιητοῖς ἐχρῶντο , νόμον ἔγραψεν , ὅπου μέν ἐστι δημόσιον φρέαρ ἐντὸς ἱππικοῦ , χρῆσθαι τούτῳ · τὸ δ’ ἱππικὸν διάστημα τεσσάρων ἦν σταδίων · ὅπου δὲ πλεῖον ἀπέχει , ζητεῖν ὕδωρ ἴδιον · ἐὰν δὲ ὀρύξαντες ὀργυιῶν δέκα βάθος παρ’ ἑαυτοῖς μὴ εὕρωσι , τότε λαμβάνειν παρὰ τοῦ γείτονος ἑξάχουν ὑδρίαν δὶς ἑκάστης ἡμέρας πληροῦντας · ἀπορίᾳ γὰρ ᾤετο δεῖν βοηθεῖν , οὐκ ἀργίαν ἐφοδιάζειν . 
ὥρισε δὲ καὶ φυτειῶν μέτρα μάλ’ ἐμπείρως , τοὺς μὲν ἄλλο τι φυτεύοντας ἐν ἀγρῷ πέντε πόδας ἀπέχειν τοῦ γείτονος κελεύσας , τοὺς δὲ συκῆν ἢ ἐλαίαν ἐννέα . 
πορρωτέρω γὰρ ἐξικνεῖται ταῦτα ταῖς ῥίζαις , καὶ οὐ πᾶσι γειτνιᾷ τοῖς φυτοῖς ἀσινῶς , ἀλλὰ καὶ τροφὴν παραιρεῖται καὶ βλάπτουσαν ἐνίοις ἀπορροὴν ἀφίησι . 
βόθρους δὲ καὶ τάφρους τὸν βουλόμενον ἐκέλευσεν ὀρύσσειν , ὅσον ἐμβάλλει βάθος , ἀφιστάμενον μῆκος τἀλλοτρίου · καὶ μελισσῶν σμήνη καθιστάμενον ἀπέχειν τῶν ὑφ’ ἑτέρου πρότερον ἱδρυμένων πόδας τριακοσίους . 
τῶν δὲ γινομένων διάθεσιν πρὸς ξένους ἐλαίου μόνον ἔδωκεν , ἄλλα δ’ ἐξάγειν ἐκώλυσε · καὶ κατὰ τῶν ἐξαγόντων ἀρὰς τὸν ἄρχοντα ποιεῖσθαι προσέταξεν , ἢ ἐκτίνειν αὐτὸν ἑκατὸν δραχμὰς εἰς τὸ δημόσιον . 
καὶ πρῶτος ἄξων ἐστὶν ὁ τοῦτον περιέχων τὸν νόμον . 
οὐκ ἂν οὖν τις ἡγήσαιτο παντελῶς ἀπιθάνους τοὺς λέγοντας ὅτι καὶ σύκων ἐξαγωγὴ τὸ παλαιὸν ἀπείρητο , καὶ τὸ φαίνειν ἐνδεικνύμενον τοὺς ἐξάγοντας κληθῆναι συκοφαντεῖν . 
ἔγραψε δὲ καὶ βλάβης τετραπόδων νόμον , ἐν ᾧ καὶ κύνα δακόντα παραδοῦναι κελεύει κλοιῷ τριπήχει δεδεμένον · τὸ μὲν ἐνθύμημα χάριεν πρὸς ἀσφάλειαν . 
παρέχει δ’ ἀπορίαν καὶ ὁ τῶν δημοποιήτων νόμος , ὅτι γενέσθαι πολίταις οὐ δίδωσι πλὴν τοῖς φεύγουσιν ἀειφυγίᾳ τὴν ἑαυτῶν ἢ πανεστίοις Ἀθήναζε μετοικιζομένοις ἐπὶ τέχνῃ . 
τοῦτο δὲ ποιῆσαί φασιν αὐτὸν οὐχ οὕτως ἀπελαύνοντα τοὺς ἄλλους ὡς κατακαλούμενον Ἀθήναζε τούτους ἐπὶ βεβαίῳ τῷ μεθέξειν τῆς πολιτείας , καὶ ἅμα πιστοὺς νομίζοντα τοὺς μὲν ἀποβεβληκότας τὴν ἑαυτῶν διὰ τὴν ἀνάγκην , τοὺς δ’ ἀπολελοιπότας διὰ τὴν γνώμην . 
ἴδιον δὲ τοῦ Σόλωνος καὶ τὸ περὶ τῆς ἐν δημοσίῳ σιτήσεως , ὅπερ αὐτὸς παρασιτεῖν κέκληκε . 
τὸν γὰρ αὐτὸν οὐκ ἐᾷ σιτεῖσθαι πολλάκις , ἐὰν δὲ ᾧ καθήκει μὴ βούληται , κολάζει , τὸ μὲν ἡγούμενος πλεονεξίαν , τὸ δ’ ὑπεροψίαν τῶν κοινῶν . 
ἰσχὺν δὲ τοῖς νόμοις πᾶσιν εἰς ἑκατὸν ἐνιαυτοὺς ἔδωκε · καὶ κατεγράφησαν εἰς ξυλίνους ἄξονας ἐν πλαισίοις περιέχουσι στρεφομένους , ὧν ἔτι καθ’ ἡμᾶς ἐν Πρυτανείῳ λείψανα μικρὰ διεσώζετο · καὶ προσηγορεύθησαν , ὡς Ἀριστοτέλης φησί , κύρβεις . 
καὶ Κρατῖνος ὁ κωμικὸς εἴρηκέ που · 
πρὸς τοῦ Σόλωνος καὶ Δράκοντος οἷσι νῦν 
φρύγουσιν ἤδη τὰς κάχρυς τοῖς κύρβεσιν . 
ξρατινυς , υνκνοων ; 
κοξκ , ξομ . 
αττ . 
φραγ . 
ι. π. 94 . 
ἔνιοι δέ φασιν ἰδίως ἐν οἷς ἱερὰ καὶ θυσίαι περιέχονται , κύρβεις , ἄξονας δὲ τοὺς ἄλλους ὠνομάσθαι , κοινὸν μὲν οὖν ὤμνυεν ὅρκον ἡ βουλὴ τοὺς Σόλωνος νόμους ἐμπεδώσειν , ἴδιον δ’ ἕκαστος τῶν θεσμοθετῶν ἐν ἀγορᾷ πρὸς τῷ λίθῳ , καταφατίζων , εἴ τι παραβαίη τῶν θεσμῶν , ἀνδριάντα χρυσοῦν ἰσομέτρητον ἀναθήσειν ἐν Δελφοῖς . 
ἰσομέτρητον ανδ ἐν Δελφοῖς αρε νοτ ιν τηε τεχτ οφ αριστοτλε . 
συνιδὼν δὲ τοῦ μηνὸς τὴν ἀνωμαλίαν , καὶ τὴν κίνησιν τῆς σελήνης οὔτε δυομένῳ τῷ ἡλίῳ πάντως οὔτ’ ἀνίσχοντι συμφερομένην , ἀλλὰ πολλάκις τῆς αὐτῆς ἡμέρας καὶ καταλαμβάνουσαν καὶ παρερχομένην τὸν ἥλιον , αὐτὴν μὲν ἔταξε ταύτην ἕνην καὶ νέαν καλεῖσθαι , τὸ μὲν πρὸ συνόδου μόριον αὐτῆς τῷ παυομένῳ μηνί , τὸ δὲ λοιπὸν ἤδη τῷ ἀρχομένῳ προσήκειν ἡγούμενος , πρῶτος , ὡς ἔοικεν , ὀρθῶς ἀκούσας Ὁμήρου λέγοντος , 
τοῦ μὲν φθίνοντος μηνός , τοῦ δ’ ἱσταμένοιο , 
ηομ . 
οδ . 
14.162 ; 
ηομ . 
οδ . 
19.307 
τὴν δ’ ἐφεξῆς ἡμέραν νουμηνίαν ἐκάλεσε . 
τὰς δ’ ἀπ’ εἰκάδος οὐ προστιθείς , ἀλλ’ ἀφαιρῶν καὶ ἀναλύων , ὥσπερ τὰ φῶτα τῆς σελήνης ἑώρα , μέχρι τριακάδος ἠρίθμησεν . 
ἐπεὶ δὲ τῶν νόμων εἰσενεχθέντων ἔνιοι τῷ Σόλωνι καθ’ ἑκάστην προσῄεσαν ἡμέραν , ἐπαινοῦντες ἢ ψέγοντες ἢ συμβουλεύοντες ἐμβάλλειν τοῖς γεγραμμένοις ὅ τι τύχοιεν ἢ ἀφαιρεῖν , πλεῖστοι δ’ ἦσαν οἱ πυνθανόμενοι καὶ ἀνακρίνοντες καὶ κελεύοντες αὐτὸν ὅπως ἕκαστον ἔχει καὶ πρὸς ἣν κεῖται διάνοιαν ἐπεκδιδάσκειν καὶ σαφηνίζειν , ὁρῶν ὅτι ταῦτα καὶ τὸ πράττειν ἄτοπον καὶ τὸ μὴ πράττειν ἐπίφθονον , ὅλως δὲ ταῖς ἀπορίαις ὑπεκστῆναι βουλόμενος καὶ διαφυγεῖν τὸ δυσάρεστον καὶ φιλαίτιον τῶν πολιτῶν ( 
ἔργμασι γὰρ ἐν μεγάλοις πᾶσιν ἁδεῖν χαλεπόν , ὡς αὐτὸς εἴρηκἐ , πρόσχημα τῆς πλάνης τὴν ναυκληρίαν ποιησάμενος ἐξέπλευσε , δεκαετῆ παρὰ τῶν Ἀθηναίων ἀποδημίαν αἰτησάμενος . 
ἤλπιζε γὰρ ἐν τῷ χρόνῳ τούτῳ καὶ τοῖς νόμοις αὐτοὺς 
τοῖς νόμοις αὐτοὺς αφτερ μσς . 
ξιτεδ βψ στεπηανυς ; 
βεκκερ ηας τοὺς νόμους αὐτοῖς , τηε ξονjεξτυρε οφ στεπηανυς (τηε λαως ωουλδ βε φαμιλιαρ το τηεμ). ἔσεσθαι συνήθεις . 
πρῶτον μὲν οὖν εἰς Αἴγυπτον ἀφίκετο καὶ διέτριψεν , ὡς αὐτός φησι , 
Νείλου ἐπὶ προχοῇσι Κανωβίδος ἐγγύθεν ἀκτῆς . 
σολον , φραγ . 
7 (βεργκ) 
χρόνον δέ τινα καὶ τοῖς περὶ Ψένωφιν τὸν Ἡλιουπολίτην καὶ Σῶγχιν τὸν Σαΐτην , λογιωτάτοις οὖσι τῶν ἱερέων , συνεφιλοσόφησε · παρ’ ὧν καὶ τὸν Ἀτλαντικὸν ἀκούσας λόγον , ὡς Πλάτων φησίν , ἐπεχείρησε διὰ ποιήματος ἐξενεγκεῖν εἰς τοὺς Ἕλληνας . 
ἔπειτα πλεύσας εἰς Κύπρον ἠγαπήθη διαφερόντως ὑπὸ Φιλοκύπρου τινὸς τῶν ἐκεῖ βασιλέων , ὃς εἶχεν οὐ μεγάλην πόλιν , ᾠκισμένην ὑπὸ Δημοφῶντος τοῦ Θησέως , περὶ τὸν Κλάριον ποταμὸν ἐν χωρίοις ὀχυροῖς μέν , ἄλλως δὲ δυσχερέσι καὶ φαύλοις κειμένην . 
ἔπεισεν οὖν αὐτὸν ὁ Σόλων ὑποκειμένου καλοῦ πεδίου μεταθέντα τὴν πόλιν ἡδίονα καὶ μείζονα κατασκευάσαι . 
καὶ παρὼν ἐπεμελήθη τοῦ συνοικισμοῦ , καὶ συνδιεκόσμησε πρός τε διαγωγὴν ἄριστα καὶ πρὸς ἀσφάλειαν , ὥστε πολλοὺς μὲν οἰκήτορας τῷ Φιλοκύπρῳ συνελθεῖν , ζηλῶσαι δὲ τοὺς ἄλλους βασιλέας · διὸ καὶ τῷ Σόλωνι τιμὴν ἀποδιδοὺς Αἰπεῖαν τὴν πόλιν καλουμένην πρότερον ἀπ’ ἐκείνου Σόλους προσηγόρευσε . 
καὶ αὐτὸς δὲ μέμνηται τοῦ συνοικισμοῦ · προσαγορεύσας γὰρ ἐν ταῖς ἐλεγείαις τὸν Φιλόκυπρον , 
νῦν δὲ ( 
φησἴ 
σὺ μὲν Σολίοισι πολὺν χρόνον ἐνθάδ’ ἀνάσσων 
τήνδε πόλιν ναίοις καὶ γένος ὑμέτερον · 
αὐτὰρ ἐμὲ ξὺν νηῒ θοῇ κλεινῆς ἀπὸ νήσου 
ἀσκηθῆ πέμποι Κύπρις ἰοστέφανος · 
οἰκισμῷ δ’ ἐπὶ τῷδε χάριν καὶ κῦδος ὀπάζοι 
ἐσθλὸν καὶ νόστον πατρίδ’ ἐς ἡμετέρην . 
σολον , φραγ . 
19 (βεργκ) 
τὴν δὲ πρὸς Κροῖσον ἔντευξιν αὐτοῦ δοκοῦσιν ἔνιοι τοῖς χρόνοις ὡς πεπλασμένην ἐλέγχειν . 
ἐγὼ δὲ λόγον ἔνδοξον οὕτω καὶ τοσούτους μάρτυρας ἔχοντα , καὶ , ὃ μεῖζόν ἐστι , πρέποντα τῷ Σόλωνος ἤθει καὶ τῆς ἐκείνου μεγαλοφροσύνης καὶ σοφίας ἄξιον , οὔ μοι δοκῶ προήσεσθαι χρονικοῖς τισι λεγομένοις κανόσιν , οὓς μυρίοι διορθοῦντες ἄχρι σήμερον εἰς οὐδὲν αὑτοῖς ὁμολογούμενον δύνανται καταστῆσαι τὰς ἀντιλογίας . 
τὸν δ’ οὖν Σόλωνά φασιν εἰς Σάρδεις δεηθέντι τῷ Κροίσῳ παραγενόμενον , παθεῖν τι παραπλήσιον ἀνδρὶ χερσαίῳ κατιόντι πρῶτον ἐπὶ θάλατταν . 
ἐκεῖνός τε γὰρ ὁρῶν ἄλλον ἐξ ἄλλου ποταμὸν ᾤετο τὴν θάλασσαν εἶναι , καὶ τῷ Σόλωνι τὴν αὐλὴν διαπορευομένῳ καὶ πολλοὺς ὁρῶντι τῶν βασιλικῶν κεκοσμημένους πολυτελῶς , καὶ σοβοῦντας ἐν ὄχλῳ προπομπῶν καὶ δορυφόρων , ἕκαστος ἐδόκει Κροῖσος εἶναι , μέχρι πρὸς αὐτὸν ἤχθη , πᾶν ὅσον ἐν λίθοις , ἐν βαφαῖς ἐσθῆτος , ἐν τέχναις χρυσοῦ περὶ κόσμον ἐκπρεπὲς ἔχειν ἢ περιττὸν ἢ ζηλωτὸν ἐδόκει περικείμενον , ὡς δὴ θέαμα σεμνότατον ὀφθείη καὶ ποικιλώτατον . 
ἐπεὶ δ’ ὁ Σόλων ἄντικρυς καταστὰς οὔτ’ ἔπαθεν οὐδὲν οὔτ’ εἶπε πρὸς τὴν ὄψιν ὧν ὁ Κροῖσος προσεδόκησεν , ἀλλὰ καὶ δῆλος ἦν τοῖς εὖ φρονοῦσι τῆς ἀπειροκαλίας καὶ μικροπρεπείας καταφρονῶν , ἐκέλευσεν αὐτῷ τούς τε θησαυροὺς ἀνοῖξαι τῶν χρημάτων , καὶ τὴν ἄλλην ἄγοντας ἐπιδεῖξαι μηδὲν δεομένῳ κατασκευὴν καὶ πολυτέλειαν . 
ἤρκει γὰρ αὐτὸς ἐν ἑαυτῷ τοῦ τρόπου κατανόησιν παρασχεῖν . 
ὡς δ’ οὖν αὖθις ἤχθη γεγονὼς ἁπάντων θεατής , ἠρώτησεν αὐτὸν ὁ Κροῖσος εἴ τινα οἶδεν ἀνθρώπων αὐτοῦ μακαριώτερον . 
ἀποφηναμένου δὲ τοῦ Σόλωνος ὅτι οἶδε Τέλλον αὑτοῦ πολίτην , καὶ διεξελθόντος ὅτι χρηστὸς ἀνὴρ ὁ Τέλλος γενόμενος καὶ παῖδας εὐδοκίμους καταλιπὼν καὶ βίον οὐδενὸς ἐνδεᾶ τῶν ἀναγκαίων , ἐτελεύτησεν ἐνδόξως ἀριστεύσας ὑπὲρ τῆς πατρίδος , ἤδη μὲν ἀλλόκοτος ἐδόκει εἶναι τῷ Κροίσῳ καὶ ἄγροικος , εἰ μὴ πρὸς ἀργύριον πολὺ μηδὲ χρυσίον τῆς εὐδαιμονίας ποιεῖται τὴν ἀναμέτρησιν , ἀλλὰ δημοτικοῦ καὶ ἰδιώτου βίον καὶ θάνατον ἀνθρώπου μᾶλλον ἢ τοσαύτην ἀγαπῴη δύναμιν καὶ ἀρχήν . 
οὐ μὴν ἀλλὰ πάλιν ἠρώτησεν αὐτὸν εἰ μετὰ Τέλλον ἄλλον ἔγνωκεν ἀνθρώπων εὐδαιμονέστερον . 
πάλιν δὲ τοῦ Σόλωνος εἰπόντος εἰδέναι Κλέοβιν καὶ Βίτωνα , φιλαδέλφους καὶ φιλομήτορας διαφερόντως ἄνδρας , οἳ τὴν μητέρα τῶν βοῶν βραδυνόντων ὑποδύντες αὐτοὶ τῷ ζυγῷ τῆς ἁμάξης ἐκόμισαν πρὸς τὸ τῆς Ἥρας ἱερὸν εὐδαιμονιζομένην ὑπὸ τῶν πολιτῶν καὶ χαίρουσαν , εἶτα θύσαντες καὶ πιόντες οὐκ ἔτι μεθ’ ἡμέραν ἀνέστησαν , ἀλλὰ τεθνηκότες ἀναλγῆ καὶ ἄλυπον ἐπὶ δόξῃ τοσαύτῃ θάνατον ὤφθησαν , 
ἡμᾶς δέ , εἶπεν ἤδη πρὸς ὀργὴν ὁ Κροῖσος , εἰς οὐδένα τίθης εὐδαιμόνων ἀριθμὸν ἀνθρώπων ; καὶ ὁ Σόλων οὔτε κολακεύειν βουλόμενος αὐτὸν οὔτε περαιτέρω παροξύνειν , Ἕλλησιν , εἶπεν , ὦ βασιλεῦ Λυδῶν , πρός τε τἆλλα μετρίως ἔχειν ὁ θεὸς ἔδωκε , καὶ σοφίας τινὸς ἀθαρσοῦς , ὡς ἔοικε , καὶ δημοτικῆς , οὐ βασιλικῆς οὐδὲ λαμπρᾶς , ὑπὸ μετριότητος ἡμῖν μέτεστιν , ἣ τύχαις ὁρῶσα παντοδαπαῖς χρώμενον ἀεὶ τὸν βίον , οὐκ ἐᾷ τοῖς παροῦσιν ἀγαθοῖς μέγα φρονεῖν , οὐδὲ θαυμάζειν ἀνδρὸς εὐτυχίαν μεταβολῆς χρόνον ἔχουσαν . 
ἔπεισι γὰρ ἑκάστῳ ποικίλον ἐξ ἀδήλου τὸ μέλλον · ᾧ δ’ εἰς τέλος ὁ δαίμων ἔθετο τὴν εὐπραξίαν , τοῦτον εὐδαίμονα νομίζομεν . 
ὁ δὲ ζῶντος ἔτι καὶ κινδυνεύοντος ἐν τῷ βίῳ μακαρισμός , ὥσπερ ἀγωνιζομένου κήρυγμα καὶ στέφανος , ἐστὶν ἀβέβαιος καὶ ἄκυρος. ταῦτ’ εἰπὼν ὁ Σόλων ἀπηλλάττετο λυπήσας μέν , οὐ νουθετήσας δὲ τὸν Κροῖσον . 
ὁ δὲ λογοποιὸς Αἴσωπος , ἐτύγχανε γὰρ εἰς Σάρδεις μετάπεμπτος γεγονὼς ὑπὸ Κροίσου καὶ τιμώμενος , ἠχθέσθη τῷ Σόλωνι μηδεμιᾶς τυχόντι φιλανθρωπίας · καὶ προτρέπων αὐτόν , ὦ Σόλων , ἔφη , τοῖς βασιλεῦσι δεῖ ὡς ἥκιστα ἢ ὡς ἥδιστα ὁμιλεῖν. καὶ ὁ Σόλων , μὰ Δί’ , εἶπεν , ἀλλ’ ὡς ἥκιστα ἢ ὡς ἄριστα . 
τότε μὲν οὖν ὁ Κροῖσος οὕτω τοῦ Σόλωνος κατεφρόνησεν · ἐπεὶ δὲ Κύρῳ συμβαλὼν ἐκρατήθη μάχῃ , καὶ τὴν πόλιν ἀπώλεσε , καὶ ζῶν ἁλοὺς αὐτὸς ἔμελλε καταπίμπρασθαι , καὶ γενομένης πυρᾶς ἀνεβιβάσθη δεδεμένος θεωμένων Περσῶν ἁπάντων καὶ Κύρου παρόντος , ἐφ’ ὅσον ἐξικνεῖτο καὶ δυνατὸς ἦν τῇ φωνῇ φθεγξάμενος ἀνεβόησε τρίς , ὦ Σόλων. θαυμάσας οὖν ὁ Κῦρος ἔπεμψε τοὺς ἐρησομένους ὅστις ἀνθρώπων ἢ θεῶν οὗτός ἐστιν ὁ Σόλων , ὃν ἐν τύχαις 
ἐν τύχαις ξοραëς , ξοβετ , ανδ ς · τύχαις. ἀπόροις μόνον ἀνακαλεῖται . 
καὶ ὁ Κροῖσος οὐδὲν ἀποκρυψάμενος εἶπεν ὅτι τῶν παρ’ Ἕλλησι σοφῶν εἷς οὗτος ἦν ὁ ἀνήρ , ὃν ἐγὼ μετεπεμψάμην οὐκ ἀκοῦσαί τι βουλόμενος οὐδὲ μαθεῖν ὧν ἐνδεὴς ἤμην , ἀλλ’ ὡς δή μοι θεατὴς γένοιτο καὶ μάρτυς ἀπίοι τῆς εὐδαιμονίας ἐκείνης , ἣν ἀποβαλεῖν ἄρα μεῖζον ἦν κακὸν ἢ λαβεῖν ἀγαθόν . 
λόγος γὰρ ἦν καὶ δόξα τἀγαθὸν παρούσης · αἱ μεταβολαὶ δέ μοι αὐτῆς εἰς πάθη δεινὰ καὶ συμφορὰς ἀνηκέστους ἔργῳ τελευτῶσι . 
καὶ ταῦτ’ ἐκεῖνος ὁ ἀνὴρ ἐκ τῶν τότε τὰ νῦν τεκμαιρόμενος , ἐκέλευε τὸ τέλος τοῦ βίου σκοπεῖν καὶ μὴ θρασυνόμενον ἀβεβαίοις ὑπονοίαις ὑβρίζειν. ἐπεὶ δὲ τοῦτ’ ἀνηνέχθη πρὸς τὸν Κῦρον , ἅτε δὴ σοφώτερος ὢν τοῦ Κροίσου καὶ τὸν λόγον τοῦ Σόλωνος ἰσχυρὸν ἐν τῷ παραδείγματι βλέπων , οὐ μόνον ἀφῆκε τὸν Κροῖσον , ἀλλὰ καὶ τιμῶν ἐφ’ ὅσον ἔζη διετέλεσε · καὶ δόξαν ἔσχεν ὁ Σόλων ἑνὶ λόγῳ τὸν μὲν σώσας , τὸν δὲ παιδεύσας τῶν βασιλέων . 
οἱ δὲ ἐν ἄστει πάλιν ἐστασίαζον ἀποδημοῦντος τοῦ Σόλωνος · καὶ προειστήκει τῶν μὲν Πεδιέων Λυκοῦργος , τῶν δὲ Παράλων Μεγακλῆς ὁ Ἀλκμαίωνος , Πεισίστρατος δὲ τῶν Διακρίων , ἐν οἷς ἦν ὁ θητικὸς ὄχλος καὶ μάλιστα τοῖς πλουσίοις ἀχθόμενος · ὥστε χρῆσθαι μὲν ἔτι τοῖς νόμοις τὴν πόλιν , ἤδη δὲ πράγματα νεώτερα προσδοκᾶν καὶ ποθεῖν ἅπαντας ἑτέραν κατάστασιν , οὐκ ἴσον ἐλπίζοντας , ἀλλὰ πλέον ἕξειν ἐν τῇ μεταβολῇ καὶ κρατήσειν παντάπασι τῶν διαφερομένων . 
οὕτω δὲ τῶν πραγμάτων ἐχόντων ὁ Σόλων παραγενόμενος εἰς τὰς Ἀθήνας , αἰδῶ μὲν εἶχε καὶ τιμὴν παρὰ πᾶσιν , ἐν δὲ κοινῷ λέγειν καὶ πράσσειν ὁμοίως οὐκ ἔτ’ ἦν δυνατὸς οὐδὲ πρόθυμος ὑπὸ γήρως , ἀλλ’ ἐντυγχάνων ἰδίᾳ τοῖς προεστῶσι τῶν στάσεων ἀνδράσιν ἐπειρᾶτο διαλύειν καὶ συναρμόττειν , μάλιστα τοῦ Πεισιστράτου προσέχειν δοκοῦντος αὐτῷ . 
καὶ γὰρ αἱμύλον τι καὶ προσφιλὲς εἶχεν ἐν τῷ διαλέγεσθαι , καὶ βοηθητικὸς ἦν τοῖς πένησι καὶ πρὸς τὰς ἔχθρας ἐπιεικὴς καὶ μέτριος . 
ἃ δὲ φύσει μὴ προσῆν αὐτῷ , καὶ ταῦτα μιμούμενος ἐπιστεύετο μᾶλλον τῶν ἐχόντων , ὡς εὐλαβὴς καὶ κόσμιος ἀνὴρ καὶ μάλιστα δὴ τὸ ἴσον ἀγαπῶν , καὶ δυσχεραίνων εἴ τις τὰ παρόντα κινοίη καὶ νεωτέρων ὀρέγοιτο · τούτοις γὰρ ἐξηπάτα τοὺς πολλούς . 
ὁ δὲ Σόλων ταχὺ τὸ ἦθος ἐφώρασεν αὐτοῦ καὶ τὴν ἐπιβουλὴν πρῶτος ἐγκατεῖδεν · οὐ μὴν ἐμίσησεν , ἀλλ’ ἐπειρᾶτο πραΰνειν καὶ νουθετεῖν , καὶ πρὸς αὐτὸν ἔλεγε καὶ πρὸς ἑτέρους ὡς εἴ τις ἐξέλοι τὸ φιλόπρωτον αὐτοῦ τῆς ψυχῆς καὶ τὴν ἐπιθυμίαν ἰάσαιτο τῆς τυραννίδος , οὐκ ἔστιν ἄλλος εὐφυέστερος πρὸς ἀρετὴν οὐδὲ βελτίων πολίτης . 
ἀρχομένων δὲ τῶν περὶ Θέσπιν ἤδη τὴν τραγῳδίαν κινεῖν , καὶ διὰ τὴν καινότητα τοὺς πολλοὺς ἄγοντος τοῦ πράγματος , οὔπω δ’ εἰς ἅμιλλαν ἐναγώνιον ἐξηγμένου , φύσει φιλήκοος ὢν καὶ φιλομαθὴς ὁ Σόλων , ἔτι μᾶλλον ἐν γήρᾳ σχολῇ καὶ παιδιᾷ καὶ νὴ Δία πότοις καὶ μουσικῇ παραπέμπων ἑαυτόν , ἐθεάσατο τὸν Θέσπιν αὐτὸν ὑποκρινόμενον , ὥσπερ ἔθος ἦν τοῖς παλαιοῖς . 
μετὰ δὲ τὴν θέαν προσαγορεύσας αὐτὸν ἠρώτησεν εἰ τοσούτων ἐναντίον οὐκ αἰσχύνεται τηλικαῦτα ψευδόμενος . 
φήσαντος δὲ τοῦ Θέσπιδος μὴ δεινὸν εἶναι τὸ μετὰ παιδιᾶς λέγειν τὰ τοιαῦτα καὶ πράσσειν , σφόδρα τῇ βακτηρίᾳ τὴν γῆν ὁ Σόλων πατάξας · ταχὺ μέντοι τὴν παιδιάν , ἔφη , ταύτην ἐπαινοῦντες οὕτω καὶ τιμῶντες εὑρήσομεν ἐν τοῖς συμβολαίοις . 
ἐπεὶ δὲ κατατρώσας αὐτὸς ἑαυτὸν ὁ Πεισίστρατος ἧκεν εἰς ἀγορὰν ἐπὶ ζεύγους κομιζόμενος , καὶ παρώξυνε τὸν δῆμον ὡς διὰ τὴν πολιτείαν ὑπὸ τῶν ἐχθρῶν ἐπιβεβουλευμένος , καὶ πολλοὺς εἶχεν ἀγανακτοῦντας καὶ βοῶντας , προσελθὼν ἐγγὺς ὁ Σόλων καὶ παραστάς , οὐ καλῶς , εἶπεν , ὦ παῖ Ἱπποκράτους , ὑποκρίνῃ τὸν Ὁμηρικὸν Ὀδυσσέα · ταῦτα γὰρ ποιεῖς τοὺς πολίτας παρακρουόμενος οἷς ἐκεῖνος τοὺς πολεμίους ἐξηπάτησεν , αἰκισάμενος ἑαυτόν . 
ἐκ τούτου τὸ μὲν πλῆθος ἦν ἕτοιμον ὑπερμαχεῖν τοῦ Πεισιστράτου , καὶ συνῆλθεν εἰς ἐκκλησίαν ὁ δῆμος . 
Ἀρίστωνος δὲ γράψαντος ὅπως δοθῶσι πεντήκοντα κορυνηφόροι τῷ Πεισιστράτῳ φυλακὴ τοῦ σώματος , ἀντεῖπεν ὁ Σόλων ἀναστὰς καὶ πολλὰ διεξῆλθεν ὅμοια τούτοις οἷς διὰ τῶν ποιημάτων γέγραφεν · 
εἰς γὰρ γλῶσσαν ὁρᾶτε καὶ εἰς ἔπη αἱμύλοι ἀνδρός . 
ὑμῶν δ’ εἷς μὲν ἕκαστος ἀλώπεκος ἴχνεσι βαίνει , 
σύμπασιν δ’ ὑμῖν χαῦνος ἔνεστι νόος . 
σολον , φραγ . 
11 . 
7 , 5 , 6 (βεργκ) . 
πλυταρξη ηας ξηανγεδ τηε ορδερ ; 
βεκκερ ανδ ξοβετ ρεστορε ιτ . 
ὁρῶν δὲ τοὺς μὲν πένητας ὡρμημένους χαρίζεσθαι τῷ Πεισιστράτῳ καὶ θορυβοῦντας , τοὺς δὲ πλουσίους ἀποδιδράσκοντας καὶ ἀποδειλιῶντας , ἀπῆλθεν εἰπὼν ὅτι τῶν μέν ἐστι σοφώτερος , τῶν δὲ ἀνδρειότερος · σοφώτερος μὲν τῶν μὴ συνιέντων τὸ πραττόμενον , ἀνδρειότερος δὲ τῶν συνιέντων μέν , ἐναντιοῦσθαι δὲ τῇ τυραννίδι φοβουμένων . 
τὸ δὲ ψήφισμα κυρώσας ὁ δῆμος οὐδὲ περὶ τοῦ πλήθους ἔτι τῶν κορυνηφόρων διεμικρολογεῖτο πρὸς τὸν Πεισίστρατον , ἀλλ’ ὅσους ἐβούλετο τρέφοντα καὶ συνάγοντα φανερῶς περιεώρα , μέχρι τὴν ἀκρόπολιν κατέσχε . 
γενομένου δὲ τούτου καὶ τῆς πόλεως συνταραχθείσης , ὁ μὲν Μεγακλῆς εὐθὺς ἔφυγε μετὰ τῶν ἄλλων Ἀλκμαιωνιδῶν , ὁ δὲ Σόλων ἤδη μὲν ἦν σφόδρα γέρων καὶ τοὺς βοηθοῦντας οὐκ εἶχεν , ὅμως δὲ προῆλθεν εἰς ἀγορὰν καὶ διελέχθη πρὸς τοὺς πολίτας , τὰ μὲν κακίζων τὴν ἀβουλίαν αὐτῶν καὶ μαλακίαν , τὰ δὲ παροξύνων ἔτι καὶ παρακαλῶν μὴ προέσθαι τὴν ἐλευθερίαν · 
ὅτε καὶ τὸ μνημονευόμενον εἶπεν , ὡς πρώην μὲν ἦν εὐμαρέστερον αὐτοῖς τὸ κωλῦσαι τὴν τυραννίδα συνισταμένην , νῦν δὲ μεῖζόν ἐστι καὶ λαμπρότερον ἐκκόψαι καὶ ἀνελεῖν συνεστῶσαν ἤδη καὶ πεφυκυῖαν . 
οὐδενὸς δὲ προσέχοντος αὐτῷ διὰ τὸν φόβον ἀπῆλθεν εἰς τὴν οἰκίαν τὴν ἑαυτοῦ , καὶ λαβὼν τὰ ὅπλα καὶ πρὸ τῶν θυρῶν θέμενος εἰς τὸν στενωπόν , ἐμοὶ μέν , εἶπεν , ὡς δυνατὸν ἦν βεβοήθηται τῇ πατρίδι καὶ τοῖς νόμοις . 
καὶ τὸ λοιπὸν ἡσυχίαν ἦγε , καὶ τῶν φίλων φεύγειν παραινούντων οὐ προσεῖχεν , ἀλλὰ ποιήματα γράφων ὠνείδιζε τοῖς Ἀθηναίοις · 
εἰ δὲ πεπόνθατε λυγρὰ δῑ ὑμετέρην κακότητα , 
μή τι θεοῖς τούτων μῆνιν ἐπαμφέρετε . 
αὐτοὶ γὰρ τούτους ηὐξήσατε ῥύματα δόντες , 
καὶ διὰ ταῦτα κακὴν ἔσχετε δουλοσύνην . 
σολον , φραγ . 
11 . 
7 , 5 , 6 (βεργκ) . 
πλυταρξη ηας ξηανγεδ τηε ορδερ ; 
βεκκερ ανδ ξοβετ ρεστορε ιτ . 
ἐπὶ τούτοις δὲ πολλῶν νουθετούντων αὐτὸν ὡς ἀποθανούμενον ὑπὸ τοῦ τυράννου , καὶ πυνθανομένων τίνι πιστεύων οὕτως ἀπονοεῖται , τῷ γήρᾳ , εἶπεν . 
οὐ μὴν ἀλλ’ ὁ Πεισίστρατος ἐγκρατὴς γενόμενος τῶν πραγμάτων οὕτως ἐξεθεράπευσε τὸν Σόλωνα , τιμῶν καὶ φιλοφρονούμενος καὶ μεταπεμπόμενος , ὥστε καὶ σύμβουλον εἶναι καὶ πολλὰ τῶν πρασσομένων ἐπαινεῖν . 
καὶ γὰρ ἐφύλαττε τοὺς πλείστους νόμους τοῦ Σόλωνος , ἐμμένων πρῶτος αὐτὸς καὶ τοὺς φίλους ἀναγκάζων · 
ὅς γε καὶ φόνου προσκληθεὶς εἰς Ἀρειον πάγον , ἤδη τυραννῶν , ἀπήντησε κοσμίως ἀπολογησόμενος , ὁ δὲ κατήγορος οὐχ ὑπήκουσε · καὶ νόμους αὐτὸς ἑτέρους ἔγραψεν , ὧν ἐστι καὶ ὁ τοὺς πηρωθέντας ἐν πολέμῳ δημοσίᾳ τρέφεσθαι κελεύων . 
τοῦτο δέ φησιν Ἡρακλείδης καὶ πρότερον ἐπὶ Θερσίππῳ πηρωθέντι τοῦ Σόλωνος ψηφισαμένου μιμήσασθαι τὸν Πεισίστρατον . 
ὡς δὲ Θεόφραστος ἱστόρηκε , καὶ τὸν τῆς ἀργίας νόμον οὐ Σόλων ἔθηκεν , ἀλλὰ Πεισίστρατος , ᾧ τήν τε χώραν ἐνεργοτέραν καὶ τὴν πόλιν ἠρεμαιοτέραν ἐποίησεν . 
ὁ δὲ Σόλων ἁψάμενος μεγάλης τῆς περὶ τὸν Ἀτλαντικὸν λόγον ἢ μῦθον πραγματείας , ὃν διήκουσε τῶν περὶ Σάϊν λογίων προσήκοντα τοῖς Ἀθηναίοις , ἐξέκαμεν , οὐ δῑ ἀσχολίαν , ὡς Πλάτων φησίν , ἀλλὰ μᾶλλον ὑπὸ γήρως , φοβηθεὶς τὸ μέγεθος τῆς γραφῆς . 
ἐπεὶ σχολῆς γε περιουσίαν αὐτοῦ μηνύουσιν αἱ τοιαῦται φωναί · 
γηράσκω δ’ αἰεὶ πολλὰ διδασκόμενος · 
σολον , φραγ . 
18 (βεργκ) 
καί , 
ἔργα δὲ Κυπρογενοῦς νῦν μοι φίλα καὶ Διονύσου 
καὶ Μουσέων , ἃ τίθησ’ ἀνδράσιν εὐφροσύνας . 
σολον , φραγ . 
26 (βεργκ) 
ὡς δὲ χώρας καλῆς ἔδαφος ὁ Πλάτων ἔρημον , αὐτῷ δέ πως κατὰ συγγένειαν προσῆκον , ἐξεργάσασθαι καὶ διακοσμῆσαι φιλοτιμούμενος τὴν Ἀτλαντικὴν ὑπόθεσιν , πρόθυρα μὲν μεγάλα καὶ περιβόλους καὶ αὐλὰς τῇ ἀρχῇ περιέθηκεν , οἷα λόγος οὐδεὶς ἄλλος ἔσχεν οὐδὲ μῦθος οὐδὲ ποίησις , ὀψὲ δὲ ἀρξάμενος προκατέλυσε τοῦ ἔργου τὸν βίον , ὅσῳ μᾶλλον εὐφραίνει τὰ γεγραμμένα , τοσούτῳ μᾶλλον τοῖς ἀπολειφθεῖσιν ἀνιάσας . 
ὡς γὰρ ἡ πόλις τῶν Ἀθηναίων τὸ Ὀλυμπιεῖον , οὕτως ἡ Πλάτωνος σοφία τὸν Ἀτλαντικὸν ἐν πολλοῖς καλοῖς μόνον ἔργον ἀτελὲς ἔσχηκεν . 
ἐπεβίωσε δ’ οὖν ὁ Σόλων ἀρξαμένου τοῦ Πεισιστράτου τυραννεῖν , ὡς μὲν Ἡρακλείδης ὁ Ποντικὸς ἱστορεῖ , συχνὸν χρόνον , ὡς δὲ Φανίας ὁ Ἐρέσιος , ἐλάττονα δυοῖν ἐτῶν . 
ἐπὶ Κωμίου μὲν γὰρ ἤρξατο τυραννεῖν Πεισιστρατος , ἐφ’ Ἡγεστράτου δὲ Σόλωνά φησιν ὁ Φανίας ἀποθανεῖν τοῦ μετὰ Κωμίαν ἄρξαντος . 
ἡ δὲ διασπορὰ κατακαυθέντος αὐτοῦ τῆς τέφρας περὶ τὴν Σαλαμινίων νῆσον ἔστι μὲν διὰ τὴν ἀτοπίαν ἀπίθανος παντάπασι καὶ μυθώδης , ἀναγέγραπται δ’ ὑπό τε ἄλλων ἀνδρῶν ἀξιολόγων καὶ Ἀριστοτέλους τοῦ φιλοσόφου .
