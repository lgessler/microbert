στιχιδίοις τισὶν οὐ φαύλως ἔχουσιν , ὦ φίλε Σαραπίων , ἐνέτυχον πρῴην , ἃ Δικαίαρχος Εὐριπίδην οἴεται πρὸς Ἀρχέλαον εἰπεῖν · 
’οὐ βούλομαι πλουτοῦντι . 
δωρεῖσθαι πένης , 
μὴ μ’ ἄφρονα κρίνῃς ἢ διδοὺς αἰτεῖν δοκῶ . 
χαρίζεται ; 
μὲν γὰρ οὐδὲν ὁ διδοὺς ἀπ’ ὀλίγων μικρὰ τοῖς πολλὰ κεκτημένοις , ἀπιστούμενος δ’ ἀντὶ μηδενὸς διδόναι κακοηθείας καὶ ἀνελευθερίας προσλαμβάνει 
δόξαν . 
ὅρα δὴ ὅσον ἐλευθεριότητι καὶ 
κάλλει τὰ χρηματικὰ δῶρα λείπεται τῶν ἀπὸ λόγου σοφίας , ἃ καὶ διδόναι καλόν ἐστι καὶ διδόντας ἀνταιτεῖν ὅμοια παρὰ τῶν λαμβανόντων . 
ἐγὼ γοῦν πρὸς σὲ καὶ διὰ σὲ τοῖς αὐτόθι φίλοις τῶν Πυθικῶν λόγων ἐνίους ὥσπερ ἀπαρχὰς ; 
ἀποστέλλων , ὁμολογῶ 
προσδοκᾶν ἑτέρους καὶ πλείονας καὶ βελτίονας παρ’ ὑμῶν , ἅτε δὴ καὶ πόλει χρωμένων μεγάλῃ καὶ σχολῆς 
μᾶλλον ἐν βιβλίοις πολλοῖς καὶ παντοδαπαῖς διατριβαῖς εὐπορούντων . 
ὁ δ’ οὖν φίλος Ἀπόλλων ἔοικε τὰς μὲν περὶ τὸν βίον ἀπορίας ἰᾶσθαι καὶ διαλύειν θεμιστεύων τοῖς χρωμένοις , τὰς δὲ περὶ τὸν λόγον 
αὐτὸς ἐνιέναι καὶ προβάλλειν τῷ φύσει φιλοσόφῳ , τῆ ψυχῇ ὄρεξιν ἐμποιῶν ἀγωγὸν ἐπὶ τὴν ἀλήθειαν , ὡς ἄλλοις τε πολλοῖς δῆλόν ἐστι καὶ τῇ τοῦ καθιερώσει . 
τοῦτο γὰρ εἰκὸς οὐ κατὰ τύχην οὐδ’ οἷον ἀπὸ κλήρου τῶν γραμμάτων μόνον ἐν προεδρίᾳ 
παρὰ τῷ θεῷ γενέσθαι καὶ λαβεῖν ἀναθήματος τάξιν ἱεροῦ καὶ θεάματος ἀλλ’ ἢ δύναμιν αὐτοῦ κατιδόντας ἰδίαν καὶ περιττὴν ἢ συμβόλῳ χρωμένους πρὸς ἕτερόν τι τῶν ἀξίων σπουδῆς τοὺς ἐν ἀρχῇ περὶ τὸν θεὸν φιλοσοφήσαντας , οὕτω προσέσθαι . 
πολλάκις 
οὖν ἄλλοτε τὸν λόγον ἐν τῇ σχολῇ προβαλλόμενον ἐκκλίνας ἀτρέμα καὶ παρελθὼν , ἔναγχος ὑπὸ τῶν υἱῶν ἐλήφθην ξένοις τισὶ συμφιλοτιμούμενος , οὓς εὐθὺς ἐκ Δελφῶν ἀπαίρειν μέλλοντας οὐκ ἦν εὐπρεπὲς παράγειν οὐδὲ παραιτεῖσθαι , πάντως 
ἀκοῦσαί τι προθυμουμένους . 
ὡς δὲ καθίσας παρὰ τὸν νεὼν τὰ μὲν αὐτὸς ἠρξάμην ζητεῖν , τὰ δ’ ἐκείνους ἐρωτᾶν , ὑπὸ τοῦ τόπου καὶ τῶν λόγων αὐτῶν · ἃ πάλαι ποτὲ καθ’ ὃν καιρὸν ἐπεδήμει Νέρων ἠκούσαμεν Ἀμμωνίου καί τινων ἄλλων 
διεξιόντων , ἐνταῦθα τῆς αὐτῆς ἀπορίας ὁμοίως ἐμπεσούσης . 
ὅτι μὲν γὰρ οὐχ ἧττον ὁ θεὸς φιλόσοφος ἢ μάντις , ἐδόκει πᾶσιν ὀρθῶς πρὸς τοῦτο τῶν ὀνομάτων ἕκαστον Ἀμμώνιος τίθεσθαι καὶ διδάσκειν , ὡς Πύθιος μέν ἐστι τοῖς ἀρχομένοις μανθάνειν καὶ 
διαπυνθάνεσθαι · Δήλιος δὲ καὶ Φαναῖος οἷς ἤδη τι δηλοῦται καὶ ὑποφαίνεται τῆς ἀληθείας · Ἰσμήνιος δὲ τοῖς ἔχουσι τὴν ἐπιστήμην , καὶ Λεσχηνόριος ὅταν ἐνεργῶσι καὶ ἀπολαύωσι χρώμενοι τῷ διαλέγεσθαι καὶ φιλοσοφεῖν πρὸς ἀλλήλους . 
ἐπεὶ δὲ τοῦ φιλοσοφεῖν ἔφη τὸ ζητεῖν τὸ · θαυμάζειν καὶ ἀπορεῖν , εἰκότως τὰ πολλὰ τῶν περὶ τὸν θεὸν ἔοικεν αἰνίγμασι κατακεκρύφθαι , καὶ λόγον τινὰ ποθοῦντα διὰ τί καὶ διδασκαλίαν τῆς αἰτίας · οἷον ἐπὶ τοῦ πυρὸς τοῦ ἀθανάτου , τὸ κάεσθαι μόνον αὐτόθι τῶν , 
ξύλων ἐλάτην καὶ δάφνην ἐπιθυμιᾶσθαι , καὶ τὸ δύο Μοίρας ἱδρῦσθαι πανταχοῦ τριῶν νομιζομένων , τὸ μηδεμιᾷ γυναικὶ πρὸς τὸ χρηστήριον εἶναι 
προσελθεῖν · καὶ τὸ τοῦ τρίποδος , καὶ ὅσα τοιαῦτα , τοῖς μὴ παντάπασιν ἀλόγοις καὶ ἀψύχοις ὑφειμένα 
δελεάζει καὶ παρακαλεῖ πρὸς τὸ σκοπεῖν τι καὶ ἀκούειν καὶ διαλέγεσθαι περὶ αὐτῶν . 
ὅρα δὲ καὶ ταυτὶ τὰ προγράμματα , τὸ γνῶθι σαυτόν καὶ τὸ μηδὲν ἄγαν , ὅσας ζητήσεις κεκίνηκε φιλοσόφους καὶ ὅσον λόγων πλῆθος ἀφ’ ἑκάστου καθάπερ ἀπὸ σπέρματος ἀναπέφυκεν · ὧν οὐδενὸς ἧττον οἶμαι γόνιμον λόγων εἶναι τὸ νῦν ζητούμενον . 
εἰπόντος δὲ ταῦτα τοῦ Ἀμμωνίου ; 
Λαμπρίας ὁ ἀδελφὸς εἶπε καὶ μὴν ὃν ἡμεῖς ἀκηκόαμεν λόγον ἁπλοῦς τίς ἐστι καὶ κομιδῇ βραχύς . 
λέγουσι γὰρ 
ἐκείνους ; 
τοὺς σοφοὺς ὑπ’ ἐνίων δὲ σοφιστὰς προσαγορευθέντας αὐτοὺς μὲν εἶναι πέντε , Χίλωνα καὶ Θαλῆν καὶ Σόλωνα καὶ Βίαντα καὶ Πιττακόν · ἐπεὶ δὲ Κλεόβουλος ὁ Λινδίων τύραννος , εἶτα Περίανδρος ὁ Κορίνθιος , οὐδὲν αὐτοῖς ἀρετῆς μετὸν οὐδὲ σοφίας , ἀλλὰ δυνάμει καὶ φίλοις καὶ χάρισι καταβιαζόμενοι 
τὴν δόξαν , ἐνέβαλον εἰς τοὔνομα τῶν σοφῶν καί τινας γνώμας καὶ λόγους ἐξέπεμπον καὶ διέσπειρον εἰς τὴν Ἑλλάδα τοῖς ὑπ’ ἐκείνων λεγομένοις ὁμοίους · δυσχεράναντας ἄρα τοὺς ἄνδρας ἐξελέγχειν μὲν οὐκ ἐθέλειν τὴν ἀλαζονείαν οὐδὲ 
φανερῶς ὑπὲρ δόξης ἀπεχθάνεσθαι καὶ διαμάχεσθαι πρὸς ἀνθρώπους μέγα δυναμένους , ἐνταῦθα δὲ συνελθόντας αὐτοὺς καθ’ αὑτοὺς καὶ διαλεχθέντας ἀλλήλοις , ἀναθεῖναι τῶν γραμμάτων ὃ τῇ τε τάξει πέμπτον ἐστὶ καὶ τοῦ ἀριθμοῦ τὰ πέντε δηλοῖ , 
μαρτυρομένους μὲν ὑπὲρ αὑτῶν πρὸς τὸν θεὸν ὅτι πέντ’ εἰσί , τὸν δ’ ἕβδομον καὶ τὸν ἕκτον ἀποποιουμένους καὶ ἀποβάλλοντας ὡς οὐ προσήκοντας αὑτοῖς · ὅτι δ’ οὐκ ἀπὸ σκοποῦ ταῦτα λέγεται , γνοίη τις ἂν ἀκούσας τῶν κατὰ τὸ ἱερὸν τὸ μὲν χρυσοῦν 
Λιβίοις τῆς Καίσαρος γυναικὸς ὀνομαζόντων , τὸ δὲ 
χαλκοῦν Ἀθηναίων τὸ δὲ πρῶτον καὶ παλαιότατον τῇ δ’ οὐσίᾳ ξύλινον ἔτι νῦν τῶν σοφῶν καλοῦσιν , ὡς οὐχ ἑνὸς ἀλλὰ κοινὸν ἀνάθημα πάντων γενόμενον 
ὁ μὲν οὖν Ἀμμώνιος ἡσυχῆ διεμειδίασεν , ὑπονοήσας ἰδίᾳ τὸν Λαμπρίαν δόξῃ κεχρῆσθαι , πλάττεσθαι δ’ , ἱστορίαν καὶ ἀκοὴν ἑτέρων πρὸς τὸ ἀνυπεύθυνον . 
ἕτερος δέ τις ἔφη τῶν παρόντων , ὡς 
ὅμοια ταῦτ’ ἐστὶν οἷς πρῴην ὁ Χαλδαῖος ἐφλυάρει ξένος , ἑπτὰ μὲν εἶναι τὰ φωνὴν ἰδίαν ἀφιέντα τῶν γραμμάτων , ἑπτὰ δὲ τοὺς κίνησιν αὐτοτελῆ καὶ ἀσύνδετον ἐν οὐρανῷ κινουμένους ἀστέρας εἶναι δὲ τῇ τάξει δεύτερον τὸ τ’ Ε τῶν φωνηέντων ἀπ’ ἀρχῆς καὶ τὸν ἥλιον ἀπὸ σελήνης τῶν πλανήτων · ἡλίῳ δ’ Ἀπόλλωνα τὸν αὐτὸν ὡς ἔπος εἰπεῖν πάντας Ἕλληνας νομίζειν . 
ἀλλὰ ταυτὶ μέν ἔφη παντάπασιν ἐκ πίνακος καὶ πυλαίας . 
ὁ δὲ Λαμπρίας ἔλαθεν , ὡς ἔοικε , τοὺς ἀφ’ ἱεροῦ κινήσας ἐπὶ 
τὸν αὑτοῦ λόγον. ἃ μὲν γὰρ ἐκεῖνος εἶπεν , οὐδεὶς ἐγίγνωσκε Δελφῶν · τὴν δὲ κοινὴν καὶ περιηγητικὴν δόξαν εἰς τὸ μέσον προῆγον , οὔτε τὴν ὄψιν ἀξιοῦντες οὔτε τὸν φθόγγον ἀλλὰ τοὔνομα μόνον τοῦ γράμματος ἔχειν τι σύμβολον . 
ἔστι γάρ ὡς ὑπολαμβάνουσι Δελφοὶ καὶ τότε προηγορῶν ἔλεγε Νίκανδρος ὁ ἱερεὺς σχῆμα καὶ μορφὴ τῆς πρὸς τὸν , θεὸν ἐντεύξεως , καὶ τάξιν ἡγεμονικὴν ἐν τοῖς ἐρωτήμασιν ἔχει τῶν χρωμένων ἑκάστοτε καὶ διαπυνθανομένων , εἰ νικήσουσιν , εἰ 
γαμήσουσιν , εἰ συμφέρει πλεῖν , εἰ γεωργεῖν , εἰ ἀποδημεῖν . 
τοῖς δὲ διαλεκτικοῖς χαίρειν ἔλεγε σοφὸς ὁ θεός , οὐδὲν οἰομένοις ἐκ τοῦ εἰ μορίου καὶ 
τοῦ μετ’ αὐτοῦ ἀξιώματος πρᾶγμα γίγνεσθαι , πάσας τὰς ἐρωτήσεις ὑποτεταγμένας τούτῳ καὶ νοῶν ὡς πράγματα καὶ προσιέμενος . 
ἐπεὶ δ’ ἴδιον τὸ ἐρωτᾶν 
ὡς μάντιν ἐστὶν ἡμῖν καὶ τὸ εὔχεσθαι κοινὸν ὡς πρὸς θεὸν , οὐχ ἧττον οἴονται τῆς πευστικῆς τὴν εὐκτικὴν τὸ γράμμα περιέχειν δύναμιν · εἰ γὰρ ὤφελον φησὶν ἕκαστος τῶν εὐχομένων . 
καὶ Ἀρχίλοχος εἰ γὰρ ὣς ἐμοὶ γένοιτο χεῖρα Νεοβούλης θιγεῖν . 
καὶ τοῦ εἴθε τὴν δευτέραν συλλαβὴν παρέλκεσθαί φασιν , οἷον τὸ Σώφρονος ἃμα τέκνων θην δευομένα · 
καὶ τὸ Ὁμηρικὸν ὥς θην καὶ σὸν ἐγὼ λύσω μένος · 
ἐν δὲ τῷ εἰ τὸ εὐκτικὸν καὶ ἀποχρώντως δηλοῦσθαι . 
ταῦτα τοῦ Νικάνδρου διελθόντος , οἶσθα γὰρ 
δὴ Θέωνα τὸν ἑταῖρον , ἤρετο τὸν Ἀμμώνιον , εἰ διαλεκτικῇ παρρησίας μέτεστιν οὕτω περιυβρισμένῃ ἀκηκουίᾳ · τοῦ δ’ Ἀμμωνίου λέγειν παρακελευομένου 
καὶ βοηθεῖν , ἀλλ’ ὅτι μέν ἔφη διαλεκτικώτατος ὁ θεός ἐστιν , οἱ πολλοὶ τῶν χρησμῶν δηλοῦσιν τοῦ γὰρ αὐτοῦ δήπουθέν ἐστι καὶ λύειν καὶ ποιεῖν ἀμφιβολίας , · . 
ἔτι δ’ , ὥσπερ Πλάτων ἔλεγε , χρησμοῦ δοθέντος ὅπως τὸν ἐν Δήλῳ βωμὸν διπλασιάσωσιν , ὃ τῆς ἄκρας ; 
ἕξεως περὶ γεωμετρίαν ἔργον ἐστίν , οὐ 
τοῦτο προστάττειν τὸν θεὸν ἀλλὰ καὶ γεωμετρεῖν διακελεύεσθαι τοῖς Ἕλλησιν · οὕτως ἄρα χρησμοὺς 
ἀμφιβόλους ἐκφέρων ὁ θεὸς αὔξει καὶ συνίστησι διαλεκτικὴν ὡς ἀναγκαίαν τοῖς μέλλουσιν ὀρθῶς 
αὐτοῦ συνήσειν . 
ἐν δὲ διαλεκτικῇ δήπου μεγίστην ἔχει δύναμιν ὁ συναπτικὸς οὑτοσὶ σύνδεσμος , ἅτε δὴ τὸ λογικώτατον σχηματίζων ἀξίωμα · πῶς γὰρ τοιοῦτο τὸ συνημμένον , εἴ γε τῆς μὲν ὑπάρξεως τῶν πραγμάτων ἔχει καὶ τὰ θηρία γνῶσιν , ἀκολούθου δὲ θεωρίαν καὶ κρίσιν ἀνθρώπῳ μόνῳ παραδέδωκεν ἡ φύσις ; 
ὅτι γάρ ἡμέρα καὶ φῶς ἔστιν αἰσθάνονται δήπου καὶ λύκοι καὶ κύνες καὶ 
ὄρνιθες · ὅτι δ’ εἰ ἡμέρα , φῶς ἔστιν οὐδὲν ἄλλο συνίησι πλὴν ἄνθρωπος , ἡγουμένου καὶ λήγοντος 
ἐμφάσεώς τε καὶ συναρτήσεως τούτων πρὸς ἄλληλα καὶ σχέσεως καὶ διαφορᾶς μόνος ἔχων ἔννοιαν , ἐξ αἱ ἀποδείξεις τὴν κυριωτάτην ἀρχὴν λαμβάνουσιν . 
ἐπεὶ τοίνυν φιλοσοφία μέν ἐστι περὶ ἀλήθειάν ἀληθείας δὲ φῶς ἀπόδειξις ἀποδείξεως δ’ 
ἀρχὴ τὸ συνημμένον , εἰκότως ἡ τοῦτο συνέχουσα καὶ ποιοῦσα δύναμις ὑπὸ σοφῶν ἀνδρῶν τῷ μάλιστα 
τὴν ἀλήθειαν ἠγαπηκότι θεῷ καθιερώθη · καὶ μάντις μὲν ὁ θεὸς μαντικὴ δὲ τέχνη περὶ τὸ μέλλον ἐκ τῶν παρόντων ἢ παρῳχημένων . 
οὐδενὸς γὰρ . 
οὔτ’ ἀναίτιος ἡ γένεσις οὔτ’ ἄλογος ἡ πρόγνωσις · ἀλλ’ ἐπεὶ πάντα τοῖς γεγονόσι τὰ γιγνόμενα τά τε γενησόμενα τοῖς γιγνομένοις ἕπεται καὶ συνήρτηται κατὰ διέξοδον ἀπ’ ἀρχῆς εἰς τέλος περαίνουσαν , ὁ 
τὰς αἰτίας εἰς ταὐτὸ συνδεῖν τε πρὸς ἄλληλα καὶ συμπλέκειν φυσικῶς ἐπιστάμενος οἶδε καὶ προλέγειν τὰ τ’ ἐόντα τὰ τ’ ἐσσόμενα πρὸ τ’ ἐόντα . 
καὶ καλῶς Ὅμηρος πρῶτον ἔταξε τὰ παρόντα εἶτα τὸ μέλλον καὶ τὸ παρῳχημένον · ἀπὸ γὰρ τοῦ ὄντος 
ὁ συλλογισμὸς κατὰ τὴν τοῦ συνημμένου δύναμιν , ὡς εἰ τόδ’ ἐστί , τόδε προηγεῖται καὶ πάλιν εἰ τόδ’ ἐστί , τόδε γενήσεται τὸ γὰρ τεχνικὸν καὶ λογικὸν ὥσπερ εἴρηται γνῶσις ἀκολουθίας , τὴν δὲ 
πρόσληψιν ἡ αἴσθησις τῷ λόγῳ δίδωσιν . 
ὅθεν , εἰ καὶ γλίσχρον εἰπεῖν , οὐκ ἀποστρέψομαι τοῦτον εἶναι τὸν τῆς ἀληθείας τρίποδα τὸν λόγον , ὃς τὴν τοῦ λήγοντος πρὸς τὸ προηγούμενου ἀκολουθίαν θέμενος εἶτα προσλαβὼν τὴν ὕπαρξιν ἐπάγει τὸ 
συμπέρασμα τῆς ἀποδείξεως . 
τὸν οὖν Πύθιον , εἰ 
δὴ μουσικῇ θ’ ἣδεται καὶ κύκνων φωναῖς καὶ κιθάρας ψόφοις , τί θαυμαστόν ἐστι διαλεκτικῆς φιλίᾳ τοῦτ’ ἀσπάζεσθαι τοῦ λόγου τὸ μέρος καὶ ἀγαπᾶν , ᾧ μάλιστα καὶ πλείστῳ προσχρωμένους 
ὁρᾷ τοὺς φιλοσόφους ; 
ὁ δ’ Ἡρακλῆς , οὔπω τὸν Προμηθέα λελυκὼς οὐδὲ τοῖς περὶ τὸν Χείρωνα καὶ Ἄτλαντα σοφισταῖς διειλεγμένος ἀλλὰ νέος ὢν καὶ κομιδῇ Βοιώτιος , ἀναιρῶν τὴν διαλεκτικὴν καὶ καταγελῶν τοῦ εἰτὸ πρῶτον , τὸ δεύτερον ὑποσπᾶν 
ἔδοξε βίᾳ τὸν τρίποδα καὶ διαμάχεσθαι πρὸς 
τὸν θεὸν ὑπὲρ τῆς τέχνης · ἐπεὶ προϊών γε τῷ 
χρόνῳ καὶ οὗτος ἔοικε μαντικώτατος ὁμοῦ γενέσθαι καὶ διαλεκτικώτατος . 
παυσαμένου δὲ τοῦ Θέωνος , Εὔστροφον Ἀθηναῖον οἶμαι τὸν εἰπόντα εἶναι πρὸς ἡμᾶς ὁρᾷς , ὡς 
ἀμύνει τῇ διαλεκτικῇ Θέων προθύμως , μονονοὺ τὴν λεοντῆν ἐπενδυσάμενος ; 
οὕτως οὐδ’ ἡμᾶς τοὺς πάντα συλλήβδην πράγματα καὶ φύσεις καὶ ἀρχὰς θείων ὁμοῦ καὶ ἀνθρωπείων ἐν ἀριθμῷ τιθεμένους , καὶ πολὺ μάλιστα τῶν καλῶν καὶ τιμίων τοῦτον ἡγεμόνα 
ποιουμένους καὶ κύριον , εἰκὸς ἡσυχίαν ἄγειν , 
ἀλλ’ ἀπάρξασθαι τῷ θεῷ τῆς φίλης μαθηματικῆς , αὐτὸ μὲν ἐφ’ ἑαυτοῦ μήτε δυνάμει μήτε μορφῇ μήτε τῷ ῥήματι τὸ Ε τῶν ἄλλων στοιχείων διαφέρειν ἡγουμένους , ὡς δὲ μεγάλου πρὸς τὰ ὅλα καὶ 
κυρίου σημεῖον ἀριθμοῦ τετιμῆσθαι τῆς πεμπάδος , ἀφ’ οὗ τὸ ἀριθμεῖν οἱ σοφοὶ πεμπάζειν ὠνόμαζον. ταῦτα δὲ πρὸς ἡμᾶς ἔλεγεν οὐ παίζων ὁ Εὔστροφος , ἀλλ’ ἐπεὶ τηνικαῦτα προσεκείμην τοῖς μαθήμασιν ἐμπαθῶς , τάχα δ’ ἔμελλον εἰς πάντα τιμήσειν τὸ 
μηδὲν ἄγαν ἐν Ἀκαδημείᾳ γενόμενος . 
εἶπον οὖν κάλλιστα τὸν Εὔστροφον τῷ ἀριθμῷ λύειν τὴν ἀπορίαν ; 
ἐπεὶ γάρ ἔφην εἰς τὸ 
ἄρτιον νενεμημένου παντὸς ἀριθμοῦ καὶ τὸ περιττὸν τὸν ἡ μὲν μονὰς ἀμφοτέρων ἐπίκοινός ἐστι τῇ 
δυνάμει ( 
διὸ καὶ προστιθεμένη τὸν μὲν περιττὸν ἀριθμὸν ἄρτιον ποιεῖ τὸν δ’ ἄρτιον περιττόν) 
ἀρχὴν δὲ τοῦ μὲν ἀρτίου τὰ δύο τοῦ δὲ περιττοῦ τὰ τρία ποιοῦνται , τὰ δὲ πέντε γεννᾶται τούτων πρὸς ἀλλήλους μιγνυμένων εἰκότως ; 
ἔσχηκε τιμὴν πρῶτος ἐκ πρώτων ἀποτελούμενος , καὶ γάμος ἐπωνόμασται τῇ τοῦ ἀρτίου πρὸς τὸ θῆλυ περιττοῦ δ’ αὖ πρὸς τὸ ἄρρεν ὁμοιότητι · ταῖς γὰρ εἰς ἴσα τομαῖς τῶν ἀριθμῶν , ὁ μὲν ἄρτιος πάντῃ διιστάμενος ὑπολείπει τινὰ δεκτικὴν ἀρχὴν οἷον ἐν ἑαυτῷ καὶ χώραν , 
ἐν δὲ τῷ περιττῷ ταὐτὸ παθόντι μέσον ἀεὶ περίεστι 
τῆς νεμήσεως γόνιμον · ᾗ γονιμώτερός ἐστι τοῦ ἑτέρου , καὶ μιγνύμενος ἀεὶ κρατεῖ κρατεῖται δ’ οὐδέποτε γίγνεται γὰρ ἐξ ἀμφοῖν κατ’ οὐδεμίαν μῖξιν ἄρτιος ἀλλὰ κατὰ πάσας περιττός . 
ἔτι δὲ μᾶλλον αὐτὸς ἐπιβάλλων αὑτῷ καὶ συντιθέμενος δείκνυσι 
τὴν διαφορὰν ἑκάτερος · ἄρτιος μὲν γὰρ οὐδεὶς ἀρτίῳ συνελθὼν περισσὸν παρέσχεν οὐδ’ ἐξέβη τὸ οἰκεῖον ὑπ’ ἀσθενείας ἄγονος ὢν ἑτέρου καὶ ἀτελής 
περισσοὶ δὲ μιγνύμενοι περισσοῖς ἀρτίους πολλοὺς διὰ τὸ πάντῃ γόνιμον ἀποτελοῦσι . 
τὰς δ’ ἄλλας 
οὐκ ἄν τις ἐν καιρῷ νῦν ἐπεξίοι δυνάμεις καὶ διαφορὰς τῶν ἀριθμῶν . 
ὡς οὖν ἄρρενός τε τοῦ πρώτου καὶ θήλεος ὁμιλίᾳ τὰ πέντε γιγνόμενα γάμον οἱ Πυθαγόρειοι προσεῖπον . 
ἔστι δ’ καὶ φύσις λέλεκται τῷ περὶ αὑτὸν πολυπλασιασμῷ πάλιν εἰς 
ἑαυτὸν περαίνων . 
ὡς γὰρ ἡ φύσις λαβοῦσα πυρὸν ἐν σπέρματι καὶ χεαμένη πολλὰ μὲν ἐν μέσῳ φύει 
σχήματα καὶ εἴδη , δῑ ὧν ἐπὶ τέλος ἐξάγει τὸ ἔργον , ἐπὶ πᾶσι δὲ πυρὸν ἀνέδειξεν ἀποδοῦσα τὴν ἀρχὴν ἐν τῷ τέλει τοῦ παντός · οὕτω τῶν λοιπῶν ἀριθμῶν , ὅταν αὑτοὺς πολλαπλασιάσωσιν , εἰς ἑτέρους τελευτώντων τῇ αὐξήσει , μόνος ὁ τῶν πέντε καὶ ἓξ γενόμενος τοσαυτάκις αὑτοὺς ἀναφέρουσι καὶ ἀνασῴζουσιν . 
ἑξάκις γὰρ τὰ ἓξ τριακονταὲξ , καὶ πεντάκις τὰ πέντε εἰκοσιπέντε γίγνεται . 
καὶ πάλιν ὁ μὲν τῶν ἓξ ἅπαξ τοῦτο ποιεῖ καὶ μοναχῶς αὐτὸς ἀφ’ 
ἑαυτοῦ τετράγωνος γιγνόμενος · τῇ δὲ πεμπάδι καὶ τοῦτο μὲν συμβέβηκε κατὰ πολυαπλασιασμόν , ἰδίως δὲ τὸ κατὰ σύνθεσιν ἢ ἑαυτὴν ἢ τὴν δεκάδα ποιεῖν παρὰ μέρος ἐπιβάλλουσαν αὑτῇ , καὶ τοῦτο γίγνεσθαι μέχρι παντὸς , ἀπομιμουμένου τοῦ ἀριθμοῦ 
τὴν τὰ ὅλα διακοσμοῦσαν ἀρχήν . 
ὡς γὰρ ἐκείνην φυλάττουσαν ἐκ μὲν ἑαυτῆς τὸν κόσμον ἐκ δὲ τοῦ κόσμου πάλιν αὖ ἑαυτὴν ἀποτελεῖν πυρὸς τ’ ἀνταμείβεσθαι 
πάντα φησὶν ὁ Ἡράκλειτος καὶ πῦρ ἁπάντων , ὅκωσπερ χρυσοῦ χρήματα καὶ χρημάτων 
χρυσός · οὕτως ἡ τῆς πεμπάδος πρὸς ἑαυτὴν σύνοδος οὐδὲν οὔτ’ ἀτελὲς οὔτ’ ἀλλότριον γεννᾶν πέφυκεν , ἀλλ’ ὡρισμένας ἔχει μεταβολάς · ἢ γὰρ αὑτὴν ἢ τὴν δεκάδα γεννᾷ , τουτέστιν ἢ τὸ οἰκεῖον ἢ τὸ τέλειον . 
ἐὰν οὖν ἔρηταί τις , τί ταῦτα πρὸς τὸν 
Ἀπόλλωνα , φήσομεν οὐχὶ μόνον ἀλλὰ καὶ πρὸς 
τὸν Διόνυσον , ᾧ τῶν Δελφῶν οὐδὲν ἧττον ἢ τῷ Ἀπόλλωνι μέτεστιν . 
ἀκούομεν οὖν τῶν θεολόγων τὰ μὲν ἐν ποιήμασι τὰ δ’ ἄνευ μέτρου λεγόντων 
καὶ ὑμνούντων , ὡς ἄφθαρτος ὁ θεὸς καὶ ἀίδιος πεφυκώς , ὑπὸ δή τινος εἱμαρμένης γνώμης καὶ λόγου μεταβολαῖς ἑαυτοῦ χρώμενος , ἄλλοτε μὲν εἰς πῦρ ἀνῆψε τὴν φύσιν πάνθ’ ὁμοιώσας πᾶσιν , ἄλλοτε δὲ παντοδαπὸς ἔν τε μορφαῖς καὶ ἐν πάθεσι καὶ δυνάμεσι 
διαφόροις γιγνόμενος , ὡς γίγνεται νῦν , κόσμος ὀνομάζεται δὲ τῷ γνωριμωτάτῳ τῶν ὀνομάτων . 
κρυπτόμενοι δὲ τοὺς πολλοὺς οἱ σοφώτεροι τὴν μὲν εἰς πῦρ μεταβολὴν Ἀπόλλωνά τε τῇ μονώσει 
Φοῖβόν τε τῷ καθαρῷ καὶ ἀμιάντῳ καλοῦσι . 
τῆς δ’ εἰς πνεύματα καὶ ὓδωρ καὶ γῆν καὶ ἄστρα καὶ φυτῶν ζῴων τε γενέσεις τροπῆς αὐτοῦ καὶ διακοσμήσεως τὸ μὲν πάθημα καὶ τὴν μεταβολὴν διασπασμόν τινα καὶ διαμελισμὸν αἰνίττονται · Διόνυσον δὲ καὶ Ζαγρέα καὶ Νυκτέλιον καὶ Ἰσοδαίτην αὐτὸν 
ὀνομάζουσι , καὶ φθοράς τινας καὶ ἀφανισμοὺς οἱ τὰς ἀποβιώσεις καὶ παλιγγενεσίας , οἰκεῖα ταῖς εἰρημέναις μεταβολαῖς αἰνίγματα καὶ μυθεύματα περαίνουσι · καὶ ᾅδουσι τῷ μὲν διθυραμβικὰ μέλη παθῶν μεστὰ καὶ μεταβολῆς πλάνην τινὰ καὶ διαφόρησιν 
ἐχούσης · 
μιξοβόαν γὰρ Αἰσχύλος φησὶ πρέπει 
διθύραμβον ὁμαρτεῖν 
σύγκωμον Διονύσῳ ; 
τῷ δὲ παιᾶνα , τεταγμένην καὶ σώφρονα μοῦσαν . 
ἀγήρων τε τοῦτον ἀεὶ καὶ νέον ἐκεῖνον δὲ πολυειδῆ καὶ πολύμορφον ἐν γραφαῖς καὶ πλάσμασι δημιουργοῦσι · καὶ ὅλως τῷ μὲν ὁμοιότητα καὶ τάξιν καὶ σπουδὴν ἄκρατον , τῷ δὲ μεμιγμένην τινὰ παιδιᾷ καὶ ὕβρει καὶ σπουδῇ καὶ μανίᾳ προσφέροντες ἀνωμαλίαν , 
εὔιον ὀρσιγύναικα μαινομέναις Διόνυσον ἀνθέοντα τιμαῖς ἀνακαλοῦσιν , οὐ φαύλως ἑκατέρας μεταβολῆς τὸ οἰκεῖον λαμβάνοντες . 
ἐπεὶ δ’ οὐκ ἴσος 
τῶν περιόδων ἐν ταῖς μεταβολαῖς χρόνος , ἀλλὰ μείζων ὁ τῆς ἑτέρας ἣν κόρον · καλοῦσιν , ὁ δὲ τῆς 
χρησμοσύνης ἐλάττων , τὸ κατὰ λόγον τηροῦντες ἐνταῦθα τὸν μὲν ἄλλον ἐνιαυτὸν παιᾶνι χρῶνται περὶ τὰς θυσίας , ἀρχομένου δὲ χειμῶνος ἐπεγείραντες διθύραμβον τὸν δὲ παιᾶνα καταπαύσαντες , τρεῖς μῆνας ἀντ’ ἐκείνου τοῦτον κατακαλοῦνται τὸν θεὸν · 
ὅπερ τρία πρὸς ἕν , τοῦτο τὴν διακόσμησιν οἰόμενοι χρόνῳ πρὸς τὴν ἐκπύρωσιν εἶναι . 
ἀλλὰ ταῦτα μὲν ἱκανοῦ καιροῦ μᾶλλον ἀπομεμήκυνται · δῆλον δ’ ὅτι συνοικειοῦσιν αὐτῷ τὴν πεμπάδα , νῦν μὲν αὐτὴν ἑαυτὴν ὡς τὸ πῦρ αὖθις δὲ τὴν δεκάδα ποιοῦσαν ἐξ ἑαυτῆς ὡς τὸν κόσμον . 
τῆς δὲ δὴ μάλιστα κεχαρισμένης τῷ θεῷ μουσικῆς οὐκ οἰόμεθα τούτῳ τῷ ἀριθμῷ · μετεῖναι ; 
τὸ γὰρ πλεῖστον ὡς ἔνι εἰπεῖν ἔργον ἁρμονικῆς περὶ τὰς συμφωνίας ἐστίν . 
αὗται δ’ ὅτι πέντε καὶ οὐ 
πλείους , ὁ λόγος ἐξελέγχει τὸν ἐν χορδαῖς καὶ τρυπήμασι ταῦτα θηρᾶν ἀλόγως τῇ αἰσθήσει βουλόμενον . 
πᾶσαι γὰρ ἐν λόγοις τὴν γένεσιν ἀριθμῶν λαμβάνουσιν · καὶ λόγος ἐστὶ τῆς μὲν διὰ τεσσάρων ἐπίτριτος , τῆς δὲ διὰ πέντε ἡμιόλιος , διπλάσιος δὲ τῆς διὰ πασῶν , τῆς δὲ διὰ πασῶν καὶ διὰ πέντε τριπλάσιος , τῆς δὲ δὶς διὰ πασῶν τετραπλάσιος . 
ἣν 
δὲ ταύταις ἐπεισάγουσιν οἱ ἁρμονικοὶ διὰ πασῶν καὶ διὰ τεσσάρων ὀνομάζοντες , ἔξω μέτρου βαίνουσαν , οὐκ ἄξιόν ἐστι δέχεσθαι , τῆς ἀκοῆς τῷ ἀλόγῳ 
παρὰ τὸν λόγον ὥσπερ νόμον χαριζομένους . 
ἵνα τοίνυν ἀφῶ πέντε τετραχόρδων θέσεις , καὶ πέντε τοὺς πρώτους , εἴτε τόνους ἢ τρόπους ; 
εἴθ’ ἁρμονίας χρὴ καλεῖν , ὧν ἐπιτάσει καὶ ὑφέσει τρεπομένων κατὰ τὸ μᾶλλον καὶ ἧττον αἱ λοιπαὶ βαρύτητές εἰσι καὶ ὀξύτητες 
ἆρ’ οὐχὶ πολλῶν , μᾶλλον δ’ ἀπείρων διαστημάτων ὄντων , τὰ μελῳδούμενα μόνα πέντ’ ἐστί , 
δίεσις καὶ ἡμιτόνιον καὶ τόνος καὶ τριημιτόνιον καὶ δίτονον , ἄλλο δ’ οὐδὲν οὔτε μικρότερον οὔτε μεῖζον ἐν φωναῖς χωρίον ὀξύτητι καὶ βαρύτητι περατούμενον μελῳδητόν ἐστι ; ’ 
πολλὰ δ’ ἄλλα τοιαῦτ’ ἔφην ἐγὼ παρελθὼν τὸν Πλάτωνα προσάξομαι λέγοντα κόσμον 
ἕνα , ὡς εἴπερ εἰσὶ παρὰ τοῦτον ἕτεροι καὶ μὴ μόνος οὗτος εἷς , πέντε τοὺς πάντας ὄντας καὶ μὴ πλείονας . 
μὴν ἀλλὰ κἂν εἷς οὗτος μονογενής , ὡς οἴεται καὶ Ἀριστοτέλης , τρόπον τινὰ καὶ τοῦτον ἐκ πέντε συγκείμενον 
κόσμων καὶ συνηρμοσμένον εἶναι · ὧν ὁ μὲν 
ἐστι γῆς ὁ δ’ ὕδατος , τρίτος δὲ πυρὸς καὶ τέταρτος ἀέρος · τὸν δὲ πέμπτον οὐρανὸν οἱ δὲ φῶς οἱ δ’ αἰθέρα καλοῦσιν , οἱ δ’ αὐτὸ τοῦτο πέμπτην οὐσίαν , τὸ κύκλῳ περιφέρεσθαι μόνῃ τῶν σωμάτων κατὰ 
φύσιν ἐστίν , οὐκ ἐξ ἀνάγκης οὔτ’ ἄλλως συμβεβηκὸς δὴ καὶ τὰ πέντε καὶ κάλλιστα καὶ τελεώτατα σχήματα τῶν ἐν τῇ φύσει κατανοήσας , πυραμίδα καὶ κύβον καὶ ὀκτάεδρον καὶ εἰκοσάεδρον καὶ δωδεκάεδρον , ἕκαστον οἰκείως ἑκάστῳ προσένειμεν . 
εἰσὶ δ’ οἳ καὶ τὰς τῶν αἰσθήσεων δυνάμεις 
ἰσαρίθμους οὔσας τοῖς πρώτοις ἐκείνοις συνοικειοῦσι , τὴν μὲν ἁφὴν ὁρῶντες ἀντίτυπον οὖσαν καὶ γεώδη , τὴν δὲ γεῦσιν ὑγρότητι τῶν γευστῶν τὰς ποιότητας προσιεμένην . 
ἀὴρ δὲ πληγεὶς ἐν ἀκοῇ γίγνεται φωνὴ 
καὶ ψόφος . 
δυεῖν δὲ τῶν λοιπῶν ὀσμὴ μέν , ἣν ἡ ὄσφρσις εἴληχεν , ἀναθυμίασις οὖσα καὶ γεννωμένη θερμότητι πυρῶδές ἐστιν · αἰθέρι δὲ καὶ φωτὶ διὰ συγγένειαν διαλαμπούσης τῆς ὄψεως γίγνεται κρᾶσις ἀμφοῖν ὁμοιοπαθὴς καὶ σύμπηξις . 
ἄλλην δ’ 
οὔτε τὸ ζῷον αἴσθησιν οὔτε ὁ κόσμος ἔχει φύσιν 
ἁπλῆν καὶ ἄμικτον ἀλλὰ θαυμαστή τις , ὡς ἔοικε , 
διανομὴ γέγονε τῶν πέντε πρὸς τὰ πέντε καὶ σύλληξις . 
ἅμα δέ πως ἐπιστήσας καὶ διαλιπών οἷον εἶπον ὦ Εὔστροφε , πεπόνθαμεν , ὀλίγου παρελθόντες 
τὸν Ὅμηρον , ὡς οὐχὶ πρῶτον εἰς πέντε νείμαντα μερίδας τὸν κόσμον , ὃς τὰς μὲν ἐν μέσῳ τρεῖς ἀποδέδωκε τοῖς τρισὶ θεοῖς , δύο δὲ τὰς ἄκρας ὄλυμπον καὶ γῆν , ὧν ἡ μέν ἐστι τῶν κάτω πέρας ἡ δὲ τῶν ἄνω , κοινὰς καὶ ἀνεμήτους ἀφῆκεν . 
ἀλλ’ ἀνοιστέος ὁ λόγος ὡς Εὐριπίδης φησίν . 
οἱ γὰρ τὴν τετράδα σεμνύναντες οὐ φαύλως διδάσκουσιν , ὅτι τῷ ταύτης 
λόγῳ πᾶν σῶμα γένεσιν ἔσχηκεν . 
ἐπεὶ γὰρ ἐν μήκει καὶ πλάτει βάθος λαβόντι πᾶν τὸ στερεόν ἐστι , καὶ μήκους μὲν προϋφίσταται στιγμὴ κατὰ μονάδα 
ταττομένη , μῆκος δ’ ἀπλατὲς ἡ γραμμὴ καλεῖται καὶ μῆκος ἐστιν , ἡ δ’ ἐπὶ πλάτος γραμμῆς κίνησις ἐπιφανείας γένεσιν ἐν τριάδι παρέσχε , βάθους δὲ τούτοις προσγενομένου διὰ τεττάρων εἰς στερεὸν ἡ αὔξησις προβαίνει · παντὶ δῆλον , ὅτι μέχρι δεῦρο 
τὴν φύσιν ἡ τετρὰς προαγαγοῦσα , μέχρι τοῦ σῶμα τελειῶσαι καὶ παρασχεῖν ἁπτὸν ὄγκον καὶ ἀντίτυπον , 
εἶτ’ ἀπολέλοιπεν ἐνδεᾶ τοῦ μεγίστου . 
τὸ γὰρ ἄψυχον ὡς ἁπλῶς εἰπεῖν ὀρφανὸν καὶ ἀτελὲς καὶ πρὸς οὐδ’ ὁτιοῦν , μὴ χρωμένης ψυχῆς , ἐπιτήδειον · 
ἡ δὲ τὴν ψυχὴν ἐμποιοῦσα κίνησις ἢ διάθεσις , μεταβολῇ διὰ πέντε γιγνομένη , τῇ φύσει τὸ τέλειον ἀποδίδωσι , καὶ τοσούτῳ κυριώτερον ἔχει τῆς τετράδος 
λόγον , ὅσῳ τιμῇ διαφέρει τοῦ ἀψύχου τὸ ζῷον . 
ἔτι δ’ ἰσχύσασα μᾶλλον ἡ τῶν πέντε συμμετρία καὶ δύναμις οὐκ εἴασεν εἰς ἄπειρα γένη προελθεῖν τὸ ἔμψυχον , ἀλλὰ πέντε τῶν ζώντων ἁπάντων ἰδέας παρέσχεν . 
εἰσὶ γὰρ θεοὶ δήπου καὶ δαίμονες καὶ ἥρωες καὶ μετὰ τούτους τὸ τέταρτον ἄνθρωποι γένος , ἔσχατον δὲ καὶ πέμπτον τὸ ἄλογον καὶ θηριῶδες ; . 
ἔτι δ’ εἰ τὴν ψυχὴν αὐτὴν κατὰ φύσιν διαιροῖς , πρῶτον αὐτῆς καὶ ἀμαυρότατόν ἐστι τὸ θρεπτικὸν δεύτερον δὲ τὸ αἰσθητικὸν , εἶτα τὸ ἐπιθυμητικὸν εἶτ’ ἐπὶ τούτῳ τὸ θυμοειδές · εἰς δὲ τὴν τοῦ λογιστικοῦ δύναμιν ἐξικομένη καὶ τελεώσασα τὴν φύσιν ὥσπερ ἐν ἄκρῳ τῷ πέμπτῳ καταπέπαυται . 
τοσαύτας δὲ καὶ τηλικαύτας ἔχοντος τοῦ 
ἀριθμοῦ δυνάμεις , καλὴ καὶ ἡ γένεσίς ἐστιν , οὐχ ἣν ἤδη διήλθομεν , ἐκ δυάδος οὖσα καὶ τριάδος , ἀλλ’ ἣν ἡ ἀρχὴ τῷ πρώτῳ συνελθοῦσα τετραγώνῳ 
παρέσχεν . 
ἀρχὴ μὲν γὰρ ἀριθμοῦ παντὸς ἡ μονάς , τετράγωνος δὲ πρῶτος ἡ τετράς ἐκ δὲ τούτων , ὥσπερ 
ἰδέας καὶ ὕλης πέρας ἐχούσης , ἡ πεμπάς . 
εἰ δὲ δὴ καὶ τὴν μονάδα τετράγωνον ὀρθῶς ἔνιοι τίθενται , δύναμιν οὖσαν ἑαυτῆς καὶ περαίνουσαν εἰς ἑαυτήν , ἐκ δυεῖν πεφυκυῖα τῶν πρώτων τετραγώνων ἡ πεμπὰς οὐκ ἀπολέλοιπεν ὑπερβολὴν εὐγενείας . 
τὸ δὲ μέγιστον ἔφην δέδια μὴ ῥηθὲν πιέζῃ τὸν Πλάτωνα ἡμῶν , ὡς ἐκεῖνος ἔλεγε πιέζεσθαι τῷ τῆς σελήνης ὀνόματι τὸν Ἀναξαγόραν , παμπάλαιον οὖσαν τινα τὴν περὶ τῶν φωτισμῶν δόξαν 
αὑτοῦ , ἰδίαν ποιούμενον . 
ἦ γὰρ οὐ ταῦτ’ εἴρηκεν ἐν Κρατύλῳ ; 
πάνυ μὲν οὖν ὁ Εὔστροφος ἔφη , τί δ’ ὅμοιον πέφυκεν οὐ συνορῶ . 
καὶ μὴν οἶσθα δήπουθεν , ὅτι πέντε μὲν ἐν Σοφιστῇ τὰς κυριωτάτας · 
ἀποδείκνυσιν ἀρχάς , τὸ ὂν τὸ ταὐτὸν τὸ ἕτερον , τέταρτον δὲ καὶ πέμπτον ἐπὶ τούτοις κίνησιν καὶ στάσιν . 
ἄλλῳ δ’ αὖ τρόπῳ διαιρέσεως ἐν Φιλήβῳ χρώμενος , ἓν μὲν εἶναί φησι τὸ ἄπειρον ἕτερον δὲ τὸ πέρας · τούτων δὲ μιγνυμένων πᾶσαν συνίστασθαι 
γένεσιν . 
αἰτίαν δ’ , ὑφ’ ἧς μίγνυται , τέταρτον γένος τίθεται · καὶ πέμπτον ἡμῖν ὑπονοεῖν ἀπολέλοιπεν , 
ᾧ τὰ μιχθέντα πάλιν ἴσχει διάκρισιν καὶ διάστασιν . 
τεκμαίρομαι δὲ ταῦτ’ ἐκείνων ὥσπερ εἰκόνας λέγεσθαι , τοῦ μὲν ὄντος τὸ γιγνόμενον , κινήσεως δὲ τὸ 
ἄπειρον , τὸ δὲ πέρας τῆς στάσεως , ταὐτοῦ δὲ τὴν μιγνύουσαν ἀρχήν , θατέρου δὲ τὴν διακρίνουσαν . 
εἰ δ’ ἕτερα ταῦτ’ ἐστί , κἀκείνως ἂν εἴη καὶ οὕτως ἐν πέντε γένεσι καὶ διαφοραῖς . 
πυθόμενος , φήσει δή τις , ταῦτα πρότερος συνιδὼν Πλάτωνος , δύο Ε καθιέρωσε τῷ θεῷ , δήλωμα καὶ σύμβολον τοῦ ἀριθμοῦ τῶν πάντων ἀλλὰ μὴν καὶ τἀγαθὸν ἐν πέντε γένεσι φανταζόμενον κατανοήσας , ὧν πρῶτόν ἐστι 
τὸ μέτριον δεύτερον δὲ τὸ σύμμετρον , καὶ τρίτον ὁ νοῦς καὶ τέταρτον αἱ περὶ ψυχὴν ἐπιστῆμαι καὶ 
τέχναι καὶ δόξαι ἀληθεῖς , πέμπτον εἴ τις ἡδονὴ 
καθαρὰ καὶ πρὸς τὸ λυποῦν ἄκρατος , ἐνταῦθα λήγει τὸ Ὀρφικὸν ὑπειπών ἕκτῃ δ’ ἐν γενεῇ καταπαύσατε θεσμὸν ἀοιδῆς . 
ἐπὶ τούτοις ἔφην εἰρημένοις πρὸς ὑμᾶς 
ἓν βραχύ τοῖς περὶ Νίκανδρον ἀείσω ξυνετοῖσι τῇ γὰρ ἕκτῃ τοῦ νέου μηνὸς ὅταν κατάγῃ εἷς τὴν Πυθίαν εἰς τὸ πρυτανεῖον , ὁ πρῶτος ὑμῖν γίγνεται τῶν τριῶν κλήρων εἰς , τὰ πέντε , πρὸς ἀλλήλους ἐκείνης τὰ τρία τοῦ δὲ τὰ δύο βάλλοντες . 
ἦ γὰρ οὐχ οὕτως ἔχει ; 
καὶ ὁ Νίκανδρος οὕτως εἶπεν ἡ δ’ αἰτία πρὸς ἑτέρους ἄρρητός ἐστι . 
οὐκοῦν ἔφην ἐγὼ μειδιάσας ἄχρι οὗ τἀληθὲς ; 
ἡμῖν ὁ θεὸς ἱεροῖς γενομένοις γνῶναι παράσχῃ , προσκείσεται καὶ τοῦτο τοῖς ὑπὲρ τῆς πεμπάδος λεγομένοις. τοιοῦτο μὲν καὶ ὁ τῶν 
ἀριθμητικῶν καὶ ὁ τῶν μαθηματικῶν ἐγκωμίων τοῦ 
Ε λόγος , ὡς ἐγὼ μέμνημαι , πέρας ἔσχεν . 
ὁ δ’ Ἀμμώνιος , ἅτε δὴ καὶ αὐτὸς οὐ τὸ φαυλότατον ἐν μαθηματικῇ φιλοσοφίας τιθέμενος , ἥσθη τε τοῖς λεγομένοις καὶ εἶπεν οὐκ ἄξιον πρὸς 
ταῦτα λίαν ἀκριβῶς ἀντιλέγειν τοῖς νέοις , πλὴν ὅτι 
τῶν ἀριθμῶν ἕκαστος οὐκ ὀλίγα βουλομένοις ἐπαινεῖν καὶ ὑμνεῖν παρέξει . 
καὶ τί δεῖ περὶ τῶν ἄλλων λέγειν ; 
ἡ γὰρ ἱερὰ τοῦ Ἀπόλλωνος ἑβδομὰς ἀναλώσει τὴν ἡμέραν πρότερον ἢ λόγῳ τὰς δυνάμεις 
αὐτῆς ἁπάσας ἐπεξελθεῖν . 
εἶτα τῷ κοινῷ νόμῳ 
πολεμοῦντας ἅμα καὶ τῷ πολλῷ χρόνῳ τοὺς σοφοὺς ἀποφανοῦμεν ἄνδρας , εἰ τὴν ἑβδομάδα τῆς προεδρίας παρώσαντες τῷ θεῷ τὴν πεμπάδα καθιέρωσαν ὡς μᾶλλόν τι προσήκουσαν . 
οὔτ’ οὖν ἀριθμὸν οὔτε τάξιν οὔτε σύνδεσμον οὔτ’ ἄλλο τῶν ἐλλιπῶν 
μορίων οὐδὲν οἶμαι τὸ γράμμα σημαίνειν · ἀλλ’ ἔστιν αὐτοτελὴς τοῦ θεοῦ προσαγόρευσις καὶ προσφώνησις , ἅμα τῷ ῥήματι τὸν φθεγγόμενον εἰς ἔννοιαν καθιστᾶσα τῆς τοῦ θεοῦ δυνάμεως . 
ὁ μὲν γὰρ θεὸς 
ἕκαστον ἡμῶν ἐνταῦθα προσιόντα οἷον ἀσπαζόμενος προσαγορεύει τὸ γνῶθι σαυτόν , ’ ὃ δὴ τοῦ χαῖρε οὐδὲν μεῖόν ἐστιν . 
ἡμεῖς δὲ πάλιν ἀμειβόμενοι τὸν θεὸν εἶ φαμέν , ὡς ἀληθῆ καὶ ἀψευδῆ καὶ μόνην μόνῳ προσήκουσαν τὴν τοῦ εἶναι προσαγόρευσιν 
ἀποδιδόντες . 
( Ἡμῖν μὲν γὰρ ὄντως τοῦ εἶναι μέτεστιν οὐδέν , ἀλλὰ πᾶσα θνητὴ φύσις ἐν μέσῳ γενέσεως καὶ φθορᾶς γενομένη φάσμα παρέχει καὶ δόκησιν 
ἀμυδρὰν καὶ ἀβέβαιον αὑτῆς · ἂν δὲ τὴν διάνοιαν 
ἐπερείσῃς λαβέσθαι βουλόμενος , ὥσπερ ἡ σφοδρὰ περίδραξις ὕδατος τῷ πιέζειν εἰς ταὐτὸ καὶ συνάγειν διαρρέον ἀπόλλυσι τὸ περιλαμβανόμενον , οὕτω τῶν παθητῶν καὶ μεταβλητῶν ἑκάστου τὴν ἄγαν ἐνάργειαν ὁ λόγος διώκων ἀποσφάλλεται τῇ μὲν εἰς τὸ 
γιγνόμενον αὐτοῦ τῇ δ’ εἰς τὸ φθειρόμενον , οὐδενὸς λαβέσθαι μένοντος οὐδ’ ὄντος ὄντως δυνάμενος . 
ποταμῷ γὰρ οὐκ ἔστιν ἐμβῆναι δὶς τῷ αὐτῷ καθ’ Ἡράκλειτον οὐδὲ θνητῆς οὐσίας δὶς ἅψασθαι κατὰ ἕξιν ἀλλ’ ὀξύτητι καὶ τάχει μεταβολῆς σκίδνησι καὶ 
πάλιν συνάγει , μᾶλλον δ’ οὐδὲ πάλιν οὐδ’ ὕστερον 
ἀλλ’ ἅμα συνίσταται καὶ ἀπολείπει καὶ πρόσεισι καὶ ἄπεισι , ὅθεν οὐδ’ εἰς τὸ εἶναι περαίνει τὸ γιγνόμενον αὐτῆς τῷ μηδέποτε λήγειν μηδ’ ἵστασθαι τὴν γένεσιν , ἀλλ’ ἀπὸ σπέρματος ἀεὶ μεταβάλλουσαν ἔμβρυον ποιεῖν εἶτα βρέφος εἶτα παῖδα , μειράκιον 
ἐφεξῆς , νεανίσκον , εἶτ’ ἄνδρα , πρεσβύτην , γέροντα , τὰς πρώτας φθείρουσαν γενέσεις καὶ ἡλικίας ; 
ταῖς ἐπιγιγνομέναις . 
ἀλλ’ ἡμεῖς ἕνα φοβούμεθα γελοίως θάνατον , ἢδη τοσούτους τεθνηκότες καὶ θνήσκοντες . 
οὐ γὰρ μόνον , ὡς Ἡράκλειτος ἔλεγε , πυρὸς θάνατος 
ἀέρι γένεσις , καὶ ἀέρος θάνατος ; 
ὕδατι γένεσις , ’ ἀλλ’ 
ἔτι σαφέστερον ἐπ’ αὐτῶν ἡμῶν · φθείρεται μὲν μὲν γὰρ ὁ ἀκμάζων γενομένου γέροντος , ἐφθάρη δ’’ ὁ νέος εἰς τὸν ἀκμάζοντα , καὶ ὁ παῖς ; 
εἰς τὸν νέον , εἰς δὲ τὸν παῖδα τὸ νήπιον ὃ τ’ ἐχθὲς εἰς τὸν σήμερον τέθνηκεν , ὁ δὲ σήμερον εἰς τὸν αὔριον ἀποθνήσκει ; 
μένει δ’ οὐδεὶς οὐδ’ ἔστιν εἷς , ἀλλὰ γιγνόμεθα πολλοὶ , περὶ ἕν τι φάντασμα καὶ κοινὸν ἐκμαγεῖον ὕλης περιελαυνομένης καὶ ὀλισθανούσης ἐπεὶ πῶς οἱ αὐτοὶ μένοντες ἑτέροις χαίρομεν νῦν , ἑτέροις πρότερον , 
τἀναντία φιλοῦμεν ἢ μισοῦμεν καὶ θαυμάζομεν καὶ 
ψέγομεν ; 
ἄλλοις δὲ χρώμεθα λόγοις ἄλλοις πάθεσιν , οὐκ εἶδος οὐ μορφὴν οὐ διάνοιαν ἔτι τὴν αὐτὴν ἔχοντες ; 
οὔτε γὰρ ἄνευ μεταβολῆς ἕτερα πάσχειν . 
εἰκός , οὔτε μεταβάλλων ὁ αὐτός ἐστιν · εἰ δ’ ὁ αὐτὸς οὐκ ἔστιν , οὐδ’ ἔστιν , ἀλλὰ τοῦτ’ αὐτὸ μεταβάλλει γιγνόμενοσἕτερος ἐξ ἑτέρου . 
ψεύδεται δ’ ἡ αἴσθησις ἀγνοίᾳ τοῦ ὄντος εἶναι τὸ φαινόμενον . 
τί οὖν ὄντως ὄν ἐστι ; 
τὸ ἀίδιον καὶ ἀγένητον 
καὶ ἄφθαρτον , ᾧ χρόνος μεταβολὴν οὐδὲ εἷς , ἐπάγει . 
κινητὸν γάρ τι καὶ κινουμένῃ συμφανταζόμενον ὕλῃ καὶ ῥέον ἀεὶ καὶ μὴ στέγον , ὥσπερ ἀγγεῖον φθορᾶς καὶ γενέσεως , ὁ χρόνος · οὗ γε δὴ 
τὸ μὲν ἔπειτα καὶ τὸ πρότερον καὶ τὸ ἔσται 
λεγόμενον καὶ τὸ γέγονεν , αὐτόθεν ἐξομολόγησίς ἐστι τοῦ μὴ ὄντος · τὸ γὰρ ἐν τῷ εἶναι τὸ μηδέπω γεγονὸς ἢ πεπαυμένον ἤδη τοῦ εἶναι λέγειν ὡς ἔστιν , εὔηθες καὶ ἄτοπον . 
ᾧ δὲ μάλιστα τὴν νόησιν ἐπερείδοντες τοῦ χρόνου , τὸ ἐνέστηκε καὶ τὸ πάρεστι καὶ τὸ νῦν φθεγγόμεθα , τοῦτ’ αὖ πάλιν ἅπαν ἐκλυόμενος ὁ λόγος ἀπόλλυσιν . 
ἐκθλίβεται γὰρ εἰς τὸ μέλλον καὶ τὸ παρῳχημένον ὥσπερ ἀκμὴ βουλομένοις 
ἰδεῖν , ἐξ ἀνάγκης διιστάμενον . 
εἰ δὲ ταὐτὰ τῷ μετροῦντι πέπονθεν ἡ μετρουμένη φύσις , οὐδὲν 
αὐτῆς μένον οὐδ’ ὄν ἐστιν , ἀλλὰ γιγνόμενα πάντα 
καὶ φθειρόμενα κατὰ τὴν πρὸς τὸν χρόνον συννέμησιν . 
ὅθεν οὐδ’ ὅσιόν ἐστιν οὐδ’ ἐπὶ τοῦ ὄντος λέγειν , ὡς ἦν ἢ ἔσται · ταῦτα γὰρ ἐγκλίσεις τινές εἰσι καὶ μεταβάσεις καὶ παραλλάξεις τοῦ μένειν ἐν τῷ εἶναι μὴ πεφυκότος . 
ἀλλ’ ἔστιν ὁ θεὸς , χρὴ φάναι , καὶ ἔστι κατ’ οὐδένα χρόνον ἀλλὰ κατὰ τὸν αἰῶνα τὸν ἀκίνητον καὶ ἄχρονον καὶ ἀνέγκλιτον καὶ οὗ πρότερον οὐδέν ἐστιν οὐδ’ ὕστερον οὐδὲ μέλλον οὐδὲ παρῳχημένον οὐδὲ πρεσβύτερον οὐδὲ νεώτερον ἀλλ’ εἷς ὢν ἑνὶ τῷ νῦν τὸ ἀεὶ πεπλήρωκε , καὶ μόνον ἐστὶ τὸ κατὰ τοῦτον ὄντως ὄντως ὄν , οὐ γεγονὸς οὐδ’ ἐσόμενον οὐδ’ ἀρξάμενον οὐδὲ παυσόμενον . 
οὕτως οὖν αὐτὸν δεῖ σεβομένους ἀσπάζεσθαι καὶ προσαγορεύειν , 
ἢ καὶ νὴ Δία , ὡς ἔνιοι τῶν παλαιῶν , εἶἕν. οὐ γὰρ πολλὰ τὸ θεῖόν ἐστιν , ὡς ἡμῶν ἕκαστος ἐκ μυρίων διαφορῶν ἐν πάθεσι γιγνομένων , ἄθροισμα παντοδαπὸν καὶ πανηγυρικῶς μεμιγμένον · ἀλλ’ ἓν εἶναι δεῖ τὸ ὄν , ὥσπερ ὂν τὸ ἕν . 
ἡ δ’ ἑτερότης , διαφορᾷ 
τοῦ ὄντος , εἰς γένεσιν ἐξίσταται τοῦ μὴ ὄντος . 
ὅθεν 
εὖ καὶ τὸ πρῶτον ἔχει τῷ θεῷ τῶν ὀνομάτων καὶ τὸ δεύτερον καὶ τὸ τρίτον . 
Ἀπόλλων μὲν γὰρ οἷον ἀρνούμενος τὰ πολλὰ καὶ τὸ πλῆθος ἀποφάσκων ἐστίν , Ἰήιος δ’ ὡς εἷς καὶ μόνος · Φοῖβον δὲ δήπου τὸ καθαρὸν καὶ ἁγνὸν οἱ παλαιοὶ πᾶν ὠνόμαζον , ὡς 
ἔτι Θεσσαλοὶ τοὺς ἱερέας ἐν ταῖς ἀποφράσιν ἡμέραις αὐτοὺς ἐφ’ ἑαυτῶν ἔξω διατρίβοντας , οἶμαι , φοιβονομεῖσθαι λέγουσι . 
τὸ δ’ ἓν εἰλικρινὲς καὶ καθαρόν · ἑτέρου γὰρ μίξει πρὸς ἕτερον ὁ μιασμός , ὥς που καὶ Ὅμηρος ἐλέφαντα τινὰ φοινισσόμενον βαφῇμιαίνεσθαι φησί · καὶ τὰ μιγνύμενα τῶν χρωμάτων οἱ βαφεῖς φθείρεσθαι καί φθοράν τὴν μῖξιν 
ὀνομάζουσιν . 
οὐκοῦν ἕν τ’ εἶναι καὶ ἄκρατον ἀεὶ τῷ ἀφθάρτῳ καὶ καθαρῷ προσήκει . 
τοὺς δ’ Ἀπόλλωνα καὶ ἥλιον ἡγουμένους τὸν αὐτὸν ἀσπάζεσθαι μὲν ἄξιόν ἐστι καὶ φιλεῖν δῑ εὐφημίαν , ὃ μάλιστα τιμῶσιν ὧν ἴσασι καὶ ποθοῦσιν , εἰς τοῦτο τιθέντας τοῦ θεοῦ τὴν ἐπίνοιαν . 
ὡς δὲ νῦν ἐν τῷ καλλίστῳ τῶν ἐνυπνίων τὸν θεὸν ὀνειροπολοῦντας 
ἐγείρωμεν καὶ παρακαλῶμεν ἀνωτέρω προάγειν καὶ θεάσασθαι τὸ ὕπαρ αὐτοῦ καὶ τὴν οὐσίαν · τιμᾶν δὲ καὶ τὴν εἰκόνα τήνδε καὶ σέβεσθαι τὸ περὶ αὐτὴν γόνιμον , ὡς ἀνυστόν ἐστιν αἰσθητῷ νοητοῦ 
καὶ φερομένῳ μένοντος , ἐμφάσεις τινὰς καὶ εἴδωλα 
διαλάμπουσαν ἁμωσγέπως τῆς περὶ ἐκεῖνον εὐμενείας καὶ μακαριότητος . 
ἐκστάσεις δ’ αὐτοῦ καὶ μεταβολὰς πῦρ ἀφιέντος , αἳ αὐτὸν ἀνασπῶσιν ὡς λέγουσιν , αὖθις τε καταθλίβοντος ἐνταῦθα καὶ κατατείνοντος εἰς γῆν καὶ θάλασσαν καὶ ἀνέμους καὶ ζῷα , καὶ τὰ 
δεινὰ παθήματα καὶ ζῴων καὶ φυτῶν , οὐδ’ ἀκούειν ὅσιον ἢ τοῦ ποιητικοῦ παιδὸς ἔσται φαυλότερος , ἣν 
ἐκεῖνος ἔν τινι ψαμάθῳ συντιθεμένῃ καὶ διαχεομένῃ πάλιν ὑφ’ αὑτοῦ παίζει παιδιάν , ταύτῃ περὶ τὰ ὅλα χρώμενος ἀεί , καὶ τὸν κόσμον οὐκ ὄντα πλάττων 
εἶτ’ ἀπολλύων γενόμενον . 
τοὐναντίον γὰρ ὅσου ἁμωσγέπως 
ἐγγέγονε τῷ κόσμῳ , τοῦτο συνδεῖ τὴν οὐσίαν καὶ κρατεῖ τῆς περὶ τὸ σωματικὸν ἀσθενείας ἐπὶ φθορὰν φερομένης . 
καί μοι δοκεῖ μάλιστα πρὸς τοῦτον τὸν λόγον ἀντιταττόμενον τὸ ῥῆμα καὶ μαρτυρόμενον εἶ φάναι πρὸς τὸν θεόν , ὡς οὐδέποτε γιγνομένης περὶ αὐτὸν ἐκστάσεως καὶ μεταβολῆς , 
ἀλλ’ ἑτέρῳ τινὶ θεῷ , μᾶλλον δὲ δαίμονι τεταγμένῳ περὶ τὴν ἐν φθορᾷ καὶ γενέσει φύσιν , τοῦτο ποιεῖν καὶ πάσχειν προσῆκον · ὡς δῆλόν ἐστιν ἀπὸ τῶν ὀνομάτων εὐθὺς οἷον ἐναντίων ὄντων καὶ ἀντιφώνων . 
λέγεται γὰρ ὁ μὲν Ἀπόλλων ὁ δὲ Πλούτων , καὶ ὁ μὲν Δήλιος ὁ δ’ Ἀιδωνεύς , καὶ ὁ μὲν Φοῖβος ὁ δὲ Σκότιος · καὶ παρ’ ᾧ μὲν αἱ Μοῦσαι καὶ ἡ Μνημοσύνη , παρ’ ᾧ δ’ ἡ Λήθη καὶ ἡ Σιωπή · καὶ ὁ μὲν Θεώριος καὶ Φαναῖος , ὁ δὲ νυκτὸς ἀιδνᾶς ἀεργηλοῖὸ θ’ Ὕπνου κοίρανος · 
καὶ ὁ μὲν βροτοῖσι θεῶν ἔχθιστος ἁπάντων πρὸς ὃν δὲ Πίνδαρος εἴρηκεν οὐκ ἀηδῶς κατεκρίθη δὲ θνατοῖς ἀγανώτατος ἔμμεν . 
εἰκότως οὖν ὁ Εὐριπίδης , εἶπε λοιβαὶ νεκύων φθιμένων 
ἀοιδαί , τὰς χρυσοκόμα 
Ἀπόλλων οὐκ ἐνδέχεται . 
καὶ πρότερος ἔτι τούτου ὁ Στησίχορος , μάλα τοι μάλιστα 
παιγμοσύνας τε φιλεῖ μολπὰς τ’ Ἀπόλλων , 
κάδεα δὲ στοναχάς τ’ Ἀίδας ἔλαχε . 
Σοφοκλῆς δὲ καὶ τῶν ὀργάνων ἑκατέρῳ προσνέμων 
ἑκάτερον δῆλός ἐστι διὰ τούτων , οὐ νάβλα κωκυτοῖσιν οὐ λύρα φίλα καὶ γὰρ ὁ αὐλὸς ὀψὲ καὶ πρῴην ἐτόλμησε φωνὴν ἐφ’ 
ἱμερτοῖσιν ἀφιέναι · τὸν δὲ πρῶτον χρόνον εἵλκετο πρὸς τὰ πένθη , καὶ τὴν περὶ ταῦτα λειτουργίαν οὐ 
μάλ’ ἔντιμον οὐδὲ φαιδρὰν εἶχεν , εἶτ’ ἐμίχθη πάντα πᾶσι . 
μάλιστα δὲ τὰ θεῖα πρὸς τὰ δαιμόνια συγχέοντες εἰς ταραχὴν αὑτοὺς κατέστησαν . 
ἀλλά γε τῷ Ε τὸ γνῶθι σαυτόν ἔοικέ πως ἀντικεῖσθαι καὶ τρόπον τινὰ πάλιν συνᾴδειν · τὸ μὲν γὰρ ἐκπλήξει 
καὶ σεβασμῷ πρὸς τὸν θεὸν ὡς ὄντα διὰ παντὸς ἀναπεφώνηται , τὸ δ’ ὑπόμνησίς ἐστι τῷ θνητῷ τῆς περὶ αὐτὸν φύσεως καὶ ἀσθενείας .
