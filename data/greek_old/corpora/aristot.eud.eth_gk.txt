ὁ μὲν ἐν Δήλῳ παρὰ τῷ θεῷ τὴν αὑτοῦ γνώμην ἀποφηνάμενος συνέγραψεν ἐπὶ τὸ προπύλαιον τοῦ Λητῴου , διελὼν οὐχ ὑπάρχοντα πάντα τῷ αὐτῷ , τό τε ἀγαθὸν καὶ τὸ καλὸν καὶ τὸ ἡδύ , ποιήσασκάλλιστον τὸ δικαιότατον , λῷστον δ’ ὑγιαίνειν · , πάντων ἥδιστον δ’ οὗ τις ἐρᾷ τὸ τυχεῖν · ηες . 
τηεογ . 
255φ. ἡμεῖς δ’ αὐτῷ μὴ συγχωρῶμεν . 
ἡ γὰρ εὐδαιμονία κάλλιστον καὶ ἄριστον ἁπάντων οὖσα ἥδιστον ἐστίν.πολλῶν δ’ ὄντων θεωρημάτων ἃ περὶ ἕκαστον πρᾶγμα καὶπερὶ ἑκάστην φύσιν ἀπορίαν ἔχει καὶ δεῖται σκέψεως , τὰ μὲν αὐτῶν συντείνει πρὸς τὸ γνῶναι μόνον , τὰ δὲ καὶ περὶ τὰς κτήσεις καὶ περὶ τὰς πράξεις τοῦ πράγματος . 
ὅσα μὲν οὖν ἔχει φιλοσοφίαν μόνον θεωρητικήν , λεκτέον κατὰ τὸν ἐπιβάλλοντα καιρόν , ὅ τι περ οἰκεῖον ἦν τῇ μεθόδῳ · πρῶτον δὲσκεπτέον ἐν τίνι τὸ εὖ ζῆν καὶ πῶς κτητόν , πότερον φύσει γίγνονται πάντες εὐδαίμονες οἱ τυγχάνοντες ταύτης τῆς προσηγορίας , ὥσπερ μεγάλοι καὶ μικροὶ καὶ τὴν χροιὰν διαφέροντες , ἢ διὰ μαθήσεως , ὡς οὔσης ἐπιστήμης τινὸς τῆς εὐδαιμονίας , ἢ διά τινος ἀσκήσεως (πολλὰ γὰρ οὔτε κατὰφύσιν οὔτε μαθοῦσιν ἀλλ’ ἐθισθεῖσιν ὑπάρχει τοῖς ἀνθρώποις , φαῦλα μὲν τοῖς φαύλως ἐθισθεῖσι , χρηστὰ δὲ τοῖς χρηστῶς) , ἢ τούτων μὲν κατ’ οὐδένα τῶν τρόπων , δυοῖν δὲ θάτερον , ἤτοι καθάπερ οἱ νυμφόληπτοι καὶ θεόληπτοι τῶν ἀνθρώπων , ἐπιπνοίᾳ δαιμονίου τινὸς ὥσπερ ἐνθουσιάζοντες , ἢ διὰ τὴν τύχην(πολλοὶ γὰρ ταὐτόν φασιν εἶναι τὴν εὐδαιμονίαν καὶ τὴν εὐτυχίαν).ὅτι μὲν οὖν ἡ παρουσία διὰ τούτων ἁπάντων ἢ τινῶν ἢ τινὸς ὑπάρχει τοῖς ἀνθρώποις , οὐκ ἄδηλον (ἅπασαι γὰρ αἱ γενέσεις σχεδὸν πίπτουσιν εἰς ταύτας τὰς ἀρχάς · καὶ γὰρ <τὰς> 
ἀπὸ τῆς διανοίας ἁπάσας πρὸς τὰς ἀπὸ ἐπιστήμησἄν τις συναγάγοι πράξεις) · τὸ δ’ εὐδαιμονεῖν καὶ τὸ ζῆν μακαρίως καὶ καλῶς εἴη ἂν ἐν τρισὶ μάλιστα , τοῖς εἶναι δοκοῦσιν αἰρετωτάτοις . 
οἳ μὲν γὰρ τὴν φρόνησιν μέγιστον εἶναί φασιν ἀγαθόν , οἳ δὲ τὴν ἀρετήν , οἳ δὲ τὴν ἡδονήν . 
καὶ πρὸς τὴν εὐδαιμονίαν ἔνιοι περὶ τοῦ μεγέθους αὐτῶν διαμφισβητοῦσι , 
συμβάλλεσθαι φάσκοντες θάτερον θατέρου μᾶλλον εἰς αὐτήν , οἳ μὲν ὡς οὖσαν μεῖζον ἀγαθὸν τὴν φρόνησιν τῆς ἀρετῆς , οἳ δὲ ταύτης τὴν ἀρετήν , οἳ δ’ ἀμφοτέρων τούτων τὴν ἡδονήν . 
καὶ τοῖς μὲν ἐκ πάντων δοκεῖ τούτων , τοῖς δ’ἐκ δυοῖν , τοῖς δ’ ἐν ἑνί τινι τούτων εἶναι τὸ ζῆν εὐδαιμόνως.περὶ δὴ τούτων ἐπιστήσαντας , ἅπαντα τὸν δυνάμενον ζῆν κατὰ τὴν αὑτοῦ προαίρεσιν θέσθαι τινὰ σκοπὸν τοῦ καλῶς ζῆν , ἤτοι τιμὴν ἢ δόξαν ἢ πλοῦτον ἢ παιδείαν , πρὸς ὃν ἀποβλέπων ποιήσεται πάσας τὰς πράξεις (ὡς τό γεμὴ συντετάχθαι τὸν βίον πρός τι τέλος ἀφροσύνης πολλῆς σημεῖον ἐστίν) , μάλιστα δὴ δεῖ πρῶτον ἐν αὑτῷ διορίσασθαι μήτε προπετῶς μήτε ῥαθύμως , ἐν τίνι τῶν ἡμετέρων τὸ ζῆν εὖ , καὶ τίνων ἄνευ τοῖς ἀνθρώποις οὐκ ἐνδέχεται τοῦθ’ ὑπάρχειν . 
οὐ γὰρ ταὐτόν , ὧν τ’ ἄνευοὐχ οἷόν τε ὑγιαίνειν , καὶ τὸ ὑγιαίνειν · ὁμοίως δ’ ἔχει τοῦτο καὶ ἐφ’ ἑτέρων πολλῶν , ὥστ’ οὐδὲ τὸ ζῆν καλῶς καὶ ὧν ἄνευ οὐ δυνατὸν ζῆν καλῶς (ἔστι δὲ τῶν τοιούτων τὰ μὲν οὐκ ἴδια τῆς ὑγιείας οὐδὲ τῆς ζωῆς ἀλλὰ κοινὰ πάντων ὡς εἰπεῖν , καὶ τῶν ἕξεων καὶ τῶν πράξεων , οἷον ἄνευ τοῦἀναπνεῖν ἢ ἐγρηγορέναι ἢ κινήσεως μετέχειν οὐθὲν ἂν ὑπάρξειενἡμῖν οὔτ’ ἀγαθὸν οὔτε κακόν , τὰ δ’ ἴδια μᾶλλον περὶ ἑκάστην φύσιν · ἃ δεῖ μὴ λανθάνειν · οὐ γὰρ ὁμοίως οἰκεῖον πρὸς εὐεξίαν τοῖς εἰρημένοις κρεωφαγία καὶ τῶν περιπάτων οἱ μετὰ δεῖπνον) . 
ἔστι γὰρ ταῦτ’ αἴτια τῆσἀμφισβητήσεως περὶ τοῦ εὐδαιμονεῖν , τί ἐστι καὶ γίνεται διὰ τίνων · ὧν ἄνευ γὰρ οὐχ οἷόν τε εὐδαιμονεῖν , ἔνιοι μέρη τῆς εὐδαιμονίας εἶναι νομίζουσι.πάσας μὲν οὖν τὰς δόξας ἐπισκοπεῖν , ὅσας ἔχουσί τινες περὶ αὐτῆς , περίεργον (πολλὰ γὰρ φαίνεται καὶ τοῖσπαιδαρίοις καὶ τοῖς κάμνουσι καὶ παραφρονοῦσι , περὶ ὧν ἂν οὐθεὶς νοῦν ἔχων διαπορήσειεν · δέονται γὰρ οὐ λόγων , ἀλλ’ οἳ μὲν ἡλικίας ἐν ᾗ μεταβαλοῦσιν , οἳ δὲ κολάσεως ἰατρικῆς ἢ πολιτικῆς · κόλασις γὰρ ἡ φαρμακεία τῶν πληγῶν οὐκ ἐλάττων ἐστίν) , ὁμοίως δὲ ταύταις οὐδὲ τὰς τῶν πολλῶν <ἐπισκεπτέον> 
(εἰκῇ γὰρ λέγουσι σχεδὸν περὶ ἁπάντων , 
καὶ μάλιστα περὶ [ἐπισκεπτέον] 
<εὐδαι>μονίας · ἄτοπον γὰρ προσφέρειν λόγον τοῖς λόγου μηθὲν δεομένοις , ἀλλὰ πάθους) · ἐπεὶ δ’ εἰσὶν ἀπορίαι περὶ ἑκάστην πραγματείαν οἰκεῖαι , δῆλον ὅτι καὶ περὶβίου τοῦ κρατίστου καὶ ζωῆς τῆς ἀρίστης εἰσίν . 
ταύτας οὖν καλῶς ἔχει τὰς δόξας ἐξετάζειν · οἱ γὰρ τῶν ἀμφισβητούντων ἔλεγχοι τῶν ἐναντιουμένων αὐτοῖς λόγων ἀποδείξεις εἰσίν.ἔτι δὲ πρὸ ἔργου τὸ τὰ τοιαῦτα μὴ λανθάνειν , μάλιστα πρὸς ἃ δεῖ συντείνειν πᾶσαν σκέψιν , ἐκ τίνων ἐνδέχεταιμετασχεῖν τοῦ εὖ καὶ καλῶς ζῆν , εἴ τῳ μακαρίως ἐπιφθονώτερον εἰπεῖν , καὶ πρὸς τὴν ἐλπίδα τὴν περὶ ἕκαστα γενομένην ἂν τῶν ἐπιεικῶν . 
εἰ μὲν γὰρ ἐν τοῖς διὰ τύχην γινομένοις ἢ τοῖς διὰ φύσιν τὸ καλῶς ζῆν ἐστίν , ἀνέλπιστον ἂν εἴη πολλοῖς (οὐ γάρ ἐστι δῑ ἐπιμελείας ἡ κτῆσις [οὐδὲ] 
ἐπ’ αὐτοῖσοὐδὲ τῆς αὐτῶν πραγματείας) · εἰ δ’ ἐν τῷ αὐτὸν ποιόν τινα εἶναι καὶ τὰς κατ’ αὐτὸν πράξεις , κοινότερον ἂν εἴη τὸ ἀγαθὸν καὶ θειότερον , κοινότερον μὲν τῷ πλείοσιν ἐνδέχεσθαι μετασχεῖν , θειότερον δὲ τῷ κεῖσθαι τὴν εὐδαιμονίαν τοῖς αὑτοὺς παρασκευάζουσι ποιούς τινας καὶ τὰς πράξεις.ἔσται δὲ φανερὰ τὰ πλεῖστα τῶν ἀμφισβητουμένων καὶ διαπορουμένων , ἂν καλῶς ὁρισθῇ τί χρὴ νομίζειν εἶναι τὴν εὐδαιμονίαν , πότερον ἐν τῷ ποιόν τινα μόνον εἶναι τὴν ψυχήν , καθάπερ τινὲς ᾠήθησαν τῶν σοφῶν καὶ πρεσβυτέρων , ἢ δεῖ μὲν καὶ ποιόν τινα ὑπάρχειν αὐτόν , μᾶλλονδὲ δεῖ τὰς πράξεις εἶναι ποιὰς τινάς.διῃρημένων δὲ τῶν βίων , καὶ τῶν μὲν <οὐδ’> 
ἀμφισβητούντων τῆς τοιαύτης εὐημερίας , ἀλλ’ ὡς τῶν ἀναγκαίων χάριν σπουδαζομένων , οἷον τῶν περὶ τὰς τέχνας τὰς φορτικὰς καὶ τῶν περὶ χρηματισμὸν καὶ τὰς βαναύσους (λέγω δὲ φορτικὰς μὲν τὰσπρὸς δόξαν πραγματευομένας μόνον , βαναύσους δὲ τὰς ἑδραίας καὶ μισθαρνικάς , χρηματιστικὰς δὲ τὰς πρὸς ἀγορὰς μὲν καὶ πράσεις καπηλικάς) , τῶν δ’ εἰς ἀγωγὴν εὐδαιμονικὴν ταττομένων τριῶν ὄντων , τῶν καὶ πρότερον ῥηθέντων ἀγαθῶν ὡς μεγίστων τοῖς ἀνθρώποις , ἀρετῆς καὶ φρονήσεως καὶἡδονῆς , τρεῖς ὁρῶμεν καὶ βίους ὄντας , οὓς οἱ ἐπ’ ἐξουσίας τυγχάνοντες προαιροῦνται ζῆν ἅπαντες , πολιτικὸν φιλόσοφον ἀπολαυστικόν . 
τούτων γὰρ ὁ μὲν φιλόσοφος βούλεται περὶ φρόνησιν εἶναι καὶ τὴν θεωρίαν τὴν περὶ τὴν ἀλήθειαν , ὁ δὲ πολιτικὸς περὶ τὰς πράξεις τὰς καλάς (αὗται δ’ εἰσὶν αἱ ἀπὸ τῆς ἀρετῆς) , ὁ δ’ ἀπολαυστικὸς περὶ τὰσἡδονὰς τὰς σωματικάς . 
διόπερ <ἕτερος> 
ἕτερον τὸν εὐδαίμονα προσαγορεύει , καθάπερ ἐλέχθη καὶ πρότερον . 
Ἀναξαγόρας μὲν ὁ Κλαζομένιος ἐρωτηθεὶς τίς ὁ εὐδαιμονέστατος , "οὐθεὶς" , εἶπεν , "ὧν σὺ νομίζεις · ἀλλ’ ἄτοπος ἄν τίς σοι φανείη" · τοῦτον δ’ ἀπεκρίνατο τὸν τρόπον ἐκεῖνος , ὁρῶν τὸν ἐρόμενον ἀδύνατονὑπολαμβάνοντα μὴ μέγαν ὄντα καὶ καλὸν ἢ πλούσιον ταύτης τυγχάνειν τῆς προσηγορίας , αὐτὸς δ’ ἴσως ᾤετο τὸν ζῶντα ἀλύπως καὶ καθαρῶς πρὸς τὸ δίκαιον ἤ τινος θεωρίας κοινωνοῦντα θείας , τοῦτον ὡς ἄνθρωπον εἰπεῖν μακάριον εἶναι.περὶ πολλῶν μὲν οὖν καὶ ἑτέρων οὐ ῥᾴδιον τὸ κρῖναι καλῶς , μάλιστα δὲ περὶ οὗ πᾶσι ῥᾷστον εἶναι δοκεῖ , καὶ παντὸς ἀνδρὸς τὸ γνῶναι , τί τῶν ἐν τῷ ζῆν αἱρετόν , καὶ λαβὼν ἄν τις ἔχοι πλήρη τὴν ἐπιθυμίαν . 
πολλὰ γάρ ἐστι τοιαῦτα τῶν ἀποβαινόντων , <δῑ ἃ> 
προΐενται τὸ ζῆν , οἷοννόσους περιωδυνίας χειμῶνας · ὥστε δῆλον ὅτι κἂν ἐξ ἀρχῆς αἱρετὸν ἦν , εἴ τις αἵρεσιν ἐδίδου , διά γε ταῦτα τὸ μὴ γενέσθαι . 
πρὸς δὲ τούτοις <τίς> 
ὁ βίος , ὃν ζῶσιν ἔτι παῖδες ὄντες ; 
καὶ γὰρ ἐπὶ τοῦτον ἀνακάμψαι πάλιν οὐδεὶς ἂν ὑπομείνειεν εὖ φρονῶν . 
ἔτι δὲ πολλὰ τῶν τε μηδεμίαν ἐχόντων [μὲν]ἡδονὴν ἢ λύπην , καὶ τῶν ἐχόντων μὲν ἡδονὴν μὴ καλὴν δέ , τοιαῦτ’ ἐστιν ὥστε τὸ μὴ εἶναι κρεῖττον εἶναι τοῦ ζῆν . 
ὅλως δ’ εἴ τις ἅπαντα συναγάγοι ὅσα πράττουσι μὲν καὶ πάσχουσιν ἅπαντες , ἑκόντες μέντοι μηθὲν αὐτῶν διὰ τὸ μηδ’ αὐτοῦ χάριν , καὶ προσθείη χρόνου πλῆθος ἀπέραντόν τι , οὐμᾶλλον ἕνεκ’ ἄν τις τούτων ἕλοιτο ζῆν ἢ μὴ ζῆν . 
ἀλλὰ μὴν οὐδὲ διὰ τὴν τῆς τροφῆς μόνον ἡδονὴν ἢ τὴν τῶν ἀφροδισίων , ἀφαιρεθεισῶν τῶν ἄλλων ἡδονῶν , ἃς τὸ γινώσκειν ἢ βλέπειν ἢ τῶν ἄλλων τις αἰσθήσεων πορίζει τοῖς ἀνθρώποις , οὐδ’ ἂν εἷς προτιμήσειε τὸ ζῆν , μὴ παντελῶς ὢνἀνδράποδον . 
δῆλον γὰρ ὅτι τῷ ταύτην ποιουμένῳ τὴν αἵρεσιν οὐθὲν ἂν διενέγκειε γενέσθαι θηρίον ἢ ἄνθρωπον · ὁ γοῦν ἐν Αἰγύπτῳ βοῦς , 
ὃν ὡς Ἆπιν τιμῶσιν , ἐν πλείοσι τῶν τοιούτων ἐξουσιάζει πολλῶν μοναρχῶν . 
ὁμοίως δὲ οὐδὲ διὰ τὴν τοῦ καθεύδειν ἡδονήν · τί γὰρ διαφέρει καθεύδειν ἀνέγερτον ὕπνον ἀπὸ τῆς πρώτης ἡμέρας μέχρι τῆς τελευταίας ἐτῶνἀριθμὸν χιλίων ἢ ὁποσωνοῦν , ἢ ζῆν ὄντα φυτόν ; 
τὰ γοῦν φυτὰ τοιαύτης τινὸς ἔοικε μετέχειν ζωῆς , ὥσπερ καὶ τὰ παιδία . 
καὶ γὰρ ταῦτα κατὰ τὴν πρώτην ἐν τῇ μητρὶ γένεσιν πεφυκότα μὲν διατελεῖ , καθεύδοντα δὲ τὸν πάντα χρόνον . 
ὥστε φανερὸν ἐκ τῶν τοιούτων ὅτι διαφεύγεισκοπουμένους , τί τὸ εὖ καὶ τί τὸ ἀγαθὸν τὸ ἐν τῷ ζῆν.τὸν μὲν οὖν Ἀναξαγόραν φασὶν ἀποκρίνασθαι πρός τινα διαποροῦντα τοιαῦτ’ ἄττα καὶ διερωτῶντα τίνος ἕνεκ’ ἄν τις ἕλοιτο γενέσθαι μᾶλλον ἢ μὴ γενέσθαι "τοῦ" φάναι "θεωρῆσαι τὸν οὐρανὸν καὶ τὴν περὶ τὸν ὅλον κόσμον τάξιν".οὗτος μὲν οὖν ἐπιστήμης τινὸς ἕνεκεν τὴν αἵρεσιν ᾤετο τιμίαν εἶναι τοῦ ζῆν · οἱ δὲ Σαρδανάπαλλον μακαρίζοντες ἢ Σμινδυρίδην τὸν Συβαρίτην ἢ τῶν ἄλλων τινὰς τῶν ζώντων τὸν ἀπολαυστικὸν βίον , οὗτοι δὲ πάντες ἐν τῷ χαίρειν φαίνονται τάττειν τὴν εὐδαιμονίαν · ἕτεροι δέ τινες οὔτ’ ἂνφρόνησιν οὐδεμίαν οὔτε τὰς σωματικὰς ἡδονὰς ἕλοιντο μᾶλλον ἢ τὰς πράξεις τὰς ἀπ’ ἀρετῆς . 
αἱροῦνται γοῦν οὐ μόνον ἔνιοι δόξης χάριν αὐτάς , ἀλλὰ καὶ μὴ μέλλοντες εὐδοκιμήσειν . 
ἀλλ’ οἱ πολλοὶ τῶν πολιτικῶν οὐκ ἀληθῶς τυγχάνουσι τῆς προσηγορίας · οὐ γάρ εἰσι πολιτικοὶ κατὰ τὴν ἀλήθειαν · ὁμὲν γὰρ πολιτικὸς τῶν καλῶν ἐστι πράξεων προαιρετικὸς αὐτῶν χάριν , οἱ δὲ πολλοὶ χρημάτων καὶ πλεονεξίας ἕνεκεν ἅπτονται τοῦ ζῆν οὕτως.ἐκ μὲν οὖν τῶν εἰρημένων φανερὸν ὅτι πάντες ἐπὶ τρεῖς βίους φέρουσι τὴν εὐδαιμονίαν , πολιτικὸν φιλόσοφον ἀπολαυστικόν · τούτων δ’ ἡ μὲν περὶ τὰ σώματα καὶ τὰς ἀπολαύσεις ἡδονή , καὶ τίς καὶ ποία τις γίνεται καὶ διὰ τίνων , οὐκ ἄδηλον , ὥστ’ οὐ τίνες εἰσὶ δεῖ ζητεῖν αὐτάς , ἀλλ’ εἰ συντείνουσί τι πρὸς εὐδαιμονίαν ἢ μή , καὶ πῶς συντείνουσι , καὶ πότερον εἰ δεῖ προσάπτειν τῷ ζῆνκαλῶς ἡδονάς τινας , ταύτας δεῖ προσάπτειν , ἢ τούτων μὲν ἄλλοντινὰ τρόπον ἀνάγκη κοινωνεῖν , ἕτεραι δ’ εἰσὶν ἡδοναὶ δῑ ἃς εὐλόγως οἴονται τὸν εὐδαίμονα ζῆν ἡδέως καὶ μὴ μόνον ἀλύπως.ἀλλὰ περὶ μὲν τούτων ὕστερον ἐπισκεπτέον · περὶ δ’ ἀρετῆς καὶ φρονήσεως πρῶτον θεωρήσωμεν , τήν τε φύσιν αὐτῶν ἑκατέρου τίς ἐστι , καὶ πότερον μόρια ταῦτα τῆσἀγαθῆς ζωῆς ἐστίν , ἢ αὐτὰ ἢ αἱ πράξεις αἱ ἀπ’ αὐτῶν , 
ἐπειδὴ προσάπτουσιν αὐτὰ κἂν εἰ μὴ πάντες εἰς τὴν εὐδαιμονίαν , ἀλλ’ οὖν οἱ λόγου ἄξιοι τῶν ἀνθρώπων πάντες.Σωκράτης μὲν οὖν ὁ πρεσβύτης ᾤετ’ εἶναι τέλος τὸ γινώσκειν τὴν ἀρετήν , καὶ ἐπεζήτει τί ἐστιν ἡ δικαιοσύνη καὶ τί ἡἀνδρεία καὶ ἕκαστον τῶν μορίων αὐτῆς . 
ἐποίει γὰρ ταῦτ’ εὐλόγως . 
ἐπιστήμας γὰρ ᾤετ’ εἶναι πάσας τὰς ἀρετάς , ὥσθ’ ἅμα συμβαίνειν εἰδέναι τε τὴν δικαιοσύνην καὶ εἶναι δίκαιον . 
ἅμα μὲν γὰρ μεμαθήκαμεν τὴν γεωμετρίαν καὶ οἰκοδομίαν καὶ ἐσμὲν οἰκοδόμοι καὶ γεωμέτραι . 
διόπερ ἐζήτειτί ἐστιν ἀρετή , ἀλλ’ οὐ πῶς γίνεται καὶ ἐκ τίνων . 
τοῦτο δὲ ἐπὶ μὲν τῶν ἐπιστημῶν συμβαίνει τῶν θεωρητικῶν (οὐθὲν γὰρ ἕτερόν ἐστι τῆς ἀστρολογίας οὐδὲ τῆς περὶ φύσεως ἐπιστήμης οὐδὲ γεωμετρίας πλὴν τὸ γνωρίσαι καὶ θεωρῆσαι τὴν φύσιν τῶν πραγμάτων τῶν ὑποκειμένων ταῖσἐπιστήμαις · οὐ μὴν ἀλλὰ κατὰ συμβεβηκὸς οὐθὲν κωλύει πρὸς πολλὰ τῶν ἀναγκαίων εἶναι χρησίμους αὐτὰς ἡμῖν) · τῶν δὲ ποιητικῶν ἐπιστημῶν ἕτερον τὸ τέλος τῆς ἐπιστήμης καὶ γνώσεως , οἷον ὑγίεια μὲν ἰατρικῆς , εὐνομία δὲ ἤ τι τοιοῦθ’ ἕτερον τῆς πολιτικῆς . 
καλὸν μὲν οὖν καὶ τὸ γνωρίζεινἕκαστον τῶν καλῶν · οὐ μὴν ἀλλά γε περὶ ἀρετῆς οὐ τὸ εἰδέναι τιμιώτατον τί ἐστίν , ἀλλὰ τὸ γινώσκειν ἐκ τίνων ἐστίν . 
οὐ γὰρ εἰδέναι βουλόμεθα τί ἐστιν ἀνδρεία , ἀλλ’ εἶναι ἀνδρεῖοι , οὐδέ τί ἐστι δικαιοσύνη , ἀλλ’ εἶναι δίκαιοι , καθάπερ καὶ ὑγιαίνειν μᾶλλον ἢ γινώσκειν τί ἐστι τὸ ὑγιαίνειν καὶ εὖἔχειν τὴν ἕξιν μᾶλλον ἢ γινώσκειν τί ἐστι τὸ εὖ ἔχειν.πειρατέον δὲ περὶ πάντων τούτων ζητεῖν τὴν πίστιν διὰ τῶν λόγων , μαρτυρίοις καὶ παραδείγμασι χρώμενον τοῖς φαινομένοις . 
κράτιστον μὲν γὰρ πάντας ἀνθρώπους φαίνεσθαι συνομολογοῦντας τοῖς ῥηθησομένοις , εἰ δὲ μή , τρόπονγέ τινα πάντας , ὅπερ μεταβιβαζόμενοι ποιήσουσιν · ἔχει γὰρ ἕκαστος οἰκεῖόν τι πρὸς τὴν ἀλήθειαν , ἐξ ὧν ἀναγκαῖον δεικνύναι πως περὶ αὐτῶν · ἐκ γὰρ τῶν ἀληθῶς μὲν λεγομένων οὐ σαφῶς δέ , προϊοῦσιν ἔσται καὶ τὸ σαφῶς , μεταλαμβάνουσιν ἀεὶ τὰ γνωριμώτερα τῶν εἰωθότων λέγεσθαισυγκεχυμένως . 
διαφέρουσι δ’ οἱ λόγοι περὶ ἑκάστην μέθοδον , οἵ τε φιλοσόφως λεγόμενοι καὶ μὴ φιλοσόφως . 
διόπερ καὶ τῶν πολιτικῶν οὐ χρὴ νομίζειν περίεργον εἶναι τὴν τοιαύτην θεωρίαν , δῑ ἧς οὐ μόνον τὸ τί φανερόν , ἀλλὰ καὶ τὸ διὰ τί . 
φιλόσοφον γὰρ τὸ τοιοῦτον περὶ ἑκάστην μέθοδον.δεῖται μέντοι τοῦτο πολλῆς εὐλαβείας . 
εἰσὶ γάρ τινες οἳ διὰ τὸ δοκεῖν φιλοσόφου εἶναι τὸ μηθὲν εἰκῇ λέγειν ἀλλὰ μετὰ λόγου , πολλάκις λανθάνουσι λέγοντες ἀλλοτρίους λόγους τῆς πραγματείας καὶ κενούς . 
τοῦτο δὲ ποιοῦσιν ὁτὲ μὲν δῑ ἄγνοιαν , ὁτὲ δὲ δῑ ἀλαζονείαν , ὑφ’ ὧν ἁλίσκεσθαισυμβαίνει καὶ τοὺς ἐμπείρους καὶ δυναμένους πράττειν ὑπὸ τούτων τῶν μήτ’ ἐχόντων μήτε δυναμένων διάνοιαν ἀρχιτεκτονικὴν ἢ πρακτικήν . 
πάσχουσι δὲ τοῦτο δῑ ἀπαιδευσίαν · ἀπαιδευσία γάρ ἐστι περὶ ἕκαστον πρᾶγμα τὸ μὴ δύνασθαι κρίνειν τούς τ’ οἰκείους λόγους τοῦ πράγματος καὶ τοὺσἀλλοτρίους . 
καλῶς δ’ ἔχει καὶ τὸ χωρὶς κρίνειν τὸν τῆς αἰτίας λόγον καὶ τὸ δεικνύμενον , διά τε τὸ ῥηθὲν ἀρτίως , ὅτι προσέχειν οὐ δεῖ πάντα τοῖς διὰ τῶν λόγων , ἀλλὰ πολλάκις μᾶλλον τοῖς φαινομένοις (νῦν δ’ ὁπότ’ ἂν λύειν μὴ ἔχωσιν , ἀναγκάζονται πιστεύειν τοῖς εἰρημένοις) , καὶ διότι πολλάκιστὸ μὲν ὑπὸ τοῦ λόγου δεδεῖχθαι δοκοῦν ἀληθὲς μὲν ἐστίν , οὐ μέντοι διὰ ταύτην τὴν αἰτίαν δῑ ἥν φησιν ὁ λόγος . 
ἔστι γὰρ διὰ ψεύδους ἀληθὲς δεῖξαι · δῆλον δ’ ἐκ τῶν ἀναλυτικῶν.πεπροοιμιασμένων δὲ [καὶ] 
τούτων , λέγωμεν ἀρξάμενοι πρῶτον ἀπὸ τῶν πρώτων , ὥσπερ εἴρηται , οὐ σαφῶσλεγομένων , ζητοῦντες ἐπὶ τὸ σαφῶς εὑρεῖν τί ἐστιν ἡ εὐδαιμονία . 
ὁμολογεῖται δὴ μέγιστον εἶναι καὶ ἄριστον τοῦτο τῶν ἀγαθῶν τῶν ἀνθρωπίνων . 
ἀνθρώπινον δὲ λέγομεν , ὅτι τάχ’ ἂν εἴη καὶ βελτίονός τινος ἄλλου τῶν ὄντων εὐδαιμονία , οἷον θεοῦ . 
τῶν μὲν γὰρ ἄλλων ζῴων , ὅσα χείρω τὴνφύσιν τῶν ἀνθρώπων ἐστίν , οὐθὲν κοινωνεῖ ταύτης τῆς προσηγορίας · οὐ γάρ ἐστιν εὐδαίμων ἵππος οὐδ’ ὄρνις οὐδ’ ἰχθὺς οὐδ’ ἄλλο τῶν ὄντων οὐθέν , ὃ μὴ κατὰ τὴν ἐπωνυμίαν ἐν τῇ φύσει μετέχει θείου τινός , ἀλλὰ κατ’ ἄλλην τινὰ τῶν ἀγαθῶν μετοχὴν τὸ μὲν βέλτιον ζῇ τὸ δὲ χεῖρον αὐτῶν.ἀλλ’ ὅτι τοῦτον ἔχει τὸν τρόπον , ὕστερον ἐπισκεπτέον · νῦν δὲ λέγομεν ὅτι τῶν ἀγαθῶν τὰ μέν ἐστιν ἀνθρώπῳ πρακτὰ τὰ δ’ οὐ πρακτά . 
τοῦτο δὲ λέγομεν οὕτως , διότι ἔνια τῶν ὄντων οὐθὲν μετέχει κινήσεως , ὥστ’ οὐδὲ τῶν ἀγαθῶν · καὶ ταῦτ’ ἴσως ἄριστα τὴν φύσιν ἐστίν . 
ἔνια δὲ πρακτὰ μέν , ἀλλὰπρακτὰ κρείττοσιν ἡμῶν . 
ἐπειδὴ δὲ διχῶς λέγεται τὸ πρακτόν (καὶ γὰρ ὧν ἕνεκα πράττομεν καὶ ἃ τούτων ἕνεκα μετέχει πράξεως , οἷον καὶ τὴν ὑγίειαν καὶ τὸν πλοῦτον τίθεμεν τῶν πρακτῶν , καὶ τὰ τούτων πραττόμενα χάριν , τά θ’ ὑγιεινὰ καὶ τὰ χρηματιστικἄ , δῆλον ὅτι καὶ τὴνεὐδαιμονίαν τῶν ἀνθρώπῳ πρακτῶν ἄριστον θετέον . 
σκεπτέον τοίνυν τί τὸ ἄριστον , καὶ λέγεται ποσαχῶς . 
ἐν τρισὶ δὴ μάλιστα φαίνεται δόξαις εἶναι τοῦτο . 
φασὶ γὰρ ἄριστον μὲν εἶναι πάντων αὐτὸ τὸ ἀγαθόν , αὐτὸ δ’ εἶναι τὸ ἀγαθὸν ᾧ ὑπάρχει τό τε πρώτῳ εἶναι τῶν ἀγαθῶν καὶτὸ αἰτίῳ τῇ παρουσίᾳ τοῖς ἄλλοις τοῦ ἀγαθὰ εἶναι . 
ταῦτα δ’ ὑπάρχειν ἀμφότερα τῇ ἰδέᾳ τοῦ ἀγαθοῦ . 
λέγω δὲ ἀμφότερα τό τε πρῶτον τῶν ἀγαθῶν καὶ τὸ τοῖς ἄλλοις αἴτιον ἀγαθοῖς τῇ παρουσίᾳ τοῦ ἀγαθοῖς εἶναι . 
μάλιστά τε γὰρ τἀγαθὸν λέγεσθαι κατ’ ἐκείνης ἀληθῶς (κατὰ μετοχὴνγὰρ καὶ ὁμοιότητα τἆλλα ἀγαθὰ ἐκείνης εἶναἰ , καὶ πρῶτον τῶν ἀγαθῶν · ἀναιρουμένου γὰρ τοῦ μετεχομένου ἀναιρεῖσθαι καὶ τὰ μετέχοντα τῆς ἰδέας , ἃ λέγεται τῷ μετέχειν ἐκείνης , τὸ δὲ πρῶτον τοῦτον ἔχειν τὸν τρόπον πρὸς τὸ ὕστερον . 
ὥστ’ εἶναι αὐτὸ τὸ ἀγαθὸν τὴν ἰδέαν τοῦ ἀγαθοῦ · καὶ γὰρχωριστὴν εἶναι τῶν μετεχόντων , ὥσπερ καὶ τὰς ἄλλας ἰδέας.ἔστι μὲν οὖν τὸ διασκοπεῖν περὶ ταύτης τῆς δόξης ἑτέρας τε διατριβῆς καὶ τὰ πολλὰ λογικωτέρας ἐξ ἀνάγκης (οἱ γὰρ ἅμα ἀναιρετικοί τε καὶ κοινοὶ λόγοι κατ’ οὐδεμίαν εἰσὶν ἄλλην ἐπιστήμην) · εἰ δὲ δεῖ συντόμως εἰπεῖν περὶαὐτῶν , λέγομεν ὅτι πρῶτον μὲν τὸ εἶναι ἰδέαν μὴ μόνον ἀγαθοῦ ἀλλὰ καὶ ἄλλου ὁτουοῦν λέγεται λογικῶς καὶ κενῶς . 
ἐπέσκεπται δὲ πολλοῖς περὶ αὐτοῦ τρόποις καὶ ἐν τοῖς ἐξωτερικοῖς λόγοις καὶ ἐν τοῖς κατὰ φιλοσοφίαν . 
ἔπειτ’ εἰ καὶ ὅτι μάλιστ’ εἰσὶν αἱ ἰδέαι καὶ ἀγαθοῦ ἰδέα , μή ποτ’ οὐδὲχρήσιμος πρὸς ζωὴν ἀγαθὴν οὐδὲ πρὸς τὰς πράξεις.πολλαχῶς γὰρ λέγεται καὶ ἰσαχῶς τῷ ὄντι τὸ ἀγαθόν . 
τό τε γὰρ ὄν , ὥσπερ ἐν ἄλλοις διῄρηται , σημαίνει τὸ μὲν τί ἐστί , τὸ δὲ ποιόν , τὸ δὲ ποσόν , τὸ δὲ πότε , καὶ πρὸς τούτοις τὸ μὲν ἐν τῷ κινεῖσθαι τὸ δὲ ἐν τῷ κινεῖν , καὶ τὸἀγαθὸν ἐν ἑκάστῃ τῶν πτώσεών ἐστι τούτων , ἐν οὐσίᾳ μὲν ὁ νοῦς καὶ ὁ θεός , ἐν δὲ τῷ ποιῷ τὸ δίκαιον , ἐν δὲ τῷ ποσῷ τὸ μέτριον , ἐν δὲ τῷ πότε ὁ καιρός , τὸ δὲ διδάσκον καὶ τὸ διδασκόμενον περὶ κίνησιν . 
ὥσπερ οὖν οὐδὲ τὸ ὂν ἕν τί ἐστι περὶ τὰ εἰρημένα , οὕτως οὐδὲ τὸ ἀγαθόν , οὐδὲ ἐπιστήμηἐστὶ μία οὔτε τοῦ ὄντος οὔτε τοῦ ἀγαθοῦ . 
ἀλλ’ οὐδὲ τὰ ὁμοιοσχημόνως λεγόμενα ἀγαθὰ μιᾶς ἐστι θεωρῆσαι , οἷον τὸν καιρὸν ἢ τὸ μέτριον , ἀλλ’ ἑτέρα ἕτερον καιρὸν θεωρεῖ καὶ ἑτέρα ἕτερον μέτριον , οἷον περὶ τροφὴν μὲν τὸν καιρὸν καὶ τὸ μέτριον ἰατρικὴ καὶ γυμναστική , περὶ δὲ τὰς πολεμικὰσπράξεις στρατηγία , καὶ οὕτως ἑτέρα περὶ ἑτέραν πρᾶξιν , ὥστε σχολῇ αὐτό γε τὸ ἀγαθὸν θεωρῆσαι μιᾶς . 
ἔτι ἐν ὅσοις ὑπάρχει τὸ πρότερον καὶ ὕστερον , οὐκ ἔστι κοινόν τι παρὰ ταῦτα , καὶ τοῦτο χωριστόν . 
εἴη γὰρ ἄν τι τοῦ πρώτου πρότερον · πρότερον γὰρ τὸ κοινὸν καὶ χωριστὸν διὰ τὸἀναιρουμένου τοῦ κοινοῦ ἀναιρεῖσθαι τὸ πρῶτον . 
οἷον εἰ τὸ διπλάσιον πρῶτον τῶν πολλαπλασίων , οὐκ ἐνδέχεται τὸ πολλαπλάσιον τὸ κοινῇ κατηγορούμενον εἶναι χωριστόν · ἔσται γὰρ τοῦ διπλασίου πρότερον . 
εἰ συμβαίνει τὸ κοινὸν εἶναι τὴν ἰδέαν , οἷον εἰ χωριστὸν ποιήσειέ τις τὸ κοινόν . 
εἰ γάρ ἐστιδικαιοσύνη ἀγαθόν , καὶ ἀνδρεία . 
ἔστι τοίνυν , φασίν , αὐτό τι ἀγαθόν . 
τὸ οὖν αὐτὸ πρόσκειται πρὸς τὸν λόγον τὸν κοινόν . 
τοῦτο δὲ τί ἂν εἴη πλὴν ὅτι ἀίδιον καὶ χωριστόν ; 
ἀλλ’ οὐθὲν μᾶλλον λευκὸν τὸ πολλὰς ἡμέρας λευκὸν τοῦ μίαν ἡμέραν · ὥστ’ οὐδὲ <τὸ ἀγαθὸν μᾶλλον ἀγαθὸν τῷ ἀίδιον εἶναι · οὐδὲ> 
δὴ τὸ κοινὸνἀγαθὸν ταὐτὸ τῇ ἰδέᾳ · πᾶσι γὰρ ὑπάρχει <τὸ> 
κοινόν.ἀνάπαλιν δὲ καὶ δεικτέον ἢ ὡς νῦν δεικνύουσι τὸ ἀγαθὸν αὐτό . 
νῦν μὲν γὰρ ἐκ τῶν ἀνομολογουμένων ἔχειν τὸ ἀγαθόν , ἐξ ἐκείνων τὰ ὁμολογούμενα εἶναι ἀγαθὰ δεικνύουσιν , ἐξ ἀριθμῶν , ὅτι ἡ δικαιοσύνη καὶ ἡ ὑγίεια ἀγαθόν · τάξεις γὰρ καὶ ἀριθμοί , ὡς τοῖς ἀριθμοῖσκαὶ ταῖς μονάσιν ἀγαθὸν ὑπάρχον διὰ τὸ εἶναι τὸ ἓν αὐτὸ ἀγαθόν . 
δεῖ δ’ ἐκ τῶν ὁμολογουμένων , οἷον ὑγιείας ἰσχύος σωφροσύνης , ὅτι καὶ ἐν τοῖς ἀκινήτοις μᾶλλον τὸ καλόν . 
πάντα γὰρ τάδε τάξις καὶ ἠρεμία · εἰ ἄρα , ἐκεῖνα μᾶλλον · ἐκείνοις γὰρ ὑπάρχει ταῦτα μᾶλλον.—παράβολος δὲκαὶ ἡ ἀπόδειξις ὅτι τὸ ἓν αὐτὸ τὸ ἀγαθόν , ὅτι οἱ ἀριθμοὶ ἐφίενται · οὔτε γὰρ ὡς ἐφίενται λέγονται φανερῶς , ἀλλὰ λίαν ἁπλῶς τοῦτο φασί , καὶ ὄρεξιν εἶναι πῶς ἄν τις ὑπολάβοι ἐν οἷς ζωὴ μὴ ὑπάρχει ; 
δεῖ δὲ περὶ τούτου πραγματευθῆται , καὶ μὴ ἀξιοῦν μηθὲν ἀλόγως , ἃ καὶ μετὰ λόγουπιστεῦσαι οὐ ῥᾴδιον.—τό τε φάναι πάντα τὰ ὄντα ἐφίεσθαι ἑνός τινος ἀγαθοῦ οὐκ ἀληθές · ἕκαστον γὰρ ἰδίου ἀγαθοῦ ὀρέγεται , ὀφθαλμὸς ὄψεως , σῶμα ὑγιείας , οὕτως ἄλλο ἄλλου.ὅτι μὲν οὖν οὐκ ἔστιν αὐτό τι ἀγαθόν , ἔχει ἀπορίας τοιαύτας , καὶ ὅτι οὐ χρήσιμον τῇ πολιτικῇ , ἀλλ’ ἴδιόν τιἀγαθόν , ὥσπερ καὶ ταῖς ἄλλαις , οἷον γυμναστικῇ εὐεξία [ἔτι καὶ τὸ ἐν τῷ λόγῳ γεγραμμένον · ἢ γὰρ οὐδεμιᾷ χρήσιμον αὐτὸ τὸ τοῦ ἀγαθοῦ εἶδος ἢ πάσαις ὁμοίως · ἔτι οὐ πρακτόν] · ὁμοίως δ’ οὐδὲ τὸ κοινὸν ἀγαθὸν οὔτε αὐτὸ ἀγαθόν ἐστι 
(καὶ γὰρ ἂν μικρῷ ὑπάρξαι ἀγαθᾦ 
οὔτε πρακτόν . 
οὐ γὰρ ὅπως ὑπάρξει τὸ ὁτῳοῦν ὑπάρχον ἡ ἰατρικὴ πραγματεύεται , ἀλλ’ ὅπως ὑγίεια . 
ὁμοίως δὲ καὶ τῶν ἄλλων τεχνῶν ἑκάστη . 
ἀλλὰ πολλαχῶς τὸ ἀγαθόν , καὶ ἔστι τι αὐτοῦ καλόν , καὶ τὸ μὲν πρακτὸν τὸ δ’ οὐ πρακτόν . 
πρακτὸν δὲ τὸ τοιοῦτον ἀγαθόν , τὸ οὗ ἕνεκα . 
οὐκ ἔστι δὲ τὸ ἐν τοῖς ἀκινήτοις.φανερὸν ὅτι οὔτε ἡ ἰδέα τἀγαθοῦ τὸ ζητούμενον αὐτὸ τὸ ἀγαθὸν ἐστίν , οὔτε τὸ κοινόν (τὸ μὲν γὰρ ἀκίνητον καὶ οὐ πρακτόν , τὸ δὲ κινητὸν μὲν ἀλλ’ οὐ πρακτόν) · τὸ δ’ οὗἕνεκα ὡς τέλος ἄριστον καὶ αἴτιον τῶν ὑφ’ αὑτὸ καὶ πρῶτον πάντων . 
ὥστε τοῦτ’ ἂν εἴη αὐτὸ τὸ ἀγαθὸν τὸ τέλος τῶν ἀνθρώπῳ πρακτῶν . 
τοῦτο δ’ ἐστὶ τὸ ὑπὸ τὴν κυρίαν πασῶν . 
αὕτη δ’ ἐστὶ πολιτικὴ καὶ οἰκονομικὴ καὶ φρόνησις . 
διαφέρουσι γὰρ αὗται αἱ ἕξεις πρὸς τὰσἄλλας τῷ τοιαῦται εἶναι · πρὸς δ’ ἀλλήλας εἴ τι διαφέρουσιν , ὕστερον λεκτέον . 
ὅτι δ’ αἴτιον τὸ τέλος τοῖς ὑφ’ αὑτό , δηλοῖ ἡ διδασκαλία . 
ὁρισάμενοι γὰρ τὸ τέλος τἆλλα δεικνύουσιν , ὅτι ἕκαστον αὐτῶν ἀγαθόν · αἴτιον γὰρ τὸ οὗ ἕνεκα . 
οἷον ἐπειδὴ τὸ ὑγιαίνειν τοδί , ἀνάγκη τόδε εἶναιτὸ συμφέρον πρὸς αὐτήν · τὸ δ’ ὑγιεινὸν τῆς ὑγιείας αἴτιον ὡς κινῆσαν , καὶ τότε τοῦ εἶναι ἀλλ’ οὐ τοῦ ἀγαθὸν εἶναι τὴν ὑγίειαν . 
ἔτι οὐδὲ δείκνυσιν οὐθεὶς ὅτι ἀγαθὸν ἡ ὑγίεια , ἂν μὴ σοφιστὴς ᾖ καὶ μὴ ἰατρός (οὗτοι γὰρ τοῖς ἀλλοτρίοις λόγοις σοφίζονταἰ , ὥσπερ οὐδ’ ἄλλην ἀρχὴν οὐδεμίαν.τὸ δ’ ὡς τέλος ἀγαθὸν ἀνθρώπῳ καὶ τὸ ἄριστον τῶν πρακτῶν , σκεπτέον ποσαχῶς τὸ ἄριστον πάντων , ἐπειδὴ τοῦτο ἄριστον , μετὰ ταῦτα ἄλλην λαβοῦσιν ἀρχήν . 
μετὰ δὲ ταῦτ’ ἄλλην λαβοῦσιν ἀρχὴν περὶ τῶν ἑπομένων λεκτέον . 
πάντα δὴ τὰ ἀγαθὰ ἢ ἐκτὸς ἢ <ἐν> 
ψυχῇ , καὶ τούτων αἱρετώτερα τὰ ἐν τῇ ψυχῇ , καθάπερ διαιρούμεθα καὶ ἐν τοῖς ἐξωτερικοῖς λόγοις · φρόνησις γὰρ καὶ ἀρετὴ καὶ ἡδονὴ ἐνψυχῇ , ὧν ἢ ἔνια ἢ πάντα τέλος εἶναι δοκεῖ πᾶσιν . 
τῶν δὲ ἐν ψυχῇ τὰ μὲν ἕξεις ἢ δυνάμεις εἰσί , τὰ δ’ ἐνέργειαι καὶ κινήσεις.ταῦτα δὴ οὕτως ὑποκείσθω καὶ περὶ ἀρετῆς , ὅτι ἐστὶν ἡ βελτίστη διάθεσις ἢ ἕξις ἢ δύναμις ἑκάστων , ὅσων ἐστί τις χρῆσις ἢ ἔργον . 
δῆλον δ’ ἐκ τῆς ἐπαγωγῆς . 
ἐπὶ πάντων γὰρ οὕτω τίθεμεν . 
οἷον ἱματίου ἀρετὴ ἐστίν · καὶ γὰρ ἔργον τι καὶ χρῆσις ἐστίν · καὶ ἡ βελτίστη ἕξις τοῦ ἱματίου ἀρετὴ ἐστίν . 
ὁμοίως δὲ καὶ πλοίου καὶ οἰκίας καὶ τῶνἄλλων . 
ὥστε καὶ ψυχῆς · ἔστι γάρ τι ἔργον αὐτῆς . 
καὶ τῆς βελτίονος δὴ ἕξεως ἔστω βέλτιον τὸ ἔργον · καὶ ὡς ἔχουσιν . 
αἱ ἕξεις πρὸς ἀλλήλας , οὕτω καὶ τὰ ἔργα τὰ ἀπὸ τούτων πρὸς ἄλληλα ἐχέτω . 
καὶ τέλος ἑκάστου τὸ ἔργον . 
φανερὸν τοίνυν ἐκ τούτων ὅτι βέλτιον τὸ ἔργον τῆς ἕξεως · τὸ γὰρ τέλος ἄριστον ὡς τέλος · ὑπόκειται γὰρ τέλος τὸ βέλτιστον καὶ τὸ ἔσχατον , οὗ ἕνεκα τἆλλα πάντα . 
ὅτι μὲν τοίνυν τὸ ἔργον βέλτιον τῆς ἕξεως καὶ τῆς διαθέσεως , δῆλον · ἀλλὰ τὸ ἔργον λέγεται διχῶς . 
τῶν μὲν γάρ ἐστιν ἕτερόν τι τὸ ἔργον παρὰ τὴν χρῆσιν , οἷον οἰκοδομικῆς οἰκίαἀλλ’ οὐκ οἰκοδόμησις καὶ ἰατρικῆς ὑγίεια ἀλλ’ οὐχ ὑγίανσις οὐδ’ ἰάτρευσις , τῶν δ’ ἡ χρῆσις ἔργον , οἷον ὄψεως ὅρασις καὶ μαθηματικῆς ἐπιστήμης θεωρία . 
ὥστ’ ἀνάγκη , ὧν ἔργον ἡ χρῆσις , τὴν χρῆσιν βέλτιον εἶναι τῆς ἕξεως.τούτων δὲ τοῦτον τὸν τρόπον διωρισμένων , λέγομεν ὅτι <ταὐτὸ> 
τὸ ἔργοντοῦ πράγματος καὶ τῆς ἀρετῆς , ἀλλ’ οὐχ ὡσαύτως . 
οἷον σκυτοτομικῆς καὶ σκυτεύσεως ὑπόδημα · εἰ δή τίς ἐστιν ἀρετὴ σκυτικῆς καὶ σπουδαίου σκυτέως , τὸ ἔργον ἐστὶ σπουδαῖον ὑπόδημα . 
τὸν αὐτὸν δὲ τρόπον καὶ ἐπὶ τῶν ἄλλων.ἔτι ἔστω ψυχῆς ἔργον τὸ ζῆν ποιεῖν , τοῦ δὲ χρῆσις καὶἐγρήγορσις · ὁ γὰρ ὕπνος ἀργία τις καὶ ἡσυχία . 
ὥστ’ ἐπεὶ τὸ ἔργον ἀνάγκη ἓν καὶ ταὐτὸ εἶναι τῆς ψυχῆς καὶ τῆς ἀρετῆς , ἔργον ἂν εἴη τῆς ἀρετῆς ζωὴ σπουδαία . 
τοῦτ’ ἄρα ἐστὶ τὸ τέλεον ἀγαθόν , ὅπερ ἦν ἡ εὐδαιμονία . 
δῆλον δὲ ἐκ τῶν ὑποκειμένων (ἦν μὲν γὰρ ἡ εὐδαιμονία τὸ ἄριστον , τὰ δὲτέλη ἐν ψυχῇ καὶ τὰ ἄριστα τῶν ἀγαθῶν , αὐτὴ δὲ ἢ ἕξις ἢ ἐνέργειἀ , ἐπεὶ βέλτιον ἡ ἐνέργεια τῆς διαθέσεως καὶ τῆς βελτίστης ἕξεως ἡ βελτίστη ἐνέργεια , ἡ δ’ ἀρετὴβελτίστη ἕξις , τῆς ἀρετῆς ἐνέργειαν τῆς ψυχῆς ἄριστον εἶναι . 
ἦν δὲ καὶ ἡ εὐδαιμονία τὸ ἄριστον . 
ἔστιν ἄρα ἡεὐδαιμονία ψυχῆς ἀγαθῆς ἐνέργεια . 
ἐπεὶ δὲ ἦν ἡ εὐδαιμονία τέλεόν τι , καὶ ἔστι ζωὴ καὶ τελέα καὶ ἀτελής , καὶ ἀρετὴ ὡσαύτως (ἣ μὲν γὰρ ὅλη , ἣ δὲ μόριον) , ἡ δὲ τῶν ἀτελῶν ἐνέργεια ἀτελής , εἴη ἂν ἡ εὐδαιμονία ζωῆς τελείας ἐνέργεια κατ’ ἀρετὴν τελείαν.ὅτι δὲ τὸ γένος καὶ τὸν ὅρον αὐτῆς λέγομεν καλῶς , μαρτύρια τὰ δοκοῦντα πᾶσιν ἡμῖν . 
τό τε γὰρ εὖ πράττειν καὶ τὸ εὖ ζῆν τὸ αὐτὸ τῷ εὐδαιμονεῖν , ὧν ἕκαστον χρῆσίς ἐστι καὶ ἐνέργεια , καὶ ἡ ζωὴ καὶ ἡ πρᾶξις (καὶ γὰρ ἡ πρακτικὴ χρηστικὴ ἐστίν · ὁ μὲν γὰρ χαλκεὺς ποιεῖ χαλινόν , χρῆται δ’ ὁ ἱππικός)καὶ τὸ μήτε μίαν ἡμέραν εἶναι εὐδαίμονα μήτε παῖδα μήθ’ ἡλικίαν πᾶσαν (διὸ καὶ τὸ Σόλωνος ἔχει καλῶς , τὸ μὴ ζῶντ’ εὐδαιμονίζειν , ἀλλ’ ὅταν λάβῃ τέλος · οὐθὲν γὰρ ἀτελὲς εὔδαιμον · οὐ γὰρ ὅλον) · ἔτι δ’ οἱ ἔπαινοι τῆς ἀρετῆς διὰ τὰ ἔργα , καὶ τὰ ἐγκώμια τῶν ἔργων · καὶ στεφανοῦνται οἱνικῶντες , ἀλλ’ οὐχ οἱ δυνάμενοι νικᾶν , μὴ νικῶντες δέ · καὶ τὸ κρίνειν ἐκ τῶν ἔργων ὁποῖός τις ἐστίν · ἔτι διὰ τί ἡ εὐδαιμονία οὐκ ἐπαινεῖται ; 
ὅτι διὰ ταύτην τἆλλα , ἢ τῷ εἰς ταύτην ἀναφέρεσθαι ἢ τῷ μόρια εἶναι αὐτῆς . 
διὸ ἕτερον εὐδαιμονισμὸς καὶ ἔπαινος καὶ ἐγκώμιον . 
τὸ μὲν γὰρἐγκώμιον λόγος τοῦ καθ’ ἕκαστον ἔργου · ὁ δ’ ἔπαινος τοιοῦτον εἶναι καθόλου · ὁ δ’ εὐδαιμονισμὸς τέλους . 
καὶ τὸ ἀπορούμενον δ’ ἐνίοτε δῆλον ἐκ τούτων , διὰ τί ποτ’ οὐθὲν βελτίους οἱ σπουδαῖοι τῶν φαύλων τὸν ἥμισυν τοῦ βίου · ὅμοιοι γὰρ καθεύδοντες πάντες . 
αἴτιον δ’ ὅτι ἀργία ψυχῆς ὁ ὕπνος , ἀλλ’οὐκ ἐνέργεια . 
διὸ καὶ ἄλλο εἴ τι μόριόν ἐστι ψυχῆς , οἷον τὸ θρεπτικόν , ἡ τούτου ἀρετὴ οὐκ ἔστι μόριον τῆς ὅλης ἀρετῆς , ὥσπερ οὐδ’ ἡ τοῦ σώματος · ἐν τῷ ὕπνῳ γὰρ μᾶλλον ἐνεργεῖ τὸ θρεπτικόν , τὸ δ’ αἰσθητικὸν καὶ ὀρεκτικὸν ἀτελῆ ἐν τῷ ὕπνῳ . 
ὅσον δὲ τοῦ πῃ κινεῖσθαι μετέχουσι , καὶ αἱφαντασίαι βελτίους αἱ τῶν σπουδαίων , ἐὰν μὴ διὰ νόσον ἢ πήρωσιν.μετὰ ταῦτα περὶ ψυχῆς θεωρητέον · ἡ γὰρ ἀρετὴ ψυχῆς , οὐ κατὰ συμβεβηκός . 
ἐπεὶ δ’ ἀνθρωπίνην ἀρετὴν ζητοῦμεν , ὑποκείσθω δύο μέρη ψυχῆς τὰ λόγου μετέχοντα , οὐ τὸν αὐτὸν δὲ τρόπον μετέχειν λόγου ἄμφω , ἀλλὰ τὸμὲν τῷ ἐπιτάττειν , τὸ δὲ τῷ πείθεσθαι καὶ ἀκούειν πεφυκέναι · εἰ δέ τί ἐστιν ἑτέρως ἄλογον , ἀφείσθω τοῦτο τὸ μόριον . 
διαφέρει δ’ οὐδὲν οὔτ’ εἰ μεριστὴ ἡ ψυχὴ οὔτ’ εἰ ἀμερής , ἔχει μέντοι δυνάμεις διαφόρους καὶ τὰς εἰρημένας , ὥσπερ ἐν τῷ καμπύλῳ τὸ κοῖλον καὶ τὸ κυρτὸν ἀδιαχώριστον , καὶ τὸ εὐθὺ καὶ τὸ λευκόν · καίτοι τὸ εὐθὺ οὐ λευκόν , ἀλλὰ κατὰ συμβεβηκὸς καὶ οὐκ οὐσία τοῦ αὐτοῦ . 
ἀφῄρηται δὲ καὶ εἴ τι ἄλλο ἐστὶ μέρος ψυχῆς , οἷον τὸ φυτικόν . 
ἀνθρωπίνης γὰρ ψυχῆς τὰ εἰρημένα μόρια ἴδια · διὸ οὐδ’ αἱ ἀρεταὶ αἱ τοῦ θρεπτικοῦ καὶ αὐξητικοῦ ἀνθρώπου · δεῖ γὰρ , εἰᾗ ἄνθρωπος , λογισμὸν ἐνεῖναι [καὶ] 
ἀρχὴν καὶ πρᾶξιν , 
ἄρχει δ’ ὁ λογισμὸς οὐ λογισμοῦ ἀλλ’ ὀρέξεως καὶ παθημάτων , ἀνάγκη ἄρα ταῦτ’ ἔχειν τὰ μέρη . 
καὶ ὥσπερ ἡ εὐεξία σύγκειται ἐκ τῶν κατὰ μόριον ἀρετῶν , οὕτω καὶ ἡ τῆς ψυχῆς ἀρετὴ ᾗ τέλος.ἀρετῆς δ’ εἴδη δύο , ἡ μὲν ἠθικὴ ἡ δὲ διανοητική . 
ἐπαινοῦμεν γὰρ οὐ μόνον τοὺς δικαίους ἀλλὰ καὶ τοὺς συνετοὺς καὶ τοὺς σοφούς · ἐπαινετὸν γὰρ ὑπέκειτο ἡ ἀρετὴ ἢ τὸ ἔργον , ταῦτα δ’ οὐκ ἐνεργεῖ , ἀλλ’ εἰσὶν αὐτῶν ἐνέργειαι . 
ἐπεὶ δ’ αἱ διανοητικαὶ μετὰ λόγου , αἱ μὲν τοιαῦται τοῦ λόγον ἔχοντος , ὃ ἐπιτακτικόν ἐστι τῆσψυχῆς ᾗ λόγον ἔχει , αἱ δ’ ἠθικαὶ τοῦ ἀλόγου μέν , ἀκολουθητικοῦ δὲ κατὰ φύσιν τῷ λόγον ἔχοντι · οὐ γὰρ λέγομεν ποῖός τις τὸ ἦθος , ὅτι σοφὸς ἢ δεινός , ἀλλ’ ὅτι πρᾶος ἢ θρασύς.μετὰ ταῦτα σκεπτέον πρῶτον περὶ ἀρετῆς ἠθικῆς , τί ἐστι , καὶ ποῖα μόρια αὐτῆς (εἰς τοῦτο γὰρ ἀνῆκταἰ , καὶγίνεται διὰ τίνων . 
δεῖ δὴ ζητεῖν ὥσπερ ἐν τοῖς ἄλλοις ἔχοντές τι ζητοῦσι πάντες , ὥστε ἀεὶ διὰ τῶν ἀληθῶς μὲν λεγομένων οὐ σαφῶς δὲ πειρᾶσθαι λαβεῖν καὶ τὸ ἀληθῶς καὶ σαφῶς . 
νῦν γὰρ ὁμοίως ἔχομεν ὥσπερ ἂν εἰ καὶ ὑγίειαν , ὅτι ἡ ἀρίστη διάθεσις τοῦ σώματος , καὶ Κορίσκος ὁτῶν ἐν τῇ ἀγορᾷ μελάντατος · τί μὲν γὰρ ἑκάτερον τούτων οὐκ ἴσμεν , πρὸς μέντοι τὸ εἰδέναι τί ἑκάτερον αὐτῆς πρὸ ἔργου τὸ οὕτως ἔχειν.—ὑποκείσθω δὴ πρῶτον ἡ βελτίστη διάθεσις ὑπὸ τῶν βελτίστων γίγνεσθαι , καὶ πράττεσθαι ἄριστα περὶ ἕκαστον ἀπὸ τῆς ἑκάστου ἀρετῆς , οἷον πόνοι τε ἄριστοικαὶ τροφὴ ἀφ’ ὧν γίνεται εὐεξία , καὶ ἀπὸ τῆς εὐεξίας πονοῦσιν ἄριστα · ἔτι πᾶσαν διάθεσιν ὑπὸ τῶν αὐτῶν γίγνεσθαι καὶ φθείρεσθαι πὼς προσφερομένων , ὥσπερ ὑγίεια ὑπὸ τροφῆς καὶ πόνων καὶ ὥρας . 
ταῦτα δὲ δῆλα ἐκ τῆς ἐπαγωγῆς . 
καὶ ἡ ἀρετὴ ἄρα ἡ τοιαύτη διάθεσις ἐστίν , ἣγίνεταί τε ὑπὸ τῶν ἀρίστων περὶ ψυχὴν κινήσεων καὶ ἀφ’ ἧς πράττεται τὰ ἄριστα τῆς ψυχῆς ἔργα καὶ πάθη , καὶ ὑπὸ τῶν αὐτῶν πὼς μὲν γίνεται , πὼς δὲ φθείρεται , καὶ πρὸς ταὐτὰ ἡ χρῆσις αὐτῆς ὑφ’ ὧν καὶ αὔξεται καὶ φθείρεται , πρὸς ἃ βέλτιστα διατίθησιν . 
σημεῖον δ’ ὅτι περὶ ἡδέα καὶλυπηρὰ καὶ ἡ ἀρετὴ καὶ ἡ κακία · αἱ γὰρ κολάσεις ἰατρεῖαι οὖσαι καὶ γινόμεναι διὰ τῶν ἐναντίων , καθάπερ ἐπὶ τῶν ἄλλων , διὰ τούτων εἰσίν.ὅτι μὲν τοίνυν ἡ ἠθικὴ ἀρετὴ περὶ ἡδέα καὶ λυπηρά ἐστι , δῆλον · ἐπεὶ δ’ ἐστὶ τὸ ἦθος , ὥσπερ καὶ τὸ ὄνομα σημαίνει ὅτι ἀπὸ ἔθους ἔχει τὴν ἐπίδοσιν , 
ἐθίζεται δὲ τὸ ὑπ’ ἀγωγῆς μὴ ἐμφύτου τῷ πολλάκις κινεῖσθαι πώς , οὕτως ἤδη τὸ ἐνεργητικόν , ὃ ἐν τοῖς ἀψύχοις οὐχ ὁρῶμεν (οὐδὲ γὰρ ἂν μυριάκις ῥίψῃς ἄνω τὸν λίθον , οὐδέποτε ποιήσει τοῦτο μὴβίᾀ , διὸ ἔστω <τὸ> 
ἦθος τοῦτο ψυχῆς κατὰ ἐπιτακτικὸν λόγον <τοῦ ἀλόγου μέν , > 
δυναμένου δ’ ἀκολουθεῖν τῷ λόγῳ ποιότης . 
λεκτέον δὴ κατὰ τί τῆς ψυχῆς ποιότης τὰ ἤθη . 
ἔστι δὲ κατά τε τὰς δυνάμεις τῶν παθημάτων , καθ’ ἃς ὡς παθητικοὶ λέγονται , καὶ κατὰ τὰς ἕξεις , καθ’ ἃς πρὸς τὰ πάθη ταῦτα λέγονται τῷπάσχειν πως ἢ ἀπαθεῖς εἶναι . 
μετὰ ταῦτα ἡ διαίρεσις ἐν τοῖς ἀπηλλαγμένοις τῶν παθημάτων καὶ τῶν δυνάμεων καὶ τῶν ἕξεων . 
λέγω δὲ πάθη μὲν τὰ τοιαῦτα , θυμὸν φόβον αἰδῶ ἐπιθυμίαν , ὅλως οἷς ἕπεται ὡς ἐπὶ τὸ πολὺ ἡ αἰσθητικὴ ἡδονὴ ἢ λύπη καθ’ αὑτά . 
καὶ κατὰ μὲν ταῦτα οὐκἔστι ποιότης , ἀλλὰ πάσχει , κατὰ δὲ τὰς δυνάμεις ποιότης . 
λέγω δὲ [τὰς] 
δυνάμεις καθ’ ἃς λέγονται κατὰ τὰ πάθη οἱ ἐνεργοῦντες , οἷον ὀργίλος ἀνάλγητος ἐρωτικὸς αἰσχυντηλὸς ἀναίσχυντος . 
ἕξεις δέ εἰσιν ὅσαι αἴτιαί εἰσι τοῦ ταῦτα ἢ κατὰ λόγον ὑπάρχειν ἢ ἐναντίως , οἷον ἀνδρεία σωφροσύνηδειλία ἀκολασία.διωρισμένων δὲ τούτων , ληπτέον ὅτι ἐν ἅπαντι συνεχεῖ καὶ διαιρετῷ ἐστιν ὑπεροχὴ καὶ ἔλλειψις καὶ μέσον , καὶ ταῦτα ἢ πρὸς ἄλληλα ἢ πρὸς ἡμᾶς , οἷον ἐν γυμναστικῇ , ἐν ἰατρικῇ , ἐν οἰκοδομικῇ , ἐν κυβερνητικῇ , καὶ ἐνὁποιᾳοῦν πράξει , καὶ ἐπιστημονικῇ καὶ ἀνεπιστημονικῇ , καὶ τεχνικῇ καὶ ἀτέχνῳ . 
ἡ μὲν γὰρ κίνησις συνεχές , ἡ δὲ πρᾶξις κίνησις . 
ἐν πᾶσι δὲ τὸ μέσον τὸ πρὸς ἡμᾶς βέλτιστον · τοῦτο γάρ ἐστιν ὡς ἡ ἐπιστήμη κελεύει καὶ ὁ λόγος . 
πανταχοῦ δὲ τοῦτο καὶ ποιεῖ τὴν βελτίστην ἕξιν . 
καὶ τοῦτοδῆλον διὰ τῆς ἐπαγωγῆς καὶ τοῦ λόγου . 
τὰ γὰρ ἐναντίαφθείρει ἄλληλα · τὰ δ’ ἄκρα καὶ ἀλλήλοις καὶ τῷ μέσῳ ἐναντία . 
τὸ γὰρ μέσον ἑκάτερον πρὸς ἑκάτερον ἐστίν , οἷον τὸ ἴσον τοῦ μὲν ἐλάττονος μεῖζον , τοῦ μείζονος δὲ ἔλαττον . 
ὥστ’ ἀνάγκη τὴν ἠθικὴν ἀρετὴν περὶ μέσ’ ἄττα εἶναι καὶμεσότητα τινά . 
ληπτέον ἄρα ἡ ποία μεσότης ἀρετή , καὶ περὶ ποῖα μέσα . 
εἰλήφθω δὴ παραδείγματος χάριν , καὶ θεωρείσθω ἕκαστον ἐκ τῆς ὑπογραφῆς.ὀργιλότησἀναλγησίαπραότης.θρασύτησδειλίαἀνδρεία . 
ἀναισχυντίακατάπληξισαἰδώς.ἀκολασίαἀναισθησίασωφροσύνη.φθόνοσἀνώνυμοννέμεσις.κέρδοσζημίαδίκαιον.ἀσωτίαἀνελευθερίαἐλευθεριότης.ἀλαζονείαεἰρωνείαἀλήθεια.κολακείαἀπέχθειαφιλία.ἀρέσκειααὐθάδειασεμνότης.[τρυφερότησκακοπάθειακαρτερία.]χαυνότησμικροψυχίαμεγαλοψυχία.δαπανηρίαμικροπρέπειαμεγαλοπρέπεια.[πανουργίαεὐήθειαφρόνησις]. τὰ μὲν πάθη ταῦτα καὶ τοιαῦτα συμβαίνει ταῖς ψυχαῖς , πάντα δὲ λέγεται τὰ μὲν τῷ ὑπερβάλλειν τὰ δὲ τῷἐλλείπειν . 
ὀργίλος μὲν γάρ ἐστιν ὁ μᾶλλον ἢ δεῖ ὀργιζόμενος καὶ θᾶττον καὶ πλείοσιν ἢ οἷς δεῖ , ἀνάλγητος δὲ ὁ ἐλλείπων καὶ οἷς καὶ ὅτε καὶ ὥς · καὶ θρασὺς μὲν ὁ μήτε ἃ χρὴ φοβούμενος μήθ’ ὅτε μήθ’ ὥς , δειλὸς δὲ ὁ καὶ ἃ μὴ δεῖ καὶ ὅτ’ οὐ δεῖ καὶ ὡς οὐ δεῖ · ὁμοίως δὲ καὶ [ὁ]ἀκόλαστος καὶ ὁ ἐπιθυμητικὸς καὶ ὁ ὑπερβάλλων πᾶσιν ὅσοις ἐνδέχεται , ἀναίσθητος δὲ ὁ ἐλλείπων καὶ μηδ’ ὅσον βέλτιον καὶ κατὰ τὴν φύσιν ἐπιθυμῶν , ἀλλ’ ἀπαθὴς ὥσπερ λίθος · κερδαλέος δὲ ὁ πανταχόθεν πλεονεκτικός , ζημιώδης δὲ ὁ μηδαμόθεν , ἀλλ’ ὀλιγαχόθεν · ἀλαζὼν δὲ ὁ πλείωτῶν ὑπαρχόντων προσποιούμενος , εἴρων δὲ ὁ ἐλάττω · καὶ κόλαξ μὲν ὁ πλείω συνεπαινῶν ἢ καλῶς ἔχει , ἀπεχθητικὸς δὲ ὁ ἐλάττω · καὶ τὸ μὲν λίαν πρὸς ἡδονὴν ἀρέσκεια , τὸ δ’ ὀλίγα καὶ μόγις εὐθάδεια · [ἔτι δ’ ὁ μὲν μηδεμίαν ὑπομένων λύπην , μηδ’ εἰ βέλτιον , τρυφερός , ὁ δὲ πᾶσανὁμοίως ὡς μὲν ἁπλῶς εἰπεῖν ἀνώνυμος , μεταφορᾷ δὲ λέγεται σκληρὸς καὶ ταλαίπωρος καὶ κακοπαθητικός · ] 
χαῦνος δ’ ὁ μειζόνων ἀξιῶν αὑτόν , μικρόψυχος δ’ ὁ ἐλαττόνων · ἔτι δ’ ἄσωτος ὁ πρὸς ἅπασαν δαπάνην ὑπερβάλλων , ἀνελεύθερος δὲ ὁ πρὸς ἅπασαν ἐλλείπων · ὁμοίωσδὲ καὶ ὁ μικροπρεπὴς καὶ ὁ σαλάκων , ὁ μὲν γὰρ ὑπερβάλλει τὸ πρέπον , ὁ δ’ ἐλλείπει τοῦ πρέποντος · [καὶ ὁ μὲν πανοῦργος πάντως καὶ πάντοθεν πλεονεκτικός , ὁ δ’ εὐήθης οὐδ’ ὅθεν δεῖ · ] 
φθονερὸς δὲ τῷ λυπεῖσθαι ἐπὶ πλείοσιν εὐπραγίαις ἢ δεῖ (καὶ γὰρ οἱ ἄξιοι εὖ πράττειν λυποῦσι τοὺσφθονεροὺς εὖ πράττοντες) , ὁ δ’ ἐναντίος ἀνωνυμώτερος , 
ἔστι δ’ ὁ ὑπερβάλλων [ἐπὶ] 
τῷ μὴ λυπεῖσθαι μηδ’ ἐπὶ τοῖς ἀναξίοις εὖ πράττουσιν , ἀλλ’ εὐχερὴς ὥσπερ οἱ γαστρίμαργοι πρὸς τροφήν , ὃ δὲ δυσχερὴς κατὰ τὸν φθόνον ἐστίν.— 
τὸ δὲ πρὸς ἕκαστον μὴ κατὰ συμβεβηκὸς οὕτως ἔχεινπερίεργον διορίζειν · οὐδεμία γὰρ ἐπιστήμη , οὔτε θεωρητικὴ οὔτε ποιητική , οὔτε λέγει οὔτε πράττει τοῦτο προσδιορίζουσα , ἀλλὰ τοῦτ’ ἐστι πρὸς τὰς συκοφαντίας τῶν τεχνῶν τὰς λογικάς . 
ἁπλῶς μὲν οὖν διωρίσθω τὸν τρόπον τοῦτον , ἀκριβέστερον δ’ , ὅταν περὶ τῶν ἕξεων λέγωμεν τῶν ἀντικειμένων.αὐτῶν δὲ τούτων τῶν παθημάτων εἴδη κατονομάζεται τῷ διαφέρειν κατὰ τὴν ὑπερβολὴν ἢ χρόνου ἢ τοῦ μᾶλλον ἢ πρός τι τῶν ποιούντων τὰ πάθη . 
λέγω δ’ οἷον ὀξύθυμος μὲν τῷ θᾶττον πάσχειν ἢ δεῖ , χαλεπὸς δὲ καὶ θυμώδης τῷ μᾶλλον , πικρὸς δὲ τῷ φυλακτικὸς εἶναι τῆς ὀργῆς , πλήκτης δὲ καὶλοιδορητικὸς ταῖς κολάσεσι ταῖς ἀπὸ τῆς ὀργῆς . 
ὀψοφάγοι δὲ καὶ γαστρίμαργοι καὶ οἰνόφλυγες τῷ πρὸς ὁποτέρας τροφῆς ἀπόλαυσιν ἔχειν τὴν δύναμιν παθητικὴν παρὰ τὸν λόγον.οὐ δεῖ δὲ ἀγνοεῖν ὅτι ἔνια τῶν λεγομένων οὐκ ἔστιν ἐν τῷ πῶς λαμβάνειν , ἂν πῶς λαμβάνηται τῷ μᾶλλον πάσχειν.οἷον μοιχὸς οὐ τῷ μᾶλλον ἢ δεῖ πρὸς τὰς γαμετὰς πλησιάζειν (οὐ γὰρ ἐστίν) , ἀλλὰ μοχθηρία τις αὐτὴ δὴ ἐστίν . 
συνειλημμένον γὰρ τό τε πάθος λέγεται καὶ τὸ τοιόνδε εἶναι . 
ὁμοίως δὲ καὶ ἡ ὕβρις . 
διὸ καὶ ἀμφισβητοῦσι , συγγενέσθαι μὲν φάσκοντες , ἀλλ’ οὐ μοιχεῦσαι · ἀγνοοῦντες γὰρἢ ἀναγκαζόμενοι καὶ πατάξαι μέν , ἀλλ’ οὐχ’ ὑβρίσαι · ὁμοίως δὲ καὶ ἐπὶ τὰ ἄλλα τὰ τοιαῦτα.εἰλημμένων δὲ τούτων , μετὰ ταῦτα λεκτέον ὅτι ἐπειδὴ δύο μέρη τῆς ψυχῆς , καὶ αἱ ἀρεταὶ κατὰ ταῦτα διῄρηνται , καὶ αἱ μὲν τοῦ λόγον ἔχοντος διανοητικαί , ὧν ἔργονἀλήθεια , ἢ περὶ τοῦ πῶς ἔχει ἢ περὶ γενέσεως , αἱ δὲ τοῦ ἀλόγου , ἔχοντος δ’ ὄρεξιν (οὐ γὰρ ὁτιοῦν μέρος ἔχει τῆς ψυχῆς ὄρεξιν , εἰ μεριστὴ ἐστίν) , ἀνάγκη δὴ φαῦλον τὸ ἦθος καὶ σπουδαῖον εἶναι τῷ διώκειν καὶ φεύγειν ἡδονάς τινας καὶ λύπας . 
δῆλον δὲ τοῦτο ἐκ τῶν διαιρέσεων τῶν περὶ τὰπάθη καὶ τὰς δυνάμεις καὶ τὰς ἕξεις . 
αἱ μὲν γὰρ δυνάμεις καὶ αἱ ἕξεις τῶν παθημάτων , τὰ δὲ πάθη λύπῃ καὶ ἡδονῇ διώρισται · ὥστε διά τε ταῦτα καὶ διὰ τὰς ἔμπροσθεν θέσεις συμβαίνει πᾶσαν ἠθικὴν ἀρετὴν περὶ ἡδονὰς εἶναι καὶ λύπας . 
πᾶσα γὰρ ψυχὴ ὑφ’ οἵων πέφυκε γίνεσθαιχείρων καὶ βελτίων , πρὸς ταῦτα καὶ περὶ ταῦτά ἐστιν ἡ ἡδονή . 
δῑ ἡδονὰς δὲ καὶ λύπας φαύλους εἶναι φαμέν , τῷ διώκειν καὶ φεύγειν ἢ ὡς μὴ δεῖ ἢ ἃς μὴ δεῖ . 
διὸ καὶ διορίζονται πάντες προχείρως ἀπάθειαν καὶ ἠρεμίαν περὶ ἡδονὰς καὶ λύπας εἶναι τὰς ἀρετάς , τὰς δὲ κακίας ἐκτῶν ἐναντίων.ἐπεὶ δ’ ὑπόκειται ἀρετὴ εἶναι ἡ τοιαύτη ἕξις ἀφ’ ἧς πρακτικοὶ τῶν βελτίστων καὶ καθ’ ἣν ἄριστα διάκεινται περὶ τὸ βέλτιστον , βέλτιστον δὲ καὶ ἄριστον τὸ κατὰ τὸν ὀρθὸν λόγον , τοῦτο δ’ ἐστὶ τὸ μέσον ὑπερβολῆς καὶἐλλείψεως τῆς πρὸς ἡμᾶς · ἀναγκαῖον ἂν εἴη τὴν ἠθικὴν ἀρετὴν καθ’ αὑτὸν ἕκαστον μεσότητα εἶναι καὶ περὶ μέσ’ ἄττα ἐν ἡδοναῖς καὶ λύπαις καὶ ἡδέσι καὶ λυπηροῖς . 
ἔσται δ’ ἡ μεσότης ὁτὲ μὲν ἐν ἡδοναῖς (καὶ γὰρ ὑπερβολὴ καὶ ἔλλειψις) , ὁτὲ δ’ ἐν λύπαις , ὁτὲ δ’ ἐν ἀμφοτέραις . 
ὁ γὰρὑπερβάλλων τῷ χαίρειν τῷ ἡδεῖ ὑπερβάλλει καὶ ὁ τῷ λυπεῖσθαι τῷ ἐναντίῳ , καὶ ταῦτα ἢ ἁπλῶς ἢ πρός τινα ὅρον , οἷον ὅταν μὴ ὡς οἱ πολλοί · ὁ δ’ ἀγαθὸς ὡς δεῖ.—ἐπεὶ δ’ ἐστί τις ἕξις ἀφ’ ἧς τοιοῦτος ἔσται ὁ ἔχων αὐτὴν ὥστε τοῦ αὐτοῦ πράγματος ὃ μὲν ἀποδέχεσθαι τὴν ὑπερβολὴν ὃ δὲτὴν ἔλλειψιν , ἀνάγκη , ὡς ταῦτ’ ἀλλήλοις ἐναντία καὶ τῷ μέσῳ , οὕτω καὶ τὰς ἕξεις ἀλλήλαις ἐναντίας εἶναι καὶ τῇ ἀρετῇ.συμβαίνει μέντοι τὰς ἀντιθέσεις ἔνθα μὲν φανερωτέρας εἶναι πάσας , ἔνθα δὲ τὰς ἐπὶ τὴν ὑπερβολήν , ἐνιαχοῦ δὲ τὰς ἐπὶ τὴν ἔλλειψιν . 
αἴτιον δὲ τῆς ἐναντιώσεως , ὅτιοὐκ ἀεὶ ἐπὶ ταὐτὰ τῆς ἀνισότητος ἢ ὁμοιότητος πρὸς τὸ μέσον , ἀλλ’ ὁτὲ μὲν θᾶττον ἂν μεταβαίη ἀπὸ τῆς ὑπερβολῆς ἐπὶ τὴν μέσην ἕξιν , ὁτὲ δ’ ἀπὸ τῆς ἐλλείψεως , ἧς <ὃς> 
πλέον ἀπέχει , οὗτος δοκεῖ ἐναντιώτερος εἶναι , οἷον καὶ περὶ τὸ σῶμα ἐν μὲν τοῖς πόνοις ὑγιεινότερον ἡ ὑπερβολὴ τῆσἐλλείψεως καὶ ἐγγύτερον τοῦ μέσου , ἐν δὲ τῇ τροφῇ ἡ ἔλλειψις ὑπερβολῆς . 
ὥστε καὶ αἱ προαιρετικαὶ ἕξεις αἱ φιλογυμναστικαὶ φιλοϋγιεῖς μᾶλλον ἔσονται καθ’ ἑκατέραν τὴν αἵρεσιν , ἔνθα μὲν αἱ πολυπονώτεραι , ἔνθα δ’ αἱ ὑποστατικώτεραι , καὶ ἐναντίος τῷ μετρίῳ καὶ τῷ ὡς ὁ λόγος ἔνθαμὲν ὁ ἄπονος καὶ οὐκ ἄμφω , ἔνθα δὲ [καὶ] 
ὁ ἀπολαυστικὸσκαὶ οὐχ ὁ πεινητικός . 
συμβαίνει δὲ τοῦτο , διότι ἡ φύσις εὐθὺς οὐ πρὸς ἅπαντα ὁμοίως ἀφέστηκε τοῦ μέσου , ἀλλ’ ἧττον μὲν φιλόπονοι ἐσμέν , μᾶλλον δ’ ἀπολαυστικοί . 
ὁμοίως δὲ ταῦτ’ ἔχει καὶ περὶ ψυχῆς . 
ἐναντίαν δὲ τίθεμεν τὴνἕξιν ἐφ’ ἥν τε ἁμαρτάνομεν μᾶλλον καὶ ἐφ’ ἣν οἱ πολλοί (ἡ δ’ ἑτέρα ὥσπερ οὐκ οὖσα λανθάνει · διὰ γὰρ τὸ ὀλίγον ἀναίσθητος ἐστίν) , οἷον ὀργὴν πραότητι καὶ τὸν ὀργίλον τῷ πράῳ . 
καίτοι ἐστὶν ὑπερβολὴ καὶ ἐπὶ τὸ ἵλεων εἶναι καὶ τὸ καταλλακτικὸν εἶναι καὶ μὴ ὀργίζεσθαι ῥαπιζόμενον . 
ἀλλ’ ὀλίγοι οἱ τοιοῦτοι , ἐπ’ ἐκεῖνο δὲ πάντες ῥέπουσι μᾶλλον . 
διὸ καὶ οὐ κολακικὸν ὁ θυμός.ἐπεὶ δ’ εἴληπται ἡ διαλογὴ τῶν ἕξεων καθ’ ἕκαστα τὰ πάθη , καὶ αἱ ὑπερβολαὶ καὶ ἐλλείψεις , καὶ τῶν ἐναντίων ἕξεων , καθ’ ἃς ἔχουσι κατὰ τὸν ὀρθὸν λόγον (τίς δ’ ὁ ὀρθὸς λόγος , καὶ πρὸς τίνα δεῖ ὅρον ἀποβλέποντας λέγειν τὸ μέσον , ὕστερον ἐπισκεπτέον) , φανερὸν ὅτι πᾶσαι αἱ ἠθικαὶ ἀρεταὶ καὶ κακίαιπερὶ ἡδονῶν καὶ λυπῶν ὑπερβολὰς καὶ ἐλλείψεις εἰσί , καὶ ἡδοναὶ καὶ λῦπαι ἀπὸ τῶν εἰρημένων ἕξεων καὶ παθημάτων γίνονται . 
ἀλλὰ μὴν ἥ γε βελτίστη ἕξις ἡ περὶ ἕκαστα μέση ἐστίν . 
δῆλον τοίνυν ὅτι αἱ ἀρεταὶ ἢ πᾶσαι ἢ τούτων τινὲς ἔσονται τῶν μεσοτήτων.λάβωμεν οὖν ἄλλην ἀρχὴν τῆς ἐπιούσης σκέψεως . 
εἰσὶ δὴ πᾶσαι μὲν αἱ οὐσίαι κατὰ φύσιν τινὲς ἀρχαί , διὸ καὶ ἑκάστη πολλὰ δύναται τοιαῦτα γεννᾶν , οἷον ἄνθρωπος ἀνθρώπους καὶ ζῷον ὂν ὅλως ζῷα καὶ φυτὸν φυτά . 
πρὸς δὲ τούτοις ὅ γ’ ἄνθρωπος καὶ πράξεών τινών ἐστιν ἀρχὴ μόνοντῶν ζῴων · τῶν γὰρ ἄλλων οὐθὲν εἴποιμεν ἂν πράττειν . 
τῶν δ’ ἀρχῶν ὅσαι τοιαῦται , ὅθεν πρῶτον αἱ κινήσεις , κύριαι λέγονται , μάλιστα δὲ δικαίως ἀφ’ ὧν μὴ ἐνδέχεται ἄλλως , ἣν ἴσως ὁ θεὸς ἄρχει . 
ἐν δὲ ταῖς ἀκινήτοις ἀρχαῖς , οἷον ἐν ταῖς μαθηματικαῖς , οὐκ ἔστι τὸ κύριον , καίτοι λέγεταί γεκαθ’ ὁμοιότητα · καὶ γὰρ ἐνταῦθα κινουμένης τῆς ἀρχῆς πάντα μάλιστ’ ἂν τὰ δεικνύμενα μεταβάλλοι , αὐτὰ δ’ αὑτὰ οὐ μεταβάλλει ἀναιρουμένου θατέρου ὑπὸ θατέρου , ἂν μὴ τῷ τὴν ὑπόθεσιν ἀνελεῖν καὶ δῑ ἐκείνης δεῖξαι . 
ὁ δ’ ἄνθρωπος ἀρχὴ κινήσεως τινός · ἡ γὰρ πρᾶξις κίνησις . 
ἐπεὶ δ’ὥσπερ ἐν τοῖς ἄλλοις ἡ ἀρχὴ αἰτία ἐστὶ τῶν δῑ αὐτὴν ὄντων ἢ γινομένων , δεῖ νοῆσαι καθάπερ ἐπὶ τῶν ἀποδείξεων . 
εἰ γὰρ ἔχοντος τοῦ τριγώνου δύο ὀρθὰς ἀνάγκη τὸ τετράγωνον ἔχειν τέτταρας ὀρθάς , φανερὸν ὡς αἴτιον τούτου τὸ δύο ὀρθὰς ἔχειν τὸ τρίγωνον . 
εἰ δέ γε μεταβάλλει τὸ τρίγωνον , ἀνάγκηκαὶ τὸ τετράγωνον μεταβάλλειν , οἷον εἰ τρεῖς , ἕξ , εἰ δὲ τέτταρες , ὀκτώ . 
κἂν εἰ μὴ μεταβάλλοι , τοιοῦτον δ’ ἐστί , κακεῖνο τοιοῦτον ἀναγκαῖον εἶναι . 
δῆλον δ’ ὃ ἐπιχειροῦμεν ὅτι ἀναγκαῖον , ἐκ τῶν ἀναλυτικῶν · νῦν δ’ οὔτε μὴ λέγειν οὔτε λέγειν ἀκριβῶς οἷόν τε , πλὴν τοσοῦτον . 
εἰ γὰρ μηθὲν ἄλλο αἴτιοντοῦ τὸ τρίγωνον οὕτως ἔχειν , ἀρχή τις ἂν εἴη τοῦτο καὶ αἴτιον τῶν ὕστερον . 
ὥστ’ εἴπερ ἐστὶν ἔνια τῶν ὄντων ἐνδεχόμενα ἐναντίως ἔχειν , ἀνάγκη καὶ τὰς ἀρχὰς αὐτῶν εἶναι τοιαύτας . 
ἐκ γὰρ τῶν ἐξ ἀνάγκης ἀναγκαῖον τὸ συμβαῖνον ἐστί , τὰ δέ γε ἐντεῦθεν ἐνδέχεται γενέσθαι τἀναντία , καὶ ὃ ἐφ’ αὑτοῖς ἐστι τοῖς ἀνθρώποις , πολλὰ τῶν τοιούτων , καὶ ἀρχαὶ τῶν τοιούτων εἰσὶν αὐτοί . 
ὥστε ὅσων πράξεων ὁ ἄνθρωπός ἐστινἀρχὴ καὶ κύριος , φανερὸν ὅτι ἐνδέχεται καὶ γίνεσθαι καὶ μή , καὶ ὅτι ἐφ’ αὑτῷ ταῦτ’ ἐστι γίνεσθαι καὶ μή , ὧν γε κύριός ἐστι τοῦ εἶναι καὶ τοῦ μὴ εἶναι . 
ὅσα δ’ ἐφ’ αὑτῷ ἐστι ποιεῖν ἢ μὴ ποιεῖν , αἴτιος τούτων αὐτὸς ἐστίν · καὶ ὅσων αἴτιος , ἐφ’ αὑτῷ . 
ἐπεὶ δ’ ἥ τε ἀρετὴ καὶ ἡ κακία καὶ τὰ ἀπ’αὐτῶν ἔργα τὰ μὲν ἐπαινετὰ τὰ δὲ ψεκτά (ψέγεται γὰρ καὶ ἐπαινεῖται οὐ διὰ τὰ ἐξ ἀνάγκης ἢ τύχης ἢ φύσεως ὑπάρχοντα , ἀλλ’ ὅσων αὐτοὶ αἴτιοι ἐσμέν · ὅσων γὰρ ἄλλος αἴτιος , ἐκεῖνος καὶ τὸν ψόγον καὶ τὸν ἔπαινον ἔχεἰ , δῆλον ὅτι καὶ ἡ ἀρετὴ καὶ ἡ κακία περὶ ταῦτ’ ἐστιν ὧν αὐτὸσαἴτιος καὶ ἀρχὴ πράξεων . 
ληπτέον ἄρα ποίων αὐτὸς αἴτιος καὶ ἀρχὴ πράξεων . 
πάντες μὲν δὴ ὁμολογοῦμεν , ὅσα μὲν ἑκούσια καὶ κατὰ προαίρεσιν τὴν ἑκάστου , ἐκεῖνον αἴτιον εἶναι , ὅσα δ’ ἀκούσια , οὐκ αὐτὸν αἴτιον . 
πάντα δ’ ὅσα προελόμενος , καὶ ἑκὼν δῆλον ὅτι . 
δῆλον τοίνυν ὅτι καὶ ἡ ἀρετὴ καὶ ἡκακία τῶν ἑκουσίων ἂν εἴησαν.ληπτέον ἄρα τί τὸ ἑκούσιον καὶ τί τὸ ἀκούσιον , καὶ τί ἐστιν ἡ προαίρεσις , ἐπειδὴ ἡ ἀρετὴ καὶ ἡ κακία ὁρίζεται τούτοις . 
πρῶτον σκεπτέον τὸ ἑκούσιον καὶ τὸ ἀκούσιον . 
τριῶν δὴ τούτων ἕν τι δόξειεν <ἂν> 
εἶναι , ἤτοι κατ’ ὄρεξιν ἢ κατὰπροαίρεσιν ἢ κατὰ διάνοιαν , τὸ μὲν ἑκούσιον κατὰ τούτων τι , τὸ δ’ ἀκούσιον παρὰ τούτων τι . 
ἀλλὰ μὴν ἡ ὄρεξις εἰς τρία διαιρεῖται , εἰς βούλησιν καὶ θυμὸν καὶ ἐπιθυμίαν · ὥστε ταῦτα διαιρετέον , καὶ πρῶτον κατ’ ἐπιθυμίαν.δόξειε δ’ ἂν πᾶν τὸ κατ’ ἐπιθυμίαν ἑκούσιον εἶναι . 
τὸ γὰρἀκούσιον πᾶν δοκεῖ εἶναι βίαιον , τὸ δὲ βίαιον λυπηρόν , καὶ πᾶν ὃ ἀναγκαζόμενοι ποιοῦσιν ἢ πάσχουσιν , ὥσπερ καὶ Εὔηνος φησίπᾶν γὰρ ἀναγκαῖον πρᾶγμ’ ἀνιαρὸν ἔφυ.εvενυς οφ παρος = τηεογ . 
472 ὥστ’ εἴ τι λυπηρόν , βίαιον , καὶ εἰ βίαιον , λυπηρόν . 
τὸ δὲ παρὰ τὴν ἐπιθυμίαν πᾶν λυπηρόν (ἡ γὰρ ἐπιθυμία τοῦ ἡδέος) , ὥστεβίαιον καὶ ἀκούσιον . 
τὸ ἄρα κατ’ ἐπιθυμίαν ἑκούσιον · ἐναντία γὰρ ταῦτ’ ἀλλήλοις . 
ἔτι ἡ μοχθηρία ἀδικώτερον πᾶσα ποιεῖ , ἡ δ’ ἀκρασία μοχθηρία δοκεῖ εἶναι , ὁ δ’ ἀκρατὴς ὁ κατὰ τὴν ἐπιθυμίαν παρὰ τὸν λογισμὸν οἷος πράττειν , ἀκρατεύεται δ’ ὅταν ἐνεργῇ κατ’ αὐτήν , τὸ δ’ ἀδικεῖν ἑκούσιον , 
ὥσθ’ ὁ ἀκρατὴς ἀδικήσει τῷ πράττειν κατ’ ἐπιθυμίαν · ἑκὼν ἄρα πράξει , καὶ ἑκούσιον τὸ κατ’ ἐπιθυμίαν · καὶ γὰρ ἄτοπον εἰ δικαιότεροι ἔσονται οἱ ἀκρατεῖς γινόμενοι.—ἐκ μὲν τοίνυν τούτων δόξειεν ἂν τὸ κατ’ ἐπιθυμίαν ἑκούσιον εἶναι , ἐκ δὲτῶνδε τοὐναντίον . 
ἅπαν γὰρ ὃ ἑκών τις πράττει , βουλόμενος πράττει , καὶ ὃ βούλεται , ἑκών . 
βούλεται δ’ οὐθεὶς ὃ οἴεται εἶναι κακόν . 
ἀλλὰ μὴν ὁ ἀκρατευόμενος οὐχ ἃ βούλεται ποιεῖ · τὸ γὰρ παρ’ ὃ οἴεται βέλτιστον εἶναι πράττειν δῑ ἐπιθυμίαν ἀκρατεύεσθαι ἐστίν . 
ὥστε ἅμα συμβήσεται τὸν αὐτὸνἑκόντα καὶ ἄκοντα πράττειν · τοῦτο δ’ ἀδύνατον . 
ἔτι δ’ ὁ ἐγκρατὴς δικαιοπραγήσει , καὶ μᾶλλον τῆς ἀκρασίας . 
ἡ γὰρ ἐγκράτεια ἀρετή , ἡ δ’ ἀρετὴ δικαιοτέρους ποιεῖ . 
ἐγκρατεύεται δ’ ὅταν πράττῃ παρὰ τὴν ἐπιθυμίαν κατὰ τὸν λογισμόν . 
ὥστ’ εἰ τὸ μὲν δικαιοπραγεῖν ἑκούσιον , ὥσπερ καὶ τὸἀδικεῖν (ἄμφω γὰρ δοκεῖ ταῦτα ἑκούσια εἶναι , καὶ ἀνάγκη , εἰ θάτερον ἑκούσιον , καὶ θάτερον) , τὸ δὲ παρὰ τὴν ἐπιθυμίαν ἀκούσιον , ἅμα ἄρα ὁ αὐτὸς τὸ αὐτὸ πράξει ἑκὼν καὶ ἄκων.ὁ δ’ αὐτὸς λόγος καὶ περὶ θυμοῦ . 
ἀκρασία γὰρ καὶ ἐγκράτεια καὶ θυμοῦ δοκεῖ εἶναι , ὥσπερ καὶ ἐπιθυμίας · καὶτὸ παρὰ τὸν θυμὸν λυπηρόν , καὶ βίαιον ἡ κάθεξις , ὥστ’ εἰ τὸ βίαιον ἀκούσιον , τὸ κατὰ τὸν θυμὸν ἑκούσιον ἂν εἴη πᾶν . 
ἔοικε δὲ καὶ Ἡράκλειτος λέγειν εἰς τὴν ἰσχὺν τοῦ θυμοῦ βλέψας ὅτι λυπηρὰ ἡ κώλυσις αὐτοῦ · "χαλεπὸν γάρ" φησι "θυμῷ μάχεσθαι · ψυχῆς γὰρ ὠνεῖται." εἰ δ’ ἀδύνατον τὸαὐτὸν ἑκόντα καὶ ἄκοντα πράττειν ἅμα τὸ κατὰ τὸ αὐτὸ τοῦ πράγματος , μᾶλλον ἑκούσιον τὸ κατὰ βούλησιν τοῦ κατ’ ἐπιθυμίαν καὶ θυμόν . 
τεκμήριον δέ · πολλὰ γὰρ πράττομεν ἑκόντες ἄνευ ὀργῆς καὶ ἐπιθυμίας.λείπεται ἄρα , εἰ τὸ βουλόμενον καὶ ἑκούσιον ταὐτό , σκέψασθαι.φαίνεται δὲ καὶ τοῦτο ἀδύνατον . 
ὑπόκειται γὰρ ἡμῖν καὶ δοκεῖ ἡ μοχθηρία ἀδικωτέρους ποιεῖν , ἡ δ’ ἀκρασία μοχθηρία τις φαίνεται · συμβήσεται δὲ τοὐναντίον . 
βούλεται μὲν γὰρ οὐθεὶς ἃ οἴεται εἶναι κακά , πράττει δ’ ὅταν γίνηται ἀκρατής · εἰ οὖν τὸ μὲν ἀδικεῖν ἑκούσιον , τὸ δ’ ἑκούσιον τὸ κατὰ βούλησιν , ὅτανἀκρατὴς γένηται , οὐκέτι ἀδικήσει , ἀλλ’ ἔσται δικαιότερος ἢ πρὶν γενέσθαι ἀκρατής . 
τοῦτο δ’ ἀδύνατον.ὅτι μὲν τοίνυν οὐκ ἔστι τὸ ἑκούσιον τὸ κατὰ ὄρεξιν πράττειν , οὐδ’ ἀκούσιον τὸ παρὰ τὴν ὄρεξιν , φανερόν · ὅτι δ’ οὐδὲ κατὰ προαίρεσιν , πάλιν ἐκ τῶνδε δῆλον . 
τὸ μὲν γὰρ κατὰ βούλησιν ὡς οὐκ ἀκούσιον ἀπεδείχθη , 
ἀλλὰ μᾶλλον πᾶν ὃ βούλεται καὶ ἑκούσιον (ἀλλ’ ὅτι καὶ μὴ βουλόμενον ἐνδέχεται πράττειν ἑκόντα , τοῦτο δέδεικται μόνον) · πολλὰ δὲ βουλόμενοι πράττομεν ἐξαίφνης , προαιρεῖται δ’ οὐδεὶς οὐδὲν ἐξαίφνης.εἰ δὲ ἀνάγκη μὲν ἦν τριῶν τούτων ἕν τι εἶναι τὸ ἑκούσιον , ἢ κατ’ ὄρεξιν ἢ κατὰ προαίρεσιν ἢ κατὰ διάνοιαν , τούτων δὲ τὰ δύο μὴ ἐστί , λείπεται ἐν τῷ διανοούμενόν πως πράττειν εἶναι τὸ ἑκούσιον . 
ἔτι δὲ μικρὸν προαγαγόντες τὸν λόγον , ἐπιθῶμεν τέλος τῷ περὶ τοῦ ἑκουσίου καὶ ἀκουσίου διορισμῷ . 
δοκεῖ γὰρ τὸ βίᾳ καὶμὴ βίᾳ τι ποιεῖν οἰκεῖα τοῖς εἰρημένοις εἶναι · τό τε γὰρ βίαιον ἀκούσιον , καὶ τὸ ἀκούσιον πᾶν βίαιον εἶναι φαμέν . 
ὥστε περὶ τοῦ βίᾳ σκεπτέον πρῶτον , τί ἐστι καὶ πῶς ἔχει πρὸς τὸ ἑκούσιον καὶ ἀκούσιον . 
δοκεῖ δὴ τὸ βίαιον καὶ τὸ ἀναγκαῖον ἀντικεῖσθαι , καὶ ἡ βία καὶ ἡ ἀνάγκη , τῷ ἑκουσίῳ καὶ τῇπειθοῖ ἐπὶ τῶν πραττομένων . 
καθόλου δὲ τὸ βίαιον καὶ τὴν ἀνάγκην καὶ ἐπὶ τῶν ἀψύχων λέγομεν · καὶ γὰρ τὸν λίθον ἄνω καὶ τὸ πῦρ κάτω βίᾳ καὶ ἀναγκαζόμενα φέρεσθαι φαμέν . 
ταῦτα δ’ ὅταν κατὰ τὴν φύσει καὶ τὴν καθ’ αὑτὰ ὁρμὴν φέρηται , οὐ βίᾳ , οὐ μὴν οὐδ’ ἑκούσια λέγεται , ἀλλ’ ἀνώνυμοσἡ ἀντίθεσις . 
ὅταν δὲ παρὰ ταύτην , βίᾳ φαμέν . 
ὁμοίως δὲ καὶ ἐπὶ ἐμψύχων καὶ ἐπὶ τῶν ζῴων ὁρῶμεν βίᾳ πολλὰ καὶ πάσχοντα καὶ ποιοῦντα , ὅταν παρὰ τὴν ἐν αὐτῷ ὁρμὴν ἔξωθέν τι κινῇ . 
ἐν μὲν τοῖς ἀψύχοις ἁπλῆ ἡ ἀρχή , ἐν δὲ τοῖς ἐμψύχοις πλεονάζει · οὐ γὰρ ἀεὶ ἡ ὄρεξις καὶ ὁ λόγοσσυμφωνεῖ . 
ὥστ’ ἐπὶ μὲν τῶν ἄλλων ζῴων ἁπλοῦν τὸ βίαιον , ὥσπερ ἐπὶ τῶν ἀψύχων (οὐ γὰρ ἔχει λόγον καὶ ὄρεξιν ἐναντίαν , ἀλλὰ τῇ ὀρέξει ζᾖ · ἐν δ’ ἀνθρώπῳ ἔνεστιν ἄμφω , καὶ ἔν τινι ἡλικίᾳ , ᾗ καὶ τὸ πράττειν ἀποδίδομεν . 
οὐ γάρ φαμεν τὸ παιδίον πράττειν , οὐδὲ τὸ θηρίον , ἀλλὰ τὸν ἤδηδιὰ λογισμὸν πράττοντα . 
δοκεῖ δὴ τὸ βίαιον ἅπαν λυπηρὸν εἶναι , καὶ οὐθεὶς βίᾳ μὲν ποιεῖ , χαίρων δέ . 
διὸ περὶ τὸν ἐγκρατῆ καὶ τὸν ἀκρατῆ πλείστη ἀμφισβήτησις ἐστίν . 
ἐναντίας γὰρ ὁρμὰς ἔχων αὐτὸς ἕκαστος αὑτῷ πράττει , ὥσθ’ ὅ τ’ ἐγκρατὴς βίᾳ , φασίν , ἀφέλκει αὑτὸν ἀπὸ τῶν ἡδέωνἐπιθυμιῶν (ἀλγεῖ γὰρ ἀφέλκων πρὸς ἀντιτείνουσαν τὴν ὄρεξιν) , ὅ τ’ ἀκρατὴς βίᾳ παρὰ τὸν λογισμόν . 
ἧττον δὲ δοκεῖ λυπεῖσθαι · ἡ γὰρ ἐπιθυμία τοῦ ἡδέος , ᾗ ἀκολουθεῖ χαίρων , ὥστε ὁ ἀκρατὴς μᾶλλον ἑκὼν καὶ οὐ βίᾳ , ὅτι οὐ λυπηρῶς . 
ἡ δὲ πειθὼ τῇ βίᾳ καὶ ἀνάγκῃ ἀντιτίθεται . 
ὁ δ’ ἐγκρατὴς ἐφ’ ἃ πέπεισται ἄγει , καὶ πορεύεται οὐ βίᾳ , ἀλλ’ ἑκών . 
ἡ δὲ ἐπιθυμία οὐ πείσασα ἄγει · οὐ γὰρ μετέχει λόγου . 
ὅτι μὲν οὖν δοκοῦσιν οὗτοι μόνοι βίᾳ καὶ ἄκοντες ποιεῖν , καὶ διὰ τίν’ αἰτίαν , ὅτι καθ’ ὁμοιότητά τινα τοῦ βίᾳ , καθ’ ἣν καὶἐπὶ τῶν ἀψύχων λέγομεν , εἴρηται · οὐ μὴν ἀλλ’ εἴ τις προσθῇ τὸ ἐν τῷ διορισμῷ προσκείμενον , κἀκεῖ λύεται τὸ λεχθέν . 
ὅταν μὲν γάρ τι τῶν ἔξωθεν παρὰ τὴν ἐν αὐτῷ ὁρμὴν κινῇ ἢ ἠρεμίζῃ , βίᾳ φαμέν , ὅταν δὲ μή , οὐ βίᾳ · ἐν δὲ τῷ ἀκρατεῖ καὶ ἐγκρατεῖ ἡ καθ’ αὑτὸν ὁρμὴ ἐνοῦσα ἄγεἱἄμφω γὰρ ἔχεἰ · ὥστ’ οὐ βίᾳ οὐδέτερος , ἀλλ’ ἑκὼν διά γε ταῦτα πράττοι ἄν , οὐδ’ ἀναγκαζόμενος . 
τὴν γὰρ ἔξωθεν ἀρχήν , τὴν παρὰ τὴν ὁρμὴν ἢ ἐμποδίζουσαν ἢ κινοῦσαν , ἀνάγκην λέγομεν , ὥσπερ εἴ τις λαβὼν τὴν χεῖρα τύπτοι τινὰ ἀντιτείνοντος καὶ τῷ βούλεσθαι καὶ τῷ ἐπιθυμεῖν · ὅτανδ’ ἔσωθεν ἡ ἀρχή , οὐ βίᾳ . 
ἔτι καὶ ἡδονὴ καὶ λύπη ἐν ἀμφοτέροις ἔνεστι . 
καὶ γὰρ ὁ ἐγκρατευόμενος λυπεῖται παρὰ τὴν ἐπιθυμίαν πράττων ἤδη , καὶ χαίρει τὴν ἀπ’ ἐλπίδος ἡδονήν , ὅτι ὕστερον ὠφεληθήσεται , ἢ καὶ ἤδη ὠφελεῖται ὑγιαίνων · καὶ ὁ ἀκρατὴς χαίρει μὲν τυγχάνωνἀκρατευόμενος οὗ ἐπιθυμεῖ , λυπεῖται δὲ τὴν ἀπ’ ἐλπίδος λύπην , οἴεται γὰρ κακὸν πράττειν . 
ὥστε τὸ μὲν βίᾳ ἑκάτερον φάναι ποιεῖν ἔχει λόγον , καὶ διὰ τὴν ὄρεξιν καὶ διὰ τὸν λογισμὸν ἑκάτερον ἄκοντα ποτὲ πράττειν · κεχωρισμένα γὰρ ὄντα ἑκάτερα ἐκκρούεται ὑπ’ ἀλλήλων . 
ὅθεν καὶ ἐπὶ τὴνὅλην μεταφέρουσι ψυχήν , ὅτι τῶν ἐν ψυχῇ τι τοιοῦτον ὁρῶσιν . 
ἐπὶ μὲν οὖν τῶν μορίων ἐνδέχεται τοῦτο λέγειν · ἡ δ’ ὅλη ἑκοῦσα ψυχὴ καὶ τοῦ ἀκρατοῦς καὶ τοῦ ἐγκρατοῦς πράττει , βίᾳ δ’ οὐδέτερος , ἀλλὰ τῶν ἐν ἐκείνοις τι , ἐπεὶ καὶ φύσει ἀμφότερα ἔχομεν . 
καὶ γὰρ ὁ λόγος φύσει ὑπάρχει , ὅτιἐωμένης τῆς γενέσεως καὶ μὴ πηρωθείσης ἐνέσται , καὶ ἡ ἐπιθυμία , ὅτι εὐθὺς ἐκ γενετῆς ἀκολουθεῖ καὶ ἔνεστιν . 
σχεδὸν δὲ τούτοις δυσὶ τὸ φύσει διορίζομεν , τῷ τε ὅσα εὐθὺς γιγνομένοις ἀκολουθεῖ πᾶσι , καὶ ὅσα ἐωμένης τῆς γενέσεως εὐθυπορεῖν γίγνεται ἡμῖν , οἷον πολιὰ καὶ γῆρας καὶ τἆλλα τὰτοιαῦτα . 
ὥστε μὴ κατὰ φύσιν ἑκάτερος πράττει , ἁπλῶς δὲ κατὰ φύσιν ἑκάτερος , οὐ τὴν αὐτήν . 
αἱ μὲν οὖν περὶ τὸν ἀκρατῆ καὶ ἐγκρατῆ ἀπορίαι <αὗται> 
περὶ τοῦ βίᾳ πράττειν ἢ ἀμφοτέρους ἢ τὸν ἕτερον , ὥστε ἢ μὴ ἑκόντας ἢ ἅμα βίᾳ καὶ ἑκόντας , εἰ δὲ τὸ βίᾳ ἀκούσιον , ἅμα ἑκόντας καὶ ἄκοντας πράττειν · σχεδὸν δὲ ἐκ τῶν εἰρημένων δῆλον ἡμῖν ὡς ἀπαντητέον . 
λέγονται δὲ κατ’ ἄλλον τρόπον βίᾳ καὶ ἀναγκασθέντες πρᾶξαι , οὐ διαφωνοῦντος τοῦ λόγου καὶ τῆς ὀρέξεως , ὅταν πράττωσιν ὃ καὶ λυπηρὸν καὶ φαῦλον ὑπολαμβάνουσιν , ἀλλ’ ἂν μὴ τοῦτο πράττωσι , πληγαὶ ἢ δεσμοὶ ἢ θάνατοι ὦσιν . 
ταῦτα γάρ φασιν ἀναγκασθέντες πρᾶξαι . 
ἢ οὔ , ἀλλὰ πάντες ἑκόντες ποιοῦσιν αὐτὸ τοῦτο ; 
ἔξεστι γὰρ μὴ ποιεῖν , ἀλλ’ ἐκεῖνο ὑπομεῖναι τὸ πάθος . 
ἔτι ἴσως τούτων τὰ μὲν φαίη τις ἂν τὰ δ’ οὔ . 
ὅσα μὲν γὰρ ἐφ’ αὑτῷ τῶντοιούτων μὴ ὑπάρξαι ἢ ὑπάρξαι , ἀεὶ ὅσα πράττει ἃ μὴ βούλεται , ἑκὼν πράττει , καὶ οὐ βίᾳ · ὅσα δὲ μὴ ἐφ’ αὑτῷ τῶν τοιούτων , βίᾳ πώς , οὐ μέντοι γ’ ἁπλῶς , ὅτι οὐκ αὐτὸ τοῦτο προαιρεῖται ὃ πράττει , ἀλλ’ οὗ ἕνεκα , ἐπεὶ καὶ ἐν τούτοις ἐστί τις διαφορά . 
εἰ γὰρ ἵνα μὴ λάβῃ ψηλαφῶνἀποκτείνοι , γελοῖος ἂν εἴη , εἰ λέγοι ὅτι βίᾳ καὶ ἀναγκαζόμενος , ἀλλὰ δεῖ μεῖζον κακὸν καὶ λυπηρότερον εἶναι , ὃ πείσεται μὴ ποιήσας . 
οὕτω γὰρ ἀναγκαζόμενος καὶ [μὴ] 
βίᾳ πράξει , ἢ οὐ φύσει , ὅταν κακὸν ἀγαθοῦ ἕνεκα ἢ μείζονος κακοῦ ἀπολύσεως πράττῃ , καὶ ἄκων γε · οὐ γὰρ ἐφ’ αὑτῷ ταῦτα . 
διὸκαὶ τὸν ἔρωτα πολλοὶ ἀκούσιον τιθέασιν , καὶ θυμοὺς ἐνίους καὶ τὰ φυσικά , ὅτι ἰσχυρὰ καὶ ὑπὲρ τὴν φύσιν · καὶ συγγνώμην ἔχομεν ὡς πεφυκότα βιάζεσθαι τὴν φύσιν . 
καὶ μᾶλλον ἂν δόξειε βίᾳ καὶ ἄκων πράττειν , ἵνα μὴ ἀλγῇ ἰσχυρῶς , ἢ ἵνα μὴ ἠρέμα , καὶ ὅλως ἵνα μὴ ἀλγῇ ἢ ἵνα[μὴ] 
χαίρῃ . 
τὸ γὰρ ἐφ’ αὑτῷ , εἰς ὃ ἀνάγεται ὅλον , τοῦτ’ ἐστινὃ ἡ αὐτοῦ φύσις οἵα τε φέρειν · ὃ δὲ μὴ οἵα τε , μήδ’ ἐστὶ τῆς ἐκείνου φύσει ὀρέξεως ἢ λογισμοῦ , οὐκ ἐφ’ αὑτῷ . 
διὸ καὶ τοὺς ἐνθουσιῶντας καὶ προλέγοντας , καίπερ διανοίας ἔργον ποιοῦντας , ὅμως οὔ φαμεν ἐφ’ αὑτοῖς εἶναι , οὔτ’ εἰπεῖν ἃ εἶπον , οὔτε πρᾶξαι ἃ ἔπραξαν . 
ἀλλὰ μὴν οὐδὲ δῑ ἐπιθυμίαν · ὥστε καὶ διάνοιαί τινες καὶ πάθη οὐκ ἐφ’ ἡμῖν εἰσίν , ἢ πράξεις αἱ κατὰ τὰς τοιαύτας διανοίας καὶ λογισμούς , ἀλλ’ ὥσπερ Φιλόλαος ἔφη εἶναί τινας λόγους κρείττους ἡμῶν.ὥστ’ εἰ τὸ ἑκούσιον καὶ ἀκούσιον καὶ πρὸς τὸ βίᾳ ἔδεισκέψασθαι , τοῦτο μὲν οὕτω διῃρήσθω (οἱ γὰρ μάλιστ’ ἐμποδίζοντες τὸ ἑκούσιον ὡς βίᾳ πράττοντες , ἀλλ’ ἑκόντες) · ἐπεὶ δὲ τοῦτ’ ἔχει τέλος , καὶ οὔτε τῇ ὀρέξει οὔτε τῇ προαιρέσει τὸ ἑκούσιον ὥρισται , λοιπὸν δὴ ὁρίσασθαι τὸ κατὰ τὴν διάνοιαν . 
δοκεῖ δὴ ἐναντίον εἶναι τὸ ἑκούσιον τῷ ἀκουσίῳ , καὶ τὸ εἰδότα ἢ ὃν ἢ ᾧ ἢ οὗ ἕνεκα (ἐνίοτε γὰρ οἶδε μὲν ὅτι πατήρ , ἀλλ’ οὐχ ἵνα ἀποκτείνῃ , ἀλλ’ ἵνα σώσῃ , ὥσπερ αἱ Πελιάδες , ἤτοι ὡς τοδὶ μὲν πόμα , ἀλλ’ὡς φίλτρον καὶ οἶνον , τὸ δ’ ἦν κώνειον) 
τῷ ἀγνοοῦντα καὶ ὃν καὶ ᾧ καὶ ὃ δῑ ἄγνοιαν , μὴ κατὰ συμβεβηκός · τὸ δὲ δῑ ἄγνοιαν , καὶ ὃ καὶ ᾧ καὶ ὅν , ἀκούσιον · τὸ ἐναντίον ἄρ’ ἑκούσιον . 
ὅσα μὲν οὖν ἐφ’ ἑαυτῷ ὂν μὴ πράττειν πράττει μὴ ἀγνοῶν καὶ δῑ αὑτόν , ἑκούσια ταῦτ’ ἀνάγκη εἶναι , καὶ τὸἑκούσιον τοῦτ’ ἐστίν · ὅσα δ’ ἀγνοῶν καὶ διὰ τὸ ἀγνοεῖν , ἄκων . 
ἐπεὶ δὲ τὸ ἐπίστασθαι καὶ τὸ εἰδέναι διττόν , ἓν μὲν τὸ ἔχειν , ἓν δὲ τὸ χρῆσθαι τῇ ἐπιστήμη , ὁ ἔχων μὴ χρώμενος δὲ ἔστι μὲν ὡς δικαίως <ἂν> 
ἀγνοῶν λέγοιτο , ἔστι δὲ ὡς οὐ δικαίως , οἷον εἰ δῑ ἀμέλειαν μὴ ἐχρῆτο . 
ὁμοίως δὲ καὶ μὴ ἔχων τισψέγοιτο ἄν , εἰ ὃ ῥᾴδιον ἢ ἀναγκαῖον ἦν , μὴ ἔχει δῑ ἀμέλειαν ἢ ἡδονὴν ἢ λύπην . 
ταῦτ’ οὖν προσδιοριστέον.περὶ μὲν οὖν τοῦ ἑκουσίου καὶ ἀκουσίου διωρίσθω τοῦτον τὸν τρόπον · περὶ δὲ προαιρέσεως μετὰ τοῦτο λέγωμεν , διαπορήσαντες πρῶτον τῷ λόγῳ περὶ αὐτῆς . 
διστάσειε γὰρ ἄν τις ἐντῷ γένει πέφυκε καὶ ἐν ποίῳ θεῖναι αὐτὴν χρή , καὶ πότερον οὐ ταὐτὸν τὸ ἑκούσιον καὶ τὸ προαιρετὸν ἢ ταὐτὸν ἐστίν . 
μάλιστα δὲ λέγεται παρά τινων , καὶ ζητοῦντι δόξειε δ’ ἂν δυοῖν εἶναι θάτερον ἡ προαίρεσις , ἤτοι δόξα ἢ ὄρεξις · ἀμφότερα γὰρ φαίνεται παρακολουθοῦντα . 
ὅτι μὲν οὖν οὐκ ἔστιν ὄρεξισφανερόν . 
ἢ γὰρ βούλησις ἂν εἴη ἢ ἐπιθυμία ἢ θυμός · οὐθεὶς γὰρ ὀρέγεται μηθὲν πεπονθὼς τούτων . 
θυμὸς μὲν οὖν καὶ ἐπιθυμία καὶ τοῖς θηρίοις ὑπάρχει , προαίρεσις δ’ οὔ . 
ἔτι δὲ καὶ οἷς ὑπάρχει ἄμφω ταῦτα , πολλὰ καὶ ἄνευ θυμοῦ καὶ ἐπιθυμίας προαιροῦνται · καὶ ἐν τοῖς πάθεσιν ὄντες οὐπροαιροῦνται , ἀλλὰ καρτεροῦσιν . 
ἔτι ἐπιθυμία μὲν καὶ θυμὸς ἀεὶ μετὰ λύπης , προαιρούμεθα δὲ πολλὰ καὶ ἄνευ λύπης . 
ἀλλὰ μὴν οὐδὲ βούλησις καὶ προαίρεσις ταὐτόν . 
βούλονται μὲν γὰρ ἔνια [ταὐτὸν] 
καὶ τῶν ἀδυνάτων εἰδότες , οἷον βασιλεύειν τε πάντων ἀνθρώπων καὶ ἀθάνατοι εἶναι , προαιρεῖται δ’ οὐθεὶσμὴ ἀγνοῶν ὅτι ἀδύνατον , οὐδ’ ὅλως ἃ δυνατὸν μέν , μὴ ἐφ’ αὑτῷ δ’ οἴεται πρᾶξαι ἢ μὴ πρᾶξαι . 
ὥστε τοῦτο μὲν φανερόν , ὅτι ἀνάγκη τὸ προαιρετὸν τῶν ἐφ’ αὑτῷ τι εἶναι . 
ὁμοίως δὲ δῆλον ὅτι οὐδὲ δόξα , οὐδ’ ἁπλῶς εἴ τις οἴεταί τι . 
τῶν γὰρ ἐφ’ αὑτῷ τι ἦν τὸ προαιρετόν , δοξάζομεν δὲ πολλὰ καὶ τῶν οὐκ ὄντων ἐφ’ ἡμῖν , οἷον τὴν διάμετρον σύμμετρον . 
ἔτι οὐκ ἔστι προαίρεσις ἀληθὴς ἢ ψευδής . 
οὐδὲ δὴ ἡτῶν ἐφ’ αὑτῷ ὄντων πρακτῶν δόξα , ᾗ τυγχάνομεν οἰόμενοι δεῖν τι πράττειν ἢ οὐ πράττειν . 
κοινὸν δὲ περὶ δόξης τοῦτο καὶ βουλήσεως · οὐθεὶς γὰρ τέλος οὐδὲν προαιρεῖται , ἀλλὰ τὰ πρὸς τὸ τέλος · λέγω δ’ οἷον οὐθεὶς ὑγιαίνειν προαιρεῖται , ἀλλὰ περιπατεῖν ἢ καθῆσθαι τοῦ ὑγιαίνειν ἕνεκεν , οὐδ’εὐδαιμονεῖν , ἀλλὰ χρηματίζεσθαι ἢ κινδυνεύειν τοῦ εὐδαιμονεῖν ἕνεκα · καὶ ὅλως δηλοῖ ἀεὶ προαιρούμενος τί τε καὶ τίνος ἕνεκα προαιρεῖται , ἔστι δὲ τὸ μὲν τίνος , οὗ ἕνεκα προαιρεῖται ἄλλο , τὸ δὲ τί , ὃ προαιρεῖται ἕνεκα ἄλλου . 
βούλεται δέ γε μάλιστα τὸ τέλος , καὶ δοξάζει δεῖν καὶ ὑγιαίνειν καὶ εὖπράττειν . 
ὥστε φανερὸν διὰ τούτων ὅτι ἄλλο καὶ δόξης καὶ βουλήσεως . 
βούλεσθαι μὲν <γὰρ> 
καὶ δόξα μάλιστα τοῦ τέλους , προαίρεσις δ’ οὐκ ἔστιν.ὅτι μὲν οὖν οὐκ ἔστιν οὔτε βούλησις οὔτε δόξα οὔθ’ ὑπόληψις ἁπλῶς ἡ προαίρεσις , δῆλον · τί δὲ διαφέρει τούτων , καὶ πῶσἔχει πρὸς τὸ ἑκούσιον ; 
ἅμα δὲ δῆλον ἔσται , καὶ τί ἐστι προαίρεσις . 
ἔστι δὴ τῶν δυνατῶν καὶ εἶναι καὶ μὴ τὰ μὲν τοιαῦτα ὥστε ἐνδέχεσθαι βουλεύσασθαι περὶ αὐτῶν · περὶ ἐνίων δ’ οὐκ ἐνδέχεται . 
τὰ μὲν γὰρ δυνατὰ μέν ἐστι καὶ εἶναι καὶ μὴ εἶναι , ἀλλ’ οὐκ ἐφ’ ἡμῖν αὐτῶν ἡ γένεσις ἐστίν , ἀλλὰ τὰ μὲν διὰ φύσιν τὰ δὲ δῑἄλλας αἰτίας γίνεται , περὶ ὧν οὐδεὶς ἂν ἐγχειρήσειε βουλεύεσθαι μὴ ἀγνοῶν · περὶ ὧν δ’ ἐνδέχεται μὴ μόνον τὸ εἶναι καὶ μή , ἀλλὰ καὶ τὸ βουλεύσασθαι τοῖς ἀνθρώποις , ταῦτα δ’ ἐστὶν ὅσα ἐφ’ ἡμῖν ἐστι πρᾶξαι ἢ μὴ πρᾶξαι . 
διὸ οὐ βουλευόμεθα περὶ τῶν ἐν Ἰνδοῖς , οὐδὲ πῶς ἂν ὁ κύκλοστετραγωνισθείη . 
τὰ μὲν γὰρ οὐκ ἐφ’ ἡμῖν · τὸ δ’ ὅλως οὐ πρακτόν ἀλλ’ οὐδὲ περὶ τῶν ἐφ’ ἡμῖν πρακτῶν περὶ ἁπάντων.]8 (ᾗ καὶ δῆλον ὅτι οὐδὲ δόξα ἁπλῶς ἡ προαίρεσις ἐστίν) · , τὰ δὲ προαιρετὰ καὶ πρακτὰ τῶν ἐφ’ ἡμῖν ὄντων ἐστίν . 
διὸ καὶ ἀπορήσειεν ἄν τις , τί δή ποθ’ οἱ μὲν ἰατροὶ βουλεύονται περὶ ὧνἔχουσι τὴν ἐπιστήμην , οἱ δὲ γραμματικοὶ οὔ ; 
αἴτιον δ’ ὅτι διχῇ γινομένης τῆς ἁμαρτίας (ἢ γὰρ λογιζόμενοι ἁμαρτάνομεν ἢ κατὰ τὴν αἴσθησιν αὐτὸ δρῶντες) 
ἐν μὲν τῇ ἰατρικῇ ἀμφοτέρως ἐνδέχεται ἁμαρτεῖν , ἐν δὲ τῇ γραμματικῇ κατὰ τὴν αἴσθησιν καὶ πρᾶξιν , 
περὶ ἧς ἂν σκοπῶσιν , εἰς ἄπειρον ἥξουσιν . 
ἐπειδὴ οὖν οὔτε δόξα οὔτε βούλησίς ἐστι προαίρεσίς ἐστιν ὡς ἑκάτερον , οὐδ’ ἄμφω (ἐξαίφνης γὰρ προαιρεῖται μὲν οὐθείς , δοκεῖ δὲ πράττειν καὶ βούλονταἰ · ὡς ἐξ ἀμφοῖν ἄρα.ἄμφω γὰρ ὑπάρχει τῷ προαιρουμένῳ ταῦτα . 
ἀλλὰ πῶς ἐκ τούτων σκεπτέον ; 
δηλοῖ δέ πως καὶ τὸ ὄνομα αὐτό . 
ἡ γὰρ προαίρεσις αἵρεσις μὲν ἐστίν , οὐχ ἁπλῶς δέ , ἀλλ’ ἑτέρου πρὸ ἑτέρου · τοῦτο δὲ οὐχ οἷόν τε ἄνευ σκέψεως καὶ βουλῆς . 
διὸ ἐκ δόξης βουλευτικῆς ἐστιν ἡ προαίρεσις.περὶ μὲν δὴ τοῦ τέλους οὐδεὶς βουλεύεται , ἀλλὰ τοῦτο κεῖται πᾶσι , περὶ δὲ τῶν εἰς τοῦτο τεινόντων , πότερον τόδε ἢ τόδε συντείνει , ἢ δεδογμένου τοῦτο πῶς ἔσται . 
βουλευόμεθα δὲ τοῦτο πάντες , ἕως ἂν εἰς ἡμᾶς ἀναγάγωμεν τῆς γενέσεως τὴν ἀρχήν . 
εἰ δὴ προαιρεῖται μὲν μηθεὶς μὴ παρασκευασάμενος μηδὲβουλευσάμενος , εἰ χεῖρον ἢ βέλτιον , βουλεύεται δὲ ὅσα ἐφ’ ἡμῖν ἐστι τῶν δυνατῶν καὶ εἶναι καὶ μὴ τῶν πρὸς τὸ τέλος , δῆλον ὅτι ἡ προαίρεσις μέν ἐστιν ὄρεξις τῶν ἐφ’ αὑτῷ βουλευτική . 
ἅπαντες γὰρ βουλευόμεθα ἃ καὶ προαιρούμεθα , οὐ μέντοι γε ἃ βουλευόμεθα , πάντα προαιρούμεθα . 
λέγω δὲ βουλευτικήν , ἧς ἀρχὴκαὶ αἰτία βούλευσίς ἐστι , καὶ ὀρέγεται διὰ τὸ βουλεύσασθαι . 
διὸ οὔτε ἐν τοῖς ἄλλοις ζῴοις ἐστὶν ἡ προαίρεσις , οὔτε ἐν πάσῃ ἡλικίᾳ , οὔτε πάντως ἔχοντος ἀνθρώπου . 
οὐδὲ γὰρ τὸ βουλεύσασθαι , οὐδ’ ὑπόληψις τοῦ διὰ τί · ἀλλὰ δοξάσαι μὲν εἰ ποιητέον ἢ μὴ ποιητέον οὐθὲν κωλύει πολλοῖς ὑπάρχειν , τὸδὲ διὰ λογισμοῦ οὐκέτι . 
ἔστι γὰρ βουλευτικὸν τῆς ψυχῆς τὸ θεωρητικὸν αἰτίας τινός . 
ἡ γὰρ οὗ ἕνεκα μία τῶν αἰτιῶν ἐστίν · τὸ μὲν γὰρ διὰ τί αἰτία · οὗ δ’ ἕνεκά ἐστιν ἢ γίγνεταί τι , τοῦτ’ αἴτιόν φαμεν εἶναι , οἷον τοῦ βαδίζειν ἡ κομιδὴ τῶν χρημάτων , εἰ τούτου ἕνεκα βαδίζει . 
διὸ οἷς μηθεὶς κεῖταισκοπός , οὐ βουλευτικοί . 
ὥστ’ ἐπεὶ τὸ μὲν ἐφ’ αὑτῷ ὂν ἢ πράττειν ἢ μὴ πράττειν , ἐάν τις πράττῃ ἢ ἀπρακτῇ δῑ αὑτὸν καὶ μὴ δῑ ἄγνοιαν , ἑκὼν πράττει ἢ ἀπρακτεῖ , πολλὰ δὲ τῶν τοιούτων πράττομεν οὐ βουλευσάμενοι οὐδὲ προνοήσαντες , ἀνάγκη τὸ μὲν προαιρετὸν ἅπαν ἑκούσιον εἶναι , τὸ δ’ ἑκούσιονμὴ προαιρετόν , καὶ τὰ μὲν κατὰ προαίρεσιν πάντα ἑκούσια εἶναι , τὰ δ’ ἀκούσια μὴ πάντα κατὰ προαίρεσιν . 
ἅμα δ’ ἐκ τούτων φανερὸν καὶ ὅτι καλῶς διορίζονται οἳ τῶν παθημάτων τὰ μὲν ἑκούσια τὰ δ’ ἀκούσια τὰ δ’ ἐκ προνοίας νομοθετοῦσιν · 
εἰ γὰρ καὶ μὴ διακριβοῦσιν , ἀλλ’ ἅπτονταί γέ πῃ τῆς ἀληθείας . 
ἀλλὰ περὶ μὲν τούτων ἐροῦμεν ἐν τῇ περὶ τῶν δικαίων ἐπισκέψει · ἡ δὲ προαίρεσις ὅτι οὔτε ἁπλῶς βούλησις οὔτε δόξα ἐστί , δῆλον , ἀλλὰ δόξα τε καὶ ὄρεξις , ὅτανἐκ τοῦ βουλεύσασθαι συμπερανθῶσιν.ἐπεὶ δὲ βουλεύεται ἀεὶ ὁ βουλευόμενος ἕνεκα τινός , καὶ ἐστὶ σκοπός τις ἀεὶ τῷ βουλευομένῳ πρὸς ὃν σκοπεῖ τὸ συμφέρον , περὶ μὲν τοῦ τέλους οὐθεὶς βουλεύεται , ἀλλὰ τοῦτ’ ἐστιν ἀρχὴ καὶ ὑπόθεσις , ὥσπερ ἐν ταῖς θεωρητικαῖς ἐπιστήμαις ὑποθέσεις(εἴρηται δὲ περὶ αὐτῶν ἐν μὲν τοῖς ἐν ἀρχῇ βραχέως , ἐν δὲ τοῖς ἀναλυτικοῖς δῑ ἀκριβείας) , περὶ δὲ τῶν πρὸς τὸ τέλος φερόντων ἡ σκέψις καὶ μετὰ τέχνης καὶ ἄνευ τέχνης πᾶσιν ἐστίν , οἷον εἰ πολεμῶσιν ἢ μὴ πολεμῶσιν τοῦτο βουλευομένοις . 
ἐκ προτέρου δὲ μᾶλλον ἔσται τὸ δῑ ὅ , τοῦτ’ ἐστι τὸ οὗ ἕνεκα , οἷον πλοῦτοσἢ ἡδονὴ ἤ τι ἄλλο τοιοῦτον ὃ τυγχάνει οὗ ἕνεκα . 
βουλεύεται γὰρ ὁ βουλευόμενος , εἰ ἀπὸ τοῦ τέλους ἔσκεπται , <ἢ> 
ὅ τι ἐκεῖ συντείνει ὅπως εἰς αὑτὸν ἀγάγῃ , ἢ αὐτὸς δύναται πρὸς τὸ τέλος . 
τὸ δὲ τέλος ἐστὶ φύσει μὲν ἀεὶ ἀγαθόν , καὶ περὶ οὗ κατὰ μέρος βουλεύονται , οἷον ἰατρὸς βουλεύσαιτο ἂν εἰ δῴηφάρμακον , καὶ στρατηγὸς ποῦ στρατοπεδεύσηται , οἷς ἀγαθὸν τὸ τέλος τὸ ἁπλῶς ἄριστον ἐστίν · παρὰ φύσιν δὲ καὶ διαστροφὴν οὐ τὸ ἀγαθόν , ἀλλὰ τὸ φαινόμενον ἀγαθόν . 
αἴτιον δ’ ὅτι τῶν ὄντων τὰ μὲν οὐκ ἔστιν ἐπ’ ἄλλῳ χρήσασθαι ἢ πρὸς ἃ πέφυκεν , οἷον ὄψει · οὐ γὰρ οἷόν τ’ ἰδεῖν οὗ μή ἐστινὄψις , οὐδ’ ἀκοῦσαι οὗ μή ἐστιν ἀκοή · ἀλλ’ ἀπὸ ἐπιστήμης ποιῆσαι καὶ οὗ μή ἐστιν ἡ ἐπιστήμη . 
οὐ γὰρ ὁμοίως τῆς ὑγιείας ἡ αὐτὴ ἐπιστήμη καὶ νόσου , ἀλλὰ τῆς μὲν κατὰ φύσιν τῆς δὲ παρὰ φύσιν . 
ὁμοίως δὲ καὶ ἡ βούλησις φύσει μὲν τοῦ ἀγαθοῦ ἐστί , παρὰ φύσιν δὲ καὶ τοῦ κακοῦ , καὶ βούλεταιφύσει μὲν τὸ ἀγαθόν , παρὰ φύσιν δὲ καὶ διαστροφὴν καὶ τὸ κακόν.ἀλλὰ μὴν ἑκάστου γε φθορὰ καὶ διαστροφὴ οὐκ εἰς τὸ τυχόν , ἀλλ’ εἰς τὰ ἐναντία καὶ τὰ μεταξύ . 
οὐ γὰρ ἔστιν ἐκβῆναι ἐκ τούτων , ἐπεὶ καὶ ἡ ἀπάτη οὐκ εἰς τὰ τυχόντα γίνεται , ἀλλ’ εἰς τὰ ἐναντία ὅσοις ἐστὶν ἐναντία , καὶ εἰσταῦτα τῶν ἐναντίων ἃ κατὰ τὴν ἐπιστήμην ἐναντία ἐστίν . 
ἀνάγκη ἄρα καὶ τὴν ἀπάτην καὶ τὴν προαίρεσιν ἀπὸ τοῦ μέσου ἐπὶ τὰ ἐναντία γίνεσθαι (ἐναντία δὲ τῷ μέσῳ [καὶ] 
τὸ πλέον καὶ τὸ ἔλαττον).—αἴτιον δὲ τὸ ἡδὺ καὶ τὸ λυπηρόν · οὕτω γὰρ ἔχει ὥστε τῇ ψυχῇ φαίνεσθαι τὸ μὲν ἡδὺ ἀγαθὸνκαὶ τὸ ἥδιον ἄμεινον , καὶ τὸ λυπηρὸν κακὸν καὶ τὸ λυπηρότερον χεῖρον . 
ὥστε καὶ ἐκ τούτων δῆλον ὅτι περὶ ἡδονὰς καὶ λύπας ἡ ἀρετὴ καὶ ἡ κακία . 
περὶ μὲν γὰρ τὰ προαιρετὰ τυγχάνουσιν οὖσαι , ἡ δὲ προαίρεσις περὶ τὸ ἀγαθὸν καὶ κακὸν καὶ τὰ φαινόμενα , τοιαῦτα δὲ φύσει ἡδονὴ καὶ λύπη.ἀνάγκη τοίνυν , ἐπειδὴ ἡ ἀρετὴ μὲν ἡ ἠθικὴ αὐτή τε μεσότης τίς ἐστι καὶ περὶ ἡδονὰς καὶ λύπας πᾶσα , ἡ δὲ κακία ἐν ὑπερβολῇ καὶ ἐλλείψει καὶ περὶ ταὐτὰ τῇ ἀρετῇ , τὴν ἀρετὴν εἶναι τὴν ἠθικὴν ἕξιν προαιρετικὴν μεσότητος τῆς πρὸς ἡμᾶς ἐν ἡδέσι καὶ λυπηροῖς , καθ’ ὅσα ποῖός τισλέγεται τὸ ἦθος , ἢ χαίρων ἢ λυπούμενος · ὁ γὰρ φιλόγλυκυς ἢ φιλόπικρος οὐ λέγεται ποῖός τις τὸ ἦθος.τούτων δὲ διωρισμένων , λέγωμεν πότερον ἡ ἀρετὴ ἀναμάρτητον ποιεῖ τὴν προαίρεσιν καὶ τὸ τέλος ὀρθόν , οὕτως ὥστε οὗ ἕνεκα δεῖ προαιρεῖσθαι , ἢ ὥσπερ δοκεῖ τισί , τὸνλόγον . 
ἔστι δὲ τοῦτο ἐγκράτεια · αὕτη γὰρ οὐ διαφθείρει τὸν λόγον . 
ἔστι δ’ ἀρετὴ καὶ ἐγκράτεια ἕτερον . 
λεκτέον δ’ ὕστερον περὶ αὐτῶν , ἐπεὶ ὅσοις γε δοκεῖ τὸν λόγον ὀρθὸν παρέχειν ἡ ἀρετή , τοῦτο αἴτιον . 
ἡ μὲν <γὰρ> 
ἐγκράτεια τοιοῦτον , τῶν ἐπαινετῶν δ’ ἡ ἐγκράτεια . 
λέγομεν δὲ προαπορήσαντες . 
ἔστιγὰρ τὸν μὲν σκοπὸν ὀρθὸν εἶναι , ἐν δὲ τοῖς πρὸς τὸν σκοπὸν διαμαρτάνειν · ἔστι δὲ τὸν μὲν σκοπὸν ἡμαρτῆσθαι , τὰ δὲ πρὸς ἐκεῖνον περαίνοντα ὀρθῶς ἔχειν , καὶ μηδέτερον . 
πότερον δ’ ἡ ἀρετὴ ποιεῖ τὸν σκοπὸν ἢ τὰ πρὸς τὸν σκοπόν ; 
τιθέμεθα δὴ ὅτι τὸν σκοπόν , διότι τούτου οὐκ ἔστι συλλογισμὸς οὐδὲλόγος . 
ἀλλὰ δὴ ὥσπερ ἀρχὴ τοῦτο ὑποκείσθω . 
οὔτε γὰρ ἰατρὸς σκοπεῖ εἰ δεῖ ὑγιαίνειν ἢ μή , ἀλλ’ εἰ περιπατεῖν ἢ μή , οὔτε ὁ γυμναστικὸς εἰ δεῖ εὖ ἔχειν ἢ μή , ἀλλ’ εἰ παλαῖσαι ἢ μή . 
ὁμοίως δ’ οὐδ’ ἄλλη οὐδεμία περὶ τοῦ τέλους · ὥσπερ γὰρ ταῖς θεωρητικαῖς αἱ ὑποθέσεις ἀρχαί , οὕτω καὶ ταῖσποιητικαῖς τὸ τέλος ἀρχὴ καὶ ὑπόθεσις . 
ἐπειδὴ δεῖ τόδε ὑγιαίνειν , ἀνάγκη τοδὶ ὑπάρξαι , εἰ ἔσται ἐκεῖνο , ὥσπερ ἐκεῖ , εἰ ἔστι τὸ τρίγωνον δύο ὀρθαί , ἀνάγκη τοδὶ εἶναι . 
τῆς μὲν οὖν νοήσεως ἀρχὴ τὸ τέλος , τῆς δὲ πράξεως ἡ τῆς νοήσεως τελευτή . 
εἰ οὖν πάσης ὀρθότητος ἢ ὁ λόγος ἢ ἡ ἀρετὴ αἰτία , εἰ μὴὁ λόγος , διὰ τὴν ἀρετὴν ἂν ὀρθὸν εἴη τὸ τέλος , ἀλλ’ οὐ τὰ πρὸς τὸ τέλος . 
τέλος δ’ ἐστὶ τὸ οὗ ἕνεκα . 
ἔστι γὰρ πᾶσα προαίρεσις τινὸς καὶ ἕνεκα τινός . 
οὗ μὲν οὖν ἕνεκα τὸ μέσον ἐστίν , οὗ αἰτία ἡ ἀρετὴ τῷ προαιρεῖσθαι οὗ ἕνεκα . 
ἔστι μέντοι ἡ προαίρεσις οὐ τούτου , ἀλλὰ τῶν τούτου ἕνεκα . 
τὸ μὲν οὖντυγχάνειν τούτων ἄλλης δυνάμεως , ὅσα ἕνεκα τοῦ τέλους δεῖ πράττειν · 
τοῦ δὲ τὸ τέλος ὀρθὸν εἶναι τῆς προαιρέσεως [οὗ] 
ἡ ἀρετὴ αἰτία . 
καὶ διὰ τοῦτο ἐκ τῆς προαιρέσεως κρίνομεν ποῖός τις · τοῦτο δ’ ἐστὶ τὸ τίνος ἕνεκα πράττει , ἀλλ’ οὐ τί πράττει . 
ὁμοίως δὲ καὶ ἡ κακία τῶν ἐναντίων ἕνεκα ποιεῖτὴν προαίρεσιν . 
εἰ δή τις , ἐφ’ αὑτῷ ὂν πράττειν μὲν τὰ καλὰ ἀπρακτεῖν δὲ τὰ αἰσχρά , τοὐναντίον ποιεῖ , δῆλον ὅτι οὐ σπουδαῖός ἐστιν οὗτος ὁ ἄνθρωπος . 
ὥστ’ ἀνάγκη τήν τε κακίαν ἑκούσιον εἶναι καὶ τὴν ἀρετήν · οὐδεμία γὰρ ἀνάγκη τὰ μοχθηρὰ πράττειν . 
διὰ ταῦτα καὶ ψεκτὸν ἡ κακία καὶ ἡἀρετὴ ἐπαινετόν · τὰ γὰρ ἀκούσια αἰσχρὰ καὶ κακὰ οὐ ψέγεται οὐδὲ τὰ ἀγαθὰ ἐπαινεῖται , ἀλλὰ τὰ ἑκούσια . 
ἔτι πάντας ἐπαινοῦμεν καὶ ψέγομεν εἰς τὴν προαίρεσιν βλέποντες μᾶλλον ἢ εἰς τὰ ἔργα · καίτοι αἱρετώτερον ἡ ἐνέργεια τῆς ἀρετῆς , ὅτι πράττουσι μὲν φαῦλα καὶ ἀναγκαζόμενοι , προαιρεῖται δ’ οὐδείς . 
ἔτι διὰ τὸ μὴ ῥᾴδιον εἶναι ἰδεῖν τὴν προαίρεσιν ὁποία τις , διὰ ταῦτα ἐκ τῶν ἔργων ἀναγκαζόμεθα κρίνειν ποῖός τις . 
αἱρετώτερον μὲν οὖν ἡ ἐνέργεια , ἐπαινετώτερον δ’ ἡ προαίρεσις . 
ἔκ τε τῶν κειμένων οὖν συμβαίνει ταῦτα , καὶ ἔτι ὁμολογεῖται τοῖς φαινομένοις . 
ὅτι μὲν οὖν μεσότητές εἰσί τε ἐν ταῖς ἀρεταῖς , καὶ αὗται προαιρετικαί , καὶ αἱ ἐναντίαι κακίαι , καὶ τίνες εἰσὶναὗται , καθόλου εἴρηται · καθ’ ἑκάστην δὲ λαμβάνοντες λέγωμεν ἐφεξῆς , καὶ πρῶτον εἴπωμεν περὶ ἀνδρείας.σχεδὸν δὴ δοκεῖ πᾶσιν ὅ τ’ ἀνδρεῖος εἶναι περὶ φόβους καὶ ἡ ἀνδρεία μία τῶν ἀρετῶν . 
διείλομεν δ’ ἐν τῇ διαγραφῇ πρότερον καὶ θράσος καὶ φόβον ἐναντία · καὶ γάρ ἐστί πως ἀντικείμεναἀλλήλοις . 
δῆλον οὖν ὅτι καὶ οἱ κατὰ τὰς ἕξεις ταύτας λεγόμενοι ὁμοίως ἀντικείσονται σφίσιν αὐτοῖς , οἷον ὁ δειλὸς (οὗτος γὰρ λέγεται κατὰ τὸ φοβεῖσθαι μᾶλλον ἢ δεῖ καὶ θαρρεῖν ἧττον ἢ δεἶ 
καὶ ὁ θρασύς · καὶ γὰρ οὗτος κατὰ τὸ τοιοῦτος εἶναι οἷος φοβεῖσθαι μὲν ἧττον ἢ δεῖ , θαρρεῖν δὲμᾶλλον ἢ δεῖ . 
διὸ καὶ παρωνυμιάζεται · ὁ γὰρ θρασὺς παρὰ τὸ θράσος λέγεται παρωνύμως . 
ὥστ’ ἐπεὶ ἡ ἀνδρεία ἐστὶν ἡ βελτίστη ἕξις περὶ φόβους καὶ θάρρη , δεῖ δὲ μήθ’ οὕτως ὡς οἱ θρασεῖς (τὰ μὲν γὰρ ἐλλείπουσι , τὰ δ’ ὑπερβάλλουσἰ 
μήθ’ οὕτως ὡς οἱ δειλοί (καὶ γὰρ οὗτοι ταὐτὸ ποιοῦσι , πλὴν οὐ περὶ ταὐτὰ ἀλλ’ ἐξ ἐναντίας · 
τῷ μὲν γὰρ θαρρεῖν ἐλλείπουσι , τῷ δὲ φοβεῖσθαι ὑπερβάλλουσἰ , δῆλον ὡς ἡ μέση διάθεσις θρασύτητος καὶ δειλίας ἐστὶν ἀνδρεία · αὕτη γὰρ βελτίστη.δοκεῖ δ’ ὁ ἀνδρεῖος ἄφοβος εἶναι ὡς ἐπὶ τὸ πολύ , ὁ δὲδειλὸς φοβητικός , καὶ ὃ μὲν καὶ πολλὰ καὶ ὀλίγα καὶ μεγάλα καὶ μικρὰ φοβεῖσθαι , καὶ σφόδρα καὶ ταχύ , ὃ δὲ τὸ ἐναντίον ἢ οὐ φοβεῖσθαι ἢ ἠρέμα καὶ μόλις καὶ ὀλιγάκις καὶ μεγάλα , καὶ ὃ μὲν ὑπομένει τὰ φοβερὰ σφόδρα , ὃ δὲ οὐδὲ τὰ ἠρέμα . 
ποῖα οὖν ὑπομένει ὁ ἀνδρεῖος ; πρῶτον πότερον τὰ ἑαυτῷ φοβερὰ ἢ τὰ ἑτέρῳ ; 
εἰ μὲν δὴ τὰ ἑτέρῳ φοβερά , οὐθὲν σεμνὸν φαίη ἄν τις εἶναι · εἰ δὲ τὰ αὑτῷ , εἴη ἂν αὐτῷ μεγάλα καὶ πολλὰ φοβερά . 
φόβου ποιητικὰ ἑκάστῳ ᾧ φοβερά , οἷον εἰ μὲν σφόδρα φοβερά , εἴη ἂν ἰσχυρὸς ὁ φόβος , εἰ δ’ ἠρέμα , ἀσθενής . 
ὥστε συμβαίνει τὸνἀνδρεῖον μεγάλους φόβους καὶ πολλοὺς ποιεῖσθαι . 
ἐδόκει δὲ τοὐναντίον ἡ ἀνδρεία ἄφοβον παρασκευάζειν , τοῦτο δ’ εἶναι ἐν τῷ ἢ μηθὲν ἢ ὀλίγα φοβεῖσθαι , καὶ ἠρέμα καὶ μόλις . 
ἀλλ’ ἴσως τὸ φοβερὸν λέγεται , ὥσπερ καὶ τὸ ἡδὺ καὶ τὸ ἀγαθόν , διχῶς . 
τὰ μὲν γὰρ ἁπλῶς , τὰ δὲ τινὶ μὲν καὶ ἡδέακαὶ ἀγαθὰ ἐστίν , ἁπλῶς δ’ οὔ , ἀλλὰ τοὐναντίον φαῦλα καὶ οὐχ ἡδέα , ὅσα τοῖς πονηροῖς ὠφέλιμα καὶ ὅσα ἡδέα τοῖς παιδίοις ᾗ παιδία . 
ὁμοίως δὲ καὶ τὰ φοβερὰ τὰ μὲν ἁπλῶς ἐστί , τὰ δὲ τινί . 
ἃ μὲν δὴ δειλὸς φοβεῖται ᾗ δειλός , τὰ μὲν οὐδενί ἐστι φοβερά , τὰ δ’ ἠρέμα · τὰ δὲ τοῖσπλείστοις φοβερά , καὶ ὅσα τῇ ἀνθρωπίνῃ φύσει , ταῦθ’ ἁπλῶς φοβερὰ λέγομεν . 
ὁ δ’ ἀνδρεῖος πρὸς ταῦτ’ ἔχει ἀφόβως , καὶ ὑπομένει τὰ τοιαῦτα φοβερά , ἃ ἔστι μὲν ὡς φοβερὰ αὐτῷ , ἔστι δ’ ὡς οὔ , ᾗ μὲν ἄνθρωπος , φοβερά , ᾗ δ’ ἀνδρεῖος , οὐ φοβερὰ ἀλλ’ ἢ ἠρέμα ἢ οὐδαμῶς . 
ἔστι μέντοι φοβερὰταῦτα · τοῖς γὰρ πλείστοις φοβερά . 
διὸ καὶ ἐπαινεῖται ἡ ἕξις · ὥσπερ γὰρ ὁ ἰσχυρὸς καὶ ὑγιεινὸς ἔχει . 
καὶ γὰρ οὗτοι οὐ τῷ ὑπὸ μηθενὸς ὃ μὲν πόνου τρίβεσθαι , ὃ δ’ ὑπὸ μηδεμιᾶς ὑπερβολῆς , τοιοῦτοι εἰσίν , ἀλλὰ τῷ ὑπὸ τούτων ἀπαθεῖς εἶναι , ἢ ἁπλῶς ἢ ἠρέμα , ὑφ’ ὧν οἱ πολλοὶ καὶ οἱπλεῖστοι . 
οἱ μὲν οὖν νοσώδεις καὶ ἀσθενεῖς καὶ δειλοὶ καὶ ὑπὸ τῶν κοινῶν παθημάτων πάσχουσί τι , πλὴν θᾶττόν τε καὶ μᾶλλον ἢ οἱ πολλοί , καὶ ἔτι ὑφ’ ὧν οἱ πολλοὶ πάσχουσιν , ὑπὸ τούτων ἀπαθεῖς ἢ ὅλως ἢ ἠρέμα.ἀπορεῖται δ’ εἰ τῷ ἀνδρείῳ οὐθέν ἐστι φοβερόν , οὐδ’ ἂν φοβηθείη . 
ἢ οὐθὲν κωλύει τὸν εἰρημένον τρόπον ; 
ἡ γὰρ ἀνδρεία ἀκολούθησις τῷ λόγῳ ἐστίν , ὁ δὲ λόγος τὸ καλὸν αἱρεῖσθαι κελεύει . 
διὸ καὶ ὁ μὴ διὰ τοῦτο ὑπομένων αὐτά , οὗτος ἤτοι ἐξέστηκεν ἢ θρασύς · ὁ δὲ διὰ τὸ καλὸν ἄφοβος καὶ ἀνδρεῖος μόνος . 
ὁ μὲνοὖν δειλὸς καὶ ἃ μὴ δεῖ φοβεῖται , ὁ δὲ θρασὺς καὶ ἃ μὴ δεῖ θαρρεῖ · ὁ δ’ ἀνδρεῖος ἄμφω ἃ δεῖ , καὶ ταύτῃ μέσος ἐστίν . 
ἃ γὰρ ἂν ὁ λόγος κελεύῃ , ταῦτα καὶ θαρρεῖ καὶ φοβεῖται . 
ὁ δὲ λόγος τὰ μεγάλα λυπηρὰ καὶ φθαρτικὰ οὐ κελεύει ὑπομένειν , ἂν μὴ καλὰ ᾖ . 
ὁ μὲν οὖν θρασύς , καὶ εἰ μὴκελεύει , ταῦτα θαρρεῖ , ὁ δὲ δειλὸς οὐδ’ ἂν κελεύῃ · ὁ δὲ ἀνδρεῖος μόνος , ἐὰν κελεύῃ.ἔστι δ’ εἴδη ἀνδρείας πέντε λεγόμενα καθ’ ὁμοιότητα · <τὰ> 
αὐτὰ γὰρ ὑπομένουσιν , ἀλλ’ οὐ διὰ τὰ αὐτά . 
μία μὲν πολιτική · αὕτη δ’ ἐστὶν ἡ δῑ αἰδῶ οὖσα . 
δευτέρα ἡ στρατιωτική · αὕτη δὲ δῑἐμπειρίαν καὶ τὸ εἰδέναι , οὐχ ὥσπερ Σωκράτης ἔφη τὰ δεινά , ἀλλ’ ὅτι τὰς βοηθείας τῶν δεινῶν . 
τρίτη δ’ ἡ δῑ ἀπειρίαν καὶ ἄγνοιαν , δῑ ἣν τὰ παιδία καὶ οἱ μαινόμενοι οἳ μὲν ὑπομένουσι τὰ φερόμενα , οἳ δὲ λαμβάνουσι τοὺς ὄφεις . 
ἄλλη δ’ ἡ κατ’ ἐλπίδα , καθ’ ἣν οἵ τε κατευτυχηκότες πολλάκις ὑπομένουσι τοὺσκινδύνους καὶ οἱ μεθύοντες · εὐέλπιδας γὰρ ποιεῖ ὁ οἶνος . 
ἄλλη δὲ διὰ πάθος ἀλόγιστον , οἷον δῑ ἔρωτα καὶ θυμόν . 
ἄν τε γὰρ ἐρᾷ , θρασὺς μᾶλλον ἢ δειλός , καὶ ὑπομένει πολλοὺς κινδύνους , ὥσπερ ὁ ἐν Μεταποντίῳ τὸν τύραννον ἀποκτείνας καὶ ὁ ἐν Κρήτῃ μυθολογούμενος · καὶ δῑ ὀργὴν καὶ θυμὸνὡσαύτως . 
ἐκστατικὸν γὰρ ὁ θυμός . 
διὸ καὶ οἱ ἄγριοι σύες ἀνδρεῖοι δοκοῦσιν εἶναι , οὐκ ὄντες · ὅταν γὰρ ἐκστῶσι , τοιοῦτοι εἰσίν , εἰ δὲ μή , ἀνώμαλοι , ὥσπερ οἱ θρασεῖς . 
ὅμως δὲ μάλιστα φυσικὴ ἡ τοῦ θυμοῦ · ἀήττητον γὰρ ὁ θυμός , διὸ καὶ οἱ παῖδες ἄριστα μάχονται . 
διὰ νόμον δὲ ἡ πολιτικὴἀνδρεία . 
κατ’ ἀλήθειαν δὲ οὐδεμία τούτων , ἀλλὰ πρὸς τὰς παρακελεύσεις τὰς ἐν τοῖς κινδύνοις χρήσιμα ταῦτα πάντα.περὶ δὲ τῶν φοβερῶν νῦν μὲν ἁπλῶς εἰρήκαμεν , βέλτιον δὲ διορίσασθαι μᾶλλον . 
ὅλως μὲν οὖν φοβερὰ λέγεται τὰ ποιητικὰ φόβου . 
τοιαῦτα δ’ ἐστὶν ὅσα φαίνεται ποιητικὰ λύπησφθαρτικῆς · τοῖς γὰρ ἄλλην τινὰ προσδεχομένοις λύπην ἑτέρα μὲν ἄν τις ἴσως λύπη γένοιτο καὶ πάθος ἕτερον , φόβος δ’ οὐκ ἔσται , οἷον εἴ τις προορῷτο ὅτι λυπήσεται λύπην ἣν οἱ φθονοῦντες λυποῦνται , ἢ τοιαύτην οἵαν οἱ ζηλοῦντες ἢ οἱ αἰσχυνόμενοι . 
ἀλλ’ ἐπὶ μόναις ταῖς τοιαύταις φαινομέναισἔσεσθαι λύπαις φόβος γίνεται , ὅσων ἡ φύσις ἀναιρετικὴ τοῦ ζῆν . 
διὸ καὶ σφόδρα τινὲς ὄντες μαλακοὶ περὶ ἔνια ἀνδρεῖοι εἰσί , καὶ ἔνιοι σκληροὶ καὶ καρτερικοὶ [καὶ] 
δειλοί . 
καὶ δὴ καὶ δοκεῖ σχεδὸν ἴδιον τῆς ἀνδρείας εἶναι τὸ περὶ τὸν θάνατον καὶ τὴν περὶ τούτου λύπην ἔχειν πώς . 
εἰ γάρ τις εἴη τοιοῦτοσοἷος πρὸς ἀλέας καὶ ψύχη καὶ τὰς τοιαύτας λύπας ὑπομενετικός , ὡς ὁ λόγος , ἀκινδύνους οὔσας , πρὸς δὲ τὸν θάνατον καὶ μαλακὸς καὶ περίφοβος , μὴ δῑ ἄλλο τι πάθος ἀλλὰ δῑ αὐτὴν τὴν φθοράν , ἄλλος δὲ πρὸς μὲν ἐκείνας μαλακός , πρὸς δὲ τὸν θάνατον ἀπαθής · ἐκεῖνος μὲν ἂν εἶναι δόξειεδειλός , οὗτος δ’ ἀνδρεῖος . 
καὶ γὰρ κίνδυνος ἐπὶ τοῖς τοιούτοις λέγεται μόνοις τῶν φοβερῶν , ὅταν πλησίον ᾖ τὸ τῆς τοιαύτης φθορᾶς ποιητικόν . 
φαίνεται δὲ κίνδυνος , ὅταν πλησίον φαίνηται.τὰ μὲν οὖν φοβερά , περὶ ὅσα φαμὲν εἶναι τὸν ἀνδρεῖον , εἴρηται δὴ ὅτι τὰ φαινόμενα ποιητικὰ λύπης τῆσφθαρτικῆς · ταῦτα μέντοι πλησίον τε φαινόμενα καὶ μὴ πόρρω , καὶ τοσαῦτα τῷ μεγέθει ὄντα ἢ φαινόμενα ὥστ’ εἶναι σύμμετρα πρὸς ἄνθρωπον . 
ἔνια γὰρ ἀνάγκη παντὶ φαίνεσθαι ἀνθρώπῳ φοβερὰ καὶ διαταράττειν . 
οὐθὲν γὰρ κωλύει , ὥσπερ θερμὰ καὶ ψυχρά , καὶ τῶν ἄλλωνδυνάμεων ἐνίας ὑπὲρ ἡμᾶς εἶναι καὶ τὰς τοῦ ἀνθρωπίνουσώματος ἕξεις · οὕτω καὶ τῶν περὶ τὴν ψυχὴν παθημάτων.οἱ μὲν <οὖν> 
δειλοὶ καὶ θρασεῖς ἐπιψεύδονται διὰ τὰς ἕξεις · τῷ μὲν γὰρ δειλῷ τά τε μὴ φοβερὰ δοκεῖ φοβερὰ εἶναι καὶ τὰ ἠρέμα σφόδρα , τῷ δὲ θρασεῖ τὸ ἐναντίον τά τε φοβερὰθαρραλέα καὶ τὰ σφόδρα ἠρέμα , τῷ δ’ ἀνδρείῳ τἀληθῆ μάλιστα . 
διόπερ οὔτ’ εἴ τις ὑπομένοι τὰ φοβερὰ δῑ ἄγνοιαν , ἀνδρεῖος , οἷον εἴ τις τοὺς κεραυνοὺς ὑπομένοι φερομένους διὰ μανίαν , οὔτ’ εἰ γιγνώσκων ὅσος ὁ κίνδυνος , διὰ θυμόν , οἷον οἱ Κελτοὶ πρὸς τὰ κύματα ὅπλα ἀπαντῶσι λαβόντες , καὶ ὅλως ἡβαρβαρικὴ ἀνδρεία μετὰ θυμοῦ ἐστίν . 
ἔνιοι δὲ καὶ δῑ ἄλλας ἡδονὰς ὑπομένουσιν . 
καὶ γὰρ ὁ θυμὸς ἡδονὴν ἔχει τινά · μετ’ ἐλπίδος γάρ ἐστι τιμωρίας . 
ἀλλ’ ὅμως οὔτ’ εἰ διὰ ταύτην οὔτ’ εἰ δῑ ἄλλην ἡδονὴν ὑπομένει τις τὸν θάνατον ἢ φυγὴν μειζόνων λυπῶν , οὐδεὶς δικαίως <ἂν> 
ἀνδρεῖος λέγοιτο τούτων . 
εἰ γὰρἦν ἡδὺ τὸ ἀποθνήσκειν , πολλάκις ἂν δῑ ἀκρασίαν ἀπέθνησκον οἱ ἀκόλαστοι , ὥσπερ καὶ νῦν αὐτοῦ μὲν τοῦ ἀποθνήσκειν οὐκ ὄντος ἡδέος , τῶν ποιητικῶν δ’ αὐτοῦ , πολλοὶ δῑ ἀκρασίαν περιπίπτουσιν εἰδότες , ὧν οὐθεὶς <ἂν> 
ἀνδρεῖος εἶναι δόξειεν , εἰ καὶ πάνυ ἑτοίμως ἀποθνήσκειν . 
οὔτ’ εἰ φεύγοντες τὸ πονεῖν , ὅπερ πολλοὶ ποιοῦσιν , οὐδὲ τῶν τοιούτων οὐδεὶς ἀνδρεῖος , καθάπερ καὶ Ἀγάθων φησὶ 
φαῦλοι βροτῶν γὰρ τοῦ πονεῖν ἡσσώμενοι , θανεῖν ἐρῶσιν.αγατηον φρ . 
7 ὥσπερ καὶ τὸν Χείρωνα μυθολογοῦσιν οἱ ποιηταὶ διὰ τὴν ἀπὸ τοῦ ἕλκους ὀδύνην εὔξασθαι ἀποθανεῖν ἀθάνατον ὄντα . 
παραπλησίωσδὲ τούτοις καὶ ὅσοι δῑ ἐμπειρίαν ὑπομένουσι τοὺς κινδύνους , ὅνπερ τρόπον σχεδὸν οἱ πλεῖστοι τῶν στρατιωτικῶν ἀνθρώπων ὑπομένουσιν . 
αὐτὸ γὰρ τοὐναντίον ἔχει ἢ ὡς ᾤετο Σωκράτης , ἐπιστήμην οἰόμενος εἶναι τὴν ἀνδρείαν . 
οὔτε γὰρ διὰ τὸ εἰδέναι τὰ φοβερὰ θαρροῦσιν οἱ ἐπὶ τοὺς ἱστοὺς ἀναβαίνειν ἐπιστάμενοι , ἀλλ’ὅτι ἴσασι τὰς βοηθείας τῶν δεινῶν · οὔτε δῑ ὃ θαρραλεώτερον ἀγωνίζονται , τοῦτο ἀνδρεία . 
καὶ γὰρ ἂν ἡ ἰσχὺς καὶ ὁ πλοῦτος κατὰ Θέογνιν ἀνδρεία εἶεν · πᾶς γὰρ ἀνὴρ πενίῃ δεδμημένος.τηεογ . 
177 φανερῶς <δ’> 
ἔνιοι δειλοὶ ὄντες ὅμως ὑπομένουσι δῑ ἐμπειρίαν · τοῦτο δέ , ὅτι οὐκ οἴονται κίνδυνον εἶναι · ἴσασι γὰρ τὰς βοηθείας.σημεῖον δέ · ὅταν γὰρ μὴ ἔχειν οἴωνται βοήθειαν , ἀλλ’ ἤδη πλησίον ᾖ τὸ δεινόν , οὐχ ὑπομένουσιν . 
ἀλλὰ πάντων τῶν τοιούτων ἀνδρείων οἱ διὰ τὴν αἰδῶ ὑπομένοντες μάλιστα φανεῖεν <ἂν> 
ἀνδρεῖοι , καθάπερ καὶ Ὅμηρος τὸν Ἕκτορά φησιν ὑπομεῖναι τὸν κίνδυνον τὸν πρὸς τὸν Ἀχιλλέα · Ἕκτορα δ’ αἰδὼς εἷλε · σουρξε υνκνοων<καὶ>Πουλυδάμας μοι πρῶτος ἐλεγχείην ἀναθήσει.ηομ . 
ιλ . 
22.100 καὶ ἐστὶν ἡ πολιτικὴ ἀνδρεία αὕτη . 
ἡ δ’ ἀληθὴς οὔτε αὕτη οὔτ’ ἐκείνων οὐδεμία , ἀλλὰ ὁμοία μέν , ὥσπερ καὶ ἡ τῶν θηρίων , ἃ διὰ τὸν θυμὸν ὁμόσε τῇ πληγῇ φέρεται . 
οὔτε γὰρ ὅτι ἀδοξήσει , δεῖ μένειν φοβουμένους , οὔτε δῑ ὀργήν , οὔτε διὰ τὸμὴ νομίζειν ἀποθανεῖσθαι , ἢ διὰ τὸ δυνάμεις ἔχειν φυλακτικάς · οὐδὲ γὰρ οἰήσεται οὕτω γε φοβερὸν εἶναι οὐθέν . 
ἀλλ’ ἐπειδὴ πᾶσα ἀρετὴ προαιρετική (τοῦτο δὲ πῶς λέγομεν , εἴρηται πρότερον , ὅτι ἕνεκά τινος πάντα αἱρεῖσθαι ποιεῖ , καὶ τοῦτό ἐστι τὸ οὗ ἕνεκα , τὸ καλόν) , δῆλον ὅτι καὶ ἡ ἀνδρεία ἀρετήτις οὖσα ἕνεκά τινος ποιήσει τὰ φοβερὰ ὑπομένειν , ὥστ’ οὔτε δῑ ἄγνοιαν (ὀρθῶς γὰρ μᾶλλον ποιεῖ κρίνειν) 
οὔτε δῑ ἡδονήν , ἀλλ’ ὅτι καλόν , ἐπεί , ἄν γε μὴ καλὸν ᾖ ἀλλὰ μανικόν , οὐχ ὑπομένει · αἰσχρὸν γάρ.περὶ ποῖα μὲν οὖν ἐστιν ἡ ἀνδρεία μεσότης καὶ τίνωνκαὶ διὰ τί , καὶ τὰ φοβερὰ τίνα δύναμιν ἔχει , σχεδὸν εἴρηται κατὰ τὴν παροῦσαν ἔφοδον ἱκανῶς · περὶ δὲ σωφροσύνης καὶ ἀκολασίας μετὰ ταῦτα διελέσθαι πειρατέον . 
λέγεται δ’ ὁ ἀκόλαστος πολλαχῶς . 
ὅ τε γὰρ μὴ κεκολασμένος πως μηδ’ ἰατρευμένος , ὥσπερ ἄτμητος ὁ μὴ τετμημένος , καὶ τούτων ὃ μὲν δυνατός , ὃ δ’ ἀδύνατος · 
ἄτμητον γὰρ τό τε μὴ δυνάμενον τμηθῆναι καὶ τὸ δυνατὸν μὲν μὴ τετμημένον δέ . 
τὸν αὐτὸν δὲ τρόπον καὶ τὸ ἀκόλαστον . 
καὶ γὰρ τὸ μὴ πεφυκὸς δέχεσθαι κόλασιν , καὶ τὸ πεφυκὸς μὲν μὴ κεκολασμένον δὲ περὶ ἁμαρτίας , περὶ ἃς ὀρθοπραγεῖ ὁ σώφρων , ὥσπερ οἱ παῖδες · κατὰ ταύτην γὰρ ἀκόλαστοι λέγονται τὴν ἀκοκασίαν . 
ἔτι δ’ ἄλλον τρόπον οἱ δυσίατοι καὶ οἱ ἀνίατοι πάμπαν διὰ κολάσεως . 
πλεοναχῶς δὲ λεγομένης τῆς ἀκολασίας , ὅτι μὲν περὶἡδονάς τινας καὶ λύπας εἰσί , φανερόν , καὶ ὅτι ἐν τῷ περὶ ταύτας διακεῖσθαί πως καὶ ἀλλήλων διαφέρουσι καὶ τῶν ἄλλων · διεγράψαμεν δὲ πρότερον πῶς τὴν ἀκολασίαν ὀνομάζοντες μεταφέρομεν . 
τοὺς δὲ ἀκινήτως ἔχοντας δῑ ἀναισθησίαν πρὸς τὰς αὐτὰς ἡδονὰς οἳ μὲν καλοῦσιν ἀναισθήτους , οἳ δὲ ἄλλοις ὀνόμασι τοιούτους προσαγορεύουσιν . 
ἔστι δ’ οὐ πάνυ γνώριμον τὸ πάθος οὐδ’ ἐπιπόλαιον διὰ τὸ πάντας ἐπὶ θάτερον ἁμαρτάνειν μᾶλλον καὶ πᾶσιν εἶναι σύμφυτον τὴν τῶν τοιούτων ἡδέων ἧτταν καὶ αἴσθησιν . 
μάλιστα δ’ εἰσὶ τοιοῦτοι , οἵους οἱ κωμῳδοδιδάσκαλοι παράγουσιν ἀγροίκους , οἳοὐδὲ τὰ μέτρια καὶ τὰ ἀναγκαῖα πλησιάζουσι τοῖς ἡδέσιν.ἐπεὶ δ’ ὁ σώφρων ἐστὶ περὶ ἡδονάς , ἀνάγκη καὶ περὶ ἐπιθυμίας τινὰς αὐτὸν εἶναι . 
δεῖ δὴ λαβεῖν περὶ τίνας . 
οὐ γὰρ περὶ πάσας οὐδὲ περὶ ἅπαντα τὰ ἡδέα ὁ σώφρων σώφρων ἐστίν , ἀλλὰ τῇ μὲν δόξῃ περὶ δύο τῶν αἰσθητῶν , περί τε τὸγευστὸν καὶ τὸ ἁπτόν , τῇ δ’ ἀληθείᾳ περὶ τὸ ἁπτόν · περὶ γὰρ τὴν διὰ τῆς ὄψεως ἡδονὴν τῶν καλῶν ἄνευ ἐπιθυμίας ἀφροδισίων , ἢ λύπην τῶν αἰσχρῶν , καὶ περὶ τὴν διὰ τῆς ἀκοῆς τῶν εὐαρμόστων ἢ ἀναρμόστων , ἔτι δὲ πρὸς τὰς δῑ ὀσφρήσεως , τάς τε ἀπὸ εὐωδίας καὶ τὰς ἀπὸ δυσωδίας , οὐκἔστιν ὁ σώφρων . 
οὐδὲ γὰρ ἀκόλαστος οὐδεὶς λέγεται τῷ πάσχειν ἢ μὴ πάσχειν . 
εἰ γοῦν τις ἢ καλὸν ἀνδριάντα θεώμενος ἢ ἵππον ἢ ἄνθρωπον , ἢ ἀκροώμενος ᾄδοντος , μὴ βούλοιτο μήτε ἐσθίειν μήτε πίνειν μήτε ἀφροδισιάζειν , ἀλλὰ τὰ μὲν καλὰ θεωρεῖν τῶν δ’ ᾀδόντων ἀκούειν , οὐκ ἂν δόξειενἀκόλαστος εἶναι , ὥσπερ οὐδ’ οἱ κηλούμενοι παρὰ ταῖς Σειρῆσιν . 
ἀλλὰ περὶ τὰ δύο τῶν αἰσθητῶν ταῦτα , περὶ ἅπερ καὶ τἆλλα θηρία μόνον τυγχάνει αἰσθητικῶς ἔχοντα , καὶ χαίροντα καὶ λυπούμενα , περὶ τὰ γευστὰ καὶ ἁπτά . 
περὶ δὲ τὰ τῶν ἄλλων αἰσθητῶν ἡδέα σχεδὸν ὁμοίως ἅπαντα φαίνεται ἀναισθήτως διακείμενα , 
οἷον περὶ εὐαρμοστίαν ἢ κάλλος . 
οὐθὲν γάρ , ὅ τι καὶ ἄξιον λόγου , φαίνεται πάσχοντα αὐτῇ τῇ θεωρίᾳ τῶν καλῶν ἢ τῇ ἀκροάσει τῶν εὐαρμόστων , εἰ μή τί που συμβέβηκε τερατῶδες · ἀλλ’ οὐδὲ πρὸς τὰ εὐώδηἢ δυσώδη · καίτοι τάς γε αἰσθήσεις ὀξυτέρας ἔχουσι πάσας . 
ἀλλὰ καὶ τῶν ὀσμῶν ταύταις χαίρουσιν ὅσαι κατὰ συμβεβηκὸς εὐφραίνουσιν , ἀλλὰ μὴ καθ’ αὑτάς . 
λέγω δὲ <μὴ> 
καθ’ αὑτάς , αἷς ἢ ἐλπίζοντες χαίρομεν ἢ μεμνημένοι , οἷον ὄψων καὶ ποτῶν (δῑ ἑτέραν γὰρ ἡδονὴν ταύταις χαίρομεν , τὴν τοῦ φαγεῖν ἢ πιεῖν) , καθ’ αὑτὰς δὲ οἷον αἱ τῶν ἀνθῶν εἰσίν . 
διὸ ἐμμελῶς ἔφη Στρατόνικος τὰς μὲν καλὸν ὄζειν τὰς δὲ ἡδύ . 
ἐπεὶ καὶ τῶν περὶ τὸ γευστὸν οὐ περὶ πᾶσαν ἡδονὴν ἐπτόηται τὰ θηρία , οὐδ’ ὅσων τῷ ἄκρῳ τῆς γλώττης ἡ αἴσθησις , ἀλλ’ ὅσων τῷ φάρυγγι , καὶ ἔοικεν ἁφῇμᾶλλον ἢ γεύσει τὸ πάθος . 
διὸ οἱ ὀψοφάγοι οὐκ εὔχονται τὴν γλῶτταν ἔχειν μακρὰν ἀλλὰ τὸν φάρυγγα γεράνου , ὥσπερ Φιλόξενος ὁ Ἐρύξιδος . 
ὥστε περὶ τὰ ἁπτόμενα , ὡς ἁπλῶς εἰπεῖν , θετέον τὴν ἀκολασίαν . 
ὁμοίως δὲ καὶ ὁ ἀκόλαστος περὶ τὰς τοιαύτας ἐστίν . 
οἰνοφλυγία γὰρ καὶ γαστριμαργία καὶ λαγνείακαὶ ὀψοφαγία καὶ πάντα τὰ τοιαῦτα περὶ τὰς εἰρημένας ἐστὶν αἰσθήσεις , εἰς ἅπερ μόρια ἡ ἀκολασία διαιρεῖται . 
περὶ δὲ τὰς δῑ ὄψεως ἢ ἀκοῆς ἢ ὀσφρήσεως ἡδονὰς οὐθεὶς λέγεται ἀκόλαστος , ἐὰν ὑπερβάλλῃ , ἀλλ’ ἄνευ ὀνείδους τὰς ἁμαρτίας ψέγομεν ταύτας , καὶ ὅλως περὶ ὅσα μὴ λέγονταιἐγκρατεῖς · οἱ δ’ ἀκρατεῖς οὐκ εἰσὶν ἀκόλαστοι οὐδὲ σώφρονες.ἀναίσθητος μὲν οὖν , ἢ ὅπως δεῖ ὀνομάζειν , ὁ οὕτως ἔχων ὥστε καὶ ἐλλείπειν ὅσων ἀνάγκη κοινωνεῖν ὡς ἐπὶ τὸ πολὺ πάντας καὶ χαίρειν · ὁ δ’ ὑπερβάλλων ἀκόλαστος . 
πάντες γὰρ τούτοις φύσει τε χαίρουσι , καὶ ἐπιθυμίασλαμβάνουσι , καὶ οὐκ εἰσὶν οὐδὲ λέγονται ἀκόλαστοι (οὐ γὰρ ὑπερβάλλουσι τῷ χαίρειν μᾶλλον ἢ δεῖ τυγχάνοντες καὶ λυπεῖσθαι μᾶλλον ἢ δεῖ μὴ τυγχάνοντες) , οὐδ’ ἀνάλγητοι (οὐ γὰρ ἐλλείπουσι τῷ χαίρειν ἢ λυπεῖσθαι , ἀλλὰ μᾶλλον ὑπερβάλλουσιν).ἐπεὶ δ’ ἔστιν ὑπερβολὴ καὶ ἔλλειψις περὶ αὐτά , δῆλον ὅτι καὶ μεσότης , καὶ βελτίστη αὕτη ἡ ἕξις , καὶ ἀμφοῖν ἐναντία . 
ὥστ’ εἰ σωφροσύνη ἡ βελτίστη ἕξις , περὶ ἃ ὁ ἀκόλαστος , ἡ περὶ τὰ ἡδέα τὰ εἰρημένα τῶν αἰσθητῶν μεσότης σωφροσύνη ἂν εἴη , μεσότης οὖσα ἀκολασίας καὶ ἀναισθησίας · ἡ δ’ ὑπερβολὴ ἀκολασία · 
ἡ δ’ ἔλλειψις ἤτοι ἀνώνυμος ἢ τοῖς εἰρημένοις ὀνόμασι προσαγορευομένη . 
ἀκριβέστερον δὲ περὶ τοῦ γένους τῶν ἡδονῶν ἔσται διαιρετέον ἐν τοῖς λεγομένοις ὕστερον περὶ ἐγκρατείας καὶ ἀκρασίας.τὸν αὐτὸν δὲ τρόπον ληπτέον καὶ περὶ πραότητος καὶ χαλεπότητος · καὶ γὰρ τὸν πρᾶον περὶ λύπην τὴν ἀπὸ θυμοῦ γιγνομένην ὁρῶμεν ὄντα , τῷ πρὸς ταύτην ἔχειν πώς . 
διεγράψαμεν δὲ καὶ ἀντεθήκαμεν τῷ ὀργίλῳ καὶ χαλεπῷ καὶ ἀγρίῳ (πάντα γὰρ τὰ τοιαῦτα τῆς αὐτῆς ἐστιδιαθέσεως) 
τὸν ἀνδραποδώδη καὶ τὸν ἀνόητον . 
σχεδὸν γὰρ ταῦτα μάλιστα καλοῦσι τοὺς μηδ’ ἐφ’ ὅσοις δεῖ κινουμένους τὸν θυμόν , ἀλλὰ προπηλακιζομένους εὐχερῶς καὶ ταπεινοὺς πρὸς τὰς ὀλιγωρίας . 
ἔστι γὰρ ἀντικείμενον τῷ μὲν ταχὺ τὸ μόλις , τῷ δ’ ἠρέμα τὸ σφόδρα , τῷ δὲ πολὺν χρόνον τὸ ὀλίγονλυπεῖσθαι ταύτην τὴν λύπην ἣν καλοῦμεν θυμόν . 
ἐπεὶ δ’ ὥσπερ καὶ ἐπὶ τῶν ἄλλων εἴπομεν , καὶ ἐνταῦθ’ ἐστὶν ὑπερβολὴ καὶ ἔλλειψις (ὁ μὲν γὰρ χαλεπὸς τοιοῦτος ἐστίν , ὁ καὶ θᾶττον καὶ μᾶλλον πάσχων καὶ πλείω χρόνον καὶ ὅτ’ οὐ δεῖ καὶ ὁποίοις οὐ δεῖ καὶ ἐπὶ πολλοῖς , ὁ δ’ἀνδραποδώδης τοὐναντίον) , δῆλον ὅτι ἔστι τις καὶ ὁ μέσος τῆς ἀνισότητος . 
ἐπεὶ οὖν ἡμαρτημέναι ἀμφότεραι αἱ ἕξεις ἐκεῖναι , φανερὸν ὅτι ἐπιεικὴς ἡ μέση τούτων ἕξις · οὔτε γὰρ προτερεῖ οὔθ’ ὑστερίζει οὔτε οἷς οὐ δεῖ ὀργίζεται οὔτε οἷς δεῖ οὐκ ὀργίζεται . 
ὥστ’ ἐπεὶ καὶ πραότης ἡ βελτίστη ἕξις περὶ ταῦτα τὰπάθη ἐστίν , εἴη καὶ ἡ πραότης μεσότης τις , καὶ ὁ πρᾶος μέσος τοῦ χαλεποῦ καὶ τοῦ ἀνδραποδώδους.ἔστι δὲ καὶ ἡ μεγαλοψυχία καὶ ἡ μεγαλοπρέπεια καὶ ἡ ἐλευθεριότης μεσότητες . 
ἡ μὲν ἐλευθεριότης περὶ χρημάτων κτῆσιν καὶ ἀποβολήν . 
ὁ μὲν γὰρ κτήσει μὲν πάσῃμᾶλλον χαίρων ἢ δεῖ , ἀποβολῇ δὲ πάσῃ λυπούμενος μᾶλλον ἢ δεῖ ἀνελεύθερος , ὁ δ’ ἀμφότερα ἧττον ἢ δεῖ ἄσωτος , ὁ δ’ ἄμφω ὡς δεῖ ἐλευθέριος . 
τοῦτο δὲ λέγω τὸ ὡς δεῖ , καὶ ἐπὶ τούτων καὶ ἐπὶ τῶν ἄλλων , τὸ ὡς ὁ λόγος ὁ ὀρθός . 
ἐπεὶ δ’ ἐκεῖνοι μέν εἰσιν ἐν ὑπερβολῇ καὶ ἐλλείψει , ὅπου δὲἔσχατα εἰσί , καὶ μέσον , καὶ τοῦτο βέλτιστον , ἓν δὲ περὶ ἕκαστον τῷ εἴδει τὸ βέλτιστον · ἀνάγκη καὶ τὴν ἐλευθεριότητα μεσότητα εἶναι ἀσωτίας καὶ ἀνελευθερίας περὶ χρημάτων κτῆσιν καὶ ἀποβολήν . 
διχῶς δὲ τὰ χρήματα λέγομεν καὶ τὴν χρηματιστικήν . 
ἣ μὲν γὰρ καθ’ αὑτὸ χρῆσις τοῦ κτήματος ἐστίν , 
οἷον ὑποδήματος ἢ ἱματίου , ἣ δὲ κατὰ συμβεβηκὸς μέν , οὐ μέντοι οὕτως ὡς ἂν εἴ τις σταθμῷ χρήσαιτο τῷ ὑποδήματι , ἀλλ’ οἷον ἡ πώλησις καὶ ἡ μίσθωσις · χρῆται γὰρ ὑποδήματι . 
ὁ δὲ φιλάργυρος ὁ περὶ τὸ νόμισμάἐστιν ἐσπουδακώς , τὸ δὲ νόμισμα τῆς κτήσεως ἀντὶ τῆς κατὰ συμβεβηκὸς χρήσεως ἐστίν · ὁ δ’ ἀνελεύθερος ἂν εἴη καὶ ἄσωτος περὶ τὸν κατὰ συμβεβηκὸς τρόπον τοῦ χρηματισμοῦ , καὶ γὰρ ἐπὶ τοῦ κατὰ φύσιν χρηματισμοῦ τὴν αὔξησιν διώκει · ὁ δ’ ἄσωτος ἐλλείπει τῶν ἀναγκαίων · ὁ δ’ἐλευθέριος τὴν περιουσίαν δίδωσιν . 
αὐτῶν δὲ τούτων εἴδη λέγονται διαφέροντα τῷ μᾶλλον καὶ ἧττον περὶ μόρια , οἷον ἀνελεύθερος φειδωλὸς καὶ κίμβιξ καὶ αἰσχροκερδής , φειδωλὸς μὲν ἐν τῷ μὴ προΐεσθαι , αἰσχροκερδὴς δ’ ἐν τῷ ὁτιοῦν προσίεσθαι , κίμβιξ δὲ ὁ σφόδρα περὶ μικρὰ διατεινόμενος , παραλογιστὴς δὲ καὶ ἀποστερητὴς ὁ ἄδικος κατ’ ἀνελευθερίαν . 
καὶ τοῦ ἀσώτου ὡσαύτως λαφύκτης μὲν ὁ ἐν τῷ ἀτάκτως ἀναλίσκειν , ἀλόγιστος δὲ ὁ ἐν τῷ μὴ ὑπομένειν τὴν ἀπὸ λογισμοῦ λύπην.περὶ δὲ μεγαλοψυχίας ἐκ τῶν τοῖς μεγαλοψύχοισἀποδιδομένων δεῖ διορίσαι τὸ ἴδιον . 
ὥσπερ γὰρ καὶ τὰ ἄλλα <ἃ> 
κατὰ τὴν γειτνίασιν καὶ ὁμοιότητα μέχρι του λανθάνει πόρρω προϊόντα , καὶ περὶ τὴν μεγαλοψυχίαν ταὐτὸ συμβέβηκεν . 
διὸ ἐνίοτε οἱ ἐναντίοι τοῦ αὐτοῦ ἀντιποιοῦνται , οἷον ὁ ἄσωτος τῷ ἐλευθερίῳ καὶ ὁ αὐθάδης τῷ σεμνῷ καὶὁ θρασὺς τῷ ἀνδρείῳ · εἰσὶ γὰρ καὶ περὶ ταὐτὰ καὶ ὅμοροι μέχρι τινός , ὥσπερ ὁ ἀνδρεῖος ὑπομενετικὸς κινδύνων καὶ ὁ θρασύς , ἀλλ’ ὃ μὲν ὧδε ὃ δ’ ὧδε · ταῦτα δὲ διαφέρει πλεῖστον . 
λέγομεν δὲ τὸν μεγαλόψυχον κατὰ τὴν τοῦ ὀνόματος προσηγορίαν , ὥσπερ ἐν μεγέθει τινὶ ψυχῆς καὶδυνάμεως . 
ὥστε καὶ τῷ σεμνῷ καὶ τῷ μεγαλοπρεπεῖ ὅμοιος εἶναι δοκεῖ , ὅτε καὶ πάσαις ταῖς ἀρεταῖς ἀκολουθεῖν φαίνεται . 
καὶ γὰρ τὸ ὀρθῶς κρῖναι τὰ μεγάλα καὶ μικρὰ τῶν ἀγαθῶν ἐπαινετόν . 
δοκεῖ δὲ ταῦτ’ εἶναι μεγάλα , ἃ διώκει ὁ τὴν κρατίστην ἔχων ἕξιν περὶ τὰ τοιαῦτ’ εἶναι ἡδέα . 
ἡ δὲμεγαλοψυχία κρατίστη · κρίνει δ’ ἡ περὶ ἕκαστον ἀρετὴ τὸ μεῖζον καὶ τὸ ἔλαττον ὀρθῶς , ἅπερ ὁ φρόνιμος ἂν κελεύσειε καὶ ἡ ἀρετή , ὥστε ἕπεσθαι αὐτῇ πάσας τὰς ἀρετάς , ἢ αὐτὴν ἕπεσθαι πάσαις.ἔτι δοκεῖ μεγαλοψύχου εἶναι τὸ καταφρονητικὸν εἶναι . 
ἑκάστη δ’ ἀρετὴ καταφρονητικοὺς ποιεῖ τῶν παρὰ τὸν λόγον μεγάλων , 
οἷον ἀνδρεία κινδύνων (μέγα γὰρ οἴεται εἶναι τῶν αἰσχρῶν , καὶ πλῆθος οὐ πᾶν φοβερόν) , καὶ σώφρων ἡδονῶν μεγάλων καὶ πολλῶν , καὶ ἐλευθέριος χρημάτων . 
μεγαλοψύχου δὲ δοκεῖ τοῦτο διὰ τὸ περὶ ὀλίγασπουδάζειν , καὶ ταῦτα μεγάλα , καὶ οὐχ ὅτι δοκεῖ ἑτέρῳ τινί , καὶ μᾶλλον ἂν φροντίσειεν ἀνὴρ μεγαλόψυχος , τί δοκεῖ ἑνὶ σπουδαίῳ ἢ πολλοῖς τοῖς τυγχάνουσιν , ὥσπερ Ἀντιφῶν ἔφη πρὸς Ἀγάθωνα κατεψηφισμένος τὴν ἀπολογίαν ἐπαινέσαντα . 
καὶ τὸ ὀλίγωρον τοῦ μεγαλοψύχου μάλιστ’εἶναι πάθος ἴδιον . 
πάλιν περὶ τιμῆς καὶ τοῦ ζῆν καὶ πλούτου , περὶ ὧν σπουδάζειν δοκοῦσιν οἱ ἄνθρωποι , οὐθὲν φροντίζειν περὶ τῶν ἄλλων πλὴν περὶ τιμῆς . 
καὶ λυπηθήσοιτ’ ἂν ἀτιμαζόμενος καὶ ἀρχόμενος ὑπὸ ἀναξίου . 
καὶ χαίρει μάλιστα τυγχάνων.οὕτω μὲν οὖν δόξειεν ἂν ἐναντίως ἔχειν · τῷ γὰρεἶναί τε μάλιστα περὶ τιμὴν καὶ καταφρονητικὸν εἶναι τῶν πολλῶν [καὶ] 
δόξης οὐχ ὁμολογεῖσθαι . 
δεῖ δὴ τοῦτο διορίσαντας εἰπεῖν . 
ἔστι γὰρ τιμὴ καὶ μικρὰ καὶ μεγάλη διχῶς . 
ἢ γὰρ τῷ ὑπὸ πολλῶν τῶν τυχόντων ἢ τῷ ὑπὸ τῶν ἀξίων λόγου , καὶ πάλιν τῷ ἐπὶ τίνι ἡ τιμὴ διαφέρει . 
μεγάληγὰρ οὐ τῷ πλήθει τῶν τιμώντων οὐδὲ τῷ ποιῷ μόνον , ἀλλὰκαὶ τῷ τιμίαν εἶναι · τῇ ἀληθείᾳ δὲ καὶ ἀρχαὶ καὶ τἆλλα ἀγαθὰ τίμια καὶ ἄξια σπουδῆς ταῦτα ὅσα μεγάλα ἀληθῶς ἐστίν , ὥστε καὶ ἀρετὴ οὐδεμία ἄνευ μεγέθους · διὸ δοκοῦσι μεγαλοψύχους ποιεῖν ἑκάστη , περὶ ὅ ἐστιν ἑκάστη αὐτῶν , ὥσπερ εἴπομεν . 
ἀλλ’ ὅμως ἐστί τις παρὰ τὰς ἄλλας ἀρετὰς μία μεγαλοψυχία , ὥσπερ καὶ ἰδίᾳ μεγαλόψυχον τοῦτον λεκτέον τὸν ἔχοντα ταύτην . 
ἐπεὶ δ’ ἐστὶν ἔνια τῶν ἀγαθῶν τὰ μὲν τίμια τὰ δ’ ὡς διωρίσθη πρότερον , τῶν τοιούτων ἀγαθῶν δὲ τὰ μὲν μεγάλα κατ’ ἀλήθειαν τὰ δὲ μικρά , καὶτούτων ἔνιοι ἄξιοι καὶ ἀξιοῦσιν αὑτούς , ἐν τούτοις ζητητέος ὁ μεγαλόψυχος . 
τετραχῶς δ’ ἀνάγκη διαφέρειν . 
ἔστι μὲν γὰρ ἄξιον εἶναι μεγάλων καὶ ἀξιοῦν ἑαυτὸν τούτων , ἔστι δὲ μικρὰ καὶ ἄξιόν τινα τηλικούτων καὶ ἀξιοῦν ἑαυτὸν τούτων , ἔστι δ’ ἀνάπαλιν πρὸς ἑκάτερα αὐτῶν · ὃ μὲν γὰρ ἂν εἴη τοιοῦτοσοἷος ἄξιος ὢν μικρῶν μεγάλων ἀξιοῦν ἑαυτὸν τῶν ἐντίμων ἀγαθῶν , ὃ δὲ ἄξιος ὢν μεγάλων ἀξιοίη ἂν μικρῶν ἑαυτόν . 
ὁ μὲν οὖν ἄξιος μικρῶν , μεγάλων δ’ ἀξιῶν ἑαυτὸν ψεκτός (ἀνόητον γὰρ καὶ οὐ καλὸν τὸ παρὰ τὴν ἀξίαν τυγχάνειν) , ψεκτὸς δὲ καὶ ὅστις ἄξιος ὢν ὑπαρχόντων αὐτῷ τῶν τοιούτων μετέχειν μὴ ἀξιοῖ ἑαυτόν · 
λείπεται δὲ ἐνταῦθα ἐναντίος τούτοις ἀμφοτέροις , ὅστις ὢν ἄξιος μεγάλων ἀξιοῖ αὐτὸς ἑαυτὸν τούτων , καὶ τοιοῦτός ἐστιν οἷος ἀξιοῦν ἑαυτόν . 
οὗτος ἐπαινετὸς καὶ μέσος τούτων . 
ἐπεὶ οὖν περὶ τιμῆς αἵρεσιν καὶχρῆσιν καὶ τῶν ἄλλων ἀγαθῶν τῶν ἐντίμων ἀρίστη ἐστὶ διάθεσις ἡ μεγαλοψυχία , καὶ τοῦτ’ ἀποδίδομεν , καὶ οὐ περὶ τὰ χρήσιμα , τῷ μεγαλοψύχῳ , ἅμα δὲ καὶ ἡ μεσότης αὕτη ἐπαινετωτάτη · δῆλον ὅτι καὶ ἡ μεγαλοψυχία μεσότης ἂν εἴη , τῶν δ’ ἐναντίων , ὥσπερ διεγράψαμεν , ἡμὲν ἐπὶ τὸ ἀξιοῦν ἑαυτὸν ἀγαθῶν μεγάλων ἀνάξιον ὄντα χαυνότης (τοὺς τοιούτους γὰρ χαύνους λέγομεν , ὅσοι μεγάλων οἴονται ἄξιοι εἶναι οὐκ ὄντες) , ἡ δὲ περὶ τὸ ἄξιον ὄντα μὴ ἀξιοῦν ἑαυτὸν μεγάλων μικροψυχία (μικροψύχου γὰρ εἶναι δοκεῖ , ὅστις ὑπαρχόντων δῑ ἃ δικαίως ἂν ἠξιοῦτο , μὴἀξιοῖ μηθενὸς μεγάλου ἑαυτόν) , ὥστ’ ἀνάγκη καὶ τὴν μεγαλοψυχίαν εἶναι μεσότητα χαυνότητος καὶ μικροψυχίας . 
ὁ δὲ τέταρτος τῶν διορισθέντων οὔτε πάμπαν ψεκτὸς οὔτε μεγαλόψυχος , περὶ οὐδὲν ἔχ<ον> 
ὢν μέγεθος · οὔτε γὰρ ἄξιος οὔτε ἀξιοῖ μεγάλων , διὸ οὐκ ἐναντίος . 
καίτοι δόξειεν ἂν ἐναντίονεἶναι τῷ μεγάλων ἀξίῳ ὄντι μεγάλων τὸ μικρῶν ὄντα ἄξιον <μικρῶν> 
ἀξιοῦν ἑαυτόν . 
οὐκ ἔστι δ’ ἐναντίος οὔτε τῷ μὴ μεμπτὸς εἶναι (ὡς γὰρ ὁ λόγος κελεύει , ἔχεἰ · καὶ ὁ αὐτός ἐστι τῇ φύσει τῷ μεγαλοψύχῳ (ὧν γὰρ ἄξιοι , τούτων ἀξιοῦσιν αὑτοὺς ἄμφὠ · καὶ ὃ μὲν γένοιτ’ ἂν μεγαλόψυχος (ἀξιώσειγὰρ ὧν ἐστιν ἄξιος) , ὁ δὲ μικρόψυχος , ὃς ὑπαρχόντων αὐτῷ μεγάλων κατὰ τιμὴν ἀγαθῶν οὐκ ἀξιοῖ , τί ἂν ἐποίει , εἰ μικρῶν ἄξιος ἦν ; 
εἰ γὰρ [ἂν] 
μεγάλων ἀξιῶν χαῦνος ἦν , ἢ ἐλαττόνων ἔτι . 
διὸ καὶ οὐθεὶς ἂν εἴποι μικρόψυχον , εἴ τις μέτοικος ὢν ἄρχειν μὴ ἀξιοῖ ἑαυτόν , ἀλλ’ ὑπείκει · ἀλλ’εἴ τις εὐγενὴς ὢν καὶ ἡγούμενος μέγα εἶναι τὸ ἄρχειν.ἔστι δὲ καὶ ὁ μεγαλοπρεπὴς οὐ περὶ τὴν τυχοῦσαν πρᾶξιν καὶ προαίρεσιν , ἀλλὰ τὴν δαπάνην , εἰ μή που κατὰ μεταφορὰν λέγομεν · ἄνευ δὲ δαπάνης μεγαλοπρέπεια οὐκ ἔστιν . 
τὸ μὲν γὰρ πρέπον ἐν κόσμῳ ἐστίν , ὁ δὲ κόσμος οὐκἐκ τῶν τυχόντων ἀναλωμάτων , ἀλλ’ ἐν ὑπερβολῇ τῶν ἀναγκαίων ἐστίν . 
ὁ δὴ ἐν μεγάλῃ δαπάνῃ τοῦ πρέποντος μεγέθους προαιρετικός , καὶ τῆς τοιαύτης μεσότητος καὶ ἐπὶ τῇ τοιαύτῃ ἡδονῇ ὀρεκτικός , μεγαλοπρεπής . 
ὁ δ’ ἐπὶ τὸ μεῖζον καὶ παρὰ μέλος , ἀνώνυμος · οὐ μὴν ἀλλ’ ἔχει τινὰ γειτνίασιν , οὓς καλοῦσί τινες ἀπειροκάλους καὶ σαλάκωνας . 
οἷον εἰ εἰς γάμον δαπανῶν τις τοῦ ἀγαπητοῦ , πλούσιος ὤν , δοκεῖ πρέπειν ἑαυτῷ τοιαύτην κατασκευὴν οἷον ἀγαθοδαιμονιστὰς ἑστιῶντι , οὗτος μὲν μικροπρεπής , ὁ δὲ τοιούτουσδεχόμενος ἐκείνως μὴ δόξης χάριν μηδὲ δῑ ἐξουσίαν ὅμοιος τῷ σαλάκωνι , ὁ δὲ κατ’ ἀξίαν καὶ ὡς ὁ λόγος , μεγαλοπρεπής · τὸ γὰρ πρέπον κατ’ ἀξίαν ἐστίν · οὐθὲν γὰρ πρέπει τῶν παρὰ τὴν ἀξίαν . 
δεῖ δὲ πρέπον εἶναι (καὶ γὰρ τοῦ πρέποντος κατ’ ἀξίαν καὶ πρέπον) 
καὶ περὶ ὃ (οἷον περὶ οἰκέτουγάμον ἕτερον τὸ πρέπον καὶ περὶ ἐρωμένοὐ 
καὶ αὐτῷ , εἴπερ ἐπὶ τοσοῦτον ἢ τοιοῦτον , οἷον τὴν θεωρίαν οὐκ ᾤετο Θεμιστοκλεῖ πρέπειν , ἣν ἐποιήσατο Ὀλυμπίαζε , διὰ τὴν προϋπάρξασαν ταπεινότητα , ἀλλὰ Κίμωνι . 
ὁ δ’ ὅπως ἔτυχεν ἔχων πρὸς τὴν ἀξίαν [ὃ] 
οὐθεὶς τούτων . 
καὶ ἐπ’ ἐλευθεριότητοσὡσαύτως · ἔστι γάρ τις οὔτ’ ἐλευθέριος οὔτ’ ἀνελεύθερος.σχεδὸν δὲ καὶ τῶν ἄλλων ἕκαστα τῶν περὶ τὸ ἦθος ἐπαινετῶν καὶ ψεκτῶν τὰ μὲν ὑπερβολαὶ τὰ δ’ ἐλλείψεις τὰ δὲ μεσότητές εἰσι παθητικαί . 
οἷον ὁ φθονερὸς καὶ ἐπιχαιρέκακος . 
καθ’ ἃς γὰρ ἕξεις λέγονται , ὁ μὲν φθόνος τὸλυπεῖσθαι ἐπὶ τοῖς κατ’ ἀξίαν εὖ πράττουσιν ἐστίν , τὸ δὲ τοῦ ἐπιχαιρεκάκου πάθος ἐπὶ τὸ αὐτὸ ἀνώνυμον , ἀλλ’ ὁ ἔχων δῆλος , ἐπὶ τὸ χαίρειν ταῖς παρὰ τὴν ἀξίαν κακοπραγίαις . 
μέσος δὲ τούτων ὁ νεμεσητικός , καὶ ὃ ἐκάλουν οἱ ἀρχαῖοι τὴν νέμεσιν , τὸ λυπεῖσθαι μὲν ἐπὶ ταῖς παρὰ τὴν ἀξίανκακοπραγίαις καὶ εὐπραγίαις , χαίρειν δ’ ἐπὶ ταῖς ἀξίαις · διὸ καὶ θεὸν οἴονται εἶναι τὴν νέμεσιν.αἰδὼς δὲ μεσότης ἀναισχυντίας καὶ καταπλήξεως · ὁ μὲν γὰρ μηδεμιᾶς φροντίζων δόξης ἀναίσχυντος , ὁ δὲ πάσης ὁμοίως καταπλήξ , ὁ δὲ τῆς τῶν φαινομένων ἐπιεικῶν αἰδήμων.φιλία δὲμεσότης ἔχθρας καὶ κολακείας · ὁ μὲν γὰρ εὐχερῶς ἅπαντα πρὸς τὰς ἐπιθυμίας ὁμιλῶν κόλαξ , ὁ δὲ πρὸς ἁπάσας ἀντικρούων ἀπεχθητικός , ὁ δὲ μὴ [τε] 
πρὸς ἅπασαν ἡδονὴν μήτ’ ἀκολουθῶν μήτ’ ἀντιτείνων , ἀλλὰ πρὸς τὸ φαινόμενον βέλτιστον , φίλος.σεμνότης δὲ μεσότης αὐθαδείας καὶἀρεσκείας · ὁ μὲν γὰρ μηδὲν πρὸς ἕτερον ζῶν καταφρονητικὸς αὐθάδης , ὁ δὲ πάντα πρὸς ἄλλον ἢ καὶ πάντων ἐλάττων ἄρεσκος , ὁ δὲ τὰ μὲν τὰ δὲ μή , καὶ πρὸς τοὺς ἀξίους οὕτως ἔχων σεμνός.ὁ δὲ ἀληθὴς καὶ ἁπλοῦς , ὃν καλοῦσιν αὐθέκαστον , μέσος τοῦ εἴρωνος καὶ ἀλαζόνος . 
ὁ μὲν γὰρ ἐπὶ τὰ χείρω καθ’ αὑτοῦ ψευδόμενος μὴ ἀγνοῶν εἴρων , 
ὁ δ’ ἐπὶ τὰ βελτίω ἀλαζών , ὁ δ’ ὡς ἔχει , ἀληθὴς καὶ καθ’ Ὅμηρον πεπνυμένος · καὶ ὅλως ὃ μὲν φιλαλήθης , ὃ δὲ φιλοψευδής.ἔστι δὲ καὶ ἡ εὐτραπελία μεσότης , καὶ ὁ εὐτράπελος μέσοστοῦ ἀγροίκου καὶ δυστραπέλου καὶ τοῦ βωμολόχου . 
ὥσπερ γὰρ περὶ τροφὴν ὁ σικχὸς τοῦ παμφάγου διαφέρει τῷ ὃ μὲν μηθὲν ἢ ὀλίγα καὶ χαλεπῶς προσίεσθαι , ὃ δὲ πάντα εὐχερῶς , οὕτω καὶ ὁ ἄγροικος ἔχει πρὸς τὸν φορτικὸν καὶ βωμολόχον · ὃ μὲν γὰρ οὐθὲν γελοῖον ἀλλὰ χαλεπῶσπροσίεται , ὃ δὲ πάντα εὐχερῶς καὶ ἡδέως . 
δεῖ δ’ οὐδέτερον , ἀλλὰ τὰ μὲν τὰ δὲ μή , καὶ κατὰ τὸν λόγον · οὗτος δ’ εὐτράπελος . 
ἡ δ’ ἀπόδειξις ἡ αὐτή · ἥ τε γὰρ εὐτραπελία ἡ τοιαύτη , καὶ μὴ ἣν μεταφέροντες λέγομεν , ἐπιεικεστάτη ἕξις , καὶ ἡ μεσότης ἐπαινετή , τὰ δ’ ἄκρα ψεκτά . 
οὔσης δὲ διττῆς τῆσεὐτραπελίας (ἣ μὲν γὰρ ἐν τῷ χαίρειν ἐστι τῷ γελοίῳ καὶ τῷ εἰς αὐτόν , ἐὰν ᾖ τοιονδί , ὧν ἓν καὶ τὸ σκῶμμα ἐστίν , ἣ δ’ ἐν τῷ δύνασθαι τοιαῦτα πορίζεσθαἰ , ἕτεραι μέν εἰσιν ἀλλήλων , ἀμφότεραι μέντοι μεσότητες . 
καὶ γὰρ τὸν δυνάμενον τοιαῦτα πορίζεσθαι ἐφ’ ὅσοις ἡσθήσεται <ὁ> 
εὖ κρίνων , κἂν εἰς αὐτὸν ᾖ τὸ γελοῖον , μέσος ἔσται τοῦ φορτικοῦ καὶ τοῦ ψυχροῦ . 
ὁ δ’ ὅρος οὗτος βελτίων ἢ τὸ <μὴ> 
λυπηρὸν εἶναι τὸ λεχθὲν τῷ σκωπτομένῳ ὄντι ὁποιῳοῦν · μᾶλλον γὰρ δεῖ τῷ ἐν μεσότητι ὄντι ἀρέσκειν · οὗτος γὰρ κρίνει εὖ.πᾶσαι δ’ αὗται αἱ μεσότητες ἐπαινεταὶ μέν , οὐκ εἰσὶ δ’ἀρεταί , οὐδ’ αἱ ἐναντίαι κακίαι · ἄνευ προαιρέσεως γάρ . 
ταῦτα δὲ πάντ’ ἐστὶν ἐν ταῖς τῶν καθημάτων διαιρέσεσιν · ἕκαστον γὰρ αὐτῶν πάθος τι ἐστίν . 
διὰ δὲ τὸ φυσικὰ εἶναι εἰς τὰς φυσικὰς συμβάλλεται ἀρετάς · ἔστι γάρ , ὥσπερ λεχθήσεται ἐν τοῖς ὕστερον , ἑκάστη πως ἀρετὴ καὶ φύσει καὶ ἄλλως μετὰφρονήσεως . 
ὁ μὲν οὖν φθόνος εἰς ἀδικίαν συμβάλλεται (πρὸς γὰρ ἄλλον αἱ πράξεις αἱ ἀπ’ αὐτοὖ 
καὶ ἡ νέμεσις εἰς δικαιοσύνην , ἡ αἰδὼς εἰς σωφροσύνην , διὸ καὶ ὁρίζονται ἐν τῷ γένει τούτῳ τὴν σωφροσύνην · ὁ δ’ ἀληθὴς καὶ ψευδὴς ὃ μὲν ἔμφρων , ὃ δ’ ἄφρων.ἔστι δ’ ἐναντιώτερον τοῖς ἄκροις τὸ μέσον ἢ ἐκεῖνα ἀλλήλοις , 
διότι τὸ μὲν μετ’ οὐδετέρου γίνεται αὐτῶν , τὰ δὲ πολλάκις μετ’ ἀλλήλων καί εἰσιν ἐνίοτε οἱ αὐτοὶ θρασύδειλοι , καὶ τὰ μὲν ἄσωτοι τὰ δὲ ἀνελεύθεροι , καὶ ὅλως ἀνώμαλοι κακῶς . 
ὅταν μὲν γὰρ καλῶς ἀνώμαλοι ὦσιν , οἱ μέσοι γίγνονται · ἐν τῷ μέσῳ γὰρ ἐστί πως τὰ ἄκρα.αἱ δὲ ἐναντιώσεις οὐ δοκοῦσιν ὑπάρχειν τοῖς ἄκροις πρὸς τὸ μέσον ὁμοίως ἀμφότεραι , ἀλλ’ ὁτὲ μὲν καθ’ ὑπερβολὴν ὁτὲ δὲ κατ’ ἔλλειψιν . 
αἴτια δὲ τά τε πρῶτα ῥηθέντα δύο , ὀλιγότης τε , οἷον τῶν πρὸς τὰ ἡδέα ἀναισθήτων , καὶ ὅτι ἐφ’ὃ ἁμαρτάνομεν μᾶλλον , τοῦτο ἐναντιώτερον εἶναι δοκεῖ · τὸ δὲ τρίτον , ὅτι τὸ ὁμοιότερον ἧττον ἐναντίον φαίνεται , οἷον πέπονθε τὸ θράσος πρὸς τὸ θάρσος καὶ ἀσωτία πρὸς ἐλευθεριότητα.περὶ μὲν οὖν τῶν ἄλλων ἀρετῶν τῶν ἐπαινετῶν εἴρηται σχεδόν · περὶ δὲ δικαιοσύνης ἤδη λεκτέον . 
περὶ φιλίας , τί ἐστι καὶ ποῖόν τι , καὶ τίς ὁ φίλος , καὶ πότερον ἡ φιλία μοναχῶς λέγεται ἢ πλεοναχῶς , καὶεἰ πλεοναχῶς , πόσα ἐστίν , ἔτι δὲ πῶς χρηστέον τῷ φίλῳ καὶ τί τὸ δίκαιον τὸ φιλικόν , ἐπισκεπτέον οὐθενὸς ἧττον τῶν περὶ τὰ ἤθη καλῶν καὶ αἱρετῶν . 
τῆς τε γὰρ πολιτικῆς ἔργον εἶναι δοκεῖ μάλιστα ποιῆσαι φιλίαν , καὶ τὴν ἀρετὴν διὰ τοῦτό φασιν εἶναι χρήσιμον · οὐ γὰρ ἐνδέχεσθαι φίλους ἑαυτοῖσεἶναι τοὺς ἀδικουμένους ὑπ’ ἀλλήλων . 
ἔτι τὸ δίκαιον καὶ τὸ ἄδικον περὶ τοὺς φίλους εἶναι μάλιστα πάντες φαμέν , καὶ ὁ αὐτὸς δοκεῖ ἀνὴρ εἶναι καὶ ἀγαθὸς καὶ φίλος , καὶ φιλία ἠθική τις εἶναι ἕξις , καὶ ἐάν τις βούληται ποιῆσαι ὥστε μὴ ἀδικεῖν , ἀλλ’ εἰς φίλους ποιῆσαι · οἱ γὰρ ἀληθινοὶ φίλοι οὐκἀδικοῦσιν . 
ἀλλὰ μὴν καὶ ἐὰν δίκαιοι ὦσιν , οὐκ ἀδικήσουσιν · ἢ ταὐτὸν ἄρα ἢ ἐγγύς τι ἡ δικαιοσύνη καὶ ἡ φιλία . 
πρὸς δὲ τούτοις τῶν μεγίστων ἀγαθῶν τὸν φίλον εἶναι ὑπολαμβάνομεν , τὴν δὲ ἀφιλίαν καὶ τὴν ἐρημίαν δεινότατον , ὅτι ὁ βίος ἅπας καὶ ἡ ἑκούσιος ὁμιλία μετὰ τούτων · μετ’ οἰκείων γὰρ ἢ μετὰ συγγενῶν ἢ μεθ’ ἑταίρων συνδιημερεύομεν , 
ἢ τέκνων ἢ γονέων ἢ γυναικός . 
καὶ τὰ ἴδια δίκαια τὰ πρὸς τοὺς φίλους ἐστὶν ἐφ’ ἡμῖν μόνον , τὰ δὲ πρὸς τοὺς ἄλλους νενομοθέτηται , καὶ οὐκ ἐφ’ ἡμῖν.ἀπορεῖται δὲ πολλὰ περὶ τῆς φιλίας , πρῶτον μὲν ὡς οἱἔξωθεν παραλαμβάνοντες καὶ ἐπὶ πλέον λέγοντες · δοκεῖ γὰρ τοῖς μὲν τὸ ὅμοιον τῷ ὁμοίῳ εἶναι φίλον , ὅθεν εἴρηταιὡς αἰεὶ τὸν ὅμοιον ἄγει θεὸς ὡς τὸν ὅμοιον · ηομ . 
οδ . 
17.218“καὶ γὰρ κολοιὸς παρὰ κολοιόν · ” 
“ἔγνω δὲ φώρ τε φῶρα , καὶ λύκος λύκον.”οἱ δὲ φυσιολόγοι καὶ τὴν ὅλην φύσιν διακοσμοῦσιν ἀρχὴν λαβόντες τὸ τὸ ὅμοιον ἰέναι πρὸς τὸ ὅμοιον , διὸ Ἐμπεδοκλῆς καὶ τὴν κύν’ ἔφη καθῆσθαι ἐπὶ τῆς κεραμῖδος διὰ τὸ ἔχειν πλεῖστον ὅμοιον . 
οἳ μὲν οὖν οὕτω τὸ φίλον λέγουσιν · οἳ δὲ τὸ ἐναντίον τῷ ἐναντίῳ φασὶν εἶναι φίλον . 
τὸ μὲν γὰρ ἐρώμενον καὶ ἐπιθυμητὸνπᾶσιν εἶναι φίλον , ἐπιθυμεῖ δὲ οὐ τὸ ξηρὸν τοῦ ξηροῦ , ἀλλ’ ὑγροῦ , ὅθεν εἴρηται “ἐρᾷ μὲν ὄμβρου γαῖα” 
καὶ τὸμεταβολὴ πάντων γλυκύ.ευρ . 
ορεστ . 
234 ἡ δὲ μεταβολὴ εἰς τοὐναντίον . 
τὸ δ’ ὅμοιον ἐχθρὸν τῷ ὁμοίῳ · καὶ γὰρκεραμεὺς κεραμεῖ κοτέει , ηες . 
ωδ 25 καὶ τὰ ἀπὸ τῶν αὐτῶν τρεφόμενα πολέμια ἀλλήλοις ζῷα.αὗται μὲν οὖν αἱ ὑπολήψεις τοσοῦτον διεστᾶσιν . 
αἳ μὲν γὰρ τὸ ὅμοιον φίλον , τὸ δ’ ἐναντίον πολέμιον , τῷ πλέονι δ’ αἰεὶ πολέμιον καθίσταται τοὔλασσον , ἐχθρᾶς θ’ ἡμέρας κατάρχεται , ευρ . 
πηοεν . 
539 ἔτι δὲ καὶ οἱ τόποι κεχωρισμένοι τῶν ἐναντίων , ἡ δὲ φιλίαδοκεῖ συνάγειν · οἳ δὲ τὰ ἐναντία φίλα , καὶ Ἡράκλειτος ἐπιτιμᾷ τῷ ποιήσαντιὡς ἔρις ἔκ τε θεῶν καὶ ἀνθρώπων ἀπόλοιτο , ηομ . 
ιλ . 
18.107 οὐ γὰρ ἂν εἶναι ἁρμονίαν μὴ ὄντος ὀξέος καὶ βαρέος , οὐδὲ τὰ ζῷα ἄνευ θήλεως καὶ ἄρρενος ἐναντίων ὄντων.δύο μὲν αὗταιδόξαι περὶ φιλίας εἰσί , λίαν τε καθόλου <καὶ> 
κεχωρισμέναι τοσοῦτον · ἄλλαι δὲ ἤδη ἐγγυτέρω καὶ οἰκεῖαι τῶν φαινομένων . 
τοῖς μὲν γὰρ οὐκ ἐνδέχεσθαι δοκεῖ τοὺς φαύλους εἶναι φίλους , ἀλλὰ μόνον τοὺς ἀγαθούς · τοῖς δ’ ἄτοπον εἰ μὴ φιλοῦσιν αἱ μητέρες τὰ τέκνα (φαίνεται δὲ καὶ ἐν τοῖς θηρίοις ἐνοῦσα φιλία · προαποθνήσκεινγοῦν αἱροῦνται τῶν τέκνων) · τοῖς δὲ τὸ χρήσιμον δοκεῖ φίλον εἶναι μόνον . 
σημεῖον δ’ ὅτι καὶ διώκουσι ταῦτα πάντες , τὰ δὲ ἄχρηστα καὶ αὐτοὶ αὑτῶν ἀποβάλλουσιν · ὥσπερ Σωκράτης ὁ γέρων ἔλεγε τὸν πτύελον καὶ τὰς τρίχας καὶ τοὺς ὄνυχας παραβάλλων , καὶ τὰ μόρια ὅτι ῥιπτοῦμεν τὰ ἄχρηστα , καὶ τέλος τὸ σῶμα , ὅταν ἀποθάνῃ · 
ἄχρηστος γὰρ ὁ νεκρός . 
οἷς δὲ χρήσιμον , φυλάττουσιν , ὥσπερ ἐν Αἰγύπτῳ . 
ταῦτα δὴ πάντα δοκεῖ μὲν ὑπεναντία ἀλλήλοις εἶναι . 
τό τε γὰρ <ὅμοιον> 
ἄχρηστον τῷ ὁμοίῳ , καὶ ἐναντιότης ὁμοιότητος ἀπέχει πλεῖστον , καὶ τὸ ἐναντίον ἀχρηστότατον τῷ ἐναντίῳ · φθαρτικὸν γὰρ τοῦ ἐναντίου τὸ ἐναντίον . 
ἔτι δοκεῖ τοῖς μὲν ῥᾴδιον τὸ κτήσασθαι φίλον · τοῖς δὲ σπανιώτατον γνῶναι , καὶ οὐκ ἐνδέχεσθαι ἄνευ ἀτυχίας (τοῖς γὰρ εὖ πράττουσι βούλονται πάντες δοκεῖν φίλοι εἶναἰ · οἳ δ’ οὐδὲ τοῖς συνδιαμένουσιν ἐν ταῖς ἀτυχίαισἀξιοῦσι πιστεύειν , ὡς ἐξαπατῶντας καὶ προσποιουμένους , ἵνα κτήσωνται διὰ τῆς τῶν ἀτυχούντων ὁμιλίας πάλιν εὐτυχούντων φιλίαν.ληπτέος δὴ τρόπος ὅστις ἡμῖν ἅμα τά τε δοκοῦντα περὶ τούτων μάλιστα ἀποδώσει , καὶ τὰς ἀπορίας λύσει καὶ τὰσἐναντιώσεις . 
τοῦτο δ’ ἔσται , ἐὰν εὐλόγως φαίνηται τὰ ἐναντία δοκοῦντα · μάλιστα γὰρ ὁμολογούμενος ὁ τοιοῦτος ἔσται λόγος τοῖς φαινομένοις . 
συμβαίνει δὲ μένειν τὰς ἐναντιώσεις , ἐὰν ἔστι <μὲν> 
ὡς ἀληθὲς ᾖ τὸ λεγόμενον , ἔστι δ’ ὡς οὔ.ἔχει δ’ ἀπορίαν καὶ πότερον τὸ ἡδὺ ἢ τὸ ἀγαθόν ἐστι τὸ φιλούμενον . 
εἰ μὲν γὰρφιλοῦμεν οὗ ἐπιθυμοῦμεν , καὶ μάλιστα ὁ ἔρως τοιοῦτον (οὐθεὶς γὰρἐραστὴς ὅστις οὐκ ἀεὶ φιλεῖ , ευρ . 
τρο . 
1051) 
ἡ δὲ ἐπιθυμία τοῦ ἡδέος , ταύτῃ μὲν τὸ φιλούμενον τὸ ἡδὺ , εἰ δὲ ὃ βουλόμεθα , τὸ ἀγαθόν · ἔστι δ’ ἕτερον τὸ ἡδὺ καὶ τὸ ἀγαθόν.περὶ δὴ τούτων καὶ τῶν ἄλλων τῶν συγγενῶν τούτοισπειρατέον διορίσαι , λαβοῦσιν ἀρχὴν τήνδε . 
τὸ γὰρ ὀρεκτὸν καὶ βουλητὸν ἢ τὸ ἀγαθὸν ἢ τὸ φαινόμενον ἀγαθόν . 
διὸ καὶ τὸ ἡδὺ ὀρεκτόν · φαινόμενον γάρ τι ἀγαθόν . 
τοῖς μὲν γὰρ δοκεῖ , τοῖς δὲ φαίνεται κἂν μὴ δοκῇ . 
οὐ γὰρ ἐν ταὐτῷ τῆς ψυχῆς ἡ φαντασία καὶ ἡ δόξα . 
ὅτι μέντοι φίλον καὶ τὸ ἀγαθὸν καὶ τὸ ἡδύ , δῆλον.τούτου δὲ διωρισμένου ληπτέον ὑπόθεσιν ἑτέραν . 
τῶνγὰρ ἀγαθῶν τὰ μὲν ἁπλῶς ἐστιν ἀγαθά , τὰ δὲ τινί , ἁπλῶς δὲ οὔ . 
καὶ τὰ αὐτὰ ἁπλῶς ἀγαθὰ καὶ ἁπλῶς ἡδέα . 
τὰ μὲν γὰρ τῷ ὑγιαίνοντί φαμεν σώματι συμφέροντα ἁπλῶς εἶναι σώματι ἀγαθά , τὰ δὲ τῷ κάμνοντι οὔ , οἷον φαρμακείας καὶ τομάς . 
ὁμοίως δὲ καὶ ἡδέα ἁπλῶς σώματι τὰ τῷ ὑγιαίνοντι καὶ ὁλοκλήρῳ , οἷον τὸ ἐν τῷ φωτὶ ὁρᾶν καὶ οὐ τὸ ἐν τῷ σκότει · καίτοι τῷ ὀφθαλμιῶντι ἐναντίως . 
καὶ οἶνος ἡδίων οὐχ ὁ τῷ διεφθαρμένῳ τὴν γλῶτταν ὑπὸ οἰνοφλυγίας , ἐπεὶ οὔτε ὄξος παρεγχέουσιν , ἀλλὰ τῇ ἀδιαφθόρῳ αἰσθήσει . 
ὁμοίως δὲ καὶ ἐπὶ ψυχῆς , καὶ οὐχ ἃ τοῖς παιδίοις καὶ τοῖς θηρίοις , ἀλλ’ ἃ τοῖς καθεστῶσιν . 
ἀμφοτέρων γοῦν μεμνημένοι ταῦθ’ αἱρούμεθα . 
ὡς δ’ ἔχει παιδίον καὶ θηρίον πρὸς ἄνθρωπον καθεστῶτα , οὕτως ἔχει ὁ φαῦλοσκαὶ ἄφρων πρὸς τὸν ἐπιεικῆ καὶ φρόνιμον . 
τούτοις δὲ ἡδέα τὰ κατὰ τὰς ἕξεις · ταῦτα δ’ ἐστὶ τὰ ἀγαθὰ καὶ τὰ καλά.ἐπεὶ οὖν τὰ ἀγαθὰ πλεοναχῶς (τὸ μὲν γὰρ τῷ τοιόνδ’ εἶναι λέγομεν ἀγαθόν , τὸ δὲ τῷ ὠφέλιμον καὶ χρήσιμον) , ἔτι δὲ τὸ ἡδὺ τὸ μὲν ἁπλῶς καὶ ἀγαθὸν ἁπλῶς , τὸ δὲτινὶ καὶ φαινόμενον ἀγαθόν · ὥσπερ καὶ ἐπὶ τῶν ἀψύχων δῑ ἕκαστον τούτων ἐνδέχεται ἡμᾶς αἱρεῖσθαί τι καὶ φιλεῖν , οὕτω καὶ ἄνθρωπον . 
τὸν μὲν γὰρ <τῷ> 
τοιόνδε καὶ δῑ ἀρετήν , τὸν δ’ ὅτι ὠφέλιμος καὶ χρήσιμος , τὸν δ’ ὅτι ἡδὺς καὶ δῑ ἡδονήν . 
φίλος δὴ γίνεται ὅταν φιλούμενοσἀντιφιλῇ , καὶ τοῦτο μὴ λανθάνῃ πως αὐτούς.ἀνάγκη ἄρα τρία φιλίας εἴδη εἶναι , καὶ μήτε καθ’ ἓν ἁπάσας μηδ’ ὡς εἴδη ἑνὸς γένους , μήτε πάμπαν λέγεσθαι ὁμωνύμως . 
πρὸς μίαν γάρ τινα λέγονται καὶ πρώτην , ὥσπερ τὸ ἰατρικόν . 
καὶ <γὰρ> 
ψυχὴν ἰατρικὴν καὶ σῶμα λέγομεν καὶ ὄργανον καὶἔργον , ἀλλὰ κυρίως τὸ πρῶτον . 
πρῶτον δ’ οὗ λόγος ἐν ἡμῖν ὑπάρχει . 
οἷον ὄργανον ἰατρικὸν , ᾧ ἂν ὁ ἰατρὸς χρήσαιτο · ἐν δὲ τῷ τοῦ ἰατροῦ λόγῳ οὐκ ἔστιν ὁ τοῦ ὀργάνου . 
ζητεῖται μὲν οὖν πανταχοῦ τὸ πρῶτον · διὰ δὲ τὸ καθόλου εἶναι [τὸ] 
πρῶτον λαμβάνουσιν καὶ πρῶτον καθόλου , τοῦτο δ’ ἐστὶψεῦδος . 
ὥστε καὶ περὶ τῆς φιλίας οὐ δύνανται πάντ’ ἀποδιδόναι τὰ φαινόμενα . 
οὐ γὰρ ἐφαρμόττοντος ἑνὸς λόγου οὐκ οἴονται <τὰς> 
ἄλλας φιλίας εἶναι · αἳ δ’ εἰσὶ μέν , ἀλλ’ οὐχ ὁμοίως εἰσίν · οἳ δ’ ὅταν ἡ πρώτη μὴ ἐφαρμόττῃ , ὡς οὖσαν καθόλου ἄν , εἴπερ ἦν πρώτη , οὐδ’ εἶναι φιλίας τὰς ἄλλας φασίν · ἔστιδὲ πολλὰ εἴδη φιλίας . 
τῶν γὰρ ῥηθέντων ἦν ἤδη , ἐπειδὴ διώρισται τριχῶς λέγεσθαι τὴν φιλίαν . 
ἣ μὲν γὰρ διώρισται δῑ ἀρετήν , ἣ δὲ διὰ τὸ χρήσιμον , ἣ δὲ διὰ τὸ ἡδύ.τούτων ἡ μὲν διὰ τὸ χρήσιμόν ἐστιν ἡ [διὰ] 
τῶν πλείστων φιλία (διὰ γὰρ τὸ χρήσιμοι εἶναι φιλοῦσιν ἀλλήλους , καὶμέχρι τούτου , ὥσπερ ἡ παροιμία “Γλαῦκ’ ἐπίκουρος ἀνὴρ τὸν σοφὸν φίλον ἔσκε μάχηται , ” 
οὐκέτι γιγνώσκουσιν Ἀθηναῖοι Μεγαρῆας , φρ . 
ελεγ . 
αδεσποτα 6 (βεργκ)ἡ δὲ δῑ ἡδονὴν τῶν νέων (τούτου γὰρ αἴσθησιν ἔχουσιν · διὸ εὐμετάβολος φιλία ἡ τῶν νέων · μεταβαλλόντων γὰρ τὰ ἤθη κατὰ τὰς ἡλικίας μεταβάλλει καὶ τὸ ἡδὔ , ἡ δὲ κατ’ ἀρετὴν τῶν βελτίστων . 
φανερὸν δ’ ἐκ τούτων ὅτι ἡ πρώτη φιλία ἡ τῶν ἀγαθῶν ἐστιν ἀντιφιλία καὶ ἀντιπροαίρεσις πρὸς ἀλλήλους . 
φίλον μὲν γὰρ τὸ φιλούμενον τῷ φιλοῦντι , φίλος δὲ τῷ φιλουμένῳ καὶἀντιφιλῶν . 
αὕτη μὲν οὖν ἐν ἀνθρώποις μόνον ὑπάρχει φιλία (μόνον γὰρ αἰσθάνεται προαιρέσεως) · αἱ δ’ ἄλλαι καὶ ἐν τοῖς θηρίοις , καὶ τὸ χρήσιμον ἐπὶ μικρόν τι φαίνεται ἐνυπάρχον καὶ πρὸς ἄνθρωπον τοῖς ἡμέροις καὶ πρὸς ἄλληλα , οἷον τὸν τροχίλον φησὶν Ἡρόδοτος τῷ κροκοδείλῳ , καὶ ὡσοἱ μάντεις τὰς συνεδρείας καὶ διεδρείας λέγουσιν . 
καὶ οἱ φαῦλοι ἂν εἶεν φίλοι ἀλλήλοις καὶ διὰ τὸ χρήσιμον καὶ διὰ τὸ ἡδύ . 
οἳ δ’ ὅτι ἡ πρώτη οὐχ ὑπάρχει αὐτοῖς , οὔ φασι φίλους εἶναι · ἀδικήσει γὰρ ὅ γε φαῦλος τὸν φαῦλον , οἱ δ’ ἀδικούμενοι οὐ φιλοῦσι σφᾶς αὐτούς . 
οἳ δὲ φιλοῦσιμέν , ἀλλ’ οὐ τὴν πρώτην φιλίαν , ἐπεὶ τάς γε ἑτέρας οὐθὲν κωλύει . 
δῑ ἡδονὴν γὰρ ὑπομένουσιν ἀλλήλους βλαπτόμενοι , ὡς ἂν ὦσιν ἀκρατεῖς · οὐ δοκοῦσι δ’ οὐδ’ οἱ δῑ ἡδονὴν φιλοῦντες ἀλλήλους φίλοι εἶναι , ὅταν κατ’ ἀκρίβειαν ζητῶσιν , ὅτι οὐχ ἡ πρώτη . 
ἐκείνη μὲν γὰρ βέβαιος , αὕτη δὲ ἀβέβαιος.ἣ δ’ ἐστὶ μέν , ὥσπερ εἴρηται , φιλία , οὐκ ἐκείνη δέ , ἀλλ’ ἀπ’ ἐκείνης . 
τὸ μὲν οὖν ἐκείνως μόνον λέγειν τὸν φίλον βιάζεσθαι τὰ φαινόμενα ἐστί , καὶ παράδοξα λέγειν ἀναγκαῖον · καθ’ ἕνα δὲ λόγον πάσας ἀδύνατον . 
λείπεται τοίνυν οὕτως , ὅτι ἔστι μὲν ὡς μόνη <ἡ> 
πρώτη φιλία , ἔστι δὲ ὡς πᾶσαι , οὔτε ὡς ὁμώνυμοι καὶ ὡς ἔτυχον ἔχουσαι πρὸς ἑαυτάς , οὔτε καθ’ ἓν εἶδος , ἀλλὰ μᾶλλον πρὸς ἕν.ἐπεὶ δ’ ἁπλῶς ἀγαθὸν καὶ ἁπλῶς ἡδὺ τὸ αὐτὸ καὶ ἅμα , ἂν μή τι ἐμποδίζῃ , ὁ δ’ ἀληθινὸς φίλος καὶ ἁπλῶς ὁ πρῶτος ἐστίν , ἔστι δὲ τοιοῦτος ὁ δῑ αὑτὸν αὐτὸς αἱρετός (ἀνάγκη δ’ εἶναιτοιοῦτον · ὡς γὰρ βούλεταί τις δῑ αὑτὸν εἶναι τἀγαθά , ἀνάγκη καὶ αὐτὸν αἱρεῖσθαι εἶναἰ , ὁ δ’ ἀληθινὸς φίλος καὶ ἡδύς ἐστιν ἁπλῶς · διὸ δοκεῖ καὶ ὁ ὁπωσοῦν φίλος ἡδύς . 
ἔτι δὲ διοριστέον περὶ τούτου μᾶλλον · ἔχει ἐπίστασιν , πότερον γὰρ τὸ αὐτῷ ἀγαθὸν ἢ τὸ ἁπλῶς ἀγαθὸν φίλον , καὶ πότεροντὸ κατ’ ἐνέργειαν φιλεῖν μεθ’ ἡδονῆς , ὥστε καὶ τὸ φιλητὸν ἡδύ , ἢ οὔ . 
ἄμφω γὰρ εἰς ταὐτὸ συνακτέον · τά τε γὰρ μὴ ἁπλῶς ἀγαθὰ ἀλλὰ κακὰ ἁπλῶς τύχῃ φευκτά · καὶ τὸ μὴ αὐτῷ ἀγαθὸν οὐθὲν πρὸς αὐτόν , ἀλλὰ τοῦτ’ ἐστιν ὃ ζητεῖται , τὰ ἁπλῶς ἀγαθὰ οὕτως εἶναι ἀγαθά . 
ἔστι γὰρ αἱρετὸν μὲν τὸ ἁπλῶς ἀγαθόν , αὐτῷ δὲ τὸ αὑτῷ ἀγαθόν · 
ἃ δεῖ συμφωνῆσαι . 
καὶ τοῦτο ἡ ἀρετὴ ποιεῖ · καὶ ἡ πολιτικὴ ἐπὶ τούτῳ , ὅπως οἷς μήπω ἐστὶ γένηται . 
εὐθέτως δὲ καὶ πρὸ ὁδοῦ ἄνθρωπος ὤν (φύσει γὰρ αὐτῷ ἀγαθὰ τὰἁπλῶς ἀγαθἄ , ὁμοίως δὲ καὶ ἀνὴρ ἀντὶ γυναικὸς καὶ εὐφυὴς ἀφυοῦς , διὰ τοῦ ἡδέος δὲ ἡ ὁδός · ἀνάγκη εἶναι τὰ καλὰ ἡδέα . 
ὅταν δὲ τοῦτο διαφωνῇ , οὔπω σπουδαῖον τελέως · ἐνδέχεται γὰρ ἐγγενέσθαι ἀκρασίαν · τῷ γὰρ διαφωνεῖν τἀγαθὸν τῷ ἡδεῖ ἐν τοῖς πάθεσιν ἀκρασία ἐστίν.ὥστ’ ἐπειδὴ ἡ πρώτη φιλία κατ’ ἀρετήν , ἔσονται καὶ αὐτοὶ ἁπλῶς ἀγαθοί . 
τοῦτο δ’ οὐχ ὅτι χρήσιμοι , ἀλλ’ ἄλλον τρόπον · διχῶς γὰρ ἔχει τὸ τῳδὶ ἀγαθὸν καὶ ἁπλῶς ἀγαθόν . 
καὶ ὁμοίως ὥσπερ ἐπὶ τοῦ ὠφελίμου , καὶ ἐπὶ τῶν ἕξεων . 
ἄλλο γὰρ τὸ ἁπλῶς ὠφέλιμον καὶ τὸ καλὸν τοιοῦτονγυμνάζεσθαι πρὸς τὸ φαρμακεύεσθαι . 
ὥστε καὶ ἡ ἕξις ἡ ἀνθρώπου ἀρετή . 
ἔστω γὰρ ὁ ἄνθρωπος τῶν φύσει σπουδαίων · ἡ γὰρ τοῦ φύσει σπουδαίου ἀρετὴ ἁπλῶς ἀγαθόν , ἡ δὲ τοῦ μὴ ἐκείνῳ . 
ὁμοίως δὴ ἔχει καὶ τὸ ἡδύ . 
ἐνταῦθα γὰρ ἐπιστατέον , καὶ σκεπτέον πότερόν ἐστιν ἄνευ ἡδονῆσφιλία , καὶ τί διαφέρει , καὶ ἐν ποτέρῳ ποτ’ ἐστὶ τὸ φιλεῖν , [καὶ] 
πότερον ὅτι ἀγαθός , κἂν εἰ μὴ ἡδύς , ἀλλ’ οὐ διὰ τοῦτο , διχῶς δὴ λεγομένου τοῦ φιλεῖν , πότερον ὅτι ἀγαθὸν τὸ κατ’ ἐνέργειαν οὐκ ἄνευ ἡδονῆς φαίνεται . 
δῆλον δ’ ὅτι ὥσπερ ἐπὶ τῆς ἐπιστήμης αἱ πρόσφατοι θεωρίαι καὶ μαθήσεισαἰσθηταὶ μάλιστα τῷ ἡδεῖ , οὕτω καὶ αἱ τῶν συνήθων ἀναγνωρίσεις , καὶ ὁ λόγος ὁ αὐτὸς ἐπ’ ἀμφοῖν . 
φύσει γοῦν τὸ ἁπλῶς ἀγαθὸν ἡδὺ ἁπλῶς , καὶ οἷς ἀγαθόν , τούτοις ἡδύ . 
διὸ εὐθὺς τὰ ὅμοια ἀλλήλοις χαίρει , καὶ ἀνθρώπῳ ἥδιστον ἄνθρωπος . 
ὥστ’ ἐπεὶ καὶ ἀτελεῖ , δῆλον ὅτι καὶ τελειωθέντι · ὁ δὲ σπουδαῖος τέλειος . 
εἰ δὲ τὸ κατ’ ἐνέργειαν φιλεῖν μεθ’ ἡδονῆς ἀντιπροαίρεσις τῆς ἀλλήλων γνωρίσεως , δῆλον ὅτι καὶ ὅλως ἡ φιλία ἡ πρώτη ἀντιπροαίρεσις τῶν ἁπλῶς ἀγαθῶν καὶ ἡδέων , ὅτι ἀγαθὰ καὶ ἡδέα . 
ἔστι δ’ αὕτη ἡ φιλία ἕξις ἀφ’ ἧς ἡ τοιαύτη προαίρεσις . 
τὸ γὰρ ἔργοναὐτῆς ἐνέργεια , αὕτη δ’ οὐκ ἔξω , ἀλλ’ ἐν αὐτῷ τῷ φιλοῦντι , δυνάμεως δὲ πάσης ἔξω · ἢ γὰρ ἐν ἑτέρῳ ἢ <ᾗ> 
ἕτερον . 
διὸ τὸ φιλεῖν χαίρειν , ἀλλ’ οὐ τὸ φιλεῖσθαι ἐστίν . 
τὸ μὲν γὰρ φιλεῖσθαι φιλητοῦ ἐνέργεια , τὸ δὲ καὶ φιλίας , καὶ τὸ μὲν ἐν ἐμψύχῳ , τὸ δὲ καὶ ἐν ἀψύχῳ · φιλεῖται γὰρ καὶ τὰἄψυχα . 
ἐπεὶ δὲ τὸ φιλεῖν τὸ κατ’ ἐνέργειαν τὸ φιλούμενον [ὅ] 
ἐστὶ χρῆσθαι ᾗ φιλούμενον , 
ὁ δὲ φίλος φιλούμενον τῷ φίλῳ ᾗ φίλος , ἀλλὰ μὴ ᾗ μουσικὸς ἢ ᾗ ἰατρικός · ἡδονὴ τοίνυν ἡ ἀπ’ αὐτοῦ , ᾗ αὐτός , αὕτη φιλική . 
αὐτὸν γὰρ φιλεῖ , οὐχ ὅτι ἄλλος . 
ὥστ’ ἂν μὴ χαίρῃ ᾗ ἀγαθός , οὐχ ἡπρώτη φιλία . 
οὐδὲ δεῖ ἐμποδίζειν οὐθὲν τῶν συμβεβηκότων μᾶλλον ἢ τὸ ἀγαθὸν εὐφραίνειν . 
τί γὰρ σφόδρα δυσώδης λείπεται ; 
ἀγαπᾶται γὰρ τῷ εὐνοεῖν , συζῇ δὲ μή.αὕτη μὲν οὖν ἡ πρώτη φιλία , ἣν πάντες ὁμολογοῦσιν · αἱ δ’ ἄλλαι δῑ αὐτὴν καὶ δοκοῦσι καὶ ἀμφισβητοῦνται . 
βέβαιον γάρτι δοκεῖ ἡ φιλία · μόνη δ’ αὕτη βέβαιος . 
τὸ γὰρ κεκριμένον βέβαιον , τὰ δὲ μὴ ταχὺ γινόμενα μηδὲ ῥᾳδίως [οὐ] 
ποιεῖ τὴν κρίσιν ὀρθήν . 
οὐκ ἔστι δ’ ἄνευ πίστεως φιλία βέβαιος · ἡ δὲ πίστις οὐκ ἄνευ χρόνου . 
δεῖ γὰρ πεῖραν λαβεῖν , ὥσπερ λέγει καὶ Θέογνις · οὐ γὰρ ἂν εἰδείης ἀνδρὸς νόον οὐδὲ γυναικός , πρὶν πειραθείης ὥσπερ ὑποζυγίου.τηεογ . 
125φ. οὐδ’ ἄνευ χρόνου φίλος , ἀλλὰ βούλονται φίλοι , καὶ μάλιστα λανθάνει ἡ τοιαύτη ἕξις ὡς φιλία . 
ὅταν γὰρ προθύμως ἔχωσι φίλοι εἶναι , διὰ τὸ πάνθ’ ὑπηρετεῖν τὰ φιλικὰἀλλήλοις , οἴονται οὐ βούλεσθαι φίλοι , ἀλλ’ εἶναι φίλοι . 
τὸ δ’ ὥσπερ ἐπὶ τῶν ἄλλων συμβαίνει καὶ ἐπὶ τῆς φιλίας · οὐ γὰρ εἰ βούλονται ὑγιαίνειν , ὑγιαίνουσιν , ὥστ’ οὐδ’ εἰ φίλοι βούλονται , ἤδη καὶ φίλοι εἰσίν . 
σημεῖον δέ · εὐδιάβλητοι γὰρ οἱ διακείμενοι ἄνευ πείρας τοῦτον τὸν τρόπον · περὶ ὧν μὲνγὰρ πεῖραν δεδώκασιν ἀλλήλοις , οὐκ εὐδιάβλητοι , περὶ ὧν δὲ μή , πεισθεῖεν ἂν ὅταν σύμβολα λέγωσιν οἱ διαβάλλοντες . 
ἅμα δὲ φανερὸν ὅτι οὐδ’ ἐν τοῖς φαύλοις αὕτη ἡ φιλία · ἄπιστος γὰρ ὁ φαῦλος καὶ κακοήθης πρὸς πάντας · αὑτῷ γὰρ μετρεῖ τοὺς ἄλλους . 
διὸ εὐεξαπατητότεροί εἰσινοἱ ἀγαθοί , ἂν μὴ διὰ πεῖραν ἀπιστῶσιν . 
οἱ δὲ φαῦλοι αἱροῦνται τὰ φύσει ἀγαθὰ ἀντὶ τοῦ φίλου , καὶ οὐθεὶς φιλεῖ μᾶλλον ἄνθρωπον ἢ πράγματα . 
ὥστ’ οὐ φίλοι . 
οὐ γὰρ γίνεται οὕτω κοινὰ τὰ φίλων · προσνέμεται γὰρ ὁ φίλος τοῖς πράγμασιν , οὐ τὰ πράγματα τοῖς φίλοις . 
οὐ γίνεται ἄρ’ἡ φιλία ἡ πρώτη ἐν πολλοῖς , ὅτι χαλεπὸν πολλῶν πεῖραν λαβεῖν · ἑκάστῳ γὰρ ἂν ἔδει συζῆσαι . 
οὐδὲ δὴ αἱρετέον ὁμοίως περὶ ἱματίου καὶ φίλου · καίτοι ἐν πᾶσι δοκεῖ τοῦ νοῦν ἔχοντος δυοῖν τὸ βέλτιον αἱρεῖσθαι , καὶ εἰ μὲν τῷ χείρονι πάλαι ἐχρῆτο , τῷ βελτίονι δὲ μηδέπω , τοῦθ’αἱρετέον , ἀλλ’ οὐκ ἀντὶ τοῦ πάλαι φίλου τὸν ἀγνῶτα εἰ βελτίων · 
οὐ γάρ ἐστιν ἄνευ πείρας οὐδὲ μιᾶς ἡμέρας ὁ φίλος , ἀλλὰ χρόνου δεῖ . 
διὸ εἰς παροιμίαν ἐλήλυθεν ὁ μέδιμνος τῶν ἁλῶν · ἅμα δὲ δεῖ μὴ μόνον ἁπλῶς ἀγαθὸν εἶναι , ἀλλὰ καὶ σοί , εἰ δὴ φίλος ἔσται σοὶ φίλος . 
ἀγαθὸς μὲν γὰρἁπλῶς ἐστι τῷ ἀγαθὸς εἶναι , φίλος δὲ τῷ ἄλλῳ ἀγαθός , ἁπλῶς <δ’> 
ἀγαθὸς καὶ φίλος , ὅταν συμφωνήσῃ ταῦτ’ ἄμφω , ὥστε ὅ ἐστιν ἁπλῶς ἀγαθόν , τὸ τούτου ἄλλῳ , εἰ καὶ μὴ ἁπλῶς μὲν σπουδαίῳ , ἄλλῳ δ’ ἀγαθός , ὅτι χρήσιμος . 
τὸ δὲ πολλοῖς ἅμα εἶναι φίλον καὶ τὸ φιλεῖν κωλύει · οὐγὰρ οἷόν τε ἅμα πρὸς πολλοὺς ἐνεργεῖν.ἐκ δὴ τούτων φανερὸν ὅτι ὀρθῶς λέγεται ὅτι ἡ φιλία τῶν βεβαίων , ὥσπερ ἡ εὐδαιμονία τῶν αὐτάρκων . 
καὶ ὀρθῶς εἴρηταιἡ γὰρ φύσις βέβαιον , οὐ τὰ χρήματα.ευρ . 
ελ . 
941 πολὺ δὲ κάλλιον εἰπεῖν ὅτι ἡ ἀρετὴ τῆς φύσεως , καὶ ὅτιχρόνος λέγεται δεικνύναι τὸν φιλούμενον , καὶ αἱ ἀτυχίαι μᾶλλον τῶν εὐτυχιῶν . 
τότε γὰρ δῆλον ὅτι κοινὰ <τὰ> 
τῶν φίλων (οὗτοι γὰρ μόνοι ἀντὶ τῶν φύσει ἀγαθῶν καὶ φύσει κακῶν , περὶ ἃ αἱ εὐτυχίαι καὶ αἱ δυστυχίαι , αἱροῦνται μᾶλλον ἄνθρωπον ἢ τούτων τὰ μὲν εἶναι τὰ δὲ μὴ εἶναἰ · ἡ δ’ ἀτυχία δηλοῖ τοὺς μὴ ὄντωσὄντας φίλους , ἀλλὰ διὰ τὸ χρήσιμον τυχόντας . 
ὁ δὲ χρόνος δηλοῖ ἀμφοτέρους · οὐδὲ γὰρ ὁ χρήσιμος ταχὺ δῆλος , ἀλλ’ ὁ ἡδὺς μᾶλλον . 
πλὴν οὐδ’ ὁ ἁπλῶς ἡδὺς ταχύ . 
ὅμοιοι γὰρ οἱ ἄνθρωποι τοῖς οἴνοις καὶ ἐδέσμασιν · ἐκείνων τε γὰρ τὸ μὲν ἡδὺ ταχὺ δηλοῖ , πλείω δὲ χρόνον γινόμενον ἀηδὲσκαὶ οὐ γλυκύ , καὶ ἐπὶ τῶν ἀνθρώπων ὁμοίως . 
ἔστι γὰρ καὶ τὸ ἁπλῶς ἡδὺ τῷ τέλει ὁριστέον καὶ τῷ χρόνῳ . 
ὁμολογήσαιεν δ’ ἂν καὶ οἱ πολλοί , ὅτι ἐκ τῶν ἀποβαινόντων μόνον , ἀλλ’ ὥσπερ ἐπὶ τοῦ πόματος καλοῦσι γλύκιον · τοῦτο γὰρ διὰ τὸ ἀποβαῖνον οὐχ ἡδύ , ἀλλὰ διὰ τὸ μὴ συνεχές , ἀλλὰ τὸ πρῶτον ἐξαπατᾷ.ἡ μὲν οὖν πρώτη φιλία , καὶ δῑ ἣν αἱ ἄλλαι λέγονται , ἡ κατ’ ἀρετὴν ἐστί , καὶ δῑ ἡδονὴν τὴν ἀρετῆς , ὥσπερ εἴρηται πρότερον · αἱ δ’ ἄλλαι ἐγγίνονται φιλίαι καὶ ἐν παισὶ καὶ θηρίοις καὶ τοῖς φαύλοις . 
ὅθεν λέγεται , “ἥλιξ ἥλικα τέρπει” 
καὶκακὸς κακῷ <δὲ> 
συντέτηκεν ἡδονῇ.ευρ . 
φρ . 
298 βελλεροπηοντεσἐνδέχεται γὰρ καὶ ἡδεῖς ἀλλήλοις εἶναι τοὺς φαύλους , οὐχ ᾗ φαῦλοι ἢ μηδέτεροι , ἀλλ’ οἷον ᾠδικοὶ ἄμφω , ἢ ὃ μὲν φιλῳδὸς ὁ δ’ ᾠδικὸς ἐστίν , καὶ ᾗ πάντες ἔχουσιν ἀγαθὸν καὶ ταύτῃ συναρμόττουσιν ἀλλήλοις · ἔτι χρήσιμοι ἂν εἶεν ἀλλήλοις καὶ ὠφέλιμοι , οὐχ ἁπλῶς ἀλλὰ πρὸς τὴν προαίρεσιν , ἢ <ᾗ> 
οὐδέτεροι . 
ἐνδέχεται δὲ καὶ τὸν ἐπιεικῆ φαύλῳ εἶναι φίλον . 
καὶ γὰρ χρήσιμος ἂν εἴη πρὸς τὴν προαίρεσιν , ὁ μὲν φαῦλος πρὸς τὴν ὑπάρχουσαν τῷ σπουδαίῳ , ὃ δὲ τῷ μὲν ἀκρατεῖ πρὸς τὴν ὑπάρχουσαν , τῷ δὲφαύλῳ πρὸς τὴν κατὰ φύσιν · καὶ βουλήσεται τὰ ἀγαθά , ἁπλῶς μὲν τὰ ἁπλῶς , τὰ δ’ ἐκείνῳ ἐξ ὑποθέσεως , ᾗ πενία συμφέρει ἢ νόσος , <καὶ> 
ταῦτα τῶν ἁπλῶς ἀγαθῶν ἕνεκα , ὥσπερ καὶ αὐτὸ τὸ φάρμακον πιεῖν · οὐ γὰρ βούλεται , ἀλλὰ τοῦδ’ ἕνεκα βούλεται . 
ἔτι καθ’ οὓς τρόπους καὶἀλλήλοις οἱ μὴ σπουδαῖοι εἶεν ἂν φίλοι . 
εἴη γὰρ ἂν ἡδὺς οὐχ ᾗ φαῦλος , ἀλλ’ ᾗ τῶν κοινῶν τινος μετέχει , οἷον εἰ μουσικός . 
ἔτι ᾗ ἔνι τι πᾶσιν ἐπιεικές · διὸ ἔνιοι ὁμιλητικοὶ εἶεν ἂν καὶ σπουδαίῳ . 
ἢ ᾗ προσαρμόττουσιν ἑκάστῳ · ἔχουσι γάρ τι πάντες τοῦ ἀγαθοῦ.τρία μὲν οὖν εἴδη ταῦτα φιλίας · ἐν πᾶσι δὲ τούτοις κατ’ ἰσότητά πως λέγεται ἡ φιλία . 
καὶ γὰρ οἱ κατ’ ἀρετὴν φίλοι ἐν ἰσότητί πώς εἰσιν ἀρετῆς φίλοι ἀλλήλοις . 
ἄλλη δὲ διαφορὰ τούτων ἡ καθ’ ὑπερβολήν , ὥσπερ θεοῦ ἀρετὴ πρὸς ἄνθρωπον . 
τοῦτο γὰρ ἕτερον εἶδος φιλίας , καὶὅλως ἄρχοντος καὶ ἀρχομένου , καθάπερ καὶ τὸ δίκαιον ἕτερον · κατ’ ἀναλογίαν γὰρ ἴσον , κατ’ ἀριθμὸν δ’ οὐκ ἴσον . 
ἐν τούτῳ τῷ γένει πατὴρ πρὸς υἱὸν καὶ ὁ εὐεργέτης πρὸς τὸν εὐεργετηθέντα . 
αὐτῶν δὲ τούτων διαφοραὶ εἰσίν · ἄλλη πατρὸς πρὸς υἱὸν καὶ ἀνδρὸς πρὸς γυναῖκα , αὕτη μὲν ὡσἄρχοντος καὶ ἀρχομένου , ἣ δὲ εὐεργέτου πρὸς εὐεργετηθέντα . 
ἐν ταύταις δὲ ἢ οὐκ ἔνεστιν ἢ οὐχ ὁμοίως τὸ ἀντιφιλεῖσθαι . 
γελοῖον γάρ , εἴ τις ἐγκαλοίη τῷ θεῷ , ὅτι οὐχ ὁμοίως τὸ ἀντιφιλεῖσθαι ὡς φιλεῖται , ἢ τῷ ἄρχοντι καὶ ἀρχομένῳ.φιλεῖσθαι γάρ , οὐ φιλεῖν , τοῦ ἄρχοντος , ἢ φιλεῖν ἄλλοντρόπον . 
καὶ ἡδονὴ διαφέρει οὐδὲν ἥ τε τοῦ αὐτάρκους ἐπὶ τῷ αὑτοῦ κτήματι ἢ παιδί , καὶ τοῦ ἐνδεοῦς ἐπὶ τῷ γινομένῳ . 
ὡς δ’ αὕτως καὶ ἐπὶ τῶν διὰ τὴν χρῆσιν φίλων καὶ ἐπὶ τῶν δῑ ἡδονὴν οἳ μὲν κατ’ ἰσότητα εἰσίν , οἳ δὲ καθ’ ὑπεροχήν . 
διὸ καὶ οἱ ἐκείνως οἰόμενοι ἐγκαλοῦσιν , ἐὰν μὴ ὁμοίωσχρήσιμοι καὶ εὖ ποιῶσιν , καὶ ἐπὶ τῆς ἡδονῆς . 
δῆλον δ’ ἐν τοῖς ἐρωτικοῖς · τοῦτο γὰρ αἴτιον τοῦ μάχεσθαι ἀλλήλοις πολλάκις . 
ἀγνοεῖ γὰρ ὁ ἐρῶν ὅτι οὐχ ὁ αὐτὸς λόγος αὐτοῖς ἐπὶ τὴν προθυμίαν . 
διὸ εὑρηκέναι νεῖκος ὁ ἐρώμενος · τοιαῦτ’ ἂν οὐκ ἐρῶν λέγοι . 
οἳ δὲ νομίζουσι τὸν αὐτὸν εἶναι λόγον . 
ὥσπερ οὖν εἴρηται , τριῶν ὄντων εἰδῶν φιλίας , κατ’ ἀρετὴν κατὰ τὸ χρήσιμον καὶ κατὰ τὸ ἡδύ , αὗται πάλιν διῄρηνται εἰς δύο · αἳ μὲν γὰρ κατὰ τὸ ἴσον αἳ δὲ καθ’ ὑπεροχὴν εἰσίν . 
φιλίαι μὲν οὖν ἀμφότεραι , φίλοι δ’ οἱκατὰ τὴν ἰσότητα · ἄτοπον γὰρ ἂν εἴη εἰ ἀνὴρ παιδίῳ φίλος , φιλεῖ δέ γε καὶ φιλεῖται . 
ἐνιαχοῦ δὲ φιλεῖσθαι μὲν δεῖ τὸν ὑπερέχοντα , ἐὰν δὲ φιλῇ , ὀνειδίζεται ὡς ἀνάξιον φιλῶν . 
τῇ γὰρ ἀξίᾳ τῶν φίλων μετρεῖται καί τινι ἴσῳ . 
τὰ μὲν οὖν δῑ ἡλικίας ἔλλειψιν ἀνάξια ὁμοίωσφιλεῖσθαι , τὰ δὲ κατ’ ἀρετὴν ἢ γένος ἢ κατὰ ἄλλην τοιαύτην ὑπεροχήν . 
ἀεὶ δὲ τὸν ὑπερέχοντα ἢ ἧττον ἢ μὴ φιλεῖν ἀξιοῦν , καὶ ἐν τῷ χρησίμῳ καὶ ἐν τῷ ἡδεῖ καὶ κατ’ ἀρετήν . 
ἐν μὲν οὖν ταῖς μικραῖς ὑπεροχαῖς εἰκότως γίνονται ἀμφισβητήσεις (τὸ γὰρ μικρὸν ἐνιαχοῦ οὐδὲν ἰσχύει , ὥσπερἐν ξύλου σταθμῷ , ἀλλ’ ἐν χρυσίῳ · ἀλλὰ τὸ μικρὸν κακῶς κρίνουσιν · φαίνεται γὰρ τὸ μὲν οἰκεῖον ἀγαθὸν διὰ τὸ ἐγγὺς μέγα , τὸ δ’ ἀλλότριον διὰ τὸ πόρρω μικρόν) · ὅταν δὲ ὑπερβολὴ ᾖ , οὐδ’ αὐτοὶ ἐπιζητοῦσιν ὡς δεῖ ἢ ἀντιφιλεῖσθαι ἢ ὁμοίως ἀντιφιλεῖσθαι , οἷον εἴ τις ἀξιοῖ τὸν θεόν . 
φανερὸνδὴ ὅτι φίλοι μέν , ὅταν ἐν τῷ ἴσῳ , τὸ ἀντιφιλεῖν δ’ ἔστιν ἄνευ τοῦ φίλους εἶναι . 
δῆλον δὲ καὶ διὰ τί ζητοῦσι μᾶλλον οἱ ἄνθρωποι τὴν καθ’ ὑπεροχὴν φιλίαν τῆς κατ’ ἰσότητα · ἅμα γὰρ ὑπάρχει οὕτως αὐτοῖς τό τε φιλεῖσθαι καὶ ἡ ὑπεροχή . 
διὸ ὁ κόλαξ παρ’ ἐνίοις ἐντιμότερος τοῦ φίλου · ἄμφω γὰρ φαίνεσθαι ποιεῖ ὑπάρχειν τῷ κολακευομένῳ . 
μάλιστα δ’ οἱ φιλότιμοι τοιοῦτοι · τὸ γὰρ θαυμάζεσθαι ἐν ὑπεροχῇ . 
φύσει δὲ γίνονται οἳ μὲν φιλητικοὶ οἳ δὲ φιλότιμοι . 
φιλητικὸς δὲ ὁ τῷ φιλεῖν χαίρων μᾶλλον ἢ τῷ φιλεῖσθαι · ἐκεῖνος δὲ φιλότιμος μᾶλλον . 
ὁ μὲν οὖν χαίρωντῷ θαυμάζεσθαι καὶ φιλεῖσθαι τῆς ὑπεροχῆς φίλος · ὁ δὲ τῇ ἐν τῷ φιλεῖν ἡδονῇ ὁ φιλητικός . 
ἔνεστι γὰρ ἀνάγκη ἐνεργοῦντα · τὸ μὲν γὰρ φιλεῖσθαι συμβεβηκός · ἔστι γὰρ λανθάνειν φιλούμενον , φιλοῦντα δ’ οὔ . 
ἔστι δὲ καὶ κατὰ τὴν φιλίαν τὸ φιλεῖν μᾶλλον ἢ τὸ φιλεῖσθαι , τὸ δὲφιλεῖσθαι κατὰ τὸ φιλητόν . 
σημεῖον δέ · ἕλοιτ’ ἂν ὁ φίλος μᾶλλον , εἰ μὴ ἐνδέχοιτ’ ἄμφω , γιγνώσκειν ἢ γιγνώσκεσθαι , οἷον ἐν ταῖς ὑποβολαῖς αἱ γυναῖκες ποιοῦσι , καὶ ἡ Ἀνδρομάχη ἡ Ἀντιφῶντος . 
καὶ γὰρ ἔοικε τὸ μὲν ἐθέλειν γινώσκεσθαι αὑτοῦ ἕνεκα , καὶ τοῦ πάσχειν τι ἀγαθὸν ἀλλὰ μὴ ποιεῖν , τὸ δὲ γινώσκειν τοῦ ποιεῖν καὶ τοῦ φιλεῖν ἕνεκα . 
διὸ καὶ τοὺς ἐμμένοντας τῷ φιλεῖν πρὸς τοὺς τεθνεῶτας ἐπαινοῦμεν · γινώσκουσι γάρ , ἀλλ’ οὐ γινώσκονται.ὅτι μὲν οὖν πλείονες τρόποι φιλίας , καὶ πόσοι τρόποι , ὅτι τρεῖς , καὶ ὅτι τὸ φιλεῖσθαι καὶ ἀντιφιλεῖσθαι καὶ οἱ φίλοι διαφέρουσιν , οἵ τε κατ’ ἰσότητα καὶ οἱ καθ’ ὑπεροχήν , εἴρηται · ἐπεὶ δὲ τὸ φίλον λέγεται καὶ καθόλου μᾶλλον , ὥσπερ καὶ κατ’ ἀρχὰς ἐλέχθη , ὑπὸ τῶν ἔξωθεν συμπαραλαμβανόντων (οἳ μὲν γὰρ τὸ ὅμοιόν φασιν εἶναι φίλον , οἳ δὲ τὸ ἐναντίον) , λεκτέον καὶ περὶ τούτων πῶς εἰσι πρὸς τὰσεἰρημένας φιλίας . 
ἀνάγεται δὲ τὸ μὲν ὅμοιον καὶ εἰς τὸ ἡδὺ καὶ εἰς τὸ ἀγαθόν . 
τό τε γὰρ ἀγαθὸν ἁπλοῦν , τὸ δὲ κακὸν πολύμορφον · καὶ ὁ ἀγαθὸς μὲν ὅμοιος ἀεὶ καὶ οὐ μεταβάλλεται τὸ ἦθος , ὁ δὲ φαῦλος καὶ ὁ ἄφρων οὐθὲν ἔοικεν ἕωθεν καὶ ἑσπέρας . 
διὸ ἐὰν μὴ συμβάλλωσιν οἱφαῦλοι , οὐ φίλοι ἑαυτοῖς , ἀλλὰ διίστανται · ἡ δ’ οὐ βέβαιος φιλία οὐ φιλία . 
ὥστε οὕτως μὲν τὸ ὅμοιον φίλον , ὅτι <τὸ> 
ἀγαθὸν ὅμοιον , ἔστι δὲ ὡς καὶ κατὰ τὸ ἡδύ · τοῖς γὰρ ὁμοίοις ταὔθ’ ἡδέα , καὶ ἕκαστον δὲ φύσει αὐτὸ αὑτῷ ἡδύ . 
διὸ καὶ φωναὶ καὶ αἱ ἕξεις καὶ συνημερεύσεις τοῖς ὁμογενέσινἥδισται ἀλλήλοις , καὶ τοῖς ἄλλοις ζῴοις · καὶ ταύτῃ ἐνδέχεται καὶ τοὺς φαύλους ἀλλήλους φιλεῖν . 
“κακὸς κακῷ δὲ συντέτηκεν ἡδονῇ.” 
τὸ δ’ ἐναντίον τῷ ἐναντίῳ φίλον ὡς τὸ χρήσιμον · αὐτὸ γὰρ αὑτῷ τὸ ὅμοιον ἄχρηστον . 
διὸ δεσπότης δούλου δεῖταικαὶ δοῦλος δεσπότου , καὶ γυνὴ καὶ ἀνὴρ ἀλλήλων , καὶ ἡδὺ καὶ ἐπιθυμητὸν τὸ ἐναντίον ὡς χρήσιμον , καὶ οὐχ ὡς ἐν τέλει ἀλλ’ ὡς πρὸς τὸ τέλος . 
ὅταν γὰρ τύχῃ οὗ ἐπιθυμεῖ , ἐν τῷ τέλει μὲν ἐστίν , οὐκ ὀρέγεται δὲ τοῦ ἐναντίου , οἷον τὸ θερμὸν τοῦ ψυχροῦ καὶ τὸ ξηρὸν τοῦ ὑγροῦ . 
ἔστι δέ πως καὶἡ τοῦ ἐναντίου φιλία τοῦ ἀγαθοῦ . 
ὀρέγεται γὰρ ἀλλήλων διὰ τὸ μέσον · ὡς σύμβολα γὰρ ὀρέγεται ἀλλήλων διὰ τὸ οὕτω γίνεσθαι ἐξ ἀμφοῖν ἓν μέσον . 
ἔτι κατὰ συμβεβηκός ἐστι τοῦ ἐναντίου , καθ’ αὑτὸ δὲ τῆς μεσότητος . 
ὀρέγονται γὰρ οὐκ ἀλλήλων τἀναντία , ἀλλὰ τοῦ μέσου . 
ὑπερψυχθέντες γάρ , ἐὰν θερμανθῶσιν , εἰς τὸ μέσον καθίστανται , καὶ ὑπερθερμανθέντες , ἐὰν ψυχθῶσιν · ὁμοίως δὲ καὶ ἐπὶ τῶν ἄλλων . 
εἰ δὲ μή , ἀεὶ ἐν ἐπιθυμίᾳ , οὐκ ἐν τοῖς μέσοις . 
ἀλλὰ χαίρει ὁ ἐν τῷ μέσῳ ἄνευ ἐπιθυμίας τοῖς φύσει ἡδέσιν , οἳ δὲ πᾶσι τοῖς ἐξιστᾶσι τῆς φύσει ἕξεως . 
τοῦτο μὲν οὖντὸ εἶδος καὶ ἐπὶ τῶν ἀψύχων ἐστίν · τὸ φιλεῖν δὲ γίνεται , ὅταν ᾖ ἐπὶ τῶν ἐμψύχων . 
διὸ ἐνίοτε ἀνομοίοις χαίρουσιν , οἷον αὐστηροὶ εὐτραπέλοις καὶ ὀξεῖς ῥαθύμοις . 
εἰς τὸ μέσον γὰρ καθίστανται ὑπ’ ἀλλήλων . 
κατὰ συμβεβηκὸς οὖν , ὥσπερ ἐλέχθη , τὰ ἐναντία φίλα , καὶ διὰ τὸ ἀγαθόν.πόσα μὲν οὖν εἴδη φιλίας , καὶ τίνες διαφοραὶ καθ’ ἃς λέγονται οἱ τε φίλοι καὶ οἱ φιλοῦντες καὶ οἱ φιλούμενοι , καὶ οὕτως ὥστε φίλοι εἶναι καὶ ἄνευ τούτου , εἴρηται · περὶ δὲ αὐτὸν αὑτῷ φίλον εἶναι ἢ μή , πολλὴν ἔχει ἐπίσκεψιν . 
δοκεῖ γὰρ ἐνίοις μάλιστα ἕκαστος αὐτὸς αὑτῷφίλος εἶναι , καὶ τούτῳ χρώμενοι κανόνι κρίνουσι τὴν πρὸς τοὺς ἄλλους φίλους φιλίαν · κατὰ δὲ τοὺς λόγους καὶ τὰ δοκοῦνθ’ ὑπάρχειν τοῖς φίλοις τὰ μὲν ὑπεναντιοῦται , τὰ δ’ ὅμοια φαίνεται ὄντα . 
ἔστι γάρ πως κατὰ ἀναλογίαν αὕτη ἡ φιλία , ἁπλῶς δ’ οὔ . 
ἐν δυσὶ γὰρ διῃρημένοις τὸφιλεῖσθαι καὶ φιλεῖν · δῑ ἃ μᾶλλον οὕτως αὐτὸς αὑτῷ φίλος , <ὡς> 
ἐπὶ τοῦ ἀκρατοῦς καὶ ἐγκρατοῦς εἴρηται πῶς ἑκὼν ἢ ἄκων , τῷ τὰ μέρη ἔχειν πως πρὸς ἄλληλα τὰ τῆς ψυχῆς , καὶ ὅμοιον τὰ τοιαῦτα πάντα , εἰ φίλος αὐτὸς αὑτῷ καὶ ἐχθρός , καὶ εἰ ἀδικεῖ τις αὐτὸς αὑτόν . 
πάντα γὰρ ἐν δυσὶταῦτα καὶ διῃρημένοις · ᾗ δὴ δύο πως καὶ ἡ ψυχή , ὑπάρχει πως ταῦτα , ᾗ δ’ οὐ διῃρημένα , οὐχ ὑπάρχει.ἀπὸ δὲ τῆς πρὸς αὑτὸν ἕξεως [ὡς] 
οἱ λοιποὶ τρόποι τοῦ φιλεῖν διωρισμένοι , καθ’ οὓς ἐν τοῖς λόγοις ἐπισκοπεῖν εἰώθαμεν . 
δοκεῖ γὰρ φίλος εἶναι ὁ βουλόμενός τινι τἀγαθὰ ἢ οἷαοἴεται ἀγαθά , μὴ δῑ αὑτὸν , ἀλλ’ ἐκείνου ἕνεκα · ἄλλον δὲ τρόπον ᾧ τὸ εἶναι βούλεται δῑ ἐκεῖνον καὶ μὴ δῑ αὑτὸν , κἂν εἰμὴ διανέμων τἀγαθά , μὴ τῷ τὸ εἶναι τούτῳ ἂν δόξειε μάλιστα φιλεῖν · ἄλλον δὲ τρόπον ᾧ συζῆν αἱρεῖται δῑ αὐτὴν τὴν ὁμιλίαν καὶ μὴ δῑ ἕτερόν τι , οἷον οἱ πατέρεστὸ μὲν εἶναι τοῖς τέκνοις , συζῶσι δ’ ἑτέροις . 
μάχεται δὴ ταῦτα πάντα πρὸς ἄλληλα . 
οἳ μὲν γὰρ ἂν μὴ τὸ ἑαυτοῖς , οἳ δὲ ἂν μὴ τὸ εἶναι , οἳ δὲ τὸ συζῆν , οὐκ οἴονται φιλεῖσθαι . 
ἔτι τὸ ἀλγοῦντι συναλγεῖν μὴ δῑ ἕτερόν τι ἀγαπᾶν θήσομεν—οἷον οἱ δοῦλοι πρὸς τοὺς δεσπότας , ὅτιχαλεποὶ ἀλγοῦντες , ἀλλ’ οὐ δῑ αὐτούς , ὥσπερ αἱ μητέρες τοῖς τέκνοις καὶ οἱ συνωδίνοντες ὄρνιθες . 
βούλεται γὰρ μάλιστά γε οὐ μόνον συλλυπεῖσθαι ὁ φίλος τῷ φίλῳ , ἀλλὰ καὶ τὴν αὐτὴν λύπην , οἷον διψῶντι συνδιψῆν , εἰ ἐνεδέχετο , ὅτι [μὴ] 
ἐγγύτατα . 
ὁ δ’ αὐτὸς λόγος καὶ ἐπὶ τοῦ χαίρειν · <τὸ γὰρ χαίρειν> 
μὴ δῑ ἕτερόν τι , ἀλλὰ δῑ ἐκεῖνον , ὅτι χαίρει , φιλικόν . 
ἔτι τὰ τοιάδε λέγεται περὶ τῆς φιλίας , ὡς ἰσότης φιλότης , καὶ [μὴ] 
μίαν ψυχὴν εἶναι τοὺς ἀληθῶς φίλους . 
ἅπαντα ταῦτα ἐπαναφέρεται πρὸς τὸν ἕνα . 
καὶ γὰρ βούλεται τἀγαθὰ αὐτῷτοῦτον τὸν τρόπον . 
οὐθεὶς γὰρ αὐτὸς αὑτὸν εὖ ποιεῖ διά τι ἕτερον , οὐδὲ χάριτος . 
οὐ δὲ λέγει ὅτι ἐποίησεν ᾗ εἷς · δοκεῖ γὰρ φιλεῖσθαι βούλεσθαι ὁ δῆλον ποιῶν ὅτι φιλεῖ , ἀλλ’ οὐ φιλεῖν . 
καὶ τὸ εἶναι μάλιστα καὶ τὸ συζῆν καὶ τὸ συγχαίρειν καὶ τὸ συναλγεῖν , καὶ μία δὴ ψυχή , καὶ τὸ μὴδύνασθαι ἄνευ ἀλλήλων μηδὲ ζῆν , ἀλλὰ συναποθνήσκειν.— 
οὕτω γὰρ ἔχει ὁ εἷς , καὶ ἴσως ὁμιλεῖ αὐτὸς αὑτῷ.—πάντα δὲ ταῦτα τῷ ἀγαθῷ ὑπάρχει πρὸς αὑτόν . 
ἐν γὰρ τῷ πονηρῷ διαφωνεῖ , οἷον ἐν τῷ ἀκρατεῖ . 
καὶ διὰ τοῦτο δοκεῖ καὶ ἐχθρὸν ἐνδέχεσθαι αὐτὸν αὑτῷ εἶναι · ᾗ δ’ εἷς καὶἀδιαίρετος , ὀρεκτὸς αὐτὸς αὑτοῦ . 
τοιοῦτος ὁ ἀγαθὸς καὶ ὁ κατ’ ἀρετὴν φίλος , ἐπεὶ ὅ γε μοχθηρὸς οὐχ εἷς ἀλλὰ πολλοί , καὶ τῆς αὐτῆς ἡμέρας ἕτερος καὶ ἔμπληκτος . 
ὥστε καὶ ἡ αὐτοῦ πρὸς αὑτὸν φιλία ἀνάγεται πρὸς τὴν τοῦ ἀγαθοῦ . 
ὅτι γάρ πῃ ὁμοιοῖ καὶ εἷς καὶ αὐτὸς αὑτῷ ἀγαθός , ταύτῃ αὐτὸς αὑτῷ φίλος καὶ ὀρεκτός · φύσει δὲ τοιοῦτος , ἀλλ’ ὁ πονηρὸς παρὰ φύσιν . 
ὁ δ’ ἀγαθὸς οὔθ’ ἅμα λοιδορεῖται ἑαυτῷ , ὥσπερ ὁ ἀκρατής , οὔτε ὁ ὕστερος τῷ πρότερον , ὥσπερ ὁ μεταμελητικός , οὔτε ὁ ἔμπροσθεν τῷ ὕστερον , ὥσπερ ὁ ψεύστης . 
ὅλως τε εἰ δεῖ ὥσπερ οἱ σοφισταὶ διορίζουσιν , ὥσπερ τὸ Κορίσκος καὶ Κορίσκος σπουδαῖος . 
δῆλον γὰρ ὡς τὸ αὐτὸ πόσον σπουδαῖον αὐτῶν , ἐπεὶ ὅταν ἐγκαλέσωσιν αὑτοῖς , ἀποκτιννύασιν αὑτούς · ἀλλὰ δοκεῖ πᾶς αὐτὸς αὑτῷ ἀγαθός . 
ζητεῖ δὲ ὁ ἁπλῶς ὢν ἀγαθὸς εἶναι καὶ αὐτὸς αὑτῷ φίλος , ὥσπερ εἴρηται , ὅτι δύ’ ἔχει ἐν αὑτῷ ἃ φύσειβούλεται εἶναι φίλα καὶ διασπάσαι ἀδύνατον . 
διὸ ἐπ’ ἀνθρώπου μὲν δοκεῖ ἕκαστος αὐτὸς αὑτῷ φίλος , ἐπὶ δὲ τῶν ἄλλων ζῴων <οὔ> , οἷον ἵππος αὐτὸς αὑτῷ . . . , οὐκ ἄρα φίλος . 
ἀλλ’ οὐδὲ τὰ παιδία , ἀλλ’ ὅταν ἤδη ἔχῃ προαίρεσιν · ἤδη γὰρ τότε διαφωνεῖ ὁ νοῦς πρὸς τὴν ἐπιθυμίαν . 
ἔοικε δ’ ἡφιλία ἡ πρὸς αὑτὸν τῇ κατὰ συγγένειαν · οὐθέτερον γὰρ ἐφ’ αὑτοῖς λῦσαι , ἀλλὰ κἂν διαφέρωνται , ὅμως οὗτοι μὲν ἔτι συγγενεῖς , ὃ δὲ ἔτι εἷς , ἕως ἂν ζῇ.ποσαχῶς μὲν οὖν τὸ φιλεῖν λέγεται , καὶ ὅτι πᾶσαι αἱ φιλίαι ἀνάγονται πρὸς τὴν πρώτην , δῆλον ἐκ τῶν εἰρημένων · 
οἰκεῖον δὲ τῇ σκέψει θεωρῆσαι καὶ περὶ ὁμονοίας καὶ εὐνοίας . 
δοκεῖ γὰρ τοῖς μὲν εἶναι ταὐτά , τοῖς δ’ οὐκ ἄνευ ἀλλήλων . 
ἔστι δ’ ἡ εὔνοια τῆς φιλίας οὔτε πάμπαν ἕτερον οὔτε ταὐτόν . 
διῃρημένης γὰρ τῆς φιλίας κατὰ τρεῖς τρόπους , οὔτ’ ἐν τῇ χρησίμῃ οὔτ’ ἐν τῇ καθ’ ἡδονὴν ἐστίν . 
εἴτε γὰρ ὅτι χρήσιμον , βούλεται αὐτῷ τἀγαθά , οὐ δῑ ἐκεῖνον ἀλλὰ δῑ αὑτὸν βούλοιτ’ ἄν , δοκεῖ δὲ ὥσπερ . . . καὶ ἡ εὔνοια οὐκ αὐτοῦ εὔνοια τοῦ εὐνοϊζομένου εἶναι , ἀλλὰ τοῦ ᾧ εὐνοεῖ · εἰ δὴ ἦν ἐν τῇ τοῦ ἡδέος φιλίᾳ , κἂν τοῖς ἀψύχοις εὐνόουν . 
ὥστεδῆλον ὅτι περὶ τὴν ἠθικὴν φιλίαν ἡ εὔνοια ἐστίν . 
ἀλλὰ τοῦ μὲν εὐνοοῦντος βούλεσθαι μόνον ἐστί , τοῦ δὲ φίλου καὶ πράττειν ἃ βούλεται . 
ἔστι γὰρ ἡ εὔνοια ἀρχὴ φιλίας · ὁ μὲν γὰρ φίλος πᾶς εὔνους , ὁ δ’ εὔνους οὐ πᾶς φίλος . 
ἀρχομένῳ γὰρ ἔοικεν ὁ εὐνοῶν μόνον , διὸ ἀρχὴ φιλίας , ἀλλ’ οὐ φιλία.δοκοῦσι γὰρ οἵ τε φίλοι ὁμονοεῖν καὶ οἱ ὁμονοοῦντες φίλοι εἶναι . 
ἔστι δ’ οὐ περὶ πάντα ἡ ὁμόνοια ἡ φιλική , ἀλλὰ περὶ τὰ πρακτὰ τοῖς ὁμονοοῦσι , καὶ ὅσα εἰς τὸ συζῆν συντείνει , οὔτε μόνον κατὰ διάνοιαν ἢ κατὰ ὄρεξιν (ἔστι γὰρ τἀναντία τὸ κινοῦν ἐπιθυμεῖν , ὥσπερ ἐν τῷἀκρατεῖ διαφωνεῖ τοῦτὀ , οὐ δεῖ κατὰ τὴν προαίρεσιν ὁμονοεῖν καὶ κατὰ τὴν ἐπιθυμίαν . 
ἐπὶ δὲ τῶν ἀγαθῶν ἡ ὁμόνοια · οἵ γε φαῦλοι ταῦτα προαιρούμενοι καὶ ἐπιθυμοῦντες βλάπτουσιν ἀλλήλους . 
ἔοικε δὲ καὶ ἡ ὁμονοία οὐχ ἁπλῶς λέγεσθαι , ὥσπερ οὐδ’ ἡ φιλία · ἀλλ’ ἣ μὲν πρώτη καὶ φύσεισπουδαία , διὸ οὐκ ἔστι τοὺς φαύλους ὁμονοεῖν , ἑτέρα δὲ καθ’ ἣν καὶ οἱ φαῦλοι ὁμονοοῦσιν , ὅταν τῶν αὐτῶν τὴν προαίρεσιν καὶ τὴν ἐπιθυμίαν ἔχωσιν . 
οὕτω δὲ δεῖ τῶν αὐτῶν ὀρέγεσθαι , ὥστε ἐνδέχεσθαι ἀμφοτέροις ὑπάρχειν οὗ ὀρέγονται . 
ἂν γὰρ τοιούτου ὀρέγωνται , ὃ μὴ ἐνδέχεται ἀμφοῖν , μαχοῦνται · οἱ ὁμονοοῦντες δ’ οὐ μαχοῦνται . 
ἔστι δ’ ἡ ὁμόνοια , ὅταν περὶ τοῦ ἄρχειν καὶ ἄρχεσθαι ἡ αὐτὴ προαίρεσις ᾖ , μὴ τοῦ ἑκάτερον , ἀλλὰ τοῦ τὸν αὐτόν . 
καὶ ἔστιν ἡ ὁμόνοια φιλία πολιτική.περὶ μὲν οὖν ὁμονοίας καὶ εὐνοίας εἰρήσθω τοσαῦτα · ἀπορεῖται δὲ διὰ τί μᾶλλον φιλοῦσιν οἱ ποιήσαντες εὖ τοὺς παθόντας ἢ οἱ παθόντες εὖ τοὺς ποιήσαντας . 
δοκεῖ δὲ δίκαιον εἶναι τοὐναντίον . 
τοῦτο δ’ ὑπολάβοι μὲν ἄν τις διὰ τὸ χρήσιμον καὶ τὸ αὐτῷ ὠφέλιμον συμβαίνειν · τῷ μὲν γὰρ ὀφείλεται , τὸν δ’ ἀποδοῦναι δεῖ . 
οὐκ ἔστι δὲ τοῦτομόνον , ἀλλὰ καὶ φυσικόν . 
ἡ γὰρ ἐνέργεια αἱρετώτερον , 
τὸν αὐτὸν δὲ λόγον ἔχει τὸ ἔργον καὶ ἡ ἐνέργεια , ὁ δ’ εὖ παθὼν ὥσπερ ἔργον τοῦ εὖ ποιήσαντος . 
διὸ καὶ ἐν τοῖς ζῴοις ἡ περὶ τὰ τέκνα σπουδὴ ἐστί , καὶ τοῦ γεννῆσαι καὶ <τὰ> 
γεννώμενα σῴζειν . 
καὶ φιλοῦσι δὴ μᾶλλον οἱ πατέρες τὰτέκνα (καὶ αἱ μητέρες τῶν πατέρων) 
ἢ φιλοῦνται · καὶ οὗτοι πάλιν τὰ αὑτῶν ἢ τοὺς γεννήσαντας , διὰ τὸ τὴν ἐνέργειαν εἶναι τὸ ἄριστον · καὶ αἱ μητέρες τῶν πατέρων , ὅτι μᾶλλον οἴονται αὑτῶν εἶναι ἔργον τὰ τέκνα · τὸ γὰρ ἔργον τῷ χαλεπῷ διορίζουσι , πλείω δὲ λυπεῖται περὶ τὴν γένεσιν μήτηρ.καὶ περὶ μὲν φιλίας τῆς πρὸς αὑτὸν καὶ τῆς ἐν πλείοσι διωρίσθω τὸν τρόπον τοῦτον · δοκεῖ δὲ τό τε δίκαιον εἶναι ἴσον τι καὶ ἡ φιλία ἐν ἰσότητι , εἰ μὴ μάτην λέγεται ἰσότης [ἡ] 
φιλότης . 
αἱ δὲ πολιτεῖαι πᾶσαι δικαίου τι εἶδος · κοινωνία γάρ , τὸ δὲ κοινὸν πᾶν διὰ τοῦ δικαίουσυνέστηκεν , ὥστε ὅσα εἴδη φιλίας , καὶ δικαίου καὶ κοινωνίας , καὶ πάντα ταῦτα σύνορα ἀλλήλοις , καὶ ἐγγὺς ἔχει τὰς διαφοράς . 
ἐπεὶ δ’ ὁμοίως ἔχει ψυχὴ πρὸς σῶμα καὶ τεχνίτης πρὸς ὄργανον καὶ δεσπότης πρὸς δοῦλον , τούτων μὲν οὐκ ἔστι κοινωνία . 
οὐ γὰρ δύ’ ἐστίν , ἀλλὰ τὸ μὲν ἕν , τὸ δὲ τοῦ ἑνός [οὐδέν] . 
οὐδὲ διαιρετὸν τὸ ἀγαθὸν ἑκατέρῳ , ἀλλὰ τὸ ἀμφοτέρων τοῦ ἑνὸς οὗ ἕνεκα ἐστίν . 
τό τε γὰρ σῶμά ἐστιν ὄργανον σύμφυτον , καὶ τοῦ δεσπότου ὁ δοῦλος ὥσπερ μόριον καὶ ὄργανον ἀφαιρετόν , τὸ δ’ ὄργανον ὥσπερ δοῦλος ἄψυχος . 
αἱ δ’ ἄλλαι κοινωνίαιεἰσὶν [ἢ] 
μόριον τῶν τῆς πόλεως κοινωνιῶν , οἷον ἡ τῶνφρατέρων ἢ τῶν ὀργίων , ἢ αἱ χρηματιστικαὶ ἔτι πολιτεῖαι . 
αἱ δὲ πολιτεῖαι πᾶσαι ἐν οἰκείοις συνυπάρχουσι , καὶ αἱ ὀρθαὶ καὶ αἱ παρεκβάσεις (ἔστι γὰρ τὸ αὐτὸ ὥσπερ καὶ ἐπὶ τῶν ἁρμονιῶν καὶ τῶν ἐν ταῖς πολιτείαις) · βασιλικὴ μὲν ἡ τοῦγεννήσαντος , ἀριστοκρατικὴ δ’ ἡ ἀνδρὸς καὶ γυναικός , πολιτεία δ’ ἡ τῶν ἀδελφῶν · παρέκβασις δὲ τούτων τυραννὶς ὀλιγαρχία δῆμος . 
καὶ τὰ δίκαια δὴ τοσαῦτα.ἐπεὶ δὲ τὸ ἴσον τὸ μὲν κατ’ ἀριθμὸν τὸ δὲ κατ’ ἀναλογίαν , καὶ τοῦ δικαίου εἴδη ἔσται καὶ τῆς φιλίας καὶ τῆς κοινωνίας.κατ’ ἀριθμὸν μὲν γὰρ ἡ <δημοκρατικὴ> 
κοινωνία καὶ ἡ ἑταιρικὴ φιλία , τῷ γὰρ αὐτῷ ὅρῳ μετρεῖται · κατ’ ἀναλογίαν δὲ ἡ ἀριστοκρατικὴ ἀρίστη καὶ βασιλική . 
οὐ γὰρ ταὐτὸν δίκαιον τῷ ὑπερέχοντι καὶ ὑπερεχομένῳ , ἀλλὰ τὸ ἀνάλογον . 
καὶ ἡ φιλία δὲ ὁμοίως πατρὸς καὶ παιδός , καὶ ἐν ταῖς κοινωνίαισὁ αὐτὸς τρόπος . 
λέγονται δὲ φιλίαι συγγενικὴ ἑταιρικὴ κοινωνικὴ ἡ λεγομένη πολιτική . 
ἔστι μὲν συγγενικὴ πολλὰ ἔχουσα εἴδη , ἣ μὲν ὡς ἀδελφῶν , ἣ δ’ ὡς πατρὸς καὶ υἱῶν (καὶ γὰρ κατ’ ἀναλογίαν , οἷον ἡ πατρική , καὶ κατ’ ἀριθμόν , οἷον ἡ τῶν ἀδελφῶν · ἐγγὺς γὰρ αὕτη τῆς ἑταιρικῆς · ἐπιλαμβάνουσι γὰρ καὶ ἐνταῦθα πρέσβειον) · ἡ δὲ πολιτικὴ συνέστηκε μὲν κατὰ τὸ χρήσιμον καὶ μάλιστα . 
διὰ γὰρ τὸ μὴ αὐταρκεῖν δοκοῦσι συνελθεῖν , ἐπεὶ συνῆλθόν γ’ ἂν καὶ τοῦ συζῆν χάριν . 
μόνη δ’ ἡ πολιτικὴ καὶ ἡ παρ’ αὐτὴν παρέκβασις οὐ μόνον φιλίαι , ἀλλὰ καὶ ὡς φίλοι κοινωνοῦσιν · αἱ δ’ ἄλλαι καθ’ ὑπεροχήν . 
μάλιστα δὲ δίκαιον τὸ ἐν τῇ τῶν χρησίμων φιλίᾳ , διὰ τὸ τοῦτ’ εἶναι τὸ πολιτικὸν δίκαιον . 
ἄλλον γὰρ τρόπον συνῆλθον πρίων καὶ τέχνη , οὐχ ἕνεκα κοινοῦ τινος (οἷον γὰρ ὄργανον καὶ ψυχἤ 
ἀλλὰ τοῦ χρωμένου ἕνεκεν . 
συμβαίνει δὲ καὶ τοῦτο ὄργανον ἐπιμελείας τυγχάνειν , ἧς δίκαιον πρὸς τὸ ἔργον · ἐκείνου γὰρ ἕνεκεν ἐστίν . 
καὶ τὸ τρυπάνῳ εἶναι διττόν , ὧν τὸ κυριώτερον ἡ ἐνέργεια , ἡ τρύπησις . 
καὶ ἐν τούτῳ τῷ εἴδει σῶμα καὶ δοῦλος , ὥσπερ εἴρηται πρότερον.τὸ δὴ ζητεῖν πῶς δεῖ τῷ φίλῳ ὁμιλεῖν , τὸ ζητεῖνδίκαιόν τι ἐστίν . 
καὶ γὰρ ὅλως τὸ δίκαιον ἅπαν πρὸς φίλον . 
τό τε γὰρ δίκαιόν τισι καὶ κοινωνοῖς , καὶ ὁ φίλος κοινωνός , ὃ μὲν γένους , ὃ δὲ βίου . 
ὁ γὰρ ἄνθρωπος οὐ μόνον πολιτικὸν ἀλλὰ καὶ οἰκονομικὸν ζῷον , καὶ οὐχ ὥσπερ τἆλλά ποτε συνδυάζεται καὶ τῷ τυχόντι [καὶ] 
θήλει καὶἄρρενι ἀλλ’ αἱ διὰ δύμον αὐλικόν , ἀλλὰ κοινωνικὸν ἄνθρωπος ζῷον πρὸς οὓς φύσει συγγένεια ἐστίν · καὶ κοινωνία τοίνυν καὶ δίκαιόν τι , καὶ εἰ μὴ πόλις εἴη · οἰκία δ’ ἐστί τις φιλία . 
δεσπότου μὲν οὖν καὶ δούλου ἥπερ καὶ τέχνης καὶ ὀργάνων καὶ ψυχῆς καὶ σώματος , αἱ δὲτοιαῦται οὔτε φιλίαι οὔτε δικαιοσύναι , ἀλλ’ ἀνάλογον , ὥσπερ καὶ τὸ ὑγιεινὸν οὐ δίκαιον , ἀλλ’ ἀνάλογον · γυναικὸς δὲ καὶ ἀνδρὸς φιλία ὡς χρήσιμον καὶ κοινωνία · πατρὸς δὲ καὶ υἱοῦ ἡ αὐτὴ ἥπερ θεοῦ πρὸς ἄνθρωπον καὶ τοῦ εὖ ποιήσαντος πρὸς τὸν παθόντα καὶ ὅλως τοῦ φύσειἄρχοντος πρὸς τὸν φύσει ἀρχόμενον · ἣ δὲ τῶν ἀδελφῶν πρὸς ἀλλήλους ἑταιρικὴ μάλιστα ἡ κατ’ ἰσότητα.οὐ γάρ τι νόθος τῷδ’ ἀπεδείχθην · ἀμφοῖν δὲ πατὴρ αὑτὸς ἐκλήθηΖεὺς ἐμὸς ἄρχων.σοπη . 
φρ . 
755 (Jεββ ανδ πεαρσον) 684 (ναυξκ)ταῦτα γὰρ ὡς τὸ ἴσον ζητούντων λέγεται . 
διὸ ἐν οἰκίᾳ πρῶτον ἀρχαὶ καὶ πηγαὶ φιλίας καὶ πολιτείας καὶ δικαίου.ἐπεὶ δὲ φιλίαι τρεῖς , κατ’ ἀρετήν , κατὰ τὸ χρήσιμον , κατὰ τὸ ἡδύ , τούτων δὲ ἑκάστης δύο διαφοραί (ἣ μὲν γὰρ καθ’ ὑπεροχὴν ἣ δὲ κατ’ ἰσότητά ἐστιν ἑκάστη αὐτῶν , τὸ δὲ δίκαιον τὸ περὶ αὐτὰς ἐκ τῶν ἀμφισβητησάντων δῆλον) , ἐν μὲν τῇ καθ’ ὑπεροχὴν ἀξιοῦται τὸ ἀνάλογον , ἀλλ’ οὐχ ὡσαύτως , ἀλλ’ ὁ μὲν ὑπερέχων ἀνεστραμμένως τὸ ἀνάλογον , ὡς αὐτὸς πρὸς τὸν ἐλάττω , οὕτω τὸ παρὰ τοῦ ἐλάττονος γινόμενον πρὸς τὸ παρ’ αὐτοῦ , διακείμενος ὥσπερἄρχων πρὸς ἀρχόμενον · εἰ δὲ μὴ τοῦτο , ἀλλὰ τὸ ἴσον κατ’ ἀριθμὸν ἀξιοῖ . 
καὶ γὰρ δὴ καὶ ἐπὶ τῶν ἄλλων κοινωνιῶν οὕτω συμβαίνει . 
ὁτὲ μὲν γὰρ ἀριθμῷ τοῦ ἴσου μετέχουσιν , ὁτὲ δὲ λόγῳ . 
εἰ μὲν γὰρ ἴσον ἀριθμῷ εἰσήνεγκον ἀργύριον , ἴσον καὶ τῷ ἴσῳ ἀριθμῷ διαλαμβάνουσιν , εἰ δὲμὴ ἴσον , ἀνάλογον . 
ὁ δ’ ὑπερεχόμενος τοὐναντίον στρέφει τὸ ἀνάλογον , καὶ κατὰ διάμετρον συζεύγνυσιν . 
δόξειε δ’ ἂν οὕτως ἐλαττοῦσθαι ὁ ὑπερέχων καὶ λειτουργία ἡ φιλία καὶ ἡ κοινωνία . 
δεῖ ἄρα τινὶ ἑτέρῳ ἀνισάσαι καὶ ποιῆσαι ἀνάλογον . 
τοῦτο δ’ ἐστὶν ἡ τιμή , ὅπερ καὶ τῷ ἄρχοντιφύσει καὶ θεῷ πρὸς τὸ ἀρχόμενον . 
δεῖ δὲ ἰσασθῆναι τὸ κέρδος πρὸς τὴν τιμήν.ἡ δὲ κατ’ ἴσα φιλία ἐστὶν ἡ πολιτική . 
ἡ δὲ πολιτική ἐστι μὲν κατὰ τὸ χρήσιμον , καὶ ὥσπερ αἱ πόλεις ἀλλήλαις φίλαι , οὕτω καὶ οἱ πολῖται , καὶ ὁμοίωσοὐκέτι γιγνώσκουσιν Ἀθηναῖοι Μεγαρῆασφρ . 
ελεγ . 
αδεσποτα 6 (βεργκ) καὶ οἱ πολῖται , ὅταν μὴ χρήσιμοι ἀλλήλοις , ἀλλ’ ἐκ χειρὸς εἰς χεῖρα ἡ φιλία · ἔστι δὲ ἐνταῦθα καὶ ἄρχον καὶ ἀρχόμενον οὔτε τὸ φυσικὸν οὔτε τὸ βασιλικόν , ἀλλὰ τὸ ἐν τῷ μέρει , οὐδὲ τούτου ἕνεκα ὅπως εὖ ποιῇ ὁ θεός , ἀλλ’ἵνα ἴσον ᾖ τοῦ ἀγαθοῦ καὶ τῆς λειτουργίας . 
κατ’ ἰσότητα δὴ βούλεται εἶναι ἡ πολιτικὴ φιλία . 
ἔστι δὲ τῆς χρησίμου φιλίας εἴδη δύο , ἣ μὲν νομικὴ ἣ δ’ ἠθική . 
βλέπει δ’ ἡ μὲν πολιτικὴ εἰς τὸ ἴσον καὶ εἰς τὸ πρᾶγμα , ὥσπερ οἱ πωλοῦντες καὶ οἱ ὠνούμενοι . 
διὸ εἴρηταιμισθὸς ἀνδρὶ φίλῳ.ηες . 
ωδ 371ὅταν μὲν οὖν καθ’ ὁμολογίαν <ᾖ> 
ἡ πολιτικὴ αὕτη φιλία , [καὶ] 
νομική · ὅταν δ’ ἐπιτρέπωσιν αὐτοῖς , ἠθικὴ βούλεται εἶναι φιλία καὶ ἑταιρική . 
διὸ μάλιστα ἔγκλημα ἐν ταύτῃ τῇ φιλίᾳ · αἴτιον δ’ ὅτι παρὰ φύσιν . 
ἕτεραι γὰρ φιλίαι ἡ κατὰ τὸ χρήσιμον καὶ ἡ κατὰ τὴν ἀρετήν · οἳ δ’ἀμφότερα βούλονται ἅμα ἔχειν , καὶ ὁμιλοῦσι μὲν τοῦ χρησίμου ἕνεκα , 
ἠθικὴν δὲ ποιοῦσιν ὡς ἐπιεικεῖς , διὸ ὡς πιστεύοντες οὐ νομικὴν ποιοῦσιν . 
ὅλως μὲν γὰρ ἐν τῇ χρησίμῃ τῶν τριῶν πλεῖστα ἐγκλήματα (ἡ μὲν γὰρ ἀρετὴ ἀνέγκλητον , οἱ δ’ ἡδεῖς ἔχοντες καὶ δόντες ἀπαλλάττονται · οἱ δὲ χρήσιμοιοὐκ εὐθὺς διαλύονται , ἂν μὴ νομικῶς καὶ ἑταιρικῶς προσφέρωνταἰ · ὅμως δὲ τῆς χρησίμου ἡ νομικὴ ἀνέγκλητος . 
ἔστι δ’ ἡ μὲν νομικὴ διάλυσις πρὸς νόμισμα (μετρεῖται γὰρ τούτῳ τὸ ἴσον) , ἡ δ’ ἠθικὴ ἑκούσιος . 
διὸ ἐνιαχοῦ νόμος ἐστὶ τοῖς οὕτως ὁμιλοῦσι φιλικῶς μὴ εἶναι δίκας τῶνἑκουσίων συναλλαγμάτων , ὀρθῶς · τοῖς γὰρ ἀγαθοῖς οὐ πέφυκε δίκαιον εἶναι , οἳ δ’ ὡς ἀγαθοὶ καὶ πιστοὶ συναλλάττουσιν . 
ἔστι δὲ ἐν ταύτῃ τῇ φιλίᾳ τὰ ἐγκλήματα ἀμφιβάλλοντα αὐτοῖς ἀμφότερα , πῶς ἑκάτερος ἐγκαλεῖ , ὅταν ἠθικῶς ἀλλὰ μὴ νομικῶς πιστεύσωσιν . 
καὶ ἔχει δὴ ἀπορίαν ποτέρως δεῖκρίνειν τὸ δίκαιον , πότερα πρὸς τὸ πρᾶγμα βλέποντα τὸ ὑπηρετηθὲν , πόσον , ἢ ποῖον ἦν τῷ πεπονθότι . 
ἐνδέχεται γὰρ ὅπερ λέγει Θέογνις · σοὶ μὲν τοῦτο , θεά , σμικρόν , ἐμοὶ δὲ μέγα.τηεογ . 
14 ἐνδέχεται δὲ καὶ τοὐναντίον γενέσθαι , ὥσπερ ἐν τῷ λόγῳ , σοὶ μὲν παιδιὰν τοῦτ’ εἶναι , ἐμοὶ δὲ θάνατον . 
ἐντεῦθεν δ’ εἴρηται τὰ ἐγκλήματα . 
ὃ μὲν γὰρ ἀξιοῖ ἀντιπαθεῖν ὡς μέγα ὑπηρετήσας , ὅτι δεομένῳ ἐποίησιν , ἤ τι ἄλλο τοιοῦτο , λέγων πρὸς τὴν ἐκείνου ὠφέλειαν πόσον ἠδύνατο , ἀλλ’ οὐ τί ἦν αὐτῷ · ὃ δὲ τοὐναντίον ὅσον ἐκείνῳ , ἀλλ’ οὐχ ὅσοναὐτῷ . 
ὁτὲ δὲ καὶ μεταλαμβάνων καὶ ἀμφιβάλλει . 
ὃ μὲν γὰρ ὅσον αὐτῷ μικρὸν ἀπέβη , ὃ δ’ ὅσον αὐτῷ μέγα ἐδύνατο , οἷον εἰ κινδυνεύσας δραχμῆς ἄξιον ὠφέλησεν , ὃμὲν τὸ τοῦ κινδύνου μέγεθος ὃ δὲ τὸ τοῦ ἀργυρίου , ὥσπερ ἐν τῇ τῶν νομισμάτων ἀποδόσει . 
καὶ γὰρ ἐνταῦθα περὶτούτων ἡ ἀμφισβήτησις · ὃ μὲν γὰρ ἀξιοῖ πῶς τότ’ ἦν , ὃ δὲ πῶς νῦν , ἂν μὴ διείπωνται . 
ἡ μὲν οὖν πολιτικὴ βλέπει εἰς τὴν ὁμολογίαν καὶ εἰς τὸ πρᾶγμα , ἡ δ’ ἠθικὴ εἰς τὴν προαίρεσιν . 
ὥστε καὶ δίκαιον τοῦτο μᾶλλον ἐστί , καὶ δικαιοσύνη φιλική . 
αἴτιον δὲ τοῦ μάχεσθαι , διότι καλλίων μὲνἡ ἠθικὴ φιλία , ἀναγκαιοτέρα δὲ ἡ χρησίμη . 
οἳ δ’ ἄρχονται μὲν ὡς οἱ ἠθικοὶ φίλοι καὶ δῑ ἀρετὴν ὄντες · ὅταν δ’ ἄντικρυς ᾖ τι τῶν ἰδίων , δῆλοι γίνονται ὅτι ἕτεροι ἦσαν . 
ἐκ περιουσίας γὰρ διώκουσιν οἱ πολλοὶ τὰ καλόν · διὸ καὶ τὴν καλλίω φιλίαν . 
ὥστε φανερὸν πῶς διαιρετέον περὶ τούτων . 
εἰ μὲν γὰρ ἠθικοὶ φίλοι , εἰς τὴν προαίρεσιν βλεπτέον εἰ ἴση , καὶ οὐθὲν ἄλλο ἀξιωτέον θατέρῳ παρὰ θατέρου · εἰ δ’ ὡς χρήσιμοι καὶ πολιτικοί , ὡς ἂν ἐλυσιτέλειὁμολογοῦσιν · ἂν δ’ ὃ μὲν φῇ ὧδε ὃ δὲ ἐκείνως , οὐ καλὸν μὲν ἀντιποιῆσαι , δέον τοὺς καλοὺς λέγειν λόγους , ὁμοίως δὲ καὶ ἐπὶ θατέρου , ἀλλ’ ἐπεὶ οὐ διείποντο ὡς ἠθικῶς , δεῖ κρίνειν τίνα , μηδ’ ὑποκρινόμενον μηδέτερον αὐτῶν ἐξαπατᾶν . 
ὥστε δεῖ στέργειν αὐτὸν τὴν τύχην . 
ὅτι δ’ ἐστὶν ἡ ἠθικὴ κατὰπροαίρεσιν , δῆλον , ἐπεὶ κἂν εἰ μεγάλα παθὼν μὴ ἀποδῴη δῑ ἀδυναμίαν , ἀλλ’ ὡς ἠδύνατο , καλῶς · καὶ ὁ θεὸς ἀνέχεται κατὰ δύναμιν λαμβάνων τὰς θυσίας . 
ἀλλὰ τῷ πωλοῦντι οὐχ ἱκανῶς ἕξει , ἂν μὴ φήσῃ δύνασθαι πλέον δοῦναι , οὐδὲ τῷ δανείσαντι.πολλὰ ἐγκλήματα γίνεται ἐν ταῖς φιλίαις τοῖς μὴ κατ’ εὐθυωρίαν , καὶ τὸ δίκαιον ἰδεῖν οὐ ῥᾴδιον . 
χαλεπὸν γὰρ μετρῆσαι ἑνὶ τῷδε τὸ μὴ κατ’ εὐθυωρίαν , οἷον συμβαίνει ἐπὶ τῶν ἐρωτικῶν . 
ὃ μὲν γὰρ διώκει ὡς [τὸν] 
ἡδὺν ἐπὶ τὸ συζῆν , ὃ δ’ ἐκεῖνον ἐνίοτε ὡς χρήσιμον · ὅταν δὲ παύσηται τοῦ ἐρᾶν , ἄλλουγινομένου ἄλλος γίνεται , καὶ τότε λογίζονται παντί τινος , καὶ ὡς Πύθων καὶ Παμμένης διεφέροντο καὶ ὡς διδάσκαλος καὶ μαθητής (ἐπιστήμη γὰρ καὶ χρήματα οὐχ ἑνὶ μετρεῖταἰ , καὶ ὡς Ἡρόδικος ὁ ἰατρὸς πρὸς τὸν ἀποδιδόντα μικρὸν τὸν μισθόν , καὶ ὡς ὁ κιθαρῳδὸς καὶ ὁ βασιλεύς . 
ὃ μὲν γὰρ ὡς ἡδεῖ , ὃ δ’ ὡς χρησίμῳ ὡμίλει · ὃ δ’ ἐπεὶ ἔδει ἀποδιδόναι , αὐτὸν αὑτὸν ὡς ἡδὺν ἐποίησεν , καὶ ἔφη , ὥσπερ ἐκεῖνον ᾄσαντα εὐφρᾶναι , οὕτω καὶ αὐτὸς ὑποσχόμενος ἐκείνῳ . 
ὅμως δὲ φανερὸν καὶ ἐνταῦθα πῶς γνωριστέον · ἑνὶ μὲν γὰρ μετρητέον καὶ ἐνταῦθ’ , ἀλλ’ οὐχ ὅρῳ , ἀλλὰ λόγῳ · τῷ ἀνάλογον γὰρμετρητέον , ὥσπερ καὶ ἡ πολιτικὴ μετρεῖται κοινωνία . 
πῶς γὰρ κοινωνήσει γεωργῷ σκυτοτόμος , εἰ μὴ τῷ ἀνάλογον ἰσασθήσεται τὰ ἔργα ; 
τοῖς δὲ μὴ κατ’ εὐθυωρίαν τὸ ἀνάλογον μέτρον , οἷον εἰ ὃ μὲν σοφίαν δοῦναι ἐγκαλεῖ , ὃ δ’ ἐκείνῳ ἀργύριον , τῇ σοφίᾳ πρὸς τὸ πλούσιον , εἶτα τί δοθὲν πρὸσἑκάτερον . 
εἰ γὰρ ὃ μὲν τοῦ ἐλάττονος ἥμισυ ἔδωκεν , ὃ δὲ τοῦ μείζονος μὴ πολλοστὸν μέρος , δῆλον ὅτι οὗτος ἀδικεῖ . 
ἔστι δὲ κἀνταῦθα ἐν ἀρχῇ ἀμφισβήτησις , ἂν φῇ ὃ μὲν ὡς χρησίμους συνελθεῖν αὐτούς , ὃ δὲ μή , ἀλλ’ ὡς κατ’ ἄλλην τινὰ φιλίαν . 
περὶ δὲ τοῦ ἀγαθοῦ καὶ κατ’ ἀρετὴν φίλου , σκεπτέον πότερον δεῖ ἐκείνῳ τὰ χρήσιμα ὑπηρετεῖν καὶ βοηθεῖν ἢ τῷ ἀντιποιοῦντι καὶ δυναμένῳ . 
τοῦτο δὲ τὸ αὐτὸ πρόβλημα ἐστί , πότερον τὸν φίλον ἢ τὸν σπουδαῖον εὖ ποιητέον μᾶλλον . 
ἂνμὲν γὰρ <ὁ> 
φίλος καὶ σπουδαῖος , ἴσως οὐ λίαν χαλεπόν , ἂν μή τις τὸ μὲν αὐξήσῃ τὸ δὲ ταπεινώσῃ , φίλον μὲν σφόδρα ποιῶν , ἐπιεικῆ δὲ ἠρέμα · εἰ δὲ μή , πολλὰ προβλήματα γίνεται , οἷον εἰ ὃ μὲν ἦν , οὐκ ἔσται δέ , ὃ δὲ ἔσται , οὔπω δέ , ἢ ὃ μὲν ἐγένετο , ἔστι δ’ οὔ , ὃ δὲ ἔστιν , οὐκ ἦν δὲ οὐδὲ ἔσται , ἀλλ’ἐκεῖνο ἐργωδέστερον . 
μὴ γάρ τι λέγει Εὐριπίδης , ποιήσασλόγων δίκαιον μισθὸν ἂν λόγους φέροις , ἔργον δ’ ἐκεῖνος ἔργον <ὃς> 
παρέσχετο.ευρ . 
φρ . 
882 (ναυξκ) καὶ οὐ πάντα δεῖ τῷ πατρί , ἀλλ’ ἔστιν ἄλλ’ ἃ δεῖ τῇ μητρί · καίτοι βελτίων ὁ πατήρ . 
οὐδὲ γὰρ τῷ Διὶ πάντα θύεται , οὐδ’ ἔχειπάσας τὰς τιμὰς ἀλλὰ τινάς · ἴσως οὖν ἔστιν ἃ δεῖ τῷ χρησίμῳ , ἄλλα δὲ τῷ ἀγαθῷ . 
οἷον οὐχ εἰ σῖτον δίδωσι καὶ τὰ ἀναγκαῖα , καὶ συζῆν τούτῳ δεῖ · οὐδ’ ᾧ τοίνυν τὸ συζῆν , τούτῳ ἃ μὴ οὗτος δίδωσιν , ἀλλὰ χρήσιμος . 
ἀλλ’ οἳ τοῦτο ποιοῦντες τούτῳ πάντα τῷ ἐρωμένῳ διδόασιν οὐ δέον , οὐδενός εἰσιν ἄξιοι.καὶ οἱ ἐν τοῖς λόγοις ὅροι τῆς φιλίας πάντες μέν πώς εἰσι φιλίας , ἀλλ’ οὐ τῆς αὐτῆς . 
τῷ μὲν γὰρ χρησίμῳ τὸ βούλεσθαι τὰ κείνῳ ἀγαθὰ καὶ τῷ εὖ ποιήσαντι καὶ τῷ ὁποῖος δεῖ (οὐ γὰρ ἐπισημαίνει οὗτος ὁ ὁρισμὸς τῆς φιλίας) , ἄλλῳ δὲ τὸ εἶναι καὶ ἄλλῳ τὸ συζῆν , τῷ δὲ καθ’ ἡδονὴντὸ συναλγεῖν καὶ συγχαίρειν · πάντες δ’ οὗτοι οἱ ὅροι κατὰ φιλίαν μὲν λέγονται τινά , οὐ πρὸς μίαν δ’ οὐδείς . 
διὸ πολλοὶ εἰσί , καὶ ἕκαστος μιᾶς εἶναι δοκεῖ φιλίας , οὐκ ὤν , οἷον ἡ τοῦ εἶναι προαίρεσις . 
καὶ γὰρ ὁ καθ’ ὑπεροχὴν καὶ ποιήσας εὖ βούλεται τῷ ἔργῳ τῷ αὑτοῦ ὑπάρχειν , καὶ τῷ δόντι τὸ εἶναι δεῖκαὶ ἀνταποδιδόναι , ἀλλὰ συζῆν οὐ τούτῳ , ἀλλὰ τῷ ἡδεῖ.ἀδικοῦσιν οἱ φίλοι ἀλλήλους ἔνιοι · τὰ γὰρ πράγματα μᾶλλον , ἀλλ’ οὐ φιλοῦσι τὸν ἔχοντα · διὸ φιλεῖ κἀκείνους οἷον διότι ἡδὺς τὸν οἶνον εἵλετο , καὶ ὅτι χρήσιμος τὸν πλοῦτον εἵλετο · χρησιμώτερος γάρ . 
διὸ <οὐ> 
δεῖ ἀγανακτεῖν , ὥσπερ ἂν εἰ μᾶλλονεἵλετο ἀντὶ ἥττονος . 
οἳ δ’ ἐγκαλοῦσιν · ἐκεῖνον γὰρ νῦν ζητοῦσι τὸν ἀγαθόν , πρότερον ζητήσαντες τὸν ἡδὺν ἢ τὸν χρήσιμον . 
σκεπτέον δὲ καὶ περὶ αὐταρκείας καὶ φιλίας , πῶς ἔχουσι πρὸς τὰς ἀλλήλων δυνάμεις . 
ἀπορήσειε γὰρ ἄν τις πότερον , εἴ τις εἴη κατὰ πάντα αὐτάρκης , ἔσται τούτῳ φίλος . 
εἰ κατ’ ἔνδειαν ζητεῖται φίλος καὶ ἔσται ἀγαθὸσαὐταρκέστατος , εἰ ὁ μετ’ ἀρετῆς εὐδαίμων , τί ἂν δέοι φίλου ; 
οὔτε γὰρ τῶν χρησίμων δεῖσθαι αὐτάρκους οὔτε τῶν εὐφρανούντων οὔτε τοῦ συζῆν · αὐτὸς γὰρ αὑτῷ ἱκανὸς συνεῖναι . 
μάλιστα δὲ τοῦτο φανερὸν ἐπὶ θεοῦ · δῆλον γὰρ ὡς οὐδενὸς προσδεόμενος οὐδὲ φίλου δεήσεται , οὐδ’ ἔσται αὐτῷ οὔτε μηθὲν δεσπότου . 
ὥστε καὶ ἄνθρωπος ὁ εὐδαιμονέστατος ἥκιστα δεήσεται φίλου , ἀλλ’ ἢ καθ’ ὅσον ἀδύνατον εἶναι αὐτάρκη . 
ἀνάγκη ἄρα ἐλαχίστους εἶναι φίλους τῷ ἄριστα ζῶντι , καὶ ἀεὶ ἐλάττους γίνεσθαι , καὶ μὴ σπουδάζειν ὅπως ὦσι φίλοι , ἀλλ’ ὀλιγωρεῖν μὴ μόνον τῶν χρησίμων , ἀλλὰ καὶ εἰς τὸσυζῆν αἱρετῶν . 
ἀλλὰ μὴν καὶ τότε φανερὸν ἂν εἶναι δόξειεν ὡς οὐ χρήσεως ἕνεκα ὁ φίλος οὐδ’ ὠφελείας , ἀλλὰ δῑ ἀρετὴν φίλος μόνος . 
ὅταν γὰρ μηθενὸς ἐνδεεῖς ὦμεν , τότε τοὺς συναπλαυσομένους ζητοῦσι πάντες , καὶ τοὺς εὖ πεισομένους μᾶλλον ἢ τοὺς ποιήσοντας . 
ἀμείνω δ’ ἔχομεν κρίσιν αὐτάρκεις ὄντες ἢ μετ’ ἐνδείας , ὅτε μάλιστα τῶν συζῆν ἀξίων δεόμεθα φίλων . 
περὶ δὲ τῆς ἀπορίας ταύτης σκεπτέον , μή ποτε τὸ μέν τι λέγεται καλῶς , τὸ δὲ λανθάνει διὰ τὴν παραβολήν . 
δῆλον δὲ λαβοῦσι τί τὸ ζῆν τὸ κατ’ ἐνέργειαν , καὶ ὡς τέλος . 
φανερὸν οὖν ὅτι τὸ αἰσθάνεσθαικαὶ τὸ γνωρίζειν , ὥστε καὶ τὸ συζῆν τὸ συναισθάνεσθαι καὶ τὸ συγγνωρίζειν ἐστίν . 
ἔστι δὲ τὸ αὑτοῦ αἰσθάνεσθαι καὶ τὸ αὑτὸν γνωρίζειν αἱρετώτατον ἑκάστῳ , καὶ διὰ τοῦτο τοῦ ζῆν πᾶσιν ἔμφυτος ἡ ὄρεξις · τὸ γὰρ ζῆν δεῖ τιθέναι γνῶσιν τινά . 
εἰ οὖν τις ἀποτέμοι καὶ ποιήσειε τὸ γινώσκειν αὐτὸκαθ’ αὑτὸ καὶ μὴ (ἀλλὰ τοῦτο μὲν λανθάνει , ὥσπερ ἐν τῷλόγῳ γέγραπται , τῷ μέντοι πράγματι ἔστι μὴ λανθάνειν) , οὐθὲν ἂν διαφέροι ἢ τὸ γινώσκειν ἄλλον ἀνθ’ αὑτοῦ · τὸ δ’ ὅμοιον τοῦ ζῆν ἀνθ’ αὑτοῦ ἄλλον . 
εὐλόγως δὴ τὸ ἑαυτοῦ αἰσθάνεσθαι καὶ γνωρίζειν αἱρετώτερον . 
δεῖ γὰρ ἅμασυνθεῖναι δύο ἐν τῷ λόγῳ , ὅτι τε τὸ ζῆν [καὶ] 
αἱρετόν , καὶ ὅτι τὸ ἀγαθόν , καὶ ἐκ τούτων ὅτι τὸ αὐτὸ τοῖς ὑπάρχειν τὴν τοιαύτην φύσιν . 
εἰ οὖν ἐστιν ἀεὶ τῆς τοιαύτης συστοιχίας ἡ ἑτέρα ἐν τῇ τοῦ αἱρετοῦ τάξει , καὶ τὸ γνωστὸν καὶ τὸ αἰσθητόν ἐστιν ὡς ὅλως εἰπεῖν τῷ κοινωνεῖν τῆς ὡρισμένης φύσεως · ὥστε τὸ αὑτοῦ βούλεσθαι αἰσθάνεσθαι τὸ αὑτὸν εἶναι τοιονδὶβούλεσθαι ἐστίν . 
ἐπεὶ οὖν οὐ κατ’ αὐτούς ἐσμεν ἕκαστον τούτων , ἀλλὰ κατὰ μετάληψιν τῶν δυνάμεων ἐν τῷ αἰσθάνεσθαι ἢ γνωρίζειν (αἰσθανόμενος μὲν γὰρ αἰσθητὸς γίνεται ταύτῃ καὶ κατὰ τοῦτο , καθὰ πρότερον αἰσθάνεται , καὶ ᾗ καὶ οὗ , γνωστὸς δὲ γινώσκων) · ὥστε διὰ τοῦτο καὶ ζῆν ἀεὶ βούλεται , ὅτιβούλεται ἀεὶ γνωρίζειν , τοῦτο δὲ ὅτι αὐτὸς εἶναι τὸ γνωστόν . 
τὸ δὴ συζῆν αἱρεῖσθαι δόξειε μὲν ἂν εἶναι σκοπουμένοις πως εὔηθες (ἐπὶ τῶν κοινῶν πρῶτον καὶ τοῖς ἄλλοις ζῴοις , οἷον τοῦ συνεσθίειν ἢ τοῦ συμπίνειν · τί γὰρ διαφέρει τὸ πλησίον οὖσι ταῦτα συμβαίνειν ἢ χωρίς , ἂν ἀφέλῃς τὸν λόγον ; ἀλλὰ μὴν καὶ τοῦ λόγου κοινωνεῖν τοῦ τυχόντος ἕτερον τοιοῦτον · ἅμα τε οὔτε διδάσκειν οὔτε μανθάνειν τοῖς αὐταρκέσι φίλοις οἷόν τε · μανθάνων μὲν γὰρ αὐτὸς οὐκ ἔχει ὡς δεῖ , διδάσκοντος δ’ ὁ φίλος , ἡ δ’ ὁμοιότης φιλίἀ · ἀλλὰ μὴν φαίνεταί γε , καὶ πάντες ἥδιον τῶν ἀγαθῶν μετὰ τῶνφίλων κοινωνοῦμεν , καθ’ ὅσον ἐπιβάλλει ἕκαστον καὶ οὗ δύναται ἀρίστου , ἀλλὰ τούτων τῷ μὲν ἡδονῆς σωματικῆς , τῷ δὲ θεωρίας μουσικῆς , τῷ δὲ φιλοσοφίας . 
καὶ τὸ ἅμα δεῖ εἶναι τῷ φίλῳ . 
διό φησι "μόχθος οἱ τηλοῦ φίλοι" , ὥστ’ οὐ δεῖ γενέσθαι ἀπ’ ἀλλήλων τούτου γινομένου . 
ὅθεν καὶ ὁ ἔρωσδοκεῖ φιλίᾳ ὅμοιον εἶναι · τοῦ γὰρ συζῆν ὀρέγεται ὁ ἐρῶν , ἀλλ’ οὐχ ᾗ μάλιστα δεῖ , ἀλλὰ κατ’ αἴσθησιν.ὁ μὲν τοίνυν λόγος ἐκεῖνά φησι διαπορῶν , τὸ δ’ ἔργον οὕτω φαίνεται γινόμενον , ὥστε δῆλον ὅτι παρακρούεταί πως ἡμᾶς ὁ διαπορῶν . 
σκεπτέον ἔνθεν τἀληθές . 
ὁ γὰρ φίλος βούλεται εἶναι , ὥσπερ ἡ παροιμία φησίν , ἄλλος Ἡρακλῆς , ἄλλος αὐτός . 
διέσπασται δὲ καὶ χαλεπὸν τὰ ἐφ’ ἑνὸς γενέσθαι · ἀλλὰ κατὰ μὲν τὴν φύσιν τὸ συγγενέστατον , κατὰ δὲ τὸ σῶμα ὅμοιος ἕτερος , ἄλλος δὲ κατὰ τὴν ψυχήν , καὶ τούτων κατὰ μόριον ἕτερος ἕτερον . 
ἀλλ’ οὐθέν τε ἧττον βούλεται ὥσπεραὐτὸς διαιρετὸς εἶναι ὁ φίλος . 
τὸ οὖν τοῦ φίλου αἰσθάνεσθαι τὸ αὑτοῦ πως ἀνάγκη αἰσθάνεσθαι εἶναι , καὶ τὸ <τὸν φίλον γνωρίζειν τὸ> 
αὑτόν πως γνωρίζειν . 
ὥστε καὶ τὰ φορτικὰ μὲν συνήδεσθαι καὶ συζῆν τῷ φίλῳ ἡδὺ εὐλόγως (συμβαίνει γὰρ ἐκείνου ἅμα αἴσθησις ἀεἴ , μᾶλλον δὲ τὰς θειοτέρας ἡδονάς . 
αἴτιον δ’ ὅτι ἀεὶ ἥδιον ἑαυτὸν θεωρεῖν ἐν τῷ βελτίονι ἀγαθῷ . 
τοῦτο δ’ ἐστὶν ὁτὲ μὲν πάθος , ὁτὲ δὲ πρᾶξις , ὁτὲ δὲ ἕτερόν τι . 
εἰ δ’ αὐτὸν εὖ ζῆν , καὶ οὕτω καὶ τὸν φίλον , ἐν δὲ τῷ συζῆν συνεργεῖν , ἡ κοινωνία τῶν ἐν τέλει μάλιστά γε . 
διὸ <δεῖ>συνθεωρεῖν καὶ συνευωχεῖσθαι , οὐ τὰ διὰ τροφὴν καὶ τὰ ἀναγκαῖα · αἱ τοιαῦται ὁμιλίαι δοκοῦσιν εἶναι , ἀλλὰ ἀπολαύσεις . 
ἀλλ’ ἕκαστος οὗ δύναται τυγχάνειν τέλους , ἐν τούτῳ βούλεται συζῆν · εἰ δὲ μή , καὶ ποιεῖν εὖ καὶ πάσχειν ὑπὸ τῶν φίλων αἱροῦνται μάλιστα . 
ὅτι μὲν τοίνυνκαὶ δεῖ συζῆν , καὶ ὅτι μάλιστα βούλονται πάντες , καὶ ὅτι ὁ εὐδαιμονέστατος καὶ ἄριστος μάλιστα τοιοῦτος , φανερόν · ὅτι δὲ κατὰ τὸν λόγον οὐκ ἐφαίνετο , καὶ τοῦτ’ εὐλόγως συνέβαινε λέγοντος ἀληθῆ . 
κατὰ τὴν σύνθεσιν γὰρ τῆς παραβολῆς ἀληθοῦς οὔσης ἡ λύσις <οὐκ> 
ἔστιν . 
ὅτι γὰρ ὁ θεὸς οὐτοιοῦτος οἷος δεῖσθαι φίλου , καὶ τὸν ὅμοιον ἀξιοῦμεν . 
καίτοι κατὰ τοῦτον τὸν λόγον οὐδὲ νοήσει ὁ σπουδαῖος · οὐ γὰρ οὕτως ὁ θεὸς εὖ ἔχει , ἀλλὰ βέλτιον ἢ ὥστε ἄλλο τι νοεῖν παρ’ αὐτὸς αὑτόν . 
αἴτιον δ’ ὅτι ἡμῖν μὲν τὸ εὖ καθ’ ἕτερον , ἐκείνῳ δὲ αὐτὸς αὑτοῦ τὸ εὖ ἐστίν.καὶ τὸ ζητεῖν ἡμῖν καὶ εὔχεσθαι πολλοὺς φίλους , ἅμα δὲ λέγειν ὡς οὐθεὶς φίλος ᾧ πολλοὶ φίλοι , ἄμφω λέγεται ὀρθῶς . 
ἐνδεχομένου γὰρ πολλοῖς συζῆν ἅμα καὶ συναισθάνεσθαι ὡς πλείστοις αἱρετώτατον · ἐπεὶ δὲ χαλεπώτατον , ἐν ἐλάττοσιν ἀνάγκη τὴν ἐνέργειαν τῆς συναισθήσεως εἶναι , ὥστ’ οὐ μόνον χαλεπὸν τὸπολλοὺς κτήσασθαι (πείρας γὰρ δεἶ , ἀλλὰ καὶ οὖσι χρήσασθαι.καὶ ὁτὲ μὲν ἀπεῖναι εὖ πράττοντα τὸν φιλούμενον βουλόμεθα , ὁτὲ δὲ μετέχειν τῶν αὐτῶν , καὶ τὸ ἅμα βούλεσθαι εἶναι φιλικόν . 
ἐνδεχομένου μὲν γὰρ ἅμα καὶ εὖ , τοῦτο πάντες αἱροῦνται · μὴ ἐνδεχομένου δέ , ἀλλ’ ὥσπερ τὸνἩρακλῆ ἴσως ἂν ἡ μήτηρ εἵλετο θεὸν εἶναι μᾶλλον ἢ μετ’ αὐτῆς ὄντα τῷ Εὐρυσθεῖ θητεύειν . 
ὁμοίως γὰρ ἂν εἴπειεν καὶ ὃν ὁ Λάκων ἔσκωψεν , ἐπεί τις ἐκέλευσεν αὐτὸν χειμαζόμενον ἐπικαλέσασθαι τοὺς Διοσκόρους . 
δοκεῖ δὲ τοῦ μὲν φιλοῦντος τὸ ἀπείργειν εἶναι τῆς συμμεθέξεως τῶνχαλεπῶν , τοῦ δὲ φιλουμένου τὸ βούλεσθαι συμμετέχειν , καὶ ταῦτα ἀμφότερα συμβαίνει εὐλόγως . 
δεῖ γὰρ τῷ φίλῳ μηθὲν εἶναι οὕτω λυπηρὸν ὡς <μὴ> 
ἰδεῖν τὸν φίλον · δοκεῖ δὲ δεῖν αἱρεῖσθαι μὴ τὸ αὑτοῦ . 
διὸ κωλύουσι συμμετέχειν · ἱκανοὶ γὰρ αὐτοὶ κακοπαθοῦντες , ἵνα μὴ φαίνωνται τὰ αὑτῶν σκοποῦντες καὶ αἱρεῖσθαι τὸ χαίρειν λυπουμένου τοῦ φίλου . 
ἔτι δὲ τὸ κουφότεροι εἶναι μὴ μόνοι φέροντες τὰ κακά . 
ἐπεὶ δ’ αἱρετὸν τό τ’ εὖ καὶ τὸ ἅμα , δῆλον ὅτι τὸ ἅμα εἶναι μετ’ ἐλάττονος ἀγαθοῦ αἱρετώτερόν πως ἢ χωρὶς μετὰ μείζονος.ἐπεὶ δὲ ἄδηλον τὸ πόσον δύναται τὸ ἅμα , ἤδη διαφέρονται καὶ οἴονται τὸ μετέχειν ἅμα πάντων φιλικόν , [καὶ] 
ὥσπερ συνδειπνεῖν ἅμα φασὶν ἥδιον ταὐτὰ ἔχοντας · οἳ δ’ ἂν μέντοι οὐ βούλονται . 
ἐπεὶ δ’ εἴ γέ τις ὑπερβολὰς ποιήσει , ὁμολογῶσιν ἅμα κακῶς πράττοντας σφόδρα ἢ εὖ σφόδραχωρίς . 
παραπλήσιον δὲ τούτῳ καὶ περὶ τὰς ἀτυχίας . 
ὁτὲ μὲν γὰρ βουλόμεθα τοὺς φίλους ἀπεῖναι οὐδὲ λυπεῖν , ὅταν μηθὲν μέλλωσι ποιήσειν πλέον · ὁτὲ δὲ αὐτοὺς ἥδιστον παρεῖναι . 
τὸ δὲ τῆς ὑπεναντιώσεως ταύτης καὶ μάλ’ εὔλογον . 
διὰ γὰρ τὰ προειρημένα τοῦτο συμβαίνει , καὶ ὅτι μὲν τὸλυπούμενον ἢ ἐν φαύλῃ ὄντα ἕξει τὸν φίλον θεωρεῖν φεύγομεν ἁπλῶς , ὥσπερ καὶ ἡμᾶς αὐτούς , τὸ δ’ ὁρᾶν τὸν φίλον ἡδύ , ὥσπερ ἄλλο τι τῶν ἡδίστων , διὰ τὴν εἰρημένην αἰτίαν , καὶ μὴ κάμνοντα , εἰ αὐτός · ὥστε ὁπότερον ἂν τούτων ᾖ μᾶλλον ἡδύ , ποιεῖ τὴν ῥοπὴν τοῦ βούλεσθαι παρεῖναι ἢ μή.καὶ τοῦτο ἐπὶ τῶν χειρόνων συμβαίνει καὶ διὰ τὴν αὐτὴν αἰτίαν γίνεσθαι · μάλιστα γὰρ φιλοτιμοῦνται τοὺς φίλους μὴ πράττειν εὖ μηδ’ εἶναι ἀνάγκαι αὐτοῖς κακῶς . 
διὸ ἐνίοτε τοὺς ἐρωμένους συναποτιννύασι . 
μᾶλλον γὰρ τοῦ οἰκείου αἰσθάνεσθαι κακοῦ , ὥσπερ ἂν εἰ καὶ μεμνημένος ὅτι ποτὲεὖ ἔπραττε μᾶλλον , ἢ εἰ ᾤετο ἀεὶ κακῶς πράττειν . 
ἀπορήσειε δ’ ἄν τις , εἰ ἔστιν ἑκάστῳ [φίλῳ] 
χρήσασθαι καὶ ἐφ’ ᾧ πέφυκε καὶ ἄλλως , καὶ τοῦτο ἢ <καθ’> 
αὑτὸ ἢ κατὰ συμβεβηκός , οἷον εἰ ὀφθαλμὸς ἰδεῖν ἢ καὶ ἄλλως παριδεῖν διαστρέψαντα , ὥστε δύο τὸ ἓν φανῆναι . 
αὗται μὲν δὴἄμφω ὅτι μὲν ὀφθαλμός · ὅτι ἦν δ’ ὀφθαλμῷ , ἄλλη δὲ κατὰ συμβεβηκός , οἷον εἰ ἦν ἀποδόσθαι ἢ φαγεῖν . 
ὁμοίως δὴ καὶ ἐπιστήμη · καὶ γὰρ ἀληθῶς καὶ ἁμαρτεῖν , οἷον ὅταν ἑκὼν μὴ ὀρθῶς γράψῃ , ὡς ἀγνοίᾳ δὴ νῦν χρῆσθαι , ὥσπερ μεταστρέψας τὴν χεῖρα · καὶ τῷ ποδί ποτε ὡς χειρὶ καὶταύτῃ ὡς ποδὶ χρῶνται <αἱ> 
ὀρχηστρίδες . 
εἰ δὴ πᾶσαι αἱ ἀρεταὶ ἐπιστῆμαι , εἴη ἂν καὶ τῇ δικαιοσύνῃ ὡς ἀδικίᾳ χρῆσθαι , ἀδικήσει ἄρα ἀπὸ δικαιοσύνης τὰ ἄδικα πράττων , ὥσπερ καὶ τὰ ἀγνοητικὰ ἀπὸ ἐπιστήμης · εἰ δὲ τοῦτ’ ἀδύνατον , φανερὸν ὅτι οὐκ ἂν εἶεν ἐπιστῆμαι αἱ ἀρεταί . 
οὐδ’ εἰ μὴ ἔστιν ἀγνοεῖν ἀπὸ ἐπιστήμης , ἀλλ’ ἁμαρτάνειν μόνον , καὶ τὰ αὐτὰ <ἃ> 
καὶ ἀπὸ ἀγνοίας ποιεῖν , οὔ τι ἀπὸ δικαιοσύνης γε ὡς ἀπὸ ἀδικίας πράξει · ἀλλ’ ἐπεὶ φρόνησις ἐπιστήμη καὶἀληθές τι , τὸ αὐτὸ ποιήσει κἀκείνῃ · ἐνδέχοιτο γὰρ ἂν ἀφρόνως ἀπὸ φρονήσεως , καὶ ἁμαρτάνειν ταὐτὰ ἅπερ ὁ ἄφρων . 
εἰ δὲ ἁπλῆ ἦν ἑκάστου χρεία ᾗ ἕκαστον , κἂν φρονίμως ἔπραττον οὕτω πράττοντες . 
ἐπὶ μὲν οὖν ταῖς ἄλλαις ἐπιστήμαις ἄλλη κυρία ποιεῖ τὴν στροφήν · αὐτῆς δὲ τῆσπασῶν κυρίας τίς ; 
οὐ γὰρ ἔτι ἐπιστήμη γε [ἢ νοῦς] . 
ἀλλὰ μὴν οὐδ’ ἀρετή . 
χρῆται γὰρ αὐτῇ . 
ἡ γὰρ τοῦ ἄρχοντος ἀρετὴ τῇ τοῦ ἀρχομένου χρῆται . 
τίς οὖν ἐστίν ; 
ἢ ὥσπερ λέγεται ἀκρασία κακία τοῦ ἀλόγου τῆς ψυχῆς , καὶ ὡς ἀκόλαστος ὁ ἀκρατὴς ἔχων νοῦν ; 
ἀλλ’ εἰ δή , ἂν ἰσχυρὰ ᾖ ἡἐπιθυμία , στρέψει καὶ λογιεῖται τἀναντία ἡ σφι , δῆλον ὅτι , κἂν ἐν μὲν τούτῳ ἀρετή , ἐν δὲ τῷ λόγῳ ἄγνοια ᾖ , ἕτεραι μεταποιοῦνται . 
ὥστε ἔσται δικαιοσύνῃ τὸ δικαίως χρῆσθαι καὶ κακῶς καὶ φρονήσει ἀφρόνως · ὥστε καὶ τἀναντία . 
ἄτοπον γὰρ εἰ τὴν μὲν ἐν τῷ λογιστικῷ ἀρετὴνμοχθηρία ποτὲ ἐγγενομένη ἐν τῷ ἀλόγῳ στρέψει καὶ ποιήσει ἀγνοεῖν , ἡ δ’ ἀρετὴ ἐν τῷ ἀλόγῳ ἀγνοίας ἐνούσης οὐ στρέψει ταύτην , καὶ ποιήσει φρονίμως κρίνειν καὶ τὰ δέοντα , καὶ πάλιν ἡ φρόνησις ἡ ἐν τῷ λογιστικῷ τὴν ἐν τῷ ἀλόγῳ ἀκολασίαν σωφρόνως πράττειν · ὅπερ δοκεῖ ἡ ἐγκράτεια.ὥστ’ ἔσται καὶ [ἡ] 
ἀπὸ ἀγνοίας φρονίμως . 
ἔστι δὲ ταῦτα ἄτοπα , ἄλλως τε καὶ ἀπὸ ἀγνοίας χρῆσθαι φρονίμως , τοῦτο γὰρ ἐπὶ τῶν ἄλλων οὐδεμιᾶς ὁρῶμεν , ὥσπερ τὴν ἰατρικὴν ἢ γραμματικὴν <οὐ> 
στρέφει ἀκολασία . 
ἀλλ’ οὖν ὁ τὴν ἄγνοιαν , ἐὰν ᾖ ἐναντία , διὸ τὸ μὴ ἐνεῖναι τὴν ὑπεροχὴνἀλλὰ τὴν ἀρετήν , ὅλως μᾶλλον εἶναι πρὸς τὴν κακίαν οὕτως ἔχουσαν . 
καὶ γὰρ ὁ ἄδικος πάντα <ἃ> 
ὁ δίκαιος δύναται , καὶ ὅλως ἔνεστιν ἐν τῇ δυνάμει ἡ ἀδυναμία . 
ὥστε δῆλον ὅτι ἅμα φρόνιμοι καὶ ἀγαθαὶ ἐκεῖναι αἱ ἄλλου ἕξεις , καὶ ὀρθῶς τὸ Σωκρατικόν , ὅτι οὐδὲν ἰσχυρότερον φρονήσεως.ἀλλ’ ὅτι ἐπιστήμην ἔφη , οὐκ ὀρθόν · ἀρετὴ γάρ ἐστι καὶ οὐκ ἐπιστήμη , ἀλλὰ γένος ἄλλο γνώς<εως>.ἐπεὶ δ’ οὐ μόνον ἡ φρόνησις ποιεῖ τὴν εὐπραγίαν καὶ ἀρετή , 
ἀλλὰ φαμὲν καὶ τοὺς εὐτυχεῖς εὖ πράττειν ὡς καὶ τῆς εὐτυχίας [εὖ] 
ποιούσης εὐπραγίαν καὶ τὰ αὐτὰ τῆς ἐπιστήμης , σκεπτέον ἆρ’ ἐστι φύσει ὃ μὲν εὐτυχὴς ὃ δ’ ἀτυχής , ἢ οὔ , καὶ πῶς ἔχει περὶ τούτων . 
ὅτι μὲν γάρ εἰσί τινες εὐτυχεῖς ὁρῶμεν . 
ἄφρονες γὰρ ὄντες κατορθοῦσι πολλά , ἐν οἷς ἡ τύχη κυρία · ἔτι δὲ καὶ ἐν οἷς τέχνη ἐστί , πολὺ μέντοι καὶ τύχης ἐνυπάρχει , οἷον ἐν στρατηγίᾳ καὶ κυβερνητικῇ . 
πότερον οὖν ἀπό τινος ἕξεως οὗτοί εἰσιν , ἢ οὐ τῷ αὐτοὶ ποιοί τινες εἶναι πρακτικοί εἰσι τῶν εὐτυχημάτων ; 
νῦν μὲν γὰρ οὕτως οἴονται ὡς φύσει τινῶν ὄντων · ἡ δὲφύσις ποιούς τινας ποιεῖ , καὶ εὐθὺς ἐκ γενετῆς διαφέρουσιν , ὥσπερ οἳ μὲν γλαυκοὶ οἳ δὲ μελανόμματοι τῷ τὸ δεῖν τοιονδὶ <κατὰ τὸ εἶναι τοιονδὶ> 
ἔχειν , οὕτω καὶ οἱ εὐτυχεῖς καὶ ἀτυχεῖς . 
ὅτι μὲν γὰρ οὐ φρονήσει κατορθοῦσι , δῆλον . 
οὐ γὰρ ἄλογος [ἡ] 
φρόνησις , ἀλλ’ ἔχει λόγον διὰ τί οὕτως πράττει , οἳ δ’οὐκ ἂν ἔχοιεν εἰπεῖν διὰ τί κατορθοῦσι (τέχνη γὰρ ἂν ἦν) · ἔτι δὲ φανερὸν <ὅτι> 
ὄντες ἄφρονες , οὐχ ὅτι περὶ ἄλλα (τοῦτο μὲν γὰρ οὐθὲν ἄτοπον · οἷον Ἱπποκράτης γεωμετρικὸς ὤν , ἀλλὰ περὶ τὰ ἄλλα ἐδόκει βλὰξ καὶ ἄφρων εἶναι , καὶ πολὺ χρυσίον πλέων ἀπώλεσεν ὑπὸ τῶν ἐν Βυζαντίῳπεντηκοστολόγων δῑ εὐήθειαν , ὡς λέγουσιν) 
ἀλλ’ ὅτι καὶ ἐν οἷς εὐτυχοῦσιν ἄφρονες . 
περὶ γὰρ ναυκληρίαν οὐχ οἱ δεινότατοι εὐτυχεῖς , ἀλλ’ ὥσπερ ἐν κύβων πτώσει ὃ μὲν οὐδέν , ἄλλος δὲ βάλλει <πολὺ> 
καθ’ ἣν φύσει ἐστὶν εὐτυχής , ἢ τῷ φιλεῖσθαι , ὥσπερ φασίν , ὑπὸ θεοῦ , καὶ ἔξωθέν τι εἶναι τὸ κατορθοῦν.οἷον πλοῖον κακῶς νεναυπηγημένον ἄμεινον πολλάκις [δὲ] 
πλεῖ , ἀλλ’ οὐ δῑ αὑτό , ἀλλ’ ὅτι ἔχει κυβερνήτην ἀγαθόν , [ἀλλ’] 
οὗτος εὐτυχὴς τὸν δαίμον’ ἔχει κυβερνήτην ἀγαθόν . 
ἀλλ’ ἄτοπον θεὸν ἢ δαίμονα φιλεῖν τὸν τοιοῦτον , ἀλλὰ μὴ τὸν βέλτιστον καὶ τὸν φρονιμώτατον . 
εἰ δὴ ἀνάγκη ἢφύσει ἢ νόῳ ἢ ἐπιτροπίᾳ τινὶ κατορθοῦν , τὰ δὲ δύο μὴ ἐστί , φύσει ἂν εἶεν οἱ εὐτυχεῖς . 
ἀλλὰ μὴν ἥ γε φύσις αἰτία ἢ τοῦ ἀεὶ ὡσαύτως ἢ τοῦ ὡς ἐπὶ τὸ πολύ , ἡ δὲ τύχη τοὐναντίον . 
εἰ μὲν οὖν τὸ παραλόγως ἐπιτυγχάνειν τύχης δοκεῖ εἶναι , ἀλλ’ εἴπερ διὰ τύχην εὐτυχής , οὐκ ἂν τοιοῦτονεἶναι τὸ αἴτιον , οἷον ἀεὶ τοῦ αὐτοῦ ἢ ὡς ἐπὶ τὸ πολύ . 
ἔτι εἰ , ὅτι τοιοσδί , ἐπιτυγχάνει ἢ ἀποτυγχάνει , ὥσπερ , ὅτι [ὁ] 
γλαυκός , οὐκ ὀξὺ ὁρᾷ , οὐ τύχη αἰτία ἀλλὰ φύσις · οὐκ ἄρα ἐστὶν εὐτυχὴς ἀλλ’ οἷον εὐφυής . 
ὥστε τοῦτ’ ἂν εἴη λεκτέον , ὅτι οὓς λέγομεν εὐτυχεῖς , οὐ διὰ τύχην εἰσίν . 
οὐκ ἄρα εἰσὶν εὐτυχεῖς · 
τύχης γάρ , ὅσων αἰτία τύχη ἀγαθὴ ἀγαθῶν.εἰ δ’ οὕτως , πότερον οὐκ ἔσται τύχη ὅλως , ἢ ἔσται μέν , ἀλλ’ οὐκ αἰτία ; 
ἀλλ’ ἀνάγκη καὶ εἶναι καὶ αἰτίαν εἶναι . 
ἔσται ἄρα καὶ ἀγαθῶν τισιν αἰτία ἢ κακῶν . 
εἰ δ’ ὅλως ἐξαιρετέον καὶ οὐδὲνἀπὸ τύχης φατέον γίνεσθαι , ἀλλ’ ἡμεῖς ἄλλης οὔσης αἰτίας διὰ τὸ μὴ ὁρᾶν τύχην εἶναί φαμεν αἰτίαν (διὸ καὶ ὁριζόμενοι τὴν τύχην τιθέασιν αἰτίαν ἄλογον ἀνθρωπίνῳ λογισμῷ , ὡς οὔσης τινὸς φύσεως) · τοῦτο μὲν οὖν ἄλλο πρόβλημ’ ἂν εἴη , ἐπεὶ δὲ ὁρῶμέν τινας ἅπαξ εὐτυχήσαντας , διὰτί οὐ καὶ πάλιν ἄν ; 
ἀλλὰ διὰ τὸ ἀποκατορθῶσαι ἕν , καὶ πάλιν . 
τὸ γὰρ αὐτὸ τοῦτ’ αἴτιον . 
οὐκ ἄρα ἔσται τύχης τοῦτο , ἀλλ’ ὅταν τὸ αὐτὸ ἀποβαίνῃ , ἀπείρων καὶ ἀορίστων , ἔσται μὲν τὸ ἀγαθὸν ἢ κακόν , ἐπιστήμη δ’ οὐκ ἔσται αὐτοῦ [ἢ] 
δῑ ἀπειρίαν , ἐπεὶ ἐμάνθανον ἄν τινες εὐτυχεῖν , ἢ καὶ πᾶσαι ἂναἱ ἐπιστῆμαι , ὥσπερ ἔφη Σωκράτης , εὐτυχίαι ἦσαν . 
τί οὖν κωλύει συμβῆναί τινι ἐφεξῆς τὰ τοιαῦτα πολλάκις , οὐχ ὅτι οὕτως δεῖ , ἀλλ’ οἷον ἂν εἴη τὸ κύβους ἀεὶ μακαρίαν βάλλειν ; 
τί δὲ δή ; 
ἆρ’ οὐκ ἔνεισιν ὁρμαὶ ἐν τῇ ψυχῇ αἱ μὲν ἀπὸ λογισμοῦ , αἱ δὲ ἀπὸ ὀρέξεως ἀλόγου , καὶ πρότεραιαὗται ; 
εἰ γάρ ἐστι φύσει ἡ δῑ ἐπιθυμίαν ἡδέος [καὶ ἡ] 
ὄρεξις , φύσει γε ἐπὶ τὸ ἀγαθὸν βαδίζοι ἂν πᾶν . 
εἰ δή τινές εἰσιν εὐφυεῖς ὥσπερ οἱ ἄδικοι οὐκ ἐπιστάμενοι ᾄδειν , οὕτως εὖ πεφύκασι καὶ ἄνευ λόγου ὁρμῶσιν , ἡ φύσις πέφυκε , καὶ ἐπιθυμοῦσι καὶ τούτου καὶ τότε καὶ οὕτως ὡς δεῖ καὶ οὗ δεῖκαὶ ὅτε , οὗτοι κατορθώσουσι , κἂν τύχωσιν ἄφρονες ὄντες καὶ ἄλογοι , ὥσπερ καὶ εὖ ἔσονται οὐ διδασκαλικοὶ ὄντες . 
οἱ δέ γε τοιοῦτοι εὐτυχεῖς , ὅσοι ἄνευ λόγου κατορθοῦσιν ὡς ἐπὶ τὸ πολύ . 
φύσει ἄρα οἱ εὐτυχεῖς εἶεν ἄν.ἢ πλεοναχῶς λέγεται ἡ εὐτυχία ; 
τὰ μὲν γὰρ πράττεται ἀπὸ τῆς ὁρμῆσκαὶ προελομένων πρᾶξαι , τὰ δ’ οὔ , ἀλλὰ τοὐναντίον . 
καὶ ἐν ἐκείνοις , <ἐν οἷς> 
κακῶς λογίσασθαι δοκοῦσι , κατορθοῦντας καὶ εὐτυχῆσαι φαμέν · καὶ πάλιν ἐν τούτοις , εἰ ἐβουλεύοντο ἂν ἢ ἔλαττον ἔλαβον τἀγαθόν . 
ἐκείνους μὲν τοίνυν εὐτυχεῖν διὰ φύσιν ἐνδέχεται (ἡ γὰρ ὁρμὴ καὶ ὄρεξις οὖσα οὗ ἔδεικατώρθωσεν , ὁ δὲ λογισμὸς ἦν ἠλίθιος · καὶ τοὺς μὲν ἐνταῦθα , ὅταν μὲν λογισμὸς μὴ δοκῶν ὀρθὸς εἶναι , τύχη δ’ αὐτοῦ αἰτία οὖσα , αὐτὴ [δ’] 
ὀρθὴ οὖσα ἔσωσεν , ἀλλ’ ἐνίοτε δῑ ἐπιθυμίαν ἐλογίσατο πάλιν οὕτω καὶ ἠτύχησεν) · ἐν δὲ δὴ τοῖς ἑτέροις πῶς ἔσται ἡ εὐτυχία κατ’ εὐφυΐαν ὀρέξεως καὶ ἐπιθυμίας ; 
ἀλλὰ μὴν ἡ ἐνταῦθα εὐτυχία καὶ τύχη διττή , κἀκεῖ ἡ αὐτή , ἢ πλείους αἱ εὐτυχίαι . 
ἐπεὶ δ’ ὁρῶμεν παρὰ πάσας τὰς ἐπιστήμας καὶ τοὺς λογισμοὺς τοὺς ὀρθοὺς εὐτυχοῦντας τινάς , δῆλον ὅτι ἕτερον ἄν τι εἴη τὸ αἴτιον τῆσεὐτυχίας . 
ἐκείνη δὲ πότερον [ἡ] 
εὐτυχία ἢ οὐκ ἔστιν , ἣ ἐπεθύμησεν ὧν ἔδει καὶ ὅτε ἔδει το λογισμὸς ἀνθρώπινος οὐκ ἂν τούτου εἴη . 
οὐ γὰρ δὴ πάμπαν ἀλόγιστον τοῦτο , οὐδὲ φυσική ἐστιν ἡ ἐπιθυμία , ἀλλὰ διαφθείρεται ὑπὸ τινός . 
εὐτυχεῖν μὲν οὖν δοκεῖ , ὅτι ἡ τύχη τῶν παρὰ λόγον αἰτία , τοῦτο δὲ παρὰ λόγον (παρὰ γὰρ τὴν ἐπιστήμην καὶ τὸ καθόλοὐ · ἀλλ’ , ὡς ἔοικεν , οὐκ ἀπὸ τύχης , ἀλλὰ δοκεῖ διὰ τοῦτο . 
ὥσθ’ οὗτος μὲν ὁ λόγος οὐ δείκνυσιν ὅτι φύσει εὐτυχεῖν , ἀλλ’ ὅτι οὐ πάντες οἱ δοκοῦντες εὐτυχεῖν διὰ τύχην κατορθοῦσιν , ἀλλὰ διὰ φύσιν · οὐδ’ ὅτι οὐδέν ἐστι τύχη αἰτίαοὐθενὸς δείκνυσιν , ἀλλ’ οὐ τῶν πάντων ὧν δοκεῖ . 
τοῦτο μέντ’ ἂν ἀπορήσειέ τις , ἆρ’ αὐτοῦ τούτου τύχη αἰτία , τοῦ ἐπιθυμῆσαι οὗ δεῖ καὶ ὅτε δεῖ . 
ἢ οὕτως γε πάντων ἔσται ; 
καὶ γὰρ τοῦ νοῆσαι καὶ βουλεύσασθαι · οὐ γὰρ δὴ ἐβουλεύσατο βουλευσάμενος , καὶ τοῦτ’ ἐβουλεύσατο , ἀλλ’ ἔστιν ἀρχή τις , οὐδ’ ἐνόησε νοήσας πρότερον <ἢ> 
νοῆσαι , καὶ τοῦτο εἰς ἄπειρον . 
οὐκ ἄρα τοῦ νοῆσαι ὁ νοῦς ἀρχή , οὐδὲ τοῦ βουλεύσασθαι βουλή . 
τί οὖν ἄλλο πλὴν τύχη ; 
ὥστ’ ἀπὸ τύχης ἅπαντα ἔσται . 
ἢ ἔστι τις ἀρχὴ ἧς οὐκ ἔστιν ἄλλη ἔξω , αὕτη δὲ [διὰ τί] 
τοιαύτη τῷ εἶναι τὸ τοιοῦτο δύναται ποιεῖν ; 
τὸ δὲζητούμενον τοῦτ’ ἐστί , τίς ἡ τῆς κινήσεως ἀρχὴ ἐν τῇ ψυχῇ . 
δῆλον δὴ ὥσπερ ἐν τῷ ὅλῳ θεός , [καὶ] 
κἀν ἐκείνῳ . 
κινεῖ γάρ πως πάντα τὸ ἐν ἡμῖν θεῖον · λόγου δ’ ἀρχὴ οὐ λόγος , ἀλλά τι κρεῖττον · τί οὖν ἂν κρεῖττον καὶ ἐπιστήμης εἴη καὶ νοῦ πλὴν θεός ; 
ἡ γὰρ ἀρετὴ τοῦ νοῦ ὄργανον · καὶ διὰ τοῦτο , ὃ οἱ πάλαι ἔλεγον , εὐτυχεῖς καλοῦνται οἳ ἂν ὁρμήσωσι , κατορθοῦσιν ἄλογοι ὄντες , καὶ βουλεύεσθαι οὐ συμφέρει αὐτοῖς . 
ἔχουσι γὰρ ἀρχὴν τοιαύτην ἣ κρείττων τοῦ νοῦ καὶ τῆς βουλεύσεως (οἳ δὲ τὸν λόγον · τοῦτο δ’ οὐκ ἔχουσἰ 
καὶ ἐνθουσιασμόν , τοῦτο δ’ οὐ δύνανται . 
ἄλογοι γὰρ ὄντες ἐπιτυγχάνουσι · καὶ τούτων φρονίμων καὶ σοφῶν ταχεῖαν εἶναι τὴν μαντικήν , καὶ μόνον οὐ τὴν ἀπὸ τοῦ λόγου δεῖ ἀπολαβεῖν , ἀλλ’ οἳ μὲν δῑ ἐμπειρίαν , οἳ δὲ διὰ συνήθειάν τε ἐν τῷ σκοπεῖν χρῆσθαι · τῷ θεῷ δὲ αὗται . 
τοῦτο καὶ εὖ ὁρᾷ καὶ τὸ μέλλον καὶ τὸ ὄν , καὶ ὧν ἀπολύεται ὁ λόγος οὗτος . 
διὸ οἱμελαγχολικοὶ καὶ εὐθυόνειροι . 
ἔοικε γὰρ ἡ ἀρχὴ ἀπολυομένου τοῦ λόγου ἰσχύειν μᾶλλον · 
καὶ ὥσπερ οἱ τυφλοὶ μνημονεύουσι μᾶλλον ἀπολυθέντες τοῦ πρὸς τοῖς ὁρατοῖς , τῷ ἐρρωμενέστερον εἶναι τὸ μνημονεῦον . 
φανερὸν δὴ ὅτι δύο εἴδη εὐτυχίας , ἣ μὲν θεία (διὸ καὶ δοκεῖ ὁ εὐτυχὴς διὰ θεὸν κατορθοῦν) 
<ἣ δὲφύσει> . 
οὗτος δέ ἐστιν ὁ κατὰ τὴν ὁρμὴν διορθωτικός , ὁ δ’ ἕτερος ὁ παρὰ τὴν ὁρμήν · ἄλογοι δ’ ἀμφότεροι . 
καὶ ἣ μὲν συνεχὴς εὐτυχία μᾶλλον , αὕτη δὲ οὐ συνεχής.κατὰ μέρος μὲν οὖν περὶ ἑκάστης ἀρετῆς εἴρηται πρότερον · ἐπεὶ δὲ χωρὶς διείλομεν τὴν δύναμιν αὐτῶν , καὶ περὶτῆς ἀρετῆς διαρθρωτέον τῆς ἐκ τούτων , ἣν ἐκαλοῦμεν ἤδη καλοκἀγαθίαν . 
ὅτι μὲν οὖν ἀνάγκη τὸν ταύτης ἀληθῶς τευξόμενον τῆς προσηγορίας ἔχειν τὰς κατὰ μέρος ἀρετάς , φανερόν . 
οὐδὲ γὰρ ἐπὶ τῶν ἄλλων οὐθενὸς οἷόν τ’ ἄλλως ἔχειν . 
οὐθεὶς γὰρ ὅλον μὲν τὸ σῶμα ὑγιαίνει , μέρος δ’ οὐθέν , ἀλλ’ἀναγκαῖον πάντα ἢ τὰ πλεῖστα καὶ κυριώτατα τὸν αὐτὸν ἔχειν τρόπον τῷ ὅλῳ . 
ἔστι δὴ τὸ ἀγαθὸν εἶναι καὶ τὸ καλὸν κἀγαθὸν οὐ μόνον κατὰ τὰ ὀνόματα , ἀλλὰ καθ’ αὑτὰ ἔχοντα διαφοράν . 
τῶν γὰρ ἀγαθῶν πάντων τέλη ἐστίν , ἃ αὐτὰ αὑτῶν ἕνεκά ἐστιν αἱρετά . 
τούτων δὲ καλά , ὅσα δῑαὑτὰ ὄντα πάντα ἐπαινετὰ ἐστίν . 
ταῦτα γάρ ἐστιν ἀφ’ ὧν αἵ τε πράξεις εἰσὶν ἐπαινεταὶ καὶ αὐτὰ ἐπαινετά , δικαιοσύνη καὶ αὐτὴ καὶ αἱ πράξεις , καὶ οἱ σώφρονες · ἐπαινετὴ γὰρ καὶ ἡ σωφροσύνη . 
ἀλλ’ οὐχ ὑγίεια ἐπαινετόν · οὐδὲ γὰρ τὸ ἔργον · οὐδὲ τὸ ἰσχυρῶς · οὐδὲ γὰρ ἡ ἰσχύς . 
ἀλλ’ἀγαθὰ μέν , ἐπαινετὰ δ’ οὔ . 
ὁμοίως δὲ τοῦτο δῆλον καὶ ἐπὶ τῶν ἄλλων διὰ τῆς ἐπαγωγῆς . 
ἀγαθὸς μὲν οὖν ἐστιν ᾧ τὰ φύσει ἀγαθά ἐστιν ἀγαθά . 
τὰ γὰρ περιμάχητα καὶ μέγιστα εἶναι δοκοῦντα ἀγαθά , τιμὴ καὶ πλοῦτος καὶ σώματος ἀρεταὶ καὶ εὐτυχίαι καὶ δυνάμεις , ἀγαθὰ μὲν φύσειἐστίν , ἐνδέχεται δ’ εἶναι βλαβερά τισι διὰ τὰς ἕξεις . 
οὔτε γὰρ ἄφρων οὔτ’ ἄδικος ἢ ἀκόλαστος ὢν οὐδὲν ἂν ὀνήσειε χρώμενος αὐτοῖς , ὥσπερ οὐδ’ ὁ κάμνων τῇ τοῦ ὑγιαίνοντος τροφῇ χρώμενος οὐδ’ ὁ ἀσθενὴς καὶ ἀνάπηρος τοῖς τοῦ ὑγιοῦς καὶ τοῖς τοῦ ὁλοκλήρου κόσμοις . 
καλὸς δὲ κἀγαθὸς τῷ τῶνἀγαθῶν τὰ καλὰ ὑπάρχειν αὐτῷ δῑ αὑτὰ καὶ τῷ πρακτικὸς εἶναι τῶν καλῶν καὶ αὑτῶν ἕνεκα . 
καλὰ δ’ ἐστὶν αἵ τε ἀρεταὶ καὶ τὰ ἔργα τὰ ἀπὸ τῆς ἀρετῆς.ἔστι δέ τις ἕξις πολιτική , οἵαν οἱ Λάκωνες ἔχουσιν ἢ ἄλλοι τοιοῦτοι ἔχοιεν ἄν . 
αὕτη δ’ ἐστὶν ἕξις τοιαύτη . 
εἰσὶ γὰρ οἳ οἴονταιτὴν ἀρετὴν δεῖν μὲν ἔχειν , ἀλλὰ τῶν φύσει ἀγαθῶν ἕνεκεν . 
διὸ ἀγαθοὶ μὲν ἄνδρες εἰσί (τὰ γὰρ φύσει μὲν ἀγαθὰ αὐτοῖς ἐστίν) , καλοκἀγαθίαν δὲ οὐκ ἔχουσιν . 
οὐ γὰρ ὑπάρχει αὐτοῖς τὰ καλὰ δῑ αὑτά , καὶ προαιροῦνται καλοὶ κἀγαθοὶ , καὶ οὐ μόνον ταῦτα , ἀλλὰ καὶ τὰ μὴ καλὰ μὲνφύσει ὄντα , ἀγαθὰ δὲ φύσει ὄντα τούτοις καλά . 
καλὰ γάρ ἐστιν ὅταν , οὗ ἕνεκα πράττουσι καὶ αἱροῦνται , καλὰ ᾖ , διότι τῷ καλῷ κἀγαθῷ καλά ἐστι τὰ φύσει ἀγαθά . 
καλὸν γὰρ τὸ δίκαιον · τοῦτο δὲ τὸ κατ’ ἀξίαν · ἄξιος δ’ οὗτος τούτων . 
καὶ τὸ πρέπον καλόν · πρέπει δὲ ταῦτα τούτῳ , πλοῦτος εὐγένεια δύναμις . 
ὥστε τῷ καλῷ κἀγαθῷ καὶ αὐτὰ τὰ συμφέροντα καὶ καλά ἐστι · τοῖς δὲ πολλοῖς διαφωνεῖ τοῦτο . 
οὐ γὰρ τὰ ἁπλῶς ἀγαθὰ κἀκείνοις ἀγαθὰ ἐστί , τῷ δ’ ἀγαθῷ ἀγαθά . 
τῷ δὲ <καλῷ> 
κἀγαθῷ καὶ καλά . 
πολλὰς γὰρ καὶ καλὰς πράξεις δῑ αὑτὰς ἔπραξεν . 
ὁ δ’ οἰόμενος τὰσἀρετὰς ἔχειν δεῖν ἕνεκα τῶν ἐκτὸς ἀγαθῶν , κατὰ τὸ συμβεβηκὸς τὰ καλὰ πράττει . 
ἔστιν οὖν καλοκἀγαθία ἀρετὴ τέλειος.καὶ περὶ ἡδονῆς δ’ εἴρηται ποῖόν τι καὶ πῶς ἀγαθόν , καὶ ὅτι τά τε ἁπλῶς ἡδέα καὶ καλὰ καὶ τὰ [τε] 
ἁπλῶς ἀγαθὰ ἡδέα . 
οὐ γίνεται δὲ ἡδονὴ μὴ ἐν πράξει · διὰ τοῦτο ὁ ἀληθῶσεὐδαίμων καὶ ἥδιστα ζήσει , καὶ τοῦτο οὐ μάτην οἱ ἄνθρωποι ἀξιοῦσιν.ἐπεὶ δ’ ἐστί τις ὅρος καὶ τῷ ἰατρῷ , πρὸς ὃν ἀναφέρων κρίνει τὸ ὑγιεινὸν σώματι καὶ μή , καὶ πρὸς ὃν μέχρι ποσοῦ ποιητέον ἕκαστον καὶ εὖ ὑγιαῖνον , εἰ δὲ ἔλαττον ἢ πλέον , οὐκέτι · οὕτω καὶ τῷ σπουδαίῳ περὶ τὰς πράξεις καὶαἱρέσεις τῶν φύσει μὲν ἀγαθῶν οὐκ ἐπαινετῶν δὲ δεῖ τινα εἶναι ὅρον καὶ τῆς ἕξεως καὶ τῆς αἱρέσεως καὶ [περὶ] 
φυγῆς 
<καὶ περὶ> 
χρημάτων πλήθους καὶ ὀλιγότητος καὶ τῶν εὐτυχημάτων . 
ἐν μὲν οὖν τοῖς πρότερον ἐλέχθη τὸ ὡς ὁ λόγος · τοῦτο δ’ ἐστὶν ὥσπερ ἂν εἴ τις ἐν τοῖς περὶ τὴν τροφὴνεἴπειεν ὡς ἡ ἰατρικὴ καὶ ὁ λόγος ταύτης . 
τοῦτο δ’ ἀληθὲς μέν , οὐ σαφὲς δέ . 
δεῖ δὴ ὥσπερ καὶ ἐν τοῖς ἄλλοις πρὸς τὸ ἄρχον ζῆν , καὶ πρὸς τὴν ἕξιν κατὰ τὴν ἐνέργειαν τὴν τοῦ ἄρχοντος , οἷον δοῦλον πρὸς δεσπότου καὶ ἕκαστον πρὸς τὴν ἑκάστου καθήκουσαν ἀρχήν . 
ἐπεὶ δὲ καὶἄνθρωπος φύσει συνέστηκεν ἐξ ἄρχοντος καὶ ἀρχομένου , καὶ ἕκαστον ἂν δέοι πρὸς τὴν ἑαυτῶν ἀρχὴν ζῆν (αὕτη δὲ διττή · ἄλλως γὰρ ἡ ἰατρικὴ ἀρχὴ καὶ ἄλλως ἡ ὑγίεια · ταύτης δὲ ἕνεκα ἐκείνἠ · οὕτω δ’ ἔχει κατὰ τὸ θεωρητικόν . 
οὐ γὰρ ἐπιτακτικῶς ἄρχων ὁ θεός , ἀλλ’ οὗ ἕνεκα ἡ φρόνησισἐπιτάττει (διττὸν δὲ τὸ οὗ ἕνεκα · διώρισται δ’ ἐν ἄλλοις) , ἐπεὶ κεῖνός γε οὐθενὸς δεῖται . 
ἥτις οὖν αἵρεσις καὶ κτῆσις τῶν φύσει ἀγαθῶν ποιήσει μάλιστα τὴν τοῦ θεοῦ θεωρίαν , ἢ σώματος ἢ χρημάτων ἢ φίλων ἢ τῶν ἄλλων ἀγαθῶν , αὕτη ἀρίστη , καὶ οὗτος ὁ ὅρος κάλλιστος · ἥτις δ’ ἢ δῑ ἔνδειανἢ δῑ ὑπερβολὴν κωλύει τὸν θεὸν θεραπεύειν καὶ θεωρεῖν , αὕτη δὲ φαύλη . 
ἔχει δὲ τοῦτο τῇ ψυχῇ , καὶ οὗτος τῆς ψυχῆς ὅρος ἄριστος , τὸ ἥκιστα αἰσθάνεσθαι τοῦ ἀλόγου μέρους τῆς ψυχῆς , ᾗ τοιοῦτον.τις μὲν οὖν ὅρος τῆς καλοκἀγαθίας , καὶ τίς ὁ σκοπὸστῶν ἁπλῶς ἀγαθῶν , ἔστω εἰρημένον .
