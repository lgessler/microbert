<html><body><text id="wikipedia_mt_wikipedia_org__6790.html" ns="0" revid="262402" sourceurl="https://mt.wikipedia.org/wiki/Fondazzjoni_Wikimedia" title="Fondazzjoni Wikimedia" type="wikipedia">Fondazzjoni Wikimedia<figure><caption>Fondazzjoni Wikimedia</caption></figure>
<p>Il-<hi rend="bold">Fondazzjoni Wikimedia</hi> hi organizzazzjoni bla profitt ibbażata f'<ref target="https://mt.wikipedia.org/wiki/San_Francisco">San Francisco</ref>, <ref target="https://mt.wikipedia.org/wiki/California">California</ref>, fl-<ref target="https://mt.wikipedia.org/wiki/Stati_Uniti">Istati Uniti</ref>. Hi topera diversi proġetti kollaborattivi li jinkludu l-<ref target="https://mt.wikipedia.org/wiki/Wikipedija">Wikipedija</ref>, il-<ref target="https://mt.wikipedia.org/wiki/Wikizzjunarju">Wikizzjunarju</ref>, <ref target="https://mt.wikipedia.org/wiki/Wikidata">Wikidata</ref>, il-<ref target="https://mt.wikipedia.org/wiki/Wikikwota">Wikikwota</ref>, il-<ref target="https://mt.wikipedia.org/wiki/Wikitbiet">Wikitbiet</ref> (li jinkludi l-<ref target="https://mt.wikipedia.org/wiki/Wikijunior">Wikijunior</ref>), il-<ref target="https://mt.wikipedia.org/wiki/Wikisors">Wikisors</ref>, il-<ref target="https://mt.wikipedia.org/wiki/Wikimedia_Commons">Wikimedia Commons</ref>, il-<ref target="https://mt.wikipedia.org/wiki/Wikispeċi">Wikispeċi</ref>, il-<ref target="https://mt.wikipedia.org/wiki/Wikibarijiet">Wikibarijiet</ref>, il-<ref target="https://mt.wikipedia.org/wiki/Wikiversità">Wikiversità</ref>, il-<ref target="https://incubator.wikimedia.org/wiki/">Wikimedia Incubator</ref>, il-<ref target="https://meta.wikimedia.org/wiki/">Meta-Wiki</ref>, u l-<ref target="https://mt.wikipedia.org/wiki/MediaWiki">MediaWiki</ref>.</p>
<p>Il-ħolqien tagħha ġie imħabbar mill-fundatur tal-Wikipedija, <ref target="https://mt.wikipedia.org/wiki/Jimmy_Wales">Jimmy Wales</ref>, li kien qed iħaddem il-Wikipedija fil-kumpanija tiegħu <ref target="https://mt.wikipedia.org/wiki/Bomis">Bomis</ref> fl-<ref target="https://mt.wikipedia.org/wiki/20_ta'_Ġunju">20 ta' Ġunju</ref>, <ref target="https://mt.wikipedia.org/wiki/2003">2003</ref>. </p>
Objettivi
<p>Il-Fondazzjoni Wikimedia tiddikjara li l-għanijiet tagħha huma li tipprovdi <ref target="https://mt.wikipedia.org/wiki/Enċiklopedija">enċiklopedija</ref> ta' informazzjoni li tkun bl-eżatt u korretta lil kull persuna fuq din il-pjaneta.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> L-irwol tagħha hu li tiżviluppa u żżomm <ref target="https://mt.wikipedia.org/wiki/Kontenut_miftuħ">kontenut miftuħ</ref>, proġetti bbażati fuq sistemà ta' <ref target="https://mt.wikipedia.org/wiki/Wiki">wiki</ref> u tipprovdi dan il-kontenut b'xejn mingħajr ebda ħlas.<ref target="https://mt.wikipedia.org/wiki/Il-Paġna_prinċipali#cite_note-wikimedia-mission-2">[2]</ref></p>
<p>Flimkien mal-<ref target="https://mt.wikipedia.org/wiki/Enċiklopedija">enċiklopedija</ref> multilingwali tal-<hi rend="italic">Wikipedija</hi>, il-Fondazzjoni żżomm ukoll <ref target="https://mt.wikipedia.org/wiki/Dizzjunarju">dizzjunarju</ref> u <ref target="https://mt.wikipedia.org/wiki/Teżawru">teżawru</ref> taħt l-isem tal-<hi rend="italic"><ref target="https://mt.wikipedia.org/wiki/Wikizzjunarju">Wikizzjunarju</ref></hi>, enċiklopedija bi <ref target="https://mt.wikipedia.org/wiki/Kwotazzjoni">kwotazzjonijiet</ref> imsemmiha <hi rend="italic"><ref target="https://mt.wikipedia.org/wiki/Wikiquote">Wikiquote</ref></hi>, repożitorju ta' kitbiet minn sorsi ta' lingwi diversi fuq <hi rend="italic"><ref target="https://mt.wikipedia.org/wiki/Wikisource">Wikisource</ref></hi>, u kollezzjoni ta' kotba ta' testi u manwali għall-istudenti fuq <hi rend="italic"><ref target="https://mt.wikipedia.org/wiki/Wikibooks">Wikibooks</ref></hi>. <hi rend="italic"><ref target="https://mt.wikipedia.org/wiki/Wikijunior">Wikijunior</ref></hi> huwa sotto-proġett ta' Wikibooks li jispeċċalizza fuq kotba għat-tfal.</p>
Operazzjonijiet
<p>Il-kobor kontinwu ta' kull proġett tal-Wikimedia hu dipendenti mid-<ref target="http://wikimediafoundation.org/wiki/Fundraising">donazzjonijiet</ref>, imma l-Fondazzjoni Wikimedia tkabbar id-dħul tagħha permezz ta' mezzi alternativi ta' fondi bħal sponsorizzazzjoni, servizzi u fonti oħra.</p>
Proġetti
<figure><caption>Logo tal-familja tal-proġetti tal-Wikimedia</caption></figure>

Wikimania
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Wikimania">Wikimania</ref></hi>.
<p>Il-Wikimedia kull sena torganizza l-<ref target="https://mt.wikipedia.org/wiki/Wikimania">Wikimania</ref> (<ref target="http://meta.wikimedia.org/wiki/Wikimania">Paġna tal-informazzjoni</ref> fuq Meta-Wiki], konferenza għal utenti tal-proġetti tal-Fondazzjoni Wikimedia. Din kienet organizzata għall-ewwel darba fi <ref target="https://mt.wikipedia.org/wiki/Frankfurt">Frankfurt</ref> (<ref target="https://mt.wikipedia.org/wiki/Ġermanja">Ġermanja</ref>), fl-2005. </p>


Ħoloq esterni


<list type="unordered"><item><ref target="http://wikimediafoundation.org/">Sit uffiċjali tal-Fondazzjoni Wikimedia</ref></item>
<item><ref target="http://blog.wikimedia.org/">Blogg tal-Fondazzjoni Wikimedia</ref></item>
<item><ref target="http://mail.wikipedia.org/pipermail/wikien-l/2003-March/001887.html">Il-messaġġ ta' Sheldon Rampton fuq WikiEN-l</ref></item>
<item><ref target="http://www.sunbiz.org/scripts/cordet.exe?action=DETFIL&amp;inq_doc_number=N03000005323&amp;inq_came_from=NAMFWD&amp;cor_web_names_seq_number=0000&amp;names_name_ind=N&amp;names_cor_number=&amp;names_name_seq=&amp;names_name_ind=&amp;names_comp_name=WIKIMEDIAFOUNDATION&amp;names_filing_type=">Rekord pubbliku għall-Fondazzjoni Wikimedia</ref> mis-sit elettroniku tad-Dipartiment tal-istat ta' Florida</item></list>
</text></body></html>