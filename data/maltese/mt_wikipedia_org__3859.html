<html><body><text id="wikipedia_mt_wikipedia_org__3859.html" ns="0" revid="243745" sourceurl="https://mt.wikipedia.org/wiki/Orikteropu" title="Orikteropu" type="wikipedia">Orikteropu
<p>L-<ref target="https://mt.wikipedia.org/wiki/Orikteropu">orikteropu</ref>, <ref target="https://mt.wikipedia.org/wiki/Oritteropu">oritteropu</ref> jew kif inhu magħruf ukoll <ref target="https://mt.wikipedia.org/wiki/Ħanżir_tal-art">ħanżir tal-art</ref> huwa <ref target="https://mt.wikipedia.org/wiki/Mammiferu">mammiferu</ref> <ref target="https://mt.wikipedia.org/wiki/Insettivoru">insettivoru</ref> ta' daqs medju, mifrux fil-kontinent <ref target="https://mt.wikipedia.org/wiki/Afrikan">Afrikan</ref>. Minkejja l-isem <ref target="https://mt.wikipedia.org/wiki/Ħanżir_tal-art">ħanżir tal-art</ref>, (terminu li ġej minn kelma olandiża <hi rend="italic"><hi rend="bold">Aardvarken</hi></hi> <hi rend="italic">aarde</hi> art u <hi rend="italic">varken</hi> ħanżir), l-<ref target="https://mt.wikipedia.org/wiki/Orikteropu">orikteropu</ref> mhux relatat mal-<ref target="https://mt.wikipedia.org/wiki/Familja">familja</ref> tal-<ref target="https://mt.wikipedia.org/wiki/Ħanżir">ħnieżer</ref> u dan id-disgwid ta' termini u kliem ġara għax l-ewwel Ewropew li skoprieħ xebbaħ lill-<ref target="https://mt.wikipedia.org/wiki/Orikteropu">orikteropu</ref> ma' <ref target="https://mt.wikipedia.org/wiki/Ħanżir">ħanżir</ref>.</p>
Deskrizzjoni
<p>L-aktar fattizz distintiv li jagħmel il-membri tat-<ref target="https://mt.wikipedia.org/wiki/Tubulidentata">Tubulidentata</ref> uniċi (kif jindika ukoll l-isem tal-<ref target="https://mt.wikipedia.org/wiki/Ordni">ordni</ref>) huma s-snien. Dawn minflok m' huma magħmulin minn <ref target="https://mt.wikipedia.org/wiki/Kavità">kavità</ref> mimlija bil-<ref target="https://mt.wikipedia.org/wiki/Polpa_tas-snien">polpa tas-snien</ref>, magħmulin minn tubi rqaq ta' <ref target="https://mt.wikipedia.org/wiki/Dentina">dentina</ref> mimlijin bil-<ref target="https://mt.wikipedia.org/wiki/Polpa_tas-snien">polpa tas-snien</ref> u mwaħlin flimkien biċ-<ref target="https://mt.wikipedia.org/wiki/Ċement">ċement</ref>. Is-snien m' għandhomx kisi ta' <ref target="https://mt.wikipedia.org/wiki/Enamel">enamel</ref> u b'hekk jittieklu u jikbru il-ħin kollu. L-<ref target="https://mt.wikipedia.org/wiki/Orikteropu">orikteropu</ref> jitwieled bis-<ref target="https://mt.wikipedia.org/wiki/Snien_ta'_quddiem">snien ta' quddiem</ref> (jew <ref target="https://mt.wikipedia.org/wiki/Inċisivi">inċisivi</ref>) u bin-<ref target="https://mt.wikipedia.org/wiki/Nejbiet">nejbiet</ref> (jew <ref target="https://mt.wikipedia.org/wiki/Kanini">kanini</ref>) tal-ħalib, biss dawn, la darba jaqgħu ma jerġgħux jitilgħu. Fl-<ref target="https://mt.wikipedia.org/wiki/Orikteropu">orikteropu</ref> adult l-uniċi snien preżenti huma id-<ref target="https://mt.wikipedia.org/wiki/Dras">dras</ref> (jew <ref target="https://mt.wikipedia.org/wiki/Molari">molari</ref>) fuq in-naħa ta' wara tal-ħalq. </p>
<p>L-<ref target="https://mt.wikipedia.org/wiki/Orikteropu">orikteropu</ref> ftit li xejn jixbaħ lil-<ref target="https://mt.wikipedia.org/wiki/Ħanżir">ħanżir</ref>. Dan il-mammiferu għandu ġisem robust, b' dahar mgħawweġ b' forma ta' arkata mill-għonq san-naħa ta' taħt id-dahar, b' denb oħxon ħafna fil-bażi li jidjieq gradwalment sakemm jispiċċa għall-ponta fit-tarf. Għonq qasir u oħxon, b'par widnejn sproporzjonalment twal, b'ras imġebbda fit-tul u b'wiċċ ċilindriku li jispiċċa ċatt fuq quddiem, b' 2 toqbiet tal-imnifsejn kbar (li jagħtuh sens ta' xamm żviluppat ħafna) u ħalq żgħir, b'forma tubulari, mgħammar b'ilsien twil tipikament ta' <ref target="https://mt.wikipedia.org/wiki/Annimal">annimal</ref> li jiekol in-nemel u 4 saqajn b' saħħithom, moderatament twal, b' 4 swaba fuq ta' quddiem u 5 fuq ta' wara, b' difrejn b' forma ta' skalpel, uniċi qalb il-<ref target="https://mt.wikipedia.org/wiki/Mammiferi">mammiferi</ref>.</p>
<p>Il-piż ivarja bejn 40 kilogramm u 65 kilogramm u t-tul normalment ikun bejn 1 metru u 1.3 metri. Il-kulur tal-<ref target="https://mt.wikipedia.org/wiki/Orikteropu">orikteropu</ref> huwa isfar fil-griż imma ħafna drabi jkun jagħti fil-kannella ħamrani minħabba l-ħamrija. Il-pil tal-<ref target="https://mt.wikipedia.org/wiki/Orikteropu">orikteropu</ref> ma tantx huwa folt u l-protezzjoni ewlenija ta' dan il-<ref target="https://mt.wikipedia.org/wiki/Mammiferu">mammiferu</ref> hija l-ġilda ħarxa, tant li kapaċi jorqod ġewwa bejta tan-nemel li jkun għadu kemm ikisser mingħajr l-ebda problema ta' xejn.</p>
<figure><caption><ref target="https://mt.wikipedia.org/wiki/Orikteropu">Orikteropu</ref> ta' ftit ġranet biss ħajja</caption></figure>
Riproduzzjoni
<p>Wara tqala jew gestazjoni ta' 7 xhur, jitwieled ferħ ta' bejn wieħed u ieħor 2 kilogrammi. Ġimgħatejn biss wara t-twelied dan jitlaq jimxi wara l-omm u 6 xhur wara jibda jħaffer il-bejta tiegħu taħt l-art, biss xorta jibqa' mal-omm sakemm jerġa' jasal l-istaġun tan-namra li jmiss. L-<ref target="https://mt.wikipedia.org/wiki/Orikteropu">orikteropu</ref> magħruf li jgħix għal aktar minn 20 sena.</p>
Distribuzzjoni
<p>L-<ref target="https://mt.wikipedia.org/wiki/Orikteropu">orikteropu</ref> huwa mifrux ma' kważi l-Afrika kollha ta' taħt id-deżert tas-sahara u għalkemm ikkaċċat mill-bniedem għal-laħam u s-snien (li jintużaw bħala dekorazjoni) ma jidhirx mhedded.</p>
Klassifikazzjoni
<p>L-<ref target="https://mt.wikipedia.org/wiki/Orikteropu">orikteropu</ref> huwa l-unika speċi ħajja tal-<ref target="https://mt.wikipedia.org/wiki/Familja">familja</ref> <ref target="https://mt.wikipedia.org/wiki/Orycteropodidae">Orycteropodidae</ref> u tal-<ref target="https://mt.wikipedia.org/wiki/Ordni">ordni</ref> <ref target="https://mt.wikipedia.org/wiki/Tubulidentata">Tubulidentata</ref>. Oriġinarjament l-<ref target="https://mt.wikipedia.org/wiki/Orikteropu">orikteropu</ref> kien klassifikat fil-<ref target="https://mt.wikipedia.org/wiki/Ġeneru">ġeneru</ref> tal-<ref target="https://mt.wikipedia.org/wiki/Wikkiel_in-nemel">Wikkelin in-nemel</ref> tal-<ref target="https://mt.wikipedia.org/wiki/Amerika">Amerika</ref> t' isfel minħabba xebħ superfiċjali, li l-lum il-ġurnata huwa magħruf li dan huwa r-risultat ta' evoluzzjoni konverġenti u mhux ta' antenat komuni. </p>
<p>L-eqdem fossilu tat-<ref target="https://mt.wikipedia.org/wiki/Tubulidentata">Tubulidentata</ref> huwa miż-żmienijiet ta' kmieni fil-<ref target="https://mt.wikipedia.org/wiki/Mijoċen">Mijoċen</ref> li ġew misjuba fil-<ref target="https://mt.wikipedia.org/wiki/Kenja">Kenja</ref>. Uħud mill-ispeċijiet ta' dan l-ordni kienu mifruxa mal-<ref target="https://mt.wikipedia.org/wiki/Ewropa">Ewropa</ref> u mal-<ref target="https://mt.wikipedia.org/wiki/Asja">Asja</ref> ta' taħt matul iż-żmienijiet ta' tard fil-<ref target="https://mt.wikipedia.org/wiki/Mijoċen">Mijoċen</ref> sa kmieni fil-<ref target="https://mt.wikipedia.org/wiki/Plijoċen">Plijoċen</ref>. Minbarra il-<ref target="https://mt.wikipedia.org/wiki/Ġeneru">ġeneru</ref> <hi rend="italic"><ref target="https://mt.wikipedia.org/wiki/Orycteropus">Orycteropus</ref></hi>, hemm 4 <ref target="https://mt.wikipedia.org/wiki/Ġeneru">ġeneri</ref> oħra magħrufin fil-<ref target="https://mt.wikipedia.org/wiki/Familja">familja</ref> <ref target="https://mt.wikipedia.org/wiki/Orycteropodidae">Orycteropodidae</ref> u dawn huma <hi rend="italic"><ref target="https://mt.wikipedia.org/wiki/Archaeorycteropus">Archaeorycteropus</ref></hi>, <hi rend="italic"><ref target="https://mt.wikipedia.org/wiki/Leptorycteropus">Leptorycteropus</ref></hi>, <hi rend="italic"><ref target="https://mt.wikipedia.org/wiki/Myorycteropus">Myorycteropus</ref></hi>, u <hi rend="italic"><ref target="https://mt.wikipedia.org/wiki/Palaeorycteropus">Palaeorycteropus</ref></hi>.</p>
<p>Fil-passat ġew ikklassifikati ħafna speċijiet ta' <ref target="https://mt.wikipedia.org/wiki/Orikteropu">orikteropi</ref>, madankollu, t-tagħrif li għandna llum jindika li hemm speċi waħda biss <hi rend="italic"><ref target="https://mt.wikipedia.org/wiki/Orycteropus_afer">Orycteropus afer</ref></hi> bil-fuq minn 18-il sottospeċi, biss il-biċċa l-kbira ta' dawn huma meqjusin invalidi u m' humiex aċċettati.</p>
<list type="unordered"><item><ref target="https://mt.wikipedia.org/wiki/Ordni">Ordni</ref> <ref target="https://mt.wikipedia.org/wiki/Tubulidentata">Tubulidentata</ref>
<list type="unordered"><item><ref target="https://mt.wikipedia.org/wiki/Familja">Familja</ref> <ref target="https://mt.wikipedia.org/wiki/Orycteropodidae">Orycteropodidae</ref>
<list type="unordered"><item><ref target="https://mt.wikipedia.org/wiki/Ġeneru">Ġeneru</ref> <hi rend="italic"><ref target="https://mt.wikipedia.org/wiki/Archaeorycteropus">Archaeorycteropus</ref></hi> minn l-<ref target="https://mt.wikipedia.org/wiki/Oligoċen">Oligoċen</ref> fl-Ewropa (estint)</item>
<item><ref target="https://mt.wikipedia.org/wiki/Ġeneru">Ġeneru</ref> <hi rend="italic"><ref target="https://mt.wikipedia.org/wiki/Leptorycteropus">Leptorycteropus</ref></hi>, tard fil-<ref target="https://mt.wikipedia.org/wiki/Mijoċen">Mijoċen</ref> fil-Lvant fl-<ref target="https://mt.wikipedia.org/wiki/Afrika">Afrika</ref> (estint)
<list type="unordered"><item><hi rend="italic"><ref target="https://mt.wikipedia.org/wiki/Leptorycteropus_guilielmi">Leptorycteropus guilielmi</ref></hi></item></list></item>
<item><ref target="https://mt.wikipedia.org/wiki/Ġeneru">Ġeneru</ref> <hi rend="italic"><ref target="https://mt.wikipedia.org/wiki/Myorycteropus">Myorycteropus</ref></hi>, kmieni fil-<ref target="https://mt.wikipedia.org/wiki/Mijoċen">Mijoċen</ref> fl-<ref target="https://mt.wikipedia.org/wiki/Afrika">Afrika</ref> (estint)
<list type="unordered"><item><hi rend="italic"><ref target="https://mt.wikipedia.org/wiki/Myorycteropus_africanus">Myorycteropus africanus</ref></hi></item></list></item>
<item><ref target="https://mt.wikipedia.org/wiki/Ġeneru">Ġeneru</ref> <hi rend="italic"><ref target="https://mt.wikipedia.org/wiki/Orycteropus">Orycteropus</ref></hi>, minn nofs il-<ref target="https://mt.wikipedia.org/wiki/Mijoċen">Mijoċen</ref> sa tard fil-<ref target="https://mt.wikipedia.org/wiki/Plijoċen">Plijoċen</ref> fl-<ref target="https://mt.wikipedia.org/wiki/Asja">Asja</ref>, tard fil-<ref target="https://mt.wikipedia.org/wiki/Mijoċen">Mijoċen</ref> u <ref target="https://mt.wikipedia.org/wiki/Plijoċen">Plijoċen</ref> fl-<ref target="https://mt.wikipedia.org/wiki/Ewropa">Ewropa</ref>, minn nofs il-<ref target="https://mt.wikipedia.org/wiki/Mijoċen">Mijoċen</ref> sal-lum fl-<ref target="https://mt.wikipedia.org/wiki/Afrika">Afrika</ref>.
<list type="unordered"><item><ref target="https://mt.wikipedia.org/wiki/Orikteropu">Orikteropu</ref> jew <ref target="https://mt.wikipedia.org/wiki/Ħanżir_tal-art">Ħanżir tal-art</ref>, <hi rend="italic"><ref target="https://mt.wikipedia.org/wiki/Orycteropus_afer">Orycteropus afer</ref></hi>
<list type="unordered"><item><ref target="https://mt.wikipedia.org/wiki/Sottospeċi">Sottospeċi</ref></item>
<item><hi rend="italic"><ref target="https://mt.wikipedia.org/wiki/Orycteropus_afer_adametzi">Orycteropus afer adametzi</ref></hi></item>
<item><hi rend="italic"><ref target="https://mt.wikipedia.org/wiki/Orycteropus_afer_aethiopicus">Orycteropus afer aethiopicus</ref></hi></item>
<item><hi rend="italic"><ref target="https://mt.wikipedia.org/wiki/Orycteropus_afer_afer">Orycteropus afer afer</ref></hi> (Pallas, 1766)</item>
<item><hi rend="italic"><ref target="https://mt.wikipedia.org/wiki/Orycteropus_afer_albicaudus">Orycteropus afer albicaudus</ref></hi></item>
<item><hi rend="italic"><ref target="https://mt.wikipedia.org/wiki/Orycteropus_afer_angolensis">Orycteropus afer angolensis</ref></hi></item>
<item><hi rend="italic"><ref target="https://mt.wikipedia.org/wiki/Orycteropus_afer_capensis">Orycteropus afer capensis</ref></hi></item>
<item><hi rend="italic"><ref target="https://mt.wikipedia.org/wiki/Orycteropus_afer_erikssoni">Orycteropus afer erikssoni</ref></hi></item>
<item><hi rend="italic"><ref target="https://mt.wikipedia.org/wiki/Orycteropus_afer_faradjius">Orycteropus afer faradjius</ref></hi></item>
<item><hi rend="italic"><ref target="https://mt.wikipedia.org/wiki/Orycteropus_afer_haussanus">Orycteropus afer haussanus</ref></hi></item>
<item><hi rend="italic"><ref target="https://mt.wikipedia.org/wiki/Orycteropus_afer_kordofanicus">Orycteropus afer kordofanicus</ref></hi></item>
<item><hi rend="italic"><ref target="https://mt.wikipedia.org/wiki/Orycteropus_afer_lademanni">Orycteropus afer lademanni</ref></hi></item>
<item><hi rend="italic"><ref target="https://mt.wikipedia.org/wiki/Orycteropus_afer_leptodon">Orycteropus afer leptodon</ref></hi></item>
<item><hi rend="italic"><ref target="https://mt.wikipedia.org/wiki/Orycteropus_afer_matschiei">Orycteropus afer matschiei</ref></hi></item>
<item><hi rend="italic"><ref target="https://mt.wikipedia.org/wiki/Orycteropus_afer_observandus">Orycteropus afer observandus</ref></hi></item>
<item><hi rend="italic"><ref target="https://mt.wikipedia.org/wiki/Orycteropus_afer_ruvanensis">Orycteropus afer ruvanensis</ref></hi></item>
<item><hi rend="italic"><ref target="https://mt.wikipedia.org/wiki/Orycteropus_afer_senegalensis">Orycteropus afer senegalensis</ref></hi></item>
<item><hi rend="italic"><ref target="https://mt.wikipedia.org/wiki/Orycteropus_afer_somalicus">Orycteropus afer somalicus</ref></hi></item>
<item><hi rend="italic"><ref target="https://mt.wikipedia.org/wiki/Orycteropus_afer_wardi">Orycteropus afer wardi</ref></hi></item>
<item><hi rend="italic"><ref target="https://mt.wikipedia.org/wiki/Orycteropus_afer_wertheri">Orycteropus afer wertheri</ref></hi></item></list></item>
<item><hi rend="italic"><ref target="https://mt.wikipedia.org/wiki/Orycteropus_abundulafus">Orycteropus abundulafus</ref></hi>, (estint)</item>
<item><hi rend="italic"><ref target="https://mt.wikipedia.org/wiki/Orycteropus_browni">Orycteropus browni</ref></hi>, (estint)</item>
<item><hi rend="italic"><ref target="https://mt.wikipedia.org/wiki/Orycteropus_chemeldoi">Orycteropus chemeldoi</ref></hi>, (estint)</item>
<item><hi rend="italic"><ref target="https://mt.wikipedia.org/wiki/Orycteropus_crassidens">Orycteropus crassidens</ref></hi>, (estint)</item>
<item><hi rend="italic"><ref target="https://mt.wikipedia.org/wiki/Orycteropus_depereti">Orycteropus depereti</ref></hi>, (estint)</item>
<item><hi rend="italic"><ref target="https://mt.wikipedia.org/wiki/Orycteropus_gaudryi">Orycteropus gaudryi</ref></hi>, (estint)</item>
<item><hi rend="italic"><ref target="https://mt.wikipedia.org/wiki/Orycteropus_mauritanicus">Orycteropus mauritanicus</ref></hi>, (estint)</item>
<item><hi rend="italic"><ref target="https://mt.wikipedia.org/wiki/Orycteropus_minutus">Orycteropus minutus</ref></hi>, (estint)</item>
<item><hi rend="italic"><ref target="https://mt.wikipedia.org/wiki/Orycteropus_pilgrimi">Orycteropus pilgrimi</ref></hi>, (estint)</item>
<item><hi rend="italic"><ref target="https://mt.wikipedia.org/wiki/Orycteropus_pottieri">Orycteropus pottieri</ref></hi>, (estint)</item></list></item>
<item><hi rend="italic"><ref target="https://mt.wikipedia.org/wiki/Palaeorycteropus">Palaeorycteropus</ref></hi>, fl-<ref target="https://mt.wikipedia.org/wiki/Oligoen">Oligoen</ref> tal-<ref target="https://mt.wikipedia.org/wiki/Ewropa">Ewropa</ref> (estint)</item></list></item></list></item></list>
Ħoloq Esterni
<list type="unordered"><item><ref target="http://en.wikisource.org/wiki/Image:Aardvark.pdf"><hi rend="bold">The Biology of the Aardvark</hi> (<hi rend="italic">Orycteropus afer</hi>)</ref></item>
<item><ref target="http://www.regnskoven.dk/en/animalsplants/animal-encyclopedia">Randers Regnskov Tropical Zoo</ref></item></list>
Referenzi
<list type="unordered"><item><ref target="http://www.awf.org/wildlives/60">Aardvarks: Wildlife summary from the African Wildlife Foundation</ref></item>
<item>Schlitter, Duane A. (November 16, 2005). Wilson, D. E., and Reeder, D. M. (eds) Mammal Species of the World, 3rd edition, Johns Hopkins University Press, 86. <ref target="https://mt.wikipedia.org/wiki/Special:BookSources/0801882214">ISBN 0-8018-8221-4</ref>.</item></list>
</text></body></html>