<html><body><text id="wikipedia_mt_wikipedia_org__3930.html" ns="0" revid="266067" sourceurl="https://mt.wikipedia.org/wiki/Qattus" title="Qattus" type="wikipedia">Qattus

<figure></figure>
<figure></figure>
<p><hi rend="bold">Il-Qtates</hi> jiġu mill-istess familja tal-<ref target="https://mt.wikipedia.org/wiki/Iljun">iljuni</ref> u t-<ref target="https://mt.wikipedia.org/wiki/Tigra">tigri</ref>. Iżjed minn 4,000 sena ilu, fl-<ref target="https://mt.wikipedia.org/wiki/Eġittu">Eġittu</ref> tal-Qedem, il-qtates kienu jitqiesu allat. In-nies kienu jiġu kkastigati jekk jagħmlu xi att ħażin fuq xi qattus. Meta qattus kien imut, kien jiġi rrumblat fi-ħwawar u biċċa drapp speċjali, b'hekk jiġu forma ta' <ref target="https://mt.wikipedia.org/wiki/Mumja">mumja</ref> u jagħmlulhom <ref target="https://mt.wikipedia.org/wiki/Funeral">funeral</ref> pubbliku. Madwar 100 sena ilu f'post fl-Eġittu nstabu madwar 300,000 mumja tal-qtates. Il-qtates li nżommu illum f'darna huma dixxendenti minn dawk il-qtates allat.</p>
<p>Insibu diversi qtates differenti fosthom, il-qtates <ref target="https://mt.wikipedia.org/wiki/Persjani">Persjani</ref>, bis-suf twil, il-qtates <ref target="https://mt.wikipedia.org/wiki/Sijamiżi">Sijamiżi</ref>, b'suf veru qasir u b'vuċi b'saħħitha, u l-qtates <ref target="https://mt.wikipedia.org/wiki/Manx">Manx</ref>, li m'għandhomx denb. Iżda kollha għandhom vista tajba, l-iktar fid-dlam, u dwiefer twal u jaqtgħu. Id-dwiefer tal-qtates għandhom partikularità, dik li ma jkunux dejjem jidhru. Il-qtates infatti kapaċi jiġbdu difrejhom 'l ġewwa fil-laħam permezz ta' muskoli apposta u joħorġuhom biss meta jridu jużawhom.</p>
<p>Xi ħaga interessanti fuq il-qtates hija li meta l-bniedem joqgħod imellishom jew ifissidhom, il-bniedem ikollu inqas ċans li jaqbdu attakk tal-qalb.</p>
</text></body></html>