<html><body><text id="wikipedia_mt_wikipedia_org__6590.html" ns="0" revid="226946" sourceurl="https://mt.wikipedia.org/wiki/Festival_tal-Eurovision_2008" title="Festival tal-Eurovision 2008" type="wikipedia">Festival tal-Eurovision 2008
<p>Il-<hi rend="bold">Festival tal-Eurovision 2008</hi> kien it-53 edizzjoni tal-<ref target="https://mt.wikipedia.org/wiki/Festival_tal-Eurovision">Festival tal-Eurovision</ref> u sar ġewwa <ref target="https://mt.wikipedia.org/wiki/Belgrad">Belgrad</ref>, il-<ref target="https://mt.wikipedia.org/wiki/Belt_kapitali">belt kapitali</ref> tas-<ref target="https://mt.wikipedia.org/wiki/Serbja">Serbja</ref>. Iż-żewġ semifinali saru ġew organizzati ġewwa il-<ref target="https://mt.wikipedia.org/wiki/Belgrade_Arena">Belgrade Arena</ref> (Београдска Арена) li hija waħda mill-ikbar areni ġewwa l-<ref target="https://mt.wikipedia.org/wiki/Ewropa">Ewropa</ref>, b'kapaċità ta' 'l fuq minn 20,000 post. Is-<ref target="https://mt.wikipedia.org/wiki/Serbja">Serbja</ref> rebħet d-dritt li tospita il-festival wara li <ref target="https://mt.wikipedia.org/wiki/Marija_Šerifović">Marija Šerifović</ref> rebħet il-<ref target="https://mt.wikipedia.org/wiki/Festival_tal-Eurovision_2007">festival tal-2007</ref> ġewwa <ref target="https://mt.wikipedia.org/wiki/Ħelsinki">Ħelsinki</ref>, fil-<ref target="https://mt.wikipedia.org/wiki/Finlandja">Finlandja</ref>. L-istazzjon nazzjonali tas-Serbja, <ref target="https://mt.wikipedia.org/wiki/Radio_Television_of_Serbia">RTS</ref>, kien responsabbli li jorganizza l-produzzjoni.</p>
<p><ref target="https://mt.wikipedia.org/wiki/Svante_Stockselius">Svante Stockselius</ref>, ikkonferma fit-<ref target="https://mt.wikipedia.org/wiki/28_ta'_Settembru">28 ta' Settembru</ref> <ref target="https://mt.wikipedia.org/wiki/2007">2007</ref> li l-<ref target="https://mt.wikipedia.org/wiki/European_Broadcasting_Union">EBU</ref> approvaw il-pjan li jseħħu żewġ semifinali qabel il-finali tal-2008.<ref target="https://mt.wikipedia.org/wiki/Il-Paġna_prinċipali#cite_note-ESC_Today-4">[4]</ref> Dan ġie deċiż minħabba kummenti kemm mid-delegazzjonijiet, inkluża dik Maltija, u anki mill-ammiraturi li gergru li l-festival qed isir wisq falz bil-pajjiżi tal-Lvant kollha jivvutaw għal xulxin waqt li dawk tal-Punent isibuha bi tqil biex joħorġu mis-semifinali. Iż-żewġ semifinali ixxandru kontemporanjament u l-pajjiżi kellhom l-obbligu li juru s-semifinali li qegħdin jikkompetu fiha f'xandira diretta waqt li l-oħra setgħu jxandruha wara jekk iridu, minkejja li ma kinux obbligati. Pajjiż seta' jivvota biss ġewwa s-semifinali li kien qiegħed jieħu sehem fiha.</p>
<p>Fl-<ref target="https://mt.wikipedia.org/wiki/14_ta'_Settembru">14 ta' Settembru</ref>, is-<ref target="https://mt.wikipedia.org/wiki/Jussi_Pajunen">sindku ta' Ħelsinki</ref> ta ċ-"Ċwievet tal-Eurovision" lid-deputat ta' Belgrad. Hemm il-ħsieb li din iċ-ċeremonja issir kull sena u li ċ-ċurkett ikollu ċavetta minn kull belt li ospitat il-festival.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref></p>
<p>Minħabba xi problemi u rvellijiet f'Belgrad, rigward l-indipendenza tal-<ref target="https://mt.wikipedia.org/wiki/Kosovo">Kosovo</ref>, fit-<ref target="https://mt.wikipedia.org/wiki/22_ta'_Frar">22 ta' Frar</ref> <ref target="https://mt.wikipedia.org/wiki/2008">2008</ref>, l-EBU għamlet konferenza biex jiddeċiedu jekk il-festival isirx f'xi belt oħra. L-<ref target="https://mt.wikipedia.org/wiki/Ukrajna">Ukrajna</ref> kienet ikkunsidrata bħala għażla minħabba li kienu spiċċaw it-tieni fl-edizzjoni preċedenti. <ref target="https://mt.wikipedia.org/wiki/YLE">YLE</ref> kienu għażla oħra, hekk kif huma ospitaw l-edizzjoni tal-kompetizzjoni tas-sena ta' qabel f'<ref target="https://mt.wikipedia.org/wiki/Ħelsinki">Ħelsinki</ref>, il-<ref target="https://mt.wikipedia.org/wiki/Finlandja">Finlandja</ref>.<ref target="https://mt.wikipedia.org/wiki/Il-Paġna_prinċipali#cite_note-6">[6]</ref> <ref target="https://mt.wikipedia.org/wiki/Ellinikí_Radiofonía_Tileórasi">ERT</ref> offriet ukoll li tospita l-festival f'<ref target="https://mt.wikipedia.org/wiki/Ateni">Ateni</ref>, il-<ref target="https://mt.wikipedia.org/wiki/Greċja">Greċja</ref>.<ref target="https://mt.wikipedia.org/wiki/Il-Paġna_prinċipali#cite_note-7">[7]</ref> Wara ġie deċiż li l-edizzjoni tal-2008 se ssir xorta f'Belgrad, bl-EBU tagħti l-appoġġ tagħha. RTS ingħatat garanzija ta' sigutà mill-gvern Serb għall-viżitaturi u l-parteċipanti kollha.<ref target="https://mt.wikipedia.org/wiki/Il-Paġna_prinċipali#cite_note-8">[8]</ref> Għalhekk, id-delegazzjonijiet tal-<ref target="https://mt.wikipedia.org/wiki/Kroazja">Kroazja</ref>, tal-<ref target="https://mt.wikipedia.org/wiki/Iżrael">Iżrael</ref> u tal-<ref target="https://mt.wikipedia.org/wiki/Albanija">Albanija</ref> ingħataw sigurtà speċjali.<ref target="https://mt.wikipedia.org/wiki/Il-Paġna_prinċipali#cite_note-9">[9]</ref> Il-festival kien ospitat minn <ref target="https://mt.wikipedia.org/wiki/Jovana_Janković">Jovana Janković</ref> u <ref target="https://mt.wikipedia.org/wiki/Željko_Joksimović">Željko Joksimović</ref>.<ref target="https://mt.wikipedia.org/wiki/Il-Paġna_prinċipali#cite_note-oiko-2">[2]</ref> <ref target="https://mt.wikipedia.org/wiki/Jelena_Tomašević">Jelena Tomašević</ref> irrapreżentat lis-Serbja b'kanzunetta bil-kompożizzjoni ta' Joksimović; din ġabet dibattitu dwar l-irwol tiegħu fil-festival.<ref target="https://mt.wikipedia.org/wiki/Il-Paġna_prinċipali#cite_note-10">[10]</ref></p>
Format
<p>Din l-edizzjoni ġiet maqsuma fi tliet serati, fejn għall-ewwel darba ġiet introdotta s-sistemà taż-żewġ semifinali. Kull xandar kien obbligat li jxandar is-semifinali li jkun qed jieħu sehem fiha, bix-xandira tas-semifinali l-oħra tkun waħda oppzjonali. Il-poloz tal-allokazzjoni tas-semifinali saru fil-Belgrade City Hall nhar it-Tnejn <ref target="https://mt.wikipedia.org/wiki/28_ta'_Jannar">28 ta' Jannar</ref> <ref target="https://mt.wikipedia.org/wiki/2008">2008</ref> fis-siegħa ta' wara nofsinhar (ħin ta' Malta), u kienet kondotta minn żeffiena tan-"National Dance Ensemble KOLO". L-ewwel, żewġ enveloppi bl-'Ewwel Semi-Finali' u bit-'Tieni Semi-Finali' ġew mtellgħin. Wara, tliet pajjiżi minn kull urna ġew magħżula bix-xorti biex jieħdu sehem fl-ewwel semifinali, waqt li tlieta oħra fit-tieni waħda. Il-pajjiż li kien għad baqa' fil-ħames urna ħa sehem fis-semifinali tal-ewwel envelop li tela', waqt li l-pajjiż li kien għad baqa' fis-sitt urna ħa sehem fit-tieni wieħed.<ref target="https://mt.wikipedia.org/wiki/Il-Paġna_prinċipali#cite_note-11">[11]</ref></p>
<figure><caption>Belgrade Arena, is-sala tal-festival</caption></figure>
<p>Il-finalisti awtomatiċi setgħu jagħżlu jekk ixandrux iż-żewġ semifinali jew waħda biss, imma t-telespettaturi setgħu jivvutaw f'waħda biss. Mill-poloz ġie deċiż liema mill-ħames finalisti se jxandar u jista' jivvota miż-żewġ semifinali. Is-semifinali ixxandru diretti fuq is-<ref target="https://mt.wikipedia.org/wiki/Sit_elettroniku">sit elettroniku</ref> tal-Eurovision, <ref target="http://www.eurovision.tv/">eurovision.tv</ref>.<ref target="https://mt.wikipedia.org/wiki/Il-Paġna_prinċipali#cite_note-12">[12]</ref> L-aqwa disa' kanzunetti mill-votazzjoni tal-pajjiżi ikkwalifikaw għall-finali, waqt li l-għaxar waħda kienet determinata mill-ġurija. Ħamsa u għoxrin kanzunetta se jikkompetu fil-finali.<ref target="https://mt.wikipedia.org/wiki/Il-Paġna_prinċipali#cite_note-Eurovision2008format-13">[13]</ref></p>
Allokazzjoni tas-semifinali
<p>Fl-<ref target="https://mt.wikipedia.org/wiki/24_ta'_Jannar">24 ta' Jannar</ref> <ref target="https://mt.wikipedia.org/wiki/2008">2008</ref>, it-38 pajjiż fis-semifinali ġew separati f'urni bbażat skond l-istorja tal-votazzjoni u l-lokazzjoni ġeografika:</p>

Pajjiżi parteċipanti
<figure><caption><ref target="https://mt.wikipedia.org/wiki/Dima_Bilan">Dima Bilan</ref> ikanta "<ref target="https://mt.wikipedia.org/wiki/Believe_(kanzunetta_ta'_Dima_Bilan)">Believe</ref>" għar-<ref target="https://mt.wikipedia.org/wiki/Russja">Russja</ref></caption></figure>
<p>Fil-21 ta' Diċembru 2007, l-EBU ikkonfermat li 43 pajjiż kienu se jieħdu sehem fl-edizzjoni ta' Belgrad.<ref target="https://mt.wikipedia.org/wiki/Il-Paġna_prinċipali#cite_note-14">[14]</ref> <ref target="https://mt.wikipedia.org/wiki/San_Marino">San Marino</ref>, flimkien mal-membri ġodda tal-EBU, l-<ref target="https://mt.wikipedia.org/wiki/Ażerbajġan">Ażerbajġan</ref>, għamlu d-debutt fil-konkors tal-2008. L-<ref target="https://mt.wikipedia.org/wiki/Awstrija">Awstrija</ref> ma ħaditx sehem; l-istazzjon tagħha <ref target="https://mt.wikipedia.org/wiki/Österreichischer_Rundfunk">ORF</ref> stqarrew li skont dak li raw fl-2007 ma kinitx il-kwalita tal-kanzunetta, imma l-pajjiż oriġini kien dak li jiddetermina kollox.<ref target="https://mt.wikipedia.org/wiki/Il-Paġna_prinċipali#cite_note-awstrija-3">[3]</ref> L-<ref target="https://mt.wikipedia.org/wiki/Italja">Italja</ref>, ma għamiltx ir-ritorn tagħha wara nuqqas mill-1997 mill-kompetizzjoni, waqt li l-<ref target="https://mt.wikipedia.org/wiki/Slovakkja">Islovakkja</ref> kienet assenti minħabba problemi ta' baġit.</p>
<p>Dawn il-pajjiżi kkompetew f'żewġ semifinali li xxandru dirett nhar it-Tlieta 20 ta' Mejju u l-Ħamis 22 ta' Mejju 2008. Aktar minn hekk, il-finalisti awtomatiċi tal-<ref target="https://mt.wikipedia.org/wiki/Ġermanja">Ġermanja</ref> u <ref target="https://mt.wikipedia.org/wiki/Spanja">Spanja</ref> eżeerċitaw id-dritt tal-votazzjoni fl-ewwel semifinali. <ref target="https://mt.wikipedia.org/wiki/Franza">Franza</ref>, ir-<ref target="https://mt.wikipedia.org/wiki/Renju_Unit">Renju Unit</ref> u s-<ref target="https://mt.wikipedia.org/wiki/Serbja">Serbja</ref> ivvutaw fit-tieni waħda. Spanja u Franza xandru biss is-semifinali fejn kienu se jivvutaw; il-Ġermanja, is-Serbja u r-Renju Unit xandru t-tnejn.</p>
Finali
<p>Il-finalisti huma:</p>
<list type="unordered"><item>l-erba' pajjiżi li jikkwalifikaw awtomatikament kull sena li huma <ref target="https://mt.wikipedia.org/wiki/Franza">Franza</ref>, il-<ref target="https://mt.wikipedia.org/wiki/Ġermanja">Ġermanja</ref>, <ref target="https://mt.wikipedia.org/wiki/Spanja">Spanja</ref> u r-<ref target="https://mt.wikipedia.org/wiki/Renju_Unit">Renju Unit</ref>;</item>
<item>il-pajjiż ospitu tas-<ref target="https://mt.wikipedia.org/wiki/Serbja">Serbja</ref>;</item>
<item>l-ewwel disa' pajjiżi mill-ewwel semifinali flimkien ma' post riservat magħżul mill-ġurija</item>
<item>l-ewwel disa' pajjiżi mit-tieni semifinali flimkien ma' post riservat magħżul mill-ġurija</item></list>
<p>Il-finali saret fl-24 ta' Mejju 2008 u ġiet mirbuħa mir-<ref target="https://mt.wikipedia.org/wiki/Russja">Russja</ref>.</p>
<p>Il-<ref target="https://mt.wikipedia.org/wiki/Polonja">Polonja</ref>, ir-<ref target="https://mt.wikipedia.org/wiki/Renju_Unit">Renju Unit</ref> u l-<ref target="https://mt.wikipedia.org/wiki/Ġermanja">Ġermanja</ref> rċevew ilkoll 14-il punt. Waqt li r-regoli tal-festival jiddeskrivu mekkaniżmu dettaljat kif jiġi deċiż l-ewwel post jekk ikun hemm aktar minn pajjiż wieħed f'din l-istess pożizzjoni, hu ambigwu l-fatt jekk din il-proċedura tiġix applikata għall-pożizzjonijiet l-oħra. Jekk japplikaw, il-Ġermanja tikklassifika fit-23 post wara li rċiviet l-aktar 12-il punt. Il-Polonja ssegwi wara li kisbet aktar 10 punti mir-Renju Unit, u b'hekk dan tal-aħħar jispiċċa fil-25 post. Sorsi oħra jistgħu jelenkaw dawn it-tliet pajjiżi lkoll fit-23 post.</p>
Semifinali
Semifinali 1
<p>L-ewwel semifinali saret fl-20 ta' Mejju 2008</p>

Semifinali 2
<p>It-tieni semifinali saret fit-22 ta' Mejju 2008.</p>

Mappa
<figure></figure>
<figure><caption>Ħarsa lejn il-parteċipazzjoni:
Finalisti awtomatiċi
Semifinalisti
Pajjiżi debuttanti (semifinalisti)
Pajjiżi li rtiraw</caption></figure>
<figure><caption>Ħarsa lejn il-parteċipazzjoni: Pajjiżi fil-finaliPajjiżi eliminati fis-semifinali</caption></figure>
Gallerija
<list type="unordered">
<item><ref target="https://mt.wikipedia.org/wiki/Olta_Boka">Olta Boka</ref> tkanta "<ref target="https://mt.wikipedia.org/wiki/Zemrën_E_Lamë_Peng">Zemrën E Lamë Peng</ref>" għall-<hi rend="bold"><ref target="https://mt.wikipedia.org/wiki/Albanija">Albanija</ref></hi></item>
<item><ref target="https://mt.wikipedia.org/wiki/Sirusho">Sirusho</ref> tkanta "<ref target="https://mt.wikipedia.org/wiki/Qele_Qele">Qele Qele</ref>" għall-<hi rend="bold"><ref target="https://mt.wikipedia.org/wiki/Armenja">Armenja</ref></hi></item>
<item><ref target="https://mt.wikipedia.org/wiki/Elnur_Hüseynov">Elnur</ref> u <ref target="https://mt.wikipedia.org/wiki/Samir_Javadzadeh">Samir</ref> ikantaw "<ref target="https://mt.wikipedia.org/wiki/Day_After_Day_(kanzunetta_ta'_Elnur_Hüseynov_u_Samir_Javadzadeh)">Day After Day</ref>" għall-<hi rend="bold"><ref target="https://mt.wikipedia.org/wiki/Ażerbajġan">Ażerbajġan</ref></hi></item>
<item><ref target="https://mt.wikipedia.org/wiki/Ruslan_Alekhno">Ruslan Alekhno</ref> ikanta "<ref target="https://mt.wikipedia.org/wiki/Hasta_La_Vista">Hasta La Vista</ref>" għall-<hi rend="bold"><ref target="https://mt.wikipedia.org/wiki/Belarus">Belarus</ref></hi></item>
<item><ref target="https://mt.wikipedia.org/wiki/Ishtar_(grupp_Belġjan)">Ishtar</ref> ikantaw "<ref target="https://mt.wikipedia.org/wiki/O_Julissi">O Julissi</ref>" għall-<hi rend="bold"><ref target="https://mt.wikipedia.org/wiki/Belġju">Belġju</ref></hi></item>
<item><ref target="https://mt.wikipedia.org/wiki/Elvir_Laković_Laka">Laka</ref> ikanta "<ref target="https://mt.wikipedia.org/wiki/Pokušaj">Pokušaj</ref>" għall-<hi rend="bold"><ref target="https://mt.wikipedia.org/wiki/Bożnija_u_Ħerżegovina">Bożnija u Ħerżegovina</ref></hi></item>
<item><ref target="https://mt.wikipedia.org/wiki/Deep_Zone_Project">Deep Zone</ref> u <ref target="https://mt.wikipedia.org/wiki/DJ_Balthazar">Balthazar</ref> ikantaw "<ref target="https://mt.wikipedia.org/wiki/DJ,_Take_Me_Away">DJ, Take Me Away</ref>" għall-<hi rend="bold"><ref target="https://mt.wikipedia.org/wiki/Bulgarija">Bulgarija</ref></hi></item>
<item><ref target="https://mt.wikipedia.org/wiki/Kraljevi_Ulice">Kraljevi Ulice</ref> u <ref target="https://mt.wikipedia.org/wiki/75_cents">75 cents</ref> ikantaw "<ref target="https://mt.wikipedia.org/wiki/Romanca">Romanca</ref>" għall-<hi rend="bold"><ref target="https://mt.wikipedia.org/wiki/Kroazja">Kroazja</ref></hi></item>
<item><ref target="https://mt.wikipedia.org/wiki/Tereza_Kerndlová">Tereza Kerndlová</ref> tkanta "<ref target="https://mt.wikipedia.org/wiki/Have_Some_Fun">Have Some Fun</ref>" għar-<hi rend="bold"><ref target="https://mt.wikipedia.org/wiki/Repubblika_Ċeka">Repubblika Ċeka</ref></hi></item>
<item><ref target="https://mt.wikipedia.org/wiki/Simon_Mathew">Simon Mathew</ref> ikanta <ref target="https://mt.wikipedia.org/wiki/All_Night_Long_(kanzunetta_ta'_Simon_Mathew)">All Night Long</ref> għad-<hi rend="bold"><ref target="https://mt.wikipedia.org/wiki/Danimarka">Danimarka</ref></hi></item>
<item><ref target="https://mt.wikipedia.org/wiki/Kreisiraadio">Kreisiraadio</ref> ikanta <ref target="https://mt.wikipedia.org/wiki/Leto_Svet">Leto Svet</ref> għall-<hi rend="bold"><ref target="https://mt.wikipedia.org/wiki/Estonja">Estonja</ref></hi></item>
<item><ref target="https://mt.wikipedia.org/wiki/Sébastien_Tellier">Sébastien Tellier</ref> ikanta "<ref target="https://mt.wikipedia.org/wiki/Divine_(kanzunetta_ta'_Sébastien_Tellier)">Divine</ref> għal <hi rend="bold"><ref target="https://mt.wikipedia.org/wiki/Franza">Franza</ref></hi></item>
<item><ref target="https://mt.wikipedia.org/wiki/Teräsbetoni">Teräsbetoni</ref> ikantaw "<ref target="https://mt.wikipedia.org/wiki/Missä_miehet_ratsastaa">Missä miehet ratsastaa</ref>" għall-<hi rend="bold"><ref target="https://mt.wikipedia.org/wiki/Finlandja">Finlandja</ref></hi></item>
<item><ref target="https://mt.wikipedia.org/wiki/Diana_Gurtskaya">Diana Gurtskaya</ref> tkanta "<ref target="https://mt.wikipedia.org/wiki/Peace_Will_Come">Peace Will Come</ref>" għall-<hi rend="bold"><ref target="https://mt.wikipedia.org/wiki/Ġeorġja_(pajjiż)">Ġeorġja</ref></hi></item>
<item><ref target="https://mt.wikipedia.org/wiki/No_Angels">No Angels</ref> ikantaw "<ref target="https://mt.wikipedia.org/wiki/Disappear_(kanzunetta_ta'_No_Angels)">Disappear</ref>" għall- <hi rend="bold"><ref target="https://mt.wikipedia.org/wiki/Ġermanja">Ġermanja</ref></hi></item>
<item><ref target="https://mt.wikipedia.org/wiki/Kalomira">Kalomira</ref> tkanta "<ref target="https://mt.wikipedia.org/wiki/Secret_Combination">Secret Combination</ref>" għall- <hi rend="bold"><ref target="https://mt.wikipedia.org/wiki/Greċja">Greċja</ref></hi></item>
<item><ref target="https://mt.wikipedia.org/wiki/Csézy">Csézy</ref> tkanta "<ref target="https://mt.wikipedia.org/wiki/Candlelight_(kanzunetta_ta'_Csézy)">Candlelight</ref>" għall-<hi rend="bold"><ref target="https://mt.wikipedia.org/wiki/Ungerija">Ungerija</ref></hi></item>
<item><ref target="https://mt.wikipedia.org/wiki/Eurobandið">Euroband</ref> ikantaw "<ref target="https://mt.wikipedia.org/wiki/This_Is_My_Life">This Is My Life</ref>" għall-<hi rend="bold"><ref target="https://mt.wikipedia.org/wiki/Iżlanda">Iżlanda</ref></hi></item>
<item><ref target="https://mt.wikipedia.org/wiki/Dustin_the_Turkey">Dustin the Turkey</ref> ikanta "<ref target="https://mt.wikipedia.org/wiki/Irelande_Douze_Pointe">Irelande Douze Pointe</ref>" għall-<hi rend="bold"><ref target="https://mt.wikipedia.org/wiki/Irlanda">Irlanda</ref></hi></item>
<item><ref target="https://mt.wikipedia.org/wiki/Bo'az_Ma'uda">Boaz</ref> ikanta "<ref target="https://mt.wikipedia.org/wiki/The_Fire_In_Your_Eyes">The Fire In Your Eyes</ref>" għall-<hi rend="bold"><ref target="https://mt.wikipedia.org/wiki/Iżrael">Iżrael</ref></hi></item>
<item><ref target="https://mt.wikipedia.org/wiki/Pirates_of_the_Sea">Pirates of the Sea</ref> ikantaw "<ref target="https://mt.wikipedia.org/wiki/Wolves_of_the_Sea">Wolves of the Sea</ref>" għal-<hi rend="bold"><ref target="https://mt.wikipedia.org/wiki/Latvja">Latvja</ref></hi></item>
<item> <ref target="https://mt.wikipedia.org/wiki/Tamara_Todevska">Tamara</ref>, <ref target="https://mt.wikipedia.org/wiki/Rade_Vrčakovski">Vrčak</ref> u <ref target="https://mt.wikipedia.org/wiki/Adrian_Gaxha">Adrijan</ref> ikantaw "<ref target="https://mt.wikipedia.org/wiki/Vo_Ime_Na_Ljubovta">Let Me Love You</ref>" għall-<hi rend="bold"><ref target="https://mt.wikipedia.org/wiki/Maċedonja">Maċedonja</ref></hi></item>
<item><ref target="https://mt.wikipedia.org/wiki/Morena_Camilleri">Morena</ref> tkanta "<ref target="https://mt.wikipedia.org/wiki/Vodka_(kanzunetta)">Vodka</ref>" għal <hi rend="bold"><ref target="https://mt.wikipedia.org/wiki/Malta">Malta</ref></hi></item>
<item><ref target="https://mt.wikipedia.org/wiki/Geta_Burlacu">Geta Burlacu</ref> tkanta "<ref target="https://mt.wikipedia.org/wiki/Century_of_Love">A Century Of Love</ref>" għall-<hi rend="bold"><ref target="https://mt.wikipedia.org/wiki/Moldova">Moldova</ref></hi></item>
<item><ref target="https://mt.wikipedia.org/wiki/Stefan_Filipović">Stefan Filipović</ref> ikanta "<ref target="https://mt.wikipedia.org/wiki/Zauvijek_volim_te">Zauvijek volim te</ref> għall-<hi rend="bold"><ref target="https://mt.wikipedia.org/wiki/Montenegro">Montenegro</ref></hi></item>
<item><ref target="https://mt.wikipedia.org/wiki/Hind_Laroussi">Hind</ref> tkanta "<ref target="https://mt.wikipedia.org/wiki/Your_Heart_Belongs_to_Me_(kanzunetta_ta'_Hind)">Your Heart Belongs to Me</ref>" għall-<hi rend="bold"><ref target="https://mt.wikipedia.org/wiki/Olanda">Olanda</ref></hi></item>
<item><ref target="https://mt.wikipedia.org/wiki/Maria_Haukaas_Storeng">Maria Haukaas Storeng</ref> tkanta "<ref target="https://mt.wikipedia.org/wiki/Hold_On_Be_Strong">Hold On Be Strong</ref>" għan-<hi rend="bold"><ref target="https://mt.wikipedia.org/wiki/Norveġja">Norveġja</ref></hi></item>
<item><ref target="https://mt.wikipedia.org/wiki/Isis_Gee">Isis Gee</ref> tkanta "<ref target="https://mt.wikipedia.org/wiki/For_Life_(kanzunetta_ta'_Isis_Gee)">For Life</ref>" għall-<hi rend="bold"><ref target="https://mt.wikipedia.org/wiki/Polonja">Polonja</ref></hi></item>
<item><ref target="https://mt.wikipedia.org/wiki/Vânia_Fernandes">Vânia Fernandes</ref> tkanta "<ref target="https://mt.wikipedia.org/wiki/Senhora_do_Mar_(Negras_Águas)">Senhora do Mar</ref>" għall-<hi rend="bold"><ref target="https://mt.wikipedia.org/wiki/Portugall">Portugall</ref></hi></item>
<item><ref target="https://mt.wikipedia.org/wiki/Nicoleta_Matei">Nico</ref> u <ref target="https://mt.wikipedia.org/wiki/Vlad_Miriţă">Vlad</ref> ikantaw "<ref target="https://mt.wikipedia.org/wiki/Pe-o_Margine_de_Lume">Pe-o Margine de Lume</ref>" għar-<hi rend="bold"><ref target="https://mt.wikipedia.org/wiki/Rumanija">Rumanija</ref></hi></item>
<item><ref target="https://mt.wikipedia.org/wiki/Dima_Bilan">Dima Bilan</ref> ikanta "<ref target="https://mt.wikipedia.org/wiki/Believe_(kanzunetta_ta'_Dima_Bilan)">Believe</ref>" għar-<hi rend="bold"><ref target="https://mt.wikipedia.org/wiki/Russja">Russja</ref></hi></item>
<item><ref target="https://mt.wikipedia.org/wiki/Mi_Odio">Miodio</ref> ikantaw "<ref target="https://mt.wikipedia.org/wiki/Complice">Complice</ref>" għal <hi rend="bold"><ref target="https://mt.wikipedia.org/wiki/San_Marino">San Marino</ref></hi></item>
<item><ref target="https://mt.wikipedia.org/wiki/Rebeka_Dremelj">Rebeka Dremelj</ref> tkanta "<ref target="https://mt.wikipedia.org/wiki/Vrag_naj_vzame">Vrag naj vzame</ref>" għall-<hi rend="bold"><ref target="https://mt.wikipedia.org/wiki/Slovenja">iSlovenja</ref></hi></item>
<item><ref target="https://mt.wikipedia.org/wiki/Rodolfo_Chikilicuatre">Rodolfo Chikilicuatre</ref> ikanta "<ref target="https://mt.wikipedia.org/wiki/Baila_el_Chiki_Chiki">Baila el Chiki Chiki</ref>" għal <hi rend="bold"><ref target="https://mt.wikipedia.org/wiki/Spanja">Spanja</ref></hi></item>
<item><ref target="https://mt.wikipedia.org/wiki/Charlotte_Perrelli">Charlotte Perrelli</ref> tkanta "<ref target="https://mt.wikipedia.org/wiki/Hero_(Charlotte_Perrelli_song)">Hero</ref>" għall-<hi rend="bold"><ref target="https://mt.wikipedia.org/wiki/Żvezja">Iżvezja</ref></hi></item>
<item><ref target="https://mt.wikipedia.org/wiki/Paolo_Meneguzzi">Paolo Meneguzzi</ref> ikanta "<ref target="https://mt.wikipedia.org/wiki/Era_stupendo">Era stupendo</ref>" għall-<hi rend="bold"><ref target="https://mt.wikipedia.org/wiki/Żvizzera">Iżvizzera</ref></hi></item>
<item><ref target="https://mt.wikipedia.org/wiki/Mor_ve_Ötesi">Mor ve Ötesi</ref> ikanta "<ref target="https://mt.wikipedia.org/wiki/Deli_(kanzunetta)">Deli</ref>" għat-<hi rend="bold"><ref target="https://mt.wikipedia.org/wiki/Turkija">Turkija</ref></hi></item>
<item><ref target="https://mt.wikipedia.org/wiki/Ani_Lorak">Ani Lorak</ref> tkanta "<ref target="https://mt.wikipedia.org/wiki/Shady_Lady">Shady Lady</ref>" għall-<hi rend="bold"><ref target="https://mt.wikipedia.org/wiki/Ukrajna">Ukrajna</ref></hi></item>
<item><ref target="https://mt.wikipedia.org/wiki/Andy_Abraham">Andy Abraham</ref> ikanta "<ref target="https://mt.wikipedia.org/wiki/Even_If">Even If</ref>" għar-<hi rend="bold"><ref target="https://mt.wikipedia.org/wiki/Renju_Unit">Renju Unit</ref></hi></item>
</list>


Ħoloq esterni

<list type="unordered"><item><ref target="http://www.eurovision.tv">Sit uffiċjali tal-Eurovision</ref></item>
<item>(SR)  <ref target="http://www.rts.co.yu/">Radio Television of Serbia</ref></item></list>
</text></body></html>