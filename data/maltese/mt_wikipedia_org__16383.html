<html><body><text id="wikipedia_mt_wikipedia_org__16383.html" ns="0" revid="270036" sourceurl="https://mt.wikipedia.org/wiki/Jelle_Vossen" title="Jelle Vossen" type="wikipedia">Jelle Vossen
<p><hi rend="bold">Jelle Vossen</hi> (<ref target="https://mt.wikipedia.org/wiki/Bilzen">Bilzen</ref>, <ref target="https://mt.wikipedia.org/wiki/22_ta'_Marzu">22 ta' Marzu</ref> <ref target="https://mt.wikipedia.org/wiki/1989">1989</ref>) huwa plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Belġju">Belġjan</ref> li jilgħab ma' <ref target="https://mt.wikipedia.org/wiki/SV_Zulte_Waregem">Zulte Waregem</ref> bħala <ref target="https://mt.wikipedia.org/wiki/Attakkant">attakkant</ref>.</p>
Karriera
<p>Beda l-karriera tiegħu fost it-timijiet mixtla ta' <ref target="https://mt.wikipedia.org/wiki/KRC_Genk">Genk</ref>. Iddebutta mal-ewwel tim fit-3 ta' Novembru 2006, u skorja l-ewwel gowl tiegħu fl-24 ta' Frar 2007 kontra <ref target="https://mt.wikipedia.org/wiki/KSV_Roeselare">Roeselare</ref>. Bejn l-2007 u l-2009 ikkollezzjona 37 logħba u 7 gowls.</p>
<p>Għall-istaġun 2009–10 ġie misluf lil <ref target="https://mt.wikipedia.org/wiki/Cercle_Brugge_KSV">Cercle Brugge</ref> fejn wara li skorja 4 gowls f'9 partiti kien imweġġa' għal tliet xhur. Lura għal-logħob, hu sab ix-xibka darbtejn oħra fi 11-il logħba. B'kollox lagħab 26 logħba u skorja 8 gowls (tnejn minnhom ġew f'sitt preżenżi fit-<ref target="https://mt.wikipedia.org/wiki/Tazza_Belġjana">Tazza Belġjana</ref>). Wara dan l-istaġun sar figura regolari fit-tim ta' Genk, fejn irnexxielu jiskorja 20 gowl f'37 logħba fil-kompetizzjonijiet kollha fl-istaġun 2010–11.</p>
<p>F'Awwissu tal-2010 estenda l-kuntratt tiegħu b'ħames snin.</p>
Internazzjonali
<p>Vossen ġie imsejjaħ għall-ewwel darba fl-iskwadra Belġjana għall-partiti kontra ċ-<ref target="https://mt.wikipedia.org/wiki/Tim_nazzjonali_tal-futbol_taċ-Ċili">Ċili</ref> u l-<ref target="https://mt.wikipedia.org/wiki/Tim_nazzjonali_tal-futbol_tal-Ġappun">Ġappun</ref> mit-<ref target="https://mt.wikipedia.org/wiki/Tazza_Kirin">Tazza Kirin</ref>, fejn iddebutta kontra tal-ewwel. Fit-12 ta' Ottubru 2010, skorja l-ewwel gowl tiegħu fid-dro ta' 4–4 kontra l-<ref target="https://mt.wikipedia.org/wiki/Tim_nazzjonali_tal-futbol_tal-Awstrija">Awstrija</ref>, partita valida għall-<ref target="https://mt.wikipedia.org/wiki/Kwalifikazzjoni_għall-Kampjonati_Ewropej_tal-Futbol_2012">kwalifikazzjoni għall-Kampjonati Ewropej 2012</ref>.</p>

Unuri
Klabb
Genk
<list type="unordered"><item><ref target="https://mt.wikipedia.org/wiki/Pro_League">Pro League</ref>: 2010–11</item>
<item><ref target="https://mt.wikipedia.org/wiki/Tazza_Belġjana">Tazza Belġjana</ref>: 2008-09</item>
<item><ref target="https://mt.wikipedia.org/wiki/Supercup_Belġjana">Supercup Belġjana</ref>: 2011</item></list>
Ħoloq esterni
<list type="unordered"><item>Il-mudell {{<ref target="https://mt.wikipedia.org/wiki/Mudell:Nfteams">Nfteams</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>