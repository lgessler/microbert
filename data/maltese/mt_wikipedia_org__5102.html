<html><body><text id="wikipedia_mt_wikipedia_org__5102.html" ns="0" revid="216441" sourceurl="https://mt.wikipedia.org/wiki/Unguligrad" title="Unguligrad" type="wikipedia">Unguligrad<figure><caption><hi rend="italic">Cervus nippon</hi>, eżempju ta' annimal unguligrad</caption></figure>
<figure><caption> L-għadam tas-sieq ta' quddiem ta' ċerv, tal-bniedem (eżempju ċar ta' Unguligrad)</caption></figure>
<figure><caption> L-għadam tas-sieq ta' quddiem ta' żiemel (eżempju ċar ta' Unguligrad)</caption></figure>
<p><hi rend="bold">Unguligrad</hi> huwa <ref target="https://mt.wikipedia.org/wiki/Annimal">annimal</ref> li joqgħod wieqaf u li jimxi bil-piż ta' ġismu fuq il-ponot jew fuq it-truf tas-swaba biss, imserrħin jew imissu mal-art (lokomozzjoni unguligradali) u dawn jinkludu iż-<ref target="https://mt.wikipedia.org/wiki/Żiemel">żwiemel</ref>, iċ-<ref target="https://mt.wikipedia.org/wiki/Ċerv">ċriev</ref> u ħafna <ref target="https://mt.wikipedia.org/wiki/Mammiferu">mammiferi</ref> oħra. Ġeneralment dawn l-annimali huma ħafna aktar ħfief fil-movimenti tagħhom minn annimali b'lokomozzjoni <ref target="https://mt.wikipedia.org/wiki/Plantigrad">plantigradali</ref>.</p>
<p>Filwaqt li <ref target="https://mt.wikipedia.org/wiki/Diġitigrad">diġitigrad</ref> normalment joqgħod wieqaf u jimxi fuq il-<ref target="https://mt.wikipedia.org/wiki/Falanġi_distali">falanġi distali</ref> jew <ref target="https://mt.wikipedia.org/wiki/Falanġi_distali">distali</ref> u  l-<ref target="https://mt.wikipedia.org/wiki/Falangi_intermedji">falangi intermedji</ref> jew <ref target="https://mt.wikipedia.org/wiki/Falanġi_intermedji">falanġi tan-nofs</ref> imserrħin jew imissu ma' l-art, l-unguligrad joqgħod wieqaf u jimxi bit-truf jew bil-ponot biss tad-<ref target="https://mt.wikipedia.org/wiki/Falanġi_distali">distali</ref>, imserrħin jew imissu ma' l-art.</p>
<p>It-truf tad-<ref target="https://mt.wikipedia.org/wiki/Falanġi_distali">distali</ref> ta' dawn l-annimali, normalment ikunu jserħu fuq difer (struttura mmkabbra mill-ġilda, magħmula mil-keratina u mhux mill-materjal tal-għadam). Id-difer huwa magħmul minn 2 partijiet l-<ref target="https://mt.wikipedia.org/wiki/Unguis">unguis</ref> u s-<ref target="https://mt.wikipedia.org/wiki/Subunguis">subunguis</ref> u fl-annimali unguligradi l-<ref target="https://mt.wikipedia.org/wiki/Unguis">unguis</ref> tagħti kompletament is-<ref target="https://mt.wikipedia.org/wiki/Subunguis">subunguis</ref> minnbarra it-tarf fil-ponta tas-seba.</p>
<p>Lokomozzjoni unguligradali hija tip ta' lokomozzjoni meqjusa bħala waħda speċjaliżata jew evoluta aktar minn lokomozzjoni <ref target="https://mt.wikipedia.org/wiki/Plantigrad">plantiigradali</ref>. Peress li s-superfiċi li tmiss ma' l-art u li trid tinqata minn ma' l-art hija ġeneralment żgħira ħafna, u minnħabba ukoll li t-tul tas-sieq huwa ħafna aktar, hemm tendenza, li bil-lokomozzjoni <ref target="https://mt.wikipedia.org/wiki/Unguligrad">unguligradali</ref>, l-movimenti jkunu ta' ħeffa ħafna akbar.</p>
Eżempji ta' annimali Unguligradi
<list type="unordered"><item><ref target="https://mt.wikipedia.org/wiki/Familja">Familja</ref> <ref target="https://mt.wikipedia.org/wiki/Cervidae">Cervidae</ref>
<list type="unordered"><item><ref target="https://mt.wikipedia.org/wiki/Ċerv">ċerv</ref></item></list></item>
<item><ref target="https://mt.wikipedia.org/wiki/Familja">Familja</ref> <ref target="https://mt.wikipedia.org/wiki/Equidae">Equidae</ref>
<list type="unordered"><item><ref target="https://mt.wikipedia.org/wiki/Żiemel">żiemel</ref></item></list></item>
<item><ref target="https://mt.wikipedia.org/wiki/Familja">Familja</ref> <ref target="https://mt.wikipedia.org/wiki/Suidae">Suidae</ref>
<list type="unordered"><item><ref target="https://mt.wikipedia.org/wiki/Ħanżir">ħanżir</ref></item></list></item></list>
Ara ukoll
<list type="unordered"><item><ref target="https://mt.wikipedia.org/wiki/Diġitigrad">Diġitigrad</ref></item>
<item><ref target="https://mt.wikipedia.org/wiki/Plantigrad">Plantigrad</ref></item>
<item><ref target="https://mt.wikipedia.org/wiki/Lokomozzjoni">Lokomozzjoni</ref></item>
<item><ref target="https://mt.wikipedia.org/wiki/Lokomozzjoni_tal-annimali_fuq_wiċċ_l-art">Lokomozzjoni tal-annimali fuq wiċċ l-art</ref></item></list>
Referenzi
<list type="unordered"><item><ref target="http://www.cvm.uiuc.edu/petcolumns/showarticle.cfm?id=118">Yes, the Shin Bone Is Connected to the Ankle Bone</ref></item>
<item><ref target="http://animaldiversity.org">Saqajn, Idejn u Lokomozzjoni Kursorja.</ref> Myers, P., R. Espinosa, C. S. Parr, T. Jones, G. S. Hammond, and T. A. Dewey. 2006. The Animal Diversity Web (online).</item>
<item>DeBlase, A. F., and R. E. Martin. 1981. A manual of mammalogy. Second Edition. Wm. C. Brown, Publishers. Dubuque, Iowa. xii+436 pp.</item>
<item>Hildebrand, M. 1974. Analysis of Vertebrate Structure. John Wiley &amp; Sons, Inc, New York. xv+710 pp.</item>
<item>Vaughan, T. A. 1986. Mammalogy. Third Edition. Harcourt Brace Jovanovich, Publishers, Orlando Fl. vii+576 pp.</item></list>
</text></body></html>