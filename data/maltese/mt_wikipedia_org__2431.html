<html><body><text id="wikipedia_mt_wikipedia_org__2431.html" ns="0" revid="249207" sourceurl="https://mt.wikipedia.org/wiki/Imperium_Europa" title="Imperium Europa" type="wikipedia">Imperium Europa
<figure><caption>Il-logo ta' Imperium Europa</caption></figure>
<p><hi rend="bold">Imperium Europa</hi> (bil-<ref target="https://mt.wikipedia.org/wiki/Lingwa_Maltija">Malti</ref>: Imperu Ewropew) huwa moviment politiku <ref target="https://mt.wikipedia.org/wiki/Malta">Malti</ref> li twaqqaf minn <ref target="https://mt.wikipedia.org/wiki/Norman_Lowell">Norman Lowell</ref> fis-sena 2000. Fl-elezzjonijiet tal-<ref target="https://mt.wikipedia.org/wiki/Parlament_Ewropew">Parlament Ewropew</ref> tal-2004, Lowell ikkontesta bħala l-uniku kandidat ta' dan il-moviment u rnexxielu jġib 1,600 vot mal-ewwel għadd u eluf oħra għat-tieni preferenza.</p>
<p>Imperium Europa iħaddan politika leminija radikali u huwa favur l-għaqda tal-kontinent u l-ġens Ewropew taħt bandiera waħda u imperu wieħed maqsum f'diversi reġjunijiet li kollha jiffurmaw Ewropa waħda. Il-moviment jemmen ukoll li r-razez jeżistu u li dawn huma distinti minn xulxin. Għaldaqstant, il-moviment bħalissa għaddej b'kampanja kontra l-mewġa ta' immigrazzjoni illegali mill-<ref target="https://mt.wikipedia.org/wiki/Afrika">Afrika</ref> li qed taħkem lill-<ref target="https://mt.wikipedia.org/wiki/Ewropa">Ewropa</ref> u b'mod speċjali lil <ref target="https://mt.wikipedia.org/wiki/Malta">Malta</ref>.</p>
<p>Il-motto ta' Imperium Europa huwa <hi rend="italic">Magna Europa est Patria Nostra!</hi> (Ewropa akbar [magħquda] hija artna), u jħaddnu wkoll messaġġi ta' patrijottiżmu <hi rend="italic"> Viva din l-art ħelwa. Viva Malta. Viva Ġensna.</hi></p>
Ħoloq esterni
<list type="unordered"><item><ref target="http://www.imperium-europa.org/">Sit uffiċjali</ref></item>
<item><ref target="http://www.vivamalta.org/">VivaMalta.org, sit affiljat ma' Imperium Europa</ref></item></list>
</text></body></html>