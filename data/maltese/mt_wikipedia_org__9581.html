<html><body><text id="wikipedia_mt_wikipedia_org__9581.html" ns="0" revid="271629" sourceurl="https://mt.wikipedia.org/wiki/Il-Ktieb_ta%27_Mormon" title="Il-Ktieb ta' Mormon" type="wikipedia">Il-Ktieb ta' Mormon<figure><caption>Il-Ktieb ta' Mormon</caption></figure>
<p><hi rend="bold">Il-Ktieb ta' Mormon</hi> hu wieħed mit-<ref target="https://mt.wikipedia.org/wiki/Test_sagru">testi sagri</ref> tal-<ref target="https://mt.wikipedia.org/wiki/Mormoniżmu">Mormoniżmu</ref>, meqjus mill-<ref target="https://mt.wikipedia.org/wiki/Qaddis_tal-Aħħar_Ġranet">Qaddisin tal-Aħħar Ġranet</ref> bħala ktieb rivelat. L-isem tal-ktieb ġej minn <ref target="https://mt.wikipedia.org/wiki/Mormon">Mormon</ref>, <ref target="https://mt.wikipedia.org/wiki/Profeta">profeta</ref>–storiku li, skont it-test stess, ikkompila ħafna mill-ktieb. Kien tradott u ppubblikat għall-ewwel darba mill-fundatur tal-<ref target="https://mt.wikipedia.org/wiki/Knisja_ta'_Ġesù_Kristu_tal-Qaddisin_tal-Aħħar_Ġranet">Knisja ta' Ġesù Kristu tal-Qaddisin tal-Aħħar Ġranet</ref>, <ref target="https://mt.wikipedia.org/wiki/Joseph_Smith">Joseph Smith</ref>, f'Palmyra, <ref target="https://mt.wikipedia.org/wiki/New_York_(stat)">New York</ref>, fis-<ref target="https://mt.wikipedia.org/wiki/26_ta'_Marzu">26 ta' Marzu</ref> tal-<ref target="https://mt.wikipedia.org/wiki/1830">1830</ref>.</p>
<p>Flimkien mal-<ref target="https://mt.wikipedia.org/wiki/Bibbja">Bibbja</ref>, il-Ktieb ta' Mormon hi parti tal-kanoni ta' skrittura sagra tal-<ref target="https://mt.wikipedia.org/wiki/Knisja_ta'_Ġesù_Kristu_tal-Qaddisin_tal-Aħħar_Ġranet">Knisja ta' Ġesù Kristu tal-Qaddisin tal-Aħħar Ġranet</ref>, il-<ref target="https://mt.wikipedia.org/wiki/Komunità_ta'_Kristu">Komunità ta' Kristu</ref>, u knejjes oħra li jqisu lil Joseph Smith bħala l-fundatur tagħhom. Is-sottotitlu "<hi rend="italic">Testment ieħor ta' Ġesù Kristu</hi>", kien ġie miżjud fl-<ref target="https://mt.wikipedia.org/wiki/1982">1982</ref> fl-edizzjonijiet tal-ktieb pubblikati mil-Knisja ta' Ġesù Kristu tal-Qaddisin tal-Aħħar Ġranet, bl-iskop li tenfasizza t-testimonjanza tad-divinità ta' Ġesù Kristu.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
Traduzzjoni tat-twavel tad-deheb
<figure><caption>Pittura li turi lil Joseph Smith jirċievi t-twavel tad-deheb mill-Anġlu Moroni, fit-<ref target="https://mt.wikipedia.org/wiki/22_ta'_Settembru">22 ta' Settembru</ref> tal-<ref target="https://mt.wikipedia.org/wiki/1823">1823</ref> fl-għolja ta' Cumorah, Manchester, Stat ta' New York.</caption></figure>
<figure><caption>Manuskritt oriġinali b'kopja ta' karattri bl-Eġizzjan riformat miktuba fit-twavel tad-deheb.</caption></figure>
<p>Skont ir-rakkont ta' <ref target="https://mt.wikipedia.org/wiki/Joseph_Smith">Joseph Smith</ref>, il-Ktieb ta' Mormon hi t-traduzzjoni ta' test antik, miktub fuq <ref target="https://mt.wikipedia.org/wiki/Twavel_tad-deheb">twavel tad-deheb</ref>, li wassal għad-dehra ta' <ref target="https://mt.wikipedia.org/wiki/Anġlu">anġlu</ref> fl-<ref target="https://mt.wikipedia.org/wiki/1823">1823</ref>. Dan il-messaġġier, bl-isem ta' <ref target="https://mt.wikipedia.org/wiki/Moroni">Moroni</ref>, informa liż-żagħżugħ Joseph Smith li xi annali antiki kienu jinsabu midfunin taħt għolja bl-isem ta' Cumorah, sit fl-inħawi tar-razzett tal-famlija Smith, territorju ta' Palymra, New York. Skont ir-rakkont ta' Joseph Smith, u ta' persuni oħra li kienu skribi, ix-xogħol ta' traduzzjoni sar f'inqas minn disgħin ġurnata. Il-metodu ta' traduzzjoni għadu mhux magħruf, anki jekk hu probabbbli l-użu ta' oġġetti sagri, magħrufa aktar bħala <ref target="https://mt.wikipedia.org/wiki/Urim_u_Tummin">Urim u Tummin</ref> (kwotati fil-<ref target="https://mt.wikipedia.org/wiki/Bibbja">Bibbja</ref> u fil-Ktieb ta' Mormon), u l-awżilju tal-poter tal-<ref target="https://mt.wikipedia.org/wiki/Spirtu_s-Santu">Ispirtu s-Santu</ref>. Ġew tradotti aktar minn 500 paġna, li jiddeskrivu l-istorja ta' zewġ ċiviltajiet għal perjodu kumplessiv ta' 2,600 sena. Total ta' <ref target="https://mt.wikipedia.org/wiki/Xhud_tal-Ktieb_ta'_Moron">ħdax-il xhud</ref> oħra iffirmaw dikjarazzjoni bil-miktub li huma raw u żammew f'idejhom it-twavel tad-deheb. Ħafna jistaqsu dwar l-affidabilità tad-dikjarazzjonijiet tagħhom. It-twavel kienu miktuba b'<ref target="https://mt.wikipedia.org/wiki/Eġizzjan_riformat">Eġizzjan riformat</ref>, lingwa li l-Mormoni jqisuha bħala forma ta' <ref target="https://mt.wikipedia.org/wiki/Ġeroglìfiku">ġeroglìfiku</ref>. Fl-<ref target="https://mt.wikipedia.org/wiki/1838">1838</ref> it-twavel reġgħu ngħataw lill-anġlu Moroni minn Joseph Smith stess.</p>
L-importanza teoloġika tal-Ktieb ta' Mormon
<p>L-għan tal-Ktieb, bħalma hu indikat fl-istess fontispizju, hu dak li:<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
<p><ref target="https://mt.wikipedia.org/wiki/Joseph_Smith">Joseph Smith</ref> espressa l-importanza li l-Ktieb ta' Mormon għandu fit-<ref target="https://mt.wikipedia.org/wiki/Teoloġija">teoloġija</ref> Mormona li permezz tal-kliem kwotati hawn isfel li, f'edizzjonijiet suċċessivi, kienu msemmijin ukoll fl-introduzzjoni tal-ktieb stess:<ref target="https://mt.wikipedia.org/wiki/Il-Paġna_prinċipali#cite_note-3">[3]</ref></p>

Kontenut
<figure><caption>Il-faċċata tal-Ktieb ta' Mormon mill-ewwel edizzjoni tal-1830.Immaġini mil-Librerija tal-Kungress tal-Istati Uniti, <hi rend="italic">Diviżjoni tal-kotba rari u kollezzjonijiet speċjali</hi>.</caption></figure>
<figure><caption>Fil-Ktieb ta' Mormon hemm rakkuntat l-avvenimenti ta' ċiviltajiet li wara żviluppaw fil-kontinent Amerikan minn migrazzjonijiet mil-<ref target="https://mt.wikipedia.org/wiki/Lvant_Nofsani">Lvant Nofsani</ref>.</caption></figure>
<p>Il-Ktieb ta' Mormon hu kollezzjoni ta' ħmistax-il ktieb, imsemmijin wara l-awtur prinċipali tagħhom, il-profeta Mormon, missier Moroni (l-istess li deher lil Joseph Smith), li fis-<ref target="https://mt.wikipedia.org/wiki/Seklu_5">seklu 5</ref> kien se jagħmel sommarju tal-kitbiet ta' dawn il-profeti fejn kitibhom fuq karti jew twavel tad-deheb. Minkejja li l-Ktieb ta' Mormon hu kkunsidrat li nkiteb ħafna sekli ilu, il-Mormoni jsostnu li dan ġie għad-dawl fiż-żminijiet kurrenti għall-abitanti tal-lum il-ġurnata.</p>
<p>Fil-Ktieb ta' Mormon hemm rakkuntat l-avvenimenti ta' ċiviltajiet li wara żviluppaw fil-kontinent Amerikan minn migrazzjonijiet mil-<ref target="https://mt.wikipedia.org/wiki/Lvant_Nofsani">Lvant Nofsani</ref>.</p>
Annali kwotati fil-Ktieb ta' Mormon
<p>Skont il-Ktieb ta' Mormon stess, Mormon u t-tifel tiegħu Moroni kitbu fuq it-twavel tad-deheb l-istorja tal-poplu tagħhom, fejn ġabruha minn erba' annali diversi fi twavel tal-metall:<ref target="https://mt.wikipedia.org/wiki/Il-Paġna_prinċipali#cite_note-4">[4]</ref></p>
<list type="ordered"><item>It-<hi rend="bold">Twavel ta' Nefi</hi> huma ta' żewġ tipi: it-<hi rend="bold">Twavel Żgħar</hi> u t-<hi rend="bold">Twavel il-Kbar</hi>. Dawk tal-ewwel huma partikularment dedikati għall-kwistjonijiet spirtwali, għall-ministeru u għall-għalliema tal-profeti, waqt li dawk tat-tieni jikkonsistu fil-maġġoranza tagħhom l-istorja sekulari tal-popli interessati (1 Nefi <ref target="http://scriptures.lds.org/en/search?type=references&amp;last=1Ne+9%3A2-4&amp;help=&amp;ro=checked&amp;search=1Ne+9%3A2-4&amp;do=Search&amp;show=%0D%0A%0D%0A%0D%0A%0D%0A">9:2-4</ref>). Barra minn hekk, minn żmien Mosia 'il quddiem, it-"Twavel il-Kbar" bdew jinkludu wkoll kwistjonijiet spirtwali importanti.</item>
<item>It-<hi rend="bold">Twavel ta' Mormon</hi> jikkonsistu minn sommarju u kummenti magħmula minn Mormon tat-"Twavel il-Kbar" ta' Nefi. Barra minn hekk, huma juru l-kontinwazzjoni tal-istorja tal-poplu tan-Nefiti ta' Mormon u dawk tat-tifel tiegħu Moroni.</item>
<item>It-<hi rend="bold">Twavel ta' Etera</hi> juru l-istorja tal-Ġarediti. Dawn l-annali ġew imqassra minn Moroni, biż-żieda tal-kummenti personali tiegħu, u mdaħħlin fl-istorja ġenerali taħt it-titlu tal-"Ktieb ta' Etera".</item>
<item>It-<hi rend="bold">Twavel tal-Bronż</hi> kienu dawk li ġew miġbura mill-poplu ta' Lei minn Ġersualemm fis-sena <ref target="https://mt.wikipedia.org/wiki/600_q.K.">600 q.K.</ref> Ma' dawn it-twavel jagħmlu parti wkoll, il-<ref target="https://mt.wikipedia.org/wiki/Pentatewku">pentatewku</ref> ta' <ref target="https://mt.wikipedia.org/wiki/Mosè">Mosè</ref> u storja tal-Lhud, sal-bidu tar-renju ta' <ref target="https://mt.wikipedia.org/wiki/Sedekja">Sedekja</ref>, re ta' Ġuda, u l-"profeziji tal-profeti qaddisin" (1 Nefi <ref target="http://scriptures.lds.org/en/search?type=references&amp;last=1Ne+5%3A11-13&amp;help=&amp;ro=checked&amp;search=1Ne+5%3A11-13&amp;do=Search&amp;show=%0D%0A%0D%0A%0D%0A%0D%0A">5:11-13</ref>). Dawn mhumiex inklużi direttament fil-Ktieb ta' Mormon, però partijiet kbar ta' dawn it-twavel, li jikkwotaw lil <ref target="https://mt.wikipedia.org/wiki/Isaija">Isaija</ref> u <ref target="https://mt.wikipedia.org/wiki/Profeta">profeti</ref> oħra, kemm bibliċi u anki dawk li mhumiex, huma nklużi fil-Ktieb ta' Mormon.</item></list>





Ħoloq esterni


<list type="unordered"><item>(EN)  <ref target="http://www.lds.org/">Sit uffiċjali</ref></item>
<item>(EN)  <ref target="http://www.mormon.org/learn/0,8672,1090-1,00.html">Il-Ktieb ta' Mormon, informazzjoni bażika u twemmin</ref></item>
<item>(EN)  <ref target="https://bookofmormon.online/home">Book of Mormon Online</ref></item></list>
</text></body></html>