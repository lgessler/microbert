<html><body><text id="wikipedia_mt_wikipedia_org__25103.html" ns="0" revid="263744" sourceurl="https://mt.wikipedia.org/wiki/Ene_Ergma" title="Ene Ergma" type="wikipedia">Ene Ergma<figure></figure>
<p><hi rend="bold">Ene Ergma</hi> (imwielda fid-29 ta' Frar 1944, f'Rakvere) hija <ref target="https://mt.wikipedia.org/wiki/Politiku">politika</ref> <ref target="https://mt.wikipedia.org/wiki/Estonja">Estonjana</ref>, membru tar-<ref target="https://mt.wikipedia.org/wiki/Riigikogu">Riigikogu</ref> (parlament Estonjan) u <ref target="https://mt.wikipedia.org/wiki/Xjentist">xjentista</ref>. Kienet membru tal-partit politiku tal-<ref target="https://mt.wikipedia.org/wiki/Union_of_Pro_Patria_u_Res_Publica">Unjoni ta’ Pro Patria u Res Publica</ref> u, qabel ma ngħaqdu ż-żewġ partiti, kienet membru tal-<ref target="https://mt.wikipedia.org/wiki/Res_Pubica_Party">Partit Res Publica</ref>. Fl-1 ta' Ġunju 2016, Ergma ħabbret ir-riżenja tagħha mill-partit, minħabba li l-partit tilef l-identità tiegħu u kien populist. <ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
Edukazzjoni u karriera xjentifika
<p>Ergma rċeviet il-lawrija <hi rend="italic">cum laude</hi> tagħha (ekwivalenti BSc/MSc) fl-<ref target="https://mt.wikipedia.org/wiki/Astronomija">astronomija</ref> u dottorat fil-fiżika u l-<ref target="https://mt.wikipedia.org/wiki/Matematika">matematika</ref> minn Lomonosov <ref target="https://mt.wikipedia.org/wiki/Università_Statali_ta_'Moska">Moscow State University</ref>, u l-awrija DSc mill-Istitut tar-Riċerka Spazjali, Moska. Qabel ma daħlet fil-politika hija ħadmet bħala professur tal-astronomija fl- Università ta' Tartu, l-Estonja (mill-1988). Fl-1994, ġiet eletta fl-<ref target="https://mt.wikipedia.org/wiki/Akkademja_tax-Xjenzi_Estonjana">Akkademja tax-Xjenzi Estonjana</ref>. Ħafna mir-riċerka xjentifika tagħha saret dwar l-evoluzzjoni tal-oġġetti kompatti (bħal dwar <ref target="https://mt.wikipedia.org/wiki/Nani_bojod">nani bojod</ref> u <ref target="https://mt.wikipedia.org/wiki/Neutron_stars">stilel tan-newtroni</ref>) u wkoll tifqigħ tar-raġġi gamma. </p>
Karriera politika
<p>Minn Marzu 2003 sa Marzu 2006, Ergma kienet l-<ref target="https://mt.wikipedia.org/wiki/Riigikogu">Ispeaker tar-Riigikogu</ref>. Minn Marzu 2006 sa April 2007, hija kienet it-tieni Viċi President tar-Riigikogu. Fit-2 ta’ April 2007 hija ġiet eletta mill-ġdid bħala l-Ispeaker tar-Riigikogu u żammet il-kariga sa Marzu 2014. <ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
<p>Hija l-president tal-Kumitat tar-Riċerka Spazjali tar-Riigikogu. <ref target="https://mt.wikipedia.org/wiki/Il-Paġna_prinċipali#cite_note-3">[3]</ref></p>
</text></body></html>