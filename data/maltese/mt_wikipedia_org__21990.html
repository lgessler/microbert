<html><body><text id="wikipedia_mt_wikipedia_org__21990.html" ns="0" revid="253405" sourceurl="https://mt.wikipedia.org/wiki/Jerzy_Grotowski" title="Jerzy Grotowski" type="wikipedia">Jerzy Grotowski<p><hi rend="bold">Jerzy Marian Grotowski</hi> (/'jɛr.zi groʊ'tɑv.ski/; 11 Awwissu 1933 – 14 Jannar 1999) kien direttur u innovatur pollakk tat-teatru sperimentali, tal-principji fuq "it-teatru laboratorju" u "teatru fqir".</p>
<p>Grotowski twieled f'Rzeszów gewwa l-Polonja 11 t'Awwissu 1933, u miet Pontedera, Toskana, Italia fl-14 ta' Jannar 1999 ta' 65 sena. </p>
Bijografija
<p>Jerzy Grotowski Twieled fil-11 ta' Awwissu 1933 fil-belt ta Rzeszów, Polonja. Meta l-gwerra bdiet fl-1939, ir-rabta qawwija mal-familja tieghu ġiet miksura. Missieru mar ghal-gwerra u ma reġax irritorna lura, u ommu, flimkien ma ħuħ u hu stess, itrasferixxu ruħhom fir-raħal żgħir ta' 'Nienadówka. Kien ġewwa Nienadówka li z-zagħzugħ Grotowski kellu diversi esperjenzi essenzjali li ser jiffurmaw lilu u x-xogħol tiegħu fil-futur. Ommu hija wkoll influwenza importanti bl'opinjonijiet qawwija tagħha dwar l-unità u l-komunità.</p>
Karriera
Teatru ta' Produzjonijiet
<p>Grotowski għamel id-debutt direttorjali tiegħu fl-1958 bil-produzzjoni 'l-Allat tax-Xita', li introduċiet l-approċċ inteliġenti tieghu lejn it-test, li huwa kompla jiżviluppa matul il-karriera u li nfluwenzat ħafna artisti tat-teatru. Aktar tard fl-1958 Grotowski ttrasferixxa għal <ref target="https://mt.wikipedia.org/wiki/Opole">Opole</ref> fejn ġie mistieden mill-kritiku teatrali u drammaturgu <ref target="https://mt.wikipedia.org/wiki/Ludwik_Flaszen">Ludwik Flaszen</ref> biex iservi bħala direttur tat-'Teatru tat-Tlettax il-Ringiela'. Għawnhekk huwa beda jgħaqqad kumpanija ta' atturi u kollaboraturi artistiċi biex jgħinuh jirrealizza l-viżjoni unika tiegħu. Kien ghawnhekk ukoll li huwa beda jesperimenta b'approċċi għat-taħriġ tal-attur, li ppermettilu jsawwar l-atturi żgħażagħ - inizjalment allokati fit-teatru provinċjali tiegħu - fl-artisti li huma konsegwentement saru.</p>
<p>Fost il-produzjonijiet numerużi li għamel, kienu: l'"orfeus" ta' <ref target="https://mt.wikipedia.org/wiki/Jean_Cocteau">Jean Cocteau</ref>, is-"Shakuntala" bbażżat fuq it-test ta' Kalidaża, id-"Dziady" ta'<ref target="https://mt.wikipedia.org/wiki/Adam_Mickiewicz">Adam Mickiewicz</ref> u l-"Acropolis" ta' <ref target="https://mt.wikipedia.org/wiki/Stanislaw_Wyspiański">Stanislaw Wyspiański</ref>, li ghamlu l-kumpanija teatrali tiegħu daqshekk famuża. Din ta' l-aħħar kienet l-ewwel kreazjoni artistika li tħaddem il-kunċett tat-'teatru fqir'. Fiha l-atturi (li qiegħdin jippreżentaw priġunieri f'kamp tal-konċentrament) jibnu struttura bħal krematorju madwar l-udjenza, waqt li jaġixxu u juzaw testi bbażati fuq stejjer mil-bibbja u l-mitoloġija Griega. din il-konċettwalizzazzjoni kellha risonanza partikolari fuq l'udjenzi ta' <ref target="https://mt.wikipedia.org/wiki/Opole">Opole</ref>, minħabba li l-kamp ta' konċentrament ta' <ref target="https://mt.wikipedia.org/wiki/Aushwitz">Aushwitz</ref> kien jinsab biss sittin mil il-bogħod. "Acropolis" irċieva ħafna attenzjoni, u wieħed jista jigħd li din il-produzzjoni bdiet il-karriera ta' Grotowski b'mod internazjonali. Rikordju ċinematografiku ġie anke meħud b'introduzjoni tad-direttur britanniku: Peter Brook, li huwa meqjus wkoll bħala dokument aċċessibli fuq ix-xoghol ta' Grotowski.</p>
Lill-awtur ta' dan l-artiklu
<p>Tista' jekk jogħġbok tara <ref target="https://mt.wikipedia.org/wiki/Diskussjoni:Igor'_Stravinskij">Diskussjoni:Igor' Stravinskij</ref> <ref target="https://mt.wikipedia.org/wiki/Utent:Leli_Forte">Leli Forte</ref> (<ref target="https://mt.wikipedia.org/wiki/Diskussjoni_utent:Leli_Forte">d</ref>) 15:58, 10 April 2014 (UTC)</p>
</text></body></html>