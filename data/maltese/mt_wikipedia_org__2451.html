<html><body><text id="wikipedia_mt_wikipedia_org__2451.html" ns="0" revid="267085" sourceurl="https://mt.wikipedia.org/wiki/%C4%A6amrun" title="Ħamrun" type="wikipedia">Ħamrun<figure></figure>
<p>Il-<hi rend="bold">Ħamrun</hi> hi lokalita` mdaqqsa fiż-żona magħrufa bħala "ta` barra il-Port". Il-popolazzjoni tal-Ħamrun kienet diġa kbira hafna meta sar l-ewwel ċensiment fl-1931, meta l-popolazzjoni kienet tlahhaq il-21,580. Il-popolazzjoni lahqet il-quċċata tagħha wara l-gwerra (it-tieni gwerra dinija) fil-1948, dik ta` 27,124. Minn dak iż-żmien il'hawn in-nies bdiet ħierga mill-Ħamrun b'rata sostanzjali u fl-aħħar statistika tal-2005 il-popolazzjoni tal-Ħamrun kienet niżlet għal 10,859.</p>
<p>Il-laqam tan-nies tal-lokal hu dak <hi rend="italic">Tas-Sikkina</hi>; din hija lokalita` b'attività kummerċjali elevata ħafna, rinomat għall-ħwienet tal-għamara u tal-ħwejjeġ. Hawnhekk twieled ukoll il-poeta <ref target="https://mt.wikipedia.org/wiki/Mario_Azzopardi_(poeta)">Mario Azzopardi</ref>, hi l-lokalità tal-President Emeritu <ref target="https://mt.wikipedia.org/wiki/Guido_de_Marco">Guido de Marco</ref> u għal ħafna snin għex il-qaddis Malti <ref target="https://mt.wikipedia.org/wiki/San_Ġorġ_Preca">San Ġorġ Preca</ref> li kien iqaddes il-quddies fil-knisja ta' San Gejtanu. Il-Ħamrun ghandu wkoll it-tim tal-futbol, 'Ħamrun Spartans'. Fl-istaġun 2007-08 lagħab fil-Premier League, wara li rebaħ il-kampjonat ta' l-Ewwel Diviżjoni ta'l-2006-07. </p>
Il-Parroċċi
<p>Il-Ħamrun huwa maqsum f'żewg parroċċi. L-ikbar u l-eqdem hija dik ta` San Gejtanu, mwaqqfa fl-1875. Fl-1968 giet imwaqqfa wkoll il-Parroċċa tal-Immakulata Kunċizzjoni. Dawn il-parroċċi għandhom fi ħdanhom diversi attivitajiet u għaqdiet. Fil-parroċċa tal-Immakulata Kunċizzjoni giet introdotta għall-ewwel darba f'Malta il-<ref target="https://mt.wikipedia.org/wiki/Mixja_Neokatekumenali">Mixja Neokatekumenali</ref>, mnejn xterdet ghal 26 parroċċa ohra. Fil-Ħamrun hemm madwar tlettax-il komunità Neokatekumenali f'żewġ parroċċi,dik tal-Immakulata Kunċizzjoni u ta' San Gejtanu.</p>
Tagħlim
<p>Il-Ħamrun u l-madwar huma magħrufin bħala ċentru ta` edukazzjoni fejn hemm numru kbir ta skejjel primarji, sekondarji, post-sekondarji, vokazzjonali, privati u tal-Knisja.</p>
</text></body></html>