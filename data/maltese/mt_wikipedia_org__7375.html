<html><body><text id="wikipedia_mt_wikipedia_org__7375.html" ns="0" revid="244732" sourceurl="https://mt.wikipedia.org/wiki/Yulia_Savicheva" title="Yulia Savicheva" type="wikipedia">Yulia Savicheva
<p><hi rend="bold">Yulia Stanislavovna Savicheva</hi> (bir-<ref target="https://mt.wikipedia.org/wiki/Lingwa_Russa">Russu</ref>: Ю́лия Станисла́вовна Са́вичева) (<ref target="https://mt.wikipedia.org/wiki/Kurgan_(belt)">Kurgan</ref>, <ref target="https://mt.wikipedia.org/wiki/14_ta'_Frar">14 ta' Frar</ref> <ref target="https://mt.wikipedia.org/wiki/1987">1987</ref>) hi <ref target="https://mt.wikipedia.org/wiki/Kantant">kantanta</ref> <ref target="https://mt.wikipedia.org/wiki/Russja">Russa</ref> li ħadet sehem fil-<ref target="https://mt.wikipedia.org/wiki/Festival_tal-Eurovision_2004">Festival tal-Eurovision 2004</ref> li sar f'<ref target="https://mt.wikipedia.org/wiki/Istanbul">Istanbul</ref>, fit-<ref target="https://mt.wikipedia.org/wiki/Turkija">Turkija</ref>.</p>
Bijografija
<p>Yulia twieldet fl-1987 minn familja ta' mużiċisti fil-belt ta' <ref target="https://mt.wikipedia.org/wiki/Kurgan_(belt)">Kurgan</ref> lejn in-naħa tas-<ref target="https://mt.wikipedia.org/wiki/Siberja">Siberja</ref>, fil-Lbiċ tal-<ref target="https://mt.wikipedia.org/wiki/Muntanji_Ural">Muntanji Ural</ref>. L-ewwel esperjenza fuq il-palk kienet fl-età ta' erba' snin, mal-grupp <ref target="https://mt.wikipedia.org/wiki/Agatha_Christie_(grupp)">Agatha Christie</ref>. Wara bdiet tipparteċipa ma' grupp taż-żfin, fejn minkejja l-età tenera tagħha, kienet tesebixxi waħedha. Sena wara, meta kellha sitt snin, il-grupp (fejn missierha kien jaħdem ukoll) kien mistieden biex jaħdem f'<ref target="https://mt.wikipedia.org/wiki/Moska">Moska</ref>. Hemmhekk, hi pparteċipat f'diversi avvenimenti mużikali fiċ-ċentru rikreattiv ta' MAI. </p>
<p>Il-ħin liberu tagħha kienet tqattgħu ma' mużiċisti fiċ-ċentru rikreattiv jew fit-teatru. L-ewwel dehra importanti tagħha kienet f'parti fiċ-ċentru rikreattiv fi żmien l-ewwel tas-sena, fejn kienet ukoll l-ewwel darba li tħallset u fejn Yulia kellha titgħallem iż-żfin ballroom. Fl-istess żmien, hi kienet ukoll qed tistudja fl-iskola u tipparteċipa fil-grupp taż-żfin "Zhuravushka".</p>
<p>Bil-potenzjal kreattiv tagħha rnexxielha tikseb stedina minn L. Azadanova biex Yulia tingħaqad mal-grupp, u hi hekk għamlet. Kien f'dan iż-żmien li Yulia bdiet tkanta kif ukoll tiżfen. Wara dan, fl-2001, il-produttur Poleiko stedinha biex tieħu sehem fl-ispettaklu tal-ewwel tas-sena fil-<ref target="https://mt.wikipedia.org/wiki/Katidral_ta'_Kristu_Salvatur">Katidral ta' Kristu Salvatur</ref>, fejn irnexxielha tagħmel dan b'suċċess kbir u ġiet magħżulha biex terġa' tipparteċipa s-sena ta' wara.</p>
<p>F'Marzu tal-2003, beda t-tieni staġun tal-progamm televiżiv <hi rend="italic"><ref target="https://mt.wikipedia.org/wiki/Star_Factory">Star Factory</ref></hi>. Il-produttur tal-proġett, <ref target="https://mt.wikipedia.org/wiki/Maxim_Fadeev">Maxim Fadeev</ref>, kien diġà avviċina lil Yulia meta din kienet taħdem bħala vokalista fl-album "Vorona" tal-artista Russa <ref target="https://mt.wikipedia.org/wiki/Linda_(kantanta)">Linda</ref>. Minkejja li Yulia pparteċipat fil-festival, hi kienet eliminata fis-semifinali. Madanakollu, il-kanzunetti tagħha saru popolari, fosthom "Korabli" (Vapuri), "Vysoko" (Għoli) u "Prosti Za Lyubov" (Aħfirli Jekk Inħobbok).</p>
<p>F'Marzu tal-2004, Yulia pparteċipat f'festival ieħor, "World's Best", u f'Mejju hi rebħet il-ħdax-il post fil-<ref target="https://mt.wikipedia.org/wiki/Festival_tal-Eurovision">Festival tal-Eurovision</ref> bil-kanzunetta, "Belive Me" (Emminni). L-ewwel album tagħha ħareġ fl=2005 taħt it-titlu <hi rend="italic">Vysoko</hi> (Għoli). Madwar nofs il-materjal tal-album kien miktub mal-mużiċisti tal-grupp Total.</p>
<p>F'Awwissu tas-sena 2005, Yulia kitbet il-kanzunetta "Esli V Serdtse Zhivet Liubov" (Jekk l-Imħabba Tgħix f'Qalbek) li saret il-kanzunetta uffiċjali tas-serje televiżiva "Ne Rodis' Krasivoi" fuq <ref target="https://mt.wikipedia.org/wiki/STS_(stazzjoni_televiżiv)">STS</ref>. Il-kanzunetta saret ukoll popolari u f'Novembru ħarġet album bl-istess isem. F'Ġunju 2006 ħarġet l-album <hi rend="italic">Magnit</hi>, fejn Anastasia Maksimova kitbet il-parti l-kbira tal-kanzunetti.</p>
<p>F'Settembru tal-2007, għamlet xi kunċerti f'<ref target="https://mt.wikipedia.org/wiki/Tokjo">Tokjo</ref> u <ref target="https://mt.wikipedia.org/wiki/Osaka">Osaka</ref> fil-<ref target="https://mt.wikipedia.org/wiki/Ġappun">Ġappun</ref>, u wara dan, fi Frar tal-2008 ħarġet l-album <hi rend="italic">Origami</hi>.</p>
Diskografija
<list type="unordered"><item><hi rend="italic">Vysoko</hi> (2005)</item>
<item><hi rend="italic">Esli v serdtse zhivyot lyubov</hi> (2005)</item>
<item><hi rend="italic">Magnit</hi> (2006)</item></list>
<list type="ordered"><item>Привет / Privet</item>
<item>Отпусти / Otpusti</item>
<item>Если в сердце живёт любовь / Esli v serdtse zhivyot lyubov</item>
<item>Здравствуй, это я / Zdravstvuy, eto ya</item>
<item>Лёгкие / Lyogkiye</item>
<item>Мало / Malo</item>
<item>Виноград / Vinograd</item>
<item>Как твои дела / Kak tvoi dela</item>
<item>Я хочу в твои глаза / Ya khochu v tvoi glaza</item>
<item>Седьмое небо / Sedmoe nebo</item>
<item>Если в сердце живёт любовь (<hi rend="italic">remix</hi> ta' NeoMaster)</item>
<item>Лёгкие (Navigator remix)</item>
<item>Седьмое небо (ta' Andrei Harchenko)</item></list>
<list type="unordered"><item><hi rend="italic">Origami</hi> (2008)</item></list>
<list type="ordered"><item>Любовь-Москва / Lyubov-Moskva</item>
<item>Выше звёзд / Vyshe zvyozd</item>
<item>Никак / Nikak</item>
<item>Ядерный взрыв / Yadernyy vzryv</item>
<item>Зима / Zima</item>
<item>Половинка / Polovinka</item>
<item>Это судьба / Eto sud'ba (dwett ma' A. Makarsky)</item>
<item>Послезавтра / Poslezavtra</item>
<item>Кто-То Придумал Любовь / Kto-to pridumal lyubov</item>
<item>Пепел / Pepel</item>
<item>Никак / Nikak</item></list>
Ħoloq esterni

<list type="unordered"><item>(RU)  <ref target="http://www.savicheva.ru/">Sit uffiċjali</ref></item>
<item><ref target="http://www.imdb.com/name/nm1575561/">Il-Paġna prinċipali</ref> fuq <ref target="https://mt.wikipedia.org/wiki/Internet_Movie_Database">Internet Movie Database</ref></item>
<item><ref target="http://www.ooltra.net/Index.php?a=YuliaSavicheva">Traduzzjoni bl-Ingliż tal-kanzunetti ta' Yulia Savicheva</ref></item></list>
</text></body></html>