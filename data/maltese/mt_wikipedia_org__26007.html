<html><body><text id="wikipedia_mt_wikipedia_org__26007.html" ns="0" revid="263062" sourceurl="https://mt.wikipedia.org/wiki/V%C3%B5ros" title="Võros" type="wikipedia">Võros<figure><caption>Il-bandiera tal-Võros</caption></figure>
<p>Il-<hi rend="bold">Võros</hi> (bil-Võro: <hi rend="italic">võrokõsõq,</hi> ippronunzjata [vɤrokɤsəʔ], bl-Estonjan: <hi rend="italic">võrukesed</hi>, bil-Finlandiż: <hi rend="italic">võrolaiset</hi>) huma abitanti tar-reġjun storiku ta’ Võromaa (<hi rend="italic">Vana Võromaa</hi>) fix-Xlokk tal-<ref target="https://mt.wikipedia.org/wiki/Estonja">Estonja</ref>, fil-Kontej ta’ <ref target="https://mt.wikipedia.org/wiki/Võru">Võru</ref> u ta’ <ref target="https://mt.wikipedia.org/wiki/Põlva">Põlva</ref> b’partijiet estiżi anke fil-Kontej ta’ <ref target="https://mt.wikipedia.org/wiki/Valga">Valga</ref> u ta’ <ref target="https://mt.wikipedia.org/wiki/Tartu">Tartu</ref>. It-terminu jintuża partikolarment minn dawk li jisħqu li dawn l-abitanti għandhom identità reġjonali distinta.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref><ref target="https://mt.wikipedia.org/wiki/Il-Paġna_prinċipali#cite_note-2">[2]</ref><ref target="https://mt.wikipedia.org/wiki/Il-Paġna_prinċipali#cite_note-3">[3]</ref></p>
<figure><caption>Pulga, kelliem nattiv tal-Võro</caption></figure>
<p>B’kollox jgħixu madwar 70,000 ruħ fir-reġjun storiku ta’ Võromaa, u ferm iktar jidentifikaw lilhom infushom bħala Võros, minkejja li forsi jgħixu ’l barra mit-territorju tar-reġjun, l-iktar f’Tartu u f’<ref target="https://mt.wikipedia.org/wiki/Tallinn">Tallinn</ref>.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref><ref target="https://mt.wikipedia.org/wiki/Il-Paġna_prinċipali#cite_note-5">[5]</ref></p>
</text></body></html>