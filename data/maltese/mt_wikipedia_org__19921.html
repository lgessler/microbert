<html><body><text id="wikipedia_mt_wikipedia_org__19921.html" ns="0" revid="272332" sourceurl="https://mt.wikipedia.org/wiki/Carlos_Bacca" title="Carlos Bacca" type="wikipedia">Carlos Bacca
<p><hi rend="bold">Carlos Bacca</hi> (twieled fit-8 ta' Settembru 1986) huwa plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Kolombja">Kolombjan</ref> li jilgħab bħala <ref target="https://mt.wikipedia.org/wiki/Attakkant">attakkant</ref> ma' <ref target="https://mt.wikipedia.org/wiki/Granada_CF">Granada</ref>.</p>
Karriera
<p>Bacca beda l-karriera professjonali tiegħu f'pajjiżu ma' <ref target="https://mt.wikipedia.org/wiki/Atlético_Junior">Junior</ref> fl-2006. Wara nuqqas ta' opportunitajiet mal-ewwel tim, ġie misluf żewġ staġuni infila ma' <ref target="https://mt.wikipedia.org/wiki/Barranquilla_FC">Barranquilla</ref> u mat-tim Veneżwelan ta' <ref target="https://mt.wikipedia.org/wiki/AC_Minervén_FC">Minervén</ref>. Lura ma' Atlético Junior fl-2007, Bacca stabilixxa ruħu fit-tim hekk kif spiċċa l-aqwa skorer tal-<ref target="https://mt.wikipedia.org/wiki/Copa_Colombia">Copa Colombia</ref> 2009. Sena wara sar rebbieħ u l-aqwa skorer tal-<ref target="https://mt.wikipedia.org/wiki/Categoría_Primera_A">Categoría Primera A</ref>.</p>
<p>Fil-bidu tal-2012, Bacca iffirma mall-klabb Belġjan ta' <ref target="https://mt.wikipedia.org/wiki/Club_Brugge_KV">Club Brugge</ref> għas-somma ta' 2.5 miljun Ewro. Fl-ewwel staġun sħiħ fl-Ewropa, hu ħalla l-marka b'24 gowl fil-kampjonat hekk kif spiċċa l-aqwa skorer filwaqt li Brugge temmew fit-tielet post. Nhar id-9 ta' Lulju 2013, Brugge ħabbru li Bacca ingħaqad ma' <ref target="https://mt.wikipedia.org/wiki/Sevilla_FC">Sevilla</ref> ta' Spanja għas-somma ta' bejn €7 u €10 miljun.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
<p>Fid-9 ta' Lulju 2013, Bacca iffirma ma' <ref target="https://mt.wikipedia.org/wiki/Sevilla_FC">Sevilla</ref> għas-somma ta' 9.2 miljun ewro.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Bacca skorja l-ewwel gowl kompetittiv tiegħu għall-klabb fl-1 ta' Awwissu 2013.</p>
<p>Fit-2 ta' Lulju 2015, <ref target="https://mt.wikipedia.org/wiki/AC_Milan">AC Milan</ref> ħabbru l-iffirmar ta' Bacca wara li attivaw il-prezz tiegħu ta' € 30 miljun.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref> Huwa għamel id-debutt tiegħu għal Milan f'logħba ta' ħbiberija kontra r-rivali Inter f'Shenzhen, iċ-Ċina.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref> Huwa għamel id-debutt kompetittiv fis-17 ta' Awwissu fit-tielet rawnd tal-<ref target="https://mt.wikipedia.org/wiki/Coppa_Italia">Coppa Italia</ref>, b'rebħa ta'  2–0 kontra <ref target="https://mt.wikipedia.org/wiki/Perugia_Calcio">Perugia</ref> f'<ref target="https://mt.wikipedia.org/wiki/San_Siro">San Siro</ref>.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref> Fid-29 ta' Awwissu 2015, hu skorja l-ewwel gowl fis-Serie A, f'rebħa ta' 2-1 kontra <ref target="https://mt.wikipedia.org/wiki/Empoli_FC">Empoli</ref>. Huwa skorja l-ewwel dobjetta fis- <ref target="https://mt.wikipedia.org/wiki/Serie_A">Serie A</ref> fid-19 ta' Settembru 2015 f'rebħa ta' 3-2 kontra <ref target="https://mt.wikipedia.org/wiki/US_Città_di_Palermo">Palermo</ref>.</p>
Statistika
Klabb
<p><hi rend="italic">Statistiċi aġġornati fit-13 ta' Diċembru 2015.</hi><ref target="https://mt.wikipedia.org/wiki/Il-Paġna_prinċipali#cite_note-6">[6]</ref></p>

Gowls internazzjonali
<hi rend="italic">Punteġġi u r-riżultati tal-Kolombja qegħdin fil-lista xellugija.</hi>

Unuri
Klabb
Junior
<list type="unordered"><item><ref target="https://mt.wikipedia.org/wiki/Categoría_Primera_A">Campeonato Apertura</ref>: 2010</item>
<item><ref target="https://mt.wikipedia.org/wiki/Categoría_Primera_A">Campeonato Finalización</ref>: 2011</item></list>
Sevilla
<list type="unordered"><item><ref target="https://mt.wikipedia.org/wiki/UEFA_Europa_League">UEFA Europa League</ref>: <ref target="https://mt.wikipedia.org/wiki/UEFA_Europa_League_2013–14">2013–14</ref>, <ref target="https://mt.wikipedia.org/wiki/UEFA_Europa_League_2014–15">2014–15</ref></item></list>
Individwali
<list type="unordered"><item><ref target="https://mt.wikipedia.org/wiki/Premji_LFP">L-aqwa plejer amerikan</ref>: <ref target="https://mt.wikipedia.org/wiki/2013–14_La_Liga">2013–14</ref><ref target="https://mt.wikipedia.org/wiki/Il-Paġna_prinċipali#cite_note-7">[7]</ref></item>
<item>L-aqwa skorer tal-<ref target="https://mt.wikipedia.org/wiki/L-Ewwel_Diviżjoni_Belġjana">Ewwel Diviżjoni Belġjana</ref>: 2012–13</item>
<item>L-aqwa plejer  tal-Ewwel Diviżjoni Belġjana:2012–13</item>
<item><ref target="https://mt.wikipedia.org/wiki/UEFA_Europa_League">UEFA Europa League</ref>: Skwadra tal-istaġun 2014-15<ref target="https://mt.wikipedia.org/wiki/Il-Paġna_prinċipali#cite_note-8">[8]</ref></item></list>


Ħoloq esterni
<list type="unordered"><item>Il-mudell {{<ref target="https://mt.wikipedia.org/wiki/Mudell:Nfteams">Nfteams</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>