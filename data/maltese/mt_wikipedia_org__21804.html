<html><body><text id="wikipedia_mt_wikipedia_org__21804.html" ns="0" revid="272240" sourceurl="https://mt.wikipedia.org/wiki/Nigel_de_Jong" title="Nigel de Jong" type="wikipedia">Nigel de Jong

<p><hi rend="bold">Nigel de Jong</hi> (twieled fit-30 ta' Novembru 1984) huwa eks-plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Netherlands">Netherlandiż</ref> li kien jilgħab bħala midfilder.</p>
Bijografija
<p>Missier de Jong, Jerry huwa mis-<ref target="https://mt.wikipedia.org/wiki/Suriname">Suriname</ref> u kien jilghab il-<ref target="https://mt.wikipedia.org/wiki/Futbol">futbol</ref> ukoll.</p>
<p>Huwa miżżewweġ lil Winonah, u għandhom żewgt itfal: Isaura-Siënna u Kyan.</p>
Karatteristici teknici
<p>De Jong huwa midfilder difensiv u huwa magħruf bħala plejer kumbattiv ħafna.</p>
Karriera
Ajax
<p>De Jong huwa prodott tal-akkademja ta' <ref target="https://mt.wikipedia.org/wiki/Amsterdamsche_Football_Club_Ajax">Ajax</ref>, fejn beda jilghab mill-eta ta' 9 snin. Fid-19 ta' Ottubru 2002, de Jong iddebutta ma l-ewwel tim fil-loghoba tal-kamjonta Olandiz, mirnuħa minn Ajax bl-iskor ta' 6-2 contro <ref target="https://mt.wikipedia.org/wiki/Alkmaar_Zaanstreek">AZ Alkmaar</ref>.
Ghamel id-debutt tieghu fil-kompetizzjonijiet UEFA fit-22 ta' Ottubru 2002 fil-loghoba taċ-<ref target="https://mt.wikipedia.org/wiki/UEFA_Champions_League_2002-2003">Champions League</ref> li spiċċat bir-riżultat ta' 1-1 kontra <ref target="https://mt.wikipedia.org/wiki/Rosenborg_Ballklub">Rosenborg</ref>, fejn daħal jilghab fit-83 minuta minflok <ref target="https://mt.wikipedia.org/wiki/Richard_Witschge">Richard Witschge</ref>.F'din il-kompetizzjoni huwa skorja gowl wieħed, l-ewwel wieħed minn meta sar plejer professjonista, fil-loghoba li spiċċat 1-1, fit-18 ta' Frar 2003 kontra <ref target="https://mt.wikipedia.org/wiki/Arsenal_Football_Club">Arsenal</ref>. F'dan l-istaġun kien spiss jilgħab bħala midfilder irtirat fuq il-lemin, imma jibda dejjem bħala sostitut u jidħol tard fil-loghoba. Jaghlaq l-istaġun ma Ajax bi 17-il presenza fil-kampjonat, 10 (b'gowl skurjat) fiċ-'Champions League' u preżenza waħda fit Tazza Olandiża.</p>
Hamburg
<p>F'Jannar 2006 ingħaqad ma' Hamburg, fil-<ref target="https://mt.wikipedia.org/wiki/Germanja">Germanja</ref>. L-ewwel impatt tiegħu fil-<ref target="https://mt.wikipedia.org/wiki/Bundesliga">Bundesliga</ref> huwa posittiv. de Jong skorja l-gowl de1iżiv kontra ir-rivali ta' <ref target="https://mt.wikipedia.org/wiki/FC_Bayern_Munich">Bayern Munich</ref>, din kienet l-ewwel telfa għalihom fil-grawnd il-ġdid fl-<ref target="https://mt.wikipedia.org/wiki/Allianz_Arena">Allianz Arena</ref>.</p>
Manchester City
<figure><caption>De Jong fl-azzjoni ma' Manchester City.</caption></figure>
<p>Wara tliett snin, fil-21 ta' Jannar 2009, de Jong ingħaqad ma' <ref target="https://mt.wikipedia.org/wiki/Manchester_City_FC">Manchester City</ref> għall 18-il miljun sterlina. De Jong għażel li jilbes in-numru 34 fuq il-flokk tiegħu. Iddebutta ma' <ref target="https://mt.wikipedia.org/wiki/Manchester_City_FC">Manchester City</ref> fil-logħoba kontra <ref target="https://mt.wikipedia.org/wiki/Newcastle_United_FC">Newcastle</ref> fit-28 ta' Jannar 2009, biex mil-ewwel isir plejer fiss ma' l-ewwel hdax. Sa l-aħħar ta' l-istaġun jkun lagħab 16-il logħoba.</p>
<p>Beda l-ewwel tliett logħobiet ta'l-istaġun 2009-2010 bħala sostitut imma reġa kkonkwista postu ma' l-ewwel hdax fil-loghoba li <ref target="https://mt.wikipedia.org/wiki/Manchester_City_FC">Manchester City</ref> rebħu bl-iskor ta' 4-2 kontra <ref target="https://mt.wikipedia.org/wiki/Arsenal_Football_Club">Arsenal</ref> fit-12 ta' Settembru. Fil-5 ta' Dicembru 2009, wara loghoba mirbuħa kontra <ref target="https://mt.wikipedia.org/wiki/Chelsea_Football_Club">Chelsea</ref> 2-1, rebaħ l-unur tal-plejer tal-loghoba, li huwa stess qal li kienu l-aħjar 90 minuta li qatt laghab fħajtu.</p>
<p>Fit-3 ta Ottubru 2010, fil-loghoba tal-kampjonat kontra <ref target="https://mt.wikipedia.org/wiki/Newcastle_United_Football_Club">Newcastle</ref>, kellu kuntrast qawwi bdaħla skompasta fuq il-plejer franċiż <ref target="https://mt.wikipedia.org/wiki/Hatem_Ben_Arfa">Hatem Ben Arfa</ref>, u kkawzalu ksur doppju f'saqajħ ix-xellugija. Skorja l-ewwel gowl tiegħu bil-flokk ta'  Manchester City kontra <ref target="https://mt.wikipedia.org/wiki/West_Ham_United_Football_Club">West Ham</ref> fl-1 ta' Mejju 2011.</p>
<p>Fi tliett staġuni u nofs ma' <ref target="https://mt.wikipedia.org/wiki/Manchester_City_FC">Manchester City</ref>, de Jong lagħab 137 loghoba u skorja 2 gowls.</p>
Milan
<p>Fil-31 ta' Awissu 2012, fl-aħħar ġurnata tas-sessjoni tat-trasferimenti tas-sajf inghaqad ma' <ref target="https://mt.wikipedia.org/wiki/A.C._Milan">Milan</ref>, u ffirma kuntratt sat-30 ta' Gunju 2015. Huwa għazel li jżomm in-numru  34. Iddebutta mat-tim ta' Milan ġurnata wara fir-rebħa li Milan kellhom kontra <ref target="https://mt.wikipedia.org/wiki/Bologna_Football_Club_1909">Bologna</ref> bl-iskor ta' 3-1, fit-2 ġurnata tal-kampjonat tas-Serje A, fejn kien muri il-karta s-safra. Skorja l-ewwel gowl tieghu bil-flokk aħmar u iswed fl-20 ta' Ottubru 2012, fil-loghoba li Milan tilfu 3-2 kontra <ref target="https://mt.wikipedia.org/wiki/Società_Sportiva_Lazio">Lazio</ref>. </p>
<p>Fid-9 ta' Dicembru 2012, waqt il-loghoba kontra <ref target="https://mt.wikipedia.org/wiki/Torino_Football_Club">Torino</ref> mirbuħa 4-2, kellu jabbanduna l-grawnd minhabba tiċirita fat-'tendon' tas-sieq ix-xellugija li żammitu milli jilgħab għal diversi xhur.</p>
Karriera Nazzjonali
<p>Fil-31 ta' Marzu 2004, de Jong iddebutta mat-tim nazzjonali Olandiż f'partita ta' hbiberija kontra Franza. Huwa ma giex mghajjat mat-tim Olandiż ghal <ref target="https://mt.wikipedia.org/wiki/UEFA_Euro_2004">UEFA Euro 2004</ref> u tilef <ref target="https://mt.wikipedia.org/wiki/2006_FIFA_World_Cup">2006 FIFA World Cup</ref> minħabba leżjoni fl-irkoppa.</p>
<figure><caption>Jong fl-azzjoni ma' l-Olanda kontra r-Russja</caption></figure>
<figure><caption>De Jong ma' Sneijder u Robben fl-azzjoni ma' l-Olanda</caption></figure>
<figure><caption>De Jong fl-azzjoni ma' l-Olanda</caption></figure>
<p>De Jong kien magħżul minn <ref target="https://mt.wikipedia.org/wiki/Marco_van_Basten">Marco van Basten</ref> biex jilgħab mat-tim Olandiż għal-<ref target="https://mt.wikipedia.org/wiki/UEFA_Euro_2008">UEFA Euro 2008</ref>. Matul din il-kompetizzjoni de Jong lagħab tliett loghbiet minn erbgħa fejn l-olanda waslu sal-kwarti tal-finali meta ġew meghluba mir-Russja.</p>
<p>Huwa skorja l-ewwel gowl internazzjonali tiegħu mat-tim Nazzjonali, kontra l-Iżlanda, fis-6 ta' Gunju 2009 fil-kwalifikazzjoni għal gruppi tat-Tazza tad-Dinja 2010.</p>
<p>De Jong kien parti mit-tim Olandiż għat-Tazza tad-Dinja 2010 taħt it-tmexxijja ta' <ref target="https://mt.wikipedia.org/wiki/Bert_van_Marwijk">Bert van Marwijk</ref>. Huwa kien ma' l-ewwel ħdax il-plejer, fl-ewwel loghoba kontra d-Danimarka li l'Olanda rebħu 2-0. De Jong kien sospiz għal logħoba tas-semi finali kontra l-Urugwaj war li kien muri t-tieni karta safra matul il-kompetizzjoni fil-kwarti tal-final kontra il-<ref target="https://mt.wikipedia.org/wiki/Brazil_national_football_team">Brazil</ref>. De Jong lagħab fil-final ta' li l'olanda tilfu 1–0 kontra <ref target="https://mt.wikipedia.org/wiki/Spanja">Spanja</ref> wara l-]hin barrani. Fil-bidu tal-logħoba, de Jong għamel kien involut f'kuntrast ikraħ ma' <ref target="https://mt.wikipedia.org/wiki/Xabi_Alonso">Xabi Alonso</ref> fejn taħ daqqa ta' sieq fl-istonku. Ir-referee <ref target="https://mt.wikipedia.org/wiki/Howard_Webb">Howard Webb</ref> li dakinhar idderieġa l-logħoba,  aktar tard wara ddikjara li kieku kellu vizjoni aħjar ta' l-inċident kien żgur ikeċċi lil de Jong mil-logħoba.</p>
<p>De Jong kien parti mit-tim Olandiż li ħa sehem fil-<ref target="https://mt.wikipedia.org/wiki/UEFA_Euro_2012">UEFA Euro 2012</ref>. L-Olanda kienu eliminati fl-ewwel rawd meta tilfu l-ewwel tliett logħobiet.</p>
Ħoloq esterni
<list type="unordered"><item>Il-mudell {{<ref target="https://mt.wikipedia.org/wiki/Mudell:Nfteams">Nfteams</ref>}} għandu nieqes l-identifikatur u l-entità ma teżistix fuq Wikidata.</item>
<item>{{Il-mudell <ref target="https://mt.wikipedia.org/wiki/Mudell:FIFA">FIFA</ref>}} għandu nieqes l-identifikatur u l-entità ma teżistix fuq Wikidata.</item>
<item>Il-mudell {{<ref target="https://mt.wikipedia.org/wiki/Mudell:UEFA">UEFA</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>