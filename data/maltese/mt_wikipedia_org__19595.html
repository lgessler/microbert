<html><body><text id="wikipedia_mt_wikipedia_org__19595.html" ns="0" revid="230341" sourceurl="https://mt.wikipedia.org/wiki/Thomas_Balvay" title="Thomas Balvay" type="wikipedia">Thomas Balvay<p><hi rend="bold">Thomas Balvay</hi> (<ref target="https://mt.wikipedia.org/wiki/1888">1888</ref> – <ref target="https://mt.wikipedia.org/wiki/1945">1945</ref>)<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> kien <ref target="https://mt.wikipedia.org/wiki/Referì">referì</ref> tal-<ref target="https://mt.wikipedia.org/wiki/Futbol">futbol</ref> tas-snin għoxrin u tletin, u wieħed mill-erba' referis Ewropej li ħadu sehem fl-<ref target="https://mt.wikipedia.org/wiki/Tazza_tad-Dinja_tal-Futbol_1930">ewwel edizzjoni</ref> tat-<ref target="https://mt.wikipedia.org/wiki/Tazza_tad-Dinja_tal-Futbol">Tazza tad-Dinja</ref> fl-1930 ġewwa l-Urugwaj. Hu kien l-uniku uffiċċjal minn <ref target="https://mt.wikipedia.org/wiki/Franza">Franza</ref> matul dan it-turnew.</p>
Karriera
<p>Hu kien ilu referì internazzjonali mill-1922 u darbtejn idderieġa l-<ref target="https://mt.wikipedia.org/wiki/Coupe_de_France">Coupe de France</ref> (fl-1926 u l-1928). Hu vvjaġġa lejn l-Urugwaj bl-<ref target="https://mt.wikipedia.org/wiki/''SS''_Conte_Verde">''SS'' Conte Verde</ref>, vapur li kellu wkoll lil <ref target="https://mt.wikipedia.org/wiki/Jules_Rimet">Jules Rimet</ref> u t-tim Franċiż, Belġajn, Rumen u Brażiljan għall-ewwel Tazza tad-Dinja.</p>
Konfużjoni fuq art twelidu u ismu
<p><ref target="https://mt.wikipedia.org/wiki/Cris_Freddi">Cris Freddi</ref>, storiku tal-futbol Ingliż, stqarr li Balvay seta' kien Ingliż li kien jgħix <ref target="https://mt.wikipedia.org/wiki/Pariġi">Pariġi</ref> fis-snin sittin u għalhekk seta' kien l-ewwel Ingliż li qatt ħa sehem f'Tazza tad-Dinja.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Freddi kiteb: "Huwa maħsub li Balway kien Ingliż li kien jgħix Pariġi. Il-websajt tal-federazzjoni Franċiża ssejjaħlu Georges Balvay, imma apparentament dan huwa żball (sorsi kontemporanji Franċiżi jiktbuh Balway, fosthom Le Figaro tas-7 ta' Mejju 1928 wara l-finali tat-Tazza Franċiża) u sorsi oħra jsejħulu John". Din ġiet użata minn oħrajn sabiex jenfasizzaw il-punt li kien veru li kien Ingliż li għex u ħadem Pariġi fis-snin għoxrin.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref></p>
<p>Kien hemm ukoll kwistjoni dwar il-verżjoni t-tajba ta' ismu. Il-<ref target="https://mt.wikipedia.org/wiki/Federazzjoni_tal-futbol_ta'_Franza">federazzjoni tal-futbol Franċiża</ref> tniżżel ismu bħala Georges Balvay u Thomas Balvay. FIFA tindika ismu bħala John Balway. Edizzjoni tal-1923 ta' <hi rend="italic"><ref target="https://mt.wikipedia.org/wiki/El_Mundo_Deportivo">El Mundo Deportivo</ref></hi> tiktbu bħala Balvey, però għaxar edizzjonijiet oħra tal-istess gazzetta jniżżluh bħala Balway.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref></p>
</text></body></html>