<html><body><text id="wikipedia_mt_wikipedia_org__13306.html" ns="0" revid="251202" sourceurl="https://mt.wikipedia.org/wiki/Premier_League_2009%E2%80%9310" title="Premier League 2009–10" type="wikipedia">Premier League 2009–10
<p><hi rend="bold">L-istaġun 2009–10 tal-<ref target="https://mt.wikipedia.org/wiki/Premier_League">Premier League</ref></hi> (magħruf bħala l-Barclays Premier League minħabba raġunijiet ta' sponsorizzazzjoni) kien it-tmintax-il staġun tal-Premier League minn meta ġie stabbilit lura fl-1992. Total ta' 20 tim ikkompetew f'dan il-kampjonat, bit-tim ta' <ref target="https://mt.wikipedia.org/wiki/Chelsea_FC">Chelsea</ref> jtemmu r-renju ta' tliet snin ta' <ref target="https://mt.wikipedia.org/wiki/Manchester_United_FC">Manchester United</ref>, biex rebħu dan it-titlu, fi staġun li rahom jiskorjaw rekord ta' 103 gowls. L-istaġun beda bil-partita bejn <ref target="https://mt.wikipedia.org/wiki/Chelsea_FC">Chelsea</ref> u <ref target="https://mt.wikipedia.org/wiki/Hull_City_AFC">Hull City</ref> fil-15 ta' Awwissu 2009 li ntemmet b'rebħa għal Chelsea bl-iskor ta' 2–1. Il-plejer ta' Hull, <ref target="https://mt.wikipedia.org/wiki/Stephen_Hunt">Stephen Hunt</ref> skorja l-ewwel gowl ta' dan l-istaġun, f'partita li kienet timmarka wkoll id-debutt kompetittiv mal-klabb il-ġdid tiegħu. L-istaġun spiċċa fid-9 ta' Mejju 2010.</p>
<p>Fi Frar tal-2010, <ref target="https://mt.wikipedia.org/wiki/Portsmouth_FC">Portsmouth</ref> saru l-ewwel klabb membru tal-Premier League li mar f'amministrazzjoni.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Huma tnaqqsulhom disa' punti, u xahrejn wara saru l-ewwel tim tal-istaġun li ġew relegati.</p>
Timijiet
<p><ref target="https://mt.wikipedia.org/wiki/Newcastle_United_FC">Newcastle United</ref>, <ref target="https://mt.wikipedia.org/wiki/Middlesbrough_FC">Middlesbrough</ref> u <ref target="https://mt.wikipedia.org/wiki/West_Bromwich_Albion_FC">West Bromwich Albion</ref> ġew relegati għall-<ref target="https://mt.wikipedia.org/wiki/Football_League_2009–10">Football League Championship</ref> wara li temmew l-impenji tagħhom fl-<ref target="https://mt.wikipedia.org/wiki/Premier_League_2008–09">istaġun 2008–09</ref> fost l-aħħar tlieta. Il-klabb ta' Newcastle sofra l-ewwel relegazzjoni tiegħu mill-Premier League minn mindu kiseb il-promozzjoni fl-1993. Middlesbrough irritornaw fiċ-Championship wara ħdax-il sena ta' militanza fl-aqwa serje Ingliża, waqt li West Bromwich żammew post fil-Premier League għal staġun wieħed biss.</p>
<p>It-tliet timijiet relegati ġew sostitwiti mill-kampjuni tal-<ref target="https://mt.wikipedia.org/wiki/Football_League_2008–09">Football League 2008–09</ref> <ref target="https://mt.wikipedia.org/wiki/Wolverhampton_Wanderers_FC">Wolverhampton Wanderers</ref>, it-tieni klassifikati <ref target="https://mt.wikipedia.org/wiki/Birmingham_City_FC">Birmingham City</ref> u r-rebbieħa tal-finali tal-<hi rend="italic">play-off</hi> <ref target="https://mt.wikipedia.org/wiki/Burnley_FC">Burnley</ref>. It-tim ta' Wolves qed jilgħabu għall-ewwel darba fl-ogħla livell mill-istaġun 2003–04, waqt li Burnley irritornaw fl-ogħla diviżjoni Ingliża wara stennija ta' 33 sena. Birmingham City, min-naħa l-oħra, biddlu il-pożizzjoni tagħhom bejn il-Premier League u ċ-Championship għar-raba' staġun konsekuttiva.</p>

Promozzjoni u relegazzjoni
<p> <hi rend="bold">Timijiet promossi mill-Football League Championship 2008–09</hi></p>
<list type="unordered"><item><ref target="https://mt.wikipedia.org/wiki/Wolverhampton_Wanderers_FC">Wolverhampton Wanderers</ref></item>
<item><ref target="https://mt.wikipedia.org/wiki/Birmingham_City_FC">Birmingham City</ref></item>
<item><ref target="https://mt.wikipedia.org/wiki/Burnley_FC">Burnley</ref></item></list>
<p> <hi rend="bold">Timijiet relegati għall-Football League Championship 2009–10</hi></p>
<list type="unordered"><item><ref target="https://mt.wikipedia.org/wiki/Newcastle_United_FC">Newcastle United</ref></item>
<item><ref target="https://mt.wikipedia.org/wiki/Middlesbrough_FC">Middlesbrough</ref></item>
<item><ref target="https://mt.wikipedia.org/wiki/West_Bromwich_Albion_FC">West Bromwich Albion</ref></item></list>
Klassifika

<p>
Sors: <ref target="http://www.premierleague.com/page/LeagueTables/0,,12306,00.html">Barclays Premier League</ref>
1 Portsmouth ġew imnaqqsa 9 punti
Regoli għall-kwalifikazzjoni: l-ewwel skont il-punti, it-tieni skont id-differenza fil-gowls, it-tielet skont kemm il-gowls ġew skurjati
<hi rend="bold">Poż</hi> = Pożizzjoni; <hi rend="bold">L</hi> = Logħbiet; <hi rend="bold">R</hi> = Rebħiet; <hi rend="bold">P</hi> = Pari; <hi rend="bold">T</hi> = Telfiet; <hi rend="bold">GF</hi> = Gowls favur; <hi rend="bold">GK</hi> = Gowls kontra; <hi rend="bold">DG</hi> = Differenza tal-gowls; <hi rend="bold">Pti</hi> = Punti; <hi rend="bold">(K)</hi> = Kampjun; <hi rend="bold">(R)</hi> = Relegat</p>
Riżultati

<p>
Sors: <ref target="http://www.premierleague.com/page/Results">Barclays Premier League</ref>
1 It-tim li jilgħab f'daru hu mniżżel fil-kolonna xellugija.
<hi rend="bold">Kuluri</hi>: Blu = rebħa ta' tim f'daru; Abjad = pari; Aħmar = rebħa ta' tim barra minn daru.</p>


Unuri


Unuri annwali
Barclays Plejer tas-Sena
<p>L-unur tal-Plejer tas-Sena tal-Barclays intrebaħ minn <ref target="https://mt.wikipedia.org/wiki/Wayne_Rooney">Wayne Rooney</ref> ta' <ref target="https://mt.wikipedia.org/wiki/Manchester_United_FC">Manchester United</ref>.</p>
Tim tas-Sena tal-PFA

<list type="unordered"><item>Gowlkiper: <ref target="https://mt.wikipedia.org/wiki/Joe_Hart">Joe Hart</ref> (<ref target="https://mt.wikipedia.org/wiki/Birmingham_City_FC">Birmingham City</ref>)</item>
<item>Difiża: <ref target="https://mt.wikipedia.org/wiki/Patrice_Evra">Patrice Evra</ref> (<ref target="https://mt.wikipedia.org/wiki/Manchester_United_FC">Manchester United</ref>), <ref target="https://mt.wikipedia.org/wiki/Branislav_Ivanović">Branislav Ivanović</ref> (<ref target="https://mt.wikipedia.org/wiki/Chelsea_FC">Chelsea</ref>), <ref target="https://mt.wikipedia.org/wiki/Thomas_Vermaelen">Thomas Vermaelen</ref> (<ref target="https://mt.wikipedia.org/wiki/Arsenal_FC">Arsenal</ref>), <ref target="https://mt.wikipedia.org/wiki/Richard_Dunne">Richard Dunne</ref> (<ref target="https://mt.wikipedia.org/wiki/Aston_Villa_FC">Aston Villa</ref>)</item>
<item>Nofs il-grawnd: <ref target="https://mt.wikipedia.org/wiki/James_Milner">James Milner</ref> (<ref target="https://mt.wikipedia.org/wiki/Aston_Villa_FC">Aston Villa</ref>), <ref target="https://mt.wikipedia.org/wiki/Antonio_Valencia">Antonio Valencia</ref>, <ref target="https://mt.wikipedia.org/wiki/Darren_Fletcher">Darren Fletcher</ref> (it-tnejn ta' <ref target="https://mt.wikipedia.org/wiki/Manchester_United_FC">Manchester United</ref>),  <ref target="https://mt.wikipedia.org/wiki/Cesc_Fàbregas">Cesc Fàbregas</ref> (<ref target="https://mt.wikipedia.org/wiki/Arsenal_FC">Arsenal</ref>)</item>
<item>Attakk: <ref target="https://mt.wikipedia.org/wiki/Wayne_Rooney">Wayne Rooney</ref> (<ref target="https://mt.wikipedia.org/wiki/Manchester_United_FC">Manchester United</ref>), <ref target="https://mt.wikipedia.org/wiki/Didier_Drogba">Didier Drogba</ref> (<ref target="https://mt.wikipedia.org/wiki/Chelsea_FC">Chelsea</ref>)</item></list>
Kowċ tas-Sena tal-FA Premier League
<p><ref target="https://mt.wikipedia.org/wiki/Harry_Redknapp">Harry Redknapp</ref>, 63 sena, irċieva l-unur tal-Kowċ tas-Sena għall-ewwel darba fil-karriera tiegħu, wara li rnexxielu jwassal lit-tim ta' <ref target="https://mt.wikipedia.org/wiki/Tottenham_Hotspur_FC">Tottenham Hotspur</ref> fiċ-<ref target="https://mt.wikipedia.org/wiki/UEFA_Champions_League">Champions League</ref>. Redknapp sar ukoll l-ewwel wieħed li rebaħ dan l-unur u li ma rebaħx it-titlu nazzjonali, minn mindu <ref target="https://mt.wikipedia.org/wiki/George_Burley">George Burley</ref> kiseb dan l-unur fl-istaġun 2000–01.</p>
Barclays Żarbuna tad-Deheb
<p>L-attakkant ta' <ref target="https://mt.wikipedia.org/wiki/Chelsea_FC">Chelsea</ref> <ref target="https://mt.wikipedia.org/wiki/Didier_Drogba">Didier Drogba</ref> rebaħ iż-Żarbuna tad-Deheb, wara li skorja 29 gowl fi 32 dehra. Dan kien it-tieni unur personali għal dan il-plejer.</p>
Unur ta' Mertu tal-Barclays Premier League
<p><ref target="https://mt.wikipedia.org/wiki/Chelsea_FC">Chelsea</ref> ġabru l-Unur ta' Mertu tal-Barclays Premier League talli kienu l-ewwel tim li skorja 100 gowl fi staġun tal-Premier League.</p>


Ħoloq esterni
<list type="unordered"><item><ref target="http://www.premierleague.com/">Sit uffiċjali tal-Premier League</ref></item></list>
</text></body></html>