<html><body><text id="wikipedia_mt_wikipedia_org__7483.html" ns="0" revid="266680" sourceurl="https://mt.wikipedia.org/wiki/Bratislava" title="Bratislava" type="wikipedia">Bratislava
<p><hi rend="bold">Bratislava</hi> (<ref target="https://mt.wikipedia.org/wiki/Lingwa_Slovakka">Slovakk</ref>:<hi rend="italic">Prešporok</hi>; <ref target="https://mt.wikipedia.org/wiki/Lingwa_Ġermaniża">Ġermaniż</ref>:<hi rend="italic">Pressburg</hi> jew <hi rend="italic">Preßburg</hi>; <ref target="https://mt.wikipedia.org/wiki/Lingwa_Ungeriża">Ungeriż</ref>:<hi rend="italic">Pozsony</hi>, <ref target="https://mt.wikipedia.org/wiki/Lingwa_Kroata">Kroat</ref>: <hi rend="italic">Požun</hi>) hija l-<ref target="https://mt.wikipedia.org/wiki/Belt_kapitali">belt kapitali</ref> tas-<ref target="https://mt.wikipedia.org/wiki/Slovakkja">Slovakkja</ref>, b'popolazzjoni ta' madwar 460,000ruħ, filwaqt li hija l-akbar belt tal-pajjiż.<ref target="https://mt.wikipedia.org/wiki/Il-Paġna_prinċipali#cite_note-stats2006-1">[1]</ref> Bratislava tinsab fil-lbiċ tas-Slovakkja, hi tokkupa ż-żewġ xtut tax-Xmara <ref target="https://mt.wikipedia.org/wiki/Danubu">Danubu</ref> u x-xatt tax-xellug Xmara <ref target="https://mt.wikipedia.org/wiki/Morava_(xmara)">Morava</ref>. Il-Belt tmiss mal-Ungerija u l-Awstrija, hija l-unika kapitali nazzjonali li għandha fruntieri ma' żewġ pajjiżi indipendenti.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
<p>Bratislava hija ċentru tal-<ref target="https://mt.wikipedia.org/wiki/Politika_tas-Slovakkja">politika</ref>, tal-<ref target="https://mt.wikipedia.org/wiki/Kultura_tas-Slovakkja">kultura</ref>, u tal-<ref target="https://mt.wikipedia.org/wiki/Ekonomija_tas-Slovakkja">ekonomija</ref> tas-Slovakkja. Hija s-sedi tal-<ref target="https://mt.wikipedia.org/wiki/President_tas-Slovakkja">president Slovakk</ref>, tal-<ref target="https://mt.wikipedia.org/wiki/Kunsill_Nazzjonali_tar-Repubblika_Slovakka">parlament</ref>, u tal-<ref target="https://mt.wikipedia.org/wiki/Gvern_tas-Slovakkja">Eżekuttiv Slovakk</ref>. Fiha hemm diversi universitajiet, mużewijiet, teatri, galleriji u istituzzjonijiet kulturali u edukattivi oħra importanti.<ref target="https://mt.wikipedia.org/wiki/Il-Paġna_prinċipali#cite_note-Welcomebrochure-3">[3]</ref> Ħafna negozji kbar tas-Slovakkja u istituzzjonijiet finanzjarji wkoll għandhom il-kwartieri ewlenin hemmhekk.</p>
</text></body></html>