<html><body><text id="wikipedia_mt_wikipedia_org__26568.html" ns="0" revid="265888" sourceurl="https://mt.wikipedia.org/wiki/Lana_Basta%C5%A1i%C4%87" title="Lana Bastašić" type="wikipedia">Lana Bastašić
<p><hi rend="bold">Lana Bastašić</hi> (twieldet fl-<ref target="https://mt.wikipedia.org/wiki/1986">1986</ref> f'<ref target="https://mt.wikipedia.org/wiki/Żagreb">Żagreb</ref>) hija kittieba <ref target="https://mt.wikipedia.org/wiki/Bożnija_u_Ħerżegovina">Bożnijaka</ref>. Fis-sena 2020 irċeviet il-Premju tal-Unjoni Ewropea għal-Letteratura.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
Ħajja
<p>Bastašić trabbiet f'<ref target="https://mt.wikipedia.org/wiki/Banja_Luka">Banja Luka</ref> fejn lestiet l-istudji tagħha fl-<ref target="https://mt.wikipedia.org/wiki/Lingwa_Ingliża">Ingliż</ref> u l-komunikazzjoni. F'<ref target="https://mt.wikipedia.org/wiki/Belgrad">Belgrad</ref>, kisbet lawrija fl-istudji kulturali, u f'<ref target="https://mt.wikipedia.org/wiki/Praga">Praga</ref> kisbet ċertifikat internazzjonali biex tgħallem l-Ingliż.</p>
<p>Fl-2016, flimkien mal-professur Spanjol tal-letteratura Borja Bagunyà, bdiet Escola Bloom f'<ref target="https://mt.wikipedia.org/wiki/Barċellona">Barċellona</ref> li jippubblika r-rivista letterarja Carn de Cap bil-Katalan. L-awtriċi ġiet mistiedna f'<ref target="https://mt.wikipedia.org/wiki/Sarajevo">Sarajevo</ref> fl-2019 u fil-Fondazzjoni Santa Maddalena fit-<ref target="https://mt.wikipedia.org/wiki/Toskana">Toskana</ref> fl-2020.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Fuq stedina tal-<ref target="https://mt.wikipedia.org/wiki/Literaturhaus_Zürich">Literaturhaus Zürich</ref> u l-<ref target="https://mt.wikipedia.org/wiki/Fondazzjoni_PWG">Fondazzjoni PWG</ref> kienet awtriċi residenti f'Zurich minn Frar sa Ġunju fl-2021.<ref target="https://mt.wikipedia.org/wiki/Il-Paġna_prinċipali#cite_note-:0-3">[3]</ref></p>
<p>Flimkien ma' oħrajn, bdiet il-proġett "Three + Three Sisters", li jippromwovi x-xogħol letterarju tan-nisa fir-reġjun tal-Balkani. Hija membru taċ-Ċentru PEN fil-Bożnija-Ħerżegovina.</p>
<p>Bastašić tgħix Belgrad u Żagreb.</p>
Xogħol
<p>Bastašić ippubblikat żewġ ġabriet ta' stejjer qosra: "Permanent Pigments" (SKC, Kragujevac 2010) u "Fireworks" (Čekić, Belgrad 2013). Ippubblikat ukoll ktieb bi stejjer għat-tfal, "Nastja zeichnet die Sonne" (Banja Luka 2015, stampi minn Sandra Dukić.</p>
<p>Fl-2014 rebħet l-ewwel premju għal ġabra ta' <ref target="https://mt.wikipedia.org/wiki/Poeżija">poeżiji</ref> fil-Ġranet ta' Poeżiji f'<ref target="https://mt.wikipedia.org/wiki/Zaječar">Zaječar</ref>.</p>
<p>Ippubblikat l-ewwel rumanz tagħha "Uhvati zeca" f'Belgrad fl-2018, li ntgħażel għall-Premju NIN fl-2019 u rebaħ Premju tal-Unjoni Ewropea għal-Letteratura fl-2020.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref></p>
Ħoloq Oħra
<list type="unordered"><item><ref target="https://lanabastasic.com/home/bio/">"Lana Bastašić"</ref> (bil-Bożnijaku).</item></list>
Referenzi

<hi rend="bold">Warning:</hi> Page using <ref target="https://mt.wikipedia.org/wiki/Mudell:Authority_control">Template:Authority control</ref> with "GND", please move this to Wikidata if possible (this message is shown only in preview).<hi rend="bold">Warning:</hi> Page using <ref target="https://mt.wikipedia.org/wiki/Mudell:Authority_control">Template:Authority control</ref> with "LCCN", please move this to Wikidata if possible (this message is shown only in preview).<hi rend="bold">Warning:</hi> Page using <ref target="https://mt.wikipedia.org/wiki/Mudell:Authority_control">Template:Authority control</ref> with "VIAF", please move this to Wikidata if possible (this message is shown only in preview).<hi rend="bold">Warning:</hi> Page using <ref target="https://mt.wikipedia.org/wiki/Mudell:Authority_control">Template:Authority control</ref> with "TYP", please move this to Wikidata if possible (this message is shown only in preview).



</text></body></html>