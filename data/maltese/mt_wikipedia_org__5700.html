<html><body><text id="wikipedia_mt_wikipedia_org__5700.html" ns="0" revid="238392" sourceurl="https://mt.wikipedia.org/wiki/Klad" title="Klad" type="wikipedia">Klad

<p>Fil-<ref target="https://mt.wikipedia.org/wiki/Kladistika">kladistika</ref>, <ref target="https://mt.wikipedia.org/wiki/Klad">klad</ref> huwa grupp ta <ref target="https://mt.wikipedia.org/wiki/Organiżmu">organiżmi</ref> li jikkonsisti minn antenat singolu komuni u d-dixxendenti kollha tiegħu. Kull grupp ta' dan it-tip huwa kkunsidrat ukoll bħala grupp ta' organiżmi <ref target="https://mt.wikipedia.org/wiki/Monofilija">monofiletiku</ref> u li jista' jkun immudellat minn <ref target="https://mt.wikipedia.org/wiki/Kladogramma">Kladogramma</ref>, li hija dijagramma jew stampa ta' struttura organizzata ta' dawn l-orġaniżmi taħt forma ta' siġra.</p>
<p><ref target="https://mt.wikipedia.org/wiki/Klad">Klad</ref> huwa metodu xjentifiku jew ipoteżi xjentifika, ta' relazzjonijiet evoluzzjonarji, fost l-organiżmi inklużi fl-analisi, b' hekk klad partikolari jista' jkun aċċettat jew le skond ir-riżultati ta' analisi segwenti, għal użu ta' settijiet ta' dati differenti.</p>
<p>Jekk <ref target="https://mt.wikipedia.org/wiki/Klad">klad</ref> jirriżulta b' saħħtu biżżejjed fl-analisi ta' <ref target="https://mt.wikipedia.org/wiki/Kladistika">kladistiċi</ref> differenti fejn ikunu ġew użati settijiet ta' dati varji, jista' jiġi addottat fit-<ref target="https://mt.wikipedia.org/wiki/Tassonomija">tassonomija</ref> bħala <ref target="https://mt.wikipedia.org/wiki/Takson">takson</ref>, imma mhux it-<ref target="https://mt.wikipedia.org/wiki/Takson">taksa</ref> kollha jistgħu jiġu trattati jew ikkunsidrati bħala <ref target="https://mt.wikipedia.org/wiki/Klad">kladi</ref>. Ir-<ref target="https://mt.wikipedia.org/wiki/Rettilu">rettili</ref> pereżempju, huma grupp <ref target="https://mt.wikipedia.org/wiki/Parafilija">parafiletiku</ref>, għaliex ma jinkludix l-<ref target="https://mt.wikipedia.org/wiki/Għasfur">għasafar</ref> li suppost dawn ukoll evolvew mill-istess antenat tar-<ref target="https://mt.wikipedia.org/wiki/Rettilu">rettili</ref>. </p>
<p>It-tendenza, madankollu, qiegħda dejjem tersaq jew ixxaqleb lejn it-tassonomija kladistika li tirrikonoxxi <ref target="https://mt.wikipedia.org/wiki/Takson">taksa</ref> li jiffurmaw <ref target="https://mt.wikipedia.org/wiki/Klad">kladi</ref> puri.</p>
<p>Il-<ref target="https://mt.wikipedia.org/wiki/Filokodiċi">Filokodiċi</ref> huwa tentativ, ta' kodiċi li ħa jippermetti l-<ref target="https://mt.wikipedia.org/wiki/Klad">kladi</ref> li jkollhom isem formali.</p>
Link Esterni
<list type="unordered"><item><ref target="http://scienceblogs.com/evolvingthoughts/2007/01/clade_1.php">Ħsibijiet f' Evoluzzjoni: Klad</ref></item>
<item><ref target="http://www.zo.utexas.edu/faculty/antisense/DownloadfilesToL.html">DM Hillis, D Zwickl, &amp; R Gutell: ~3000 species Tree of Life</ref> A cladogram?</item></list>
</text></body></html>