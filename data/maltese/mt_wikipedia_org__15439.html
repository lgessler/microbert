<html><body><text id="wikipedia_mt_wikipedia_org__15439.html" ns="0" revid="216069" sourceurl="https://mt.wikipedia.org/wiki/Politiku" title="Politiku" type="wikipedia">Politiku<p><hi rend="bold">Politiku</hi> jew <hi rend="bold">kap politiku</hi> huwa individwu li huwa involut fl-influwenzar tal-politika pubblika, ta' kif soċjetà hi mmexxiha u fit-teħid tad-deċiżjonijiet. Dan jinkludi nies li jkopru dawn ir-rwoli fil-gvern, u nies li jakkwistaw dawn il-pożizzjonijiet, kemm permezz ta' <ref target="https://mt.wikipedia.org/wiki/Elezzjoni">elezzjoni</ref>, <ref target="https://mt.wikipedia.org/wiki/Kolp_ta'_stat">kolp ta' stat</ref>, ħatra, <ref target="https://mt.wikipedia.org/wiki/Frodi_elettorali">frodi elettorali</ref>, konkwista, dritt ta' suċċessjoni, jew mezzi oħra.</p>
Min hu politiku?
<list type="unordered"><item>Xi ħadd li huwa involut b'mod attiv fil-politika tal-partit.</item>
<item>Xi ħadd li għandu l-poter li jinfluwenza l-<ref target="https://mt.wikipedia.org/wiki/Opinjoni_pubblika">opinjoni pubblika</ref>.</item>
<item>Fi stat, membru tal-fergħa <ref target="https://mt.wikipedia.org/wiki/Poter_eżekuttiv">eżekuttiva</ref> tal-gvern, jew l-uffiċċju tal-<ref target="https://mt.wikipedia.org/wiki/Kap_tal-istat">kap tal-istat</ref>, kif ukoll tal-fergħa <ref target="https://mt.wikipedia.org/wiki/Poter_leġiżlattiv">leġiżlattiva</ref>, u livelli reġjonali u lokali tal-gvern.</item>
<item>Jista' jiġi kkunsidrat ukoll xi ħadd li jimmanipola l-influwenzza politika u l-opinjoni ta' grupp partikulari favurih.</item></list>
Min mhuwiex politiku?
<list type="unordered"><item>Membri tal-gvern li jservu rwoli purament funzjonali, bħal burokrati u konsulenti tekniċi.</item>
<item>Membri tal-fergħa <ref target="https://mt.wikipedia.org/wiki/Poter_ġudizzjarju">ġudizzjarja</ref>, tal-infurzar tal-liġi, u tal-militar mhumiex ikkunsidrati bħala politiċi minħabba li ġeneralment huma qegħdin jesegwixxu jew jiġġudikaw il-liġijiet u l-użanzi.</item>
<item>Ċittadini komuni bid-dritt tal-vot mhumiex eżattament ikkunsidrati politiċi, minkejja li jiffurmaw opinjoni pubblika.</item></list>
Karigi politiċi
<p>Xi karigi politiċi huma:</p>
<list type="unordered"><item><ref target="https://mt.wikipedia.org/wiki/Kungress">Kungressista</ref></item>
<item><ref target="https://mt.wikipedia.org/wiki/Gvernatur">Gvernatur</ref></item>
<item><ref target="https://mt.wikipedia.org/wiki/Deputat">Deputat</ref></item>
<item><ref target="https://mt.wikipedia.org/wiki/Senatur">Senatur</ref></item>
<item><ref target="https://mt.wikipedia.org/wiki/Ministru">Ministru</ref></item>
<item><ref target="https://mt.wikipedia.org/wiki/Sindku">Sindku</ref></item>
<item><ref target="https://mt.wikipedia.org/wiki/President">President</ref></item>
<item><ref target="https://mt.wikipedia.org/wiki/Prim_Ministru">Prim Ministru</ref></item></list>
<p>Kandidat għal kwalunkwe minn dawn il-pożizzjonijiet huwa kkunsidrat bħala politiku.</p>
Kritika
<figure><caption><ref target="https://mt.wikipedia.org/wiki/G20_(pajjiżi_industrijalizzati)">G20</ref>.</caption></figure>
<p>Minkejja li storikament il-pożizzjoni ta' politiku kienet ikkunsidrata bħala professjoni ta' unur, illum il-ġurnata ħafna nies, anke f'pajjiżi <ref target="https://mt.wikipedia.org/wiki/Demokrazija">demokratiċi</ref>, għandhom opinjoni negattiva dwar il-politiċi bħala <ref target="https://mt.wikipedia.org/wiki/Klassi_soċjali">klassi</ref>. Ħafna drabi jidhru bħala nies bla skrupli, li l-wegħdiet tagħhom qatt ma jseħħu. Xi drabi jiġu wkoll akkużati għal abbuż tal-fondi għal skopijiet personali u mhux għall-interess tal-pubbliku. Fil-fatt, każijiet ta' <ref target="https://mt.wikipedia.org/wiki/Korruzzjoni_politika">korruzzjoni</ref> fil-kamp politiku mhumiex rari.</p>
<p>F'numru ta' pajjiżi l-klassi politika hi komposta min-nies sinjuri, jew dawk li jiddependu mill-klassi s-sinjura tas-soċjetà sabiex jiġu eletti. Dan il-fatt mhuwiex ristrett għal partit politiku, sistema tal-gvern jew pajjiż partikulari; din hija problema diffuża fil-politika ta' ħafna mill-pajjiżi demokratiċi, u hi kkunsidrata minn ħafna bħala problema.</p>
<p>Kritika oħra għall-politiċi hi għal dawk li jissejjħu "politiċi professjonisti", politiċi li jużaw il-politika bħala sors ta' qliegħ u li jkollhom jaffaċjaw elezzjoni mill-ġdid wara ċertu snin huma inqas probabbli li jieħdu deċiżjonijiet kuraġġjużi jew jaqblu ma' abbozz li mhuwiex popolari.</p>
Ħoloq esterni

<list type="unordered"><item><ref target="http://www.planetrulers.com/">Lista tal-kapijiet politiċi attwali</ref></item></list>
</text></body></html>