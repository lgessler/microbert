<html><body><text id="wikipedia_mt_wikipedia_org__16723.html" ns="0" revid="253837" sourceurl="https://mt.wikipedia.org/wiki/Mirtilla" title="Mirtilla" type="wikipedia">Mirtilla
<p>Il-<hi rend="bold">mirtilla</hi> hi frotta li jagħmlu varji speċi tal-ġeneru <hi rend="italic"><ref target="https://mt.wikipedia.org/wiki/Vaccinium">Vaccinium</ref></hi> (familja tal-<hi rend="italic"><ref target="https://mt.wikipedia.org/wiki/Ericaceae">Ericaceae</ref></hi>). Dawn huma bakek żgħar blu-vjola b’togħma ħelwa u ftit izzukrata.</p>
<p>L-isem kien oriġinarjament jirreferi għall-<hi rend="italic"><ref target="https://mt.wikipedia.org/wiki/Vaccinium_myrtillus">Vaccinium myrtillus</ref></hi>, il-mirtilla komuni, u għadu l-iżjed jirreferi għal dawn, iżda t-terminu jista' jirreferi wkoll għall-<hi rend="italic">Vaccinium uliginosum</hi> u d-diversi speċi Amerikani li xi wħud minnhom huma kkultivati (<hi rend="italic">Vaccinium caespitosum</hi>, <hi rend="italic">Vaccinium corymbosum</hi>, <hi rend="italic">Vaccinium angustifolium</hi>, <hi rend="italic">Vaccinium deliciosum</hi>, <hi rend="italic">Vaccinium membranaceum</hi>, <hi rend="italic">Vaccinium ovalifolium</hi>, <hi rend="italic">Vaccinium myrtilloides</hi>, eċċ.).</p>
<p>Fis-sens botaniku, il-mirtill jappartienu għall-ġeneru <hi rend="italic">Vaccinium</hi> u għalhekk it-terminu jintuża għall-ispeċi kollha tal-ġeneru.</p>
<p>Fis-sens kulinari, issir distinzjoni bejn il-mirtilla (blu u pjuttost ħelwa) u il-mirtilla ħamra (Vaccinium vitis-idaea, ħamra u pjuttost qarsa).</p>
Użi fit-tisjir
<figure><caption>Muffin tal-mirtill</caption></figure>
<figure><caption>Torta tal-mirtill selvaġġ (Savojja)</caption></figure>
<p>Il-bakek jistgħu jittieklu friski jew jintużaw fit-torti jew ħelu ieħor. It-torta tal-mirtill huwa deżerta tradizzjonali tal-istaġun fir-reġjuni muntanjużi tal-Ewropa. Il-<ref target="https://mt.wikipedia.org/wiki/Muffin">muffins</ref> tal-mirtill huma pasti Amerikani klassiċi.</p>
<p>Il-mirtill jista' jintuża wkoll biex jintgħamlu xi ġammijiet, ġuleppi, sorbetti, tejiet, eaux-de-vie, likuri jew imbejjed.</p>
Propjetajiet nutrizzjonali u mediċinali
Kompożizzjoni
<p>Din hija waħda mill-bakek li għandha l-inqas zokkor u kaloriji; billi hi rikka fil-fibra u fl-<ref target="https://mt.wikipedia.org/wiki/Antiossidant">antiossidanti</ref> tajba biex taqta' l-ġuħ <ref target="https://mt.wikipedia.org/wiki/Il-Paġna_prinċipali#cite_note-1">[1]</ref>, u fl-istess ħin hi <ref target="https://mt.wikipedia.org/wiki/Dijuretiku">dijuretiku</ref> qawwi.</p>
<p>Hi rikka fil-<ref target="https://mt.wikipedia.org/wiki/Vitamina">vitamini</ref> li jinħallu fl-ilma, fl-<ref target="https://mt.wikipedia.org/wiki/Aċtu_ċitriku">aċtu ċitriku</ref> u fl-<ref target="https://mt.wikipedia.org/wiki/Aċtu_maliku">aċtu maliku</ref>, fl-<ref target="https://mt.wikipedia.org/wiki/Alkalojdi_indoliku">alkalojdi indoliċi</ref>, fl-<ref target="https://mt.wikipedia.org/wiki/Antoċjani">antoċjani</ref> u fit-tannini; għandha propjetajiet antisettiċi, antidiarreatiċi, u antiemorraġiċi u kontra l-għama ta' bilejl.</p>
<p>Din hija waħda mill-frott l-iżjed rikki fl-antiossidanti, ikun kif ikun imkejjel.
Minn tmienja u tletin tip ta’ frott u ħxejjex ttestjati, il-miritill ġie:</p>
<list type="unordered"><item>It-tieni għall-indiċi ORAC (Kapaċità għall-assorbenza tal-ossiġnu radikali)<ref target="https://mt.wikipedia.org/wiki/Il-Paġna_prinċipali#cite_note-2">[2]</ref><ref target="https://mt.wikipedia.org/wiki/Il-Paġna_prinċipali#cite_note-3">[3]</ref>.It-tin imqadded ġie l-ewwel.</item>
<item>It-tieni għall-<hi rend="italic"><ref target="https://mt.wikipedia.org/wiki/FRAP">Ferric reducing ability of plasma</ref></hi> (FRAP) u fit-<hi rend="italic">Trolox equivalent antioxidative capacity</hi> (TEAC). Il-<ref target="https://mt.wikipedia.org/wiki/Lampuna">lampun</ref> ġie l-ewwel.</item>
<item>It-tieni għat-<hi rend="italic">Tartrate resistant acid phosphatase</hi>. Il-<ref target="https://mt.wikipedia.org/wiki/Kassis">kassis</ref> ġie l-ewwel.</item></list>
<p>Ara t-tabella ta' hawn taħt li tagħti l-kompożizzjoni tal-<hi rend="italic">blueberries</hi> Amerikani.</p>



L-effett fuq il-vista
<p>Il-prova xjentifika tal-effett tal-mirtill fuq il-mard tal-għajnejn bdiet fis-snien 1980. L-effetti protettivi u ta' benefiċċju fuq il-katarretti ġejjin mill-qawwa antiossidanti li għandu l-mirtill.</p>
L-effett fuq il-memorja
<p>Waħda mill-proprjetajiet notevoli li għandu l-meraq tal-mirtill hi l-kapaċità tiegħu li jġeded il-memorja tal-firien xjuħ. Dan urih J.A. Joseph f’Boston u ġie kkonfermat minn timijiet oħra. Mhuwiex ċar jekk dan l-effet tajjeb fuq il-memorja hux riproduċibbli fil-bniedem <ref target="https://mt.wikipedia.org/wiki/Il-Paġna_prinċipali#cite_note-4">[4]</ref>. Xi riċerkaturi qegħdin jistudjaw xi soluzzjonijiet terapewtiċi f'oqsma oħra (il-prevenzjoni tal-kanċer u l-mard deġenerattiv).</p>
<figure><caption>Żewġ speċi ta' mirtilla selvaġġa li jinstabu fl-Ewropa: <hi rend="italic">Vaccinium myrtillus</hi>(fuq) u <hi rend="italic">Vaccinium uliginosum</hi>(isfel)</caption></figure>
<figure><caption><hi rend="italic">Vaccinium corymbosum</hi>, mirtilla koltivata ta' oriġni Amerikana li tikber f’arbuxxelli u u għandha frott kbir</caption></figure>
Periklu
<figure><caption>Il-mitrill selvaġġ jista’ jiġu maħsud b'biċċa għodda speċjali msejħa "moxt" (Hawn <hi rend="italic">Vaccinium myrtillus</hi> fil-Massif Central, Franza)</caption></figure>
<list type="unordered"><item><hi rend="bold">Ekinokoċċosi</hi>, il-periklu tal-mirtill selvaġġ: meta tiekol frott nej selvaġġ imniġġeż mill-ħmieġ tal-<ref target="https://mt.wikipedia.org/wiki/Volpi">volpi</ref>, tkun fil-periklu li taqbdek l-ekinokoċċosi alveolari<ref target="https://mt.wikipedia.org/wiki/Il-Paġna_prinċipali#cite_note-5">[5]</ref>, tip ta' [[duda]. Din il-parasitożi gravi ħafna tiġi mill-<hi rend="italic"><ref target="https://mt.wikipedia.org/wiki/Echinococcus_multilocularis">Echinococcus multilocularis</ref></hi>, dudu żgħir li l-adult tiegħu isir parassita fil-musrana ż-żgħira tal-volpi u tista' jinfetta l-bnedmin. Din il-marda rari ħafna (15 każ fis-sena fi Franza) tiġi minħabba l-iżvilupp bil-mod ħafna tal-parassita fil-<ref target="https://mt.wikipedia.org/wiki/Fwied">fwied</ref>. Qabel in-nies kienu jmutu biha, imma l-kura bl-<ref target="https://mt.wikipedia.org/wiki/Albendażol">albendażol</ref> twaqqaf l-iżvillup tagħha. It-tisjir joqtol il-parassita (torti, ġamm), iżda l-ebda trattament ieħor, bħall-ħasil jew iffriżar, huwa ċert.</item></list>
Tkabbir
<p>Il-mirtilla hi l-unika xitla li għandha bżonn ħamrija għanja fl-<ref target="https://mt.wikipedia.org/wiki/Aluminju">aluminju</ref> <ref target="https://mt.wikipedia.org/wiki/Il-Paġna_prinċipali#cite_note-6">[6]</ref>.</p>
Għedewwa
<p>Dawn il-<ref target="https://mt.wikipedia.org/wiki/Baħrija">baħrijiet</ref> (heterocera) jieklu l-mirtilla: </p>
- <ref target="https://mt.wikipedia.org/wiki/Peribatodes_rhomboidaria">Peribatodes rhomboidaria</ref> 
- <ref target="https://mt.wikipedia.org/wiki/Eulithis_populata">Eulithis populata</ref> 
- <ref target="https://mt.wikipedia.org/wiki/Crocallis_elinguaria">Crocallis elinguaria</ref> 
- <ref target="https://mt.wikipedia.org/wiki/Semiothisa_clathrata">Semiothisa clathrata</ref> 
- <ref target="https://mt.wikipedia.org/wiki/Rheumaptera_undulata">Rheumaptera undulata</ref> 
- <ref target="https://mt.wikipedia.org/wiki/Jodis_putata">Jodis putata</ref> (Geometridae).


</text></body></html>