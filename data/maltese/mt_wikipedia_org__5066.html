<html><body><text id="wikipedia_mt_wikipedia_org__5066.html" ns="0" revid="231834" sourceurl="https://mt.wikipedia.org/wiki/Fenek_ta%27_denbu_qotni_tal-Ingilterra_l-%C4%A0dida" title="Fenek ta' denbu qotni tal-Ingilterra l-Ġdida" type="wikipedia">Fenek ta' denbu qotni tal-Ingilterra l-Ġdida

<p>Il-<ref target="https://mt.wikipedia.org/wiki/Fenek_ta'_denbu_qotni_ta'_l-Ingilterra_l-Ġdida">Fenek ta' denbu qotni ta' l-Ingilterra l-Ġdida</ref> jew <ref target="https://mt.wikipedia.org/wiki/Denb_qotni_ta'_l-Ingilterra_l-Ġdida">Denb qotni ta' l-Ingilterra l-Ġdida</ref>, li hu magħruf xjentifikament bħala <hi rend="italic"><ref target="https://mt.wikipedia.org/wiki/Sylvilagus_transitionalis">Sylvilagus transitionalis</ref></hi> huwa <ref target="https://mt.wikipedia.org/wiki/Mammiferu">mammiferu</ref> <ref target="https://mt.wikipedia.org/wiki/Plaċentat">plaċentat</ref> tad-<ref target="https://mt.wikipedia.org/wiki/Dinja_l-Ġdida">Dinja l-Ġdida</ref> u membru tal-<ref target="https://mt.wikipedia.org/wiki/Familja">familja</ref> <ref target="https://mt.wikipedia.org/wiki/Leporidae">Leporidae</ref> (leporidu), fl-<ref target="https://mt.wikipedia.org/wiki/Ordni">ordni</ref> <ref target="https://mt.wikipedia.org/wiki/Lagomorpha">Lagomorpha</ref> (lagomorfu). Dan id-<ref target="https://mt.wikipedia.org/wiki/Denb_qotni">denb qotni</ref> huwa nattiv tal-kontinent ta' l-<ref target="https://mt.wikipedia.org/wiki/Amerika_ta'_fuq">Amerika ta' fuq</ref>, endemiku tal-i<ref target="https://mt.wikipedia.org/wiki/Stati_Uniti">Stati Uniti</ref>. </p>
Riproduzzjoni
<p>Il-<ref target="https://mt.wikipedia.org/wiki/Fenek_ta'_denbu_qotni_ta'_l-Ingilterra_l-Ġdida">Fenek ta' denbu qotni ta' l-Ingilterra l-Ġdida</ref> jirriproduċi sa 3 botna żrameġ fis-sena bejn April u Awissu, u kull boton jista jkun magħmul minn 3 sa 8 żrameġ kull darba li jitwieldu wara ġestazzjoni jew tqala ta' madwar 28 ġurnata. Dawn jitwieldu mingħajr pil, ogħmja u totalment dipendenti ġewwa bejta taħt l-art preparata mill-omm minn ftit qabel u jiġu misqijja l-ħalib minn 4 pari "mammae" għal mhux aktar minn 4 ġimgħat.</p>
Distribuzzjoni
<p>Il-<ref target="https://mt.wikipedia.org/wiki/Fenek_ta'_denbu_qotni_ta'_l-Ingilterra_l-Ġdida">Fenek ta' denbu qotni ta' l-Ingilterra l-Ġdida</ref> huwa <ref target="https://mt.wikipedia.org/wiki/Speċi">speċi</ref> ta' <ref target="https://mt.wikipedia.org/wiki/Denb_qotni">denb qotni</ref> li għandha distribuzzjoni mal-biċċa l-kbira tal-Lvant tal-kontinent ta' l-Amerika ta' fuq, f' forma ta' mosajk, mix-Xlokk ta' l-Ingilterra l-Ġdida ("New England"), minn Nofs in-nhar ta' Maine lejn in-Nofs in-nhar matul il-muntanji ta' Appalach għax-Xlokk ta' Alabama.</p>
Klassifikazzjoni
<p>Dan il-<ref target="https://mt.wikipedia.org/wiki/Fenek">fenek</ref> huwa 1 minn 9 <ref target="https://mt.wikipedia.org/wiki/Speċi">speċi</ref> ta' <ref target="https://mt.wikipedia.org/wiki/Denb_qotni">dnieb qotnin</ref>, li qegħdin klassifikati fis-<ref target="https://mt.wikipedia.org/wiki/Sottoġeneru">sottoġeneru</ref> <hi rend="italic"><ref target="https://mt.wikipedia.org/wiki/Sylvilagus_(sottoġeneru)">Sylvilagus</ref></hi> u m' hemmx <ref target="https://mt.wikipedia.org/wiki/Sottospeċi">sottospeċi</ref> rikonoxxuti. </p>
<list type="unordered"><item><ref target="https://mt.wikipedia.org/wiki/Ordni">Ordni</ref> <ref target="https://mt.wikipedia.org/wiki/Lagomorpha">Lagomorpha</ref>
<list type="unordered"><item><ref target="https://mt.wikipedia.org/wiki/Familja">Familja</ref> <ref target="https://mt.wikipedia.org/wiki/Leporidae">Leporidae</ref>
<list type="unordered"><item><ref target="https://mt.wikipedia.org/wiki/Sottofamilja">Sottofamilja</ref> <ref target="https://mt.wikipedia.org/wiki/Leporinae">Leporinae</ref>
<list type="unordered"><item><ref target="https://mt.wikipedia.org/wiki/Tribù">Tribù</ref> <ref target="https://mt.wikipedia.org/wiki/Leporini">Leporini</ref>
<list type="unordered"><item><ref target="https://mt.wikipedia.org/wiki/Ġeneru">Ġeneru</ref> <hi rend="italic"><ref target="https://mt.wikipedia.org/wiki/Sylvilagus">Sylvilagus</ref></hi>
<list type="unordered"><item><ref target="https://mt.wikipedia.org/wiki/Sottoġeneru">Sottoġeneru</ref> <hi rend="italic"><ref target="https://mt.wikipedia.org/wiki/Sylvilagus_(sottoġeneru)">Sylvilagus</ref></hi>
<list type="unordered"><item><ref target="https://mt.wikipedia.org/wiki/Fenek_ta'_denbu_qotni_ta'_l-Ingilterra_l-Ġdida">Fenek ta' denbu qotni ta' l-Ingilterra l-Ġdida</ref>, <hi rend="italic"><ref target="https://mt.wikipedia.org/wiki/Sylvilagus_transitionalis">Sylvilagus transitionalis</ref></hi></item></list></item></list></item></list></item></list></item></list></item></list></item></list>
Referenzi
<list type="unordered"><item>Hoffmann, Robert S.; Andrew T. Smith (November 16, 2005). Wilson, D. E., and Reeder, D. M. (eds): Mammal Species of the World, 3rd edition, Johns Hopkins University Press. <ref target="https://mt.wikipedia.org/wiki/Special:BookSources/0801882214">ISBN 0-801-88221-4</ref>.</item>
<item>Lagomorph Specialist Group (1996). <ref target="http://www.iucnredlist.org/search/details.php/21212/all"><hi rend="italic">Sylvilagus transitionalis</hi></ref>. 2006 IUCN Red List of Threatened Species.</item>
<item><ref target="http://paleodb.org/cgi-bin/bridge.pl">The Paleobiology Database</ref>.</item>
<item><ref target="http://www.webcitation.org/query?id=1256601206076925&amp;url=www.geocities.com/mammal_taxonomy/nederlands2.html">Tassonomija tal-Mammiferi</ref>.</item></list></text></body></html>