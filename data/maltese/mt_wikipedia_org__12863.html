<html><body><text id="wikipedia_mt_wikipedia_org__12863.html" ns="0" revid="254599" sourceurl="https://mt.wikipedia.org/wiki/%C4%8Aipru_fil-Festival_tal-Eurovision" title="Ċipru fil-Festival tal-Eurovision" type="wikipedia">Ċipru fil-Festival tal-Eurovision
<p><hi rend="bold"><ref target="https://mt.wikipedia.org/wiki/Ċipru">Ċipru</ref></hi> għamel id-debutt fil-<ref target="https://mt.wikipedia.org/wiki/Festival_tal-Eurovision">Festival tal-Eurovision</ref> fl-1981. L-aqwa riżultat ta' Ċipru jibqa' l-ħames post miksub fi tliet okkażżjonijiet: fl-<ref target="https://mt.wikipedia.org/wiki/Festival_tal-Eurovision_1982">1982</ref> minn <ref target="https://mt.wikipedia.org/wiki/Anna_Vissi">Anna Vissi</ref>, fl-<ref target="https://mt.wikipedia.org/wiki/Festival_tal-Eurovision_1997">1997</ref> minn Hara u Andreas Constantinou, u fl-<ref target="https://mt.wikipedia.org/wiki/Festival_tal-Eurovision_2004">2004</ref> minn <ref target="https://mt.wikipedia.org/wiki/Lisa_Andreas">Lisa Andreas</ref>.</p>
<p>Minn mindu għamlet l-ewwel dehra f'din il-kompetizzjoni, Ċipru ipparteċipa kull sena minbarra fl-<ref target="https://mt.wikipedia.org/wiki/Festival_tal-Eurovision_1988">1988</ref> u fl-<ref target="https://mt.wikipedia.org/wiki/Festival_tal-Eurovision_2001">2001</ref>. Fl-1988, Ċipru irtira wara li l-istazzjoni CyBC iddeċieda li l-kanzunetta magħżula kienet ineleġibbli; il-kanzunetta ddaħlet (imma ma ġietx magħżula) fil-proċess tas-selezzjoni nazzjonali tal-1984, li kien imur kontra r-regoli Ċipru fuq l-għażla tal-kanzunetta. Fl-2001, il-pajjiż ma kkwalifikax għall-konkors minħabba li l-medja ta' riżultati fil-festivals preċedenti ma kinitx biżżejjed biex tassigurahom post f'dik l-edizzjoni, skont ir-regoli li kienu qed jitħaddnu f'dak iż-żmien.</p>
<p>Ħafna mill-kanzunetti magħżula għal Ċipru huma kantati bil-<ref target="https://mt.wikipedia.org/wiki/Lingwa_Griega">Grieg</ref> jew bl-<ref target="https://mt.wikipedia.org/wiki/Lingwa_Ingliża">Ingliż</ref>, b'eċċezzjoni għall-kanzunetta tas-sena 2000 fejn is-silta "<ref target="https://mt.wikipedia.org/wiki/Nomiza">Nomiza</ref>" kienet tinkludi l-Grieg u t-<ref target="https://mt.wikipedia.org/wiki/Lingwa_Taljana">Taljan</ref>, u l-kanzunetta tal-2007 minn <ref target="https://mt.wikipedia.org/wiki/Evridiki">Evridiki</ref>, "<ref target="https://mt.wikipedia.org/wiki/Comme_Ci,_Comme_Ça">Comme Ci, Comme Ça</ref>", kantata bil-<ref target="https://mt.wikipedia.org/wiki/Lingwa_Franċiża">Franċiż</ref>. Minkejja li l-<ref target="https://mt.wikipedia.org/wiki/Lingwa_Torka">lingwa Torka</ref> hi waħda mil-lingwi uffiċjali tal-pajjiż, l-ebda lirika bit-Tork qatt ma nkitbet għal parteċipazzjoni Ċiprijotta.</p>


Votazzjoni
<figure><caption><ref target="https://mt.wikipedia.org/wiki/Evridiki">Evridiki</ref> f'Ħelsinki (<ref target="https://mt.wikipedia.org/wiki/Festival_tal-Eurovision_2007">2007</ref>)</caption></figure>
<figure><caption><ref target="https://mt.wikipedia.org/wiki/Evdokia_Kadi">Evdokia Kadi</ref> f'Belgrad (<ref target="https://mt.wikipedia.org/wiki/Festival_tal-Eurovision_2008">2008</ref>)</caption></figure>
<p>Ċipru <hi rend="italic">ta</hi> l-aktar punti lil (finali biss):</p>
<p>Ċipru <hi rend="italic">rċieva</hi> l-aktar punti minn (finali biss):</p>

Ħoloq esterni
<list type="unordered"><item><ref target="http://www.eurovision-cyprus.com/">eurovision-cyprus.com</ref></item>
<item><ref target="http://www.eurovision-cyprus.ueuo.com/">eurovision-cyprus.ueuo.com</ref></item></list>
</text></body></html>