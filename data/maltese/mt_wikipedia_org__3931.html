<html><body><text id="wikipedia_mt_wikipedia_org__3931.html" ns="0" revid="231646" sourceurl="https://mt.wikipedia.org/wiki/Lamantin_Amazoniku" title="Lamantin Amazoniku" type="wikipedia">Lamantin Amazoniku

<figure><caption>Firxa tal-<ref target="https://mt.wikipedia.org/wiki/Lamantin_Amazoniku">Lamantin Amazoniku</ref> <hi rend="italic"><ref target="https://mt.wikipedia.org/wiki/Trichechus_inunguis">Trichechus inunguis</ref></hi></caption></figure>
<p>Il-<ref target="https://mt.wikipedia.org/wiki/Lamantin_Amazoniku">Lamantin Amazoniku</ref> huwa 1 minn 3 speċi ta' <ref target="https://mt.wikipedia.org/wiki/Mammiferi">mammiferi</ref> <ref target="https://mt.wikipedia.org/wiki/Plaċentati">plaċentati</ref> <ref target="https://mt.wikipedia.org/wiki/Erbivori">erbivori</ref> kbar tal-ilma, mill-<ref target="https://mt.wikipedia.org/wiki/Familja">familja</ref> <ref target="https://mt.wikipedia.org/wiki/Trichechidae">Trichechidae</ref> fil-<ref target="https://mt.wikipedia.org/wiki/Ġeneru">ġeneru</ref> <hi rend="italic"><ref target="https://mt.wikipedia.org/wiki/Trichechus">Trichechus</ref></hi> magħruf ukoll bħala <ref target="https://mt.wikipedia.org/wiki/Baqra_tal-baħar">baqra tal-baħar</ref> jew bl-isem ta' "<ref target="https://mt.wikipedia.org/wiki/Manati">manati</ref>" kelma <ref target="https://mt.wikipedia.org/wiki/Spanjola">Spanjola</ref> li ġejja mill-<ref target="https://mt.wikipedia.org/wiki/Karibew">Karibew</ref> li tfisser "sider" ta' mara.</p>
<p>Il-<ref target="https://mt.wikipedia.org/wiki/Lamantin_Amazoniku">lamantin Amazoniku</ref> għandu ġilda skura lewn il-kannella fl-iswed u huwa l-iżgħar u l-irqaq fost it-3 speċi li jeżistu, b'tul massimu ta' 2.8 metri u jiżen minn 350 kilogramm sa 500 kilogramm. Dan il-<ref target="https://mt.wikipedia.org/wiki/Lamantin">lamantin</ref> faċilment jintgħaraf mit-2 l-oħra bin-nuqqas ta' dwiefer fuq l-idejn ta' quddiem (infatti l-isem latin ta' dan il-<ref target="https://mt.wikipedia.org/wiki/Mammiferu">mammiferu</ref> <hi rend="italic">T.inunguis</hi> ifisser eżattament "bla dwiefer") u mit-teba kbira bajdanija fir-roża fuq iż-żaqq li l-<ref target="https://mt.wikipedia.org/wiki/Lamantini">lamantini</ref> l-oħra ma għandhomx. </p>
Dieta
<p>Il-<ref target="https://mt.wikipedia.org/wiki/Lamantin_Amazoniku">Lamantin Amazoniku</ref> huwa <ref target="https://mt.wikipedia.org/wiki/Mammiferu">mammiferu</ref> <ref target="https://mt.wikipedia.org/wiki/Erbivoru">erbivoru</ref> magħmar esklużivament bi snien uniċi fost il-<ref target="https://mt.wikipedia.org/wiki/Mammiferi">mammiferi</ref>, dawn jiġu mibdula l-ħin kollu b'numru infinit tul ħajtu kollha. Id-dras ġodda jikbru fuq in-naħa ta' wara tal-ħalq u jinbuttaw dejjem 'il quddiem sakemm jieħdu post is-snien qodma fuq quddiem. Dan il-<ref target="https://mt.wikipedia.org/wiki/Mammiferu">mammiferu</ref> jiekol ħafna speċi ta' algi, pjanti u veġetazzjoni tal-ilma. <ref target="https://mt.wikipedia.org/wiki/Lamantin_Amazoniku">Lamantin Amazoniku</ref> adult fl-istaġun tax-xita normalment jiekol sa 8% tal-piż ta' ġismu f'veġetazzjoni kuljum, waqt li fl-istaġun ix-xott minħabba nuqqas ta' veġetazjoni dan ikollu ma jiekolx għal ġimgħat sħaħ. Madankollu l-lamantin għandu depożiti kbar ta' xaħam u metaboliżmu baxx ħafna (terz ta' <ref target="https://mt.wikipedia.org/wiki/Mammiferi">mammiferi</ref> oħra ta' l-istess daqs) li jżommuh ħaj sakemm is-sitwazzjoni tiġi għan-normal.    </p>
Distribuzzjoni
<p>Il-<ref target="https://mt.wikipedia.org/wiki/Lamantin_Amazoniku">Lamantin Amazoniku</ref> <hi rend="italic"><ref target="https://mt.wikipedia.org/wiki/Trichechus_inunguis">Trichechus inunguis</ref></hi> kif jgħid l-isem komuni, mifrux f'bosta xmajjar b-ilma kalm fil-foresta <ref target="https://mt.wikipedia.org/wiki/Amazonja">Amazonika</ref> tal-<ref target="https://mt.wikipedia.org/wiki/Brażil">Brażil</ref>, <ref target="https://mt.wikipedia.org/wiki/Kolombja">Kolombja</ref>, <ref target="https://mt.wikipedia.org/wiki/Ekwador">Ekwador</ref>, <ref target="https://mt.wikipedia.org/wiki/Gujana">Gujana</ref> u <ref target="https://mt.wikipedia.org/wiki/Peru">Peru</ref>.  </p>
Riproduzjoni
<p>Għoġol 1 (rarament 2) jitwieled wara tqala ta' bejn wieħed u ieħor 13-il xagħar, dan jibqa dipendenti fuq l-omm għal tul ta' żmien twil, b'hekk iż-żmien bejn it-twelied ta' għoġol u ieħor jieħu il-fuq minn 3 snien u nofs, rata ta' riproduzjoni verament baxxa. Il-maturita sesswali tintlaħħaq fl-eta ta' bejn 5 u 6 snien pero kemm hi twila il-ħajja ta' <ref target="https://mt.wikipedia.org/wiki/Lamantin_Amazoniku">lamantin Amazoniku</ref> għadhu mhux magħruf.  </p>
Klassifikazzjoni
<list type="unordered"><item><ref target="https://mt.wikipedia.org/wiki/Ordni">Ordni</ref> <ref target="https://mt.wikipedia.org/wiki/Sirenia">Sirenia</ref>
<list type="unordered"><item><ref target="https://mt.wikipedia.org/wiki/Familja">Familja</ref> <ref target="https://mt.wikipedia.org/wiki/Trichechidae">Trichechidae</ref>
<list type="unordered"><item><ref target="https://mt.wikipedia.org/wiki/Ġeneru">Ġeneru</ref> <hi rend="italic"><ref target="https://mt.wikipedia.org/wiki/Trichechus">Trichechus</ref></hi>
<list type="unordered"><item><ref target="https://mt.wikipedia.org/wiki/Lamantin_Amazoniku">Lamantin Amazoniku</ref>, <hi rend="italic"><ref target="https://mt.wikipedia.org/wiki/Trichechus_inunguis">Trichechus inunguis</ref></hi></item></list></item></list></item></list></item></list>
Referenzi
<list type="unordered"><item>Shoshani, Jeheskel (November 16, 2005). Wilson, D. E., and Reeder, D. M. (eds) Mammal Species of the World, 3rd edition, Johns Hopkins University Press, 93. <ref target="https://mt.wikipedia.org/wiki/Special:BookSources/0801882214">ISBN 0-801-88221-4</ref>.</item></list>
Ħoloq esterni
<list type="unordered"><item><ref target="http://bagheera.com/inthewild/van_anim_manatee.htm">Bagheera</ref> An educational website of Earth's endangered animals</item>
<item><ref target="http://web.archive.org/20070326014800/www.geocities.com/philgarringer/St_Lawrence_manatee.html">http://web.archive.org/20070326014800/www.geocities.com/philgarringer/St_Lawrence_manatee.html</ref> A website dedicated to protecting the Northern Manatee</item>
<item><ref target="http://cars.er.usgs.gov/pics/manatee/manatee.html">http://cars.er.usgs.gov/pics/manatee/manatee.html</ref> USGS gallery on manatees, also depicting habitats close to power plants</item></list></text></body></html>