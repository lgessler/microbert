<html><body><text id="wikipedia_mt_wikipedia_org__19259.html" ns="0" revid="258583" sourceurl="https://mt.wikipedia.org/wiki/Xag%C4%A7ra_United_FC" title="Xagħra United FC" type="wikipedia">Xagħra United FC
<p><hi rend="bold">Xagħra United Football Club</hi> hu klabb tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Għawdex">Għawdxi</ref> mill-villaġġ żgħir <ref target="https://mt.wikipedia.org/wiki/Xagħra">Xagħra</ref>. Il-klabb ġie fondat fl-1936 u huwa msemmi għar-raħal. Huma se jilagħbu l-istaġun 2011-2012 fl-<ref target="https://mt.wikipedia.org/wiki/L-Ewwel_Diviżjoni_ta'_Għawdex">Ewwel Diviżjoni</ref>, wara li saru ċampjins tat-2 Diviżjoni fl-istaġun 2010-2011. Il-kuluri tradizzjonali tal-klabb huma <ref target="https://mt.wikipedia.org/wiki/Blu">blu</ref> u <ref target="https://mt.wikipedia.org/wiki/Iswed">iswed</ref>.</p>
Logħba Storika
<p>Nhar il-Ħadd fl-10 ta' filgħodu. f’Għawdex intlagħbet l-ewwel partita tal-istaġun bejn iż-żewgt timijiet Għawdxin, il-’Victoria Scouts’ u x-’Xaghħra Scouts’. Ir-Referì kien Mr. Thatcher. It-timijiet kienu mqassmin hekk: Victoria Scouts: Borġ; Micallef u Attard; Portelli; Attard-Bondi u Sagona; Camilleri, Cremona, Galea, Attard (k), u Bezzina.
Xagħra Scouts: Rapa; Sultana u Cauchi; Buttigieg, Bajada u Cauchi (k); Debono, Żammit, Attard, Formosa u Debrincat.</p>
<p>L-Għolja tas-sold ġiet mirbuħa mix-Xagħrin, li għażlu favur ir-riħ. Ftit wara li ħarget id-daqqa r-Rabtin kienu se jiskurjaw, imma Rapa kien pront laqgħa l-ballun. Ir-Rabtin bdew jagħmlu telgħat sbieħ, u Galea kien ser jiskorja imma Sultana laqgħa l-ballun b’idu u b’hekk għamel penalti. Id-daqqa taha Galea li tafa l-ballun f’idejn l-gowler. Wara li sar dan il-penalti, iż-żewgt timijiet aktar qamu fuq tagħhom u x-Xagħrin kienu jiskurjaw li kieku Borġ ma kienx pront ħareg għall-ballun.</p>
<p>F’telgħa sabieħa li kellu Żammit dan kien ser jiskorja, imma b’xorti ħażina malli wasal hdejn il-lasti żelaq. Ix-Xagħrin bdew jagħmlu attakki u kienu Micallef u Attard li ma ħallewhomx jiskorjaw. X’ħin kien fadal ħames minuti għat-tmiem tal-ewwel taqsima sar kornet kontra x-Xagħra, imma dan safa bla ebda riżultat. Is-suffara tar-referì saffret tmiem l-ewwel taqsima, u r-riżultat sa issa kien għadu parita', 0-0.</p>
<p>Malli bdew t-tieni taqsima r-Rabtin għamlu ħarba sabieħa, imma malli Attard-Bondi ta' daqqa il-ballun mar barra l-lasti. Wara kwarta logħob il-ballun gie f’saqajn Galea, li dan kien pront qassmu lil Attard-Bondi, u li dan kien pront tefgħu bejn il-lasti u b’hekk gab it-tim tiegħu fuq ir-riħ b’gowl. Ix-Xaghrin b’gowl min taħt aktar bdew jistinkaw u għamlu bosta telgħat, imma kollha ġew sfrattati minn Micallef u Attard, iż-żewg difensuri mal-linji tar-Rabat. X’ħin kien fadal kwarta sabiex tispiċċa l-logħba, Cauchi weġgħa imma wara ftit reġa beda jilgħab. Ftit minuti wara s-suffara tar-Referì ħabbret tmiem il-loghba, fejn ir-riżultat kien: Victoria Scouts 1, Xagħra Scouts 0.</p>


Unuri
<p><hi rend="bold"><ref target="https://mt.wikipedia.org/wiki/L-Ewwel_Diviżjoni_ta'_Għawdex">L-Ewwel Diviżjoni ta' Għawdex</ref>:</hi></p>
<list type="unordered"><item><hi rend="bold">Rebbieħa (6)</hi>: 1963-1964; 1939-1940; 1988-1989; 1991- 1992; 1992-1993; 1997-1998</item></list>
<p><hi rend="bold"><ref target="https://mt.wikipedia.org/wiki/It-Tieni_Diviżjoni_ta'_Għawdex">It-Tieni Diviżjoni ta' Għawdex</ref>:</hi></p>
<list type="unordered"><item><hi rend="bold">Rebbieħa (6)</hi>: 1961-62; 1968-69; 1971-72; 1978-79; 2003-04; 2010-2011</item></list>
<p><hi rend="bold"><ref target="https://mt.wikipedia.org/wiki/Tazza_Għawdxija">Tazza Għawdxija</ref>:</hi></p>
<list type="unordered"><item><hi rend="bold">Rebbieħa (4)</hi>: 1988-1989; 1991-1992; 1997-1998; 1998-1999;</item></list>
<p><hi rend="bold"><ref target="https://mt.wikipedia.org/wiki/Super_Cup_Għawdxija">Super Cup Għawdxija</ref>:</hi></p>
<list type="unordered"><item><hi rend="bold">Rebbieħa (1)</hi>: 1988-89</item></list>
<p><hi rend="bold"><ref target="https://mt.wikipedia.org/wiki/Tazza_tal-Indipendenza">Tazza tal-Indipendenza</ref>:</hi></p>
<list type="unordered"><item><hi rend="bold">Rebbieħa (3)</hi>: 1988-89; 1990-91; 1991-92;</item></list>
<p><hi rend="bold"><hi rend="italic">Knock Out</hi> tat-Tieni Diviżjoni ta' Għawdex:</hi></p>
<list type="unordered"><item><hi rend="bold">Rebbieħa (3)</hi>: 1961-62; 1971-72; 2003-04</item></list>
<p><hi rend="bold">Tazza Gemaherija:</hi></p>
<list type="unordered"><item><hi rend="bold">Rebbieħa (4)</hi>: 1987-88; 1988-89; 1990-91; 1992-93</item></list>
<p><hi rend="bold">Tazza Rothmans:</hi></p>
<list type="unordered"><item><hi rend="bold">Rebbieħa (1)</hi>: 1988-89</item></list>
<p><hi rend="bold">Tazza Esso:</hi></p>
<list type="unordered"><item><hi rend="bold">Rebbieħa (1)</hi>: 1972-73</item></list>
Ħoloq esterni
<list type="unordered"><item><ref target="http://www.weltfussballarchiv.com/club_profile.php?ID=7784">Il-Paġna prinċipali</ref> fuq Weltfussballarchiv.com</item>
<item><ref target="http://www.transfermarkt.co.uk/en/san-felipe-barcelona-fc/startseite/verein_37655.html">Il-Paġna prinċipali</ref> fuq Transfermarkt.co.uk</item></list>
</text></body></html>