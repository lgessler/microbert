<html><body><text id="wikipedia_mt_wikipedia_org__23824.html" ns="0" revid="249769" sourceurl="https://mt.wikipedia.org/wiki/%C4%90or%C4%91e_Vujadinovi%C4%87" title="Đorđe Vujadinović" type="wikipedia">Đorđe Vujadinović
<p><hi rend="bold">Đorđe "Đokica" Vujadinović</hi> (bis-<ref target="https://mt.wikipedia.org/wiki/Lingwa_Serba">Serb</ref>: Ђорђе Вујадиновић; <ref target="https://mt.wikipedia.org/wiki/Smederevo">Smederevo</ref>, <ref target="https://mt.wikipedia.org/wiki/29_ta'_Novembru">29 ta' Novembru</ref> <ref target="https://mt.wikipedia.org/wiki/1909">1909</ref> – <ref target="https://mt.wikipedia.org/wiki/Belgrad">Belgrad</ref>, <ref target="https://mt.wikipedia.org/wiki/5_ta'_Ottubru">5 ta' Ottubru</ref> <ref target="https://mt.wikipedia.org/wiki/1990">1990</ref>) kien plejer u kowċ tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Serbja">Serb</ref>.</p>
Karriera
<p>Vujadinović twieled f'Kolari, subborg ta' <ref target="https://mt.wikipedia.org/wiki/Smederevo">Smederevo</ref>, u ta' età żgħira mar jgħix Belgrad ma' zijuh. Waqt li kien qiegħed jilgħab ma' sħabu f'park, hu ġie mistieden flimkien ma' tnejn oħra biex jippruaw ma' fost l-akbar klabbs Jugożlavi ta' dak iż-żmien, <ref target="https://mt.wikipedia.org/wiki/OFK_Beograd">BSK</ref>. Hu ssieħeb mat-tim taż-żgħażagħ u aktar tard ifforma parti mill-ewwel tim li kien jinkludi fost oħrajn lil Tirnanić, Valjarević, Krčevinac, Zloković, li ddomina x-xena tal-futbol lokali tat-tletinijiet. L-aħħar tas-snin għoxrin kien żmien favoreli għall-futbol Jugożlav, fejn il-plejers bdew isiru professjonali u jitħallsu. Madankollu, Vujadinović irrifjuta li jitħallas minħabba li s-salarju bħala impjegat ta' bank kien biżżejjed u l-logħba tal-futbol kien jilgħaba għall-gost. Sal-1940, lagħab madwar 400 logħba għall-klabb, rebaħ il-kampjonat għal ħames darbiet u spiċċa l-aqwa skorer darbtejn.<ref target="https://mt.wikipedia.org/wiki/Il-Paġna_prinċipali#cite_note-reprezentacija-1">[1]</ref></p>
<p>Mat-<ref target="https://mt.wikipedia.org/wiki/Tim_nazzjonali_tal-futbol_tal-Jugożlavja">tim nazzjonali Jugożlav</ref>, Vujadinović lagħab 44 logħba bejn l-1929 u l-1940. Hu kien wieħed mill-plejers tat-tim li ħadu sehem fl-<ref target="https://mt.wikipedia.org/wiki/Tazza_tad-Dinja_tal-Futbol_1930">ewwel edizzjoni</ref> tat-Tazza tad-Dinja.<ref target="https://mt.wikipedia.org/wiki/Il-Paġna_prinċipali#cite_note-reprezentacija-1">[1]</ref></p>
Unuri
Klabb
BSK Beograd
<list type="unordered"><item><ref target="https://mt.wikipedia.org/wiki/Prva_Liga_Jugożlava">Prva Liga</ref>: 1930–31, 1932–1933, 1934–35, 1935–36, 1938–39</item></list>
Individwali
<list type="unordered"><item>L-aqwa skorer tal-<ref target="https://mt.wikipedia.org/wiki/Prva_Liga_Jugożlava">Prva Liga</ref>: 1929 (10 gowls), 1930–31 (12-il gowl)</item></list>


Ħoloq esterni
<list type="unordered"><item><ref target="https://timetravel.mementoweb.org/memento/20150905/https://www.fifa.com/fifa-tournaments/players-coaches/people=59734/index.html">Il-Paġna prinċipali</ref> – rekord kompetittiv tal-<ref target="https://mt.wikipedia.org/wiki/FIFA">FIFA</ref> (arkivjat)</item>
<item><ref target="https://www.national-football-teams.com/player/19935.html">Il-Paġna prinċipali</ref> fuq National-Football-Teams.com</item></list>
</text></body></html>