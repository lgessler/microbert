<html><body><text id="wikipedia_mt_wikipedia_org__21061.html" ns="0" revid="228362" sourceurl="https://mt.wikipedia.org/wiki/Asso%C4%8Bjazzjoni_tal-Futbol_Albani%C5%BC" title="Assoċjazzjoni tal-Futbol Albaniż" type="wikipedia">Assoċjazzjoni tal-Futbol Albaniż
<p>L-<hi rend="bold">Assoċjazzjoni tal-Futbol Albaniż</hi> (bl-<ref target="https://mt.wikipedia.org/wiki/Lingwa_Albaniża">Albaniż</ref>: <hi rend="italic">Federata Shqiptare e Futbollit</hi>) hija l-organizzazzjoni li tmexxi l-<ref target="https://mt.wikipedia.org/wiki/Futbol">futbol</ref> fl-<ref target="https://mt.wikipedia.org/wiki/Albanija">Albanija</ref>. Din torganizza l-<ref target="https://mt.wikipedia.org/wiki/Kategoria_Superiore">kampjonat nazzjonali Albaniż</ref>, it-<ref target="https://mt.wikipedia.org/wiki/Tim_nazzjonali_tal-futbol_tal-Albanija">tim nazzjonali</ref>, u t-tim nazzjonali ta' taħt il-21 sena. </p>
Storja
<p>Il-federazzjoni Albaniża ġiet stabbilita fis-6 ta' Ġunju 1930, u ssiebħet mal-<ref target="https://mt.wikipedia.org/wiki/FIFA">FIFA</ref> fl-1932 u aktar tard, fl-1954, kienet waħda minn fost il-membri fundaturi tal-<ref target="https://mt.wikipedia.org/wiki/UEFA">UEFA</ref>.</p>
<p>Fl-14 ta' Marzu 2008, l-FSHF ġiet sospiża mill-FIFA minħabba indħil politiku. Dan fisser li t-timijiet nazzjonali ma setgħux jilgħabu logħbiet uffiċjali, ir-rappreżentanti ġew projbiti li jattendu avvenimenti uffiċjali, u r-referis ma setgħux jirrefjaw partiti sanzjonati mill-FIFA.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Aktar tard, din is-sospensjoni ġiet imneħħiha, u fis-27 ta' Mejju 2008, l-Albanija lagħbet logħba ta' ħbiberija kontra l-<ref target="https://mt.wikipedia.org/wiki/Tim_nazzjonali_tal-futbol_tal-Polonja">Polonja</ref>.</p>
<p>Il-president attwali tal-federazzjoni huwa Armand Duka, li ilu jkopri dan ir-rwol mill-2002 u fl-2010 rebaħ it-tielet elezzjoni tiegħu għall-presidenza.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>


Ħoloq esterni
<list type="unordered"><item><ref target="http://www.fshf.org/">Sit uffiċjali</ref></item>
<item><ref target="http://www.uefa.com/memberassociations/association=alb/index.html">Profil tal-assoċjazzjoni</ref> fuq UEFA.com</item></list>
</text></body></html>