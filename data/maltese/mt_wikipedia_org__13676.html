<html><body><text id="wikipedia_mt_wikipedia_org__13676.html" ns="0" revid="273465" sourceurl="https://mt.wikipedia.org/wiki/E%C4%A1ittu" title="Eġittu" type="wikipedia">Eġittu
<p>L-<hi rend="bold">Eġittu</hi> (<ref target="https://mt.wikipedia.org/wiki/Lingwa_Għarbija">Għarbi</ref>:مصر <hi rend="italic">Miṣr</hi>), uffiċjalment ir-<hi rend="bold">Repubblika Għarbija tal-Eġittu</hi> (Għarbi:  <ref target="https://mt.wikipedia.org/wiki/Stampa:Ar-Gumhuriyat_Misr_al-Arabiyah.ogg">جمهورية مصر العربية</ref>(<ref target="https://mt.wikipedia.org/wiki/Għajnuna:Medja">għajnuna</ref>·<ref target="https://mt.wikipedia.org/wiki/Stampa:Ar-Gumhuriyat_Misr_al-Arabiyah.ogg">info</ref>)), huwa <ref target="https://mt.wikipedia.org/wiki/Pajjiż_transkontinentali">pajjiż transkontinentali</ref> li jkopri mar-<ref target="https://mt.wikipedia.org/wiki/Afrika_ta'_Fuq">rokna tal-grigal tal-Afrika</ref> u fir-<ref target="https://mt.wikipedia.org/wiki/Asja_tal-lbiċ">rokna tal-lbiċ tal-Asja</ref> permezz ta' <ref target="https://mt.wikipedia.org/wiki/Pont_tal-art">pont tal-art</ref> iffurmat mill-<ref target="https://mt.wikipedia.org/wiki/Peniżola_Sinaj">Peniżola Sinaj</ref>. Ħafna mit-territorju ta' 1,010,000 kilometru kwadru (390,000 mi kw) jinsab fl-<ref target="https://mt.wikipedia.org/wiki/Afrika_ta'_Fuq">Afrika ta' Fuq</ref> u huwa mdawwar mill-<ref target="https://mt.wikipedia.org/wiki/Baħar_Mediterran">Baħar Mediterran</ref> lejn it-tramuntana, il-<ref target="https://mt.wikipedia.org/wiki/Medda_ta'_Gaża">Medda ta' Gaża</ref> u l-<ref target="https://mt.wikipedia.org/wiki/Iżrael">Iżrael</ref> għall-grigal, il-<ref target="https://mt.wikipedia.org/wiki/Baħar_l-Aħmar">Baħar l-Aħmar</ref> lejn il-lvant, is-<ref target="https://mt.wikipedia.org/wiki/Sudan">Sudan</ref> fin-nofsinhar u l-<ref target="https://mt.wikipedia.org/wiki/Libja">Libja</ref> lejn il-punent.</p>
<p>L-Eġittu huwa wieħed mill-aktar pajjiżi popolati fl-Afrika u l-Lvant Nofsani, u l-15 il-pajjiż l-aktar popolazzjoni fid-dinja. Il-maġġor parti tal-popolazzjoni Eġizzjana li hija ta' 84 miljun ruħ<ref target="https://mt.wikipedia.org/wiki/Il-Paġna_prinċipali#cite_note-popclock-4">[4]</ref> jgħixu qrib ix-xtut tax-<ref target="https://mt.wikipedia.org/wiki/Xmara_Nil">Xmara Nil</ref>, żona ta' madwar 40,000 kilometru kwadru (15,000 mi kw), fejn l-unika art bir-raba'. Fir-reġjuni l-kbar tad-deżert <ref target="https://mt.wikipedia.org/wiki/Sahara">Sahara</ref>, li jikkostitwixxu l-maġġor parti tat-territorju Eġizzjan, wieħed jista' jsib ftit abitazzjonijiet minħabba s-sħana kiefra u xotta li tgħaddi minn fuq din l-art . Madwar nofs tar-reżidenti fl-Eġittu jgħixu f'żoni urbani, il-maġġoranza mifruxa madwar iċ-ċentri b'popolazzjoni densa bħall-<ref target="https://mt.wikipedia.org/wiki/Kajr">Kajr</ref>, <ref target="https://mt.wikipedia.org/wiki/Alessandrija">Alessandrija</ref> u bliet oħra ewlenin fid-delta tan-Nil.</p>
</text></body></html>