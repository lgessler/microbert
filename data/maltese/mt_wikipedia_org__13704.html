<html><body><text id="wikipedia_mt_wikipedia_org__13704.html" ns="0" revid="268749" sourceurl="https://mt.wikipedia.org/wiki/%C4%A0ordan" title="Ġordan" type="wikipedia">Ġordan
<p>Il-<hi rend="bold">Ġordan</hi> (<ref target="https://mt.wikipedia.org/wiki/Lingwa_Għarbija">Għarbi</ref>: اَلأُرْدُنّ‎ <hi rend="italic">Al-ʾUrdunn</hi>), uffiċjalment ir-<hi rend="bold">Renju Ħaxemita tal-Ġordan</hi> (<ref target="https://mt.wikipedia.org/wiki/Lingwa_Għarbija">Għarbi</ref>:اَلمَمْلَكَة اَلأُرْدُنِيَّة اَلهَاشِمِيَّة <hi rend="italic">al-Mamlakah al-ʾUrdunniyyah al-Hāšimiyyah</hi>), huwa renju Għarbi fil-<ref target="https://mt.wikipedia.org/wiki/Lvant_Nofsani">Lvant Nofsani</ref>, fuq ix-xatt tal-Lvant tax-<ref target="https://mt.wikipedia.org/wiki/Xmara_Ġordan">xmara Ġordan</ref> li jestendi fir-reġjun storiku tal-<ref target="https://mt.wikipedia.org/wiki/Palestina_(reġjun)">Palestina</ref>. Il-fruntieri tal-pajjiż huma l-<ref target="https://mt.wikipedia.org/wiki/Arabja_Sawdija">Arabja Sawdija</ref> lejn in-Nofsinhar u l-Lvant, l-<ref target="https://mt.wikipedia.org/wiki/Iraq">Iraq</ref> lejn il-Grigal, is-<ref target="https://mt.wikipedia.org/wiki/Sirja">Sirja</ref> fit-Tramuntana u <ref target="https://mt.wikipedia.org/wiki/Iżrael">Iżrael</ref> li jaqsam il-kontroll tal-<ref target="https://mt.wikipedia.org/wiki/Baħar_Mejjet">Baħar Mejjet</ref> miegħu, lejn il-Punent.</p>
<p>Ir-Renju tad-deżert ħareġ mill-qsim tal-Lvant Nofsani li sar wara l-<ref target="https://mt.wikipedia.org/wiki/L-Ewwel_Gwerra_Dinjija">Ewwel Gwerra Dinjija</ref> mill-<ref target="https://mt.wikipedia.org/wiki/Renju_Unit">Brittanja</ref> u <ref target="https://mt.wikipedia.org/wiki/Franza">Franza</ref>. Fl-1946, il-Ġordan sar stat sovran indipendenti uffiċjalment magħruf bħala r-Renju Ħaxemita tat-Transġordan. Wara l-qabda tar-reġjun taċ-<ref target="https://mt.wikipedia.org/wiki/Ċisġordanja">Ċisġordanja</ref> matul il-<ref target="https://mt.wikipedia.org/wiki/Gwerra_Iżrael-Għarbija_tal-1948">gwerra 1948–49</ref> ma' Iżrael, Abdullah I ħa t-titolu tar-<ref target="https://mt.wikipedia.org/wiki/Re_tal-Ġordan">Re tal-Ġordan</ref> u l-Palestina, u biddel uffiċjalment l-isem tal-pajjiż għar-Renju Ħaxemita tal-Ġordan fl-1949.</p>
</text></body></html>