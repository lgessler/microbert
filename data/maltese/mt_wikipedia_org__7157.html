<html><body><text id="wikipedia_mt_wikipedia_org__7157.html" ns="0" revid="260540" sourceurl="https://mt.wikipedia.org/wiki/Isabel_Allende" title="Isabel Allende" type="wikipedia">Isabel Allende
<p><hi rend="bold">Isabel Allende Llona</hi> (<ref target="https://mt.wikipedia.org/wiki/Lima">Lima</ref>, <ref target="https://mt.wikipedia.org/wiki/2_ta'_Awwissu">2 ta' Awwissu</ref> <ref target="https://mt.wikipedia.org/wiki/1942">1942</ref>) hija kittieba <ref target="https://mt.wikipedia.org/wiki/Ċili">Ċilena</ref>. Hi hi waħda mill-aktar awturi Sud-Amerikani famużi b'kotba bħal <hi rend="italic"><ref target="https://mt.wikipedia.org/wiki/Id-Dar_tal-Erwieħ">Id-Dar tal-Erwieħ</ref></hi> (<hi rend="italic">La casa de los espíritus</hi>) u <hi rend="italic"><ref target="https://mt.wikipedia.org/wiki/Il-Belt_tal-Bhejjem">Il-Belt tal-Bhejjem</ref></hi> (<hi rend="italic">La ciudad de las bestias</hi>). Kitbet rakkonti msejsa fuq l-esperjenzi personali tagħha, ħafna drabi wkoll fuq l-esperjenzi tan-nisa, u rnexxielha tinseġ il-ħrafa mar-realtà. Għallmet il-letteratura f'bosta universitajiet Amerikani. Attwalment toqgħod ġewwa l-belt ta' <ref target="https://mt.wikipedia.org/wiki/Kalifornja">Kalifornja</ref> flimkien mar-raġel tagħha, Willie Gordon. Fl-2003, irnexxielha tikseb iċ-ċittadinanza Amerikana.</p>
Bijografija
<p>Għalkemm imwielda l-<ref target="https://mt.wikipedia.org/wiki/Peru">Peru</ref>, Isabel Allende ġiet imrobbija ġewwa ċ-<ref target="https://mt.wikipedia.org/wiki/Ċili">Ċili</ref>. Wara l-qtil ta' zijuha, il-President <ref target="https://mt.wikipedia.org/wiki/Salvador_Allende">Salvador Allende</ref>, kellha taħrab minn hemm. Ħadmet ġewwa l-<ref target="https://mt.wikipedia.org/wiki/Veneżwela">Veneżwela</ref> mill-1975 sal-1984 u mbagħad marret toqgħod <ref target="https://mt.wikipedia.org/wiki/Stati_Uniti_tal-Amerika">Istati Uniti</ref>. Ħadmet bħala preżentatriċi televiżiva u ġurnalista. Kitbet drammi u stejjer għat-tfal. L-ewwel ktieb għall-adulti li kitbet kien <hi rend="italic">La casa de los espíritus</hi>, li ġie maqlub għal 27 lingwa.</p>
Xogħlijiet
<p>Kitbet tmien novelli, fosthom <hi rend="italic">Zorro</hi> (2005), <hi rend="italic">Retrato en sepia</hi> (Ritratt bis-sepja)(2000), <hi rend="italic">Hija de la fortuna</hi> (Aħwa tax-xorti) (1998), u <hi rend="italic">Afrodita. Cuentos, recetas y otros afrodisiacos</hi> (Afrodite, stejjer, riċetti u afrodiżjaċi oħra) (1997). Fil-ktieb <hi rend="italic">Mi país inventado</hi> (Pajjiżi ivvintat) (2003) tagħti rendikont tal-parti ta' ħajjitha li qattgħet fiċ-Ċilì.</p>
Ħoloq esterni

<list type="unordered"><item><ref target="http://www.isabelallende.com/">Sit uffiċjali</ref></item>
<item><ref target="http://www.imdb.com/name/nm0021196/">Il-Paġna prinċipali</ref> fuq <ref target="https://mt.wikipedia.org/wiki/Internet_Movie_Database">Internet Movie Database</ref></item>
<item><ref target="http://www.isabelallendefoundation.org/">Isabela Ende Foundation</ref></item></list>
</text></body></html>