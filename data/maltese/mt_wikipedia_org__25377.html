<html><body><text id="wikipedia_mt_wikipedia_org__25377.html" ns="0" revid="267782" sourceurl="https://mt.wikipedia.org/wiki/Isabelle_Borg" title="Isabelle Borg" type="wikipedia">Isabelle Borg
<p><hi rend="bold">Isabelle Borg</hi> (Londra 7 ta' Settembru 1959 - Malta 23 ta' Settembru 2010) kienet artista Ingliża-Maltija. Ix-xogħol tagħha deher f’diversi wirjiet <ref target="https://mt.wikipedia.org/wiki/Malta">f’Malta</ref> u internazzjonalment.</p>
Ħajja
<p>Isabelle Borg twieldet Londra fl-1959 minn missier Malti u omm Taljana.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Hija studjat il-pittura fil-Camberwell School of Art, Londra, u ggradwat BA (Hons) fl-1986. Hija kisbet MA (History of Art) fl-1994 u għallmet l-arti fl-Università ta’ Malta.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Qattgħet perjodi ta’ ħajjitha f’Berlin u West Cork, fl-Irlanda.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref> Lejn l-aħħar tas-snin tmenin hija waqqfet il-Moviment Mara Maltija.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref></p>
Mewt
<p>Borg mietet f’Malta fl-2010, wara li sofriet minn fibrożi pulmonari idjopatika.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref> Qattgħet l-aħħar snin ta’ ħajjitha taħdem mill-istudjo tagħha fil-<ref target="https://mt.wikipedia.org/wiki/Furjana">Furjana</ref>.<ref target="https://mt.wikipedia.org/wiki/Il-Paġna_prinċipali#cite_note-6">[6]</ref> Matul l-aħħar xhur ta’ ħajjitha kienet attiva tipprotesta kontra l-awtoritajiet tal-ippjanar ta’ Malta, billi sostniet li x-xogħlijiet ta' kostruzzjoni li kienu qed isiru biswit ir-residenza tagħha kienu qed ikollhom impatt negattiv fuq il-kwalità ta' ħajjitha, qed jaggravaw il-marda il-madra li kellha u jillimitawha biex tgħix fil-kamra tas-sodda tagħha, kif ukoll kellhom impatt negattiv fuq il-wirt kulturali taż-żona.<ref target="https://mt.wikipedia.org/wiki/Il-Paġna_prinċipali#cite_note-7">[7]</ref></p>
Xogħlijiet
<p>Isabelle Borg regolarment esibiet ix-xogħol tagħha kemm f'Malta kif ukoll internazzjonalment, fl-Irlanda, l-Ingilterra, u l-Ġermanja, fost pajjiżi oħra.<ref target="https://mt.wikipedia.org/wiki/Il-Paġna_prinċipali#cite_note-8">[8]</ref> Ix-xogħol tagħha kien esebit fil-<hi rend="italic">Museum of Fine Arts</hi> f’Malta u fil-Kavallier ta' San Ġakbu.<ref target="https://mt.wikipedia.org/wiki/Il-Paġna_prinċipali#cite_note-9">[9]</ref> Hija pparteċipat f'diversi wirjiet ta' gruppi u kellha r-riċerka tagħha ppubblikata.<ref target="https://mt.wikipedia.org/wiki/Il-Paġna_prinċipali#cite_note-10">[10]</ref> Retrospettiva tax-xogħolijiet artistiċi tagħha saret f’Malta f’Ġunju 2017.<ref target="https://mt.wikipedia.org/wiki/Il-Paġna_prinċipali#cite_note-11">[11]</ref> Is-suġġetti tagħha kienu jinkludu pajsaġġi, astratti u ritratti.<ref target="https://mt.wikipedia.org/wiki/Il-Paġna_prinċipali#cite_note-12">[12]</ref></p>


Rabtiet esterni

<list type="unordered"><item><ref target="http://www.isabelleborg.com/0000_ArtBioStatementPages/0000ArtBiography01.html">Bijografija</ref></item></list>
</text></body></html>