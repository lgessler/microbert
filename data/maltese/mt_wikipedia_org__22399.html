<html><body><text id="wikipedia_mt_wikipedia_org__22399.html" ns="0" revid="272969" sourceurl="https://mt.wikipedia.org/wiki/The_Pirate_Bay" title="The Pirate Bay" type="wikipedia">The Pirate Bay<figure><caption>Logo uffiċjali ta' TPB</caption></figure>
<p><hi rend="bold">The Pirate Bay</hi> (magħrufa fil-qasir bħala <hi rend="bold">TPB</hi>) huwa <ref target="https://mt.wikipedia.org/wiki/Sit_elettroniku">sit elettroniku</ref> <ref target="https://mt.wikipedia.org/wiki/Żvezja">Żvediż</ref> li jipprovdi <ref target="https://mt.wikipedia.org/wiki/Magnet_(standard)">ħoloq manjetiċi</ref> sabiex iħaffef it-<ref target="https://mt.wikipedia.org/wiki/Tixrid_ta'_fajls">tixrid ta' fajls</ref> bl-użu tal-protokoll <ref target="https://mt.wikipedia.org/wiki/BitTorrent">BitTorrent</ref>. Attwalment huwa l-aktar direttorju għat-torrents aċċessat fid-dinja.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
Storja
<p>The Pirate Bay bdiet f'Novembru tal-2001 minn Piratbyrån (Il-Partit Pirata), organizzazzjoni Żvediża ta' kontra l-copyright; mill-2004 hi mmexxiha minn organizzazzjoni separata. <ref target="https://mt.wikipedia.org/wiki/Gottfrid_Svartholm">Gottfrid Svartholm</ref> u <ref target="https://mt.wikipedia.org/wiki/Fredrik_Neij">Fredrik Neij</ref>, magħrufin bil-laqmijiet tagħhom "anakata" u "TiAMO" rispettivament, huma l-fundaturi tas-sit. Fil-31 ta' Mejju 2006, saru rejds u ttieħdu s-servers tas-sit fi <ref target="https://mt.wikipedia.org/wiki/Stokkolma">Stokkolma</ref> mill-pulizija Żvediża, li wassal biex is-sit ma kienx disponibbli għal tliet ijiem.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> The Pirate Bay kien involut f'numru ta' kawżi, kemm bħala kwerelant kif ukoll bħala akkużat. Fis-17 ta' April 2009, <ref target="https://mt.wikipedia.org/wiki/Peter_Sunde">Peter Sunde</ref>, Fredrik Neij, Gottfrid Svartholm u <ref target="https://mt.wikipedia.org/wiki/Carl_Lundström">Carl Lundström</ref> instabu ħatja li għenu fil-ksur tal-copyright u ngħataw sentenza ta' sena ħabs u ħlas ta' multa ta' 30 miljun <ref target="https://mt.wikipedia.org/wiki/Krona_Żvediża">krona Żvediża</ref> (madwar 3.1 miljun <ref target="https://mt.wikipedia.org/wiki/Ewro">Ewro</ref>), wara proċess ta' disgħat ijiem. L-akkużati appellaw mis-sentenza u akkużaw l-imħallef li kien imparzjali.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref> Fis-26 ta' Novembru 2010, il-qorti tal-appelli Żvediża kkonfermat il-verdett, naqqset il-piena ta' priġunerija oriġinali però żiedet il-multa għal 46 miljun kuruna Żvediża.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref> Fis-17 ta' Mejju 2010, minħabba inġunzjoni kontra l-fornitur tal-bandwith, is-sit ma baqax attiv. Madanakollu, l-aċċess għas-sit irritorna b'messaġġ fuq id-daħla jiddieħaq bl-inġunzjoni.</p>


Ħoloq esterni

<list type="unordered"><item><ref target="https://thepiratebay.se/">Sit uffiċjali</ref></item></list>
</text></body></html>