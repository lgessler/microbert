<html><body><text id="wikipedia_mt_wikipedia_org__15936.html" ns="0" revid="274004" sourceurl="https://mt.wikipedia.org/wiki/Papa_%C4%8Aelestinu_V" title="Papa Ċelestinu V" type="wikipedia">Papa Ċelestinu V
<figure><caption>L-inkoronazzjoni tal-Papa Ċelestinu V</caption></figure>
<figure><caption><hi rend="italic">Opuscula omnia</hi>, 1640</caption></figure>
<p>Il-<hi rend="bold">Papa Ċelestinu V</hi>, imwieled <hi rend="bold">Pietro da Morrone</hi> (<ref target="https://mt.wikipedia.org/wiki/Molise">Molise</ref>, bejn l-1209 u l-1215 – <ref target="https://mt.wikipedia.org/wiki/Fumone">Fumone</ref>, <ref target="https://mt.wikipedia.org/wiki/19_ta'_Mejju">19 ta' Mejju</ref> <ref target="https://mt.wikipedia.org/wiki/1296">1296</ref>), kien il-192 <ref target="https://mt.wikipedia.org/wiki/Papa">Papa</ref> tal-<ref target="https://mt.wikipedia.org/wiki/Knisja_Kattolika">Knisja Kattolika</ref> għal inqas minn 4 xhur, bejn id-29 ta' Awwissu u t-13 ta' Diċembru 1294. Huwa meqjum bħala qaddis tal-Knisja Kattolika u t-tifkira tiegħu ssir fid-19 ta' Mejju.</p>
Eremita
<p>Tliet lokalitajiet fil-Molise jgħidu li Ċelestinu twieled fihom: <ref target="https://mt.wikipedia.org/wiki/Isernia">Isernia</ref>, <ref target="https://mt.wikipedia.org/wiki/Sant'Angelo_Limosano">Sant'Angelo Limosano</ref> u <ref target="https://mt.wikipedia.org/wiki/Sant'Angelo_in_Grotte">Sant'Angelo in Grotte</ref>. Jingħad li tilef lil missieru ta' eta' żgħira ħafna. Ta' 20 sena huwa mar jgħix ta' eremita, jitlob, jaħdem u jaqra l-<ref target="https://mt.wikipedia.org/wiki/Bibbja">bibbja</ref>. Huwa mexa mar-regola tal-<ref target="https://mt.wikipedia.org/wiki/Benedittini">Benedittini</ref> u kienu bosta l-eremiti l-oħrajn li kienu jfittxuh għall-pariri. Dan wasslu biex waqqaf il-Kommunità tal-Ispirtu Mqaddes ta' <ref target="https://mt.wikipedia.org/wiki/Maiella">Maiella</ref> (<hi rend="italic">Celestini Benedettini</hi>).</p>
Pontifikat
<p>Intgħażel Papa fil-5 ta' Lulju, 1294, wara li għal sentejn sħaħ il-<ref target="https://mt.wikipedia.org/wiki/Konklavi">konklavi</ref> tal-kardinali ma setax jasal għal għażla. Meta huwa kien qalilhom li l-Mulej ma kienx qed jieħu pjaċir b'dan id-dewmien, il-kardinali għażluh Papa u ħa l-isem ta' Ċelestinu V. L-għan ewlieni tal-pontifikat tieghu kien li jirriforma lill-kleru, li ħafna minnhom kienu qed jinqdew bis-saċerdozju tagħhom biex jiksbu s-setgħat temporali. Il-pontifikat tiegħu kien wieħed qasir ħafna li dam 4 xhur biss.</p>
Riżenja
<p>Nhar it-13 ta' Diċembru, 1294, Papa Ċelestinu rriżenja mill-kariga tiegħu, l-ewwel Papa li għamel dan fl-istorja tal-Knisja, wara Papa Ponzjanu|Ponzjanu]] (235), <ref target="https://mt.wikipedia.org/wiki/Papa_Benedittu_XVI">Benedittu IX</ref> (1045) u <ref target="https://mt.wikipedia.org/wiki/Papa_Girgor_VI">Girgor VI</ref> (1046).</p>
Mewt
<p>Huwa miet fid-19 ta' Mejju, 1296. Indifen fil-knisja ta' <ref target="https://mt.wikipedia.org/wiki/Sant'Agata_f'Ferentino">Sant'Agata f'Ferentino</ref>. Aktar tard il-fdalijiet tiegħu ttieħdu fil-Knisja ta' <ref target="https://mt.wikipedia.org/wiki/Bażilka_ta'_Santa_Marija_ta'_Collemaggio">Santa Maria di Collemaggio</ref>, fl-<ref target="https://mt.wikipedia.org/wiki/Aquila">Aquila</ref>. Ġie iddikjarat qaddis fl-1313.  Huwa l-<ref target="https://mt.wikipedia.org/wiki/Qaddis_patrun">qaddis patrun</ref> tal-<ref target="https://mt.wikipedia.org/wiki/Aquila">Aquila</ref> u ta' dawk li jillegaw il-kotba.</p>
</text></body></html>