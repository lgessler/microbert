<html><body><text id="wikipedia_mt_wikipedia_org__2127.html" ns="0" revid="273968" sourceurl="https://mt.wikipedia.org/wiki/Venere_(pjaneta)" title="Venere (pjaneta)" type="wikipedia">Venere (pjaneta)
Dan l-artiklu huwa dwar il-pjaneta. Għall-figura storika tal-alla mara Rumana, mur <ref target="https://mt.wikipedia.org/wiki/Venere_(mitoloġija)">Venere (mitoloġija)</ref>. Għal sinjifikati oħra, mur <ref target="https://mt.wikipedia.org/wiki/Venere_(diżambigwazzjoni)">Venere (diżambigwazzjoni)</ref>.
<figure><caption>Venere hija l-eqreb <ref target="https://mt.wikipedia.org/wiki/Pjaneta">pjaneta</ref> tad-<ref target="https://mt.wikipedia.org/wiki/Art">Dinja</ref> tagħna.</caption></figure>
<figure><caption>Venere bħala l-Istilla ta' Filgħaxija ħdejn Qamar krexxenti.</caption></figure>
<p><hi rend="bold">Venere</hi> hija <ref target="https://mt.wikipedia.org/wiki/Pjaneta">pjaneta</ref> msemmija għall-<ref target="https://mt.wikipedia.org/wiki/Alla">alla</ref> Rumana tal-Imħabba. U għandha isem Malti li għadu jintuża xi drabi: <hi rend="bold">iż-Żahrija</hi> (). Minħabba li hija ftit biss iżgħar mill-<ref target="https://mt.wikipedia.org/wiki/Art">Art</ref> iżda jinstab iżjed viċin tax-<ref target="https://mt.wikipedia.org/wiki/Xemx">Xemx</ref>, qabel kienu jaħsbu li Venere kienet xi <ref target="https://mt.wikipedia.org/wiki/Ġenna">ġenna</ref> <ref target="https://mt.wikipedia.org/wiki/Tropiċi">tropikali</ref>; infatti hija <ref target="https://mt.wikipedia.org/wiki/Infern">infern</ref> <ref target="https://mt.wikipedia.org/wiki/Tropiċi">tropikali</ref> b'temperaturi li jlaħħqu m'ogħla s-sema, <ref target="https://mt.wikipedia.org/wiki/Atmosfera">atmosfera</ref> tossika u <ref target="https://mt.wikipedia.org/wiki/Xita">xita</ref><ref target="https://mt.wikipedia.org/wiki/Aċituża">aċituża</ref>. Venere hija l-eqreb pjaneta tad-<ref target="https://mt.wikipedia.org/wiki/Art">Dinja</ref>. Bħalma hija Merkurju, Venere qatt ma tkun 'il bogħod ħafna mix-Xemx. Filgħodu kmieni u filgħaxijiet, tiddi brillantament fuq ix-Xefaq; Venere hi ħafna drabi msejħa 'il-Kewba ta' Filgħodu'. Apparti mix-<ref target="https://mt.wikipedia.org/wiki/Xemx">Xemx</ref>, u l-<ref target="https://mt.wikipedia.org/wiki/Qamar">Qamar</ref>, Venere hija l-iktar ħaġa brillanti li nistgħu naraw fis-sema. </p>
<p>Sal-lum bosta titjiriet spazjali ntbgħatu lejn Venere, ħafna minnhom b'suċċess. Fost il-missjonijiet fl-ispazju għal din l-eqreb pjaneta tagħna hemm:</p>
<p>Il-Mariner 2 (Stati Uniti tal-Amerika) (1962)</p>
<p>Il-Mariner 5 (Stati Uniti tal-Amerika) (1967)</p>
<p>Venera 5-6-8 (eks Unjoni Sovjetika) (1968-1970)</p>
<p>L-iktar vettura spazjli reċenti hija l-Magellan tan-Nasa Amerikana, li rnexxilha timmappa 99% ta' wiċċ il-pjaneta.</p>
Struttura u kompożizzjoni
<p>L-istruttura interna ta' Venere hija wisq probabbli simili ħafna ta' dik tal-<ref target="https://mt.wikipedia.org/wiki/Art">Art</ref>,b'qalba tan-<ref target="https://mt.wikipedia.org/wiki/Nikel">nikel</ref> u ħadid imdawra b'<ref target="https://mt.wikipedia.org/wiki/Mantle"><hi rend="italic">mantle</hi></ref> tas-<ref target="https://mt.wikipedia.org/wiki/Silicate"><hi rend="italic">silicate</hi></ref>. 
Ma jidhirx li Venere għandha <ref target="https://mt.wikipedia.org/wiki/Manjetiżmu">ġibda manjetika</ref> qawwija ħafna. Dan jista' jkun minħabba li ddur bil-mod ħafna fuq l-assi tagħha, fil-fatt, Venere tieħu biss 243 jum biex ddur 360º, jew inkella jista' jkun li minħabba li m'għandhiex qalba likwida esterna. 
Barra li hija bil-mod ħafna ir-rotazzjoni ta' Venere hija retrograda--fid-direzzjoni opposta tal-<ref target="https://mt.wikipedia.org/wiki/Il-Pjaneti">Pjaneta</ref> l-oħra (bl-eċċezzjoni ta' <ref target="https://mt.wikipedia.org/wiki/Uranju_(pjaneta)">Uranju</ref>) u l-pożizzjoni opposta ta' kif idur max-Xemx. Kawża ta' dan jista' jkun li kienet impatt enormi li soffra l-<ref target="https://mt.wikipedia.org/wiki/Il-Pjaneti">Pjaneta</ref> matul l-istorja bikrija tiegħu, iżda l-ebda evidenza ta' dan m'għadha ġiet skoperta. </p>
Atmosfera Tossika
<p>L-atmosfera ta' Venere hija ħoxna immens, din testendi minn 250 km (155 mil) 'il fuq mis-superfiċi , u hija 96.5% dijossidu karboniku (Carbon Dioxide) b'ammonti ċkejkin ta' nitroġenu u traċċi żgħar ta gassijiet oħrajn. Id-dijossidu karboniku ġie prodott mill-attivita' vulkanika li kien hemm fuq wiċċ Venere fl-istadji bikrin tal-istorja tagħha.
Id-dijossidu karboniku huwa gass li jżomm ir-radjazzjoni tar-raġġi tax-Xemx milli toħroġ mill-atmosfera, iktar komuni magħruf bħala l-Effet Serra! Wiċċ Venere huwa tant jaħraq illi kull tip ta' xita (ix-xita fuq Venere hija magħmula minn aċtu tal-Kubrit (sulfer) tiġi vvaporizzata qabel ma tilħaq l-art. Jinstabu madwar 30 km (19-il mil) ta' arja ċara 'l fuq mill-art. imbagħad ċpar li jwassal sal-bidu tal-istrat tas-sħab! Il-pressa tal-atmosfera ta' Venere hija 90 darba iktar minn dik tal-Jiġifieri jekk Astronawta jipprova jinżel fuqu jiġi mgħaffeġ minnufih!
L-istrat tas-sħab fuq Venere jżommna milli naraw wiċċu iżda b'tekniki moderni li jużaw il-lażer, illum nistgħu naraw 99% tal-kompożizzjoni tagħha. 
Għamliet Vulkaniċi jiddomidaw fuq wiċċ Venere. Relattivament xgħajriet Vulkaniċi ċatti jgħattu 85% tal-wiċċ. maqsumha minn kanali jserrpu tal-lava. L-itwal Kanal huwa l-Baltis Vallis, li jestendi sa 6,800 km (4,200 mil). 
L-iktar vulkani komuni fuq Venere huma dawk li għandhom Għamla kważi ċirkulari (għat-tond). Vulkani li jitkejlu minn 20 u 100 km (12 u 600 mil)fid-dijametru ta' spiss ikollhom depożiti distintivi ta' radjazzjoni mormija minn riħ ċentrali tal-lava.</p>
<p>L-Għoljiet ewlenija ta' Venere (biex insejħulhom hekk) huma l-Isthar Terra u Aphrodite Terra. Tal-ewwel tinstab fl-emisfera tan-nofsinhar tal-pjaneta waqt lil Aphrodite Terra nsibuha fil-parti t'isfel tal-Pjaneta. Fuq Venere ma narawx krateri daqs kemm naraw fuq il-qamar jew fuq il-Pjaneta Merkurju. Dan għaliex il-kwantità kbira ta' attività Vulkanika li għandha Venere. </p>
</text></body></html>