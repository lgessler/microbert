<html><body><text id="wikipedia_mt_wikipedia_org__8877.html" ns="0" revid="215286" sourceurl="https://mt.wikipedia.org/wiki/Finali_tal-Kampjonati_Ewropej_tal-Futbol_2008" title="Finali tal-Kampjonati Ewropej tal-Futbol 2008" type="wikipedia">Finali tal-Kampjonati Ewropej tal-Futbol 2008
<figure><caption>Iċ-ċelebrazzjonijiet għat-trijonf Spanjol, ma kinux limitati biss għal Spanja biss, iżda kienu estiżi għall-pajjiżi fejn numru konsidervoli ta' partitarji Spanjoli kienu preżenti. Dan ir-ritratt ġie meħud f'<ref target="https://mt.wikipedia.org/wiki/Dublin">Dublin</ref>, minuti wara t-tisfira finali tal-partita.</caption></figure>
<p>Il-<hi rend="bold">finali tal-Kampjonati Ewropej tal-Futbol 2008</hi> kienet logħba <ref target="https://mt.wikipedia.org/wiki/Futbol">futbol</ref> li ntlagħbet fid-29 ta' Ġunju, 2008, fl-<ref target="https://mt.wikipedia.org/wiki/Ernst_Happel_Stadion">Ernst Happel Stadion</ref> ta' <ref target="https://mt.wikipedia.org/wiki/Vjenna">Vjenna</ref>, fl-<ref target="https://mt.wikipedia.org/wiki/Awstrija">Awstrija</ref>, biex jiġi determinat ir-rebbieħ tal-<ref target="https://mt.wikipedia.org/wiki/Kampjonati_Ewropej_tal-Futbol_2008">Kampjonati Ewropej 2008</ref>. Il-partita kienet bejn il-<ref target="https://mt.wikipedia.org/wiki/Tim_nazzjonali_tal-futbol_tal-Ġermanja">Ġermanja</ref> u <ref target="https://mt.wikipedia.org/wiki/Tim_nazzjonali_tal-futbol_ta'_Spanja">Spanja</ref>, u dan tal-aħħar rebaħ 1–0, b'gowl skurjat minn <ref target="https://mt.wikipedia.org/wiki/Fernando_Torres">Fernando Torres</ref>. Din kienet it-tieni darba fl-istorja ta' dan it-turnew li t-tim rebbieħ rebaħ kull partita fil-fażi tal-gruppi; it-tim l-ieħor kien <ref target="https://mt.wikipedia.org/wiki/Tim_nazzjonali_tal-futbol_ta'_Franza">Franza</ref> lura fl-<ref target="https://mt.wikipedia.org/wiki/Kampjonati_Ewropej_tal-Futbol_1984">1984</ref>.</p>
<p>Iċ-ċerimonja tal-għeluq tal-kampjonat saret immedjatament qabel il-bidu tal-finali, u fiha esebixxew 400 persuna,<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> fosthom il-<ref target="https://mt.wikipedia.org/wiki/Kantant">kantant</ref> <ref target="https://mt.wikipedia.org/wiki/Spanja">Spanjol</ref> <ref target="https://mt.wikipedia.org/wiki/Enrique_Iglesias">Enrique Iglesias</ref>, fejn kanta l-kanzunetta uffiċċjali ta' dan il-kampjonat, <hi rend="italic">Can You Hear Me</hi>.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref>
</p>







Ħoloq esterni

<list type="unordered"><item><ref target="http://www.euro2008.uefa.com/newsfiles/euro/2008/Logo_MD19_301696_GER_ESP_FullReport.pdf">Rapport tal-partita mill-UEFA</ref></item>
<item><ref target="http://www.euro2008.uefa.com/tournament/matches/match=301696/statistics/index.html">Statistika tal-partita</ref></item>
<item><ref target="http://www.euro2008.uefa.com/tournament/matches/index.html">Skeda tal-partiti tal-Euro 2008</ref></item></list>
</text></body></html>