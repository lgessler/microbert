<html><body><text id="wikipedia_mt_wikipedia_org__26157.html" ns="0" revid="263624" sourceurl="https://mt.wikipedia.org/wiki/Fenno-Skandinavja" title="Fenno-Skandinavja" type="wikipedia">Fenno-Skandinavja<figure><caption>Ritratt satellitari tal-Fenno-Skandinavja</caption></figure>
<p><hi rend="bold">Fenno-Skandinavja</hi> (bil-Finlandiż, bl-Iżvediż u bil-Norveġiż: <hi rend="italic">Fennoskandia</hi>; bir-Russu: Фенноскандия, b’ittri Rumani: <hi rend="italic">Fennoskandiya</hi>) jew <hi rend="bold">il-Peniżola Fenno-Skandinava</hi> hija l-<ref target="https://mt.wikipedia.org/wiki/Peniżola">peniżola</ref> ġeografika li tinkludi l-Peniżola <ref target="https://mt.wikipedia.org/wiki/Skandinavja">Skandinava</ref> u <ref target="https://mt.wikipedia.org/wiki/Peniżola_Kola">Kola</ref>, l-art kontinentali tal-<ref target="https://mt.wikipedia.org/wiki/Finlandja">Finlandja</ref>, u l-Karelja.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Amministrattivament din tinkludi bejn wieħed u ieħor l-art kontinentali tal-Finlandja, <ref target="https://mt.wikipedia.org/wiki/Norveġja">in-Norveġja</ref> u l-<ref target="https://mt.wikipedia.org/wiki/Żvezja">Iżvezja</ref><ref target="https://mt.wikipedia.org/wiki/Il-Paġna_prinċipali#cite_note-2">[2]</ref>, kif ukoll l-<ref target="https://mt.wikipedia.org/wiki/Murmansk_Oblast">Oblast ta’ Murmansk</ref>, il-biċċa l-kbira tar-Repubblika tal-Karelja, u partijiet mit-Tramuntana tal-<ref target="https://mt.wikipedia.org/wiki/Oblast_ta’_Leningrad">Oblast ta’ Leningrad</ref> fir-<ref target="https://mt.wikipedia.org/wiki/Russja">Russja</ref>.</p>
<p>L-isem joriġina mill-kliem bil-<ref target="https://mt.wikipedia.org/wiki/Lingwa_Latina">Latin</ref> <hi rend="italic">Fennia</hi> (il-Finlandja) u <hi rend="italic">Scandia</hi> (Skandinavja).<ref target="https://mt.wikipedia.org/wiki/Il-Paġna_prinċipali#cite_note-3">[3]</ref> It-terminu ntuża għall-ewwel darba mill-ġeologu Finlandiż <ref target="https://mt.wikipedia.org/wiki/Wilhelm_Ramsay">Wilhelm Ramsay</ref> fl-1898.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref></p>
<p>Ġeoloġikament, iż-żona hija distinta minħabba li l-art tagħha hija magħmula mill-granit Arkean u mill-blat metamorfiku <ref target="https://mt.wikipedia.org/wiki/Gneiss">gneiss</ref> bi ftit <ref target="https://mt.wikipedia.org/wiki/Ġebla_tal-ġir">ġebla tal-ġir</ref>, b’kuntrast ma’ żoni li jmissu magħha fl-<ref target="https://mt.wikipedia.org/wiki/Ewropa">Ewropa</ref>.</p>
<p>It-terminu simili <hi rend="bold">Fennoskandja</hi> xi kultant jintuża bħala sinonimu ta’ Fenno-Skandinavja. Iż-żewġ termini xi kultant jintużaw biex jirreferu għal raggruppament kulturali jew politiku tal-Finlandja mad-<ref target="https://mt.wikipedia.org/wiki/Danimarka">Danimarka</ref>, l-Iżvezja, u n-Norveġja (l-Iskandinavja), li huwa subsett tal-<ref target="https://mt.wikipedia.org/wiki/Pajjiżi_Nordiċi">pajjiżi Nordiċi</ref>.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref><ref target="https://mt.wikipedia.org/wiki/Il-Paġna_prinċipali#cite_note-6">[6]</ref></p>
Iktar qari
<list type="unordered"><item>Ramsay, W., 1898. Über die Geologische Entwicklung der Halbinsel Kola in der Quartärzeit. Fennia 16 (1), p. 151.</item></list>
</text></body></html>