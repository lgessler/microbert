<html><body><text id="wikipedia_mt_wikipedia_org__2506.html" ns="0" revid="269478" sourceurl="https://mt.wikipedia.org/wiki/Settembru" title="Settembru" type="wikipedia">Settembru


<p><hi rend="bold">Settembru</hi> hu d-disa' <ref target="https://mt.wikipedia.org/wiki/Xahar">xahar</ref> tas-<ref target="https://mt.wikipedia.org/wiki/Sena">sena</ref> fil-<ref target="https://mt.wikipedia.org/wiki/Kalendarju_Gregorjan">kalendarju Gregorjan</ref>, kif ukoll wieħed mill-erba' xhur Gregorjani ta' 30 ġurnata.</p>
<p>Ix-xahar ta' Settembru jibda fl-astroloġija oċċidentali bix-xemx fis-sinjal tal-<ref target="https://mt.wikipedia.org/wiki/Verġni_(astroloġija)">Verġni</ref> u jispiċċa f'dak tal-<ref target="https://mt.wikipedia.org/wiki/Miżien_(astroloġija)">Miżien</ref>. Astronomikament, ix-xemx attwalment tibda fil-kostellazzjoni tal-<ref target="https://mt.wikipedia.org/wiki/Iljun_(kostellazzjoni)">Iljun</ref> u tispiċċa fil-kostelazzjoni tal-<ref target="https://mt.wikipedia.org/wiki/Miżien_(kostellazzjoni)">Miżien</ref>. Fil-Latin, <hi rend="italic">septem</hi> tfisser "<ref target="https://mt.wikipedia.org/wiki/Sebgħa">sebgħa</ref>" u <hi rend="italic">septimus</hi> tfisser "is-seba'"; Settembru kien fil-fatt is-seba' xahar fil-<ref target="https://mt.wikipedia.org/wiki/Kalendarju_Ruman">kalendarju Ruman</ref> sas-sena <ref target="https://mt.wikipedia.org/wiki/153_QK">153 QK</ref>, meta kienet hemm riforma fil-kalendarju.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
<p>Settembru jimmarka l-bidu tas-<ref target="https://mt.wikipedia.org/wiki/Sena_ekkleżjastika">sena ekkleżjastika</ref> fil-<ref target="https://mt.wikipedia.org/wiki/Knisja_Ortodossa_Orjentali">Knisja Ortodossa Orjentali</ref>. Dan ix-xahar jibda fl-istess ġurnata tal-ġimgħa bħal <ref target="https://mt.wikipedia.org/wiki/Diċembru">Diċembru</ref> kull sena, minħabba l-fatt li hemm 91 ġurnata li jisseparaw lil Settembru u Diċembru, li hu numru multiplu ta' sebgħa (in-numru ta' ġranet f'ġimgħa). </p>
Avvenimenti f'Settembru
<figure><caption>Settembru, illustrazzjoni minn <hi rend="italic">Très riches heures du duc de Berry</hi></caption></figure>
<list type="unordered"><item>Dan hu l-bidu tas-<ref target="https://mt.wikipedia.org/wiki/Sena_akkademika">sena akkademika</ref> f'ħafna pajjiżi</item>
<item><ref target="https://mt.wikipedia.org/wiki/Jum_il-Missier">Jum il-Missier</ref> fl-<ref target="https://mt.wikipedia.org/wiki/Awstralja">Awstralja</ref> – fl-ewwel <ref target="https://mt.wikipedia.org/wiki/Ħadd">Ħadd</ref></item>
<item>Jum il-Missier fi <ref target="https://mt.wikipedia.org/wiki/New_Zealand">New Zealand</ref> – fl-ewwel <ref target="https://mt.wikipedia.org/wiki/Ħadd">Ħadd</ref></item>
<item><ref target="https://mt.wikipedia.org/wiki/Patriot_Day">Patriot Day</ref> fl-<ref target="https://mt.wikipedia.org/wiki/Stati_Uniti">Istati Uniti</ref> – <ref target="https://mt.wikipedia.org/wiki/11_ta'_Settembru">11 ta' Settembru</ref><ref target="https://mt.wikipedia.org/wiki/Il-Paġna_prinċipali#cite_note-2">[2]</ref><ref target="https://mt.wikipedia.org/wiki/Il-Paġna_prinċipali#cite_note-3">[3]</ref></item>
<item><ref target="https://mt.wikipedia.org/wiki/Jum_l-Indipendenza">Jum l-Indipendenza</ref> fil-<ref target="https://mt.wikipedia.org/wiki/Messiku">Messiku</ref> – <ref target="https://mt.wikipedia.org/wiki/16_ta'_Settembru">16 ta' Settembru</ref><ref target="https://mt.wikipedia.org/wiki/Il-Paġna_prinċipali#cite_note-4">[4]</ref></item>
<item>Jum l-Eroj Nazzjonali f'<ref target="https://mt.wikipedia.org/wiki/Saint_Kitts_u_Nevis">Saint Kitts u Nevis</ref> – <ref target="https://mt.wikipedia.org/wiki/16_ta'_Settembru">16 ta' Settembru</ref></item>
<item>Jum l-Indipendenza f'<ref target="https://mt.wikipedia.org/wiki/Saint_Kitts_u_Nevis">Saint Kitts u Nevis</ref> – <ref target="https://mt.wikipedia.org/wiki/19_ta'_Settembru">19 ta' Settembru</ref><ref target="https://mt.wikipedia.org/wiki/Il-Paġna_prinċipali#cite_note-5">[5]</ref></item></list>
Mixxellanja
<list type="unordered"><item>Fl-<ref target="https://mt.wikipedia.org/wiki/1752">1752</ref>, l-<ref target="https://mt.wikipedia.org/wiki/Imperu_Brittaniku">Imperu Brittaniku</ref> adotta l-<ref target="https://mt.wikipedia.org/wiki/Kalendarju_Gregorjan">kalendarju Gregorjan</ref>.</item>
<item>Settembru fl-<ref target="https://mt.wikipedia.org/wiki/Emisferu_tat-Tramuntana">Emisferu tat-Tramuntana</ref> hu l-istaġun ugwali għal <ref target="https://mt.wikipedia.org/wiki/Marzu">Marzu</ref> fl-<ref target="https://mt.wikipedia.org/wiki/Emisferu_tan-Nofsinhar">Emisferu tan-Nofsinhar</ref> u viċi-versa.</item></list>
</text></body></html>