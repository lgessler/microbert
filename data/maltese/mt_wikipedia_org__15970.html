<html><body><text id="wikipedia_mt_wikipedia_org__15970.html" ns="0" revid="216021" sourceurl="https://mt.wikipedia.org/wiki/Pawlu_Miki" title="Pawlu Miki" type="wikipedia">Pawlu Miki
<p><hi rend="bold">Pawl Miki</hi> jew <hi rend="bold">Paulo Miki</hi> (bil-<ref target="https://mt.wikipedia.org/wiki/Lingwa_Ġappuniża">Ġappuniż</ref>: パウロ三木; <ref target="https://mt.wikipedia.org/wiki/Tounucumada">Tounucumada</ref>, c. 1562 – <ref target="https://mt.wikipedia.org/wiki/Nagasaki">Nagasaki</ref>, <ref target="https://mt.wikipedia.org/wiki/5_ta'_Frar">5 ta' Frar</ref> <ref target="https://mt.wikipedia.org/wiki/1597">1597</ref>) kien seminarista, martri u qaddis <ref target="https://mt.wikipedia.org/wiki/Knisja_Kattolika">Kattoliku Ruman</ref> <ref target="https://mt.wikipedia.org/wiki/Ġappun">Ġappuniż</ref>. Kien membru <ref target="https://mt.wikipedia.org/wiki/Soċjetà_ta'_Ġesù">Ġiżwita</ref> u hu wieħed mis-<ref target="https://mt.wikipedia.org/wiki/Sitta_u_għoxrin_matri_tal-Ġappun">sitta u għoxrin matri tal-Ġappun</ref>.</p>
Bijografija
<p>Imwieled qrib <ref target="https://mt.wikipedia.org/wiki/Kjoto">Kjoto</ref> minn familja nobbli Ġappuniża, hu rċieva l-magħmudija ta' ħames snin. Ta' 22 sena daħal mal-Ġiżwiti bħala novizz u studja fil-kulleġġi tal-ordni f'<ref target="https://mt.wikipedia.org/wiki/Azuchi">Azuchi</ref> u <ref target="https://mt.wikipedia.org/wiki/Takatsuki">Takatsuki</ref>, u sar missjunarju. Madanakollu ma setax jiġi ordnat qassis minħabba li ma kienx hemm isqof fil-Ġappun.</p>
<p>Għall-bidu, l-awtorità tal-pajjiż ħalliet id-diffużjoni tal-Kristjaneżmu, imma fl-1587 id-<ref target="https://mt.wikipedia.org/wiki/Dajmjo">dajmjo</ref> Ġappuniż, <ref target="https://mt.wikipedia.org/wiki/Toyotomi_Hideyoshi">Toyotomi Hideyoshi</ref>, beżgħan mill-influwenza u l-intenzjonijiet tal-Ġiżwiti, beda jippersegwita lill-Kattoliċi. Miki kien mitfugħ il-ħabs f'Diċembru ta' dik is-sena, flimkien ma' żewġ sħab oħra Ġappuniżi tal-ordni tiegħu, sitt patrijiet missjunarji Spanjoli u s-sbatax-il dixxiplu lokali tagħhom, terzjarji Franġiskani. Hu u sħabu l-Kattoliċi kellhom jimxu 600 mil minn Kjoto għal <ref target="https://mt.wikipedia.org/wiki/Nagasaki">Nagasaki</ref>, fejn tul dan il-vjaġġ kantaw it-talba tat-<hi rend="italic"><ref target="https://mt.wikipedia.org/wiki/Te_Deum">Te Deum</ref></hi>. Mal-wasla tagħhom f'din il-belt bl-ikbar popolazzjoni ta' Kattoliċi fil-Ġappun, Miki ġie imsallab fil-5 ta' Frar 1597. Hu għamel l-aħħar diskors tiegħu fuq is-salib, u hu mifhum li hu ħafer lil dawk li qatluh. Imsallbin miegħu kien hemm ukoll Joan Soan (de Gotó) u Santiago Kisai, it-tnejn li huma membri tas-Soċjetà ta' Ġesù, flimkien ma' tlieta u tletin qassisin oħra u lajċi.</p>
<p>Hu ġie beatifikat, flimkien ma' sħabu martri, fl-14 ta' Settembru 1627 minn <ref target="https://mt.wikipedia.org/wiki/Papa_Urbanu_VIII">Papa Urbanu VIII</ref>. Aktar tard fl-1862, ġie kanonizzat minn <ref target="https://mt.wikipedia.org/wiki/Papa_Piju_IX">Papa Piju IX</ref>. Il-festa liturġika tiegħu tiġi ċċelebrata fis-6 ta' Frar.</p>
Ħoloq esterni
<list type="unordered"><item>(EN)  <ref target="http://saints.sqpn.com/saintp48.htm">Profil tal-qaddis fuq <hi rend="italic">Patron Saints Index</hi></ref></item></list>
</text></body></html>