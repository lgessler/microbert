<html><body><text id="wikipedia_mt_wikipedia_org__1052.html" ns="0" revid="266426" sourceurl="https://mt.wikipedia.org/wiki/Polonja" title="Polonja" type="wikipedia">Polonja
<p>Il-<hi rend="bold">Polonja</hi>, magħrufa uffiċjalment bħala r-<hi rend="bold">Repubblika tal-Polonja</hi> (<hi rend="italic">Rzeczpospolita Polska</hi>), hi pajjiż fl-<ref target="https://mt.wikipedia.org/wiki/Ewropa_Ċentrali">Ewropa Ċentrali</ref>.<ref target="https://mt.wikipedia.org/wiki/Il-Paġna_prinċipali#cite_note-7">[7]</ref><ref target="https://mt.wikipedia.org/wiki/Il-Paġna_prinċipali#cite_note-cia.gov-8">[8]</ref> Il-pajjiż imiss mal-<ref target="https://mt.wikipedia.org/wiki/Ġermanja">Ġermanja</ref> fil-Punent; ir-<ref target="https://mt.wikipedia.org/wiki/Repubblika_Ċeka">Repubblika Ċeka</ref> u s-<ref target="https://mt.wikipedia.org/wiki/Slovakkja">Slovakkja</ref> fin-Nofsinhar; l-<ref target="https://mt.wikipedia.org/wiki/Ukrajna">Ukrajna</ref>, il-<ref target="https://mt.wikipedia.org/wiki/Bjelorussja">Bjelorussja</ref> u l-<ref target="https://mt.wikipedia.org/wiki/Litwanja">Litwanja</ref> fuq il-Lvant; u l-<ref target="https://mt.wikipedia.org/wiki/Baħar_Baltiku">Baħar Baltiku</ref> u l-<ref target="https://mt.wikipedia.org/wiki/Oblast_ta'_Kaliningrad">Oblast ta' Kaliningrad</ref> fit-Tramuntana. Il-Polonja, b'żona territorjali ta' 312,696 kilometru kwadru<ref target="https://mt.wikipedia.org/wiki/Il-Paġna_prinċipali#cite_note-9">[9]</ref><ref target="https://mt.wikipedia.org/wiki/Il-Paġna_prinċipali#cite_note-10">[10]</ref> (120,726 mi kwd), hi d-70 (2013) l-ikbar pajjiż fid-dinja u d-9 wieħed fl-Ewropa. B'popolazzjoni ta' 38 miljun ruħ, dan il-pajjiż hu l-<ref target="https://mt.wikipedia.org/wiki/Lista_ta'_pajjiżi_skont_il-popolazzjoni">34 pajjiż l-aktar popolat</ref> fid-dinja<ref target="https://mt.wikipedia.org/wiki/Il-Paġna_prinċipali#cite_note-11">[11]</ref> u fost l-iktar wieħed mill-<ref target="https://mt.wikipedia.org/wiki/Stati_membri_tal-Unjoni_Ewropea">membri</ref> tal-<ref target="https://mt.wikipedia.org/wiki/Unjoni_Ewropea">Unjoni Ewropea</ref>.</p>
<p>Il-Polonja huwa stat unitarju, magħmul minn sittax-il provinċja li jissejħu <hi rend="italic"><ref target="https://mt.wikipedia.org/wiki/Vojvodja">województwo</ref></hi> bl-<ref target="https://mt.wikipedia.org/wiki/Lingwa_Pollakka">ilsien Pollakk</ref>. <ref target="https://mt.wikipedia.org/wiki/Varsavja">Varsavja</ref> hi l-<ref target="https://mt.wikipedia.org/wiki/Belt_kapitali">belt kapitali</ref> tal-Polonja u tinsab fil-provinċja ta' <ref target="https://mt.wikipedia.org/wiki/Mazowieckie">Mazowieckie</ref>. Il-Polonja hi wkoll membru tal-<ref target="https://mt.wikipedia.org/wiki/Unjoni_Ewropea">Unjoni Ewropea</ref>, tan-<ref target="https://mt.wikipedia.org/wiki/NATO">NATO</ref>, tan-<ref target="https://mt.wikipedia.org/wiki/Nazzjonijiet_Uniti">Nazzjonijiet Uniti</ref>, tal-<ref target="https://mt.wikipedia.org/wiki/Organizzazzjoni_Dinjija_tal-Kummerċ">Organizzazzjoni Dinjija tal-Kummerċ</ref>, u tal-<ref target="https://mt.wikipedia.org/wiki/Organizzazzjoni_għall-Kooperazzjoni_u_l-Iżvilupp_Kummerċjali">Organizzazzjoni għall-Kooperazzjoni u l-Iżvilupp Kummerċjali</ref> (OECD).</p>


Festi Nazzjonali tal-Polonja
<list type="unordered"><item><ref target="https://mt.wikipedia.org/wiki/Jum_il-Ħaddiem">Jum il-Ħaddiem</ref> - <ref target="https://mt.wikipedia.org/wiki/1_ta'_Mejju">1 ta' Mejju</ref></item>
<item>Jum il-Bandiera Pollakka - <ref target="https://mt.wikipedia.org/wiki/2_ta'_Mejju">2 ta' Mejju</ref></item>
<item>Jum il-Kostituzzjoni tat-3 ta' Mejju - <ref target="https://mt.wikipedia.org/wiki/3_ta'_Mejju">3 ta' Mejju</ref></item>
<item>Jum l-Armata Pollakka - <ref target="https://mt.wikipedia.org/wiki/15_ta'_Awwissu">15 ta' Awwissu</ref></item>
<item>Jum l-Indipendenza - <ref target="https://mt.wikipedia.org/wiki/11_ta'_Novembru">11 ta' Novembru</ref></item></list>
Is-sistema politika
<p>Il-Polonja hija <ref target="https://mt.wikipedia.org/wiki/Repubblika_parlamentari">repubblika parlamentari</ref> b’kap tal-gvern - il-prim ministru - u kap tal-istat - il-president. L-istruttura tal-gvern hija ċċentrata fuq il-kunsill tal-ministri. Il-pajjiż huwa maqsum f’16-il provinċja, l-aktar fuq il-bażi tar-reġjuni storiċi tal-pajjiż. L-awtorità amministrattiva fil-livell provinċjali hija kondiviża bejn gvernatur maħtur mill-gvern, assemblea reġjonali eletta u eżekuttiv elett mill-assemblea reġjonali.<ref target="https://mt.wikipedia.org/wiki/Il-Paġna_prinċipali#cite_note-EU-12">[12]</ref></p>
Il-kummerċ u l-ekonomija
<p>L-aktar setturi importanti tal-ekonomija tal-Polonja fl-2018 kienu l-kummerċ bl-ingrossa u bl-imnut, it-trasport, l-akkomodazzjoni u s-servizzi tal-ikel (26.2%), l-industrija (25.6%) u l-amministrazzjoni pubblika, id-difiża, l-edukazzjoni, is-saħħa tal-bniedem u l-attivitajiet ta’ xogħol soċjali (14.0%).<ref target="https://mt.wikipedia.org/wiki/Il-Paġna_prinċipali#cite_note-EU-12">[12]</ref></p>
<p>Il-kummerċ fi ħdan l-UE jammonta għal 80% tal-esportazzjonijiet tal-Polonja (il-<ref target="https://mt.wikipedia.org/wiki/Ġermanja">Ġermanja</ref> 28%, iċ-<ref target="https://mt.wikipedia.org/wiki/Ċekja">Ċekja</ref> u <ref target="https://mt.wikipedia.org/wiki/Franza">Franza</ref> 6% t-tnejn li huma), filwaqt li barra mill-UE 3% jmorru kemm fir-<ref target="https://mt.wikipedia.org/wiki/Russja">Russja</ref> kif ukoll fl-<ref target="https://mt.wikipedia.org/wiki/Istati_Uniti">Istati Uniti</ref>.<ref target="https://mt.wikipedia.org/wiki/Il-Paġna_prinċipali#cite_note-EU-12">[12]</ref></p>
<p>F’termini ta’ importazzjonijiet, 69% jiġu minn Stati Membri tal-UE (il-<ref target="https://mt.wikipedia.org/wiki/Ġermanja">Ġermanja</ref> 27%, in-<ref target="https://mt.wikipedia.org/wiki/Netherlands">Netherlands</ref> 6% u l-<ref target="https://mt.wikipedia.org/wiki/Italja">Italja</ref> 5%), filwaqt li barra mill-UE 8% jiġu miċ-<ref target="https://mt.wikipedia.org/wiki/Ċina">Ċina</ref> u 7% mir-<ref target="https://mt.wikipedia.org/wiki/Russja">Russja</ref>.<ref target="https://mt.wikipedia.org/wiki/Il-Paġna_prinċipali#cite_note-EU-12">[12]</ref></p>
Il-Polonja fl-UE
<p>Hemm 51 membru fil-<ref target="https://mt.wikipedia.org/wiki/Parlament_Ewropew">Parlament Ewropew</ref> mill-Polonja. <ref target="https://mt.wikipedia.org/wiki/Il-Paġna_prinċipali#cite_note-EU-12">[12]</ref></p>
<p>Fil-<ref target="https://mt.wikipedia.org/wiki/Kunsill_tal-UE">Kunsill tal-UE</ref>, il-ministri nazzjonali jiltaqgħu b'mod regolari biex jadottaw il-liġijiet tal-UE u jikkoordinaw il-politiki. Il-laqgħat tal-Kunsill jattendu għalihom regolarment rappreżentanti tal-gvern Pollakk, skont il-qasam tal-politika li jkun qed jiġi indirizzat.<ref target="https://mt.wikipedia.org/wiki/Il-Paġna_prinċipali#cite_note-EU-12">[12]</ref></p>
<p>Il-Kunsill tal-UE m’għandux persuna waħda permanenti bħala president (bħal pereżempju, il-Kummissjoni jew il-Parlament). Minflok, ix-xogħol jitmexxa mill-pajjiż li jkollu l-Presidenza tal-Kunsill, li jinbidel kull sitt xhur.<ref target="https://mt.wikipedia.org/wiki/Il-Paġna_prinċipali#cite_note-EU-12">[12]</ref></p>
<p>Matul dawn is-6 xhur, il-ministri mill-gvern ta’ dak il-pajjiż jippresiedu u jgħinu jiddeterminaw l-aġenda tal-laqgħat tal-Kunsill f’kull qasam ta’ politika, u jiffaċilitaw id-djalogu ma’ istituzzjonijiet oħra tal-UE.
Dati tal-Presidenzi Pollakki:
Lul-Diċ 2011<ref target="https://mt.wikipedia.org/wiki/Il-Paġna_prinċipali#cite_note-EU-12">[12]</ref></p>
<p>Il-Kummissarju nominat mill-Polonja għall-<ref target="https://mt.wikipedia.org/wiki/Kummissjoni_Ewropea">Kummissjoni Ewropea</ref> hu <ref target="https://mt.wikipedia.org/wiki/Janusz_Wojciechowski">Janusz Wojciechowski</ref>, li hu responsabbli għall-<ref target="https://mt.wikipedia.org/wiki/Agrikoltura">Agrikoltura</ref>.<ref target="https://mt.wikipedia.org/wiki/Il-Paġna_prinċipali#cite_note-EU-12">[12]</ref></p>
<p>Il-Kummissjoni hija rrappreżentata f’kull pajjiż tal-UE minn uffiċċju lokali, imsejjaħ “rappreżentanza”.<ref target="https://mt.wikipedia.org/wiki/Il-Paġna_prinċipali#cite_note-EU-12">[12]</ref></p>
<p>Il-Polonja għandha 21 rappreżentant fil-<ref target="https://mt.wikipedia.org/wiki/Kumitat_Ekonomiku_u_Soċjali_Ewropew">Kumitat Ekonomiku u Soċjali Ewropew</ref>. Dan il-korp konsultattiv – li jirrappreżenta lil dawk li jħaddmu, il-ħaddiema u gruppi oħra ta’ interess – huwa kkonsultat dwar il-liġijiet proposti, biex ikun hemm idea aħjar tal-bidliet possibbli tas-sitwazzjonijiet soċjali u tax-xogħol fil-pajjiżi membri.<ref target="https://mt.wikipedia.org/wiki/Il-Paġna_prinċipali#cite_note-EU-12">[12]</ref></p>
<p>Il-Polonja għandha 14-il rappreżentant fil<ref target="https://mt.wikipedia.org/wiki/-Kumitat_Ewropew_tar-Reġjuni">-Kumitat Ewropew tar-Reġjuni</ref>, l-assemblea tal-UE tar-rappreżentanti reġjonali u lokali. Dan il-korp konsultattiv jiġi kkonsultat dwar il-liġijiet proposti, biex jiżgura li dawn il-liġijiet iqisu l-perspettiva minn kull reġjun tal-UE.<ref target="https://mt.wikipedia.org/wiki/Il-Paġna_prinċipali#cite_note-EU-12">[12]</ref></p>
<p>Il-Polonja tikkomunika wkoll mal-istituzzjonijiet tal-UE permezz tar-rappreżentanza permanenti tagħha fi Brussell. Bħala l-“ambaxxata għall-UE” tal-Polonja, il-kompitu ewlieni tagħha huwa li tiżgura li l-interessi u l-politiki tal-pajjiż huma segwiti b’mod effettiv kemm jista’ jkun fl-UE.<ref target="https://mt.wikipedia.org/wiki/Il-Paġna_prinċipali#cite_note-EU-12">[12]</ref></p>
<p>L-ammont li jħallas kull pajjiż tal-UE fil-baġit tal-UE huwa kkalkulat b’mod ġust, skont il-mezzi. Aktar ma tkun kbira l-ekonomija tal-pajjiż, aktar iħallas – u viċi versa.
L-għan tal-baġit tal-UE mhuwiex li jipprova jqassam mill-ġdid il-ġid, iżda pjuttost jiffoka fuq il-ħtiġijiet tal-Ewropej b’mod ġenerali. <ref target="https://mt.wikipedia.org/wiki/Il-Paġna_prinċipali#cite_note-EU-12">[12]</ref></p>
<p>Ċifri tal-2018 għall-Polonja:<ref target="https://mt.wikipedia.org/wiki/Il-Paġna_prinċipali#cite_note-EU-12">[12]</ref></p>
<list type="unordered"><item>Nefqa totali tal-UE fil-Polonja – € 16.350 biljun (ekwivalenti għal 3.43% tal-ekonomija Pollakka)</item>
<item>Kontribuzzjoni totali għall-baġit tal-UE – € 3.983 biljun (ekwivalenti għal 0.84% tal-ekonomija Pollakka)</item></list>
<p>Il-flus imħallsa fil-baġit tal-UE mill-Polonja jgħinu biex jiġu ffinanzjati programmi u proġetti fil-pajjiżi kollha tal-UE – bħall-bini ta’ toroq, is-sussidjar ta’ riċerkaturi u l-ħarsien tal-ambjent.<ref target="https://mt.wikipedia.org/wiki/Il-Paġna_prinċipali#cite_note-EU-12">[12]</ref></p>
Veduti
<list type="unordered">
<item><ref target="https://mt.wikipedia.org/wiki/Varsavja">Varsavja</ref></item>
<item><ref target="https://mt.wikipedia.org/wiki/Varsavja">Varsavja</ref></item>
<item><ref target="https://mt.wikipedia.org/wiki/Varsavja">Varsavja</ref></item>
<item><ref target="https://mt.wikipedia.org/wiki/Varsavja">Varsavja</ref></item>
<item><ref target="https://mt.wikipedia.org/wiki/Varsavja">Varsavja</ref></item>
<item><ref target="https://mt.wikipedia.org/wiki/Varsavja">Varsavja</ref></item>
<item><ref target="https://mt.wikipedia.org/wiki/Varsavja">Varsavja</ref></item>
<item><ref target="https://mt.wikipedia.org/wiki/Szczecin">Szczecin</ref></item>
<item><ref target="https://mt.wikipedia.org/wiki/Krakovja">Krakovja</ref></item>
<item><ref target="https://mt.wikipedia.org/wiki/Krakovja">Krakovja</ref></item>
<item><ref target="https://mt.wikipedia.org/wiki/Krakovja">Krakovja</ref></item>
<item><ref target="https://mt.wikipedia.org/wiki/Krakovja">Krakovja</ref></item>
<item><ref target="https://mt.wikipedia.org/wiki/Krakovja">Krakovja</ref></item>
<item><ref target="https://mt.wikipedia.org/wiki/Krakovja">Krakovja</ref></item>
<item><ref target="https://mt.wikipedia.org/wiki/Krakovja">Krakovja</ref></item>
<item><ref target="https://mt.wikipedia.org/wiki/Krakovja">Krakovja</ref></item>
<item><ref target="https://mt.wikipedia.org/wiki/Krakovja">Krakovja</ref></item>
<item><ref target="https://mt.wikipedia.org/wiki/Auschwitz">Auschwitz</ref></item>
<item><ref target="https://mt.wikipedia.org/wiki/Gniezno">Gniezno</ref></item>
<item><ref target="https://mt.wikipedia.org/wiki/Gniezno">Gniezno</ref></item>
<item><ref target="https://mt.wikipedia.org/wiki/Gdańsk">Gdańsk</ref></item>
<item><ref target="https://mt.wikipedia.org/wiki/Gdańsk">Gdańsk</ref></item>
<item><ref target="https://mt.wikipedia.org/wiki/Gdańsk">Gdańsk</ref></item>
<item><ref target="https://mt.wikipedia.org/wiki/Gdańsk">Gdańsk</ref></item>
<item><ref target="https://mt.wikipedia.org/wiki/Gdańsk">Gdańsk</ref></item>
<item><ref target="https://mt.wikipedia.org/wiki/Wrocław">Wrocław</ref></item>
<item><ref target="https://mt.wikipedia.org/wiki/Wrocław">Wrocław</ref></item>
<item><ref target="https://mt.wikipedia.org/wiki/Wrocław">Wrocław</ref></item>
<item><ref target="https://mt.wikipedia.org/wiki/Wrocław">Wrocław</ref></item>
<item><ref target="https://mt.wikipedia.org/wiki/Toruń">Toruń</ref></item>
<item><ref target="https://mt.wikipedia.org/wiki/Toruń">Toruń</ref></item>
<item><ref target="https://mt.wikipedia.org/wiki/Poznań">Poznań</ref></item>
<item>Poznań</item>
<item><ref target="https://mt.wikipedia.org/wiki/Bydgoszcz">Bydgoszcz</ref></item>
<item><ref target="https://mt.wikipedia.org/wiki/Rogalin">Rogalin</ref></item>
<item><ref target="https://mt.wikipedia.org/wiki/Puławy">Puławy</ref></item>
<item><ref target="https://mt.wikipedia.org/wiki/Książ">Książ</ref></item>
<item><ref target="https://mt.wikipedia.org/wiki/Pszczyna">Pszczyna</ref></item>
<item><ref target="https://mt.wikipedia.org/wiki/Częstochowa">Częstochowa</ref></item>
<item><ref target="https://mt.wikipedia.org/wiki/Katowice">Katowice</ref></item>
<item><ref target="https://mt.wikipedia.org/wiki/Katowice">Katowice</ref></item>
<item><ref target="https://mt.wikipedia.org/wiki/Katowice">Katowice</ref></item>
<item><ref target="https://mt.wikipedia.org/wiki/Katowice">Katowice</ref></item>
<item><ref target="https://mt.wikipedia.org/wiki/Kielce">Kielce</ref></item>
<item><ref target="https://mt.wikipedia.org/wiki/Zamość">Zamość</ref></item>
<item><ref target="https://mt.wikipedia.org/wiki/Baranów_Sandomierski">Baranów Sandomierski</ref></item>
<item><ref target="https://mt.wikipedia.org/wiki/Kazimierz_Dolny">Kazimierz Dolny</ref></item>
<item><ref target="https://mt.wikipedia.org/wiki/Janowiec">Janowiec</ref></item>
<item><ref target="https://mt.wikipedia.org/wiki/Nowy_Wiśnicz">Nowy Wiśnicz</ref></item>
<item><ref target="https://mt.wikipedia.org/wiki/Ogrodzieniec">Ogrodzieniec</ref></item>
<item><ref target="https://mt.wikipedia.org/wiki/Rzeszów">Rzeszów</ref></item>
<item><ref target="https://mt.wikipedia.org/wiki/Malbork">Malbork</ref></item>
<item><ref target="https://mt.wikipedia.org/wiki/Frombork">Frombork</ref></item>
<item><ref target="https://mt.wikipedia.org/wiki/Golub-Dobrzyń">Golub-Dobrzyń</ref></item>
<item><ref target="https://mt.wikipedia.org/wiki/Kwidzyn">Kwidzyn</ref></item>
<item><ref target="https://mt.wikipedia.org/wiki/Moszna_(powiat_krapkowicki)">Moszna</ref></item>
<item><ref target="https://mt.wikipedia.org/wiki/Il-Muntanji_Tatra">il-Muntanji Tatra</ref></item>
<item><ref target="https://mt.wikipedia.org/wiki/Białystok">Białystok</ref></item>
<item><ref target="https://mt.wikipedia.org/wiki/Białystok">Białystok</ref></item>
<item><ref target="https://mt.wikipedia.org/wiki/Brodnica">Brodnica</ref></item>
</list>


Ħoloq esterni
<list type="unordered"><item><ref target="http://www.poland.pl/">Poland.pl</ref></item>
<item><ref target="http://www.pot.gov.pl/">Tourist information portal</ref></item>
<item><ref target="http://www.lot.pl">LOT - Polish Airlines</ref></item>
<item><ref target="http://www.centralwings.com">Centralwings - Polish Airlines (Low Cost)</ref></item></list>
</text></body></html>