<html><body><text id="wikipedia_mt_wikipedia_org__17202.html" ns="0" revid="220990" sourceurl="https://mt.wikipedia.org/wiki/Manuel_Rosas" title="Manuel Rosas" type="wikipedia">Manuel Rosas
<p><hi rend="bold">Manuel Rosas Sánchez</hi> (<ref target="https://mt.wikipedia.org/wiki/17_ta'_April">17 ta' April</ref> <ref target="https://mt.wikipedia.org/wiki/1912">1912</ref> – <ref target="https://mt.wikipedia.org/wiki/20_ta'_Frar">20 ta' Frar</ref> <ref target="https://mt.wikipedia.org/wiki/1989">1989</ref>) kien plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Messiku">Messikan</ref> li ħa sehem fl-<ref target="https://mt.wikipedia.org/wiki/Tazza_tad-Dinja_tal-Futbol_1930">edizzjoni inawgurali</ref> tat-<ref target="https://mt.wikipedia.org/wiki/Tazza_tad-Dinja_tal-Futbol">Tazza tad-Dinja</ref>.</p>
Karriera
<p><hi rend="italic">Chaquetas</hi>, kif kien magħruf, lagħab għal ħames staġuni bejn l-1929 u l-1934 ma' <ref target="https://mt.wikipedia.org/wiki/CF_Atlante">Atlante</ref> fejn rebaħ kampjonat wieħed fl-istaġun 1930–31.</p>
<p>Mat-<ref target="https://mt.wikipedia.org/wiki/Tim_nazzjonali_tal-futbol_tal-Messiku">tim nazzjonali tal-Messiku</ref> hu ġie magħżul flimkien ma' ħuh <ref target="https://mt.wikipedia.org/wiki/Felipe_Rosas">Felipe Rosas</ref> għat-<ref target="https://mt.wikipedia.org/wiki/Tazza_tad-Dinja_tal-Futbol_1930">Tazza tad-Dinja 1930</ref>. Hu kien l-ewwel plejer li qatt skorja <hi rend="italic">penalty</hi> f'din il-kompetizzjoni li wasal kontra l-<ref target="https://mt.wikipedia.org/wiki/Tim_nazzjonali_tal-futbol_tal-Arġentina">Arġentina</ref>. B'dan il-gowl hu sar l-iżgħar plejer li qatt skorja fl-istorja tat-Tazza tad-Dinja, rekord li ġie megħlub iktar tard minn <ref target="https://mt.wikipedia.org/wiki/Pelé">Pelé</ref>. Biż-żewġ gowls kontra l-Arġentina hu kien l-ewwel plejer Messikan li skorja iktar minn gowl wieħed f'fażi finali tat-Tazza tad-Dinja (l-ewwel li skorja iktar minn żewġ gowls kien <ref target="https://mt.wikipedia.org/wiki/Luis_Hernández">Luis Hernández</ref>, 68 sena wara).</p>


Ħoloq esterni
<list type="unordered"><item><ref target="https://timetravel.mementoweb.org/memento/20150905/https://www.fifa.com/fifa-tournaments/players-coaches/people=57131/index.html">Il-Paġna prinċipali</ref> – rekord kompetittiv tal-<ref target="https://mt.wikipedia.org/wiki/FIFA">FIFA</ref> (arkivjat)</item></list>
</text></body></html>