<html><body><text id="wikipedia_mt_wikipedia_org__19580.html" ns="0" revid="247483" sourceurl="https://mt.wikipedia.org/wiki/Fran%C3%A7ois_Hollande" title="François Hollande" type="wikipedia">François Hollande<figure><caption>François Hollande</caption></figure>
<p><hi rend="bold">François Hollande</hi> (Rouen, 12 ta' Awwissu 1954) huwa l-President attwali ta' <ref target="https://mt.wikipedia.org/wiki/Franza">Franza</ref>. Huwa kien is-Segretarju Ewlieni tal-<ref target="https://mt.wikipedia.org/wiki/Partit_Soċjalista">Partit Soċjalista Franċiż</ref> mill-1997 sal-2008, u Deputat tal-Assemblea Nazzjonali mill-1988 sal-1993 u mil-1997 sal-2012. Kien ukoll Sindku ta' Tulle mill-2001 sal-2008 u President tal-Kunsill Ġenerali ta' Corrèze mill-2008 sal-2012. Kien elett President ta' Franza nhar is-6 ta' Mejju 2012, wara li għeleb lil <ref target="https://mt.wikipedia.org/wiki/Nicolas_Sarkozy">Nicolas Sarkozy</ref>. Huwa t-tieni President mill-Partit Soċjalista Party tal-Ħames Repubblika Franċiża wara François Mitterrand.</p>
Tfulija
<p>Bin Nicole Frédérique Marguerite Tribert (1927–2009), <hi rend="italic">social worker</hi>, u Georges Gustave Hollande, tabib tal-ENT. Trabba bħala Kattoliku għalkemm wara sar anjostiku. Meta kellu 13-il sena familtu marret tgħix Neuilly-sur-Seine, subborg f'Pariġi.</p>
Studju
<p>Ħa l-edukazzjoni tiegħu fi skola tal-Knisja, <hi rend="italic">Saint-Jean-Baptiste-de-la-Salle</hi> boarding school, imbagħad <hi rend="italic">HEC Paris</hi>, l-<hi rend="italic">Institut d'études politiques de Paris</hi>, u l-<hi rend="italic">École nationale d'administration</hi>. Ggradwa minn hemm fl-1980 u wara daħal fil-<hi rend="italic">Cour des comptes</hi>. Bħala student universitarju qatta' s-sajf 1974 fl-Istati Uniti. Wara li ggradwa daħal jaħdem fil-Qorti tal-Awditjar.</p>
Politika
<p>Ta' 25 sena ngħaqad mal-Partit Soċjalista. Inħatar bħala s-Segretarju Ewlieni tal-Partit Soċjalista Franċiż mill-1997 sal-2008, u Deputat tal-Assemblea Nazzjonali mill-1988 sal-1993 u mil-1997 sal-2012. Kien ukoll Sindku ta' Tulle mill-2001 sal-2008 u President tal-Kunsill Ġenerali ta' Corrèze mill-2008 sal-2012.</p>
Appoġġ lil Joseph Muscat
<p>F'messaġġ irrekordjat li ntwera fl-aħħar mass meeting tal-<ref target="https://mt.wikipedia.org/wiki/Partit_Laburista_(Malta)">Partit Laburista</ref> Malti, nhar is-7 ta' Marzu 2013, Hollande ta l-appoġġ tiegħu lil Muscat u qal: “Id-9 ta’ Marzu jippermetti lil <ref target="https://mt.wikipedia.org/wiki/Joseph_Muscat">Joseph Muscat</ref> li jingħaqad magħna fil-Kunsill Ewropew. Jiena għandi bżonnu, l-Ewropa għandha bżonn lil Malta, u aħna lkoll għandna bżonn tkabbir ekonomiku b’saħħtu fl-Ewropa, tama ġdida u sens usa / wiesa’ ta’ solidarjetà. Fi kliem ieħor għandna bżonn il-bidla.”</p>
<p>Muscat u l-Partit Laburista Malti rebħu l-<ref target="https://mt.wikipedia.org/wiki/Elezzjonijiet_Ġenerali_2013">Elezzjonijiet Ġenerali 2013</ref> b'maġġoranza kbira. Hollande bagħat messaġġ ta’ awguri lil Dr Joseph Muscat għall-ħatra l-ġdida tiegħu bħala l-Prim Ministru ta’ Malta. Waqt li qal li dan ir-riżultat ifisser li l-poplu Malti għandu fiduċja sħiħa f’Muscat, Hollande esprima x-xewqa tiegħu li r-relazzjonijiet bejn Malta u Franza jkomplu jissaħħu u għalhekk, stieden lil Joseph Muscat biex iżur Pariġi, speċjalment f’dan il-mument kruċjali fl-Ewropa, fejn il-pajjiżi jridu jaħdmu flimkien għal tkabbir, tisħiħ tal-Unjoni u għall-konferma tas-soli­dar­jetà bejniethom. Hollande qal li l-impenn ta’ Muscat huwa b’saħħtu u qed iħares ’il quddiem biex jaħdem miegħu fil-Kunsill Ewropew li jmiss.</p>
<p>Nhar l-14 ta' Marzu 2013 Hollande iltaqa' l-ewwel darba ma' Muscat wara li dan sar Priministru.</p>
</text></body></html>