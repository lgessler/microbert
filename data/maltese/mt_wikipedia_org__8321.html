<html><body><text id="wikipedia_mt_wikipedia_org__8321.html" ns="0" revid="268807" sourceurl="https://mt.wikipedia.org/wiki/Ukrajna" title="Ukrajna" type="wikipedia">Ukrajna
<p>L-<hi rend="bold">Ukrajna</hi> ( <ref target="https://mt.wikipedia.org/wiki/Stampa:En-us-Ukraine.ogg">juːˈkreɪn</ref>(<ref target="https://mt.wikipedia.org/wiki/Għajnuna:Medja">għajnuna</ref>·<ref target="https://mt.wikipedia.org/wiki/Stampa:En-us-Ukraine.ogg">info</ref>); <ref target="https://mt.wikipedia.org/wiki/Lingwa_Ukrena">Ukren</ref>:<hi rend="italic">Україна</hi>, translitterata:<hi rend="italic">Ukrayina</hi>), hi nazzjon fl-<ref target="https://mt.wikipedia.org/wiki/Ewropa_tal-Lvant">Ewropa tal-Lvant</ref>. L-Ukrajna għandha fruntieri mal-<ref target="https://mt.wikipedia.org/wiki/Russja">Federazzjoni Russa</ref> lejn il-lvant u grigal, mal-<ref target="https://mt.wikipedia.org/wiki/Bjelorussja">Bjelorussja</ref> għall-majjistral, mal-<ref target="https://mt.wikipedia.org/wiki/Polonja">Polonja</ref>, is-<ref target="https://mt.wikipedia.org/wiki/Slovakkja">Slovakkja</ref> u l-<ref target="https://mt.wikipedia.org/wiki/Ungerija">Ungerija</ref> lejn il-punent, mar-<ref target="https://mt.wikipedia.org/wiki/Rumanija">Rumanija</ref> u l-<ref target="https://mt.wikipedia.org/wiki/Moldova">Moldova</ref> għall-lbiċ, u mal-<ref target="https://mt.wikipedia.org/wiki/Baħar_l-Iswed">Baħar l-Iswed</ref> u l-<ref target="https://mt.wikipedia.org/wiki/Baħar_ta'_Azov">Baħar ta' Azov</ref> fin-nofsinhar u x-xlokk, rispettivament. Il-pajjiż għandhu erja ta' 603,628km², li huwa l-akbar pajjiż fl-Ewropa.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref><ref target="https://mt.wikipedia.org/wiki/Il-Paġna_prinċipali#cite_note-6">[6]</ref><ref target="https://mt.wikipedia.org/wiki/Il-Paġna_prinċipali#cite_note-UKRCONSUL-7">[7]</ref></p>
<p>Skont it-teorija popolari u stabbilita sew, l-istat medjevali ta' <ref target="https://mt.wikipedia.org/wiki/Kievan_Rus">Kievan Rus</ref> ġie stabbilit mill-<ref target="https://mt.wikipedia.org/wiki/Varanġjani">Varanġjani</ref> fid-9 seklu bħala l-ewwel storja rreġistrata mill-istat tal-i<ref target="https://mt.wikipedia.org/wiki/Slavi_tal-Lvant">Slavi tal-Lvant</ref>. In-nazzjon ħareġ b'saħħtu fil-<ref target="https://mt.wikipedia.org/wiki/Medju_Evu">Medju Evu</ref> iżda ddiżintegra fis-seklu 12. Sa nofs is-seklu 14, it-territorji Ukraini kienu taħt ir-regola ta' tliet poteri esterni: l-<ref target="https://mt.wikipedia.org/wiki/Orda_tad-Deħeb">Orda tad-Deħeb</ref>, il-<ref target="https://mt.wikipedia.org/wiki/Gran_Dukat_tal-Litwanja">Gran Dukat tal-Litwanja</ref>, u r-<ref target="https://mt.wikipedia.org/wiki/Renju_tal-Polonja_(1025–1385)">Renju tal-Polonja</ref>.<ref target="https://mt.wikipedia.org/wiki/Il-Paġna_prinċipali#cite_note-8">[8]</ref> Wara l-<ref target="https://mt.wikipedia.org/wiki/Gwerra_l-Kbira_tat-Tramuntana">Gwerra l-Kbira tat-Tramuntana</ref> (1700–1721), l-Ukrajna kienet maqsuma fost numru ta' setgħat reġjonali. Mis-seklu 19, l-akbar parti tal-Ukrajna ġiet integrata fl-<ref target="https://mt.wikipedia.org/wiki/Imperu_Russu">Imperu Russu</ref>, bil-bqija taħt il-kontroll <ref target="https://mt.wikipedia.org/wiki/Awstrija-Ungerija">Awstro-Ungeriż</ref>.</p>
<p>F'Novembru tal-2013, beda l-<ref target="https://mt.wikipedia.org/wiki/Ewromaidan">Ewromaidan</ref>, sensiela ta' protesti f'Kiev u diversi partijiet oħra tal-pajjiż. Dan wassal għal <ref target="https://mt.wikipedia.org/wiki/Rivoluzzjoni_Ukrena_tal-2014">rivoluzzjoni</ref> fejn fiha il-gvern ta' <ref target="https://mt.wikipedia.org/wiki/Viktor_Yanukovych">Viktor Yanukovych</ref> ġie mneħħi u floku <ref target="https://mt.wikipedia.org/wiki/Oleksandr_Turchynov">Oleksandr Turchynov</ref> sar president. Fi Frar tal-2014 bdiet il-<ref target="https://mt.wikipedia.org/wiki/Kriżi_tal-Krimea">Kriżi tal-Krimea</ref>, li spiċċat bir-<ref target="https://mt.wikipedia.org/wiki/Russja">Russja</ref> tieħu kontroll tal-<ref target="https://mt.wikipedia.org/wiki/Krimea">Krimea</ref> u l-belt ta' <ref target="https://mt.wikipedia.org/wiki/Sevastopol">Sevastopol</ref> f'Marzu, għalkemm dan mhu rikonoxxut mill-ebda pajjiż.</p>
</text></body></html>