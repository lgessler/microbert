<html><body><text id="wikipedia_mt_wikipedia_org__3933.html" ns="0" revid="266345" sourceurl="https://mt.wikipedia.org/wiki/Lingwa_Taljana" title="Lingwa Taljana" type="wikipedia">Lingwa Taljana
<p>It-<hi rend="bold">Taljan</hi> ( <ref target="https://mt.wikipedia.org/wiki/Stampa:It-italiano.ogg"><hi rend="italic">italiano</hi></ref>(<ref target="https://mt.wikipedia.org/wiki/Għajnuna:Medja">għajnuna</ref>·<ref target="https://mt.wikipedia.org/wiki/Stampa:It-italiano.ogg">info</ref>), jew <hi rend="italic">lingua italiana</hi>) hi <ref target="https://mt.wikipedia.org/wiki/Lingwi_Romaniċi">lingwa Rumanza</ref> mitkellma minn madwar 60 miljun ruħ fl-<ref target="https://mt.wikipedia.org/wiki/Italja">Italja</ref>, u minn total ta' 120 miljun madwar id-dinja. Fl-<ref target="https://mt.wikipedia.org/wiki/Żvizzera">Iżvizzera</ref>, it-Taljan huwa wieħed mill-erba' lingwi uffiċjali tal-pajjiż. Huwa hu wkoll il-lingwa uffiċjali ta' <ref target="https://mt.wikipedia.org/wiki/San_Marino">San Marino</ref>, kif ukoll il-lingwa primarja tal-<ref target="https://mt.wikipedia.org/wiki/Belt_tal-Vatikan">Belt tal-Vatikan</ref>. Sal-1934 kien ukoll il-lingwa uffiċjali ta' <ref target="https://mt.wikipedia.org/wiki/Malta">Malta</ref>. It-Taljan standard, adottat mill-istat wara l-<ref target="https://mt.wikipedia.org/wiki/Unifikazzjoni_tal-Taljan">unifikazzjoni tal-Taljan</ref>, huwa bbażat fuq it-<ref target="https://mt.wikipedia.org/wiki/Lingwa_Toskana">Toskan</ref> (partikularment fuq id-djaletti tal-belt ta' <ref target="https://mt.wikipedia.org/wiki/Firenze">Firenze</ref>) u hu intermedjarju bejn il-<ref target="https://mt.wikipedia.org/wiki/Lingwi_Italo-Oċċidentali">lingwi Italo-Oċċidentali</ref> tan-<ref target="https://mt.wikipedia.org/wiki/Mezzogiorno">Nofsinhar</ref> u l-<ref target="https://mt.wikipedia.org/wiki/Lingwi_Gallo-Romanzi">lingwi Gallo-Romanzi</ref> tat-Tramuntana tal-Italja. L-iżvilupp tiegħu kien ukoll influwenzat minn djaletti oħra Taljani u mil-<ref target="https://mt.wikipedia.org/wiki/Lingwa_Ġermaniża">lingwa Ġermaniża</ref> tal-<ref target="https://mt.wikipedia.org/wiki/Invażjonijiet_barbariċi">invażuri post-Rumani</ref>.</p>
<p>Fuq sfond dijakroniku, it-Taljan ġej mil-<ref target="https://mt.wikipedia.org/wiki/Lingwa_Latina">Latin</ref> u hu l-eqreb lingwa għal-Latin. B'differenza minn lingwi Rumanzi oħra, it-Taljan żamm il-kuntrast bejn il-konsonanti żgħar u twal li kienu jeżistu fil-Latin. Bħal lingwi Rumanzi oħra, l-<ref target="https://mt.wikipedia.org/wiki/Aċċent_(lingwistika)">aċċent</ref> fuq il-kliem huwa distintiv. Partikularment, fost il-lingwi Rumanzi, it-Taljan huwa meqjus bħala l-eqreb lejn il-Latin f'termini ta' lessiku. Is-similarità fil-vokabularju hi ta' 89% mal-<ref target="https://mt.wikipedia.org/wiki/Lingwa_Franċiża">Franċiż</ref>, 87% mal-<ref target="https://mt.wikipedia.org/wiki/Lingwa_Katalana">Katalan</ref>, 85% mas-<ref target="https://mt.wikipedia.org/wiki/Lingwa_Sarda">Sard</ref>, 78% mar-<ref target="https://mt.wikipedia.org/wiki/Lingwi_Reto-Rumanzi">Reto-Rumanz</ref> u 77% mar-<ref target="https://mt.wikipedia.org/wiki/Lingwa_Rumena">Rumen</ref>.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>






L-Element Taljan fl-Ilsien Malti
<p>Ħafna Maltin jifhmu u jitkellmu t-Taljan ħabba l-programmi televiżivi jew għax jistudjawh l-iskola u l-università. Sal-1934 kien l-ilsien uffiċjali ta' Malta, sakemm ħadulu postu l-Malti u l-Ingliż. </p>
<p>L-Ilsien Malti għandu għeruq semitiċi imma biż-żmien ħa ħafna kliem mill-Isqalli Medjovali u mit-Taljan. Fost l-iktar kategoriji ta' kliem li ġew mit-Taljan insibu:</p>
<p>1.	Arti: pittur, tila, kapulavur, kompożizzjoni, kjaroskur, abbozz, pinzell, skultur, mudell, perspettiva, eċċ.</p>
<p>2.	Mużika: opra, sopran, tenur, pjanu, sonata, orkestra, vjolin, sinfonija, kompożitur, kor, eċċ. </p>
<p>3.	Letteratura: novella, rumanz, ballata, dramm, eleġija, epika, narrativa, metafora, sunett, lirika, eċċ. </p>
<p>4.	Knisja: saċerdot, navi, sagristija, koppla, abbati, ostja, liturġija, vespri, altar, fratellanza, eċċ. </p>
<p>5.	Mediċina: ingwent, siringa, operazzjoni, anatomija, infermier, mistura, professur, terapija, garza, loppju, eċċ. </p>
<p>6.	Liġi: avukat, awla, libell, rikors, kawża, maġistrat, ġurat, prokuratur, proċess, appell, eċċ. </p>
<p>7.	Politika: elezzjoni, kandidat, distrett, parlament, propaganda, ministru, partit, tessera, manifest, oppożizzjoni, gvern, eċċ. </p>
<p>8.	Ħajja Urbana: palazz, funtana, qorti, teatru, mużew, lukanda, università, bibljoteka, pjazza, każin, eċċ. </p>
<p>9.	Navigazzjoni: barkun, ankra, pruwa, poppa, vapur, ammirall, flotta, skuna, frejgata, karavella, eċċ. </p>
<p>10.	Xjenza: ċellola, atomu, simmetrija, mikroskopju, laboratorju, fiżika, termometru, matematika, kimika, mikrobu, eċċ. </p>
<p>11.	Ilbies: ingravata, kappell, mantell, ingwanti, kalzetti, pavru, inforra, ċintorin, beritta, xalla, eċċ. </p>
<p>12.	Skola/Uffiċċju: segretarja, reġistru, skrivanija, nota, pitazz, gomma, riga, taljakarti, klassi, surmast, eċċ. </p>
<p>13.	Militar: kavallerija, kapural, armata, gwerra, bumbardament, kanun, ġeneral, battalja, artillerija, suldat, eċċ. </p>
<p>14.	Snajja': barbier, induratur, arġentier, tnalja, martell, ċana, morsa, tavla, bronż, stann, skalpell, eċċ. </p>
<p>15.	Oġġetti tad-dar: purtiera, tapit, tvalja, antiporta, armarju, banju, finestrun, tavolina, pultruna, gwardarobba, eċċ. </p>
<p>16.	Ikel: pizza, minestra, soppa, insalata, gallettini, torta, biskuttini, vitella, ċanga, balbuljata, spagetti, eċċ. </p>
<p>17.	Arkitettura: perit, kolonna, arkata, pedament, intrata, balavostra, kuritur, loġġa, sala, pjanta, eċċ. </p>
<p>18.	Frott, Siġar, Fjuri, Pjanti: freżja, prinjol, ċipress, mandolin, bambinella, margeriti, gladjoli, tulipan, arbuxxell, eċċ. </p>
<p>19.	Annimali: iljunfant, tigra, ġiraffa, lupu, iljun, ċerv, ċerna, pixxispad, ajkla, melvizz, eċċ. </p>
<p>20.	Ambjent Naturali: vulkan, xmara, bosk, peniżola, kaskata, arċipelagu, muntanja, foresta, oażi, kontinent, eċċ.</p>
Referenzi

<list type="unordered"><item>Simone, Raffaele (2010).  Treccani (ed.). <hi rend="italic">Enciclopedia dell'italiano</hi>.Parametru mhux magħruf |cid= injorat (forsi ridt tuża |ref= minflok) (<ref target="https://mt.wikipedia.org/wiki/Għajnuna:Żbalji_CS1#parameter_ignored_suggest">għajnuna</ref>)</item>
<item>Berloco, Fabrizio (2018).  Lengu (ed.). <ref target="https://books.google.it/books?id=DYynDwAAQBAJ&amp;pg=PA3#v=onepage&amp;q&amp;f=false"><hi rend="italic">The Big Book of Italian Verbs: 900 Fully Conjugated Verbs in All Tenses. With IPA Transcription, 2nd Edition</hi></ref>. <ref target="https://mt.wikipedia.org/wiki/ISBN">ISBN</ref><ref target="https://mt.wikipedia.org/wiki/Speċjali:SorsiKotba/9788894034813">9788894034813</ref>.Parametru mhux magħruf |cid= injorat (forsi ridt tuża |ref= minflok) (<ref target="https://mt.wikipedia.org/wiki/Għajnuna:Żbalji_CS1#parameter_ignored_suggest">għajnuna</ref>)</item>
<item>Massimo, Palermo (2015).  Il Mulino (ed.). <hi rend="italic">Linguistica italiana</hi>. <ref target="https://mt.wikipedia.org/wiki/ISBN">ISBN</ref><ref target="https://mt.wikipedia.org/wiki/Speċjali:SorsiKotba/9788815258847">9788815258847</ref>.Parametru mhux magħruf |cid= injorat (forsi ridt tuża |ref= minflok) (<ref target="https://mt.wikipedia.org/wiki/Għajnuna:Żbalji_CS1#parameter_ignored_suggest">għajnuna</ref>)</item></list>
Ħoloq esterni

<list type="unordered"><item><ref target="http://www.bbc.co.uk/languages/italian/">Tagħlim tat-Taljan</ref>," <hi rend="italic"><ref target="https://mt.wikipedia.org/wiki/BBC">BBC</ref></hi></item></list>
</text></body></html>