<html><body><text id="wikipedia_mt_wikipedia_org__9215.html" ns="0" revid="215129" sourceurl="https://mt.wikipedia.org/wiki/Difensur" title="Difensur" type="wikipedia">Difensur<figure><caption>Difensur (bl-uniformi bajda) jaffronta lill-attakkant avversarju</caption></figure>
<p>Fil-logħba tal-<ref target="https://mt.wikipedia.org/wiki/Futbol">futbol</ref>, id-<hi rend="bold">difensur</hi> hu dak il-plejer li jkun imsejjaħ biex jiddefendi l-iskwadra tiegħu mill-azzjonijiet ta' l-<ref target="https://mt.wikipedia.org/wiki/Attakkant">attakkanti</ref> tat-tim avversarju.</p>
Difensur ċentrali
<p>Ix-xogħol tad-difensur ċentrali jew <hi rend="italic">stopper</hi> hu li jwaqqaf il-plejers tat-tim oppost, partikularment lill-attakkanti, milli jiskurjaw, u jevitaw li l-ballun jidħol fil-<ref target="https://mt.wikipedia.org/wiki/Kaxxa_tal-penalty">kaxxa tal-penalty</ref>. Kif l-isem tagħhom stess jissuġġerixxi, huma jilgħabu f'pożizzjoni ċentrali. Ħafna timijiet jużaw żewġ difensuri ċentrali, li jkunu quddiem il-<ref target="https://mt.wikipedia.org/wiki/Gowler_(futbol)">gowler</ref>. Hemm żewġ strateġiji difensivi wżati minn difensuri ċentrali: id-difiża ta' żona, fejn id-difensur ċentrali jżomm erja speċifika tal-grawnd, u d-difiża ta' plejer, fejn kull difensur ċentrali jieħu l-inkarigu li jżomm plejer partikulari ta' l-opponenti.</p>
<p>Id-difensuri ċentrali huma fil-biċċa l-kbira tal-każi twal u għandhom abilità kbira fid-daqqiet tar-ras u anki fl-interventi li jagħmlu. L-abilità li taqra' l-logħba tajjeb hu vantaġġ distinti. Xi drabi, speċjalment f'futbol ta' livell baxx, id-difensuri ċentrali jikkonċentraw inqas fuq il-kontroll tal-ballun u l-passaġġi, fejn jippreferu aktar li jinnewtralizzaw il-ballun mill-azzjoni qabel ma jkun perikoluż. Madanakollu, hemm tradizzjoni twila ta' difensuri ċentrali li m'għandhomx biss abilitajiet ta' futbol bażiku, imma wkoll stil ta' logħob ta' orjentazzjoni fil-possessjoni.</p>
<p>Difensuri ċentrali ħafna drabi jibqgħu fin-nofs tal-grawnd fejn ikun hemm il-lasta x'tiddefendi, imma difensuri twali jitilgħu fl-attakk meta t-tim jkun se jagħti xi corner jew free kick, fejn li wieħed jiskorja bir-ras hi possibilità.</p>
<p>Fil-ġurnata tal-lum insibu diversi difensuri popolari, u fost dawn insibu lil <ref target="https://mt.wikipedia.org/wiki/Rio_Ferdinand">Rio Ferdinand</ref>, <ref target="https://mt.wikipedia.org/wiki/Nemanja_Vidić">Nemanja Vidić</ref>, <ref target="https://mt.wikipedia.org/wiki/John_Terry">John Terry</ref>, <ref target="https://mt.wikipedia.org/wiki/Alessandro_Nesta">Alessandro Nesta</ref>, <ref target="https://mt.wikipedia.org/wiki/Carles_Puyol">Carles Puyol</ref>, <ref target="https://mt.wikipedia.org/wiki/Fabio_Cannavaro">Fabio Cannavaro</ref>, <ref target="https://mt.wikipedia.org/wiki/Marco_Materazzi">Marco Materazzi</ref>, <ref target="https://mt.wikipedia.org/wiki/Ricardo_Carvalho">Ricardo Carvalho</ref>, <ref target="https://mt.wikipedia.org/wiki/Rafael_Márquez">Rafael Márquez</ref>, <ref target="https://mt.wikipedia.org/wiki/William_Gallas">William Gallas</ref>, <ref target="https://mt.wikipedia.org/wiki/Ivan_Cordoba">Ivan Cordoba</ref> u <ref target="https://mt.wikipedia.org/wiki/Lúcio">Lúcio</ref>.</p>
Libero
<p>Din it-tip ta' pożizzjoni hi aktar versatili milli dik tad-difensur ċentrali, fejn plejer <hi rend="italic">libero</hi> (bil-<ref target="https://mt.wikipedia.org/wiki/Lingwa_Maltija">Malti</ref>: "liberu") jgħin biex ineħħi l-ballun mit-tim oppost jekk dan ta' l-aħħar jilħaq jaqbeż il-linja difensiva. Il-pożizzjoni tiegħu jew tagħha hi aktar fluwida mid-difensuri l-oħra li jkunu nkarigati biex jimmarkaw plejer partikulari. L-abilità li plejer liberu jaqra l-logħba hi aktar vitali milli għal difensur ċentrali. Plejer liberu hu ħafna drabi mistenni li jibda' l-kontrattakki, u b'hekk ikollu bżonn l-abilità fuq il-kontroll tal-ballun u l-passaġġi minn difensur ċentrali. <ref target="https://mt.wikipedia.org/wiki/Franz_Beckenbauer">Franz Beckenbauer</ref> hu tabilħaqq fost l-aqwa plejer liberu li qatt lagħbu din il-logħba.</p>
<p>Xi plejers liberi jmorru fuq l-attakk u jiddistribwixxu l-ballun, waqt li oħrajn jinterċettu passaġġi u jieħdu l-ballun mill-oppożizzjoni mingħajr il-bżonn ta' daħliet fuq il-plejers. Fil-futbol modern, l-użu ta' plejer f'din il-pożizzjoni saret aktar ristretta hekk kif ftit klabbs fl-aqwa kampjonati jużaw din il-pożizzjoni.</p>
Fuq il-faxex
<p>Il-plejers fuq il-faxex jieħdu post ta' l-estremitajiet tad-difiża, fuq iż-żewġ naħat tal-linja difensiva. L-għan tagħhom hu li jipprevjenu li plejers opposti jagħtu passaġġi jew jinfiltraw lejn il-kaxxa tal-penalty minn dawk in-naħat. F'ċerti sistemi difensivi, il-plejers fuq il-faxex jimmarkaw plejer partikulari. Ħafna drabi, huma jkunu wkoll mistennija li jipprovdu dimensjoni ta' attakk meta jitilgħu jgħinu fuq l-attakk permezz tal-faxex.</p>
<p>L-irwol ta' plejer fuq il-faxxa difensiva tinvolvi element ta' attak: f'ċerti każijiet id-difensuri fuq il-faxex ħadu post dawk li jkunu fuq il-ġwienaħ u huma mistennija li jagħtu passaġġi minn pożizzjonijiet spazjużi. Id-difensuri fuq il-faxex huma ġeneralment veloċi, b'saħħithom fl-interventi li jagħmlu u bi stamina tajba biex jitilgħu u jinżlu l-fuq u l-isfel fil-grawnd.</p>
<p>Xi plejers prominenti li jilgħabu fuq il-faxxa difensiva huma <ref target="https://mt.wikipedia.org/wiki/Ashley_Cole">Ashley Cole</ref>, <ref target="https://mt.wikipedia.org/wiki/Patrice_Evra">Patrice Evra</ref>, <ref target="https://mt.wikipedia.org/wiki/Daniel_Alves">Daniel Alves</ref>, <ref target="https://mt.wikipedia.org/wiki/Gianluca_Zambrotta">Gianluca Zambrotta</ref>, <ref target="https://mt.wikipedia.org/wiki/Philipp_Lahm">Philipp Lahm</ref>, <ref target="https://mt.wikipedia.org/wiki/Roberto_Carlos">Roberto Carlos</ref>, <ref target="https://mt.wikipedia.org/wiki/Javier_Zanetti">Javier Zanetti</ref>, <ref target="https://mt.wikipedia.org/wiki/Clemens_Fritz">Clemens Fritz</ref> u <ref target="https://mt.wikipedia.org/wiki/Sergio_Ramos">Sergio Ramos</ref>.</p>
Fuq il-ġwienaħ
<p>Difensuri fuq il-ġwienaħ huma varjazzjoni moderna ta' dawk fuq il-faxex b'emfasi ikbar fuq l-attakk. Dawn jintużaw ġeneralment f'formazzjoni ta' 3-5-2, u b'hekk tista' tiġi kkunsidrata bħala parti minn nofs il-grawnd. Jistgħu wkoll jintużaw fuq formazzjoni ta' 5-3-2 u b'hekk ikollhom rwol aktar difensiv.</p>
<p>Fl-evoluzzjoni tal-logħba moderna, difensuri fuq il-ġwienaħ huma l-kombinazzjoni ta' difensuri fuq il-faxex u <ref target="https://mt.wikipedia.org/wiki/Midfilder#Ġwejnħa">midfilder fuq il-ġwejnħa</ref>. Huma huma ħafna drabi aktar avventurużi minn difensuri fuq il-faxex u jkunu mistennija li jipprovdu aktar spazjun f'tim mingħajr midfilders fil-ġwienaħ. Huma jrid ikollu stamina eċċezzjonali, iridu jipprovdu passaġġi fuq l-attakk u jiddefendu kontra attakki fuq il-faxex. Midfilder difensiv hu ħafna drabi wżat biex jimla l-avvanzi tal-plejer fuq il-ġwienaħ.</p>
Ara wkoll
<list type="unordered"><item><ref target="https://mt.wikipedia.org/wiki/Formazzjoni_(futbol)">Formazzjoni (futbol)</ref></item></list>
</text></body></html>