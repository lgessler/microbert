<html><body><text id="wikipedia_mt_wikipedia_org__16271.html" ns="0" revid="266172" sourceurl="https://mt.wikipedia.org/wiki/Johann_II_Bernoulli" title="Johann II Bernoulli" type="wikipedia">Johann II Bernoulli<p><hi rend="bold">Johann II Bernoulli</hi> (18 ta' Mejju 1710, <ref target="https://mt.wikipedia.org/wiki/Basel">Basel</ref> – 17 ta' Lulju 1790, Basel), magħruf ukoll bħala <hi rend="bold">Jean</hi>, kien matematiku <ref target="https://mt.wikipedia.org/wiki/Żvizzera">Żvizzeru</ref>, l-iżgħar mit-tliet ulied subien ta' <ref target="https://mt.wikipedia.org/wiki/Johann_Bernoulli">Johann Bernoulli</ref>. </p>
<p>Studja l-liġi u l-matematika, u, wara li vvjaġġa fi Franza, kien għal ħames snin professur tal-elokwenza fl-università ta' belt twelidu. Fl-1736 ingħata l-premju tal-Akkademja Franċiża għall-istudji tiegħu fuq l-Etere<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> <ref target="https://mt.wikipedia.org/wiki/Il-Paġna_prinċipali#cite_note-2">[2]</ref>. Meta miet missieru, laħaq minnfloku bħala professur tal-matematika. Kellu suċċess tliet darbiet fil-kompetizzjoni għall-premju tal-Akkademja tax-Xjenzi ta' Pariġi. Is-suġġetti li rebbħulu l-premju kienu, l-argan, il-propagazzjoni tad-dawl, u l-kalamita. Kien ħabib ta' <ref target="https://mt.wikipedia.org/wiki/Pierre_Louis_Maupertuis">Pierre Louis Maupertuis</ref>, li miet taħt is-saqaf tiegħu waqt li kien fi triqtu lejn Berlin. </p>
<p>Iż-żewġ subien tiegħu, <ref target="https://mt.wikipedia.org/wiki/Johann_Bernoulli_III">Johann</ref> u <ref target="https://mt.wikipedia.org/wiki/Jakob_Bernoulli_II">Jakob</ref>, kienu l-aħħar matematiċi famużi tal-<ref target="https://mt.wikipedia.org/wiki/Familja_Bernoulli">familja Bernoulli</ref>.</p>
Referenzi




Siġra tal-familja Bernoulli
</text></body></html>