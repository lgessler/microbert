<html><body><text id="wikipedia_mt_wikipedia_org__23615.html" ns="0" revid="262553" sourceurl="https://mt.wikipedia.org/wiki/Elezzjonijiet_%C4%A0enerali_2017_(Malta)" title="Elezzjonijiet Ġenerali 2017 (Malta)" type="wikipedia">Elezzjonijiet Ġenerali 2017 (Malta)<p>L-<hi rend="bold">Elezzjonijiet Ġenerali</hi> saru nhar is-Sibt 3 ta’ Ġunju 2017. 333,380 kienu eliġibbli li jivvutaw biex jagħżlu l-Partit politiku li jmexxi lil Malti u r-rappreżentanti fil-Parlament għat-13-il Leġislatura mill-Indipendenza 'l hawn. Dan wara waħda mill-iqsar kampanji elettorali fl-istorja ta' Malta, uffiċjalment ħames ġimgħat.</p>
<p>Il-<ref target="https://mt.wikipedia.org/wiki/Partit_Laburista_(Malta)">Partit Laburista</ref> kiseb 170,976 vot; 35,280 aktar mill-<ref target="https://mt.wikipedia.org/wiki/Partit_Nazzjonalista_(Malta)">Partit Nazzjonalista</ref> li kiseb 135,696 vot; u bħala persentaġġi l-PL ġab 55% u l-PN 43.7%, kważi ripetizzjoni tal-istess riżultat tal-<ref target="https://mt.wikipedia.org/wiki/Elezzjonijiet_Ġenerali_2013_(Malta)">Elezzjonijiet Ġenerali 2013 (Malta).</ref> Fil-fatt din kienet l-ikbar rebħa elettorali f'Malta minn wara t-Tieni Gwerra Dinjija sal-lum.</p>
Elezzjoni bikrija
<p>Nhar l-1 ta' Mejju 2017, il-Priministru <ref target="https://mt.wikipedia.org/wiki/Joseph_Muscat">Joseph Muscat</ref> ħabbar waqt mass meeting tal-Partit Laburista fl-okkażjoni ta' Jum il-Ħaddiem, li wara l-instabbiltà li nħolqot fil-pajjiż wara l-akkużi ta' korruzzjoni fil-konfront tiegħu u ta' martu, dakinhar stess kien se jmur għand il-President tar-Repubblika <ref target="https://mt.wikipedia.org/wiki/Marie_Louise_Coleiro_Preca">Marie Louise Coleiro Preca</ref> fil-Palazz ta' Sant'Anton biex jissuġġerilha li l-Parlament jiġi xolt u tissejjaħ elezzjoni ġenerali bil-Parlament ixolji dakinhar stess, waqt li l-elezzjoni ġenerali ssir is-Sibt 3 ta’ Ġunju 2017.</p>
Voti mhux miġbura
<p>Kienu 8,372 ruħ li ma ġabrux il-vot tagħhom (2.4%), minn 341,856 li setgħu jivvutaw. L-iktar li ma nġabrux voti kien mit-Tnax-il Distrett (1,634 vot) - il-Mellieħa, l-Manikata, in-Naxxar, Baħar iċ-Ċagħaq, San Pawl il-Baħar u Burmarrad; mill-Għaxar Distrett (1,138 vot - Gżira, Pembroke, San Ġiljan, Paceville u Tas-Sliema;; u mit-Tlettax il-Distrett ta' Għawdex (884 vot).</p>
<p>Dawn iġibu 1,849 iktar minn kemm ma nġabrux fl-Elezzjonijiet Ġenerali tal-2013, li kienu 6,523 persuna.</p>
Voti mitfugħa u Voti validi
<p>Kienu 92.1% ta' dawk eleġibbli li marru jivvutaw, jiġifieri 314,696 minn 341,856 li kienu eleġibbli.</p>
<p>Voti validi kien hemm 98.7%, jiġifieri 310,665.</p>
<p>Voti invalidi kienu 1.3%, jiġifieri 4,031.</p>
Eletturi
<p>8,730 elettur kienu eletturi ġodda li ħafna minnhom kienu għadhom ma għalqux 18-il sena fl-Elezzjonijiet Ġenerali tal-2013.</p>
Kandidati
<p>Għall-Elezzjoni Ġenerali 2017, b’kollox ikkontestaw 210 kandidat. It-tliet partiti - il-<ref target="https://mt.wikipedia.org/wiki/Partit_Laburista_(Malta)">Partit Laburista</ref>, il-<ref target="https://mt.wikipedia.org/wiki/Partit_Nazzjonalista_(Malta)">Partit Nazzjonalista</ref>, l-<ref target="https://mt.wikipedia.org/wiki/Alternattiva_Demokratika">Alternattiva Demokratika</ref> u l-Moviment Patrijotti - kellhom kandidati fuq id-distretti kollha li jammontaw għal tlettax-il distrett elettorali.</p>
<p>Il-Partit Laburista ippreżenta 70 kandidat, waqt li l-Partit Nazzjonalista ippreżenta 110 kandidat, l-Alternattiva Demokratika ippreżentat 10 kandidati u l-Moviment Patrijotti 15-il kandidat. Minbarra dawn kien hemm ukoll 3 kandidat mill-Alleanza Bidla, u żewġ kandidati Indipendenti.</p>
Stħarriġ tal-Opinjoni Pubblika qabel l-Elezzjoni
<p>Stħarriġ tal-Maltatoday ippubblikat jumejn qabel l-elezzjoni ġenerali kien juri li l-Partit Laburista kellu vantaġġ ta’ 5 fil-mija fuq il-Partit Nazzjonalista. Stħarriġ tat-Torċa u ta' Dr Vincent Marmara ippubblikat sitt ijiem qabel l-elezzjoni ġenerali kien juri li l-Partit Laburista kellu vantaġġ ta’ 11 fil-mija fuq il-Partit Nazzjonalista, kif fil-fatt ġab. </p>
Riżultat elettorali
<p>Il-<ref target="https://mt.wikipedia.org/wiki/Partit_Laburista_(Malta)">Partit Laburista</ref> kiseb 170,976 vot, 35,280 aktar mill-<ref target="https://mt.wikipedia.org/wiki/Partit_Nazzjonalista_(Malta)">Partit Nazzjonalista</ref> li ġab 135,696 vot (jekk jingħadu l-voti tal-Partit Demokratiku li ħareġ taħt il-lista tal-PN); u bħala persentaġġi l-PL ġab 55% u l-PN 43.7%, kważi ripetizzjoni tal-istess riżultat tal-<ref target="https://mt.wikipedia.org/wiki/Elezzjonijiet_Ġenerali_2013_(Malta)">Elezzjonijiet Ġenerali 2013 (Malta).</ref> Fl-2013 il-PL kien ġab 167,533 vot (54.8%) u allura żied 3,443 vot. Il-PN kien ġab 132,426 (43.3%) u żied 3,270.</p>
<p>Alternattiva Demokratika kisbet 2,564 vot jew 0.83%, il-Moviment Patrijotti Maltin kiseb 1,117 vot jew 0.36% u l-kandidati Indipendenti kisbu 91 vot jew 0.03%.</p>
L-Ewwel Distrett
<p>Dan id-distrett kien jinkludi l-Belt, il-Ħamrun, il-Marsa, Tal-Pieta, Gwardamangia u Santa Venera.</p>
<p>Il-PL kiseb 57% tal-voti waqt li l-PN ġab 42%. </p>
<p>Dan meta fl-2013 il-PL kiseb 55% u l-PN 44%. </p>
<p>B’hekk il-PL żied il-voti bi 2% u l-PN naqqas bi 2%.</p>
It-Tieni Disrett
<p>Dan id-distrett kien jinkludi l-Birgu, l-Isla, Bormla, Ħaż-Żabbar, St. Peter’s (Ħaż-Żabbar), il-Fgura, il-Kalkara u x-Xgħajra.</p>
<p>Il-PL ġab 71% waqt li l-PN ġab 28%, bħal erba' snin qabel.</p>
Tielet Distrett
<p>It-Tielet Distrett jikkonsisti fiż-Żejtun, Ħal Għaxaq, Wied il-Għajn u Marsaxlokk.</p>
<p>Il-PL kiseb 70% tal-voti waqt li l-PN ġab 29%,  </p>
<p>filwaqt li fl-2013, l-PL kien ġab 68% u l-PN 30%.  </p>
<p>B’hekk il-PL żied il-voti bi 2% u l-PN naqqas bi 1%. </p>
Raba’ Distrett
<p>Dan id-distrett jikkonsisti fil-Fgura, il-Gudja, Raħal Ġdid, Santa Luċija u Ħal Tarxien.</p>
<p>Il-PL ġab 68% mentri l-PN kiseb 31%. </p>
<p>Il-PL żied il-voti bi 1% u l-PN naqqas bi 1% fuq l-2013.</p>
Ħames Distrett
<p>Dan id-distrett huwa iffurmat minn Birżebbuġa, Ħal Kirkop, l-Imqabba, Ħal Farruġ, il-Qrendi, Ħal Safi, iż-Żurrieq u Bubaqra (Żurrieq).</p>
<p>Il-PL kiseb 66% waqt li l-PN ġab 33%.</p>
<p>Mentri fl-2013 kienu kisbu 67% u 32%.</p>
<p>PL naqqas bi 1% waqt li l-PN żied b'1%. </p>
<p>Minn dan id-distrett, din id-darba l-PL tilef siġġu. Din kienet l-ewwel darba wara ħafna żmien li ma ħariġx <ref target="https://mt.wikipedia.org/wiki/Karmenu_Vella">Karmenu Vella</ref> mal-PL.</p>
Sitt Distrett
<p>Dan id-distrett jikkonsisti f’Ħal Qormi, is-Siġġiewi u Ħal Luqa. </p>
<p>Il-PL kiseb 59% mentri l-PN ġab 40%, bħal erba' snin qabel.</p>
Seba’ Distrett
<p>Dan id-distrett huwa iffurmat minn Ħaż-Żebbuġ, Ħad Dingli, l-Imġarr, l-Imtarfa, r-Rabat, il-Baħrija (Rabat) u tal-Virtù (Rabat).</p>
<p>Il-PL kiseb 56% waqt li l-PN ġab 42% bħal erba' snin qabel.</p>
Tmien Distrett
<p>Dan id-distrett jikkonsisti f’Ħal Balzan, Birkirkara, Fleur-de-Lys (Birkirkara), Swatar (Birkirkara), l-Iklin u Ħal Lija. </p>
<p>Il-PL ġab 45% mentri l-PN kiseb 53%.</p>
<p>Erba’ snin ilu kienu kisbu 48% u 49% rispettivament waqt li l-AD kienu ġabu 2.5%.</p>
<p>PL naqqas b’madwar 3%, AD naqqas 2% u l-PN żied b’4%.</p>
Disa’ Distrett
<p>Dan id-distrett huwa iffurmat mill-Għargħur, l-Imsida, is-Swatar (l-Imsida), San Ġwann, Kappara (San Ġwann), is-Swieqi, Madliena (Swieqi) u Ta’ Xbiex. </p>
<p>Il-PL ġab 42% waqt li l-PN kiseb 56%, u AD 1%.</p>
<p>Mentri erba’ snin ilu ġabu 43% u 54% rispettivament mentri l-AD kien ġab 3%. </p>
<p>Dan ifisser li l-PL naqqas b’madwar 1% u l-PN żied b’2%.</p>
Għaxar Distrett
<p>Id-distrett jikkonsisti fil-Gżira, in-Naxxar, Baħar iċ-Ċagħaq (Naxxar), Pembroke, San Ġiljan, Paceville (San Ġiljan) u Tas-Sliema. </p>
<p>Il-PL kiseb 38% u l-PN kiseb 60%, u AD 1%.</p>
<p>Erba’ snin qabel kienu kisbu 39% u 57% waqt li l-AD madwar 3%. </p>
<p>Dan ifisser li l-PL naqqas 1%, AD naqqas 2% u l-PN żied b’3%.</p>
Ħdax-il Distrett
<p>Id-distrett huwa iffurmat mill-Imdina, Ħ’Attard, il-Mosta u Burmarrad (San Pawl il-Baħar). </p>
<p>Il-PL kiseb 43% waqt li l-PN ġab 55%.</p>
<p>Fl-aħħar elezzjoni kienu ġabu 42% u 55%.</p>
<p>PL żied b’1% u l-PN baqa' l-istess.</p>
Tnax-il Distrett
<p>Dan id-distrett huwa iffurmat mill-Mellieħa, in-Naxxar u San Pawl il-Baħar. </p>
<p>Il-PL kiseb 47% waqt li l-PN ġab 51%.</p>
<p>Erba’ snin ilu kienu kisbu 47% u 50%.</p>
<p>PL baqa’ l-istess u l-PN żdied bi 1%.</p>
Tlettax-il Distrett
<p>Fid-distrett iffurmat minn Għawdex u Kemmuna, </p>
<p>il-PL ġab 51% mentri l-PN kiseb 48%.</p>
<p>Erba’ snin ilu kienu kisbu 49% u 50% rispettivament.</p>
<p>PL żied 2% u l-PN naqqas 2%. </p>
<p>Din kienet l-ewwel darba li l-PL ġab maġġoranza ta' voti f'dan id-distrett.</p>
Kandidati eletti f'kull distrett
<p>L-Ewwel Distrett: Partit Laburista: Jose Herrera (4,630), Aaron Farrugia (3,600), Deo Debattista (2,378); Partit Nazzjonalista: Mario de Marco (4,721), Claudio Grech (2,606)</p>
<p>It-Tieni Distrett: Partit Laburista: Joseph Muscat (14,674), Helena Dalli (650), Joe Mizzi (768), Chris Agius (527); Partit Nazzjonalista: Stephen Spiteri (527)</p>
<p>It-Tielet Distrett: Partit Laburista: Chris Fearne (4,693), Carmelo Abela (2,892), Silvio Grixti (2,452), Helena Dalli (1,787); Partit Nazzjonalista: Mario Galea (1,763),</p>
<p>Ir-Raba Distrett: Partit Laburista: Chris Fearne (5,405), Konrad Mizzi (4,968), Silvio Parnis (3,334), Byron Camilleri (2,320); Partit Nazzjonalista: Jason Azzopardi (2,497)</p>
<p>Il-Ħames Distrett: Partit Laburista: Joseph Muscat (12,886), Owen Bonnici (278), Julia Farrugia Portelli (394); Partit Nazzjonalista: Anthony Bezzina (2,847), Herman Schiavone (1,143)</p>
<p>Is-Sitt Distrett: Partit Laburista: Silvio Schembri (3,950), Roderick Galdes (2,757), Robert Abela (3,403); Partit Nazzjonalista: Ryan Callus (3,027), Clyde Puli (2556)</p>
<p>Is-Seba' Distrett: Partit Laburista: Ian Borg (5,566), Edward Scicluna (3,665), Silvio Schembri (1,184); Partit Nazzjonalista: Jean Pierre Debono (1,951), Beppe Fenech Adami (2,195)</p>
<p>It-Tmien Distrett: Partit Laburista: Edward Scicluna (3,577), Chris Cardona (3,218); Partit Nazzjonalista: Beppe Fenech Adami (6,484), Therese Commodini Cachia (1,523), David Agius (1,370)</p>
<p>Id-Disa Distrett: Partit Laburista: Clifton Grima (2,608), Michael Falzon (2,093); Partit Nazzjonalista: Kristy Debono (4,022), Robert Arrigo (2,099), Marthese Portelli (1,468)</p>
<p>L-Għaxar Distrett: Partit Laburista: Evarist Bartolo (2,732), Michael Falzon (2,260); Partit Nazzjonalista: Robert Arrigo (4,793), Karl Gouder (1,132); Partit Demokratiku: Marlene Farrugia (1,016)</p>
<p>Il-Ħdax-il Distrett: Partit Laburista: Anthony Agius Decelis (2,950), Alex Muscat (2,431); Partit Nazzjonalista: Simon Busuttil (11,266), David Agius (581), Edwin Vassallo (438)</p>
<p>It-Tnax-il Disrtrett: Partit Laburista: Evarist Bartolo (2,444), Michael Farrugia (3,560); Partit Nazzjonalista: Simon Busuttil (9,389), Claudette Buttigieg (125), Robert Cutajar (1,080)</p>
<p>Tlettax-il Distrett: Partit Laburista: Anton Refalo (4,853), Justyne Caruana (3,189), Clint Camilleri (2,466); Partit Nazzjonalista: Chris Said (4,642), Marthese Portelli (2,622)</p>
Eletti minn Elezzjonijiet Każwali
Kandidati Eletti f'isem il-Partit Laburista
<p>It-Tieni Distrett Elettorali (post li tbattal minn Helena Dalli)</p>
<p>Bedingfield Glenn</p>
<p>*It-Tielet Distrett Elettorali (post li tbattal minn Helena Dalli mal-ħatra ta' Kummissarju Ewropew fl-2019)</p>
<p>Micallef Jean Claude </p>
<p>Ir-Raba’ Distrett Elettorali (post li tbattal minn Chris Fearne)</p>
<p>Grech Etienne            </p>
<p>Il-Ħames Distrett Elettorali (post li tbattal minn Joseph Muscat)</p>
<p>Zrinzo Azzopardi Stefan</p>
<p>Is-Sitt Distrett Elettorali (post li tbattal minn Silvio Schembri)</p>
<p>Cutajar Rosianne</p>
<p>It-Tmien Distrett Elettorali (post li tbattal minn Edward Scicluna)</p>
<p>Zammit Lewis Edward</p>
<p>Id-Disa’ Distrett Elettorali (post li tbattal minn Michael Falzon)</p>
<p>Mallia Manuel</p>
<p>It-Tnax-il Distrett Elettorali (post li tbattal minn Evarist Bartolo)</p>
<p>Bartolo Clayton</p>
<p>Is-Seba’ Distrett Elettorali (post li tbattal minn Beppe Fenech Adami)</p>
Kandidati Eletti f'isem il-Partit Nazzjonalista
<p>Farrugia Godfrey</p>
<p>L-Għaxar Distrett Elettorali (post li tbattal minn Robert Arrigo)</p>
<p>Aquilina Karol         </p>
<p>Il-Ħdax-il Distrett Elettorali (post li tbattal minn Simon Busuttil)</p>
<p>Bartolo Ivan</p>
<p>Il-Ħdax-il Distrett Elettorali (post li tbattal minn David Agius)</p>
<p>Deguara Maria</p>
<p>It-Tlettax-il Distrett Elettorali (post li tbattal minn Marthese Portelli)</p>
<p>Stellini David</p>
</text></body></html>