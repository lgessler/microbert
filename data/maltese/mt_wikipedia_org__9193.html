<html><body><text id="wikipedia_mt_wikipedia_org__9193.html" ns="0" revid="243859" sourceurl="https://mt.wikipedia.org/wiki/David_Villa" title="David Villa" type="wikipedia">David Villa
<p><hi rend="bold">David Villa Sánchez</hi> (<ref target="https://mt.wikipedia.org/wiki/Langreo">Langreo</ref>, <ref target="https://mt.wikipedia.org/wiki/3_ta'_Diċembru">3 ta' Diċembru</ref> <ref target="https://mt.wikipedia.org/wiki/1981">1981</ref>) hu plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Spanja">Spanjol</ref> li jilgħab bħala <ref target="https://mt.wikipedia.org/wiki/Attakkant">attakkant</ref> għal <ref target="https://mt.wikipedia.org/wiki/Atlético_Madrid">Atlético Madrid</ref> u għat-<ref target="https://mt.wikipedia.org/wiki/Tim_nazzjonali_tal-futbol_ta'_Spanja">tim nazzjonali Spanjol</ref>. Fi Spanja hu hu magħruf bħala <hi rend="italic">El Guaḥe</hi>, jiġifieri "it-tfajjel".</p>
<p>Kemm mal-klabb u kif ukoll man-nazzjonali, Villa jilgħab bin-numru 7.</p>
Karrateristiċi tekniċi
<p>Attakkant li kapaċi jilgħab kemm bħala attakkant ċentrali u anki wara l-ewwel punta, fejn għandu abilità kbira fil-pożizzjoni tiegħu permezz tal-veloċità tiegħu. Hu speċjalist kbir fl-għoti tal-free kicks u anki fil-penalties, fejn ħafna drabi jkunu affidati għal-lemin tajjeb tiegħu. Barra minn hekk għandu teknika invidwali kbira fejn flimkien mal-abilità fl-aċċelerazzjoni, jagħmlu imprevidibbli meta jkun f'sitwazzjonijiet ta' wieħed kontra wieħed u għall-gowlers. Flimkien man-numru sabiħ ta' gowls li jiskorja u anki għax-xutt b'saħħtu u preċiż li għandu, dan jagħmlu wieħed mill-aqwa attakkanti preżenti. Fl-istess mod jibrilla fil-viżjoni tal-logħob u anki fil-kapaċità li jiżmarka lil sħabu.</p>
Karriera
Bidu tal-karriera
<p>Villa kiseb l-ewwel ċans professjonistiku permezz tal-klabb lokali ta' <ref target="https://mt.wikipedia.org/wiki/Sporting_de_Gijón">Sporting de Gijón</ref>, fejn iddebutta mal-ewwel tim fl-istaġun 2000–01. L-istaġun ta' wara hu kien plejer regulari, fejn skorja tmintax-il gowl, u għoxrin fl-istaġun ta' wara. Wara aktar minn 50 gowl fi tliet staġuni ma' Gijón, hu ngħata ċans fl-aqwa diviżjoni Spanjola, il-<ref target="https://mt.wikipedia.org/wiki/La_Liga">La Liga</ref>, permezz ta' <ref target="https://mt.wikipedia.org/wiki/Real_Zaragoza">Real Zaragoza</ref> li xtrawh fis-sajf tal-2003. Hu ma kellux problemi biex jadatta biex fl-ewwel staġun sab ix-xibka sbatax-il darba. Villa wassal lil Real Zaragoza għar-rebħa fil-<ref target="https://mt.wikipedia.org/wiki/Copa_del_Rey">Copa del Rey</ref> fejn skorja gowl kruċjali kontra <ref target="https://mt.wikipedia.org/wiki/Real_Madrid_CF">Real Madrid</ref>.</p>
<p>Wara li lagħab l-ewwel internazzjonali tiegħu ma' Spanja, <ref target="https://mt.wikipedia.org/wiki/Valencia_CF">Valencia</ref> ħadu ċ-ċans u kisbu lill-plejer għal <ref target="https://mt.wikipedia.org/wiki/Ewro">€</ref>12-il miljun fis-sajf tal-2005.</p>
Valencia
<p>Fl-istaġun 2005–06, hu skorja 25 gowl f'35 logħba tal-kampjonat ma' Valencia, fejn spiċċa biss gowl wieħed inqas mill-aqwa skorer tal-kampjonat li kien <ref target="https://mt.wikipedia.org/wiki/Samuel_Eto'o">Samuel Eto'o</ref> ta' <ref target="https://mt.wikipedia.org/wiki/FC_Barcelona">Barcelona</ref>. Hu skojra l-ewwel <ref target="https://mt.wikipedia.org/wiki/Tripletta">tripletta</ref> għal Valencia kontra <ref target="https://mt.wikipedia.org/wiki/Athletic_Bilbao">Athletic Bilbao</ref> fit-<ref target="https://mt.wikipedia.org/wiki/23_ta'_April">23 ta' April</ref> <ref target="https://mt.wikipedia.org/wiki/2006">2006</ref>. Dan it-tragward laħqu billi skorja tliet gowls f'madwar ħames minuti (mit-80 sal-85 minuta), biex saret fost l-aktar tripletti veloċi li qatt ġew irrikordjati.</p>
<p>Il-forma ta' Villa kompliet fl-istaġun segwenti, fejn ifforma koppja tal-attakk flimkien ma' <ref target="https://mt.wikipedia.org/wiki/Fernando_Morientes">Fernando Morientes</ref>. Flimkien, Villa u Morientes skurjaw bejniethom 40 gowls f'kull kompetizzjoni, biex sfurzaw lil <ref target="https://mt.wikipedia.org/wiki/Raúl_González">Raúl González</ref> biex ikun barra mit-tim nazzjonali Spanjol. Hu skorja free kick brillanti fit-tieni rawnd taċ-Champions League kontra <ref target="https://mt.wikipedia.org/wiki/FC_Internazionale_Milano">Inter Milan</ref> li għen lil Valencia jaslu sal-kwarti tal-finali fejn eventwalment tilfu kontra <ref target="https://mt.wikipedia.org/wiki/Chelsea_FC">Chelsea</ref>.</p>
<p>Fil-100 apparenza tiegħu għal Valencia, Villa skorja tripletta kontra <ref target="https://mt.wikipedia.org/wiki/Levante_UD">Levante</ref>. Żewġ gowls oħra kienu skurjati fl-aħħar ġurnata tal-istaġun kontra <ref target="https://mt.wikipedia.org/wiki/Atlético_Madrid">Atlético Madrid</ref>, fejn b'hekk spiċċa l-istaġun bi tmintax-il gowl minn 28 partita.</p>
<p>Fl-2007–08 hu rebaħ l-ewwel trofew ma' Valencia, meta rebħu 3–1 lil <ref target="https://mt.wikipedia.org/wiki/Getafe_CF">Getafe</ref> fil-finali tal-<ref target="https://mt.wikipedia.org/wiki/Copa_del_Rey">Copa del Rey</ref>, wara li kienu għadhom kemm rebħu fis-semifinali lil <ref target="https://mt.wikipedia.org/wiki/FC_Barcelona">Barcelona</ref>. Minkejja interess kbir minn klabbs kbar madwar l-Ewropa, l-aktar fost dawn kienu <ref target="https://mt.wikipedia.org/wiki/Real_Madrid_CF">Real Madrid</ref>, hu iffirma kuntratt ta' sitt snin ma' Valencia, li b'hekk se jżommu f'<ref target="https://mt.wikipedia.org/wiki/Mestalla">Mestalla</ref> sal-<ref target="https://mt.wikipedia.org/wiki/2014">2014</ref>.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
Internazzjonali
<p>Mat-<ref target="https://mt.wikipedia.org/wiki/Tim_nazzjonali_tal-futbol_ta'_Spanja">tim nazzjonali Spanjol</ref>, Villa iddebutta fl-<ref target="https://mt.wikipedia.org/wiki/4_ta'_Frar">4 ta' Frar</ref> <ref target="https://mt.wikipedia.org/wiki/2005">2005</ref> f'partita li ntlagħbet kontra <ref target="https://mt.wikipedia.org/wiki/Tim_nazzjonali_tal-futbol_ta'_San_Marino">San Marino</ref> f'<ref target="https://mt.wikipedia.org/wiki/Almería">Almería</ref> u kienet mirbuħa bl-iskor ta' 5–0.</p>
<p>Kien magħżul mat-tim għat-<ref target="https://mt.wikipedia.org/wiki/Tazza_tad-Dinja_tal-Futbol_2006">Tazza tad-Dinja 2006</ref> fejn matul dan it-turnew skorja tliet gowls, b'doppjetta kontra l-<ref target="https://mt.wikipedia.org/wiki/Tim_nazzjonali_tal-futbol_tal-Ukrajna">Ukrajna</ref> u gowl minn penalty kontra <ref target="https://mt.wikipedia.org/wiki/Tim_nazzjonali_tal-futbol_ta'_Franza">Franza</ref>, però dan irriżulta għalxejn hekk kif Spanja ħarġu 3–1 telliefa u waqfu sal-fażi tal-aħħar sittax. Hu skorja tliet gowls bħal sieħbu fl-attakk, <ref target="https://mt.wikipedia.org/wiki/Fernando_Torres">Fernando Torres</ref>.</p>
<p>Wara t-Tazza tad-Dinja, Villa kompla bħala l-ewwel għażla fl-attakk, fejn beda l-ħdax-il partita internazzjonali matul l-istaġun 2006–07. Hu rnexxielu jiskorja numru impressjonati ta' 8 gowls minn dawn il-partiti u spiċċa bħala l-aqwa skorer ta' Spanja fil-<ref target="https://mt.wikipedia.org/wiki/Kwalifikazzjoni_għall-Kampjonati_Ewropej_tal-Futbol_2008">fażi ta' kwalifikazzjoni għall-Euro 2008</ref> b'7 gowls. Fis-<ref target="https://mt.wikipedia.org/wiki/26_ta'_Marzu">26 ta' Marzu</ref> <ref target="https://mt.wikipedia.org/wiki/2008">2008</ref>, fil-<ref target="https://mt.wikipedia.org/wiki/Partita_ta'_ħbiberija">partita ta' ħbiberija</ref> bejn Spanja u l-<ref target="https://mt.wikipedia.org/wiki/Tim_nazzjonali_tal-futbol_tal-Italja">Italja</ref> hu skorja gowl mill-isbaħ biex ta r-rebħa ta' 1–0 lill-Ispanjoli.</p>
<p>Fid-debutt tiegħu fil-<ref target="https://mt.wikipedia.org/wiki/Kampjonati_Ewropej_tal-Futbol_2008">Kampjonati Ewropej 2008</ref>, fir-rebħa kbira ta' Spanja kontra r-<ref target="https://mt.wikipedia.org/wiki/Tim_nazzjonali_tal-futbol_tar-Russja">Russja</ref> bl-iskor ta' 4–1, hu skorja tripletta, fejn din kienet it-tmien darba fl-istorja ta' dawn il-kampjonati li plejer skorja tripletta jew aktar f'partita.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Barra minn hekk hu skorja gowl importanti fit-93 minuta tal-partita li segwiet, kontra l-<ref target="https://mt.wikipedia.org/wiki/Tim_nazzjonali_tal-futbol_tal-Iżvezja">Iżvezja</ref> fejn b'hekk ta l-kwalifikazzjoni għall-kwarti tal-finali. Fil-fażi ta' wara, Spanja ltaqgħet mal-Italja, u wara 120 minuta mingħajr gowl, kienu l-penalties li taw ir-rebħa lill-Ispanjoli, fejn Villa kien l-ewwel wieħed li skorja f zibbu. Fis-semifinali kontra r-Russja, hu weġġa' u kien sostitwit minn <ref target="https://mt.wikipedia.org/wiki/Cesc_Fabregas">Cesc Fabregas</ref>. Minkejja li kien assenti mill-finali mirbuħa minn Spanja fuq il-<ref target="https://mt.wikipedia.org/wiki/Tim_nazzjonali_tal-futbol_tal-Ġermanja">Ġermanja</ref>, hu xorta kien inkuruat bħala l-aqwa skorer tat-turnew b'4 gowls.</p>
Unuri
Klabb
<p> <hi rend="bold">Real Zaragoza</hi></p>
<list type="unordered"><item><ref target="https://mt.wikipedia.org/wiki/Copa_del_Rey">Copa del Rey</ref>: 2004</item></list>
<p> <hi rend="bold">Valencia</hi></p>
<list type="unordered"><item><ref target="https://mt.wikipedia.org/wiki/Copa_del_Rey">Copa del Rey</ref>: 2008</item></list>
<p> <hi rend="bold">Barcelona</hi></p>
<list type="unordered"><item><ref target="https://mt.wikipedia.org/wiki/La_Liga">La Liga</ref>: 2010–11, 2012–13</item>
<item><ref target="https://mt.wikipedia.org/wiki/Copa_del_Rey">Copa del Rey</ref>: 2011–12</item>
<item><ref target="https://mt.wikipedia.org/wiki/Supercopa_de_España">Supercopa de España</ref>: 2010, 2011</item>
<item><ref target="https://mt.wikipedia.org/wiki/UEFA_Champions_League">UEFA Champions League</ref>: 2010–11</item>
<item><ref target="https://mt.wikipedia.org/wiki/Super_Cup_Ewropea">Super Cup Ewropea</ref>: 2011</item>
<item><ref target="https://mt.wikipedia.org/wiki/Tazza_tad-Dinja_tal-Futbol_tal-Klabbs">Tazza tad-Dinja tal-Futbol tal-Klabbs</ref>: 2011</item></list>
Nazzjonal
<list type="unordered"><item><ref target="https://mt.wikipedia.org/wiki/Kampjonati_Ewropej_tal-Futbol">Kampjonati Ewropej</ref>: 2008</item>
<item><ref target="https://mt.wikipedia.org/wiki/Tazza_tad-Dinja_tal-Futbol">Tazza tad-Dinja</ref>: 2010</item></list>
Individwali
<list type="unordered"><item><ref target="https://mt.wikipedia.org/wiki/Trofew_Zarra">Trofew Zarra</ref>: 2005–06, 2006–07, 2008–09, 2009–10</item>
<item><ref target="https://mt.wikipedia.org/wiki/Kampjonati_Ewropej_tal-Futbol_2008">Żarbuna tad-deheb tal-Euro 2008</ref>: 2008</item>
<item><ref target="https://mt.wikipedia.org/wiki/Premju_Don_Balón">Plejer Spanjol tas-Sena</ref>: 2005–06</item>
<item><ref target="https://mt.wikipedia.org/wiki/FIFPro#World_XI">FIFA/FIFPro World XI</ref>: 2010</item>
<item>Tim tas-Sena tal-UEFA: 2010</item></list>


Ħoloq esterni
<list type="unordered"><item><ref target="https://www.soccerbase.com/players/player.sd?player_id=36276">Il-Paġna prinċipali</ref> fuq Soccerbase</item></list>
</text></body></html>