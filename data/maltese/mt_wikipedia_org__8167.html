<html><body><text id="wikipedia_mt_wikipedia_org__8167.html" ns="0" revid="272968" sourceurl="https://mt.wikipedia.org/wiki/Owen_Hargreaves" title="Owen Hargreaves" type="wikipedia">Owen Hargreaves
<p><hi rend="bold">Owen Lee Hargreaves</hi> (twieled fl-20 ta' Jannar 1981) huwa eks-plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Ingilterra">Ingliż</ref>.</p>
Bijografija
<p>Hargreaves hu l-iżgħar minn tliet aħwa ta' Margaret u Colin Hargreaves li emigraw għall-<ref target="https://mt.wikipedia.org/wiki/Kanada">Kanada</ref> fil-bidu tas-snin tmenin mir-<ref target="https://mt.wikipedia.org/wiki/Renju_Unit">Renju Unit</ref>. Missieru kien jilgħab il-futbol fl-akkademja ta' <ref target="https://mt.wikipedia.org/wiki/Bolton_Wanderers_FC">Bolton Wanderers</ref> u wkoll għal <ref target="https://mt.wikipedia.org/wiki/Calgary_Kickers">Calgary Kickers</ref> fil-<ref target="https://mt.wikipedia.org/wiki/Canadian_Soccer_League">Canadian Soccer League</ref>. Hu għandu żewġt aħwa, Darren u Neil. Ħuh il-kbir, Darren, irrapreżenta lill-Kanada fil-livell taż-żgħażagħ.</p>
Karriera
FC Bayern Munich
<p>Hargreaves, fl-1 ta' Lulju 1997, f'età ta' sittax-il sena mexa minn Calgary Foothills għal <ref target="https://mt.wikipedia.org/wiki/FC_Bayern_Munich">Bayern Munich</ref>. Hargreaves lagħab mat-tim ta' taħt id-dsatax-il sena għal sentejn u nofs. Waqt li kien mat-tim ta' taħt id-dsatax-il sena, it-tim laħaq il-finali tal-kampjonat Ġermaniż fl-1998. Huma tilfu l-finali kontra <ref target="https://mt.wikipedia.org/wiki/Borussia_Dortmund">Borussia Dortmund</ref>, imma dan kien biss wara l-<ref target="https://mt.wikipedia.org/wiki/Għoti_tal-penalties">għoti tal-penalties</ref>.</p>
<p>Fit-12 ta' Awwissu 2000, Hargreaves lagħab l-ewwel logħba tal-<ref target="https://mt.wikipedia.org/wiki/Bundesliga">Bundesliga</ref>, fejn għamel issostitwixxa lil <ref target="https://mt.wikipedia.org/wiki/Carsten_Jancker">Carsten Jancker</ref> fit-83 minuta. L-ewwel partita mal-ewwel ħdax waslet kontra <ref target="https://mt.wikipedia.org/wiki/SpVgg_Unterhaching">SpVgg Unterhaching</ref> fis-16 ta' Settembru 2000. L-istaġun kien wieħed trijonfanti għal Bayern hekk kif il-klabb spiċċa ċampjin tal-Bundesliga u rebħu wkoll il-<ref target="https://mt.wikipedia.org/wiki/UEFA_Champions_League">UEFA Champions League</ref>. Il-prestazzjoni ta' Hargreaves fis-semifinali taċ-Champions League kontra <ref target="https://mt.wikipedia.org/wiki/Real_Madrid_CF">Real Madrid</ref> tatu introduzzjoni fid-dinja internazzjonali tal-futbol hekk kif kellu s-saħħa li jaffronta lil plejers ta' esperjenza bħal <ref target="https://mt.wikipedia.org/wiki/Roberto_Carlos">Roberto Carlos</ref> u <ref target="https://mt.wikipedia.org/wiki/Luís_Figo">Luís Figo</ref>. Hu hu wieħed mill-uniċi żewġ plejers Ingliżi li rebħu ċ-Champions League ma' timijiet li mhumiex Ingliżi, fejn l-ieħor kien <ref target="https://mt.wikipedia.org/wiki/Steve_McManaman">Steve McManaman</ref> (<ref target="https://mt.wikipedia.org/wiki/Real_Madrid">Real Madrid</ref>).</p>
<p>Fl-istaġun 2001–02 Hargreaves stabbilixxa ruħu bħala regulari tal-ewwel tim, fejn għamel 46 apparenza b'kollox. Minkejja li t-tim spiċċaw fit-tielet post fil-Bundesliga, apparenza fil-kwarti tal-finali taċ-Champions League u telfa fit-tazza kontra <ref target="https://mt.wikipedia.org/wiki/FC_Shalke_04">Shalke</ref>, l-istaġun kien wieħed deċiżiv għal Hargreaves hekk kif hu ħareġ bħala plejer importanti tat-tim.</p>
<p>L-istaġun ta' wara Hargreaves iċċelebra suċċess domestiku ieħor hekk kif Bayern rebħu t-titlu tal-Bundesliga u d-<ref target="https://mt.wikipedia.org/wiki/DFB_Cup">DFB Cup</ref>. Fis-26 ta' Jannar 2003, Hargreaves skorja l-ewwel gowl fil-Bundesliga fil-logħba kontra <ref target="https://mt.wikipedia.org/wiki/Borussia_VfL_1900">Borussia Mönchengladbach</ref>. Sfortunatament, hu kien imweġġa' għal tliet darbiet matul l-istaġun. Hu rnexxielu jagħmel 25 apparenza fil-Bundesliga, erbgħa fit-Tazza u tliet fiċ-Champions League.</p>
<p>L-istaġun 2003–04 kien l-ewwel staġun ta' Bayern mingħajr ma rebaħ l-ebda trofew. Wara li kisbu d-Doppjetta fis-sena ta' qabel, it-tim ta' Munich spiċċa t-tieni fil-kampjonat u kienu eliminati minn <ref target="https://mt.wikipedia.org/wiki/Real_Madrid_CF">Real Madrid</ref> fiċ-Champions League. Fl-istaġun ta' wara Hargreaves reġa' kiseb midalja oħra tal-kampjonat u tad-DFB Cup. Hu għamel 27 apparenza (gowl wieħed) fil-Bundesliga, lagħab fit-tliet logħbiet tat-Tazza (żewġ gowls) u tmien apparenzi fiċ-Champions League.</p>
<p>Fl-2005–06, hu żied titlu ieħor fil-Bundesliga u t-titlu tat-Tazza. Hargreaves skorja l-ewwel gowl fl-<ref target="https://mt.wikipedia.org/wiki/Allianz_Arena">Allianz Arena</ref> il-ġdid, f'logħba kompetittiva kontra Borussia Mönchengladbach. F'Ottubru tal-2005, hu għamel estinzjoni tal-kuntratt mat-tim Bayern għal erba' snin. Fl-istaġun 2006-07, Hargreaves kienet sfortunat li kiser saqajh u li ħallieh barra mill-azzjoni f'parti kbira tal-kampanja tat-tim ta' Bayern. Hu rkupra fil-ħin biex jgħin lil Bayern Munich jeliminaw lil <ref target="https://mt.wikipedia.org/wiki/Real_Madrid_CF">Real Madrid</ref> fiċ-Champions League wara li l-iskor aggregat kien dak ta' 4–4, però Bayern Munich ikkwalifikaw minħabba r-regolament tal-<ref target="https://mt.wikipedia.org/wiki/Gowls_barra_mid-dar_(regola)">gowls barra minn darhom</ref>, minkejja t-telfa ta' 3–2 fil-Bernabéu.</p>
Manchester United
<p>Fil-31 ta' Mejju 2007, kien imħabbar li Hargreaves kien se jingħaqad mat-tim ta' <ref target="https://mt.wikipedia.org/wiki/Manchester_United_FC">Manchester United</ref> fl-1 ta' Lulju 2007, wara madwar sena ta' negozjati bejn Bayern Munich u United, f'somma ta' madwar £17-il miljun.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Hargreaves iffirma kuntratt ta' erba' snin mal-klabb fl-1 ta' Lulju. Hu kien imħabbar lill-istampa fid-9 ta' Lulju flimkien ma' <ref target="https://mt.wikipedia.org/wiki/Nani">Nani</ref>. Hargreaves ingħata n-numru 4 f'<ref target="https://mt.wikipedia.org/wiki/Old_Trafford">Old Trafford</ref>, in-numru li qabel kien milbus minn <ref target="https://mt.wikipedia.org/wiki/Gabriel_Heinze">Gabriel Heinze</ref> u <ref target="https://mt.wikipedia.org/wiki/Juan_Sebastian_Veron">Juan Sebastian Veron</ref>.</p>
<p>Hargreaves iddebutta mat-tim ta' Manchester United f'<ref target="https://mt.wikipedia.org/wiki/Logħba_ta'_ħbiberija">logħba ta' ħbiberija</ref> kontra <ref target="https://mt.wikipedia.org/wiki/Peterborough_United_FC">Peterborough United</ref> fl-4 ta' Awwissu, fejn daħal bħala sostitut fir-rebħa ta' 3-1 għal United. Hu għamel l-ewwel apparenza fil-<ref target="https://mt.wikipedia.org/wiki/Premier_League">Premier League</ref> fit-tielet logħba ta' Manchester United fil-kampjonat, fit-telfa fid-derby ta' <ref target="https://mt.wikipedia.org/wiki/Manchester_City_FC">Manchester</ref>. Hu skorja l-ewwel gowl għal United kontra <ref target="https://mt.wikipedia.org/wiki/Fulham_FC">Fulham</ref> fl-1 ta' Marzu. It-tieni gowl wasal fit-13 ta' April, fejn skorja l-gowl tar-rebħa kontra <ref target="https://mt.wikipedia.org/wiki/Arsenal_FC">Arsenal</ref>. L-ewwel staġun f'Manchester kien ta' suċċess hekk kif għen lill-klabb jirbaħ it-titli tal-<ref target="https://mt.wikipedia.org/wiki/Premiership">Premiership</ref> u taċ-<ref target="https://mt.wikipedia.org/wiki/UEFA_Champions_League">Champions League</ref>.</p>
Internazzjonali
<p>Hargreaves għamewl l-ewwel apparenza internazzjonali fil-15 ta' Awwissu 2001 kontra <ref target="https://mt.wikipedia.org/wiki/Tim_nazzjonali_tal-futbol_tal-Olanda">Olanda</ref> f'<ref target="https://mt.wikipedia.org/wiki/White_Hart_Lane">White Hart Lane</ref>, fejn tatu distinzjoni li jkun l-uniku plejer li lagħab mat-<ref target="https://mt.wikipedia.org/wiki/Tim_nazzjonali_tal-futbol_tal-Ingilterra">tim nazzjonali Ingliż</ref> imma li qatt ma għex l-<ref target="https://mt.wikipedia.org/wiki/Ingilterra">Ingilterra</ref>. Hargreves kien l-uniku plejer li lagħab barra mill-<ref target="https://mt.wikipedia.org/wiki/Premier_League">Premier League</ref> u li kien magħżul mat-tim Ingliż għat-<ref target="https://mt.wikipedia.org/wiki/Tazza_tad-Dinja_tal-Futbol_2002">Tazza tad-Dinja 2002</ref>. Hargreaves kien weġġa' wara biss ħmistax-il minuta tat-tieni logħba tal-grupp kontra l-<ref target="https://mt.wikipedia.org/wiki/Tim_nazzjonali_tal-futbol_tal-Arġentina">Arġentina</ref> u kellu jkun sostitwit.</p>
<p>Minkejja li ma tantx kien parti mill-ewwel għażla tat-tim, hu kien magħżul mal-iskwadra għall-<ref target="https://mt.wikipedia.org/wiki/Kampjonati_Ewropej_tal-Futbol_2004">Kampjonati Ewropej 2004</ref> f'<ref target="https://mt.wikipedia.org/wiki/Portugall">Portugall</ref> u fit-<ref target="https://mt.wikipedia.org/wiki/Tazza_tad-Dinja_tal-Futbol_2006">Tazza tad-Dinja 2006</ref> fil-<ref target="https://mt.wikipedia.org/wiki/Ġermanja">Ġermanja</ref> minkejja kritika mill-istampa u l-pubbliku. Fl-ewwel daħla tiegħu fl-ewwel logħba tal-Ingilterra fit-Tazza tad-Dinja 2006 bħala sostitut hu kellu abbużi vokali min-numru ta' benjamini Ingliżi. Però, f'edizzjoni fejn l-Ingilterra ma tantx irnexxielha toffri spettaklu, hu kienu, lejn l-aħħar tal-parteċipazzjoni, ikkunsidrat bħala wieħed mis-suċċessi tal-iskwadra Ingliża u kien imsejjaħ "Plejer tal-Partita" fil-kwarti tal-finali kontra l-<ref target="https://mt.wikipedia.org/wiki/Tim_nazzjonali_tal-futbol_tal-Portugall">Portugall</ref>, f'partita fejn l-Ingilterra tilfu fl-għoti tal-penalties, fejn Hargreaves kien l-unika plejer Ingliż li skorja l-penalty. Fl-2006, hu rebaħ il-Plejer tas-Sena tal-Ingilterra, u l-Plejer tas-Sena tal-Ingilterra fit-Tazza tad-Dinja f'sondaġġi uffiċjali tal-FA, u b'hekk sar l-ewwel wieħed li rebaħhom it-tnejn li huma fi staġun.</p>
<p>Hu kompla jimpresjona fejn kiseb l-unur tal-"Plejer tal-Partita" għall-Ingilterra kontra l-<ref target="https://mt.wikipedia.org/wiki/Tim_nazzjonali_tal-futbol_tal-Greċja">Greċja</ref> fir-rebħa ta' 4–0 fit-18 ta' Awwissu 2006, fejn ħa n-numru sebgħa li qabel kien milbus minn <ref target="https://mt.wikipedia.org/wiki/David_Beckham">David Beckham</ref>. Fit-30 ta' Jannar 2007, hu kien ivvutat "Plejer tas-Sena tal-Ingilterra 2006", kif ivvutat mill-viżitaturi tas-sit elettroniku tal-FA.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
<p>F'Ġunju tal-2007, il-<ref target="https://mt.wikipedia.org/wiki/FIFA">FIFA</ref> ħabbret li Hargreaves u <ref target="https://mt.wikipedia.org/wiki/Philipp_Lahm">Philipp Lahm</ref> kienu se jżuru l-<ref target="https://mt.wikipedia.org/wiki/Afrika_t'Isfel">Afrika t'Isfel</ref> għas-sapport inizzjali għat-<ref target="https://mt.wikipedia.org/wiki/Tazza_tad-Dinja_tal-Futbol_2010">Tazza tad-Dinja 2010</ref>.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref></p>
Statistika
<p><hi rend="italic">Korretti sat-16 ta' Mejju 2012</hi></p>

Noti

Unuri
Klabb
Bayern Munich
<list type="unordered"><item><ref target="https://mt.wikipedia.org/wiki/Fußball-Bundesliga">Fußball-Bundesliga</ref>: 2000–01, 2002–03, 2004–05, 2005–06</item>
<item><ref target="https://mt.wikipedia.org/wiki/UEFA_Champions_League">UEFA Champions League</ref>: 2000–01</item>
<item><ref target="https://mt.wikipedia.org/wiki/Tazza_Interkontinentali_(futbol)">Tazza Interkontinentali</ref>: 2001</item>
<item><ref target="https://mt.wikipedia.org/wiki/DFB_Pokal">DFB Pokal</ref>: 2002–03, 2004–05, 2005–06</item>
<item><ref target="https://mt.wikipedia.org/wiki/Premiere_Ligapokal">Premiere Ligapokal</ref>: 2003–04</item></list>
Manchester United
<list type="unordered"><item><ref target="https://mt.wikipedia.org/wiki/Premier_League">Premier League</ref>: 2007–08</item>
<item><ref target="https://mt.wikipedia.org/wiki/UEFA_Champions_League">UEFA Champions League</ref>: 2007–08</item></list>
Individwali
<list type="unordered"><item><ref target="https://mt.wikipedia.org/wiki/Trofew_Bravo">Trofew Bravo</ref>: 2001</item>
<item>Plejer tas-Sena tal-Ingilterra: 2006</item>
<item>Plejer tas-Sena tal-Ingilterra fit-Tazza tad-Dinja: 2006</item></list>


Ħoloq esterni
<list type="unordered"><item>Il-mudell {{<ref target="https://mt.wikipedia.org/wiki/Mudell:Soccerbase">Soccerbase</ref>}} għandu nieqes l-identifikatur u l-entità ma teżistix fuq Wikidata.</item>
<item>Il-mudell {{<ref target="https://mt.wikipedia.org/wiki/Mudell:Nfteams">Nfteams</ref>}} għandu nieqes l-identifikatur u l-entità ma teżistix fuq Wikidata.</item>
<item>Il-mudell {{<ref target="https://mt.wikipedia.org/wiki/Mudell:Fussballdaten">Fussballdaten</ref>}} għandu nieqes l-identifikatur u l-entità ma teżistix fuq Wikidata</item></list>
</text></body></html>