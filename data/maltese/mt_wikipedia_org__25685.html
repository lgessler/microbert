<html><body><text id="wikipedia_mt_wikipedia_org__25685.html" ns="0" revid="272406" sourceurl="https://mt.wikipedia.org/wiki/Ta%27_Kandja" title="Ta' Kandja" type="wikipedia">Ta' Kandja<p><hi rend="bold">Ta' Kandja</hi> hija żona żgħira f'<ref target="https://mt.wikipedia.org/wiki/Malta">Malta</ref> li tinsab bejn <ref target="https://mt.wikipedia.org/wiki/Ħal_Farruġ">Ħal Farruġ</ref> (fil-limiti ta' <ref target="https://mt.wikipedia.org/wiki/Ħal_Luqa">Ħal Luqa</ref>) u s-<ref target="https://mt.wikipedia.org/wiki/Siġġiewi">Siġġiewi</ref>. Iż-żona fiha diversi barrieri tal-franka u fiha għadd ta' faċilitajiet, bħaċ-Ċentru tad-Detenzjoni tal-Migranti mmexxi mill-<ref target="https://mt.wikipedia.org/wiki/Forzi_Armati_ta'_Malta">Forzi Armati ta' Malta</ref> u l-Impjant tal-Ippumpjar tal-Ilma tal-Pjan tal-Water Services Corporation (il-Korporazzjoni tas-Servizzi tal-Ilma).</p>
Mini tal-ilma taħt l-art
<p>Taħt l-Impjant tal-Ippumpjar tal-Ilma tal-Pjan f'Ta' Kandja, hemm sensiela ta' mini tal-ilma taħt l-art li huma parti mis-sistema tal-provvista tal-ilma ta' Malta.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Fl-2015, il-Korporazzjoni tas-Servizzi tal-Ilma pproduċiet 31.2 miljun metru kubu ta' ilma tax-xorb f'Malta u f'<ref target="https://mt.wikipedia.org/wiki/Għawdex">Għawdex</ref>. Madwar 13.4 miljun (43%) metru kubu ġew prodotti minn diversi għejun taħt l-art fejn jinġabar l-ilma tal-pjan. Is-sors ewlieni jinsab f'Ta' Kandja taħt l-Impjant tal-Ippumpjar tal-Ilma tal-Pjan, fejn hemm sensiela ta' mini tal-ilma li jlaħħqu tul ta' saħansitra tmien kilometri, xi 97 metru taħt l-art. Din is-sistema ta' mini tal-ilma tofroq f'diversi mini għal eluf ta' metri. Fil-Gżejjer Maltin hemm 12-il impjant ieħor tal-ippumpjar tal-ilma u 134 borehole (spiera) minn fejn jiġi estratt l-ilma.</p>
<p>L-Impjant tal-Ippumpjar tal-Ilma tal-Pjan fuq il-mini tal-ilma f'Ta' Kandja kien l-aħħar wieħed li nbena u tlesta fl-1963. Jikkonsisti f'sistema ta' 6.2 kilometri ta' mini tal-ilma minn network sħiħ ta' 42 kilometru madwar Malta kollha.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> L-ilma li jinġabar mill-impjant jissaffa bl-klorur biex jiġu eliminati xi batterji li jaf ikun hemm u mbagħad jiġi ppumpjat f'ġibjun fil-<ref target="https://mt.wikipedia.org/wiki/Qrendi">Qrendi</ref>.</p>
</text></body></html>