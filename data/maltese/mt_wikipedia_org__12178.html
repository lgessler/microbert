<html><body><text id="wikipedia_mt_wikipedia_org__12178.html" ns="0" revid="254229" sourceurl="https://mt.wikipedia.org/wiki/FC_BATE_Borisov" title="FC BATE Borisov" type="wikipedia">FC BATE Borisov
<p><hi rend="bold">FC BATE Borisov</hi> (ippronunċjat bʌtə') (bil-<ref target="https://mt.wikipedia.org/wiki/Lingwa_Bjelorussa">Bjelorussu</ref>: ФК БАТЭ Барысаў; bir-<ref target="https://mt.wikipedia.org/wiki/Lingwa_Russa">Russu</ref>: ФК БАТЭ Борисов) hu <ref target="https://mt.wikipedia.org/wiki/Klabb_tal-futbol">klabb tal-futbol</ref> <ref target="https://mt.wikipedia.org/wiki/Bjelorussja">Bjelorussu</ref>, li jilgħab fil-belt ta' <ref target="https://mt.wikipedia.org/wiki/Borisov">Borisov</ref>. Attwalment jikkompetu fil-<ref target="https://mt.wikipedia.org/wiki/Vysshaya_Liga">kampjonat Bjelorussu</ref> li tiegħu huma ċ-ċampjins renjanti. L-istaġun 2008–09 kien wieħed storiku għall-klabb hekk kif ikkompetew għall-ewwel darba fil-<ref target="https://mt.wikipedia.org/wiki/UEFA_Champions_League">UEFA Champions League</ref>. L-istadju tagħhom huwa l-<ref target="https://mt.wikipedia.org/wiki/Borisov_Arena">Borisov Arena</ref>.</p>
Storja
<p>Il-klabb kien fundat lura fl-1973, ġie ristabbilit fl-1996. L-isem BATE ġej mill-akronomu tal-<hi rend="bold">B</hi>orisov Works of <hi rend="bold">A</hi>utomobile and <hi rend="bold">T</hi>ractor <hi rend="bold">E</hi>lectronic Equipment. Minkejja li ma kellhomx xi storja wisq sabiħa fi ħdan il-<ref target="https://mt.wikipedia.org/wiki/Kampjonat_tal-futbol_Sovjetiku">kampjonat Sovjetiku</ref>, mill-1996 'il quddiem, BATE irnexxielhom jirbħu ħames kampjonati nazzjonali waqt li kkompetew fil-kompetizzjonijiet tal-<ref target="https://mt.wikipedia.org/wiki/UEFA">UEFA</ref> kontra timijiet ta' kalibru bħal <ref target="https://mt.wikipedia.org/wiki/AC_Milan">AC Milan</ref>, <ref target="https://mt.wikipedia.org/wiki/Juventus_FC">Juventus</ref>, <ref target="https://mt.wikipedia.org/wiki/FC_Zenit_St._Petersburg">Zenit St. Petersburg</ref>, <ref target="https://mt.wikipedia.org/wiki/Bolonga_FC_1909">Bolonga</ref>, <ref target="https://mt.wikipedia.org/wiki/TSV_1860_München">1860 Munich</ref> u <ref target="https://mt.wikipedia.org/wiki/Real_Madrid_CF">Real Madrid</ref>. Mal-unuri tal-kampjonat, insibu wkoll it-<ref target="https://mt.wikipedia.org/wiki/Tazza_tal-Bjelorussja">Tazza tal-Bjelorussja</ref> li ntrebħet fl-2006, meta l-formazzjoni ta' Borisov irnexxielha tagħmel il-famuża <hi rend="italic"><ref target="https://mt.wikipedia.org/wiki/Double_(futbol)">double</ref></hi>.</p>
<p>Plejers bħal <ref target="https://mt.wikipedia.org/wiki/Aliaksandr_Hleb">Aliaksandr Hleb</ref>, <ref target="https://mt.wikipedia.org/wiki/Vitali_Kutuzov">Vitali Kutuzov</ref> u <ref target="https://mt.wikipedia.org/wiki/Yuri_Zhevnov">Yuri Zhevnov</ref> bdew il-karriera tagħhom mal-BATE u llum huma regulari fit-<ref target="https://mt.wikipedia.org/wiki/Tim_nazzjonali_tal-futbol_tal-Bjelorussja">tim nazzjonali tal-Bjelorussja</ref>.</p>
<p>Fl-2008, BATE saret l-ewwel skwadra Bjelorussa li waslet sal-fażi tal-gruppi tal-UEFA Champions League. Il-klabb irnexxielu jasal sa dan l-istadju tal-<ref target="https://mt.wikipedia.org/wiki/UEFA_Champions_League_2008–09">edizzjoni 2008–09</ref>, meta fit-triq elimina fl-ewwel rawnd preliminarju liċ-ċampjins <ref target="https://mt.wikipedia.org/wiki/Iżlanda">Iżlandiżi</ref> <ref target="https://mt.wikipedia.org/wiki/Valur">Valur</ref>, fir-rawnd suċċessiv lill-<ref target="https://mt.wikipedia.org/wiki/Belġju">Belġjani</ref> ta' <ref target="https://mt.wikipedia.org/wiki/RSC_Anderlecht">RSC Anderlecht</ref>, waqt li fl-aħħar rawnd lill-<ref target="https://mt.wikipedia.org/wiki/Bulgarija">Bulgari</ref> ta' <ref target="https://mt.wikipedia.org/wiki/PFC_Levski_Sofia">Levski Sofia</ref>. It-tlugħ tal-poloz tefgħu lill-klabb Bjelorussu ma' Real Madrid, Juventus u Zenit St. Petersburg. Wara li fl-ewwel logħba fi <ref target="https://mt.wikipedia.org/wiki/Spanja">Spanja</ref> kontra r-Real Madrid tilfu 2–0, BATE kisbu riżultat prestiġjuż meta f'darhom spiċċaw pari ta' 2–2 kontra t-tim ta' Juventus, meta b'sorpriża kienu saħansitra jinsabu f'vantaġġ ta' żewġ gowls. Dan kien l-ewwel punt storiku f'fażi tal-gruppi tal-kompetizzjoni massima Ewropea. Il-mixja ta' BATE kompliet sakemm ġabru punt ieħor fil-partita ta' wara li spiċċat 1–1 kontra t-tim <ref target="https://mt.wikipedia.org/wiki/Russja">Russu</ref> ta' Zenit. Minkejja li spiċċaw l-aħħar mill-grupp u naqsu li jikkwalifikaw għall-fażi suċċessiva jew għar-rawnd tal-aħħar 32 tat-Tazza UEFA, huma xorta kisbu tifħir internazzjonali mill-istampa għad-dixxiplina, l-istil offensiv u n-nuqqas ta' biża li kellhom kontra uħud mill-aqwa timijiet Ewropej.</p>
Unuri
<list type="unordered"><item><hi rend="bold"><ref target="https://mt.wikipedia.org/wiki/Kampjonat_tal-futbol_Bjelorussu">Kampjonat Bjelorussu</ref>: 15</hi></item></list>
1999, 2002, 2006, 2007, 2008, 2009, 2010, 2011, 2012, 2013, 2014, 2015, 2016, 2017, 2018
<list type="unordered"><item><hi rend="bold"><ref target="https://mt.wikipedia.org/wiki/Tazza_tal-Bjelorussja">Tazza tal-Bjelorussja</ref>: 3</hi></item></list>
2006, 2010, 2015
<list type="unordered"><item><hi rend="bold"><ref target="https://mt.wikipedia.org/wiki/Super_Cup_Bjelorussa">Super Cup Bjelorussa</ref>: 7</hi></item></list>
2010, 2011, 2013, 2014, 2015, 2016, 2017
<list type="unordered"><item><hi rend="bold">Kampjonat Sojvetiku: 3</hi></item></list>
1974, 1976, 1979
Storja tal-Kampjonati u Tazzez

<list type="unordered"><item><hi rend="bold">1</hi> Inklużi l-play-off (Rebħa ta' 1–0) għall-1 post kontra <ref target="https://mt.wikipedia.org/wiki/FC_Neman_Grodno">Neman Grodno</ref>, kif iż-żewġ timijiet lestew il-punti indaqs.</item></list>


Skwadra kurrenti

L-ewwel tim
<p><hi rend="italic">Minn Lulju 2013</hi></p>

Plejers notevoli
<p>Kienu labgħu logħob internazzjonali għall-pajjiżi rispettivi tagħhom. Parteċipanti li isimhom huwa elenkat fil-<hi rend="bold">bold</hi> irrappreżenaw il-pajjiżhom waqt li jilagħbu għall BATE.</p>

Plejers famużi
<list type="unordered"><item><ref target="https://mt.wikipedia.org/wiki/Aliaksandr_Hleb">Aliaksandr Hleb</ref></item>
<item><ref target="https://mt.wikipedia.org/wiki/Vitali_Kutuzov">Vitali Kutuzov</ref></item>
<item><ref target="https://mt.wikipedia.org/wiki/Yuri_Zhevnov">Yuri Zhevnov</ref></item>
<item><ref target="https://mt.wikipedia.org/wiki/Egor_Filipenko">Egor Filipenko</ref></item>
<item><ref target="https://mt.wikipedia.org/wiki/Aleksandr_Fedorovich">Aleksandr Fedorovich</ref></item>
<item><ref target="https://mt.wikipedia.org/wiki/Aleksandr_Ermakovich">Aleksandr Ermakovich</ref></item>
<item><ref target="https://mt.wikipedia.org/wiki/Dmitri_Likhtarovich">Dmitri Likhtarovich</ref></item>
<item><ref target="https://mt.wikipedia.org/wiki/Dmitry_Molosh">Dmitry Molosh</ref></item>
<item><ref target="https://mt.wikipedia.org/wiki/Vadim_Skripchenko">Vadim Skripchenko</ref></item>
<item><ref target="https://mt.wikipedia.org/wiki/Gennady_Mardas">Gennady Mardas</ref></item>
<item><ref target="https://mt.wikipedia.org/wiki/Evgeni_Loshankov">Evgeni Loshankov</ref></item>
<item><ref target="https://mt.wikipedia.org/wiki/Nikolay_Ryndyuk">Nikolay Ryndyuk</ref></item>
<item><ref target="https://mt.wikipedia.org/wiki/Yuri_Puntus">Yuri Puntus</ref></item>
<item><ref target="https://mt.wikipedia.org/wiki/Igor_Kryushenko">Igor Kryushenko</ref></item>
<item><ref target="https://mt.wikipedia.org/wiki/Gennadi_Bliznyuk">Gennadi Bliznyuk</ref></item>
<item><ref target="https://mt.wikipedia.org/wiki/Igor_Shitov">Igor Shitov</ref></item>
<item><ref target="https://mt.wikipedia.org/wiki/Sergey_Veremko">Sergey Veremko</ref></item>
<item><ref target="https://mt.wikipedia.org/wiki/Anri_Hagush">Anri Hagush</ref></item>
<item><ref target="https://mt.wikipedia.org/wiki/Vitali_Buliga">Vitali Buliga</ref></item></list>
Ħoloq esterni
<list type="unordered"><item>(RU)  <ref target="http://www.fcbate.by/">Sit uffiċjali</ref></item>
<item><ref target="http://www.uefa.com/footballeurope/club=66168/domestic.html">FC BATE fuq UEFA.COM</ref></item>
<item><ref target="http://www.eufo.de/football/blr/bateisov.htm">FC BATE fuq EUFO.DE</ref></item>
<item><ref target="http://www.weltfussball.de/teams/bate-borisov/">FC BATE fuq Weltfussball.de</ref></item>
<item><ref target="http://www.weltfussballarchiv.com/Vereinsprofilnew.php?ID=4943">FC BATE fuq Weltfussballarchiv.com</ref></item>
<item><ref target="http://www.playerhistory.com/club/2179/">FC BATE fuq Playerhistory.com</ref></item>
<item><ref target="http://www.transfermarkt.de/de/verein/713/fcbateborisov/uebersicht/startseite.html">FC BATE fuq Transfermarkt.de</ref></item>
<item><ref target="http://www.national-football-teams.com/v2/club.php?id=196">FC BATE fuq National Football Teams.com</ref></item>
<item><ref target="http://www.football-lineups.com/team/FC_BATE/">FC BATE fuq Football-Lineups.com</ref></item></list>
</text></body></html>