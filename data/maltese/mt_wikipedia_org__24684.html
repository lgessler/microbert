<html><body><text id="wikipedia_mt_wikipedia_org__24684.html" ns="0" revid="268027" sourceurl="https://mt.wikipedia.org/wiki/Jean_Zaleski" title="Jean Zaleski" type="wikipedia">Jean Zaleski<figure><caption>Ritratt mill-wirja tal-2019 fi Spazju Kreattiv fil-<ref target="https://mt.wikipedia.org/wiki/Belt_Valletta">Belt Valletta</ref>, Malta, ta' artisti minn Malta jew b'rabta ma' Malta. Din id-dehra hija wirja ta' <hi rend="italic">monitor</hi> (placard tal-mużew) li tiddeskrivi l-artista u x-xogħol tal-arti - "Untitled (minn Malta: Memories and Explorations 1989-2001)" 2002, midja mħallta fuq l-injam.</caption></figure>
<p><hi rend="bold">Jean Zaleski</hi> (imwielda <hi rend="bold">Jean Busuttil</hi>, magħrufa ukoll bħala <hi rend="bold">Jean Busuttil Zaleski</hi>; <ref target="https://mt.wikipedia.org/wiki/Birkirkara">Birkirkara</ref>, 11 ta' April 1920 – 2 ta' Mejju 2010) kienet artista <ref target="https://mt.wikipedia.org/wiki/Malta">Maltija</ref> li qattgħet ħafna mill-ħajja adulta tagħha fl-<ref target="https://mt.wikipedia.org/wiki/Stati_Uniti">Istati Uniti</ref>. Ix-xogħol tagħha deher f'diversi wirjiet fl-Istati Uniti u f'Malta.<ref target="https://mt.wikipedia.org/wiki/Il-Paġna_prinċipali#cite_note-WLA2019-1">[1]</ref></p>
Bijografija
<p>Jean Busuttil twieldet f'<ref target="https://mt.wikipedia.org/wiki/Birkirkara">Birkirkara</ref>,<ref target="https://mt.wikipedia.org/wiki/Il-Paġna_prinċipali#cite_note-Sleeman-2">[2]</ref> l-iżgħar fost ħdax-il tfal. Meta kellha 8 snin, flimkien mal-familja tagħha, hija emigrat lejn l-Istati Uniti.</p>
Edukazzjoni u premjijiet
<p>Bħala artista studjat fl-Istati Uniti f'Moore College of Art and Design ta' <ref target="https://mt.wikipedia.org/wiki/Philadelphia">Philadelphia</ref>, fi New York fi <ref target="https://mt.wikipedia.org/wiki/Pratt_Institute">Pratt Institute</ref>, fil-Parsons School of Design, u fil-Art Students League. Fl-1986 irċeviet il-Premju "Susan B Anthony" fil-qasam tal-pittura mill-Organizzazzjoni Nazzjonali għan-Nisa.<ref target="https://mt.wikipedia.org/wiki/Il-Paġna_prinċipali#cite_note-award-3">[3]</ref> Fl-1975 ġiet mistiedna mill-President <ref target="https://mt.wikipedia.org/wiki/Jimmy_Carter">Jimmy Carter</ref> fil-<ref target="https://mt.wikipedia.org/wiki/White_House">White House</ref> bħala parti minn delegazzjoni ta' ħames artisti nisa.</p>
Xogħlijiet
<p>Diversi pitturi ta' Zaleski ġew ippreżentati f'wirjiet matul ħajjitha<ref target="https://mt.wikipedia.org/wiki/Il-Paġna_prinċipali#cite_note-4">[4]</ref> u wara mewtha.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref></p>
<p>Apparti mill-wirjiet tal-arti, ix-xogħol tagħha deher ukoll f-kotba. Dawn il-pubblikazzjonijiet jaqgħu f'żewġ kategoriji: kotba ta' illustrazzjonijiet u kotba tal-artisti. Ta' spiss il-kotba tagħha ikun fihom mit-tnejn.<ref target="https://mt.wikipedia.org/wiki/Il-Paġna_prinċipali#cite_note-6">[6]</ref> Dawn jinkludu, fost l-oħrajn, <hi rend="italic">Cowlines</hi>, ktieb artistiku li fih ukoll poeżiji ta' Edwin Honig. Dan il-ktieb artistiku fost l-oħrajn, fih żewġ folji maqgħuda flimkien, maħdum bi 22 paġna fuq kull naħa, qishom pjanu akkordjin. Il-ktieb jista' jinqara bħala ktieb normali jew inkella bħala miftuħ beraħ.</p>
<p>Il-ktieb <hi rend="italic">Winged Spirits:24 contemporary American poets</hi> fih bosta <hi rend="italic">collage</hi> maħduma minn Zaleski.</p>
</text></body></html>