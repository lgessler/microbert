<html><body><text id="wikipedia_mt_wikipedia_org__16517.html" ns="0" revid="244186" sourceurl="https://mt.wikipedia.org/wiki/Juvenes_Translatores" title="Juvenes Translatores" type="wikipedia">Juvenes Translatores<figure><caption>Juvenes Translatores</caption></figure>
<p><hi rend="bold">Juvenes Translatores</hi> (bil-<ref target="https://mt.wikipedia.org/wiki/Lingwa_Latina">Latin</ref> għal "tradutturi żgħażagħ") hu konkors annwali tat-<ref target="https://mt.wikipedia.org/wiki/Traduzzjoni">traduzzjoni</ref> mniedi fl-2007 għal studenti li jistudjaw fi skejjel postsekondarji fl-<ref target="https://mt.wikipedia.org/wiki/Unjoni_Ewropea">Unjoni Ewropea</ref> (UE) organizzat mid-Direttorat Ġenerali tat-Traduzzjoni (DGT) fi ħdan il-<ref target="https://mt.wikipedia.org/wiki/Kummissjoni_Ewropea">Kummissjoni Ewropea</ref>.</p>
<p>Il-konkors li jmiss se jsir f'Novembru 2015 bejn l-10 ta' filgħodu u nofsinhar (ħin ta' Brussel).<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
Għanijiet
<p>L-għanijiet prinċipali tal-konkors Juvenes Translatores huma li jippromwovi:</p>
<list type="unordered"><item>it-tagħlim tal-lingwi</item>
<item>il-multilingwiżmu</item>
<item>it-traduzzjoni bħala karriera</item></list>
<p>Il-konkors jimmira li jġib liż-żgħażagħ iktar konxji ta' kif ħiliet fil-lingwi jgħinu lill-Ewropej jikkomunikaw u jiftiehmu aħjar. Il-konkors jenfasizza wkoll l-importanza li niddiversifikaw il-lingwi li nitgħallmu biex jiżdied il-<ref target="https://mt.wikipedia.org/wiki/Multilingwiżmu">multilingwiżmu</ref> u l-ftehim interkulturali, kif ukoll jenfasizza l-benefiċċju tal-istudju tat-traduzzjoni bħala tweġiba għad-domanda dejjem tiżdied għat-tradutturi fl-Ewropa.</p>
Regoli bażiċi
<figure><caption>Trofew għar-rebbieħa tal-Juvenes Translatores</caption></figure>
<figure><caption>Mappa tar-rebbieħa tal-2010</caption></figure>
<figure><caption>Strixxa mwaħħla mal-kwartieri ġenerali tal-UE fi Brussel għall-Konkors tal-Juvenes Translatores</caption></figure>
<p>Juvenes Translatores hu konkors annwali miftuħ għal studenti li jagħlqu 17 f'dik is-sena – il-konkors tal-2015 hu miftuħ għal dawk li twieldu fl-1998. Il-konkorrenti jittraduċu test ta' paġna minn waħda mill-552 possibilitajiet ta' lingwi pari mill-24 <ref target="https://mt.wikipedia.org/wiki/Lingwi_tal-UE">lingwa uffiċjali tal-UE</ref>, billi jużaw biss dizzjunarji ppubblikati (mezzi elettroniċi mhumiex permessi). L-iskejjel f'kull pajjiż tal-UE jistgħu jdaħħlu massimu ta' 5 studenti ta' kull nazzjonalità li jkunu membri ta' dik l-istess skola. In-numru ta' skejjel parteċipanti (massimu ta' 751) minn kull pajjiż jiddipendi min-numru ta' siġġijiet li dak il-pajjiż għandu fil-<ref target="https://mt.wikipedia.org/wiki/Parlament_Ewropew">Parlament Ewropew</ref>.</p>
<p>Jekk in-numru ta' skejjel li japplikaw minn xi pajjiż jaqbeż in-numru massimu ta' skejjel, il-Kummissjoni tagħżel min se jieħu sehem permezz ta' polza. It-tradutturi tad-DGT jevalwaw it-traduzzjonijiet u jagħżlu dik rebbieħa minn kull pajjiż. It-28 parteċipant rebbieħa jiġu mistiedna għaċ-Ċerimonja ta' Premjazzjoni fi Brussell fejn jirċievu l-premjijiet tagħhom.</p>




Ħoloq esterni
<list type="unordered"><item><ref target="http://ec.europa.eu/translatores/index_mt.htm">Sit uffiċjali tal-Juvenes Translatores</ref></item></list>
</text></body></html>