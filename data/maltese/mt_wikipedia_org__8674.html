<html><body><text id="wikipedia_mt_wikipedia_org__8674.html" ns="0" revid="268095" sourceurl="https://mt.wikipedia.org/wiki/Morena_Camilleri" title="Morena Camilleri" type="wikipedia">Morena Camilleri
<p><hi rend="bold">Morena</hi> (<hi rend="bold">Margerita Camilleri Fenech</hi>;<ref target="https://mt.wikipedia.org/wiki/Il-Paġna_prinċipali#cite_note-intervista-1">[1]</ref> <ref target="https://mt.wikipedia.org/wiki/Sannat">Sannat</ref>, <ref target="https://mt.wikipedia.org/wiki/7_ta'_Marzu">7 ta' Marzu</ref> <ref target="https://mt.wikipedia.org/wiki/1984">1984</ref>) hi <ref target="https://mt.wikipedia.org/wiki/Kantant">kantanta</ref> <ref target="https://mt.wikipedia.org/wiki/Malta">Maltija</ref>.<ref target="https://mt.wikipedia.org/wiki/Il-Paġna_prinċipali#cite_note-intervista-1">[1]</ref></p>
Eurovision
<p>Fl-2006, Morena daħlet fil-kompetizzjoni tal-<ref target="https://mt.wikipedia.org/wiki/Kanzunetta_Maltija_għall-Ewropa">Kanzunetta Maltija għall-Ewropa</ref> flimkien ma' <ref target="https://mt.wikipedia.org/wiki/Paul_Giordimaina">Paul Giordimaina</ref> bil-kanzunetta "Time". Huma spiċċaw fid-9 post b'total ta' 3046 vot.</p>
<p>Sentejn wara, Morena reġgħet ipparteċipat, din id-darba b'żewġ kanzunetti, "Casanova" u "<ref target="https://mt.wikipedia.org/wiki/Vodka_(kanzunetta)">Vodka</ref>". It-tnejn li huma avvanzaw mis-semifinali għall-finali. "Casanova" spiċċat fil-5 post bi 3607 voti u 40 vot tal-ġurija, waqt li "Vodka" rebħet il-festival b'49 punt mill-ġurija u 16,979 vot mill-pubbliku (33% tal-voti kollha).<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
<p>Morena ħadet sehem fit-tieni semifinali tal-<ref target="https://mt.wikipedia.org/wiki/Festival_tal-Eurovision_2008">Festival tal-Eurovision 2008</ref> li sar f'<ref target="https://mt.wikipedia.org/wiki/Belgrad">Belgrad</ref>, fit-22 ta' Mejju. Madanakollu, Morena naqset li tagħmilha sal-finali meta kklassifikat fl-erbatax-il post bi 38 punt. Wara l-avvenutra ġdida fil-Eurovision, Morena reġgħet iffurmat il-grupp li preċedentament kienet tagħmel parti minnu, u flimkien qed jaħdmu fuq l-ewwel album.</p>
</text></body></html>