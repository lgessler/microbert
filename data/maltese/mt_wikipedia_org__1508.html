<html><body><text id="wikipedia_mt_wikipedia_org__1508.html" ns="0" revid="273862" sourceurl="https://mt.wikipedia.org/wiki/Indja" title="Indja" type="wikipedia">Indja
<p>L-'<hi rend="italic">Indja</hi> ( <ref target="https://mt.wikipedia.org/wiki/Stampa:En-us-India.ogg">ˈɪndiə</ref>(<ref target="https://mt.wikipedia.org/wiki/Għajnuna:Medja">għajnuna</ref>·<ref target="https://mt.wikipedia.org/wiki/Stampa:En-us-India.ogg">info</ref>)), uffiċjalment ir-<hi rend="bold">Repubblika tal-Indja</hi> hi pajjiż li tinsab fin-nofsinhar tal-<ref target="https://mt.wikipedia.org/wiki/Asja">Asja</ref> u tkopri l-parti l-kbira tas-subkontinet Indjan. Ħafna rotot storiċi u merkantili jgħaddu minnha. L-Indja għandha kosta ta' aktar minn sebat elef kilometru u għandha fruntieri mal-<ref target="https://mt.wikipedia.org/wiki/Pakistan">Pakistan</ref>, iċ-<ref target="https://mt.wikipedia.org/wiki/Ċina">Ċina</ref>, il-<ref target="https://mt.wikipedia.org/wiki/Birmanja">Birmanja</ref>, il-<ref target="https://mt.wikipedia.org/wiki/Bangladexx">Bangladexx</ref>, in-<ref target="https://mt.wikipedia.org/wiki/Nepal">Nepal</ref>, il-<ref target="https://mt.wikipedia.org/wiki/Butan">Butan</ref> u l-<ref target="https://mt.wikipedia.org/wiki/Afganistan">Afganistan</ref>. Is-<ref target="https://mt.wikipedia.org/wiki/Sri_Lanka">Sri Lanka</ref>, il-<ref target="https://mt.wikipedia.org/wiki/Maldivi">Maldivi</ref> u l-<ref target="https://mt.wikipedia.org/wiki/Indoneżja">Indoneżja</ref> huma gżejjer nazzjonijiet fil-qrib. L-Indja hija it-tieni pajjiż l-aktar popolat fid-dinja, b'popolazzjoni ta' aktar minn biljun ruħ, u ġeografikament is-seba' l-akbar pajjiż.</p>
<p>L-Indja hija l-benniena taċ-ċiviltajiet l-aktar antiki u tat ukoll it-twelid lil erba' reliġjonijiet: L-<ref target="https://mt.wikipedia.org/wiki/Induiżmu">Induiżmu</ref>, il-<ref target="https://mt.wikipedia.org/wiki/Buddiżmu">Buddiżmu</ref>, il-<ref target="https://mt.wikipedia.org/wiki/Ġeiniżmu">Ġeiniżmu</ref> u is-<ref target="https://mt.wikipedia.org/wiki/Sikiżmu">Sikiżmu</ref>. Il-pajjiż kien parti mill-Imperu Brittanniku qabel ma kiseb l-indipendenza fl-<ref target="https://mt.wikipedia.org/wiki/1947">1947</ref>. Fl-aħħar għoxrin sena, l-Indja kibret sew, fl-ekonomija u fir-rwol militari u internazzjonali.</p>
<p>L-isem Indja ġej mill-kelma 'Hindu' fil-Persjan antik, li hi nnifisha ġejja mill-kelma 'Sindhu' (<ref target="https://mt.wikipedia.org/wiki/Sanskritu">Sanskritu</ref>), l-isem storiku għax-xmara Indus. Il-kostituzzjoni tal-Indja u l-użu ġenerali jirrikonoxxu wkoll l-isem Bharat (Hindi: भारत), li kien l-isem fis-Sanskritu tar-re antik Hindu. Isem ieħor huwa, Hindustan (Hindi: हिन्दूस्थान), jew 'l-art tal-Hindus' fil-Persjan, li ntuża miż-żminijiet Mughal, għalkemm dan l-isem mhux użat kullimkien illum.</p>
<p><ref target="https://mt.wikipedia.org/wiki/Vande_Mataram">Vande Mataram</ref> hija l-għanja nazzjonali Indjan. L-għanja nkitbet minn <ref target="https://mt.wikipedia.org/wiki/Bankim_Ċandra_Ċatterġii">Bankim Ċandra Ċatterġii</ref> f'forma <ref target="https://mt.wikipedia.org/wiki/Sanskrit">Sanskritizzata</ref> tal-<ref target="https://mt.wikipedia.org/wiki/Lingwa_Bengaliża">lingwa Bengaliża</ref>. Flimkien mal-Innu Nazzjonali għandha tifsira simbolika kbira għall-Indja. </p>
</text></body></html>