<html><body><text id="wikipedia_mt_wikipedia_org__13013.html" ns="0" revid="260586" sourceurl="https://mt.wikipedia.org/wiki/%C4%8Aili" title="Ċili" type="wikipedia">Ċili

<figure><caption>Atakama</caption></figure>
<p>Iċ-<hi rend="bold">Ċili</hi> hi pajjiż fil-lbiċ estrem tal-Amerika t'Isfel. L-isem uffiċjali tagħha huwa r-<hi rend="bold">Repubblika taċ-Ċili</hi> u l-belt kapital hija <ref target="https://mt.wikipedia.org/wiki/Santiago_(Ċili)">Santiago</ref>. Iċ-Ċili tokkupa l-istrixxa tal-art twila u dejqa bejn l-<ref target="https://mt.wikipedia.org/wiki/Oċean_Paċifiku">Oċean Paċifiku</ref> u l-katina tal-Andi. Fit-tramuntana għandha fruntiera mal-<ref target="https://mt.wikipedia.org/wiki/Peru">Peru</ref>, fil-lvant mal-<ref target="https://mt.wikipedia.org/wiki/Bolivja">Bolivja</ref> u l-<ref target="https://mt.wikipedia.org/wiki/Arġentina">Arġentina</ref> u fin-nofsinhar fejn hemm l-istrett ta' Drake. Iċ-Ċili għandha wkoll xi gżejjer fl-<ref target="https://mt.wikipedia.org/wiki/Oċean_Paċifiku">Oċean Paċifiku</ref>, l-arċipelagu Juan Fernández Arċipelagu, Sala y Gómez Gżira u l-Ġżira tal-Għid (li qiegħda fil-Polineżja). L-erja totali tal-pajjiż hi ta' 755,838.7 km². Barra minn hekk, iċ-Ċili għandha pretensjoni għas-sovranità fuq żona ta' 1,250,257.6 km² tal-Antartika, magħrufa bħala t-<hi rend="italic">Territorju Antartiku Ċilen</hi>. Billi għandha territorji fl-Amerika t'Isfel, fl-Oċeanja u l-Antartika, iċ-Ċili tqis ruħa bħala l-Pajjiż tat-Tliet Kontinenti.</p>
</text></body></html>