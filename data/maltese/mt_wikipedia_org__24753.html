<html><body><text id="wikipedia_mt_wikipedia_org__24753.html" ns="0" revid="270046" sourceurl="https://mt.wikipedia.org/wiki/Aida_Garifullina" title="Aida Garifullina" type="wikipedia">Aida Garifullina

<p><hi rend="bold">Aida Emilevna Garifullina</hi> (Russu: Аида Эмилевна Гарифуллина, Tatar: Аида Эмил кызы Гарифуллина) hija kantanta Russa tal-Opera li twieldet fit-30 ta' Settembru 1987. Fl-2015 kienet ir-Rebbieha tal-kompetizzjoni <ref target="https://mt.wikipedia.org/wiki/Operalia">Operalia</ref> u ħadet sehem f'diversi produzzjonijiet fit-<ref target="https://mt.wikipedia.org/wiki/Teatru_Mariinksy">Teatru Mariinksy</ref> f'<ref target="https://mt.wikipedia.org/wiki/San_Pietruburgu">San Pietruburgu</ref> kif ukoll fil- <ref target="https://mt.wikipedia.org/wiki/Weiner_Staatsoper.">Weiner Staatsoper.</ref> Għanda kuntratt mal-Kumpannija tad-diski <ref target="https://mt.wikipedia.org/wiki/Decca_Records">Decca Records</ref>.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
Bijografija u Karriera Mużikali
Bidu tal-Karriera
<p>AIDA Garifullina twieldet fl-1987 lil familja Tatari<ref target="https://mt.wikipedia.org/wiki/Il-Paġna_prinċipali#cite_note-2">[2]</ref>  f’<ref target="https://mt.wikipedia.org/wiki/Kazan">Kazan</ref>, il-belt kapitali tar-Repubblika ta’ <ref target="https://mt.wikipedia.org/wiki/Tatarstan">Tatarstan</ref>. Missierha huwa Emil Damirovich Garifullin, u ommha hija Layla Idarovna Garifullina <ref target="https://mt.wikipedia.org/wiki/Il-Paġna_prinċipali#cite_note-3">[3]</ref> (surmast tal-kor) li bħalissa hija d-Direttriċi taċ-Ċentru tal-Mużika Kontemporanja “m.a. Sofia Gubaidullina”. Minn kmieni fit-tfulita, ommha influwenzat l-iżvilupp mużikali tagħha u kienet strumentali fl-iżvilupp tal-karriera tagħha. Ta' 18-il sena, marret toqgħod f’<ref target="https://mt.wikipedia.org/wiki/Nürnberg">Nürnberg</ref> biex tistudja l-mużika.</p>
<p>Fl-2007, hija ingħaqdet mal-<ref target="https://mt.wikipedia.org/wiki/Università_ta’_Vienna_tal-Mużika_u_l-_Arti">Università ta’ Vienna tal-Mużika u l- Arti</ref>  taht l-ghalliema <ref target="https://mt.wikipedia.org/wiki/Claudia_Visca">Claudia Visca</ref>. Sentejn wara, Garifullia għamlet id-debut tagħha bħala <ref target="https://mt.wikipedia.org/wiki/Despina">Despina</ref>, fil-produzzjoni tal-Università ta’ <ref target="https://mt.wikipedia.org/wiki/Wolfgang_Amadeus_Mozart">Mozart</ref> “<hi rend="italic"><ref target="https://mt.wikipedia.org/wiki/Così_Fan_Tutte">Così Fan Tutte</ref></hi>”.  Fl-2010, hija rebħet il-kompetizzjoni tal-kant <ref target="https://mt.wikipedia.org/wiki/Muslim_Magomayev">Muslim Magomayev</ref> f’Moska.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref>  Crocus Group Press Release]&lt;/ref&gt;  Wara li ggradwat fl-2011, hija kantat  fiċ-ċerimonja tal-għeluq tal-<ref target="https://mt.wikipedia.org/wiki/Universiade_tas-sajf_XXVI">Universiade tas-sajf XXVI</ref> f’<ref target="https://mt.wikipedia.org/wiki/Shenzhen">Shenzhen</ref><ref target="https://mt.wikipedia.org/wiki/Il-Paġna_prinċipali#cite_note-5">[5]</ref> u kantat duett ma' <ref target="https://mt.wikipedia.org/wiki/Alessandro_Safina">Alessandro Safina</ref> f’<ref target="https://mt.wikipedia.org/wiki/Kazan">Kazan</ref><ref target="https://mt.wikipedia.org/wiki/Il-Paġna_prinċipali#cite_note-6">[6]</ref></p>
<p>Fl-2012, Garifullina kantat fil-ftuħ tad- Dar Russa fl-Olimpjadi tas-Sajf XXX f’Londra.<ref target="https://mt.wikipedia.org/wiki/Il-Paġna_prinċipali#cite_note-7">[7]</ref> F’Londra iltaqghat ma’ <ref target="https://mt.wikipedia.org/wiki/Valery_Gergiev">Valery Gergiev</ref>, id-direttur artistiku tat-<ref target="https://mt.wikipedia.org/wiki/Teatru_Mariinsky">Teatru Mariinsky</ref> f’<ref target="https://mt.wikipedia.org/wiki/San_Pietruburgu">San Pietruburgu</ref>. <ref target="https://mt.wikipedia.org/wiki/Il-Paġna_prinċipali#cite_note-8">[8]</ref> F’Jannar 2013.  hija għamlet id-debutt tagħha fit-Teatru Mariinsky  fir-Rwol ta’ Susanna  fl-Opera ta' <ref target="https://mt.wikipedia.org/wiki/Wolfgang_Amadeus_Mozart">Mozart</ref> <ref target="https://mt.wikipedia.org/wiki/Iz-Zwieg_ta'_Figaro"><hi rend="italic">Iz-Zwieg ta' Figaro</hi></ref>.</p>
<p>Hija kompliet izzid mar-repertorju tagħha  bir-rwoli ta’ Gilda (<hi rend="italic"><ref target="https://mt.wikipedia.org/wiki/Rigoletto">Rigoletto</ref></hi>) u Adina (<hi rend="italic"><ref target="https://mt.wikipedia.org/wiki/L’elisir_d’amore">L’elisir d’amore</ref></hi>)<ref target="https://mt.wikipedia.org/wiki/Il-Paġna_prinċipali#cite_note-9">[9]</ref></p>
<p>F’Lulju, bħala Ambaxxatura tal-Universiade, hija kantat fil-ftuħ taċ-Ċerimonja tas-Sajf Universiade 2013 f’<ref target="https://mt.wikipedia.org/wiki/Kazan">Kazan</ref>. Hija tghat wirja fiċ-ċerimonja tal-għeluq tal-Universiade Kulturali ma’ l-Orkestra tat-Teatru ta' Mariinsky.  Il-prestazzjoni kienet immexxija minn <ref target="https://mt.wikipedia.org/wiki/Valery_Gergiev">Valery Gergiev</ref>.<ref target="https://mt.wikipedia.org/wiki/Il-Paġna_prinċipali#cite_note-10">[10]</ref></p>
Operalia 2013 u Karriera
<p>Il-karriera ta’ Garifullina hadet spinta meta rebħet l-ewwel premju f’<ref target="https://mt.wikipedia.org/wiki/Operalia">Operalia</ref> 2013.<ref target="https://mt.wikipedia.org/wiki/Il-Paġna_prinċipali#cite_note-11">[11]</ref>   F’Ottubru ta' dik is-sena hija ngħatat it-titlu ta’ “<hi rend="italic">Honoration Tamin</hi>” tal-President tar-Repubblika ta' Kazan. </p>
<p>Matul l-2013 u 2014 hija dehret f’numru ta' okkazjonijiet kbar, flimkien ma'  <ref target="https://mt.wikipedia.org/wiki/José_Carreras">José Carreras</ref>, <ref target="https://mt.wikipedia.org/wiki/Plácido_Domingo">Plácido Domingo</ref> u <ref target="https://mt.wikipedia.org/wiki/Dmitry_Hvorostovsky">Dmitry Hvorostovsky</ref>.  Fl-2014 hija taght wirja fil- Wirjiet Rosenblatt li nzammu fis-Sala <ref target="https://mt.wikipedia.org/wiki/Wigmore">Wigmore</ref>, <ref target="https://mt.wikipedia.org/wiki/Londra">Londra</ref>. Fl-2015 hija ffirmat kuntratt mad- Ditta tad-diski <ref target="https://mt.wikipedia.org/wiki/Decca">Decca</ref>.<ref target="https://mt.wikipedia.org/wiki/Il-Paġna_prinċipali#cite_note-12">[12]</ref></p>
<p>Fl- 2014/2015, hija saret membru ta' l-Opera ta' <ref target="https://mt.wikipedia.org/wiki/Vjenna">Vienna</ref>. Hadmet ir-rwol tal-kantanta franċiża-amerikana <ref target="https://mt.wikipedia.org/wiki/Lily_Pons">Lily Pons</ref> fejn kantat il-kanzunetta “<hi rend="italic">The Bell Song</hi>” mill-Opera ta' <ref target="https://mt.wikipedia.org/wiki/Lakmé">Lakmé</ref> fl-2016 fil-film  <hi rend="italic">Florence Foster Jenkins</hi>.<ref target="https://mt.wikipedia.org/wiki/Il-Paġna_prinċipali#cite_note-13">[13]</ref></p>
<p>Fi Frar tas-sena 2017 hija harget album b-isima fuq id-ditta tad-diski Decca, li jinkludi 15 il-<ref target="https://mt.wikipedia.org/wiki/Aria">Aria</ref>  ma' l-Orkestra <ref target="https://mt.wikipedia.org/wiki/Radju-Sinfonija_ORF">Radju-Sinfonija ORF</ref> taht id-direzzjoni ta' <ref target="https://mt.wikipedia.org/wiki/Cornelius_Meister">Cornelius Meister</ref>.<ref target="https://mt.wikipedia.org/wiki/Il-Paġna_prinċipali#cite_note-14">[14]</ref></p>
<p>Fit-13 ta’ Ġunju 2018, Garifullina hadet sehem fil-kunċert tal-ftuħ gala tat-<ref target="https://mt.wikipedia.org/wiki/Tazza_tad-Dinja_tal-Futbol_2018">Tazza tad-Dinja</ref> tal-2018  li saret fil-<ref target="https://mt.wikipedia.org/wiki/Pjazza_l-Hamra">Pjazza l-Hamra</ref>  f’<ref target="https://mt.wikipedia.org/wiki/Moska">Moska</ref>. Hija kantat ma ‘<ref target="https://mt.wikipedia.org/wiki/Anna_Netrebko">Anna Netrebko</ref>, <ref target="https://mt.wikipedia.org/wiki/Juan_Diego_Florez">Juan Diego Florez</ref> u <ref target="https://mt.wikipedia.org/wiki/Placido_Domingo">Placido Domingo</ref> flimkien ma' l-Orkestra tat-<ref target="https://mt.wikipedia.org/wiki/Teatru_Mariinsky">Teatru Mariinsky</ref>  mmexxija minn <ref target="https://mt.wikipedia.org/wiki/Valery_Gergiev">Valery Gergiev.</ref>  Fl-14  ta' Ġunju ta' l-isess sena  Garifullina kantat fil- 2018 ċerimonja tal-ftuħ tat-<ref target="https://mt.wikipedia.org/wiki/Tazza_tad-Dinja_tal-Futbol_2018">Tazza tad-Dinja</ref> tal-futbol li saret fl-<ref target="https://mt.wikipedia.org/wiki/Istadju_Luzhniki">Istadju Luzhniki</ref>  f’<ref target="https://mt.wikipedia.org/wiki/Moska">Moska</ref>. <ref target="https://mt.wikipedia.org/wiki/Il-Paġna_prinċipali#cite_note-15">[15]</ref> Hija kantat duet tad-diska '“<hi rend="italic">Angels</hi>” ma ‘l-kantant popolari Ingliż <ref target="https://mt.wikipedia.org/wiki/Robbie_Williams">Robbie Williams</ref>.<ref target="https://mt.wikipedia.org/wiki/Il-Paġna_prinċipali#cite_note-16">[16]</ref></p>
Hajja Personali
<p>Garifullina għandha huha jismu Rem. Hija omm li qed trabbi tifla waħda Olivia li twieldet fl-2016. Għalkemm huwa magħruf li kienet f'relazzjoni matt-Tennista <ref target="https://mt.wikipedia.org/wiki/Marat_Safin">Marat Safin</ref> ghal xi zmien bejn  l-2016 u l-2017, missier Olivia mhux maghruf pubblikament. <ref target="https://mt.wikipedia.org/wiki/Il-Paġna_prinċipali#cite_note-17">[17]</ref> Waqt li kienet qed tistudja fi Vjenna fl-2007, l-ghalliema tal-vuci  tagħha għal sentejn kienet <ref target="https://mt.wikipedia.org/wiki/Claudia_Visca">Claudia Visca</ref>, soprano Amerikana.  Il-kantanta Soprano favorita tagħha hija <ref target="https://mt.wikipedia.org/wiki/Anna_Moffo">Anna Moffo</ref>.<ref target="https://mt.wikipedia.org/wiki/Il-Paġna_prinċipali#cite_note-18">[18]</ref></p>
Repertorju
<list type="unordered"><item><ref target="https://mt.wikipedia.org/wiki/Donizetti">G. Donizetti</ref> — <hi rend="italic"><ref target="https://mt.wikipedia.org/wiki/Don_Pasquale">Don Pasquale</ref></hi>, Norina</item>
<item><ref target="https://mt.wikipedia.org/wiki/G._Donizetti">G. Donizetti</ref> — <hi rend="italic"><ref target="https://mt.wikipedia.org/wiki/L'elisir_d'amore">L'elisir d'amore</ref></hi>, Adina</item>
<item><ref target="https://mt.wikipedia.org/wiki/P._Eötvös">P. Eötvös</ref> — <hi rend="italic"><ref target="https://mt.wikipedia.org/wiki/Tri_sestri">Tri sestri</ref></hi>, Irina</item>
<item><ref target="https://mt.wikipedia.org/wiki/F._Halévy">F. Halévy</ref> — <hi rend="italic"><ref target="https://mt.wikipedia.org/wiki/La_Juive">La Juive</ref></hi>, Princess Eudoxie</item>
<item>W. A. <ref target="https://mt.wikipedia.org/wiki/Wolfgang_Amadeus_Mozart">Mozart</ref> — <hi rend="italic"><ref target="https://mt.wikipedia.org/wiki/Così_fan_tutte">Così fan tutte</ref></hi>, Despina</item>
<item>W. A. <ref target="https://mt.wikipedia.org/wiki/Wolfgang_Amadeus_Mozart">Mozart</ref> — <hi rend="italic"><ref target="https://mt.wikipedia.org/wiki/Don_Giovanni">Don Giovanni</ref></hi>, Zerlina</item>
<item>W. A. <ref target="https://mt.wikipedia.org/wiki/Wolfgang_Amadeus_Mozart">Mozar</ref>t — <hi rend="italic"><ref target="https://mt.wikipedia.org/wiki/Le_Nozze_di_Figaro">Le Nozze di Figaro</ref></hi>, Susanna</item>
<item>W. A. <ref target="https://mt.wikipedia.org/wiki/Wolfgang_Amadeus_Mozart">Mozart</ref> — <hi rend="italic"><ref target="https://mt.wikipedia.org/wiki/Die_Zauberflöte">Die Zauberflöte</ref></hi>, Pamina</item>
<item>S. S. <ref target="https://mt.wikipedia.org/wiki/Prokofiev">Prokofiev</ref> — <hi rend="italic"><ref target="https://mt.wikipedia.org/wiki/War_and_Peace">War and Peace</ref></hi>, Natasha Rostova</item>
<item>G. <ref target="https://mt.wikipedia.org/wiki/Puccini">Puccini</ref> — <hi rend="italic"><ref target="https://mt.wikipedia.org/wiki/La_Bohème">La Bohème</ref></hi>, Musetta</item>
<item>N. A. <ref target="https://mt.wikipedia.org/wiki/Rimsky-Korsakov">Rimsky-Korsakov</ref> — <hi rend="italic"><ref target="https://mt.wikipedia.org/wiki/The_Golden_Cockerel">The Golden Cockerel</ref></hi>, Queen of Shemakha</item>
<item>G. <ref target="https://mt.wikipedia.org/wiki/Rossini">Rossini</ref> — <hi rend="italic"><ref target="https://mt.wikipedia.org/wiki/L'italiana_in_Algeri">L'italiana in Algeri</ref></hi>, Elvira</item>
<item>G. <ref target="https://mt.wikipedia.org/wiki/Verdi">Verdi</ref> — <hi rend="italic"><ref target="https://mt.wikipedia.org/wiki/Un_ballo_in_maschera">Un ballo in maschera</ref></hi>, Oscar</item>
<item>G. <ref target="https://mt.wikipedia.org/wiki/Verdi">Verdi</ref> — <hi rend="italic"><ref target="https://mt.wikipedia.org/wiki/Falstaff">Falstaff</ref></hi>, Nannetta</item>
<item>G. <ref target="https://mt.wikipedia.org/wiki/Verdi">Verdi</ref> — <hi rend="italic"><ref target="https://mt.wikipedia.org/wiki/Rigoletto">Rigoletto</ref></hi>, Gilda</item></list>
Diskografija
<p><hi rend="italic">Aida Gariffulina 2017</hi></p>
Titli Prestiggjuzi
<list type="unordered"><item>ECHO Klassik Award - Solo Recording (Voice | Arias/recitals)(2017).</item>
<item>L-Ewwel post fil-kompetizzjoni Internazzjonali tal-kantanti ta' l-Opera ta' <ref target="https://mt.wikipedia.org/wiki/Placido_Domingo">Placido Domingo</ref>,  <ref target="https://mt.wikipedia.org/wiki/Operalia">Operalia</ref> (2013).</item>
<item>Artista Onorata tar-repubblika ta' Tatarstan (2013).</item>
<item>Certifikat ta' Unur mill-President tar-repubblika ta' Tatarstan (2013).</item>
<item>Lawreata tal- <ref target="https://mt.wikipedia.org/wiki/Muslim_Magomaev">Muslim Magomaev</ref> fl-Ewwel Konkors Internazzjonali ghal-Vokalisti (2010).</item>
<item>Chaliapin "Lehen tas-Sena" bin-nominazzjoni ta' "Academic vocal" (2001).</item></list>
</text></body></html>