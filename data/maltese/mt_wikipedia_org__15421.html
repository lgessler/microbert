<html><body><text id="wikipedia_mt_wikipedia_org__15421.html" ns="0" revid="250566" sourceurl="https://mt.wikipedia.org/wiki/Joseph_Calleia" title="Joseph Calleia" type="wikipedia">Joseph Calleia<figure><caption>Joseph Calleia fil-film <hi rend="italic"><ref target="https://mt.wikipedia.org/wiki/After_the_Thin_Man">After the Thin Man</ref></hi> (1936)</caption></figure>
<p><hi rend="bold">Joseph Calleia</hi> (<ref target="https://mt.wikipedia.org/wiki/Rabat_(Malta)">Rabat</ref>, <ref target="https://mt.wikipedia.org/wiki/4_ta'_Awwissu">4 ta' Awwissu</ref> <ref target="https://mt.wikipedia.org/wiki/1897">1897</ref> - <ref target="https://mt.wikipedia.org/wiki/Tas-Sliema">Tas-Sliema</ref>, <ref target="https://mt.wikipedia.org/wiki/31_ta'_Ottubru">31 ta' Ottubru</ref> <ref target="https://mt.wikipedia.org/wiki/1975">1975</ref>), kien kantant, kompożitur, u attur Malti, li ħadem kemm fi Broadway kif ukoll films Amerikani.  Calleia ħadem ma' uħud mill-artisti kbar ta' Hollywood, fosthom <ref target="https://mt.wikipedia.org/wiki/John_Wayne">John Wayne</ref>, <ref target="https://mt.wikipedia.org/wiki/William_Holden">William Holden</ref>, <ref target="https://mt.wikipedia.org/wiki/Errol_Flynn">Errol Flynn</ref>, <ref target="https://mt.wikipedia.org/wiki/Rita_Hayworth">Rita Hayworth</ref>, <ref target="https://mt.wikipedia.org/wiki/Mae_West">Mae West</ref>, <ref target="https://mt.wikipedia.org/wiki/Bette_Davis">Bette Davis</ref>, <ref target="https://mt.wikipedia.org/wiki/Jane_Russell">Jane Russell</ref>, <ref target="https://mt.wikipedia.org/wiki/Mario_Lanza">Mario Lanza</ref>, <ref target="https://mt.wikipedia.org/wiki/Charlton_Heston">Charlton Heston</ref>, <ref target="https://mt.wikipedia.org/wiki/Dean_Martin">Dean Martin</ref> u <ref target="https://mt.wikipedia.org/wiki/Jerry_Lewis">Jerry Lewis</ref>, <ref target="https://mt.wikipedia.org/wiki/Orson_Welles">Orson Welles</ref>, <ref target="https://mt.wikipedia.org/wiki/Tyrone_Power">Tyrone Power</ref>, <ref target="https://mt.wikipedia.org/wiki/Alan_Ladd">Alan Ladd</ref> u <ref target="https://mt.wikipedia.org/wiki/Anthony_Quinn">Anthony Quinn</ref>.</p>
Il-bidu
<p>Bin Pasquale u Elena mwielda Calleja, Joseph Calleia twieled is-Saqqajja, ir-<ref target="https://mt.wikipedia.org/wiki/Rabat_(Malta)">Rabat</ref>, Malta, u ħa l-edukazzjoni tiegħu San Ġiljan u l-Kulleġġ ta' San Alwiġi. Organizza <hi rend="italic">harmonica band</hi> li minnha għamel biżżejjed flus biex fl-1914 ħalla Malta meta kien għad kellu 17-il sena, u beda jdur mal-Ewropa ikanta f'kafejiet u fi swali tal-mużika ta' ħafna bliet kapitali li kienu mifnija bil-gwerra. Iktar tard mar ikanta fi New York u wara ta għat-teatru.</p>
Broadway
<p>Għalkemm Calleia ħadem f'iktar minn 50 film, huwa dejjem qal li jippreferi l-palk miċ-ċinema. Kien meqjus bħala "<hi rend="italic">a bright light</hi>" fi Broadway bejn l-1926 u l-1945, u deher f'ħafna drammi ta' suċċess, fosthom:</p>
<list type="unordered"><item><hi rend="italic"><ref target="https://mt.wikipedia.org/wiki/Broadway_(play)">Broadway</ref></hi> f'Broadhurst Theatre, minn Settembru 1926 sa Frar 1928, bħala "Joe, wejter"<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></item>
<item><hi rend="italic"><ref target="https://mt.wikipedia.org/wiki/The_Front_Page">The Front Page</ref></hi> f'Times Square Theatre, minn Awwissu 1928 sa April 1929, bħala "Kruger (Journal of Commerce)"<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></item>
<item><hi rend="italic">The Last Mile</hi> f'Sam H. Harris Theatre, minn Frar sa Ottubru 1930 bħala "Tom D'Amoro"<ref target="https://mt.wikipedia.org/wiki/Il-Paġna_prinċipali#cite_note-3">[3]</ref></item>
<item><hi rend="italic">Grand Hotel</hi> fin-National Theatre, minn Novembru 1930 sa Diċembru 1931, bħala "ix-xufier",and general stage manager<ref target="https://mt.wikipedia.org/wiki/Il-Paġna_prinċipali#cite_note-4">[4]</ref></item>
<item><hi rend="italic">Honeymoon</hi> f'Helen Hayes Theatre, minn Diċembru 1932 sa Frar 1933, bħala "Nicola"<ref target="https://mt.wikipedia.org/wiki/Il-Paġna_prinċipali#cite_note-5">[5]</ref></item>
<item><hi rend="italic">Ten Minute Alibi</hi> f'Ethel Barrymore Theatre, minn Ottubru 1933 sa Jannar 1934, bħala "il-kaċċatur"<ref target="https://mt.wikipedia.org/wiki/Il-Paġna_prinċipali#cite_note-6">[6]</ref></item>
<item><hi rend="italic">Small Miracle</hi> f'John Golden Theatre, minn Settembru 1934 sa Jannar 1935, bħala "Tony Mako"<ref target="https://mt.wikipedia.org/wiki/Il-Paġna_prinċipali#cite_note-7">[7]</ref></item></list>
Hollywood
<p>Mill-1931, Calleia iffirma kuntratt mal-<ref target="https://mt.wikipedia.org/wiki/MGM">MGM</ref> f'<ref target="https://mt.wikipedia.org/wiki/Hollywood">Hollywood</ref>, fejn beda karriera b'suċċess fl-industrija tal-films, li fiha deher f'57 film mill-1931 sal-1955, ħafna drabi fil-parti ta' pulizija jew raġel kriminali f'films tal-<hi rend="italic">gangsters</hi> u films <hi rend="italic">western</hi>. </p>
<p>Għamel id-debutt tiegħu fil-films fl-1935 meta deher f'żewġ B-films: <hi rend="italic">His Woman</hi> (1931) u <hi rend="italic">The Girl in the Cab</hi> (1933). Mill-ewwel ħalla impressjoni tajba fil-parti ta' raġel kriminali fil-film <hi rend="italic">Public Hero No. 1</hi>, u wara<hi rend="italic">Riff Raff</hi> (1935) li fih ħadimha ta' <hi rend="italic">womanizer</hi>, flimkien ma' <ref target="https://mt.wikipedia.org/wiki/Jean_Harlow">Jean Harlow</ref>, <ref target="https://mt.wikipedia.org/wiki/Spencer_Tracy">Spencer Tracy</ref> u <ref target="https://mt.wikipedia.org/wiki/Mickey_Rooney">Mickey Rooney</ref>. Fl-1936, Calleia kiteb ix-xeneġġjatura għal <hi rend="italic">The Robin Hood of El Dorado</hi>.  Fl-1943, ħadimha ta' El Sordo f'<ref target="https://mt.wikipedia.org/wiki/''For_Whom_The_Bell_Tolls''">''For Whom The Bell Tolls''</ref>.</p>
Uħud mill-Films li ħa sehem fihom
<p>Tlieta mill-films li fihom ħa sehem Calleia ma kinux tħallew jidħlu Malta fosthom <hi rend="italic">Full Confession</hi> li fih l-attur kellu l-parti ta’ qassis. </p>
<p>Fl-1936, waqt li kien qed jaħdem il-film <hi rend="italic">Tough Guy</hi>, Calleia ħareġ bl-idea li jkanta l-kanzunetta folkoristika Maltija <hi rend="italic">Ah lilek tal-Gallarija</hi>, l-ewwel diska bil-Malti li qatt instemgħet fuq film ta’ Hollywood. Il-kumpanija għal bidu beżgħet tuża d-diska minħabba d-drittijiet tal-awtur imma Calleia kkonvinċihom li ma kien l-ebda drittijiet fuqha u użawha. Din il-kanzunetta kien ikantaha ma’ sħabu r-Rabtin meta kien għadu tifel fil-<ref target="https://mt.wikipedia.org/wiki/Buskett">Buskett</ref>. </p>
<list type="unordered"><item><hi rend="italic"><ref target="https://mt.wikipedia.org/wiki/After_the_Thin_Man">After the Thin Man</ref></hi> (1936) — Dancer, owner of the Lichee Club</item>
<item><hi rend="italic"><ref target="https://mt.wikipedia.org/wiki/Tough_Guy">Tough Guy</ref></hi> (1936) - Joseph 'Joe' Calerno (Gangster)</item>
<item><hi rend="italic"><ref target="https://mt.wikipedia.org/wiki/The_Bad_Man_of_Brimstone">The Bad Man of Brimstone</ref></hi> (1938) — Portuguese Ben</item>
<item><hi rend="italic"><ref target="https://mt.wikipedia.org/wiki/Marie_Antoinette_(1938_film)">Marie Antoinette</ref>'</hi> — Drouet</item>
<item><hi rend="italic"><ref target="https://mt.wikipedia.org/wiki/Algiers_(film)">Algiers</ref></hi> — Inspector Slimane</item>
<item><hi rend="italic"><ref target="https://mt.wikipedia.org/wiki/Five_Came_Back">Five Came Back</ref></hi> (1939) — Vasquez, the anarchist</item>
<item><hi rend="italic"><ref target="https://mt.wikipedia.org/wiki/Juarez_(1939_film)">Juarez</ref></hi> (1939) — Alejandro Uradi</item>
<item><hi rend="italic"><ref target="https://mt.wikipedia.org/wiki/Golden_Boy_(film)">Golden Boy</ref></hi> — Eddie Fuseli</item>
<item><hi rend="italic"><ref target="https://mt.wikipedia.org/wiki/My_Little_Chickadee">My Little Chickadee</ref></hi> (1940) — Jeff Badger</item>
<item><hi rend="italic"><ref target="https://mt.wikipedia.org/wiki/Sundown_(film)">Sundown</ref></hi> (1941)</item>
<item><hi rend="italic"><ref target="https://mt.wikipedia.org/wiki/The_Glass_Key_(1942_film)">The Glass Key</ref></hi> (1942) — Nick Varna</item>
<item><hi rend="italic"><ref target="https://mt.wikipedia.org/wiki/The_Jungle_Book_(1942_film)">The Jungle Book</ref></hi> (1942) - Balduo</item>
<item><hi rend="italic"><ref target="https://mt.wikipedia.org/wiki/For_Whom_the_Bell_Tolls_(film)">For Whom the Bell Tolls</ref></hi> (1943) — El Sordo</item>
<item><hi rend="italic"><ref target="https://mt.wikipedia.org/wiki/The_Cross_of_Lorraine">The Cross of Lorraine</ref></hi> (1943)</item>
<item><hi rend="italic"><ref target="https://mt.wikipedia.org/wiki/Gilda">Gilda</ref></hi> (1946) — Detective Maurice Obregon</item>
<item><hi rend="italic"><ref target="https://mt.wikipedia.org/wiki/Deadline_at_Dawn">Deadline at Dawn</ref></hi> (1946) — Val Bartelli</item>
<item><hi rend="italic"><ref target="https://mt.wikipedia.org/wiki/Lured">Lured</ref></hi> (1947)</item>
<item><hi rend="italic"><ref target="https://mt.wikipedia.org/wiki/Four_Faces_West">Four Faces West</ref></hi> (1948)</item>
<item><hi rend="italic"><ref target="https://mt.wikipedia.org/wiki/Captain_Carey,_U.S.A.">Captain Carey, U.S.A.</ref></hi> (1950) — Dr. Lunati</item>
<item><hi rend="italic">Vendetta</hi> (1950) — Mayor Guido Barracini</item>
<item><hi rend="italic">Valentino</hi> (1951) — Luigi Verducci</item>
<item><hi rend="italic">The Light Touch</hi> (1952) — Lt. Massiro</item>
<item><hi rend="italic"><ref target="https://mt.wikipedia.org/wiki/The_Caddy">The Caddy</ref></hi> (1953) — Papa Anthony</item>
<item><hi rend="italic"><ref target="https://mt.wikipedia.org/wiki/Underwater!">Underwater!</ref></hi> (1955) — Rico Herrera</item>
<item><hi rend="italic">The Littles Outlaw</hi> (1955) — Padre</item>
<item><hi rend="italic"><ref target="https://mt.wikipedia.org/wiki/The_Treasure_of_Pancho_Villa">The Treasure of Pancho Villa</ref></hi> (1955) —  Pablo Morales</item>
<item><hi rend="italic"><ref target="https://mt.wikipedia.org/wiki/Hot_Blood_(1956_film)">Hot Blood</ref></hi> (1956) — Papa Theodore</item>
<item><hi rend="italic"><ref target="https://mt.wikipedia.org/wiki/Touch_of_Evil">Touch of Evil</ref></hi> (1958) — Police Sergeant Pete Menzies</item>
<item><hi rend="italic"><ref target="https://mt.wikipedia.org/wiki/The_Alamo_(1960_film)">The Alamo</ref></hi> (1960) — <ref target="https://mt.wikipedia.org/wiki/Juan_Seguín">Juan Seguín</ref></item></list>
Premjijiet
<p>Calleia irċieva l-Premju tal-Kritika fl-1938 għall-film dirett minn John Cromwell <hi rend="italic"><ref target="https://mt.wikipedia.org/wiki/Algiers_(film)">Algiers</ref></hi>.</p>
Irtirar
<p>Calleia irtira fl-1963 u miet Tas-Sliema fl-età ta' 78 sena. Tliet snin qabel ma miet kienu offrewlu l-parti ta’ Don Corleone fil-film kbir <ref target="https://mt.wikipedia.org/wiki/The_Godfather"><hi rend="italic">The Godfather</hi></ref> minflok <ref target="https://mt.wikipedia.org/wiki/Marlon_Brando">Marlon Brando</ref> imma ma aċċettax. Minkejja l-fama tiegħu fl-Amerka u l-Italja, mewtu ma kinitx aħbar kbira f’Malta. Billi fil-films kien ħadem bosta karattri Sqallin, ir-<ref target="https://mt.wikipedia.org/wiki/RAI">RAI</ref> kienet tat l-aħbar li mietet stilla taċ-ċinema Taljana. </p>
<p>Il-Gvern ta' Malta unuratu b'sett ta' żewġ bolol fl-1997, fiċ-ċentinarju minn twelidu. F'Ottubru 2005, fuq inizjattiva taż-żagħżugħ Eman Bonnici, inkixef bust ta' Calleia quddiem id-dar fejn twieled fis-Saqqajja, xogħol l-iskultur <ref target="https://mt.wikipedia.org/wiki/Anton_Agius">Anton Agius</ref>. F'Mejju 2009, TVM xandar <ref target="http://www.xarabank.com/index.php?lid=2&amp;id=0&amp;type=biography&amp;cid=12">dokumentarju</ref> fuq ħajtu fis-sensiela <hi rend="italic">Bijografiji</hi>.</p>


Ħoloq esterni
<list type="unordered"><item><ref target="http://www.imdb.com/{{{id}}}/">Il-Paġna prinċipali</ref> fuq <ref target="https://mt.wikipedia.org/wiki/Internet_Movie_Database">Internet Movie Database</ref></item></list>
</text></body></html>