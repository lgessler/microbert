<html><body><text id="wikipedia_mt_wikipedia_org__23430.html" ns="0" revid="251654" sourceurl="https://mt.wikipedia.org/wiki/Provin%C4%8Bja_ta%27_Ragusa" title="Provinċja ta' Ragusa" type="wikipedia">Provinċja ta' Ragusa
<p><hi rend="bold">Provinċja ta' Ragusa</hi> (bit-<ref target="https://mt.wikipedia.org/wiki/Lingwa_Taljana">Taljan</ref>: <hi rend="italic">Provincia Regionale di Ragusa</hi>; bl-<ref target="https://mt.wikipedia.org/wiki/Lingwa_Sqallija">Isqalli</ref>: <hi rend="italic">Pruvincia Riggiunali ri Rausa</hi>) hi provinċja fil-Lbiċ tar-reġjun awtonomu ta' <ref target="https://mt.wikipedia.org/wiki/Sqallija">Sqallija</ref>, l-<ref target="https://mt.wikipedia.org/wiki/Italja">Italja</ref>. Il-kapitali tal-provinċja hi l-belt ta' <ref target="https://mt.wikipedia.org/wiki/Ragusa">Ragusa</ref>, li hi l-iktar belt provinċjali kapital 'l isfel tal-Italja kollha.</p>
Ġeografija
<p>Minn <ref target="https://mt.wikipedia.org/wiki/Scoglitti">Scoglitti</ref> sa <ref target="https://mt.wikipedia.org/wiki/Pozzallo">Pozzallo</ref>, il-kosta ta' Ragusa hi twila bejn wieħed u ieħor 85km (53 mil). Tul il-kosta Ragusana hemm ħafna irħula tas-<ref target="https://mt.wikipedia.org/wiki/Sajd">sajd</ref>, bħal <ref target="https://mt.wikipedia.org/wiki/Kaukana">Kaukana</ref>, <ref target="https://mt.wikipedia.org/wiki/Punta_Secca">Punta Secca</ref>, <ref target="https://mt.wikipedia.org/wiki/Marina_di_Ragusa">Marina di Ragusa</ref> u <ref target="https://mt.wikipedia.org/wiki/Marina_di_Modica">Marina di Modica</ref>. Il-muntanji <ref target="https://mt.wikipedia.org/wiki/Iblei">Iblei</ref> jiddominaw it-<ref target="https://mt.wikipedia.org/wiki/Tramuntana">Tramuntana</ref> tal-provinċja u l-ogħla quċċati huma <ref target="https://mt.wikipedia.org/wiki/Monte_Lauro">Monte Lauro</ref>, <ref target="https://mt.wikipedia.org/wiki/Monte_Casale">Monte Casale</ref> u <ref target="https://mt.wikipedia.org/wiki/Monte_Arcibessi">Monte Arcibessi</ref>. Ix-xmajjar tal-provinċja huma <ref target="https://mt.wikipedia.org/wiki/Irminio">Irminio</ref>, <ref target="https://mt.wikipedia.org/wiki/Dirillo">Dirillo</ref> u <ref target="https://mt.wikipedia.org/wiki/Ippari">Ippari</ref>, u l-unika għadira tal-provinċja hi l-<ref target="https://mt.wikipedia.org/wiki/Lago_di_Santa_Rosalia">Lago di Santa Rosalia</ref> tul il-korsa tax-xmara Irminio. Il-profil ta' Ragusa jikkonsisti f'torrijiet, kattidrali (duomo) u koppliet ta' knejjes li l-provinċja hi magħrufa għalihom. Il-parti l-kbira taż-żona baqgħet naturali, ma ntmissitx għax tul is-seklu 19 u 20 emigraw ħafna nies minn Ragusa għal inħawi iktar prosperi tal-Italja u barra mill-Italja.</p>
<p>Għandha area ta' 1,614 kilometri kwadri (623 mili kwadri) u popolazzjoni ta' 295,264 (2001) b'kollox, b'12-il komun (Taljan: <hi rend="italic">comuni</hi>) tal-provinċja.</p>
</text></body></html>