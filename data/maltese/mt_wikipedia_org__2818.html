<html><body><text id="wikipedia_mt_wikipedia_org__2818.html" ns="0" revid="270688" sourceurl="https://mt.wikipedia.org/wiki/Indoewropew" title="Indoewropew" type="wikipedia">Indoewropew
<figure><caption>Lingwi Indo-Ewropej</caption></figure>
<p><hi rend="bold">L-Indoewropew</hi> hija kostruzzjoni xjentifika ta', dik li tissejjaħ <hi rend="italic">protolingwa</hi>: lingwa <ref target="https://mt.wikipedia.org/wiki/Prototip">prototipika</ref> komuni, li minnha nissoponu  li  tnisslu d-diversi lingwi tal-<ref target="https://mt.wikipedia.org/wiki/Lingwi_Indoewropej">familja Indoewropea</ref>. Illum huwa meqjus aktar preċiż li nitkellmu fuq il-<hi rend="bold"><ref target="https://mt.wikipedia.org/wiki/Proto-Indoewropew">Proto-Indoewropew</ref></hi> għaliex rikostruzzjoni, fis-sens ta' lingwa li tista' tintuża  għall-komunikazzjoni, mhijiex possibli. Rikostruzzjonijiet ta' l-Indoewropew iwasslu biss għall-<ref target="https://mt.wikipedia.org/wiki/Għerq">għerq</ref> ta' kliem, fenomeni <ref target="https://mt.wikipedia.org/wiki/Fonoloġija">fonoloġiċi</ref> u strutturi <ref target="https://mt.wikipedia.org/wiki/Sintattika">sintattiċi</ref> bażiċi.  </p>
<p>Il-lingwi tal-familja Indoewropeja jingħad li għandhom <hi rend="italic">relazzjoni ġenetika</hi>  (mhux fis-sens <ref target="https://mt.wikipedia.org/wiki/Charles_Darwin">darwinistiku</ref>). Biex jigi ikkonstatat jekk lingwa għandhiex relazzjoni ġenetika ma' lingwa oħra, il-lingwi jiġu mqabbla fuq il-bażi tar-regoli <ref target="https://mt.wikipedia.org/wiki/Fonetika">fonetici</ref> tagħhom. Billi jmorru lura f'numru ta' rikostruzzjonijiet, il-lingwisti huma kapaci <ref target="https://mt.wikipedia.org/wiki/Estrapolazzjoni">jestrapolaw</ref> u jaslu għall-protolingwa. Naturalment ma jeżistux sorsi miktuba ta' l-Indoewropew.</p>
<hi rend="italic">Sprachbund</hi> vs. Relazzjoni Ġenetika
<p>Ta' min jiddistingwi bejn, l-hekk imsejjaħ <ref target="https://mt.wikipedia.org/wiki/Sprachbund">Sprachbund</ref> u r-<ref target="https://mt.wikipedia.org/wiki/Relazzjoni_Ġenetika">Relazzjoni Ġenetika</ref>. <hi rend="italic">Sprachbund</hi> hija kelma Ġermaniża li tfisser "unjoni/għaqda lingwistika" u tiġi użata mil-lingwisti f'diversi lingwi bħala kelma teknika. Bħala <hi rend="italic">Sprahchbund</hi> nifhmu grupp ta' Lingwi li x-xebh ta' bejniethom hu bbażat fuq kuntatt lingwistiku li seħħ f'ċertu punt ta' l-evoluzzjoni tal-lingwa osservata. Dawn il-lingwi ma jistgħux ikunu ġenetikament relatati – jekk tassew, din tkun relazzjoni mbiegħda ħafna.  Dan huwa dak li jagħżel  <hi rend="italic">Sprachbund</hi> minn <hi rend="italic">Familja Lingwistika</hi>, li għaliha, ir-relazzjoni ġenetika hija essenzjali. L-Indoewropew ma ġiex iffurmat fi <hi rend="italic">Sprachbund</hi> iżda tnissel minn familja waħda. <hi rend="italic">Sprachbund</hi> tingħaraf mill-fatt li relazzjoni bejn żewġ lingwi ma turix xebh fil-vokabularju biss iżda xebh  fl-istruttura wkoll.  </p>
<p>Fi kliem aktar ġenerali, nistgħu ngħidu li lingwi ta' l-ewwel tip għandhom l-istess omm, l-oħrajn kienu ġirien għal żmien twil.</p>
</text></body></html>