<html><body><text id="wikipedia_mt_wikipedia_org__5998.html" ns="0" revid="257261" sourceurl="https://mt.wikipedia.org/wiki/Wied_il-G%C4%A7ajn_(Marsaskala)" title="Wied il-Għajn (Marsaskala)" type="wikipedia">Wied il-Għajn (Marsaskala)
<p><hi rend="bold">Wied il-Għajn</hi>, magħruf ukoll bħala Marsaskala, huwa villaġġ fix-xlokk ta' <ref target="https://mt.wikipedia.org/wiki/Malta">Malta</ref>. Sa' ftit żmien ilu kienu jgħixu fih ftit mijiet ta' nies, imma issa kiber ħafna. F'Diċembru 2005 kien jgħodd 6,082 ruħ, li minnhom 3,050 kienu rġiel. Sal-2018 il-popolazzjoni telgħet madwar 17,000 jiġifieri żdiedet madwar 11,000 fi ħdax-il sena. </p>
<p>Wieħed mill-akbar irħula ta' Malta bħala qies, huwa jmiss maż-<ref target="https://mt.wikipedia.org/wiki/Żejtun">Żejtun</ref>, <ref target="https://mt.wikipedia.org/wiki/Marsaxlokk">Marsaxlokk</ref>, ix-<ref target="https://mt.wikipedia.org/wiki/Xgħajra">Xgħajra</ref> u Ħaż-<ref target="https://mt.wikipedia.org/wiki/Żabbar">Żabbar</ref>. Fost l-artijiet li jinsabu f'Wied il-Għajn hemm Ras il-Munxar, Ras il-Gżira u Ras iż-Żonqor. </p>
<p>Sa' qabel il-gwerra Wied il-Għajn kien raħal tas-sajjieda, bdiewa u nies li jaħdmu l-melħ. </p>
<p>Il-parroċċa hija l-unika waħda f'Malta li hija ddedikata lil Sant Anna. Il-festa tagħha tiġi fl-aħħar Ħadd ta' Lulju. Il-knisja preżenti bdiet tinbena fl-1953, filwaqt li l-kampnar inbena bejn l-1988 u l-1993. Dan tellu' l-bennej Luqi Ġanni Spiteri, flimkien ma' Fredu Żammit u Fredu Muscat. Il-kampnar ħa mija u sittin vjaġġ ġebel biex sar.</p>
Ħoloq
<list type="unordered"><item><ref target="http://www.stannebandclub.com/">Għaqda Mużikali Sant Anna</ref></item>
<item><ref target="http://web.archive.org/20040604184257/au.geocities.com/scalasports/">Marsascala Sports Club</ref></item>
<item><ref target="http://web.archive.org/20040604184151/au.geocities.com/marsascala_malta/MarsascalaGallery1.htm">Ritratti ta' Wied il-Għajn</ref></item></list>
</text></body></html>