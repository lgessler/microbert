<html><body><text id="wikipedia_mt_wikipedia_org__2957.html" ns="0" revid="136429" sourceurl="https://mt.wikipedia.org/wiki/%C4%A0u%C5%BC%C3%A8_Stagno" title="Ġużè Stagno" type="wikipedia">Ġużè Stagno

<p><hi rend="bold">Ġużè Stagno</hi> huwa <ref target="https://mt.wikipedia.org/wiki/Rumanz">rumanzier</ref> li twieled f'<ref target="https://mt.wikipedia.org/wiki/Marsaxlokk">Marsaxlokk</ref> fil-<ref target="https://mt.wikipedia.org/wiki/21_ta'_Settembru">21 ta' Settembru</ref>, <ref target="https://mt.wikipedia.org/wiki/1976">1976</ref>. Huwa meqjus bħala l-<hi rend="italic">enfant terrible</hi> tal-<ref target="https://mt.wikipedia.org/wiki/Letteratura_kontemporanja">letteratura kontemporanja</ref> Maltija.</p>
<p>L-ewwel ktieb tiegħu <hi rend="italic"><ref target="https://mt.wikipedia.org/wiki/Nbid_ta'_Kuljum">Nbid ta' Kuljum</ref></hi> ġie ppubblikat fl-<ref target="https://mt.wikipedia.org/wiki/2001">2001</ref> u bih irnexxielu jirbaħ l-premju MAPA, kif ukoll spiċċa fit-tieni post fil-Premju Letterarju għall-istess ktieb. Fl-<ref target="https://mt.wikipedia.org/wiki/2003">2003</ref>, Stagno ppubblika t-tieni ktieb tiegħu <hi rend="italic"><ref target="https://mt.wikipedia.org/wiki/Xemx_Wisq_Sabiħa">Xemx Wisq Sabiħa</ref></hi> li ntlaqa' tajjeb ħafna mill-pubbliku kif ukoll mill-kritiċi u spiċċa wkoll fit-tieni post fil-Premju Letterarju ta' l-2003.</p>
<p>Attwalment, Stagno qed jaħdem fuq numru ta' proġetti fosthom rumanz storiku u skript għat-televiżjoni.</p></text></body></html>