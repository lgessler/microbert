<html><body><text id="wikipedia_mt_wikipedia_org__5058.html" ns="0" revid="263666" sourceurl="https://mt.wikipedia.org/wiki/Fenek_ta%27_denbu_qotni" title="Fenek ta' denbu qotni" type="wikipedia">Fenek ta' denbu qotni
<p><hi rend="bold">Fenek ta' denbu qotni</hi> jew kif jissejjaħ ukoll <hi rend="bold">denb qotni</hi> u <hi rend="bold">denb il-qoton</hi>, jista' jkun wieħed minn sbatax-il <ref target="https://mt.wikipedia.org/wiki/Speċi">speċi</ref> ta' <ref target="https://mt.wikipedia.org/wiki/Lagomorfu">lagomorfi</ref> <ref target="https://mt.wikipedia.org/wiki/Leporidu">leporidi</ref>, li jagħmlu parti mill-<ref target="https://mt.wikipedia.org/wiki/Familja_(bijoloġija)">familja</ref> <ref target="https://mt.wikipedia.org/wiki/Leporidae">Leporidae</ref>, fl-<ref target="https://mt.wikipedia.org/wiki/Ordni_(bijoloġija)">ordni</ref> <ref target="https://mt.wikipedia.org/wiki/Lagomorpha">Lagomorpha</ref> u kollha klassifikati fil-<ref target="https://mt.wikipedia.org/wiki/Ġeneru">ġeneru</ref> <ref target="https://mt.wikipedia.org/wiki/Sylvilagus">Sylvilagus</ref> maqsuma ma' tliet <ref target="https://mt.wikipedia.org/wiki/Sottoġeneru">sottoġeneri</ref> (<ref target="https://mt.wikipedia.org/wiki/Microlagus">Microlagus</ref>, <ref target="https://mt.wikipedia.org/wiki/Sylvilagus_(sottoġeneru)">Sylvilagus</ref> u <ref target="https://mt.wikipedia.org/wiki/Tapeti_(sottoġeneru)">Tapeti</ref>). </p>
<p>L-ispeċi kollha ta' dnieb qotnin huma nattivi tal-kontinenti <ref target="https://mt.wikipedia.org/wiki/Amerika">Amerikani</ref> u huma kkunsidrati bħala <ref target="https://mt.wikipedia.org/wiki/Fenek">fniek</ref> għax kollha jkollhom iż-żrameġ bla pil, għomja u totalment dipendenti fuq l-omm fit-twelid.</p>
<p>Il-fniek ta' denbhom qotni, fl-apparenza tagħhom huma simili ħafna tal-<ref target="https://mt.wikipedia.org/wiki/Fenek_Ewropew">Fenek Ewropew</ref> selvaġġ <hi rend="italic">Oryctolagus cuniculus</hi>. L-isem ta' dawn il-fniek ġej mill-fatt li l-biċċa l-kbira tal-ispeċi għandhom denbhom abjad fuq in-naħa ta' taħt magħmul minn pil fin ħafna qisu qoton. Din il-parti tad-denb juruh biċ-ċar waqt li jkunu qegħdin jaħarbu mil-periklu. Madankollu, din il-karatteristika mhijiex tal-ġeneru Sylvilagus biss (eż. il-Fenek Ewropew ukoll għandu dan it-tip ta' denb), u lanqas il-membri tal-ġeneru Sylvilagus kollha ma għandhom din il-karatteristika (eż. il-<ref target="https://mt.wikipedia.org/wiki/Fenek_xkupilja">Fenek xkupilja</ref> <hi rend="italic">Sylvilagus bachmani</hi> għandu n-naħa ta' taħt ta' denbu kulur ġriż).</p>
<p>Il-ġeneru Sylvilagus għandu distribuzzjoni wiesgħa mal-kontinent tal-<ref target="https://mt.wikipedia.org/wiki/Amerika_ta'_Fuq">Amerika ta' Fuq</ref>, għalkemm il-biċċa l-kbira ta' dawn l-ispeċi huma iżolati ġeografikament jew għandhom distribuzzjoni limitata f'reġjuni partikulari. Minbarra fl-<ref target="https://mt.wikipedia.org/wiki/Amerika_ta'_Fuq">Amerika ta' Fuq</ref> dan il-ġeneru huwa preżenti fil-kontinent tal-<ref target="https://mt.wikipedia.org/wiki/Amerika_t'Isfel">Amerika t'Isfel</ref> ukoll bi ftit speċi. </p>
Speċijiet
<list type="unordered"><item><ref target="https://mt.wikipedia.org/wiki/Fenek_tal-art_mistgħadra">Fenek tal-art mistgħadra</ref>, <hi rend="italic">Sylvilagus aquaticus</hi></item>
<item><ref target="https://mt.wikipedia.org/wiki/Fenek_ta'_denbu_qotni_tad-deżert">Fenek ta' denbu qotni tad-deżert</ref>, <hi rend="italic">Sylvilagus audubonii</hi></item>
<item><ref target="https://mt.wikipedia.org/wiki/Fenek_xkupilja">Fenek xkupilja</ref>, <hi rend="italic">Sylvilagus bachmani</hi></item>
<item><ref target="https://mt.wikipedia.org/wiki/Fenek_ta'_denbu_qotni_tal-foresta">Fenek ta' denbu qotni tal-foresta</ref>, <hi rend="italic">Sylvilagus brasiliensis</hi></item>
<item><ref target="https://mt.wikipedia.org/wiki/Fenek_ta'_denbu_qotni_tal-muntanji_ta'_Manzano">Fenek ta' denbu qotni tal-muntanji ta' Manzano</ref>, <hi rend="italic">Sylvilagus cognatus</hi></item>
<item><ref target="https://mt.wikipedia.org/wiki/Fenek_ta'_denbu_qotni_tal-Messiku">Fenek ta' denbu qotni tal-Messiku</ref>, <hi rend="italic">Sylvilagus cunicularis</hi></item>
<item><ref target="https://mt.wikipedia.org/wiki/Fenek_ta'_denbu_qotni_ta'_Dice">Fenek ta' denbu qotni ta' Dice</ref>, <hi rend="italic">Sylvilagus dicei</hi></item>
<item><ref target="https://mt.wikipedia.org/wiki/Fenek_ta'_denbu_qotni_tal-Lvant">Fenek ta' denbu qotni tal-Lvant</ref>, <hi rend="italic">Sylvilagus floridanus</hi></item>
<item><ref target="https://mt.wikipedia.org/wiki/Fenek_ta'_denbu_qotni_tat-Tres_Marias">Fenek ta' denbu qotni tat-Tres Marias</ref>, <hi rend="italic">Sylvilagus graysoni</hi></item>
<item><ref target="https://mt.wikipedia.org/wiki/Fenek_ta'_denbu_qotni_ta'_Omiltemi">Fenek ta' denbu qotni ta' Omiltemi</ref>, <hi rend="italic">Sylvilagus insonus</hi></item>
<item><ref target="https://mt.wikipedia.org/wiki/Fenek_xkupilja_ta'_San_Jose">Fenek xkupilja ta' San Jose</ref>, <hi rend="italic">Sylvilagus mansuetus</hi></item>
<item><ref target="https://mt.wikipedia.org/wiki/Fenek_ta'_denbu_qotni_tal-muntanji">Fenek ta' denbu qotni tal-muntanji</ref>, <hi rend="italic">Sylvilagus nuttallii</hi></item>
<item><ref target="https://mt.wikipedia.org/wiki/Fenek_ta'_denbu_qotni_tal-muntanji_ta'_Appalach">Fenek ta' denbu qotni tal-muntanji ta' Appalach</ref>, <hi rend="italic">Sylvilagus obscurus</hi></item>
<item><ref target="https://mt.wikipedia.org/wiki/Fenek_tal-bassasa">Fenek tal-bassasa</ref>, <hi rend="italic">Sylvilagus palustris</hi></item>
<item><ref target="https://mt.wikipedia.org/wiki/Fenek_robust">Fenek robust</ref>, <hi rend="italic">Sylvilagus robustus</hi></item>
<item><ref target="https://mt.wikipedia.org/wiki/Fenek_ta'_denbu_qotni_tal-Ingilterra_l-Ġdida">Fenek ta' denbu qotni tal-Ingilterra l-Ġdida</ref>, <hi rend="italic">Sylvilagus transitionalis</hi></item>
<item><ref target="https://mt.wikipedia.org/wiki/Fenek_ta'_denbu_qotni_tal-artijiet_baxxi_tal-Veneżwela">Fenek ta' denbu qotni tal-artijiet baxxi tal-Veneżwela</ref>, <hi rend="italic">Sylvilagus varynaensis</hi></item></list>
Klassifikazzjoni
<list type="unordered"><item>Ordni <ref target="https://mt.wikipedia.org/wiki/Lagomorpha">Lagomorpha</ref>
<list type="unordered"><item>Familja <ref target="https://mt.wikipedia.org/wiki/Leporidae">Leporidae</ref>
<list type="unordered"><item>Sottofamilja <ref target="https://mt.wikipedia.org/wiki/Leporinae">Leporinae</ref>
<list type="unordered"><item>Tribù <ref target="https://mt.wikipedia.org/wiki/Leporini">Leporini</ref>
<list type="unordered"><item>Ġeneru <hi rend="italic"><ref target="https://mt.wikipedia.org/wiki/Sylvilagus">Sylvilagus</ref></hi>
<list type="unordered"><item>Sottoġeneru <hi rend="italic"><ref target="https://mt.wikipedia.org/wiki/Tapeti_(sottoġeneru)">Tapeti</ref></hi>
<list type="unordered"><item><ref target="https://mt.wikipedia.org/wiki/Fenek_tal-art_mistgħadra">Fenek tal-art mistgħadra</ref>, <hi rend="italic"><ref target="https://mt.wikipedia.org/wiki/Sylvilagus_aquaticus">Sylvilagus aquaticus</ref></hi></item>
<item><ref target="https://mt.wikipedia.org/wiki/Fenek_ta'_denbu_qotni_tal-foresta">Fenek ta' denbu qotni tal-foresta</ref> jew <ref target="https://mt.wikipedia.org/wiki/Tapeti">Tapeti</ref>, <hi rend="italic"><ref target="https://mt.wikipedia.org/wiki/Sylvilagus_brasiliensis">Sylvilagus brasiliensis</ref></hi></item>
<item><ref target="https://mt.wikipedia.org/wiki/Fenek_ta'_denbu_qotni_ta'_Dice">Fenek ta' denbu qotni ta' Dice</ref>, <hi rend="italic"><ref target="https://mt.wikipedia.org/wiki/Sylvilagus_dicei">Sylvilagus dicei</ref></hi></item>
<item><ref target="https://mt.wikipedia.org/wiki/Fenek_ta'_denbu_qotni_ta'_Omiltemi">Fenek ta' denbu qotni ta' Omiltemi</ref>, <hi rend="italic"><ref target="https://mt.wikipedia.org/wiki/Sylvilagus_insonus">Sylvilagus insonus</ref></hi></item>
<item><ref target="https://mt.wikipedia.org/wiki/Fenek_tal-bassasa">Fenek tal-bassasa</ref>, <hi rend="italic"><ref target="https://mt.wikipedia.org/wiki/Sylvilagus_palustris">Sylvilagus palustris</ref></hi></item>
<item><ref target="https://mt.wikipedia.org/wiki/Fenek_ta'_denbu_qotni_tal-artijiet_baxxi_tal-Veneżwela">Fenek ta' denbu qotni tal-artijiet baxxi tal-Veneżwela</ref>, <hi rend="italic"><ref target="https://mt.wikipedia.org/wiki/Sylvilagus_varynaensis">Sylvilagus varynaensis</ref></hi></item></list></item>
<item>Sottoġeneru <hi rend="italic"><ref target="https://mt.wikipedia.org/wiki/Sylvilagus_(sottoġeneru)">Sylvilagus</ref></hi>
<list type="unordered"><item><ref target="https://mt.wikipedia.org/wiki/Fenek_ta'_denbu_qotni_tad-deżert">Fenek ta' denbu qotni tad-deżert</ref>, <hi rend="italic"><ref target="https://mt.wikipedia.org/wiki/Sylvilagus_audubonii">Sylvilagus audubonii</ref></hi></item>
<item><ref target="https://mt.wikipedia.org/wiki/Fenek_ta'_denbu_qotni_tal-muntanji_ta'_Manzano">Fenek ta' denbu qotni tal-muntanji ta' Manzano</ref>, <hi rend="italic"><ref target="https://mt.wikipedia.org/wiki/Sylvilagus_cognatus">Sylvilagus cognatus</ref></hi></item>
<item><ref target="https://mt.wikipedia.org/wiki/Fenek_ta'_denbu_qotni_tal-Messiku">Fenek ta' denbu qotni tal-Messiku</ref>, <hi rend="italic"><ref target="https://mt.wikipedia.org/wiki/Sylvilagus_cunicularis">Sylvilagus cunicularis</ref></hi></item>
<item><ref target="https://mt.wikipedia.org/wiki/Fenek_ta'_denbu_qotni_tal-Lvant">Fenek ta' denbu qotni tal-Lvant</ref>, <hi rend="italic"><ref target="https://mt.wikipedia.org/wiki/Sylvilagus_floridanus">Sylvilagus floridanus</ref></hi></item>
<item><ref target="https://mt.wikipedia.org/wiki/Fenek_ta'_denbu_qotni_tat-Tres_Marias">Fenek ta' denbu qotni tat-Tres Marias</ref>, <hi rend="italic"><ref target="https://mt.wikipedia.org/wiki/Sylvilagus_graysoni">Sylvilagus graysoni</ref></hi></item>
<item><ref target="https://mt.wikipedia.org/wiki/Fenek_ta'_denbu_qotni_tal-muntanji">Fenek ta' denbu qotni tal-muntanji</ref>, <hi rend="italic"><ref target="https://mt.wikipedia.org/wiki/Sylvilagus_nuttallii">Sylvilagus nuttallii</ref></hi></item>
<item><ref target="https://mt.wikipedia.org/wiki/Fenek_ta'_denbu_qotni_tal-muntanji_ta'_Appalach">Fenek ta' denbu qotni tal-muntanji ta' Appalach</ref>, <hi rend="italic"><ref target="https://mt.wikipedia.org/wiki/Sylvilagus_obscurus">Sylvilagus obscurus</ref></hi></item>
<item><ref target="https://mt.wikipedia.org/wiki/Fenek_ta'_denbu_qotni_ta'_l-Ingilterra_l-Ġdida">Fenek ta' denbu qotni ta' l-Ingilterra l-Ġdida</ref>, <hi rend="italic"><ref target="https://mt.wikipedia.org/wiki/Sylvilagus_transitionalis">Sylvilagus transitionalis</ref></hi></item>
<item><ref target="https://mt.wikipedia.org/wiki/Fenek_robust">Fenek robust</ref>, <hi rend="italic"><ref target="https://mt.wikipedia.org/wiki/Sylvilagus_robustus">Sylvilagus robustus</ref></hi></item></list></item>
<item>Sottoġeneru <hi rend="italic"><ref target="https://mt.wikipedia.org/wiki/Microlagus">Microlagus</ref></hi>
<list type="unordered"><item><ref target="https://mt.wikipedia.org/wiki/Fenek_xkupilja">Fenek xkupilja</ref>, <hi rend="italic"><ref target="https://mt.wikipedia.org/wiki/Sylvilagus_bachmani">Sylvilagus bachmani</ref></hi></item>
<item><ref target="https://mt.wikipedia.org/wiki/Fenek_xkupilja_ta'_San_Jose">Fenek xkupilja ta' San Jose</ref>, <hi rend="italic"><ref target="https://mt.wikipedia.org/wiki/Sylvilagus_mansuetus">Sylvilagus mansuetus</ref></hi></item></list></item></list></item></list></item></list></item></list></item></list></item></list>
Referenzi
<list type="unordered"><item>Hoffmann, Robert S., Andrew T. Smith (November 16, 2005). Wilson, D. E., and Reeder, D. M. (eds) Mammal Species of the World, 3rd edition, Johns Hopkins University Press. <ref target="https://mt.wikipedia.org/wiki/Special:BookSources/0801882214">ISBN 0-8018-8221-4</ref>.</item>
<item><ref target="http://paleodb.org/cgi-bin/bridge.pl">Id-Databażi Palebijoloġika</ref></item>
<item><ref target="http://www.webcitation.org/query?id=1256601206076925&amp;url=www.geocities.com/mammal_taxonomy/nederlands2.html">Tassonomija tal-Mammiferi</ref></item></list>
Ħoloq esterni
<list type="unordered"><item><ref target="http://hosted.ap.org/dynamic/stories/N/NH_RABBIT_HABITAT_NHOL-?SITE=NHCON&amp;SECTION=HOME&amp;TEMPLATE=DEFAULT"><hi rend="italic">New England cottontail rabbit habitat at The University of New Hampshire</hi></ref></item></list>
</text></body></html>