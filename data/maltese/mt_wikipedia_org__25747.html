<html><body><text id="wikipedia_mt_wikipedia_org__25747.html" ns="0" revid="268634" sourceurl="https://mt.wikipedia.org/wiki/Irene_Condachi" title="Irene Condachi" type="wikipedia">Irene Condachi
<p><hi rend="bold">Irene Condachi</hi> (7 ta' Ġunju 1899 -1970) kienet <ref target="https://mt.wikipedia.org/wiki/Tabib">tabiba</ref> Maltija, waħda minn żewġ tobba nisa li pprattikaw fil-pajjiiż matul it-<ref target="https://mt.wikipedia.org/wiki/It-Tieni_Gwerra_Dinjija">Tieni Gwerra Dinjija</ref>. Hija kienet waħda mill-fundaturi tas-servizz mediku fl-iskejjel, wara li saret l-uffiċjal mediku għall-iskejjel tal-gvern. Hija kienet responsabbli mill-qerda tal-iskabbja mis-sistema edukattiva f'Malta.</p>
Ħajja bikrija
<p>Irene Condachi twieldet f'Malta fis-7 ta' Ġunju 1899. Il-familja tagħha kienu emigraw mill-Greċja. Missierha, Constanino Condachi kien negozjant.<ref target="https://mt.wikipedia.org/wiki/Il-Paġna_prinċipali#cite_note-:1-1">[1]</ref> Hija trabbiet fit-tradizzjoni Ortodossa Griega, li kellha attitudni aktar tolleranti minn oħrajn għan-nisa li jaħdmu barra mid-dar.<ref target="https://mt.wikipedia.org/wiki/Il-Paġna_prinċipali#cite_note-:0-2">[2]</ref> Fl-1916, hija bdiet l-istudji mediċi tagħha fl-<ref target="https://mt.wikipedia.org/wiki/Università_ta'_Malta">Università ta' Malta</ref>, iżda waqfet wara sena. Għaxar snin wara, hija ggradwat bħala tabib mill-<ref target="https://mt.wikipedia.org/wiki/Università_ta_'Napli_Federico_II">Università ta’ Napli</ref>. Hija kompliet bl-istudji tagħha u rċeviet grad ta’ speċjalista fil-pedjatrija mill-Università ta’ Pavia fl-1928.<ref target="https://mt.wikipedia.org/wiki/Il-Paġna_prinċipali#cite_note-:1-1">[1]</ref></p>
Karriera
<p>Wara li temmet l-istudji tagħha fl-Italja, Condachi rritornat Malta u saret assistenta ta’ Joseph Ellul, il-professur responsabbli mill-Qwiebel u l-Ġinekoloġija fl-Università ta’ Malta fil-<ref target="https://mt.wikipedia.org/wiki/Valletta">Belt Valletta</ref>.</p>
<p>Fl-1938, tqabbdet bħala l-uffiċjal mediku tal-iskejjel tal-gvern, u bdiet tgħix fi Triq Luzio <ref target="https://mt.wikipedia.org/wiki/Tas-Sliema">f'Tas-Sliema</ref>. </p>
<p>Fil-bidu tal-<ref target="https://mt.wikipedia.org/wiki/It-Tieni_Gwerra_Dinjija">gwerra</ref>, b’ħafna rġiel inqabdu bil-lieva biex jiġġieldu, filwaqt li xi nisa kienu nvoluti wkoll fis-servizzi ta’ difiża għall-gżira. Flimkien ma' oftalmologu u <ref target="https://mt.wikipedia.org/wiki/Dentist">dentist</ref>, Condachi bdiet s-servizz mediku fl-iskejjel tal-gvern. Minħabba n-nuqqas ta’ trasport, hi mxiet biex iżżur id-diversi skejjel madwar il-gżira. Hija laqqmet u għamelt eżamijiet mediċi fuq aktar minn 20,000 tifel u tifla tal-iskola bejn l-1941 u l-1942. </p>
<p>Hija kienet responsabbli għall-qerda tal-<ref target="https://mt.wikipedia.org/wiki/Scabies">iskabbja</ref> fl-iskejjel tal-gvern bl-użu ta’ ingwent ibbażat fuq il-petroleum.<ref target="https://mt.wikipedia.org/wiki/Il-Paġna_prinċipali#cite_note-:0-2">[2]</ref> Il-kundizzjonijiet tax-xogħol tagħha kienu perikolużi, hekk kif fl-1941, l-iskejjel tal-gvern ġew ikkonvertiti fi sptarijiet u ċentri għar-refuġjati. Waqt li kienet qed tissorvelja l-isptar fl-iskola tal-gvern <ref target="https://mt.wikipedia.org/wiki/Ħal_Qormi">f'Ħal Qormi</ref>, il-faċilità ġiet ibbumbardjata u Condachi, l-istaff tagħha, ir-refuġjati u l-istudenti ħarbu f'xelter fil-viċin, taħt l-art taħt l-iskola tal-bniet. Condachi hija waħda miż-żewġ tobba nisa magħrufa li pprattikaw f'Malta matul il-gwerra.<ref target="https://mt.wikipedia.org/wiki/Il-Paġna_prinċipali#cite_note-:0-2">[2]</ref></p>
<p>Condachi kompliet bħala l-uffiċjal mediku tal-Ministeru tal-Edukazzjoni sal-1959. Hija kienet l-iktar mara mħallsa fis-servizz tal-gvern fl-era tagħha.</p>
Mewt u legat
<p>Condachi mietet fl-1970 u hija mfakkra għall-karriera twila tagħha li tipprovdi servizz mediku lil Malta.<ref target="https://mt.wikipedia.org/wiki/Il-Paġna_prinċipali#cite_note-:1-1">[1]</ref></p>
</text></body></html>