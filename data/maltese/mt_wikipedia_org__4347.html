<html><body><text id="wikipedia_mt_wikipedia_org__4347.html" ns="0" revid="239118" sourceurl="https://mt.wikipedia.org/wiki/Pika_tal-fidda" title="Pika tal-fidda" type="wikipedia">Pika tal-fidda

<p>Il-<ref target="https://mt.wikipedia.org/wiki/Pika_tal-fidda">Pika tal-fidda</ref> (<hi rend="italic">Ochotona argentata</hi>) jew <ref target="https://mt.wikipedia.org/wiki/Pika_ta'_Helan_Shan">Pika ta' Helan Shan</ref> hija <ref target="https://mt.wikipedia.org/wiki/Speċi">speċi</ref> ta' <ref target="https://mt.wikipedia.org/wiki/Mammiferu">mammiferu</ref> <ref target="https://mt.wikipedia.org/wiki/Plaċentat">plaċentat</ref> tal-<ref target="https://mt.wikipedia.org/wiki/Familja">familja</ref> <ref target="https://mt.wikipedia.org/wiki/Ochotonidae">Ochotonidae</ref> fl-<ref target="https://mt.wikipedia.org/wiki/Ordni">ordni</ref> <ref target="https://mt.wikipedia.org/wiki/Lagomorpha">Lagomorpha</ref>, mill-kontinent <ref target="https://mt.wikipedia.org/wiki/Asja">Asjatiku</ref>.</p>
<p>Din hija <ref target="https://mt.wikipedia.org/wiki/Speċi">speċi</ref> żgħira pjuttost rari li tagħmel parti mill-grupp tal-<ref target="https://mt.wikipedia.org/wiki/Pika_tat-Tramuntana_(grupp)">piki tat-Tramuntana</ref> li hu magħmul minn 8 <ref target="https://mt.wikipedia.org/wiki/Speċi">speċijiet</ref> u miġburin fis-<ref target="https://mt.wikipedia.org/wiki/Sottoġeneru">sottoġeneru</ref> <hi rend="italic"><ref target="https://mt.wikipedia.org/wiki/Pika_(sottoġeneru)">Pika</ref></hi>. </p>
<p>Il-<ref target="https://mt.wikipedia.org/wiki/Pika_tal-fidda">Pika tal-fidda</ref> ġiet deskritta l-ewwel darba bħala <ref target="https://mt.wikipedia.org/wiki/Sottospeċi">sottospeċi</ref> tal-<ref target="https://mt.wikipedia.org/wiki/Pika_Alpina">Pika Alpina</ref>, iżda din l-ispeċi għandha l-<ref target="https://mt.wikipedia.org/wiki/Karyotype">karyotype</ref> (2n = 38), il-kulur tal-pil, xi fatturi fl-għadam tar-ras u l-vokalizzazjoni differenti u b'hekk ġiet klassifikata bħala <ref target="https://mt.wikipedia.org/wiki/Speċi">speċi</ref>.</p>
<p>Il-firxa ta' din il-<ref target="https://mt.wikipedia.org/wiki/Pika">pika</ref> ċkienet drammatikament; dan ġara minħabba d-deforestazjoni katastrofika li ġarrab l-irdum u l-madwar ta' Helan Shan. F'dawn l-aħħar 30 sena l-eżemplari kollha maqbuda ġew minn foresta waħda b'arja ta' 2km b'1.5km viċin ir-raħal ta' Su-i-kou. Skond il-<hi rend="italic"><hi rend="bold">"2006 IUCN Red List of Threatened Species"</hi></hi> il-<ref target="https://mt.wikipedia.org/wiki/Pika_tal-fidda">Pika tal-fidda</ref> qiegħda mniżżla bħala speċi fil-periklu kritiku ta' estinzjoni.</p>
Distribuzzjoni
<p>Din l-<ref target="https://mt.wikipedia.org/wiki/Speċi">ispeċi</ref> ta' <ref target="https://mt.wikipedia.org/wiki/Pika">pika</ref> tinsab fuq l-irdum ta' Helan Shan biss fil-lokalità ta' Ningxia fiċ-<ref target="https://mt.wikipedia.org/wiki/Ċina">Ċina</ref>. </p>
Sinonimi
<p><hi rend="italic"><hi rend="bold">"Ochotona helanshanensis"</hi></hi>, <hi rend="italic"><hi rend="bold">"Ochotona pallasi helanshanensis"</hi></hi> u <hi rend="italic"><hi rend="bold">"Ochotona alpina argentata"</hi></hi> huma sinonimi ta <hi rend="italic"><ref target="https://mt.wikipedia.org/wiki/Ochotona_argentata">Ochotona argentata</ref></hi></p>
Klassifikazzjoni
<list type="unordered"><item><ref target="https://mt.wikipedia.org/wiki/Ordni">Ordni</ref> <ref target="https://mt.wikipedia.org/wiki/Lagomorpha">Lagomorpha</ref>
<list type="unordered"><item><ref target="https://mt.wikipedia.org/wiki/Familja">Familja</ref> <ref target="https://mt.wikipedia.org/wiki/Ochotonidae">Ochotonidae</ref>
<list type="unordered"><item><ref target="https://mt.wikipedia.org/wiki/Ġeneru">Ġeneru</ref> <hi rend="italic"><ref target="https://mt.wikipedia.org/wiki/Ochotona">Ochotona</ref></hi>
<list type="unordered"><item><ref target="https://mt.wikipedia.org/wiki/Sottoġeneru">Sottoġeneru</ref> <hi rend="italic"><ref target="https://mt.wikipedia.org/wiki/Pika_(sottoġeneru)">Pika</ref></hi>: <ref target="https://mt.wikipedia.org/wiki/Pika_tat-Tramuntana_(grupp)">piki tat-Tramuntana</ref>
<list type="unordered"><item><ref target="https://mt.wikipedia.org/wiki/Speċi">Speċi</ref></item>
<item><ref target="https://mt.wikipedia.org/wiki/Pika_tal-fidda">Pika tal-fidda</ref>, <hi rend="italic"><ref target="https://mt.wikipedia.org/wiki/Ochotona_argentata">Ochotona argentata</ref></hi></item></list></item></list></item></list></item></list></item></list>
Referenzi
<list type="unordered"><item>Hoffmann, Robert S., Andrew T. Smith (November 16, 2005). Wilson, D. E., and Reeder, D. M. (eds) Mammal Species of the World, 3rd edition, Johns Hopkins University Press, 191-192. <ref target="https://mt.wikipedia.org/wiki/Special:BookSources/0801882214">ISBN 0-801-88221-4</ref>.</item>
<item>Lagomorph Specialist Group (1996).<ref target="http://www.iucnredlist.org/search/details.php/41986/all"><hi rend="italic">Ochotona argentata</hi></ref>. 2006 IUCN Red List of Threatened Species. Retrieved on 12 May 2006.</item></list></text></body></html>