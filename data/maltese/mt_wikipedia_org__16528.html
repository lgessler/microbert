<html><body><text id="wikipedia_mt_wikipedia_org__16528.html" ns="0" revid="269543" sourceurl="https://mt.wikipedia.org/wiki/Steve_Jobs" title="Steve Jobs" type="wikipedia">Steve Jobs
<p><hi rend="bold">Steven Paul "Steve" Jobs</hi> (<ref target="https://mt.wikipedia.org/wiki/San_Francisco">San Francisco</ref>, <ref target="https://mt.wikipedia.org/wiki/24_ta'_Frar">24 ta' Frar</ref> <ref target="https://mt.wikipedia.org/wiki/1955">1955</ref> – <ref target="https://mt.wikipedia.org/wiki/Palo_Alto">Palo Alto</ref>, <ref target="https://mt.wikipedia.org/wiki/5_ta'_Ottubru">5 ta' Ottubru</ref> <ref target="https://mt.wikipedia.org/wiki/2011">2011</ref>) kien <ref target="https://mt.wikipedia.org/wiki/Imprenditur">imprenditur</ref> u <ref target="https://mt.wikipedia.org/wiki/Inventur">inventur</ref> <ref target="https://mt.wikipedia.org/wiki/Stati_Uniti_tal-Amerika">Amerikan</ref> tal-kompjuters. Kien ko-fundatur, president, u direttur eżekuttiv ta' <ref target="https://mt.wikipedia.org/wiki/Apple_Inc.">Apple Inc.</ref> Jobs serva wkoll ta' direttur eżekuttiv ta' <ref target="https://mt.wikipedia.org/wiki/Pixar">Pixar Animation Studios</ref> u fl-2006 sar membru tal-bord tad-diretturi ta' <ref target="https://mt.wikipedia.org/wiki/The_Walt_Disney_Company">The Walt Disney Company</ref>, wara li Disney ħadet f'idejha Pixar.</p>
<p>Fl-aħħar tas-sebgħinijiet, Jobs, flimkien ma' <ref target="https://mt.wikipedia.org/wiki/Steve_Wozniak">Steve Wozniak</ref>, <ref target="https://mt.wikipedia.org/wiki/Mike_Markkula">Mike Markkula</ref> u oħrajn, iddisinja, żviluppa u poġġa fis-suq l-ewwel linja ta' kompjuters personali ta' suċċess, is-serje ta' <ref target="https://mt.wikipedia.org/wiki/Apple_II">Apple II</ref>. Fil-bidu tat-tmeninijiet, Jobs kien fost dawk li ħoloq il-<ref target="https://mt.wikipedia.org/wiki/Macintosh">Macintosh</ref>. Fl-1985, Jobs irreżenja minn mal-Apple u waqqaf <ref target="https://mt.wikipedia.org/wiki/NeXT">NeXT</ref>, kumpanija li tispeċjalizza fl-edukazzjoni għolja u fis-swieq tan-negozju. Fl-1996 Apple xtrat NeXT u Jobs reġa' lura fil-kumpanija, u sar CEO tagħha mill-1997 sa Awwissu 2011.</p>
<p>Jobs miet f'Kalifornja fl-età ta' 56 sena, seba' snin wara li sabulu <ref target="https://mt.wikipedia.org/wiki/Kanċer">kanċer</ref> fil-frixa.</p>
</text></body></html>