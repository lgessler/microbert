<html><body><text id="wikipedia_mt_wikipedia_org__3901.html" ns="0" revid="243746" sourceurl="https://mt.wikipedia.org/wiki/Brimba" title="Brimba" type="wikipedia">Brimba
<p>Il-<hi rend="bold">brimb</hi> huma <ref target="https://mt.wikipedia.org/wiki/Predaturi">predaturi</ref> <ref target="https://mt.wikipedia.org/wiki/Invertebrati">invertebrati</ref> bi tmien saqajn, b'ġisem maqsum fi tnejn, mingħajr apparat ta' tagħmid fil-ħalq u mingħajr ġwienaħ. Huma jinsabu ikklassifikati fl-ordni Araneae, wieħed mill-ħafna ordnijiet fi ħdan il-klassi l-kbira tal-Araknidi, grupp li jinkludi ukoll lill-<ref target="https://mt.wikipedia.org/wiki/Skorpjun">iskorpjuni</ref> fost oħrajn. L-istudju tal-brimb huwa magħruf bħala l-<ref target="https://mt.wikipedia.org/wiki/Araknoloġija">Araknoloġija</ref>.</p>
<p>Il-brimb kollu jipproduċi l-<ref target="https://mt.wikipedia.org/wiki/Ħarir">ħarir</ref>, li huwa <ref target="https://mt.wikipedia.org/wiki/Proteina">proteina</ref> irqiqa u b'saħħitha, li toħroġ bħala ħajta minn apparat speċjali fin-naħa t'isfel tal-abdome (żaqq). Ħafna speċi ta' brimb jużaw dan il-ħarir sabiex jagħmlu l-għanqbuta tagħhom ħalli b'hekk ikunu jistgħu jaqbdu insetti oħra għall-ikel, iżda nsibu brimb ieħor li huwa kapaċi jikkaċċja għall-ikel b'mod ħieles, mingħajr l-użu tal-<ref target="https://mt.wikipedia.org/wiki/Għanqbuta">għanqbuta</ref>. Il-ħarir jintuża wkoll sabiex il-brimb ikun jista' jitla' ma' superfiċi għoljin, biex jikkrea ħitan lixxi fejn ikun jista' jqiegħed il-bejta, biex jibnu l-boroż għall-bajd, biex iżomm l-i<ref target="https://mt.wikipedia.org/wiki/Sperma">sperma</ref>, u biex jorbot il-preda, fost ħafna użi oħrajn.</p>
<p>Huma 150 speċi ta' brimb biss (fil-familji Uloboridae u Holarchaeidae, u fis-subordni Mesothelae), li jistgħu jinġettaw il-<ref target="https://mt.wikipedia.org/wiki/Velenu">velenu</ref> għall-protezzjoni tagħhom stess jonkella biex joqtlu u jħollu l-preda. Xi 200 speċi biss, iżda, għandhom gdim li jista' jikkawża problemi ta' saħħa fil-bniedem. Ħafna gidmiet ta' brimb jista' jikkawża l-uġigħ, imma fl-aħħar mill-aħħar dan il-gdim ma jwassalx għal sitwazzjonijiet fatali.</p>
</text></body></html>