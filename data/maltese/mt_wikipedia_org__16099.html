<html><body><text id="wikipedia_mt_wikipedia_org__16099.html" ns="0" revid="224376" sourceurl="https://mt.wikipedia.org/wiki/Semih_%C5%9Eent%C3%BCrk" title="Semih Şentürk" type="wikipedia">Semih Şentürk
<p><hi rend="bold">Semih Şentürk</hi> (<ref target="https://mt.wikipedia.org/wiki/İzmir">İzmir</ref>, <ref target="https://mt.wikipedia.org/wiki/29_ta'_April">29 ta' April</ref> <ref target="https://mt.wikipedia.org/wiki/1983">1983</ref>) huwa plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Turkija">Tork</ref> li jilgħab ma' <ref target="https://mt.wikipedia.org/wiki/Fenerbahçe_SK">Fenerbahçe</ref> bħala <ref target="https://mt.wikipedia.org/wiki/Attakkant">attakkant</ref>.</p>
Karriera
<p>Semih qatta' l-karriera kollha tiegħu mal-klabb ta' <ref target="https://mt.wikipedia.org/wiki/Fenerbahçe_SK">Fenerbahçe</ref> wara li ġie promoss mit-tim ġovanili (li magħhom skorja 63 gowl f'56 logħba) għal mal-ewwel tim fl-1999. Wara nuqqas ta' preżenzi mal-ewwel tim, fl-2001 ġie msellef lill-klabb mill-belt twelidu <ref target="https://mt.wikipedia.org/wiki/İzmirspor">İzmirspor</ref> fit-tieni diviżjoni, fejn skorja 6 gowls f'20 preżenza. Ir-ribalta mat-tim ta' <ref target="https://mt.wikipedia.org/wiki/Istanbul">Istanbul</ref> waslet fl-istaġun 2005–06 fejn skorja tmien gowls, il-biċċa l-kbira minnhom jaslu wara li jkun daħal bħala sostitut. Matul l-<ref target="https://mt.wikipedia.org/wiki/Süper_Lig_2007–08">istaġun 2007–08</ref> hu sar plejer regulari mat-tim fejn spiċċa l-istaġun bħala l-aqwa skorer tal-kampjonat bi 17-il gowl minn 27 logħba (17 minnhom skjerat mal-ewwel ħdax). L-impenji tiegħu ġew ippremjati bili ġie msejjaħ bħala l-viċi-kaptan tal-iskwadra fl-2007, wara t-tluq ta' <ref target="https://mt.wikipedia.org/wiki/Ümit_Özat">Ümit Özat</ref> u <ref target="https://mt.wikipedia.org/wiki/Tuncay_Şanlı">Tuncay Şanlı</ref>.</p>
<p>Nhar is-6 ta' Awwissu, 2008, grazzi għall-erba' gowls li skorja kontra <ref target="https://mt.wikipedia.org/wiki/MTK_Budapest">MTK Budapest</ref> hu sar it-tieni plejer Tork wara <ref target="https://mt.wikipedia.org/wiki/Fethi_Heper">Fethi Heper</ref> li skorja erba' gowls f'logħba waħda Ewropea.</p>
Internazzjonali
<p>Şentürk ingħata l-ewwel sejħa mat-<ref target="https://mt.wikipedia.org/wiki/Tim_nazzjonali_tal-futbol_tat-Turkija">tim nazzjonali tal-futbol tat-Turkija</ref> fl-2006, fejn aktar tard ġie magħżul fl-iskwadra finali li kellha tieħu sehem fil-fażi finali tal-<ref target="https://mt.wikipedia.org/wiki/Kampjonati_Ewropej_tal-Futbol_2008">Kampjonati Ewropej 2008</ref>. Nhar il-11 ta' Ġunju, fil-konfront minn <ref target="https://mt.wikipedia.org/wiki/Grupp_A_tal-Kampjonati_Ewropej_tal-Futbol_2008">Grupp A</ref> kontra l-<ref target="https://mt.wikipedia.org/wiki/Tim_nazzjonali_tal-futbol_tal-Iżvizzera">Iżvizzera</ref>, hu daħal bħala sostitut fis-46 minuta u madwar għaxar minuti wara hu kiseb il-gowl tal-pari permezz ta' daqqa ta' ras. </p>
<p>Fil-partita mill-kwarti tal-finali kontra l-<ref target="https://mt.wikipedia.org/wiki/Tim_nazzjonali_tal-futbol_tal-Kroazja">Kroazja</ref>, il-gowl ta' Şentürk fl-aħħar sekondi tal-<ref target="https://mt.wikipedia.org/wiki/Ħin_barrani">ħin barrani</ref> tefa' lit-Turkija għal-<ref target="https://mt.wikipedia.org/wiki/Għoti_tal-penalties">lotterija tal-penalties</ref>. Il-gowl tiegħu wasal fil-120+1 minuta, l-iktar gowl tard li qatt ġie skorjat fil-Kampjonati Ewropej. It-Turkija eventwalment ħarġu rebbieħa 3–1.</p>
<p>Fis-semifinali kontra l-<ref target="https://mt.wikipedia.org/wiki/Tim_nazzjonali_tal-futbol_tal-Ġermanja">Ġermanja</ref>, Şentürk kellu għal darb'oħra jħalli marka. Wara li <ref target="https://mt.wikipedia.org/wiki/Miroslav_Klose">Miroslav Klose</ref> kien poġġa lill-Ġermanja 2–1 fil-vantaġġ, fis-86 minuta Şentürk skorja biex kiseb il-pari, għalkemm il-Ġermaniżi kisbu l-gowl deċiżiv fid-90 minuta li tefagħhom fil-<ref target="https://mt.wikipedia.org/wiki/Finali_tal-Kampjonati_Ewropej_tal-Futbol_2008">finali</ref>.</p>
Unuri
Klabb
<p> <hi rend="bold">Fenerbahçe</hi></p>
<list type="unordered"><item><ref target="https://mt.wikipedia.org/wiki/Süper_Lig">Süper Lig</ref>: 2000–01, 2003–04, 2004–05, 2006–07</item>
<item><ref target="https://mt.wikipedia.org/wiki/TFF_Süper_Kupa">TFF Süper Kupa</ref>: 2007, 2009</item></list>
Ħoloq esterni
<list type="unordered"><item>(TR)  <ref target="http://www.fenerbahce.org/futbol/detay.asp?ContentID=792&amp;k=e">Profil fuq fenerbahce.org</ref></item></list>
</text></body></html>