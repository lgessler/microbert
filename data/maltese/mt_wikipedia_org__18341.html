<html><body><text id="wikipedia_mt_wikipedia_org__18341.html" ns="0" revid="274327" sourceurl="https://mt.wikipedia.org/wiki/Qerda_tal-inno%C4%8Benti" title="Qerda tal-innoċenti" type="wikipedia">Qerda tal-innoċenti<figure><caption><hi rend="italic">Massakru tal-innoċenti</hi>, affresk ta' <ref target="https://mt.wikipedia.org/wiki/Giotto_di_Bondone">Giotto di Bondone</ref>, fil-kappella Scrovegni ta' <ref target="https://mt.wikipedia.org/wiki/Padova">Padova</ref>.</caption></figure>
<p>Il-<hi rend="bold">qerda tal-Innoċenti</hi> hu l-isem mogħti lil episodju rrakontat fl-<hi rend="bold"><ref target="https://mt.wikipedia.org/wiki/Evangelju_skont_Mattew">Evangelju skont Mattew</ref></hi> fl-istess ħin mal-<ref target="https://mt.wikipedia.org/wiki/Ħarba_fl-Eġittu">Ħarba fl-Eġittu</ref>: il-qtil tat-trabi kollha ta' taħt sentejn fl-età fl-inħawi ta' <ref target="https://mt.wikipedia.org/wiki/Betlehem">Betlehem</ref>, ordnat minn <ref target="https://mt.wikipedia.org/wiki/Erodi">Erodi</ref> ftit wara t-twelid ta' <ref target="https://mt.wikipedia.org/wiki/Ġesù_Kristu">Ġesù</ref>. Il-knejjes iqimuhom bħala martri.</p>
<p>Festa: it-28 ta' Diċembru fil-Punent u id-29 ta' Diċembru fil-Lvant.</p>
<p>Spiss kien hemm dubju dwar l-istoriċità ta' dan l-episodju.</p>
It-test tal-Evanġelju
<p>L-<hi rend="bold"><ref target="https://mt.wikipedia.org/wiki/Evanġelju_skont_Mattew">Evanġelju skont Mattew</ref></hi>, Kap. 2, versi 16-18: </p>
Sorsi oħra
<figure><caption>Il-qerda tal-innoċenti, detal min <hi rend="italic">Xena mill-ħajja ta' Marija', żejt fuq l-injam ta' <ref target="https://mt.wikipedia.org/wiki/Hans_Memling">Hans Memling</ref>, 1480</hi></caption></figure>
<p>Dan l-epdisodju ma jissemmiex fl-evanġelji kanoniċi l-oħra u fl-ewwel evanġelji apokrifi. Lanqas ma jisemma mill-istoriku Lhudi <ref target="https://mt.wikipedia.org/wiki/Flavius_Josephus">Flavius Josephus</ref>. Jerġa jidher għall-ewwel darba fil-<ref target="https://mt.wikipedia.org/wiki/Protevanġelju_ta'_Ġakbu">Protevanġelju ta' Ġakbu</ref>.</p>
<p>L-istoriku pagan <ref target="https://mt.wikipedia.org/wiki/Macrobius">Macrobius</ref> (c. 395-436) isemmi massakru tat-trabi minn Erodi: </p>
Storiċità
<p>Diffiċli nkunu nafu jekk kienx hemm ġrajja tassew storika bħala l-bażi ta' din l-istorja. <ref target="https://mt.wikipedia.org/wiki/Voltaire">Voltaire</ref> fl-artiklu "Innocents" fid-<hi rend="italic">Dictionnaire philosophique</hi> tiegħu kien diġà ddiskuta l-istoriċità ta' dan il-massakru <ref target="https://mt.wikipedia.org/wiki/Il-Paġna_prinċipali#cite_note-2">[2]</ref>. </p>
<p>L-istoriku Amerikan, Paul L. Maier, ma jaħsibx li din il-ġrajja kellha bażi storika<ref target="https://mt.wikipedia.org/wiki/Il-Paġna_prinċipali#cite_note-3">[3]</ref>, imma pjuttost kienet parti mill-aġjografija ta' Ġesù. </p>
<p>It-teologu protestant Franċiż, André Gounelle, jgħid li r-rakkont ta' Mattew tat-tfulija ta' Ġesù hu parallel ma' dak tat-twelid ta' <ref target="https://mt.wikipedia.org/wiki/Mosè">Mosè</ref> fit-Testment il-Qadim (fost dawn il-paralleli, il-qerda tal-Innoċenti tfakkarna fit-tagħriq tat-trabi Lhud subien, fil-bidu tal-<ref target="https://mt.wikipedia.org/wiki/Eżodu">Eżodu</ref>) fi sforz allegoriku biex juri li Ġesù hu l-Mosè l-ġdid: "Il-paralleliżmu hu kbir wisq biex ma kienx maħluq, jekk mhux kollu, mill-imqas ħafna minnu." Madankollu, iqis li m'għandniex "... n'akkużaw l-evanġelisti bi frodi jew diżonestà. Jużaw il-metodu tal-kitba u l-kompożizzjoni ta' żmienhom li kien aċċettat."<ref target="https://mt.wikipedia.org/wiki/Il-Paġna_prinċipali#cite_note-4">[4]</ref></p>
<p>L-istoriku Gilbert Picard jfakkarna li nsibu l-istess storja fil-kitba tal-istoriku Rumanan <ref target="https://mt.wikipedia.org/wiki/Swetonju">Swetonju</ref> rigward it-twelid ta' Oktavju Awgustu<ref target="https://mt.wikipedia.org/wiki/Il-Paġna_prinċipali#cite_note-5">[5]</ref>.</p>
<p>Imma skont l-storiku Franċiż, speċjalista fuq Ruma antika, Paul Veyne, ix-xhieda tal-pagan Macrobius tikkonferma l-istoriċità ta' massakru tat-tfal, anki jekk stess "il-memorja tiegħu serviet bħala motivazzjoni għat-twelid leġendaru, f'Betlehem, ta' Ġesù."<ref target="https://mt.wikipedia.org/wiki/Il-Paġna_prinċipali#cite_note-6">[6]</ref></p>
</text></body></html>