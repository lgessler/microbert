<html><body><text id="wikipedia_mt_wikipedia_org__18473.html" ns="0" revid="269526" sourceurl="https://mt.wikipedia.org/wiki/Cristian_Zaccardo" title="Cristian Zaccardo" type="wikipedia">Cristian Zaccardo
<p><hi rend="bold">Cristian Zaccardo</hi> (<ref target="https://mt.wikipedia.org/wiki/Formigine">Formigine</ref>, <ref target="https://mt.wikipedia.org/wiki/21_ta'_Diċembru">21 ta' Diċembru</ref> <ref target="https://mt.wikipedia.org/wiki/1981">1981</ref>) huwa eks-plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Italja">Taljan</ref>. Mat-<ref target="https://mt.wikipedia.org/wiki/Tim_nazzjonali_tal-futbol_tal-Italja">tim nazzjonali Taljan</ref> hu rebaħ it-<ref target="https://mt.wikipedia.org/wiki/Tazza_tad-Dinja_tal-Futbol">Tazza tad-Dinja</ref>. Huwa jilgħab primarjament bħala difensur fuq il-faxex iżda kapaċi jilgħab ukoll bħala difensur ċentrali.</p>
Karriera
<p>Wieħed mill-aqwa prodotti tas-settur taż-żgħażagħ ta' <ref target="https://mt.wikipedia.org/wiki/Bologna_FC_1909">Bologna</ref>, Zaccardo iddebutta mal-ewwel tim fl-2001, taħt id-direzzjoni tal-kowċ <ref target="https://mt.wikipedia.org/wiki/Francesco_Guidolin">Francesco Guidolin</ref>, fejn immedjatament sar regolari għar-<hi rend="italic">rossoblu</hi> u mat-tim nazzjonali tal-Italja ta' taħt il-21 sena. Hu ħalla lil Bologna fl-2004 biex issieħeb mal-eks-kowċ Guidolin f'<ref target="https://mt.wikipedia.org/wiki/US_Città_di_Palermo">Palermo</ref>. Wara l-istaġun li qatta' fil-Ġermanja ma' <ref target="https://mt.wikipedia.org/wiki/VfL_Wolfsburg">VfL Wolfsburg</ref>,<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> huwa reġa' ingħaqad ma' Guidolin mat-tim ta' <ref target="https://mt.wikipedia.org/wiki/Parma_FC">Parma</ref> f'Awwissu 2009.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Fl-24 ta' Jannar 2013, huwa iffirma ma' <ref target="https://mt.wikipedia.org/wiki/AC_Milan">Milan</ref> fi ftheim li ra t-tpartit ta' Zaccardo ma' <ref target="https://mt.wikipedia.org/wiki/Djamel_Mesbah">Djamel Mesbah</ref> li mar ma' Parma.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref></p>
Internazzjonali
<p>Zaccardo iddebutta mat-<ref target="https://mt.wikipedia.org/wiki/Tim_nazzjonali_tal-futbol_tal-Italja">tim nazzjonali Taljan</ref> fis-17 ta' Novembru 2004 waqt il-partita ta' ħbiberija kontra l-<ref target="https://mt.wikipedia.org/wiki/Tim_nazzjonali_tal-futbol_tal-Finlandja">Finlandja</ref>, u nhar it-8 ta' Ottubru 2005 skorja l-ewwel gowl bil-flokk tal-Italja fir-rebħa ta' 1–0 kontra s-<ref target="https://mt.wikipedia.org/wiki/Tim_nazzjonali_tal-futbol_tas-Slovenja">Slovenja</ref>. Il-kowċ <ref target="https://mt.wikipedia.org/wiki/Marcello_Lippi">Marcello Lippi</ref> għażlu fost it-23 plejer għat-<ref target="https://mt.wikipedia.org/wiki/Tazza_tad-Dinja_tal-Futbol_2006">Tazza tad-Dinja 2006</ref>. Zaccardo lagħab tliet darbiet fejn skorja <ref target="https://mt.wikipedia.org/wiki/Awto_gowl">awto gowl</ref> fit-tieni logħba tal-<hi rend="italic">azzurri</hi>, dro ta' 1–1 kontra l-<ref target="https://mt.wikipedia.org/wiki/Tim_nazzjonali_tal-futbol_tal-Istati_Uniti">Istati Uniti</ref>. Mal-iskwadra Taljana sar ċampjin tad-dinja wara r-rebħa fil-finali kontra <ref target="https://mt.wikipedia.org/wiki/Tim_nazzjonali_tal-futbol_ta'_Franza">Franza</ref> wara l-<ref target="https://mt.wikipedia.org/wiki/Għoti_tal-penalties">għoti tal-penalties</ref>.</p>
Unuri
Klabb
Wolfsburg
<list type="unordered"><item><ref target="https://mt.wikipedia.org/wiki/Fußball-Bundesliga">Bundesliga</ref>: 2008–09</item></list>
Internazzjonali
<list type="unordered"><item><ref target="https://mt.wikipedia.org/wiki/Tazza_tad-Dinja_tal-Futbol">Tazza tad-Dinja</ref>: 2006</item></list>


Ħoloq esterni
<list type="unordered"><item>(IT)  <ref target="http://www.figc.it/nazionali/DettaglioConvocato?codiceConvocato=1818&amp;squadra=1">Statistika mat-tim nazzjonali fuq FIGC.it</ref></item>
<item>Il-mudell {{<ref target="https://mt.wikipedia.org/wiki/Mudell:Nfteams">Nfteams</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>