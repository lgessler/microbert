<html><body><text id="wikipedia_mt_wikipedia_org__20423.html" ns="0" revid="270958" sourceurl="https://mt.wikipedia.org/wiki/J%C3%BCrgen_Klopp" title="Jürgen Klopp" type="wikipedia">Jürgen Klopp
<p><hi rend="bold">Jürgen Norbert Klopp</hi> (<ref target="https://mt.wikipedia.org/wiki/Stuttgart">Stuttgart</ref>, <ref target="https://mt.wikipedia.org/wiki/16_ta'_Ġunju_1967">16 ta' Ġunju 1967</ref>) huwa eks-plejer tal-<ref target="https://mt.wikipedia.org/wiki/Futbol">futbol</ref> u kowċ <ref target="https://mt.wikipedia.org/wiki/Ġermanja">Ġermaniż</ref> li bħalissa jmexxi lit-tim Ingliż ta' <ref target="https://mt.wikipedia.org/wiki/Liverpool_FC">Liverpool</ref>.</p>
Karriera
Plejer
<p>Klopp beda jilgħab ma' klabb dilettanti bħal <ref target="https://mt.wikipedia.org/wiki/Eintracht_Frankfurt">Eintracht Frankfurt II</ref>, <ref target="https://mt.wikipedia.org/wiki/Viktoria_Sindlingen">Viktoria Sindlingen</ref> u <ref target="https://mt.wikipedia.org/wiki/Rot-Weiss_Frankfurt">Rot-Weiss Frankfurt</ref>. Fl-1989 hu ssieħeb ma' <ref target="https://mt.wikipedia.org/wiki/1._FSV_Mainz_05">Mainz 05</ref> u hemmhekk baqa' sakemm irtira. Hu oriġinarjament lagħab bħala <ref target="https://mt.wikipedia.org/wiki/Attakkant">attakkant</ref>, qabel ma bidel il-pożizzjoni bħala <ref target="https://mt.wikipedia.org/wiki/Difensur">difensur</ref> fl-1995.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
Kowċ
Mainz 05
<p>Wara l-irtirar tiegħu minn ma' <ref target="https://mt.wikipedia.org/wiki/1._FSV_Mainz_05">Mainz 05</ref>, Klopp ġie maħtur bħala maniġer mal-istess klabb. Huwa baqa' bħala kowċ għal seba' snin, li matulhom huwa wassal lit-tim għall-ewwel dehra fil-<ref target="https://mt.wikipedia.org/wiki/Fußball-Bundesliga">Bundesliga</ref>, u kwalifikazzjoni għall-<ref target="https://mt.wikipedia.org/wiki/UEFA_Cup_2005–06">UEFA Cup 2005–06</ref>. Fl-aħħar tal-<ref target="https://mt.wikipedia.org/wiki/Fußball-Bundesliga_2006–07">istaġun 2006–07</ref>, Mainz 05 kienu relegati, iżda Klopp għażel li jibqa' mal-klabb. Madankollu, minħabba l-fatt li dawn ma kinux kapaċi jiksbu promozzjoni, hu rriżenja fl-aħħar tal-istaġun 2007–08.</p>
Borussia Dortmund
<p>F'Mejju 2008, Klopp kien avviċinat biex isir kowċ ġdid ta' <ref target="https://mt.wikipedia.org/wiki/Borussia_Dortmund">Borussia Dortmund</ref>, eventwalment hu ffirma kuntratt ta' sentejn mal-klabb, li kien spiċċa fit-13-il post diżappuntanti taħt il-kowċ preċedenti <ref target="https://mt.wikipedia.org/wiki/Thomas_Doll">Thomas Doll</ref>. Fl-ewwel staġun tiegħu inkarigat, Klopp iggwida lil Borussia Dortmund biex jirbħu s-<ref target="https://mt.wikipedia.org/wiki/DFB-Supercup">Supercup Ġermaniża</ref>, billi għelbu liċ-ċampjins Ġermaniżi <ref target="https://mt.wikipedia.org/wiki/FC_Bayern_Munich">Bayern Munich</ref>.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Klopp wassal lill-klabb fis-sitt post fl-ewwel staġun tiegħu inkarigat, u spiċċa fil-ħames post fl-istaġun ta' wara, qabel ma wassal lil-klabb għat-titli suċċessivi tal-<ref target="https://mt.wikipedia.org/wiki/Fußball-Bundesliga">Bundesliga</ref> fl-istaġuni <ref target="https://mt.wikipedia.org/wiki/Fußball-Bundesliga_2010–11">2010–11</ref> u <ref target="https://mt.wikipedia.org/wiki/Fußball-Bundesliga_2011–12">2011–12</ref>.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref><ref target="https://mt.wikipedia.org/wiki/Il-Paġna_prinċipali#cite_note-4">[4]</ref></p>
<p>Matul l-istaġun 2011-2012, il-81 punt akkumulat minn Borussia Dortmund kienu t-tieni l-akbar ammont ta' punti li nġabru fl-istorja tal-Bundesliga (wara Bayern Munich) u s-47 punt li kisbu fit-tieni nofs tal-istaġun ukoll stabbilixxa rekord ġdid. Il-25 rebħa tal-kampjonat ta' Borussia Dortmund laħqu l-pass importanti ta' Bayern Munich fl-istaġun 1972-1973, filwaqt is-sekwenza ta' 28 logħba tal-kampjonat mingħajr telfa kienet l-aħjar li qatt ġiet irreġistrata fi ksur ta' rekord uniku fi staġun tal-ogħla livell Ġermaniż.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref> Fit-12 ta' Mejju 2012, Klopp kabbar l-istorja ta' Borussia Dortmund bl-issiġillar tal-ewwel <ref target="https://mt.wikipedia.org/wiki/Id-Doppjetta">doppjetta domestika</ref> li l-klabb kiseb, billi għelbu lil <ref target="https://mt.wikipedia.org/wiki/FC_Bayern_Munich">Bayern Munich</ref> 5–2 fil-finali tad-<ref target="https://mt.wikipedia.org/wiki/DFB-Pokal">DFB-Pokal</ref>. Klopp iddeskritta d-doppjetta bħala "aħjar minn (hu) seta' immaġina".<ref target="https://mt.wikipedia.org/wiki/Il-Paġna_prinċipali#cite_note-6">[6]</ref><ref target="https://mt.wikipedia.org/wiki/Il-Paġna_prinċipali#cite_note-7">[7]</ref><ref target="https://mt.wikipedia.org/wiki/Il-Paġna_prinċipali#cite_note-8">[8]</ref></p>
<p>Il-forma tal-kampjonat ta' Borussia Dortmund matul l-istaġun 2012-2013 kienet agħar minn ta' qabel, bi Klopp jinsisti lit-tim tiegħu biex jiffoka fuq iċ-Champions League, wara ġirja diżappuntanti fil-kompetizzjoni qabel dik id-dikjarazzjoni. It-tim ta' Klopps kien tela' biex jilgħab kontra <ref target="https://mt.wikipedia.org/wiki/Manchester_City">Manchester City</ref>, <ref target="https://mt.wikipedia.org/wiki/Real_Madrid">Real Madrid</ref> u <ref target="https://mt.wikipedia.org/wiki/AFC_Ajax">Ajax</ref> fejn dan il-grupp ġie msejjaħ <hi rend="italic">Group of Death</hi>. Madankollu, huma ma tilfux logħba, iżda huma għamlu xi prestazzjonijiet impressjonanti, speċjalment kontra t-tim ta' <ref target="https://mt.wikipedia.org/wiki/Jose_Mourinho">Jose Mourinho</ref>, Real Madrid. Borussia Dortmund avvanzaw fit-triq għall-finali, fejn iffaċjaw lil Real Madrid għal darb'oħra fil-fażi tas-semifinali tal-kompetizzjoni. Wara riżultat eċċellenti fl-ewwel leg, b'rebħa ta' 4-1, u telfa ta' 2-0 fisser li Dortmund kisbu l-finali għat-tieni darba. <ref target="https://mt.wikipedia.org/wiki/Il-Paġna_prinċipali#cite_note-9">[9]</ref> Dortmund tilfu l-finali 1-2 kontra r-rivali Bayern Munich, b'gowl ta' <ref target="https://mt.wikipedia.org/wiki/Arjen_Robben">Arjen Robben</ref> fid-89 minuta.</p>
<p>F'Novembru 2012, Klopp wiegħed l-futur tiegħu lill-klabb, wara rakkonti frekwenti li jkun il-kowċ ta' <ref target="https://mt.wikipedia.org/wiki/Chelsea_FC">Chelsea</ref>.</p>
Ħajja privata
<p>Bħalissa Klopp huwa miżżeweġ għat-tieni darba. Huwa għandu żewġ subien, wieħed li lagħab għall-<ref target="https://mt.wikipedia.org/wiki/Borussia_Dortmund_II">Borussia Dortmund II</ref> qabel ma rtira minħabba korrimenti.<ref target="https://mt.wikipedia.org/wiki/Il-Paġna_prinċipali#cite_note-10">[10]</ref> Mill-2009, Klopp mar jgħix ġewwa <ref target="https://mt.wikipedia.org/wiki/Herdecke">Herdecke</ref>, fejn ħafna plejers ta' <ref target="https://mt.wikipedia.org/wiki/Borussia_Dortmund">Borussia Dortmund</ref> jgħixu.</p>
<p>Klopp huwa Kristjan Protestant li ta' spiss jistqarr il-fidi tiegħu fil-pubbliku. F'għadd ta' intervisti u pubblikazzjonijiet evanġeliċi, huwa jirreferi għall-Ġesù Kristu bħala l-bażi tal-ħajja tiegħu.<ref target="https://mt.wikipedia.org/wiki/Il-Paġna_prinċipali#cite_note-11">[11]</ref><ref target="https://mt.wikipedia.org/wiki/Il-Paġna_prinċipali#cite_note-12">[12]</ref><ref target="https://mt.wikipedia.org/wiki/Il-Paġna_prinċipali#cite_note-13">[13]</ref><ref target="https://mt.wikipedia.org/wiki/Il-Paġna_prinċipali#cite_note-14">[14]</ref></p>
Unuri
Kowċ
Borussia Dortmund
<list type="unordered"><item><ref target="https://mt.wikipedia.org/wiki/Fußball-Bundesliga">Fußball-Bundesliga</ref>: 2010–11, 2011–12</item>
<item><ref target="https://mt.wikipedia.org/wiki/DFB-Pokal">DFB-Pokal</ref>: 2011–12</item>
<item><ref target="https://mt.wikipedia.org/wiki/DFL-Supercup">DFL-Supercup</ref>: 2008</item></list>
Liverpool
<list type="unordered"><item><ref target="https://mt.wikipedia.org/wiki/Premier_League">Premier League</ref>: 2019–20</item>
<item><ref target="https://mt.wikipedia.org/wiki/UEFA_Champions_League">UEFA Champions League</ref>: 2018–19</item>
<item><ref target="https://mt.wikipedia.org/wiki/UEFA_Super_Cup">UEFA Super Cup</ref>: 2018–19</item>
<item><ref target="https://mt.wikipedia.org/wiki/Tazza_tad-Dinja_tal-Futbol_tal-Klabbs">Tazza tad-Dinja tal-Futbol tal-Klabbs</ref>: 2019</item></list>
Individwali
<list type="unordered"><item>Kowċ tas-Sena (Ġermanja): 2011, 2012, 2019</item></list>


Ħoloq esterni
<list type="unordered"><item><ref target="https://www.liverpoolfc.com/team/first-team/staff/jurgen-klopp">Profil</ref> fuq is-sit uffiċjali ta' Liverpool</item></list>
</text></body></html>