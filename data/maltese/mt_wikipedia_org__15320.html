<html><body><text id="wikipedia_mt_wikipedia_org__15320.html" ns="0" revid="273024" sourceurl="https://mt.wikipedia.org/wiki/Ludovic_Magnin" title="Ludovic Magnin" type="wikipedia">Ludovic Magnin
<p><hi rend="bold">Ludovic Magnin</hi> (twieled fl-20 ta' April 1979) huwa eks-plejer u kowċ tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Żvizzera">Żvizzeru</ref>.</p>
Bijografija
<p>Imrobbi f'<ref target="https://mt.wikipedia.org/wiki/Echallens">Echallens</ref>, fil-kantun ta' <ref target="https://mt.wikipedia.org/wiki/Vaud">Vaud</ref>, qalb familja "miġnuna fuq il-futbol": missieru kien jilgħab fi klabb tal-ewwel diviżjoni waqt li ommu kienet fl-iskwadra femminili ta' pajjiżu. Hu hu miżżewweġ lil Chantale u għandu żewġt itfal, Nicos (twieled fl-2002) u Thierry (twieled fl-2006).</p>
Karriera
Klabb
<p>Beda fil-livell ġovanili tal-klabb tal-lokal, FC Echallens, qabel ma fl-1996 ingħaqad għal staġun ma' <ref target="https://mt.wikipedia.org/wiki/FC_Lausanne-Sport">Lausanne-Sports</ref>. Fis-sajf tal-1997 issieħeb ma' <ref target="https://mt.wikipedia.org/wiki/Yverdon_Sport">Yverdon</ref>, tim mit-tieni diviżjoni Żvizzera. Magħhom għamel id-debutt professjonali tiegħu, fejn fi tliet snin deher total ta' 45 logħba. Fis-sena 2000 ingħaqad mal-ambizzjuż <ref target="https://mt.wikipedia.org/wiki/FC_Lugano">Lugano</ref> fejn magħhom lagħab il-kampjonat 2000–01, qabel ma għamel qabża ta' kwalità f'Jannar tas-sena ta' wara meta ttrasferixxa mal-klabb Ġermaniż ta' <ref target="https://mt.wikipedia.org/wiki/SV_Werder_Bremen">Werder Bremen</ref>.</p>
<p>Fl-ewwel tliet staġuni fil-<ref target="https://mt.wikipedia.org/wiki/Fußball-Bundesliga">Bundesliga</ref> ftit li xejn kien involut, fejn ġabar 20 preżenza u gowl wieħed. Mal-Werder irnexxielu jirbaħ il-kampjonat u t-<ref target="https://mt.wikipedia.org/wiki/DFB-Pokal">Tazza Ġermaniża</ref> fl-istaġun 2003–04. Madanakollu, iż-żmien mal-klabb kien imtappan minn nuqqas ta' logħob ħabba li kien iweġġa' ta' spiss.</p>
<p>Fis-sajf tal-2005 ġie akkwistat minn <ref target="https://mt.wikipedia.org/wiki/VfB_Stuttgart">VfB Stuttgart</ref> u fl-istaġun ta' wara rnexxielu jikseb it-tieni titlu nazzjonali tal-kampjonat personali, fejn għamel 22 dehra u skorja gowl wieħed, ironikament kontra l-eks-klabb tiegħu. L-<ref target="https://mt.wikipedia.org/wiki/Fußball-Bundesliga_2009–10">istaġun 2009–10</ref> ftit li xejn azzjoni mat-tim, u sabiex isalva postu mat-tim nazzjonali Żvizzeru għat-<ref target="https://mt.wikipedia.org/wiki/Tazza_tad-Dinja_tal-Futbol_2010">Tazza tad-Dinja 2010</ref>, iddeċieda li f'Jannar 2010 jingħaqad mal-klabb Żvizzeru ta' <ref target="https://mt.wikipedia.org/wiki/FC_Zürich">FC Zürich</ref>. Fis-27 ta' Awwissu 2012, Magnin ħabbar li kien se jirtira wara problemi fiżiċi persistenti.</p>
Internazzjonali
<p>Fis-sena 2000, grazzi għall-prestazzjonijiet tajbin li beda juri ma' Lugano, ġie msejjaħ għall-ewwel darba mat-<ref target="https://mt.wikipedia.org/wiki/Tim_nazzjonali_tal-futbol_tal-Iżvizzera">tim nazzjonali Żvizzeru</ref>, bid-debutt tiegħu jasal f'Awwissu kontra l-<ref target="https://mt.wikipedia.org/wiki/Tim_nazzjonali_tal-futbol_tal-Greċja">Greċja</ref>. Mat-tim nazzjonali pparteċipa fil-<ref target="https://mt.wikipedia.org/wiki/Kampjonati_Ewropej_tal-Futbol_2004">Kampjonati Ewropej 2004</ref>, fit-<ref target="https://mt.wikipedia.org/wiki/Tazza_tad-Dinja_tal-Futbol_2006">Tazza tad-Dinja 2006</ref> u fil-<ref target="https://mt.wikipedia.org/wiki/Kampjonati_Ewropej_tal-Futbol_2008">Kampjonati Ewropej 2008</ref> fejn għal dan tal-aħħar kien hu li libes il-faxxa ta' kaptan tat-tim wara li waqt il-kompetizzjoni weġġa' <ref target="https://mt.wikipedia.org/wiki/Alexander_Frei">Alexander Frei</ref>.</p>
Unuri
Werder Bremen
<list type="unordered"><item><ref target="https://mt.wikipedia.org/wiki/Fußball-Bundesliga">Bundesliga</ref>: 2003–04</item>
<item><ref target="https://mt.wikipedia.org/wiki/DFB-Pokal">DFB-Pokal</ref>: 2004</item></list>
Stuttgart
<list type="unordered"><item><ref target="https://mt.wikipedia.org/wiki/Fußball-Bundesliga">Bundesliga</ref>: 2006–07</item></list>
Ħoloq esterni
<list type="unordered"><item>Il-mudell {{<ref target="https://mt.wikipedia.org/wiki/Mudell:Fussballdaten">Fussballdaten</ref>}} għandu nieqes l-identifikatur u l-entità ma teżistix fuq Wikidata</item>
<item>Il-mudell {{<ref target="https://mt.wikipedia.org/wiki/Mudell:Nfteams">Nfteams</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>