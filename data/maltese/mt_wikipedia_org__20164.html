<html><body><text id="wikipedia_mt_wikipedia_org__20164.html" ns="0" revid="253430" sourceurl="https://mt.wikipedia.org/wiki/KV_Mechelen" title="KV Mechelen" type="wikipedia">KV Mechelen
<p><hi rend="bold">Yellow Red Koninklijke Voetbalclub Mechelen</hi><ref target="https://mt.wikipedia.org/wiki/Il-Paġna_prinċipali#cite_note-1">[1]</ref> (spiss sempliċement imsejħa <hi rend="bold">KV Mechelen</hi> jew <hi rend="bold">KV</hi>, jew mill-ismija Franċiż preċedenti tagħhom <hi rend="bold">FC Malinois</hi>),  huwa <ref target="https://mt.wikipedia.org/wiki/Klabb_tal-futbol">klabb tal-futbol</ref> professjonali <ref target="https://mt.wikipedia.org/wiki/Belġju">Belġjan</ref>, ibbażat ġewwa l-belt ta' <ref target="https://mt.wikipedia.org/wiki/Mechelen">Mechelen</ref> fil-provinċja ta' <ref target="https://mt.wikipedia.org/wiki/Antwerp_(provinċja)">Antwerp</ref>. KV Mechelen jilgħabu fl-<ref target="https://mt.wikipedia.org/wiki/L-Ewwel_Diviżjoni_Belġjana">Ewwel Diviżjoni Belġjana</ref>. Huma rebħu erba kampjonati Belġjani u <ref target="https://mt.wikipedia.org/wiki/Tazza_Belġjana">Tazza Belġjana</ref> waħda, kif ukoll it-<ref target="https://mt.wikipedia.org/wiki/Tazza_tat-Tazez_Ewropej_1987-88">Tazza tat-Tazez Ewropej 1987-88</ref>. Huma ġabru l-unuri kollha tagħhom fl-1940ijiet u fit-1980ijiet. </p>
<p>KV Mechelen twaqqaf fl-1904 u fl-istaġun <ref target="https://mt.wikipedia.org/wiki/L-Ewwel_Diviżjoni_Belġjana_1921-22">1921–22</ref>, ġew promoss għall-ewwel diviżjoni. Wara żewġ relegazzjoni u promozzjoni suċċessivi, dawn kienu lura għat-tajjeb bejn l-istaġuni <ref target="https://mt.wikipedia.org/wiki/L-Ewwel_Diviżjoni_Belġjana_1928-29">1928–29</ref> u <ref target="https://mt.wikipedia.org/wiki/L-Ewwel_Diviżjoni_Belġjana_1955-56">1955–56</ref>. Fis-1960ijiet u fis-1970ijiet, il-klabb kellhu diversi promozzjonijiet u relegazzjonijiet bejn l-ewwel u <ref target="https://mt.wikipedia.org/wiki/It-Tieni_Diviżjoni_Belġjana">tieni diviżjoni</ref>. Mill-<ref target="https://mt.wikipedia.org/wiki/L-Ewwel_Diviżjoni_Belġjana_1983-84">1983–84</ref> sal-<ref target="https://mt.wikipedia.org/wiki/L-Ewwel_Diviżjoni_Belġjana_1996-97">1996–97</ref>, huma kellhom perjodu ta' suċċess fl-ewwel diviżjoni, b'titolu u diversi finituri fit-tieni u t-tielet post. Matul dak il-perjodu, huma rebħu wkoll it-Tazza tat-Tazez Ewropej u dawn laħqu semi-finali fl-istess kompetizzjoni kif ukoll il-kwarti tal-finali tat-<ref target="https://mt.wikipedia.org/wiki/Tazza_Ewropea">Tazza Ewropea</ref>. KV Mechelen eventwalment naqsu fl-aħħar tad-1990ijiet, għalkemm kellhom żewġt perjodi aktar fl-ogħla livell mill-<ref target="https://mt.wikipedia.org/wiki/L-Ewwel_Diviżjoni_Belġjana_1999-2000">1999–2000</ref> sal-<ref target="https://mt.wikipedia.org/wiki/L-Ewwel_Diviżjoni_Belġjana_2000-01">2000–01</ref> u fl-<ref target="https://mt.wikipedia.org/wiki/L-Ewwel_Diviżjoni_Belġjana_2002-03">2002–03</ref>. Fl-aħħar ta' dak l-istaġun, il-klabb ma rċievix il-<ref target="https://mt.wikipedia.org/wiki/Liċenzja_Belġjana_tal-futbol_professjonali">Liċenzja Belġjana tal-futbol professjonali</ref>, u għalhekk dawn kienu relegati għat-<ref target="https://mt.wikipedia.org/wiki/It-Tielet_Diviżjoni_Belġjana">tielet diviżjoni</ref>. Wara żewġ promozzjonijiet fl-istaġuni 2004–05 u 2006–07, KV Mechelen waslu lura għall-ewwel diviżjoni.</p>
<p>Il-klabb jilbes flokkijiet sofor bl-istrixxi ħomor b'xorts u kalzetti suwed. Huma jilgħabu l-logħob f'darħom fl-<ref target="https://mt.wikipedia.org/wiki/Argosstadion_Achter_de_Kazerne">Argosstadion Achter de Kazerne</ref>, fejn Argos huwa l-isponsor tal-grawnd tagħhom u <hi rend="italic">Achter de Kazerne</hi> tfisser <hi rend="italic">Behind the Barracks</hi>. Il-grawnd ġie msemmi hekk minħabba kwartieri użati viċin il-grawnd. Il-partitarji ta' KV Mechelen għandhom rivalità fit-tul ma' <ref target="https://mt.wikipedia.org/wiki/KRC_Mechelen">KRC Mechelen</ref>.</p>
Storja
<p>Il-klabb kien twaqqaf fl-1904, ftit xhur wara t-twelid tar-rivali <ref target="https://mt.wikipedia.org/wiki/KRC_Mechelen">KRC Mechelen</ref>. Il-klabb kellu l-ewwel perjodu ta' suċċess fl-1940ijiet. Matul it-Tieni Gwerra Dinjija, fl-1943, il-klabb rebaħ l-ewwel titlu domestiku tiegħu. It-tieni titolu wasal ftit snin wara, fl-1946, u fl-1948 il-klabb kien ta' suċċess mill-ġdid. Wara dan, il-klabb waqa lura. Fl-1954, huma rnexxielhom jispiċċaw it-tielet, punt wieħed biss wara ċ-ċampjins <ref target="https://mt.wikipedia.org/wiki/RSC_Anderlecht">RSC Anderlecht</ref>, iżda kien l-aħħar staġun tajjeb tagħhom. Sentejn wara, Mechelen ġew relegati għat-tieni diviżjoni. Matul is-60ijiet u s-70ijiet, Mechelen marru l-fuq u l isfel bejn l-ewwel u t-tieni diviżjoni.</p>
<p>Il-klabb gawda perjodu suċċessiv kemm domestiku u kemm Ewropew bejn is-snin 1987–1992. Matul dawn il-5 istaġuni, Mechelen rebħu kampjonat Belġjan u titolu tat-tazza Belġjana. Huma wkoll lestew it-tieni fil-kampjonat Belġjan darbtejn u tilfu l-finali tat-tazza Belġjana darbtejn. Wara li rebħu it-titolu tat-tazza domestika fl-1987, huma kkwalifikaw għat-Tazza tat-Tazez Ewropej, huma lestew il-kisba straordinarja billi rebħu dan it-turnew fl-1988. Mechelen huwa l-aħħar tim Belġjan li rebaħ trofew Ewropew.</p>
<p>KV Mechelen deher li kien fit-triq tiegħu li ssir wieħed mill-aqwa klabbs fil-Belġju, iżda malajr naqsu meta ċ-ċermen tagħhom Cordier (li ġab il-proprjetà tad-drittijiet għal ħafna plejers) kien imġiegħel biex ibiegħ ħafna plejers minħabba riżultati ħżiena tal-kumpanija tiegħu. Fl-10 ta' Ġunju 2007, it-tim kiseb il-promozzjoni għall-<ref target="https://mt.wikipedia.org/wiki/L-Ewwel_Diviżjoni_Belġjana">Ewwel Diviżjoni Belġjana</ref>. Sentejn wara fl-2009, KV Mechelen lagħbu l-finali tat-Tazza Belġjana, iżda sfortunatament tilfu 2–0 kontra <ref target="https://mt.wikipedia.org/wiki/KRC_Genk">KRC Genk</ref>. Sena wara dan, huma tilfu fis-semi finali bid-dro ta' 2–2 u 1–0 kontra <ref target="https://mt.wikipedia.org/wiki/KAA_Gent">KAA Gent</ref>.
Wara suċċess li għamel fl-2010 u erba' staġuni għall-Mechelen, il-kowċ <ref target="https://mt.wikipedia.org/wiki/Peter_Maes">Peter Maes</ref> iddeċieda li jħalli u ffirma kuntratt ta' erba' snin ma' <ref target="https://mt.wikipedia.org/wiki/Sporting_Lokeren">Sporting Lokeren</ref>. Malinwa għamel ftehim ma' Marc Brys biex jieħu f'idejha il-kariga ta' Maes.</p>
Unuri
Domestiċi
<list type="unordered"><item><hi rend="bold"><ref target="https://mt.wikipedia.org/wiki/L-Ewwel_Diviżjoni_Belġjana">L-Ewwel Diviżjoni Belġjana</ref>:</hi>
<list type="unordered"><item><hi rend="bold">Rebbieħa (4):</hi> 1942–43, 1945–46, 1947–48, 1988–89</item></list></item>
<item><hi rend="bold"><ref target="https://mt.wikipedia.org/wiki/It-Tieni_Diviżjoni_Belġjana">It-Tieni Diviżjoni Belġjana</ref>:</hi>
<list type="unordered"><item><hi rend="bold">Rebbieħa (6):</hi> 1925–26, 1927–28, 1962–63, 1982–83, 1998–99, 2001–02</item></list></item>
<item><hi rend="bold">Rawnd finali tat-<ref target="https://mt.wikipedia.org/wiki/It-Tieni_Diviżjoni_Belġjana">Tieni Diviżjoni Belġjana</ref>:</hi>
<list type="unordered"><item><hi rend="bold">Rebbieħa (2):</hi> 1981, 2007</item></list></item>
<item><hi rend="bold"><ref target="https://mt.wikipedia.org/wiki/It-Tielet_Diviżjoni_Belġjana">It-Tielet Diviżjoni Belġjana</ref>:</hi>
<list type="unordered"><item><hi rend="bold">Rebbieħa (1):</hi> 2004–05</item></list></item>
<item><hi rend="bold"><ref target="https://mt.wikipedia.org/wiki/Tazza_Belġjana">Tazza Belġjana</ref>:</hi>
<list type="unordered"><item><hi rend="bold">Rebbieħa (2):</hi> 1986–87, 2018-19</item></list></item></list>
Internazzjonali
<list type="unordered"><item><hi rend="bold"><ref target="https://mt.wikipedia.org/wiki/Tazza_tat-Tazez_Ewropej">Tazza tat-Tazez Ewropej</ref>:</hi>
<list type="unordered"><item><hi rend="bold">Rebbieħa (1):</hi> <ref target="https://mt.wikipedia.org/wiki/Tazza_tat-Tazez_Ewropej_1987-88">1987–88</ref></item></list></item>
<item><hi rend="bold"><ref target="https://mt.wikipedia.org/wiki/UEFA_Super_Cup">UEFA Super Cup</ref>:</hi>
<list type="unordered"><item><hi rend="bold">Rebbieħa (1):</hi> 1988</item></list></item>
<item><hi rend="bold"><ref target="https://mt.wikipedia.org/wiki/Trofew_Joan_Gamper">Trofew Joan Gamper</ref>:</hi>
<list type="unordered"><item><hi rend="bold">Rebbieħa (1):</hi> 1989</item></list></item></list>
Parteċipazzjoni fl-Ewropa
<hi rend="italic">Minn Diċembru, 2008.</hi>

Logħob
<list type="unordered"><item>K = rawnd tal-kwalifikazzjoni</item>
<item>R = rawnd</item>
<item>Grupp = fażi tal-gruppi / Grupp 1 = l-ewwel fażi tal-grupp / Grupp 2 = it-tieni fażi tal-grupp</item>
<item>1/8 = l-aħħar tminja / 1/4 = kwarti tal-finali / 1/2 = semi-finali</item>
<item>F = finali</item>
<item>PKU = punti tal-<ref target="https://mt.wikipedia.org/wiki/Koeffiċjent_tal-UEFA">koeffiċjent tal-UEFA</ref></item>
<item>PO = <hi rend="italic">Play-Offs</hi></item></list>

Sommarju tal-aħjar riżultati
<p><hi rend="bold">(2 tazez)</hi></p>
<p><ref target="https://mt.wikipedia.org/wiki/Tazza_Ewropea">Tazza Ewropea</ref>/<ref target="https://mt.wikipedia.org/wiki/UEFA_Champions_League">UEFA Champions League</ref>: </p>
- kwarti-finalisti fl-1990
<p><ref target="https://mt.wikipedia.org/wiki/UEFA_Cup_Winners'_Cup">UEFA Cup Winners' Cup</ref> <hi rend="bold">(1)</hi>: </p>
- <hi rend="bold">rebbieħa fl-1988</hi>
- semi-finalisti fl-1989
<p><ref target="https://mt.wikipedia.org/wiki/UEFA_Super_Cup">UEFA Super Cup</ref> <hi rend="bold">(1)</hi>: </p>
- <hi rend="bold">rebbieħa fl-1988</hi>
Plejers
Skwadra
<p><hi rend="italic">Mis-17 ta' Lulju 2012</hi></p>







Ħoloq esterni

<list type="unordered"><item>(NL)  <ref target="http://www.kvmechelen.be">Sit Uffiċjali</ref></item>
<item>(NL)  <ref target="http://www.malinwa.be">Sit tal-partitarji</ref></item>
<item><ref target="http://www.uefa.com/footballeurope/club=50075/domestic.html">KV Mechelen</ref> fuq UEFA.COM</item>
<item><ref target="http://www.eufo.de/football/bel/kv_melen.htm">KV Mechelen</ref> fuq EUFO.DE</item>
<item><ref target="http://www.weltfussball.de/teams/kv-mechelen/">KV Mechelen</ref> fuq Weltfussball.de</item>
<item><ref target="http://www.weltfussballarchiv.com/club_profile.php?ID=4054">KV Mechelen</ref> fuq Weltfussballarchiv.com</item>
<item><ref target="http://www.playerhistory.com/club/859/">KV Mechelen</ref> fuq Playerhistory.com</item>
<item><ref target="http://www.transfermarkt.de/de/verein/354/kv-mechelen/uebersicht/startseite.html">KV Mechelen</ref> fuq Transfermarkt.de</item>
<item><ref target="http://www.footballsquads.co.uk/belgium/2008-2009/eerste/mechelen.htm">KV Mechelen</ref> fuq Football Squads.co.uk</item>
<item><ref target="http://www.national-football-teams.com/v2/club.php?id=253">KV Mechelen</ref> fuq National Football Teams.com</item>
<item><ref target="http://www.football-lineups.com/team/KV_Mechelen/">KV Mechelen</ref> fuq Football-Lineups.com</item></list>
</text></body></html>