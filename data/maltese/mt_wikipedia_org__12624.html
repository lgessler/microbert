<html><body><text id="wikipedia_mt_wikipedia_org__12624.html" ns="0" revid="215763" sourceurl="https://mt.wikipedia.org/wiki/Marca_(gazzetta)" title="Marca (gazzetta)" type="wikipedia">Marca (gazzetta)
<p><hi rend="italic"><hi rend="bold">MARCA</hi></hi> hi <ref target="https://mt.wikipedia.org/wiki/Gazzetta">gazzetta</ref> <ref target="https://mt.wikipedia.org/wiki/Sport">sportiva</ref> <ref target="https://mt.wikipedia.org/wiki/Spanja">Spanjola</ref> li titratta prinċiparjament suġġetti relatati mal-<ref target="https://mt.wikipedia.org/wiki/Futbol">futbol</ref> imma tkopri wkoll l-aħbarijiet kurrenti mid-dinja sportiva. Mill-1984, Marca hi f'idejn il-grupp Recoletos. Aktar minn 2,300,000 persuna jaqraw din il-gazzetta, b'din iċ-ċifra tkun l-ogħla waħda għal gazzetta ta' kuljum fi Spanja.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Sal-2007, sena li fiha dan il-ġurnal ġie megħlub mill-gazzetta b'xejn <ref target="https://mt.wikipedia.org/wiki/20_minutos">20 minutos</ref>, Marca baqgħet bħala l-aktar gazzetta li tinqara fi Spanja.</p>
Unuri
<p>L-unuri segwenti jingħataw minn <hi rend="italic">MARCA</hi> fi tmiem kull staġun:</p>
<list type="unordered"><item><ref target="https://mt.wikipedia.org/wiki/Trofew_Pichichi">Pichichi</ref> – Għall-aqwa skorer tal-kampjonat</item>
<item><ref target="https://mt.wikipedia.org/wiki/Trofew_Zarra">Zarra</ref> – Għall-aqwa skorer tal-kampjonat ta' nazzjonalità Spanjola</item>
<item><ref target="https://mt.wikipedia.org/wiki/Trofew_Ricardo_Zamora">Zamora</ref> – Għall-aqwa gowler</item>
<item><ref target="https://mt.wikipedia.org/wiki/Trofew_Miguel_Muñoz">Miguel Muñoz</ref> – Għall-aqwa kowċ</item>
<item><ref target="https://mt.wikipedia.org/wiki/Trofew_Guruceta">Guruceta</ref> – Għall-aqwa referi</item>
<item><ref target="https://mt.wikipedia.org/wiki/Trofew_Alfredo_Di_Stéfano">Di Stefano</ref> – Għall-aqwa plejer</item></list>
Medja oħra
<p><hi rend="italic">Marca.com</hi>, is-<ref target="https://mt.wikipedia.org/wiki/Sit_elettroniku">sit uffiċjali</ref> tal-gazzetta li nħoloq fl-1995, hu s-sit sportiv l-aktar li jżuruh fi Spanja b'iktar minn miljun viżta kuljum u aktar minn sitt miljun u nofs utent fix-xahar. Mill-2007 ġiet introdotta fil-websajt tagħhom il-paġna "Los Marcatoons" li turi <ref target="https://mt.wikipedia.org/wiki/Karikatura">karikaturi</ref> tal-personaġġi sportivi l-aktar famużi fi Spanja.</p>
<p><hi rend="italic">Radio Marca</hi>, inawgurat fl-2001, hu l-ewwel radju nazzjonali li joffri informazzjoni sportiva 24 siegħa kuljum.</p>


Ħoloq esterni
<list type="unordered"><item>(ES)  <ref target="http://www.marca.com/">Sit uffiċjali</ref></item>
<item>(ES)  <ref target="http://www.radiomarca.com/">Radio Marca</ref> – sit uffiċjali tar-radju ta' Marca</item></list>
</text></body></html>