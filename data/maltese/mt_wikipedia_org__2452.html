<html><body><text id="wikipedia_mt_wikipedia_org__2452.html" ns="0" revid="268966" sourceurl="https://mt.wikipedia.org/wiki/L-Iklin" title="L-Iklin" type="wikipedia">L-Iklin
<p><hi rend="bold">L-Iklin</hi> huwa raħal fir-Reġjun Ċentrali ta’ <ref target="https://mt.wikipedia.org/wiki/Malta">Malta</ref>, b’popolazzjoni ta’ 3,247 ruħ fl-2021.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
Storja
<p>Fl-<ref target="https://mt.wikipedia.org/wiki/1967">1967</ref>, instab tempju <ref target="https://mt.wikipedia.org/wiki/Neolitiku">Neolitiku</ref> fil-villaġġ.  </p>
<p>L-Iklin ġie stabbilit f’nofs is-seklu 20 iżda siti arkeoloġiċi u <ref target="https://mt.wikipedia.org/wiki/Kappella">kappella</ref> <ref target="https://mt.wikipedia.org/wiki/Medjuevu">Medjevali</ref>, il-Kappella <ref target="https://mt.wikipedia.org/wiki/Arkanġlu_Mikiel">San Mikiel</ref>, juru li dan il-villaġġ għandu storja ferm eqdem minn dak li forsi jidher mal-ewwel daqqa t'għajn. Sa ftit żmien ilu, dan ir-raħal kien jifforma parti minn <ref target="https://mt.wikipedia.org/wiki/Ħal_Lija">Ħal-Lija</ref>. Viċin insibu l-irħula ta' <ref target="https://mt.wikipedia.org/wiki/Ħal_Għargħur">Għargħur</ref>, <ref target="https://mt.wikipedia.org/wiki/San_Ġwann_(Malta)">San Ġwann</ref>, <ref target="https://mt.wikipedia.org/wiki/Birkirkara">Birkirkara</ref>, <ref target="https://mt.wikipedia.org/wiki/Ħal_Balzan">Balzan</ref>, Lija u <ref target="https://mt.wikipedia.org/wiki/Naxxar">Naxxar</ref>. </p>
<p>L-Iklin huwa maqsum f’żoni żgħar bħall-Iklin fuq il-bypass ta’ Birkirkara u l-Iklin ta' Fuq. Id-djar tal-Iklin t’Isfel huma mibnija maġenb xulxin, u jikkonsistu f'vilel u maisonettes, iżda reċentement ġew mibnija wkoll xi  appartamenti. Fl-Iklin ta' Fuq insibu art fuq għoljiet qrib in-Naxxar. Iż-żewġ naħat għandhom inkomuni d-disinn strutturali tal-lokal u jgawdu minn ambjent kwiet u sabiħ biex wieħed jgħix fih.</p>
Etimoloġija
<p>L-isem Iklin ġej mill-ħaxixa <ref target="https://mt.wikipedia.org/wiki/Rosmarinus">Rosmarinus</ref> Officinalis, magħruf bħala <hi rend="italic">l-Iklin</hi> bil-Malti.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Il-wied li fih kienu jikbru dawn il-ħwawar issa nbena.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref>L-Istemma araldika turi tarka fuq sfond blu b’San Mikiel fiċ-ċentru u s-sitt ward ta’ L-Iklin madwaru.</p>
Storja
Sit Megalitiku
<p>Sit megalitiku, x'aktarx fdalijiet ta’ tempju, ġie skopert fl-1967 minn grupp ta’ żgħażagħ ta'  <ref target="https://mt.wikipedia.org/wiki/Din_l-Art_Ħelwa">Din l-Art Ħelwa</ref> mill-<ref target="https://mt.wikipedia.org/wiki/Kulleġġ_ta’_San_Alwiġi.">Kulleġġ ta’ San Alwiġi.</ref> Sfortunatament, dan is-sit qatt ma ġie mistħarreġ jew studjat serjament. It-tieni sit megalitiku ġie studjat fl-1986 waqt xogħlijiet fuq il-Birkirkara By-Pass, fiż-żona magħrufa bħala <hi rend="italic">Tar-Raddiena</hi>. Żewġ megalitiċi kbar u ftit oħrajn iżgħar għadhom jidhru (għalkemm spiss injorati) f’din it-triq. Il-fdalijiet kienu datati ghal Żmien il-Bronż permezz ta' biċċiet tal-fuħħar misjuba waqt it-tħaffir. Il-pedamenti ta Villa Rumana ġew skavati fl-1975 meta dawn instabu waqt li kien qed isir xi xogħol ta' kostruzzjoni. Is-sit kellu Importanza storika unika iżda nqered ftit wara li nstab meta pproċeda l-iżvilupp tal-proprjetà biex tinbena djar.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref> Jistgħu jinstabu diversi referenzi relatati ma’ dawn is-siti preistoriċi f’dokumenti miktuba mill-arkeoloġista Malti, <ref target="https://mt.wikipedia.org/wiki/Anthony_Bonanno">Anthony Bonanno</ref>. <ref target="https://mt.wikipedia.org/wiki/Il-Paġna_prinċipali#cite_note-5">[5]</ref>Huwa ġeneralment maħsub li aktar fdalijiet għad iridu jinstabu f'din iż-żona u il-madwar.<ref target="https://mt.wikipedia.org/wiki/Il-Paġna_prinċipali#cite_note-6">[6]</ref></p>
Kappella l-qadima
<p>Fis-seklu 15, inbniet kappella ddedikata lil San Mikiel fil-post li llum nagħfuh bħala l-Iklin. Pietro Dusina żar il-kappella matul iż-Żjara Appostolika tiegħu fl-1575, u ddeskriviha bħala binja li tinsab fi stat ħażin. Il-kappella reġgħet inbniet fl-1615 minn <ref target="https://mt.wikipedia.org/wiki/Gilormu_Agius">Gilormu Agius</ref>. Illum hija miftuħa darba fis-sena għall-festa ta’ San Mikiel, li tiġi ċċelebrata l-Ħadd qabel id-29 ta’ Settembru. Din tiġi orġanizzata mill-grupp tal-logħob tan-nar ta’ Ħal-Lija. <ref target="https://mt.wikipedia.org/wiki/Il-Paġna_prinċipali#cite_note-7">[7]</ref>L-ewwel dar residenzjali mibnija apposta f’Iklin kienet Dar il-Lewża, li nbniet fl-1954. Din sofriet impatt strutturali serju kif deskritt fl-2012, u twaqqgħet fl-2018. Numru ta’ vilel inbnew fis-sittinijiet u fil-bidu tas-sebgħinijiet, u l-iżvilupp żdied b’mod mgħaġġel bejn l-aħħar tas-sebgħinijiet u t-tmeninijiet.<ref target="https://mt.wikipedia.org/wiki/Il-Paġna_prinċipali#cite_note-8">[8]</ref></p>
Żona Pastorali u Parroċċa
<p>Fil-15 ta’ Awwissu 1995, il-Kanonku Karm Aquilina nħatar mill-Arċisqof <ref target="https://mt.wikipedia.org/wiki/Ġużeppi_Mercieca">Ġużeppi Mercieca</ref> bħala responsabbli mill-parroċċa taż-żona tal-Iklin, bil-mandat li jibni Ċentru Pastorali ġdid.Fis-16 ta’ Gunju 2000 sar it-Tberik u t-Tqegħid tal-ewwel ġebla ta’ dan iċ-Ċentru ġdid mill-Arċisqof Mons. Gużeppi Mercieca. Fid-19 ta’ Marzu 2002, l-istess Arċisqof fetaħ uffiċjalment dan iċ-Ċentru li jikkonsisti fi knisja mdaqqsa, kmamar ghat-tagħlim tad-duttrina, sala ghal laqgħat ta’ kull xorta, ċentru għaż-żgħażagħ u l-uffiċċju parrokkjali. Fil-15 ta’ Frar 2003 l-Iklin ġie ddikjarat Żona Pastorali Awtonoma bil-fakultajiet u l-obbligi kollha ta’ Parroċċa. Dakinhar il-Kanonku Karm Aquilina ħa r-riedni f'idejh bħala Rettur taz-Zona, bl-obbligi kollha ta’ Kappillan. Fid-19 ta’ Marzu 2005, l-Iklin ġie ddikjarat Parroċċa taħt it-titlu tal-Familja Mqaddsa u l-Kanonku Karm Aquilina nħatar l-ewwel Kappillan tal-komunità tal-Iklin.<ref target="https://mt.wikipedia.org/wiki/Il-Paġna_prinċipali#cite_note-9">[9]</ref></p>
Knisja Parrokkjali
<p>Il-Knisja Parrokkjali tal-Familja Mqaddsa, li tinsab f’Pjazza Ninu Cremona, isservi bħala l-knisja ewlenija f’din il-lokalità żgħira.<ref target="https://mt.wikipedia.org/wiki/Il-Paġna_prinċipali#cite_note-10">[10]</ref> . Jekk trid iżżur din il-knisja b'mod virtwali għafas hawn.</p>
Kunsill Lokali
<p>Iklin kellu l-ewwel kunsill lokali fl-1994.</p>
<p>Il-Kunsill Lokali ta' l-Iklin huwa magħmul minn<ref target="https://mt.wikipedia.org/wiki/Il-Paġna_prinċipali#cite_note-11">[11]</ref>:</p>
<p><hi rend="bold">Sindku</hi>:  Dr Dorian Sciberras LL.D</p>
<p><hi rend="bold">Vici Sindku:</hi> Mrs Yvonne Bartolo</p>
<p><hi rend="bold">Kunsilliera:</hi>  Ms Bernice Farrugia</p>
<p>                     Mr Emanuel Zammit</p>
<p>                     Mr Godwin Catania</p>
<p><hi rend="bold">Segretarju:</hi> Mr Etienne Montfort</p>
Sport<p>
Il-<hi rend="bold">Lija/Iklin Football Nursery</hi> qed tikseb popolarita fix-xena sportiva lokali. Inawgurata fl-2002, din l-assoċjazzjoni kienet ko-fundata minn Lija u Iklin bħala nursery ta’ taħriġ biex eventwalment jittrawmu plejers b'talent li jibdew jilghabu mal-Lija Athletic Football Club. <ref target="https://mt.wikipedia.org/wiki/Il-Paġna_prinċipali#cite_note-12">[12]</ref> Il-ħtieġa għal faċilitajiet sportivi tkompli tinħass f’din il-lokalità.<ref target="https://mt.wikipedia.org/wiki/Il-Paġna_prinċipali#cite_note-13">[13]</ref></p><list type="unordered">
<item>il-Kappella ta' San Mikiel</item>
<item>Zona residenzjali Iklin</item>
<item>Bini qadim fl-Iklin</item>
<item>Bini qadim qed jiġi mwaqqa biex jinbnew djar residenzjali</item>
<item>Knisja Parrokkjali Familja Mqaddsa</item>
</list>
Siti Mportanti
<p><ref target="https://localgovernment.gov.mt/en/lc/Iklin/Pages/default.aspx">Kunsill Lokali Iklin</ref></p>
</text></body></html>