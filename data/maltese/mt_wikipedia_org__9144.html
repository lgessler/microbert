<html><body><text id="wikipedia_mt_wikipedia_org__9144.html" ns="0" revid="248792" sourceurl="https://mt.wikipedia.org/wiki/Immakulata_Kun%C4%8Bizzjoni" title="Immakulata Kunċizzjoni" type="wikipedia">Immakulata Kunċizzjoni

<p>Omm <ref target="https://mt.wikipedia.org/wiki/Alla">Alla</ref>, matul iż-żminijiet ġiet imsejħa u mżejna b'diversi titli. Wieħed minn dawn it-Titli bikrija żgur li kien dak tal-Immakulata Kunċizzjoni. Il-Festa tiġi ċċelebrata madwar id-dinja nhar it-8 ta' Diċembru. Matul iż-żminijiet dan it-titlu ġie diskuss fit-tul min diversi għorrief u kittieba fosthom il-Beatu Duns Skotus, li bis-saħħa tiegħu l-Ordni Franġiskan baqa' marbut ma' din il-Festa. Iktar tard matul iż-żmien, laħaq kap tal-Knisja Kattolika Giovanni Maria Mastai Ferretti, li ħa l-isem ta' Papa Piju IX. Dan wara ħafna studju u riċerki li għamel, nhar it-8 ta' Diċembru, festa ta' Marija Immakulata, ħareġ f'San Pietru u ddefinixxa d-Domma tal-Immakulata, li biha ġie deċiż li Marija lanqas għal waqt wieħed biss ma seta' jkun li tiċċappas mad-Dnub.</p></text></body></html>