<html><body><text id="wikipedia_mt_wikipedia_org__23985.html" ns="0" revid="270658" sourceurl="https://mt.wikipedia.org/wiki/Twanny_Scalpello" title="Twanny Scalpello" type="wikipedia">Twanny Scalpello


<p><hi rend="bold">Twanny Scalpello</hi> (Valletta, 1924 - 7 ta' Mejju 2018) kien attur Malti. Jibqa' magħruf bħala l-vuċi li akkumpanjat ħafna ġenerazzjonijiet ta’ semmiegħa ta’ Radju Malta fil-qari tar-rumanzi.</p>
Attur
<p>Imwieled il-Belt imma trabba u għex Tas-Sliema, Twanny Scalpello jibqa’ maghruf għall-vuċi distintiva tiegħu fuq ir-radju, imma kien ukoll attur kemm għat-televiżjoni u anke fit-teatri.</p>
<p>L-ewwel teledramm li bih fetaħ TVM fil-bidu tas-snin sittin kien Erwieħ Marbuta mill-pinna ta’ <ref target="https://mt.wikipedia.org/wiki/Ġużè_Diacono">Ġużè Diacono</ref>, bl-atturi ewlenin <ref target="https://mt.wikipedia.org/wiki/Karmen_Azzopardi">Karmen Azzopardi</ref> u Twanny Scalpello, li ma ħarisx lura u baqa’ għaddej b’karriera twila fuq il-palk u wara l-mikrofoni ta’ Radju Malta.</p>
Qarrej tar-rumanzi
<p>L-ewwel rumanz li qara għas-semmiegħa ta’ Radju Malta kien <hi rend="italic">Fula Maqsuma</hi> ta’ Karmenu Micallef. Twanny Scalpello għamel karriera ta’ 40 sena jaqra r-rumanzi kemm ta’ kittieba Maltin u anke traduzzjonijiet ta’ rumanzi minn kittieba barranin.</p>
</text></body></html>