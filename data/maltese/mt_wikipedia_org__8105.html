<html><body><text id="wikipedia_mt_wikipedia_org__8105.html" ns="0" revid="269575" sourceurl="https://mt.wikipedia.org/wiki/%C5%BBarbuna_tad-Deheb" title="Żarbuna tad-Deheb" type="wikipedia">Żarbuna tad-Deheb<figure><caption>Iż-Żarbuna tad-Deheb</caption></figure>
<p>Iż-<hi rend="bold">Żarbuna tad-Deheb</hi> hu rikonoxximent tal-<ref target="https://mt.wikipedia.org/wiki/Futbol">futbol</ref> li jingħata lill-<ref target="https://mt.wikipedia.org/wiki/Kategorija:Plejers_tal-futbol">plejers</ref> li, matul l-istaġun, kisbu l-ikbar punteġġi billi jiġi mmultiplikat in-numru ta' gowls li ġew skurjati fil-partiti tal-kampjonat u l-koefiċċjent tal-kampjonat.</p>
<p>Mill-bidu ta' dan ir-rikonoxximent fl-istaġun 1967–68 l-unur, oriġinarjament magħruf bħala <hi rend="italic">Soulier d'Or</hi>, li hi traduzzjoni bill-<ref target="https://mt.wikipedia.org/wiki/Lingwa_Franċiża">Franċiż</ref> għal <hi rend="italic">Żarbuna tad-Deheb</hi>, kien mogħti mir-rivista <ref target="https://mt.wikipedia.org/wiki/France_Football">France Football</ref> lill-aqwa skorer f'kull kampjonat Ewropew ta' dak l-istaġun. Ma kienx jingħata differenzi bejn il-kampjonati. Bejn l-<ref target="https://mt.wikipedia.org/wiki/1991">1991</ref> u l-<ref target="https://mt.wikipedia.org/wiki/1996">1996</ref>, l-unur sar wieħed inuffiċjali wara protesta min-naħa tal-<ref target="https://mt.wikipedia.org/wiki/Federazzjoni_tal-futbol_ta'_Ċipru">Federazzjoni Ċiprijotta</ref>, li stqarrew li plejer skorja 40 gowl, minkejja li l-aqwa skorers uffiċjali tal-istaġun ikunu mniżża b'dsatax-il gowl.</p>
<p>L-unur reġa' sar wieħed uffiċjali mill-istaġun 1996–97, meta l-<ref target="https://mt.wikipedia.org/wiki/European_Sports_Magazines">European Sports Magazines</ref> (ESM), fejn France Football hi membru tagħha, iddeċidiet għal sistema ta' punti skont is-"saħħa" ta' kull kampjonat tal-Ewropa. Dawn huma determinati skont il-koefiċċjenti tal-<ref target="https://mt.wikipedia.org/wiki/UEFA">UEFA</ref>, li min-naħa l-oħra jiddependu fuq ir-riżultati tal-klabbs tal-kampjonati fil-kompetizzjoni Ewropea fil-ħames snin ta' qabel. B'hekk gowls skurjati fis-<ref target="https://mt.wikipedia.org/wiki/Serie_A">Serie A</ref>, l-akbar kampjonat tal-futbol fl-<ref target="https://mt.wikipedia.org/wiki/Italja">Italja</ref>, jgħodd aktar mil-<ref target="https://mt.wikipedia.org/wiki/League_of_Wales">League of Wales</ref>, li hu l-ekwivalenti tiegħu ta' <ref target="https://mt.wikipedia.org/wiki/Wales">Wales</ref>.<ref target="https://mt.wikipedia.org/wiki/Il-Paġna_prinċipali#cite_note-soccerphile-1">[1]</ref></p>
Rebbieħa mill-1968 sal-1991
<p>Bejn l-1968 u l-1991, iż-Żarbuna tad-Deheb, kif kienet magħrufa, kienet tingħata lill-aqwa skorer f'kwalunkwe kampjonat Ewropew. B'hekk ma kienx jittkejjel it-toqol tal-kampjonat u toqol tal-partiti li kienu jintlagħbu kif ukoll in-numru ta' partiti li l-plejer ħa sehem fihom. Matul dan il-perjodu <ref target="https://mt.wikipedia.org/wiki/Eusébio">Eusébio</ref>, <ref target="https://mt.wikipedia.org/wiki/Gerd_Müller">Gerd Müller</ref>, <ref target="https://mt.wikipedia.org/wiki/Dudu_Georgescu">Dudu Georgescu</ref> u <ref target="https://mt.wikipedia.org/wiki/Fernando_Gomes">Fernando Gomes</ref> rebħu dan it-titlu darbtejn.<ref target="https://mt.wikipedia.org/wiki/Il-Paġna_prinċipali#cite_note-soccerphile-1">[1]</ref></p>
<p>Staġuni meta kien hemm żewġ rebbieħa</p>
<figure><caption><ref target="https://mt.wikipedia.org/wiki/Dudu_Georgescu">Dudu Georgescu</ref> biż-Żarbuna tad-Deheb</caption></figure>

Rebbieħa inuffiċjali mill-1991 sal-1996
<p>Iż-Żarbuna tad-Deheb saret inuffiċjali mill-1991 sal-1996, wara protesta mill-federazzjoni tal-futbol ta' Ċipru fejn plejer allegatament skorja 40 gowls, minkejja li l-lista uffiċjali tal-aqwa skorers tal-istaġun huma t-tnejn imniżżla b'dsatax-il gowl. Minħabba dan il-każ, France Football iddeċidiet li tagħmel il-kompetizzjoni inuffiċjali sal-1996. L-awa skorer għall-istaġun 1990–91, <ref target="https://mt.wikipedia.org/wiki/Darko_Pancev">Darko Pancev</ref>, ma rċeviex dan l-unur sas-sena 2006.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> L-unur reġa' sar wieħed uffiċjali fl-1996 b'regolamenti differenti.</p>

Rebbieħa mill-1996 sal-lum
<p>Mill-istaġun 1996–97, il-<ref target="https://mt.wikipedia.org/wiki/European_Sports_Magazines">European Sports Magazines</ref> onoraw iż-Żarbuna tad-Deheb ibbażat skont sistema ta' punti li jippermetti lil plejers ta' kampjonati diffiċli biex jirbħu anki jekk ikunu skurjaw xi ftit inqas gowls minn plejer ta' kampjonat mhux daqshekk b'saħħtu. B'din il-modifikazzjoni, il-gowls huma pożizzjonati differenti bejn il-kampjonati. Gowls skurjati fl-aqwa tmien kampjonati skont il-koefiċċjenti tal-UEFA huma multiplikati mal-fattur ta' tnejn, u gowls skurjati f'kampjonati li jinsabu bejn id-9 u l-21 post huma multiplikati mal-fattur 1.5.</p>
<p>Staġuni meta kien hemm żewġ rebbieħa</p>



Ħoloq esterni
<list type="unordered"><item><ref target="http://www.eusm.eu/item/goldenshoe_winners.htm">Lista ta' rebbieħa</ref></item>
<item><ref target="http://www.rsssf.com/miscellaneous/gboot.html">Unuri taż-Żarbuna tad-Deheb</ref> fuq RSSSF</item></list>
</text></body></html>