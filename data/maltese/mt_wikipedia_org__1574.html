<html><body><text id="wikipedia_mt_wikipedia_org__1574.html" ns="0" revid="273334" sourceurl="https://mt.wikipedia.org/wiki/Renju_Unit" title="Renju Unit" type="wikipedia">Renju Unit<hi rend="italic">Għal użi oħra, ara <ref target="https://mt.wikipedia.org/wiki/Renju_Unit_(diżambigwazzjoni)">Renju Unit (diżambigwazzjoni)</ref></hi>
<p><hi rend="bold">Ir-Renju Unit tal-Gran Brittanja u l-Irlanda ta' Fuq</hi>, aktar magħrufa bħala <hi rend="bold">Ir-Renju Unit</hi> <ref target="https://mt.wikipedia.org/wiki/Il-Paġna_prinċipali#cite_note-4">[4]</ref> huwa <ref target="https://mt.wikipedia.org/wiki/Pajjiżi_gżejjer">pajjiż</ref> <ref target="https://mt.wikipedia.org/wiki/Il-Paġna_prinċipali#cite_note-5">[5]</ref><ref target="https://mt.wikipedia.org/wiki/Il-Paġna_prinċipali#cite_note-6">[6]</ref> <ref target="https://mt.wikipedia.org/wiki/Sovranità">sovran</ref> li jinsab fil-Majjistral tal-<ref target="https://mt.wikipedia.org/wiki/Ewropa">Ewropa</ref> ħdejn l-<ref target="https://mt.wikipedia.org/wiki/Ewropa_Kontinentali">Ewropa Kontinentali</ref>. Ir-Renju Unit jinkludi l-gżira tal-<ref target="https://mt.wikipedia.org/wiki/Gran_Brittanja">Gran Brittanja</ref> u l-parti tal-Grigal tal-gżira tal-<ref target="https://mt.wikipedia.org/wiki/Repubblika_tal-Irlanda">Irlanda</ref> u ħafna gżejjer żgħar oħra. L-<ref target="https://mt.wikipedia.org/wiki/Irlanda_ta'_Fuq">Irlanda ta' Fuq</ref> hija l-unika parti tar-Renju Unit li għandha fruntieri ma' pajjiż barra mir-Renju Unit. L-Irlanda ta' Fuq taqsam il-gżira tal-Majjistral mar-<ref target="https://mt.wikipedia.org/wiki/Repubblika_tal-Irlanda">Repubblika tal-Irlanda</ref>. Ir-Renju Unit huwa imdawwar mill-<ref target="https://mt.wikipedia.org/wiki/Oċean_Atlantiku">Oċean Atlantiku</ref>, il-<ref target="https://mt.wikipedia.org/wiki/Baħar_ta'_Fuq">Baħar ta' Fuq</ref>, il-<ref target="https://mt.wikipedia.org/wiki/Fliegu_tal-Manika">Fliegu tal-Manika</ref> u l-<ref target="https://mt.wikipedia.org/wiki/Baħar_Irlandiż">Baħar Irlandiż</ref>. L-ikbar gżira, il-Gran Brittanja għandha aċċess għal <ref target="https://mt.wikipedia.org/wiki/Franza">Franza</ref> permezz ta' <ref target="https://mt.wikipedia.org/wiki/Kanal_taħt_il-Manika">kanal taħt il-Manika</ref>.</p>
<p>Ir-Renju Unit huwa <ref target="https://mt.wikipedia.org/wiki/Stat_unitarju">unjoni</ref><ref target="https://mt.wikipedia.org/wiki/Il-Paġna_prinċipali#cite_note-7">[7]</ref><ref target="https://mt.wikipedia.org/wiki/Il-Paġna_prinċipali#cite_note-8">[8]</ref> ta' erba' <ref target="https://mt.wikipedia.org/wiki/Pajjiżi_kostitwenti">pajjiżi kostitwenti</ref>: l-<ref target="https://mt.wikipedia.org/wiki/Ingilterra">Ingilterra</ref>, l-<ref target="https://mt.wikipedia.org/wiki/Irlanda_ta'_Fuq">Irlanda ta' Fuq</ref>, l-<ref target="https://mt.wikipedia.org/wiki/Skozja">Iskozja</ref> u <ref target="https://mt.wikipedia.org/wiki/Wales">Wales</ref>. Ir-Renju Unit huwa gvernat permezz ta' <ref target="https://mt.wikipedia.org/wiki/Sistema_parlamentari">sistema parlamentari</ref>, bi <ref target="https://mt.wikipedia.org/wiki/Gvern_ċentrali">gvern ċentrali</ref> li jinsab f'<ref target="https://mt.wikipedia.org/wiki/Londra">Londra</ref>, il-<ref target="https://mt.wikipedia.org/wiki/Belt_kapitali">belt kapitali</ref>, u b'<ref target="https://mt.wikipedia.org/wiki/Monarkija_kostituzzjonali">monarkija kostituzzjonali</ref> bir-<ref target="https://mt.wikipedia.org/wiki/Reġina_Eliżabetta_II">Reġina Eliżabetta II</ref> bħala l-<ref target="https://mt.wikipedia.org/wiki/Kap_tal-istat">kap tal-istat</ref>. Il-<ref target="https://mt.wikipedia.org/wiki/Gżejjer_tal-Kanal">Gżejjer tal-Kanal</ref> u l-<ref target="https://mt.wikipedia.org/wiki/Gżira_ta'_Man">Gżira ta' Man</ref> huma <ref target="https://mt.wikipedia.org/wiki/Dipendenzi_tal-Kuruna">Dipendenzi tal-Kuruna</ref> u mhumiex parti mir-Renju Unit, imma jiffurmaw tip ta' federazzjoni aktar indipendenti mill-pajjiżi l-oħra.<ref target="https://mt.wikipedia.org/wiki/Il-Paġna_prinċipali#cite_note-9">[9]</ref> Ir-Renju Unit għandu erbatax-il <ref target="https://mt.wikipedia.org/wiki/Territorju_barra_l-pajjiż">territorju barra l-pajjiż</ref>,<ref target="https://mt.wikipedia.org/wiki/Il-Paġna_prinċipali#cite_note-10">[10]</ref> li kollha kienu parti mill-<ref target="https://mt.wikipedia.org/wiki/Imperu_Brittanniku">Imperu Brittanniku</ref>, li fl-aqwa tiegħu kellu taħtu kważi kwart tad-dinja, u għalhekk kien <ref target="https://mt.wikipedia.org/wiki/L-ikbar_imperi_ta'_kull_żmien">l-akbar imperu fl-istorja</ref>. L-influwenza diretta tiegħu nistgħu narawha fil-lingwa u l-kulturi tal-istati tal-<ref target="https://mt.wikipedia.org/wiki/Kanada">Kanada</ref>, l-<ref target="https://mt.wikipedia.org/wiki/Awstralja">Awstralja</ref>, <ref target="https://mt.wikipedia.org/wiki/New_Zealand">New Zealand</ref>, l-<ref target="https://mt.wikipedia.org/wiki/Indja">Indja</ref>, il-<ref target="https://mt.wikipedia.org/wiki/Pakistan">Pakistan</ref>, l-<ref target="https://mt.wikipedia.org/wiki/Afrika_t'Isfel">Afrika t'Isfel</ref>, <ref target="https://mt.wikipedia.org/wiki/Singapor">Singapor</ref>, l-<ref target="https://mt.wikipedia.org/wiki/Stati_Uniti">Istati Uniti</ref> u ħafna pajjizi oħra. Ir-Reġina Eliżabetta II għadha l-kap tal-<ref target="https://mt.wikipedia.org/wiki/Commonwealth_tan-Nazzjonijiet">Commonwealth tan-Nazzjonijiet</ref> u kap tas-Saltniet fil-Commonwealth.</p>
<p>Ir-Renju Unit huwa <ref target="https://mt.wikipedia.org/wiki/Pajjiż_żviluppat">pajjiż żviluppat</ref>, bil-<ref target="https://mt.wikipedia.org/wiki/Lista_ta'_pajjiżi_skont_il-PGD_(nominali)">ħames</ref> (PGD nominali) jew is-<ref target="https://mt.wikipedia.org/wiki/Lista_ta'_pajjiżi_skont_il-PGD_(PPA)">sitt</ref> (PGD PPA) l-akbar <ref target="https://mt.wikipedia.org/wiki/Ekonomija_tar-Renju_Unit">ekonomija</ref> tad-dinja. Kien l-ewwel pajjiż <ref target="https://mt.wikipedia.org/wiki/Industrijalizzazzjoni">industrijalizzat</ref> fid-dinja u l-ikbar potenz fid-dinja matul is-seklu dsatax u kmieni fis-seklu għoxrin, imma d-dannu ta' żewġ gwerer dinjija u d-deterjorazzjoni tal-Imperu Brittanniku fl-aħħar tas-seklu għoxrin ħallew effett kbir fuq il-pajjiż u b'hekk ma baqax l-akbar potenza fl-affarijiet globali. Madankollu r-Renju Unit għad għandu influwenza ekonomika, kulturali, militari u politika qawwija u hu <ref target="https://mt.wikipedia.org/wiki/Qawwa_nukleari">qawwa nukleari</ref> bit-tieni jew it-tielet l-ikbar infieq fuq id-difiża fid-dinja. Ir-Renju Unit għandu siġġu permanenti fil-<ref target="https://mt.wikipedia.org/wiki/Kunsill_tas-Sigurtà_tal-Ġnus_Magħquda">Kunsill tas-Sigurtà tal-Ġnus Magħquda</ref>, u hu membru tal-<ref target="https://mt.wikipedia.org/wiki/G8">G8</ref>, <ref target="https://mt.wikipedia.org/wiki/NATO">NATO</ref>, <ref target="https://mt.wikipedia.org/wiki/WTO">WTO</ref>, l-<ref target="https://mt.wikipedia.org/wiki/Unjoni_Ewropea">Unjoni Ewropea</ref> u l-<ref target="https://mt.wikipedia.org/wiki/Commonwealth_tan-Nazzjonijiet">Commonwealth tan-Nazzjonijiet</ref>.</p>
Storja
<hi rend="italic">Biex tapprofondixxi, ara l-artikli: <ref target="https://mt.wikipedia.org/wiki/Storja_tar-Renju_Unit">Storja tar-Renju Unit</ref>u <ref target="https://mt.wikipedia.org/wiki/Storja_tal-formazzjoni_tar-Renju_Unit">Storja tal-formazzjoni tar-Renju Unit</ref></hi>.
<p><ref target="https://mt.wikipedia.org/wiki/Il-Paġna_prinċipali#cite_note-11">[11]</ref>. Kważi seklu wara, bl-<ref target="https://mt.wikipedia.org/wiki/Att_tal-Unjoni_1800">Att tal-Unjoni 1800</ref> inħolqot unjoni oħra bejn ir-<ref target="https://mt.wikipedia.org/wiki/Renju_tal-Irlanda">Renju tal-Irlanda</ref> u r-<ref target="https://mt.wikipedia.org/wiki/Renju_tal-Gran_Brittanja">Renju tal-Gran Brittanja</ref>. <ref target="https://mt.wikipedia.org/wiki/Il-Paġna_prinċipali#cite_note-12">[12]</ref></p>
<p>Mis-seklu disgħa sal-<ref target="https://mt.wikipedia.org/wiki/1707">1707</ref>, l-Ingilterra u l-iSkozja kienu jeżistu bħala żewġ pajjiżi separati independenti u sovrani bil-monarkija u politika rispettiva tagħhom. Minkejja li meta fl-1603 ir-Re Skoċċiż, <ref target="https://mt.wikipedia.org/wiki/Ġakmu_I_tal-Ingilterra">Ġakmu VI</ref>, sar Re tal-Ingilterra wkoll u għalhekk ħoloq <ref target="https://mt.wikipedia.org/wiki/Relazzjonijiet_personali">relazzjonijiet personali</ref> bejn iż-żewġ saltniet, xorta waħda baqgħu żewġ renji separati. Min-naħa l-oħra, dik li kienet darba l-<ref target="https://mt.wikipedia.org/wiki/Prinċipalità_ta'_Wales">Prinċipalità ta' Wales</ref>, stat independenti, waqgħet taħt il-kontroll tal-monarkija Inġliża bl-<ref target="https://mt.wikipedia.org/wiki/Statut_ta'_Rhuddlan">Statut ta' Rhuddlan</ref> fl-1284 u għalhekk inħakmet mill-Ingilterra taħt il-<ref target="https://mt.wikipedia.org/wiki/Liġijiet_tal-Atti_ta'_Wales">Liġijiet tal-Atti ta' Wales</ref> tal-1535 u 1542. L-Irlanda ġiet ukoll taħt il-kontroll tal-Inġliżi bejn l-1541 u <ref target="https://mt.wikipedia.org/wiki/It-Trattat_ta'_Limerick">1691</ref>, madankollu kellu jkun fl-1801 li ssieħbu sabiex jifformaw <ref target="https://mt.wikipedia.org/wiki/Ir-Renju_Unit_tal-Gran_Brittanja_u_l-Irlanda">Ir-Renju Unit tal-Gran Brittanja u l-Irlanda</ref>.</p>
<figure><caption>Il-<ref target="https://mt.wikipedia.org/wiki/Battalja_ta'_Waterloo">Battalja ta' Waterloo</ref> immarkat it-tmiem tal-<ref target="https://mt.wikipedia.org/wiki/Gwerer_Napoljoniċi">Gwerer Napoljoniċi</ref>.</caption></figure>
<figure><caption>L-<ref target="https://mt.wikipedia.org/wiki/Imperu_Brittanniku">Imperu Brittanniku</ref> fl- 1897. Sa 1920 sar l- <ref target="https://mt.wikipedia.org/wiki/Lista_tal-akbar_Imperi">akbar imperu fl-istorja</ref></caption></figure>
<figure><caption>Il-<ref target="https://mt.wikipedia.org/wiki/Battalja_tal-Brittanja">Battalja tal-Brittanja</ref>. Ir-Renju Unit kien l-uniku pajjiż <ref target="https://mt.wikipedia.org/wiki/Alleati_tat-tieni_Gwerra_Dinjija">Alleat</ref> fl-<ref target="https://mt.wikipedia.org/wiki/Ewropa">Ewropa</ref> li baqa' mhux okkupat fit-<ref target="https://mt.wikipedia.org/wiki/Tieni_Gwerra_Dinija">Tieni Gwerra Dinija</ref></caption></figure><p> Fl-ewwel seklu tal-eżistenza tiegħu, Ir-Renju Unit kellu sehem importanti fl-iżvilupp kemm tal-ideat tal-<ref target="https://mt.wikipedia.org/wiki/Dinja_tal-Punent">Punent</ref> ta' <ref target="https://mt.wikipedia.org/wiki/Sistema_Parlamentari">demokrazija parlamentari</ref> kif ukoll fil-kontribuzzjonijiet sinjifikattivi fil-<ref target="https://mt.wikipedia.org/wiki/Letteratura">letteratura</ref>, l-<ref target="https://mt.wikipedia.org/wiki/Arti">arti</ref> u x-<ref target="https://mt.wikipedia.org/wiki/Xjenza">xjenza</ref>. Ir-<ref target="https://mt.wikipedia.org/wiki/Rivoluzzjoni_Industrijali">Rivoluzzjoni Industrijali</ref> li trawmet fir-Renju Unit, ittrasformat il-pajjiż u tagħat spinta 'l <ref target="https://mt.wikipedia.org/wiki/Imperu_Brittanniku">Imperu Brittanniku</ref>. F'dan iż-żmien, bħal ħafna <ref target="https://mt.wikipedia.org/wiki/Potenzi_kbar">Potenzi kbar</ref>, ir-Renju Unit kien involut l-isfruttar tal-kolonji, li inkludiet il-<ref target="https://mt.wikipedia.org/wiki/Kummerċ_tal-iskjavi_tal-Atlantiku">kummerċ tal-iskjavi</ref>, però l-<ref target="https://mt.wikipedia.org/wiki/L-Att_tal-Kummerċ_tal-Iskjavi_1807">l-att tal-kummerċ tal-iskjavi</ref> pprojbixxa aktar kummerċ tal-iskjavi. B'hekk ir-Renju Unit kien l-ewwel pajjiż li pprojbixxa dan it-tip ta' kummerċ. </p>
<p>Wara li <ref target="https://mt.wikipedia.org/wiki/Napuljun_I_ta'_Franza">Napuljun</ref> ġie megħlub fil-<ref target="https://mt.wikipedia.org/wiki/Gwerer_Napoljoniċi">Gwerer Napoljoniċi</ref>, ir-Renju Unit sar l-aqwa potenza navali tas-seklu dsatax. Għalkemm tilef il-vantaġġ industrijali lejn l-aħħar tar-renju tar-reġina Vittorja, ir-Renju Unit baqa' potenza eminenti u l-imperu espanda għad-daqs massimu fl-1921 u wara l-<ref target="https://mt.wikipedia.org/wiki/L-Ewwel_Gwerra_Dinjija">Ewwel Gwerra Dinjija</ref>, is-<ref target="https://mt.wikipedia.org/wiki/Soċjetà_tan-Nazzjonijiet">Soċjetà tan-Nazzjonijiet</ref> tagħat il-mandat tagħha biex ir-Renju Unit jieħu l-kolonji li kienu tal-Ġermaniżi u l-Ottomani.</p>
<p>Snin twal ta' tensjoni fl-Irlanda wasslu għall-<ref target="https://mt.wikipedia.org/wiki/Att_tal-Gvern_tal-Irlanda_1920">qsim</ref> tal-gżira fl-1920, sabiex sentejn wara fl-1922, l-<ref target="https://mt.wikipedia.org/wiki/Repubblika_tal-Irlanda">Irlanda ħielsa</ref> kisbet l-independenza. Sitt <hi rend="italic">counties</hi> minn disgħa mill-provinċja ta' <ref target="https://mt.wikipedia.org/wiki/Ulster">Ulster</ref> baqgħu fir-Renju Unit, li nbidel għall-isem kurrenti fl-1927, dak tar-Renju Unit tal-Gran Brittanja u l-Irlanda ta' Fuq. <ref target="https://mt.wikipedia.org/wiki/Il-Paġna_prinċipali#cite_note-13">[13]</ref></p>
<p>Wara l-Ewwel Gwerra Dinija, l-ewwel xandir fuq skala internazzjonali, <ref target="https://mt.wikipedia.org/wiki/BBC">BBC</ref> ġie inawgurat. Fit-<ref target="https://mt.wikipedia.org/wiki/Tieni_Gwerra_Dinija">Tieni Gwerra Dinija</ref> l-Brittanja iġġieldet kontra l-<ref target="https://mt.wikipedia.org/wiki/Ġermanja_Nażista">Ġermanja Nażista</ref>, flimkien mal-alleati tal-<ref target="https://mt.wikipedia.org/wiki/Commonwealth_tan-Nazzjonijiet">Commonwealth</ref> li jinkludu l-<ref target="https://mt.wikipedia.org/wiki/Kanada">Kanada</ref>, <ref target="https://mt.wikipedia.org/wiki/New_Zealand">New Zealand</ref>, l-<ref target="https://mt.wikipedia.org/wiki/Afrika_t'Isfel">Afrika t'Isfel</ref> u l-<ref target="https://mt.wikipedia.org/wiki/Indja">Indja</ref>. Aktar tard daħlu aktar <ref target="https://mt.wikipedia.org/wiki/Alleati_tat-Tieni_Gwerra_Dinija">alleati</ref> bħall-<ref target="https://mt.wikipedia.org/wiki/Istati_Uniti">Istati Uniti</ref>. <ref target="https://mt.wikipedia.org/wiki/Winston_Churchill">Winston Churchill</ref>, il-Prim Ministru tal-Ingilterra waqt il-Gwerra u s-suċċessur tiegħu <ref target="https://mt.wikipedia.org/wiki/Clement_Attlee">Clement Attlee</ref> għenu fl-ippjanar tad-dinja ta' wara l-gwerra bħala parti mill-"Big Three". It-tieni gwerra dinjija ħalliet lir-Renju Unit fi stat finanzjarju ħażin. Is-<ref target="https://mt.wikipedia.org/wiki/Self">self</ref> li ngħata waqt it-tieni gwerra dinjija mill-Istati Uniti u l-Kanada kienu jqum ħafna ekonomikament. Però, bl-għajnuna tal-<ref target="https://mt.wikipedia.org/wiki/Pjan_Marshall">Pjan Marshall</ref>, ir-Renju Unit beda t-triq għall-fejqan. </p>
<p>L-ewwel snin wara l-Gwerra raw it-twaqqif tal-i<ref target="https://mt.wikipedia.org/wiki/Stat_ta'_Għajnuna_Soċjali">Stat ta' Għajnuna Soċjali</ref> Brittanniku, li inkluda wieħed mill-ewwel <ref target="https://mt.wikipedia.org/wiki/Servizzi_tas-Saħħa_Nazzjonali">Servizzi tas-Saħħa</ref> pubbliċi, filwaqt li l-bżonnijiet tal-ekonomija li kienet qiegħda tirkupra ġabet aktar nies minn madwar il-<ref target="https://mt.wikipedia.org/wiki/Commonwealth_tan-Nazzjonijiet">Commonwealth</ref> u b'hekk inħolqot Brittanja <ref target="https://mt.wikipedia.org/wiki/Multi-Kulturali">Multi-Kulturali</ref>. Għalkemm wara il-gwerra il-qawwa politika tal-Brittanija kienet limitata kif kien ikkonfermat bil-<ref target="https://mt.wikipedia.org/wiki/Kriżi_tal-Suez">Kriżi tal-Suez</ref> tal-1956, it-tixrid mad-dinja kollha tal-<ref target="https://mt.wikipedia.org/wiki/Lingwa_Ingliża">lingwa</ref> fisser li kellha impatt kontinwu fil-letteratura u l-<ref target="https://mt.wikipedia.org/wiki/Kultura">kultura</ref>, waqt li mill-1960ijiet il-<ref target="https://mt.wikipedia.org/wiki/Kultura_popolari">kultura popolari</ref> kellha influwenza barra l-pajjiż. Wara perjodu ta' instabbiltà fl-ekonomija globali u konflitt industrijali fis-snin sebgħin, fis-snin tmenin kien hemm fawra sustanzjali ta' <ref target="https://mt.wikipedia.org/wiki/Żejt_tal-Baħar_tat-Tramuntana">dħul miż-żejt</ref> u tkabbir ekonomiku. <ref target="https://mt.wikipedia.org/wiki/Margaret_Thatcher">Margaret Thatcher</ref> ħadet il-pajjiż f'direzzjoni sinjifikattivament differenti mit-triq politka u ekonomika aċċettata ta' wara l-gwerra, li anki l-gvern tal-<ref target="https://mt.wikipedia.org/wiki/Labour_il-ġdid">Labour il-ġdid</ref> ta' <ref target="https://mt.wikipedia.org/wiki/Tony_Blair">Tony Blair</ref> ma żvijax minnha fl-1997. </p>
<p>Ir-Renju Unit kien wieħed mit-tnax-il membru fundaturi tal-<ref target="https://mt.wikipedia.org/wiki/Unjoni_Ewropea">Unjoni Ewropea</ref> fl-inawgurazzjoni tagħha fl-1992 fejn il-membri iffirmaw it-<ref target="https://mt.wikipedia.org/wiki/Trattat_tal-Unjoni_Ewropea">Trattat tal-Unjoni Ewropea</ref>. Qabel l-Unjoni Ewropea, ir-Renju Unit kien parti wkoll tal-predeċċessur tal-Unjoni Ewropea jiġifieri il-<ref target="https://mt.wikipedia.org/wiki/Komunità_Ekonomika_Ewropea">Komunità Ekonomika Ewropea</ref>, mil-1973. L-attitudini preżenti tal-Gvern <ref target="https://mt.wikipedia.org/wiki/Partit_Laburista_(UK)">Laburista</ref> lejn aktar integrazzjoni fl-organizzazzjoni hija imħawwda <ref target="https://mt.wikipedia.org/wiki/Il-Paġna_prinċipali#cite_note-europewins-14">[14]</ref>, waqt li l-<ref target="https://mt.wikipedia.org/wiki/Partit_Konservattiv_(UK)">konservattivi</ref> jappoġġja r-ritorn ta' ċerta poteri u kompetenzi lura fl-istat <ref target="https://mt.wikipedia.org/wiki/Il-Paġna_prinċipali#cite_note-15">[15]</ref>, u dawk <ref target="https://mt.wikipedia.org/wiki/Partit_Demokratiku_Liberali_(UK)">liberali</ref> jappoġġaw is-sħubija kurrenti.</p>
<p>Lejn l-aħħar tas-seklu għoxrin rajna bidla sustanzjali fil-gvern tar-Renju Unit bid-<ref target="https://mt.wikipedia.org/wiki/Devoluzzjoni">devoluzzjoni</ref> f'parlamenti separati għall-i<ref target="https://mt.wikipedia.org/wiki/Skozja">Skozja</ref> u <ref target="https://mt.wikipedia.org/wiki/Wales">Wales</ref> li twaqqfu fl-1999. Il-ħolqien tal-<ref target="https://mt.wikipedia.org/wiki/Parlament_Skoċċiż">parlament Skoċċiż</ref> partikularment, b'poteri li jista' jilleġiżla f'bosta temi, ħoloq firdit bejn il-<ref target="https://mt.wikipedia.org/wiki/Pajjiżi_kostitwenti">pajjiżi kostitwenti</ref> fir-Renju Unit. Dan ġabet mistoqsija importanti magħrufa bħala il-<ref target="https://mt.wikipedia.org/wiki/West_Lothian_question">West Lothian question</ref>. F'2007, <ref target="https://mt.wikipedia.org/wiki/Il-Partit_Nazzjonali_Skoċċiż">Il-Partit Nazzjonali Skoċċiż</ref> rebaħ <ref target="https://mt.wikipedia.org/wiki/Elezzjoni_Parlamentari_Skoċċiża,_2007">l-elezzjoni parlamentari skoċċiż</ref> u fforma <ref target="https://mt.wikipedia.org/wiki/Gvern_fil-minoranza">gvern fil-minoranza</ref>. <ref target="https://mt.wikipedia.org/wiki/Prim_Ministru">L-Ewwel Ministru</ref> <ref target="https://mt.wikipedia.org/wiki/Alex_Salmond">Alex Salmond</ref>, qiegħed jitama li jwettaq referendum rigward jekk "m'għandhomx jinegozjaw mal-gvern tar-Renju Unit sabiex jġibu <ref target="https://mt.wikipedia.org/wiki/L-Independenza_Skoċċiża">l-independenza għall-iSkozja</ref>" qabel l-2011.</p>
Gvern u Politika
<hi rend="italic">Biex tapprofondixxi, ara l-artikli: <ref target="https://mt.wikipedia.org/wiki/Politika_tar-Renju_Unit">Politika tar-Renju Unit</ref>u <ref target="https://mt.wikipedia.org/wiki/Monarkija_tar-Renju_Unit">Monarkija tar-Renju Unit</ref></hi>.
<figure><caption><ref target="https://mt.wikipedia.org/wiki/Elizabeth_II_tar-Renju_Unit">Ir-Reġina Eliżabetta II</ref></caption></figure>
<p>Ir-Renju Unit huwa magħmul minn <ref target="https://mt.wikipedia.org/wiki/Monarkija_kostituzzjonali">monarkija kostituzzjonali</ref> bir-<ref target="https://mt.wikipedia.org/wiki/Eliżabetta_II_tar-Renju_Unit">Reġina Eliżabetta II tar-Renju Unit tal-Gran Brittanja u l-Irlanda ta'Fuq</ref> bħala kap tal-istat. Il-<ref target="https://mt.wikipedia.org/wiki/Monarkija_tar-Renju_Unit">Monarkija tar-Renju Unit</ref> isservi wkoll bħala l-Kap tal-istat tal- 
<ref target="https://mt.wikipedia.org/wiki/Nazzjonijiet_tal-Commonwealth">ħmistax-il pajjiż l-oħra tal-Commonwealth</ref>, u b'hekk toħloq <ref target="https://mt.wikipedia.org/wiki/Unjoni_personali">unjoni personali</ref> ma' dawn in-nazzjonijiet. Il-<ref target="https://mt.wikipedia.org/wiki/Kuruna_Brittanika">Kuruna</ref> għandha sovranità fuq <ref target="https://mt.wikipedia.org/wiki/Gżira_ta'_Man">Gżira ta' Man</ref> u l-<ref target="https://mt.wikipedia.org/wiki/Balliji">Balliji</ref> ta' <ref target="https://mt.wikipedia.org/wiki/Jersey">Jersey</ref> u <ref target="https://mt.wikipedia.org/wiki/Guernsey">Guernsey</ref>. Flimkien dawn it-tliet territorji jissejħu d-<ref target="https://mt.wikipedia.org/wiki/Dependenza_fuq_il-kuruna">dependenza fuq il-kuruna</ref> però għalkemm huma propjeta tal-<ref target="https://mt.wikipedia.org/wiki/Monarkija_Brittanika">monarkija Brittanika</ref> xorta waħda m'humiex parti mir-Renju Unit u b'hekk m'humiex parti mill-<ref target="https://mt.wikipedia.org/wiki/Unjoni_Ewropea">Unjoni Ewropea</ref>. Il-Parlament tar-Renju Unit xorta waħda għandu l-awtorità li jagħmel liġijiet għal dawn id-dependenzi, u l-gvern Brittanniku jmexxi l-affarijiet barranin u d-difiża ta' dawn il-pajjiżi. </p>
<p>Ir-Renju Unit għandu <ref target="https://mt.wikipedia.org/wiki/Territorji_Brittanniċi_Barranin">erbatax-il territorju</ref> madwar id-dinja, l-aħħar territorji tal-<ref target="https://mt.wikipedia.org/wiki/Imperu_Brittanniku">Imperu Brittanniku</ref>. Dawn it-territorji m'humiex meqjusin parti mir-Renju Unit, iżda f'ħafna każijiet, il-popolazzjoni lokali għandha ċittadinanza Brittanika u d-dritt ta' moviment fir-Renju Unit. Dan kien il-każ mill-2002. Ir-Renju Unit għandu <ref target="https://mt.wikipedia.org/wiki/Sistema_Parlamentari">gvern parlamentari</ref> ibbażat fuq tradizzjonijiet demokratiċi b'saħħithom: <ref target="https://mt.wikipedia.org/wiki/Is-Sistema_ta'_Westminster">Is-Sistema ta' Westminster</ref> ġiet adottata minn ħafna pajjiżi madwar id-dinja.</p>
<p>Il-<ref target="https://mt.wikipedia.org/wiki/Kostituzzjoni_tar-Renju_Unit">Kostituzzjoni tar-Renju Unit</ref> tigverna l-istruttura legali tal-pajjiż u tinkonsisti f'ħafna dokumenti miktubin, li jinkludu <ref target="https://mt.wikipedia.org/wiki/Statut">statuti</ref>, liġijiet ta' preċedenza, u trattati internazzjonali. Peress li m'hemmx differenza teknika bejn statuti ordinarji u l-<ref target="https://mt.wikipedia.org/wiki/Liġi">liġi</ref> konsidrat bħala "liġi kostituzzjonali," il-<ref target="https://mt.wikipedia.org/wiki/Parlament_tar-Renju_Unit">parlament Brittanniku</ref> jista' jagħmel "riformi kostituzzjonali" sempliċiment billi jgħaddihom b'<ref target="https://mt.wikipedia.org/wiki/Atti_tal-Parlament">Atti tal-Parlament</ref> u għalhekk għandu l-awtorità li jneħħi kull element miktub jew mhux miktub fil-kostituzzjoni. Iżda, l-ebda parlament ma jista' jgħaddi liġijiet li l-parlamenti tal-futur ma jistgħux ibiddlu <ref target="https://mt.wikipedia.org/wiki/Il-Paġna_prinċipali#cite_note-16">[16]</ref>. Ir-Renju Unit huwa wieħed mit-tliet pajjiżi fid-dinja li m'għandhomx kodiċi ta' <ref target="https://mt.wikipedia.org/wiki/Kostituzzjoni">kostituzzjoni</ref> (l-oħrajn huma <ref target="https://mt.wikipedia.org/wiki/New_Zealand">New Zealand</ref> u l-<ref target="https://mt.wikipedia.org/wiki/Israel">Israel</ref>). <ref target="https://mt.wikipedia.org/wiki/Il-Paġna_prinċipali#cite_note-17">[17]</ref></p>
<p>Il-pożizzjoni tal-<ref target="https://mt.wikipedia.org/wiki/Prim_Ministru_tar-Renju_Unit">Prim Ministru</ref>, il-<ref target="https://mt.wikipedia.org/wiki/Kap_tal-gvern">Kap tal-gvern</ref> tar-Renju Unit, li tappartieni lill-<ref target="https://mt.wikipedia.org/wiki/Lista_tal-_Prim_Ministri_tar-Renju_Unit">kap</ref> tal-partit politiku li għandu l-appoġġ tal-maġġoranza fil-<ref target="https://mt.wikipedia.org/wiki/Kamra_tal-Komuni_tal-Brittanja">Kamra tal-Komuni</ref>. Il-Prim Ministru u l-kabinett huma maħtura mill-monarka biex joħolqu l-<ref target="https://mt.wikipedia.org/wiki/Gvern_tal-Kuruna">Gvern tal-Kuruna</ref>. Minkejja, il-Prim Ministru jagħżel il-kabinett, u hemm konvenzjoni li r-Reġina tirrespeta l-għażla tal-Prim Ministru. Il-<ref target="https://mt.wikipedia.org/wiki/Kabinett_tar-Renju_Unit">Kabinett</ref> huwa tradizzjonalment magħżul mill-partit politiku tal-Prim Ministru fiż-żewġ kmamar tad-deputati. Il-Prim Ministru u l-kabinett jiġu maħtura mill-<ref target="https://mt.wikipedia.org/wiki/Kunsill_Reali">Kunsill Reali</ref>, u isiru <ref target="https://mt.wikipedia.org/wiki/Ministri_tal-Kuruna">Ministri tal-Kuruna</ref>. <ref target="https://mt.wikipedia.org/wiki/Gordon_Brown">Gordon Brown</ref>, il-kap tal-<ref target="https://mt.wikipedia.org/wiki/Partit_laburista_(UK)">partit laburista</ref>, ilu Prim Ministru (L-ewwel Sinjur tal-Borża) u Ministru għas-Servizzi Ċivili mis-<ref target="https://mt.wikipedia.org/wiki/27_ta'_Ġunju">27 ta' Ġunju</ref> <ref target="https://mt.wikipedia.org/wiki/2007">2007</ref> wara li serva bħala Ministru tal-Finanzi.</p>
<figure><caption>Il-<ref target="https://mt.wikipedia.org/wiki/Kmamar_tal-parlament">Kmamar tal-parlament</ref></caption></figure>
<p>Il-<ref target="https://mt.wikipedia.org/wiki/Parlament_tar-Renju_Unit">Parlament tar-Renju Unit</ref> li jiltaqa' fil-<ref target="https://mt.wikipedia.org/wiki/Palazz_ta'_Westminster">Palazz ta' Westminster</ref>, huwa l-aqwa awtorita leġislattiva fir-Renju Unit. Però, il-parlament iddevolva fl-i<ref target="https://mt.wikipedia.org/wiki/Parlament_tal-iSkozja">Skozja</ref>, filwaqt hemm ukoll kunsilli fl-<ref target="https://mt.wikipedia.org/wiki/Kunsill_tal-Irlanda_ta'_Fuq">Irlanda ta' Fuq</ref> u fil-<ref target="https://mt.wikipedia.org/wiki/Kunsill_ta'_Wales">Wales</ref> li kienu stabiliti wara l-appoġġ tal-pubbliku f'<ref target="https://mt.wikipedia.org/wiki/Referendum">referenda</ref>, dawn mhux sovrani u għalhekk jistgħu jiġu mneħħija mill-parlament tar-Renju Unit. Il-parlament tar-Renju huwa magħmul minn żewġ kmamar dak li jiġi eletti jiġifieri l-<ref target="https://mt.wikipedia.org/wiki/Kamra_tal-Komuni_tal-_Brittanja">Kamra tal-Komuni</ref> u dik li hija appontata jiġifieri l-<ref target="https://mt.wikipedia.org/wiki/Kamra_tal-Lords">Kamra tal-Lords</ref>, u kull liġi biex tgħaddi mill-parlament trid l-approvazzjoni tar-Reġina. Għall-elezzjonijiet għall-Kamra tal-Komuni, ir-Renju Unit huwa maqsum f' <ref target="https://mt.wikipedia.org/wiki/Lista_ta'_distretti_Parlamentari_fir-Renju_Unit">646 distrett</ref>, b'529 fl-ingiliterra, 18 fl-Irlanda ta' Fuq, 59 fl-iSkozja u 40 f'Wales. Kull distrett għandu s-setgħa li jtella' membru tal-parlament wieħed b'<ref target="https://mt.wikipedia.org/wiki/Sistema_elettorali_ta'_maġġoranza">sistema ta' maġġoranza sempliċi</ref>. L-elezzjonijiet ġenerali huma msejjħa mill-monarka meta l-Prim Ministru jagħtija l-parir. Għalkemm m'hemmx terminu minimu għall-parlament, elezzjonijiet ġodda għandhom jiġu msejħa kull ħames snin mill-elezzjoni preċedenti. </p>
<p>Għall-Elezzjonijiet għall-<ref target="https://mt.wikipedia.org/wiki/Parlament_Ewropew">Parlament Ewropew</ref>, ir-Renju Unit għandu 78 MPE, li jiġu eletti minn 12 -il distrett b'aktar minn membru wieħed. Dubji dwar is-sovranità tar-Renju Unit tqajmu minħabba s-sħubija tar-Renju Unit fl-<ref target="https://mt.wikipedia.org/wiki/Unjoni_Ewropea">Unjoni Ewropea</ref>. <ref target="https://mt.wikipedia.org/wiki/Il-Paġna_prinċipali#cite_note-europewins-14">[14]</ref></p>
<p>It-Tliet <ref target="https://mt.wikipedia.org/wiki/Lista_ta'_partiti_politiki_fir-Renju_Unit">partiti politiki kbar</ref> tar-Renju Unit huma l-<ref target="https://mt.wikipedia.org/wiki/Partit_Laburista_(UK)">Partit Laburista</ref>, il-<ref target="https://mt.wikipedia.org/wiki/Partit_Konservattiv_(UK)">Partit Konservattiv</ref> u d-<ref target="https://mt.wikipedia.org/wiki/Demokratiki_Liberali">Demokratiki Liberali</ref> li bejniethom għandhom 616 minn 646 siġġijiet fil-Kamra tal-Komuni fl-<ref target="https://mt.wikipedia.org/wiki/Elezzjoni_tal-2005">elezzjoni tal-2005</ref>. Ħafna mill-bqija tas-siġġijiet rebħuhom il-partiti lokali bħal <ref target="https://mt.wikipedia.org/wiki/Partit_Nazzjonali_Skoċċiż">Partit Nazzjonali Skoċċiż</ref> (Fl-iSkozja biss), <ref target="https://mt.wikipedia.org/wiki/Plaid_Cymru">Plaid Cymru</ref> (f'Wales biss) u l-<ref target="https://mt.wikipedia.org/wiki/Partit_Demokratiku_Unjonista">Partit Demokratiku Unjonista</ref> (l-Irlanda ta' Fuq biss). </p>
Amministrazzjoni Nazzjonali
<hi rend="italic">Biex tapprofondixxi, ara l-artikli: <ref target="https://mt.wikipedia.org/wiki/Assemblea_tal-Irlanda_ta'_Fuq">Assemblea tal-Irlanda ta' Fuq</ref>, <ref target="https://mt.wikipedia.org/wiki/Parlament_tal-iSkozja">Parlament tal-iSkozja</ref>u <ref target="https://mt.wikipedia.org/wiki/Assemblea_Nazzjonali_ta'_Wales">Assemblea Nazzjonali ta' Wales</ref></hi>.
<figure><caption>Il-<ref target="https://mt.wikipedia.org/wiki/Parlament_Skoċċiż">Parlament Skoċċiż</ref> huwa l-awtorita leġislativa tal-iSkozja</caption></figure>
<p>L-<ref target="https://mt.wikipedia.org/wiki/Irlanda_ta'_Fuq">Irlanda ta' Fuq</ref>, l-i<ref target="https://mt.wikipedia.org/wiki/Skozja">Skozja</ref> u <ref target="https://mt.wikipedia.org/wiki/Wales">Wales</ref> għandhom leġiżlatura devoluta b'kamra waħda u b'<ref target="https://mt.wikipedia.org/wiki/Gvern">gvern</ref> eżekuttiv, li huwa mmexxi mill-<ref target="https://mt.wikipedia.org/wiki/Prim_Ministru">ewwel Ministru</ref>. L-Ingilterra, minkejja li hija l-akbar pajjiż fir-Renju Unit, m'għandhiex eżukuttiv u leġiżlatura devoluta u hija gvernata direttament mill-gvern u l-leġiżlatura tar-Renju Unit. Din is-sitwazzjoni ħolqot dik li hija magħrufa bħala l-<ref target="https://mt.wikipedia.org/wiki/West_Lothian_question">West Lothian question</ref> li tikkonċerna l-fatt li membri parlamentari mill-Irlanda ta' Fuq, l-iSkozja u Wales għandhom id-dritt li jivvotaw fuq il-liġijiet li japplikaw għall-Ingilterra, filwaqt li viċi-versa le.</p>
<p>Il-<ref target="https://mt.wikipedia.org/wiki/Parlament_Skoċċiż">Parlament Skoċċiż</ref> għandu bosta poteri leġiżlattivi fuq kwistjonijiet li m'humiex speċifikament ikkonsidrati mill-parlament tar-Renju Unit. Dawn jinkludu l-<ref target="https://mt.wikipedia.org/wiki/Edukazzjoni_fl-iSkozja">edukazzjoni</ref>, is-<ref target="https://mt.wikipedia.org/wiki/Is-servizzi_tas-saħħa_fl-iSkozja">saħħa</ref> u l-<ref target="https://mt.wikipedia.org/wiki/Gvern_Lokali_fl-iSkozja">gvern lokali</ref>. Wara l-<ref target="https://mt.wikipedia.org/wiki/Elezzjonijiet_għall-Parlament_Skoċċiż_2007">elezzjonijiet 2007</ref>, <ref target="https://mt.wikipedia.org/wiki/Alex_Salmond">Alex Salmond</ref>, kap tal-<ref target="https://mt.wikipedia.org/wiki/Partit_Nazzjonali_Skoċċiż">Partit Nazzjonali Skoċċiż</ref>, sar <ref target="https://mt.wikipedia.org/wiki/L-ewwel_Ministru_tal-iSkozja">L-ewwel Ministru tal-iSkozja</ref> bħala kap ta' <ref target="https://mt.wikipedia.org/wiki/Gvern_ta'_tielet_Parlament_Skoċċiż">gvern</ref> fil-minoranza. Ir-reazzjoni tal-partiti favur l-unjoni lejn is-suċċess elettorali tal-Partit Nazzjonali Skoċċiż kien il-ħolqien ta' <ref target="https://mt.wikipedia.org/wiki/Kummissjoni_Kostituzzjonali_Skoċċiż">kummissjoni</ref> sabiex jaraw jekk mhux hemmx argumenti favur id-deċentrament ta' iżjed poteri mingħajr l-<ref target="https://mt.wikipedia.org/wiki/Independenza_Skoċċiża">Independenza Skoċċiża</ref> bħala għażla.<ref target="https://mt.wikipedia.org/wiki/Il-Paġna_prinċipali#cite_note-18">[18]</ref> Il-Kap tal-partit laburista skoċċiż, Wendy Alexander, qalet li l-partit laburista se jappoġġja l-proposta li l-independenza titpoġġa quddiem il-poplu f'referendum bit-tama li l-proposta tiġi mċaħda u b'hekk il-kwistjoni kostituzzjonali tiġi solvuta għall-ġenerazzjoni. Ħafna mill-polls ta' opinjoni juru li hemm minoranza favur l-independenza għalkemm l-appoġġ ivarja skont in-natura tal-mistoqsija. Madankollu, poll f'April 2008 li użat it-terminoloġija tar-referendem proposta sabet appoġġ <ref target="https://mt.wikipedia.org/wiki/Il-Paġna_prinċipali#cite_note-19">[19]</ref> ta' 41% filwaqt 40% jappoġġjaw l-Unjoni.</p>
<p>L-<ref target="https://mt.wikipedia.org/wiki/Assemblea_Nazzjonali_ta'_Wales">Assemblea Nazzjonali ta' Wales</ref> għandha poteri aktar limitati minn dawk li ġew devoluti fl-iSkozja għalkemm il-poteri jiżdiedu skont l-<ref target="https://mt.wikipedia.org/wiki/Ordnijiet_ta'_Kompetenza_Leġislattiva">Ordnijiet ta' Kompetenza Leġislattiva</ref>.</p>
<p>L-<ref target="https://mt.wikipedia.org/wiki/Assemblea_Nazzjonali_tal-Irlanda_ta'_Fuq">Assemblea Nazzjonali tal-Irlanda ta' Fuq</ref> għandha poteri viċin dawk li huma stabiliti fl-iSkozja.</p>
Gvern Lokali
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Gvern_Lokali_tar-Renju_Unit">Gvern Lokali tar-Renju Unit</ref></hi>.
<figure><caption>Il-<ref target="https://mt.wikipedia.org/wiki/Pjazza_tal-Belt">Pjazza tal-Belt</ref> ta' <ref target="https://mt.wikipedia.org/wiki/Manchester">Manchester</ref> fejn jiltaqa' l-<ref target="https://mt.wikipedia.org/wiki/Kunsill_Lokali_ta'_Manchester">Kunsill Lokali ta' Manchester</ref>.</caption></figure>
<p>Kull pajjiż tar-Renju Unit għandu s-sistema tiegħu ta' gvern lokali, bill-poter fuq il-gvern lokali fl-Iskożżja, Wales u l-Irlanda ta' Fuq deċentrilizzat. Għal skopijiet ċerimonjali, ir-Reġina taħtar <ref target="https://mt.wikipedia.org/wiki/Sinjur-Lieutenant">Sinjur-Lieutenant</ref> bħala rappreżentant personali tagħha f'distretti differenti tar-Renju Unit. L-i<ref target="https://mt.wikipedia.org/wiki/Statut_ta'_Belt_fir-Renju_Unit">Statut ta' Belt</ref> (fir-Renju Unit jiddistingwu bejn Belt u Raħal), li hija gvernata mill-<hi rend="italic"><ref target="https://mt.wikipedia.org/wiki/Royal_Charter">Royal Charter</ref></hi>, tista' tiġi kkonsidrata separata mill-klassifikazjoni ta' gvern lokali. Għalkemm hemm sitta u sittin <hi rend="italic">city</hi> fir-Renju Unit - ħamsin fl-Ingilterra, sitta fl-iSkozja, ħamsa f' Wales u ħamsa fl-Irlanda ta' Fuq - numru minnhom ma jiffurmawx gvernijiet lokali separati.</p>
<p>L-Ingilterra tinqasam f'disa' <ref target="https://mt.wikipedia.org/wiki/Distretti_tal-Ingilterra">distretti</ref> fin-naħa ta' fuq tad-<ref target="https://mt.wikipedia.org/wiki/Diviżjonijiet_tal-Ingilterra">Diviżjonijiet tal-Ingilterra</ref> u huma magħrufin ukoll bħala l-reġjun tal-uffiċju tal-gvern tal-Unjoni Ewropea. Kull reġjun huwa magħmul minn <ref target="https://mt.wikipedia.org/wiki/Counties_metropolitani_u_mhux_metropolitani_tal-Ingilterra">counties</ref> u <ref target="https://mt.wikipedia.org/wiki/Postijiet_unitarji_tal-awtorita">postijiet unitarji tal-awtorita</ref>, aparti minn <ref target="https://mt.wikipedia.org/wiki/Londra">Londra</ref>, li tinkonsisti minn 32 <ref target="https://mt.wikipedia.org/wiki/Postijiet_magħquda_ma'_Londra">postijiet magħquda ma' Londra</ref>. Londra ivvotat favur li jkollha assemblea fil-1998 u kien minn hemm li r-reġjunijiet l-oħra ngħataw l-<ref target="https://mt.wikipedia.org/wiki/Assemblei_fl-Ingilterra">assemblea reġjonali</ref> tagħhom, iżda b'referendum fl-<ref target="https://mt.wikipedia.org/wiki/Referendums_fl-Ingilterra_ta'_Fuq_dwar_devoluzzjoni,_2004">2004</ref> dwar assemblea, din ma ġietx aċċettata mir-reġjun tal-<ref target="https://mt.wikipedia.org/wiki/Grigal_tal-Ingilterra">Grigal</ref> u b'hekk waqfet il-proposta. Taħt il-livell tar-reġjun u teskludi Londra, L-Ingilterra għandha kemm <ref target="https://mt.wikipedia.org/wiki/Kunsilli_tal-counties">kunsilli tal-counties</ref> u kunsilli għad-Distretti jew <ref target="https://mt.wikipedia.org/wiki/Awtoritajiet_unitarji">awtoritajiet unitarji</ref>.</p>
<p>L-<ref target="https://mt.wikipedia.org/wiki/Gvernijiet_lokali_fl-Irlanda_ta'_Fuq">Irlanda ta' Fuq</ref> hija bħalissa maqsuma f'26 distrett għall-iskop ta' gvern lokali għalkemm dawn il-kunsilli m'għandhomx l-istess ammont ta' funzjonijiet kif inhu l-każ fir-Renju Unit. Madankollu, f'13 ta' Marzu 2008, l-eżekuttiv aċċetta proposti li jinħolqu 11-il kunsill ġdid sabiex titbiddel is-sistema kurrenti.</p>
<p>L-iSkozja hija maqsuma f'<ref target="https://mt.wikipedia.org/wiki/Diviżjonijiet_tal-iSkozja">32 żoni ta' kunsilli</ref> b'varjazzjoni kbira ta' kemm fid-daqs kif ukoll fil-popolazzjoni. Il-Bliet ta' <ref target="https://mt.wikipedia.org/wiki/Glasgow">Glasgow</ref>, <ref target="https://mt.wikipedia.org/wiki/Edinburgu">Edinburgu</ref>, <ref target="https://mt.wikipedia.org/wiki/Aberdeen">Aberdeen</ref> u <ref target="https://mt.wikipedia.org/wiki/Dundee">Dundee</ref> huma żoni seperati fiż-żoni ta' kunsilli kif ukoll fil-<ref target="https://mt.wikipedia.org/wiki/Kunsill_tal-Għoljiet">Kunsill tal-Għoljiet</ref> li jinkludi terz taż-żona tal-iSkozja iżda b'ftit aktar minn popolazzjoni ta' 200,000. Il-poter investit f' dawn l-awtoritajiet lokali huwa amministrat minn kunsillieri eletti, li bħalissa hemm 1,222 u jitħallsu salarju part-time. Elezzjonijiet huma kondotti b' <ref target="https://mt.wikipedia.org/wiki/Single_Transferable_Vote">Single Transferable Vote</ref> fejn jkun hemm aktar minn membru wieħed u huma eletti tlieta jew erba' kunsilliera. Kull kunsill jeleġi <ref target="https://mt.wikipedia.org/wiki/Provost_(ċivil)">Provost</ref> jew <ref target="https://mt.wikipedia.org/wiki/Konvenor">Konvenor</ref> biex jkun il-president tal-kunsill.</p>
<p><ref target="https://mt.wikipedia.org/wiki/Gvern_Lokali_ta'_Wales">Gvern Lokali ta' Wales</ref> għandu 22 awtoritajiet unitarji, li jinkludu l-Bliet ta' <ref target="https://mt.wikipedia.org/wiki/Kardiff">Kardiff</ref>, <ref target="https://mt.wikipedia.org/wiki/Swansea">Swansea</ref> u <ref target="https://mt.wikipedia.org/wiki/Newport">Newport</ref> li huma awtoritajiet separati unitarji.</p>
Relazzjonijiet Barranin u Forzi Armati
<hi rend="italic">Biex tapprofondixxi, ara l-artikli: <ref target="https://mt.wikipedia.org/wiki/Relazzjonijiet_Barranin_tar-Renju_Unit">Relazzjonijiet Barranin tar-Renju Unit</ref>u <ref target="https://mt.wikipedia.org/wiki/Forzi_Armati_Brittanniċi">Forzi Armati Brittanniċi</ref></hi>.
<figure><caption><ref target="https://mt.wikipedia.org/wiki/HMS_Illustrious_(R06)">HMS <hi rend="italic">Illustrious</hi></ref>. Żewġ <ref target="https://mt.wikipedia.org/wiki/Ġarrejja_tal-Ajruplani_tal-_Klassi_Invincible">Ġarrejja tal-Ajruplani tal- Klassi Invincible</ref> u <ref target="https://mt.wikipedia.org/wiki/HMS_Ocean_(L12)">ġarrejja tal-elikotteri</ref> huma bħalissa fis-servizz filwaqt li it-tielet <ref target="https://mt.wikipedia.org/wiki/Ġarrejja_tal-Ajruplani_tal-Klassi_Invincible">Ġarrejja</ref> hija fir-riżerva</caption></figure>
<figure><caption>it-<ref target="https://mt.wikipedia.org/wiki/Trident_II">Trident II</ref> <ref target="https://mt.wikipedia.org/wiki/SLBM">SLBM</ref> ġie sparata minn wieħed mill-erba' <ref target="https://mt.wikipedia.org/wiki/Sottomarini_ta'_Klassi_Vanguard">Sottomarini ta' Klassi Vanguard</ref> tal-<ref target="https://mt.wikipedia.org/wiki/Flotta_Rjali">Flotta Rjali</ref> bħala prova.</caption></figure>
<figure><caption>Il-Eurofighter <ref target="https://mt.wikipedia.org/wiki/Eurofighter">Uragan</ref> <ref target="https://mt.wikipedia.org/wiki/Forza_Rjali_tal-Arja">Forza tal-Arja</ref> huwa ajruplan ġellied avvanzat u t-tieni l-aktar għali wara l-<ref target="https://mt.wikipedia.org/wiki/F-22">F-22</ref>.</caption></figure>
<p>Ir-Renju Unit huwa membru permanenti tal-<ref target="https://mt.wikipedia.org/wiki/Kunsill_tas-sekurta_tal-Ġnus_Mgħaquda">Kunsill tas-sekurta tal-Ġnus Mgħaquda</ref>, membru tal-<ref target="https://mt.wikipedia.org/wiki/G8">G8</ref> u tan-<ref target="https://mt.wikipedia.org/wiki/NATO">NATO</ref>, u stat membru tal-<ref target="https://mt.wikipedia.org/wiki/Unjoni_Ewropea">Unjoni Ewropea</ref>. Ir-Renju Unit għandu “<ref target="https://mt.wikipedia.org/wiki/Relazzjoni_Speċjali">Relazzjoni Speċjali</ref>” mal-<ref target="https://mt.wikipedia.org/wiki/Stati_Uniti">Istati Uniti</ref>. Minbarra mill-<ref target="https://mt.wikipedia.org/wiki/Stati_Uniti">Istati Uniti</ref> u l-<ref target="https://mt.wikipedia.org/wiki/Ewropa">Ewropa</ref>, il-Brittanja għandha wkoll fost l-alleatii viċini ħafna man-<ref target="https://mt.wikipedia.org/wiki/Commonwealth_tan-Nazzjonijiet">Nazzjonijiet tal-Commonwealth</ref>, l-<ref target="https://mt.wikipedia.org/wiki/Reppublika_tal-Irlanda">Irlanda</ref> u <ref target="https://mt.wikipedia.org/wiki/Anglosfera">Pajjiżi li jitkellmu bl-Ingliż</ref>. Il-preżenza globali tal-Brittanja u l-influwenza tagħha hija msaħħa mir-relazzjonijiet tagħha fil-qasam tal-kummerċ u l-forzi armati tagħha, li għandhom madwar tmenin bażi militari u arranġamenti oħrajn madwar id-dinja. </p>
<p>L-<ref target="https://mt.wikipedia.org/wiki/Armata_Brittanika">Armata</ref>, il-<ref target="https://mt.wikipedia.org/wiki/Servizz_tal-Flotta">Flotta</ref> u l-<ref target="https://mt.wikipedia.org/wiki/Forza_Reali_tal-Arja">Forza tal-Arja</ref> flimkien huma magħrufa bħala l-Forzi Armati Brittanniċi u uffiċjalment il-Forzi Armati tal-Kuruna. Il-<ref target="https://mt.wikipedia.org/wiki/Ġeneralissimu">Ġeneralissimu</ref> hija l-monarka, ir-<ref target="https://mt.wikipedia.org/wiki/Reġina_Eliżabetta_II">Reġina Eliżabetta II</ref> filwaqt li huma mmexxija mill-<ref target="https://mt.wikipedia.org/wiki/Ministeru_tad-Difiża_(Renju_Unit)">Ministeru tad-Difiża</ref>. Il-Forzi Armati huma kkontrollati mill-<ref target="https://mt.wikipedia.org/wiki/Kunsill_tad-Difiża_tar-Renju_Unit">Kunsill tad-Difiża</ref>, li jitmmexxa mill-<ref target="https://mt.wikipedia.org/wiki/Kap_tal-uffiċjali_tad-Difiża_(Renju_Unit)">kap tal-uffiċjali tad-difiża</ref>. </p>
<p>Ir-Renju Unit għandu wieħed mill-aktar forzi armati imħarrġa tajjeb u avvanzati teknoloġikament tad-dinja. skont varji tgħarrif, li jinkludi l-<ref target="https://mt.wikipedia.org/wiki/Ministeru_tad-Difiża_(Renju_Unit)">Ministeru tad-Difiża</ref>, ir-Renju Unit għandu t-tieni l-ogħla <ref target="https://mt.wikipedia.org/wiki/Lista_ta'_pajjiżi_u_federazzjonijiet_skont_is-spiża_militari">spiża militari</ref> minkejja għandha biss is-27 l-akbar forza militari jekk inqisu n-numru <ref target="https://mt.wikipedia.org/wiki/Lista_ta'_pajjiżi_skont_in-numru_ta'_truppi_attivi">truppi</ref>. L-ispiża totali fil-qasam ta' difiża bħalissa tammonta għal 2.2% tal-<ref target="https://mt.wikipedia.org/wiki/GDP">GDP</ref> totali nazzjonali, ikkomparat mal-4.4% lejn l-aħħar tal-<ref target="https://mt.wikipedia.org/wiki/Gwerra_Bierda">Gwerra Bierda</ref>. Hija t-tieni pajjiż li tonfoq fuq ix-xjenza, inġenerija u teknoloġija militari. Il-Flotta Rjali hija kkonsidrata li waħda mit-tliet <ref target="https://mt.wikipedia.org/wiki/Flotta_tal-baħar_ikħal">flotot tal-baħar ikħal</ref> flimkien ma' dik ta' <ref target="https://mt.wikipedia.org/wiki/Marine_Nationale">Franza</ref> u tal-<ref target="https://mt.wikipedia.org/wiki/Il-Flotta_tal-Istati_Uniti">Istati Uniti</ref>. Il-Forzi Armati Brittaniċi huma armati bl-aktar sistema avvanzata tal-armi, fosthom it-tankijiet <ref target="https://mt.wikipedia.org/wiki/Challenger_2">Challenger 2</ref> u l-<ref target="https://mt.wikipedia.org/wiki/Eurofighter_Typhoon">Eurofighter Typhoon</ref>. Il-Ministeru tad-Difiża ikkonfermaw l-akwist ta' żewġ <ref target="https://mt.wikipedia.org/wiki/Ġarrejja_eċċeżżjonali">ġarrejja eċċeżżjonali</ref> tal-<ref target="https://mt.wikipedia.org/wiki/Ġarrejja_tal-ajruplani_ta'_daqs_ir-Reġina_Eliżabetta">ajruplani</ref> fil- <ref target="https://mt.wikipedia.org/wiki/25_Lulju">25 Lulju</ref> <ref target="https://mt.wikipedia.org/wiki/2007">2007</ref>.</p>
<p>Ir-Renju Unit huwa wieħed mill-<ref target="https://mt.wikipedia.org/wiki/Lista_ta'_pajjiżi_fil-pussess_ta'_armi_nukleari">ħames pajjiżi rikonixxuti</ref> li għandhom armi nukleari, u li jagħmlu użu ta' <ref target="https://mt.wikipedia.org/wiki/Sottomarini_ta'_klassi_Vanguard">sottomarini ta' klassi Vanguard</ref>-ibbażati fuq is-sistema ballistika tal-missili ta' <ref target="https://mt.wikipedia.org/wiki/Trident_missili">Trident II</ref>.</p>
<p>Il-Forzi Armati tal-Brittanja għandhom id-dmir li jipproteġġu r-Renju Unit u <ref target="https://mt.wikipedia.org/wiki/Territorji_Brittaniċi_Barranin">territorji barranin</ref>, u b'hekk jippromovu s-sekurta globali fl-interessi tar-Renju Unit, u jieħdu ħsieb il-paċi ta' madwar id-dinja. Huma attivi u parteċipanti regolari fin-<ref target="https://mt.wikipedia.org/wiki/NATO">NATO</ref>, li jinkludi l-<ref target="https://mt.wikipedia.org/wiki/Korp_ta'_Reazzjoni_Malajr_tal-Alleati">Korp ta' Reazzjoni Malajr tal-Alleati</ref>, kif ukoll il-<ref target="https://mt.wikipedia.org/wiki/Ħames_Arranġamenti_tal-Poter_tad-Difiża">Ħames Arranġamenti tal-Poter tad-Difiża</ref> u operazzjonijiet ta' koalizzjonijiet ta' madwar id-dinja. Gwarniġjuni u faċilitajiet barranin huma miżmuma fil-<ref target="https://mt.wikipedia.org/wiki/Gżira_ta'_Ascension">Gżira ta' Ascension</ref>, <ref target="https://mt.wikipedia.org/wiki/Militar_ta'_Beliż">Beliż</ref>, <ref target="https://mt.wikipedia.org/wiki/Forzi_Militari_bbażati_fil-Brunei">Brunei</ref>, il-<ref target="https://mt.wikipedia.org/wiki/Armati_Brittanniċi_ta'_Taħriġ_f'Suffield">Kanada</ref>, <ref target="https://mt.wikipedia.org/wiki/Diego_Garsia">Diego Garsia</ref>, il-<ref target="https://mt.wikipedia.org/wiki/Militar_tal-Ġżejjer_ta'_Falkland">Ġzejjer ta' Falkland</ref>, il-<ref target="https://mt.wikipedia.org/wiki/Forzi_Brittanniċi_f'Ġermanja">Ġermanja</ref>, il-<ref target="https://mt.wikipedia.org/wiki/Forzi_Brittanniċi_f'Ġibiltà">Ġibiltà</ref>, il-<ref target="https://mt.wikipedia.org/wiki/Kenya">Kenya</ref>, u f'<ref target="https://mt.wikipedia.org/wiki/Żoni_Sovrani_tal-Basijiet">Ċipru</ref>.</p>
<p>Fl-2005 intqal li l-<ref target="https://mt.wikipedia.org/wiki/Armata_Brittanika">Armata Brittanika</ref> għandha saħħa ta' 102,440 ruħ, il-<ref target="https://mt.wikipedia.org/wiki/Forzi_Rjali_tal-Arja">Forzi Rjali tal-Arja</ref> saħħa ta' 49,210 u l-<ref target="https://mt.wikipedia.org/wiki/Flotta_Rjali">Flotta Rjali</ref> saħħa ta' 36,320, li jinkludu l-<ref target="https://mt.wikipedia.org/wiki/Marini_Rjali">Marini Rjali</ref>, li jipprovdu <ref target="https://mt.wikipedia.org/wiki/Kommandi">kommandi</ref> li jispeċjalizzaw fil-<ref target="https://mt.wikipedia.org/wiki/Gwerrer_anfibji">gwerrer anfibji</ref>.</p>
<p>Il-<ref target="https://mt.wikipedia.org/wiki/Forzi_Speċjali_tar-Renju_Unit">Forzi Speċjali tar-Renju Unit</ref>, jipprovdu truppi li huma mħarrġa għar-respons militari ta' malajr kontra t-terroriżmu, fl-art, fuq il-baħar u f'<ref target="https://mt.wikipedia.org/wiki/Gwerrer_tal-art_u_tal-baħar">operazzjonijiet anfibji</ref>, l-aktar fejn tattiċi strateġiċi u sekretezza huma meħtieġa.</p>
<p>Hemm forzi riżervi li jagħtu sapport lil militar regolari. Dawn jinkludu l-<ref target="https://mt.wikipedia.org/wiki/Armati_Territorjali">Armati Territorjali</ref>, ir-<ref target="https://mt.wikipedia.org/wiki/Riżervi_Navali_Rjali">Riżervi Navali Rjali</ref>, ir-<ref target="https://mt.wikipedia.org/wiki/Riżervi_Navali_Rjali">Riżervi Navali Rjali</ref>, ir-<ref target="https://mt.wikipedia.org/wiki/Riżervi_Marittmi_Rjali">Riżervi Marittmi Rjali</ref> u l-<ref target="https://mt.wikipedia.org/wiki/Forzi_Reali_tal-Arja_Aussiljari">Forzi Reali tal-Arja Aussiljari</ref>. Dan jpoġġi l-popolazzjoni tal-militar attiv u tar-riżerva għal madwar 429,500 li huma maqsuma f'tmenin pajjiż. </p>
<p>Minkejja l-kapaċitajiet militari tar-Renju Unit, il-politika pragmatika riċenti tad-difiża sostnit li "l-aktar operazzjonijiet ta' importanza" se jidħlu għalihom se tkun permezz ta' koalizzjoni. Minbarra l-<ref target="https://mt.wikipedia.org/wiki/Operazzjoni_Palliser">intervezzjonijiet f'Sierra Leone</ref>, operazzjonijiet fil-<ref target="https://mt.wikipedia.org/wiki/Gwerra_tal-Bosnja">Bosnja</ref>, <ref target="https://mt.wikipedia.org/wiki/Gwerra_tal-Kosovo">Kosovo</ref>, <ref target="https://mt.wikipedia.org/wiki/Afganistan">Afganistan</ref> u l-<ref target="https://mt.wikipedia.org/wiki/Operazzjoni_Telik">Iraq</ref> li jistgħu jitqiesu bħala preċedenti. L-aħħar Gwerra li l-forzi Brittanniċi ġġieldu waħidhom kien fil-<ref target="https://mt.wikipedia.org/wiki/Gwerra_tal-Falklands">Gwerra tal-Falklands</ref> ta' 1982, fejn kienu rebbieħa.</p>
Liġi u Ġustizzja Kriminali
<hi rend="italic">Biex tapprofondixxi, ara l-artikli: <ref target="https://mt.wikipedia.org/wiki/Liġi_tar-Renju_Unit">Liġi tar-Renju Unit</ref>, <ref target="https://mt.wikipedia.org/wiki/Liġi_Ingliża">Liġi Ingliża</ref>, <ref target="https://mt.wikipedia.org/wiki/Liġi_Skoċċiża">Liġi Skoċċiża</ref>u <ref target="https://mt.wikipedia.org/wiki/Liġi_tal-Irlanda_ta'_Fuq">Liġi tal-Irlanda ta' Fuq</ref></hi>.
<p>Billi ġie maħluq bl-għaqda politika ta' pajjiżi li qabel kienu independenti u fit-<ref target="https://mt.wikipedia.org/wiki/Trattat_ta'l-Unjoni">Trattat ta'l-Unjoni</ref> hemm garanzija li s-sistema legali seperata tal-iSkozja tkompli, ir-Renju Unit m'għandux sistema legali waħda. Illum ir-Renju Unit għandu tliet <ref target="https://mt.wikipedia.org/wiki/Sistemi_ta'_liġijiet">sistemi ta' liġijiet</ref> distinti: il-<ref target="https://mt.wikipedia.org/wiki/Liġi_Ingliża">Liġi Ingliża</ref> u l-<ref target="https://mt.wikipedia.org/wiki/Qrati_tal-Irlanda_ta'_Fuq">liġi tal-Irlanda ta' Fuq</ref> li huma bbażati fuq il-prinċipji ta' <ref target="https://mt.wikipedia.org/wiki/Liġi_Komuni">liġi-komuni</ref> kif ukoll il-<ref target="https://mt.wikipedia.org/wiki/Liġi_Skoċċiża">Liġi Skoċċiża</ref> li hija bbażata fuq sistema mħallta ta' liġijiet-komuni u prinċipji ta' <ref target="https://mt.wikipedia.org/wiki/Liġi_Ċivili_(sistema_legali)">liġi ċivili</ref>. Il-Kumitat tal-Appell tal-<ref target="https://mt.wikipedia.org/wiki/Kamra_tal-Lords">Kamra tal-Lords</ref> (aktar spiss magħruf bħala l-“Kamra tal-Lords”) hija bħalissal-ogħla qorti għal kemm każijiet ċivili kif ukoll kriminali fl-<ref target="https://mt.wikipedia.org/wiki/Ingilterra">Ingilterra</ref>, il-<ref target="https://mt.wikipedia.org/wiki/Wales">Wales</ref>, u l-<ref target="https://mt.wikipedia.org/wiki/Irlanda_ta'_Fuq">Irlanda ta' Fuq</ref>, u għal każijiet ċivili taħt il-liġi skoċċiża. Tibdil riċenti fil-kostituzzjoni fisser li l-poteri tal-Kamra tal-Lords se jiġu transferuti għall-<ref target="https://mt.wikipedia.org/wiki/Qorti_Suprema_tar-Renju">Qorti Suprema tar-Renju</ref> l-ġdida. Il-<ref target="https://mt.wikipedia.org/wiki/Kumitat_tal-Ġustizzja_tal-Kunsill_tar-Reali">Kumitat tal-Ġustizzja tal-Kunsill tar-Reali</ref>, (li jinkludi l-istess membri tal-Kumitat tal-Appell tal-<ref target="https://mt.wikipedia.org/wiki/Kamra_tal-Lords">Kamra tal-Lords</ref>), huwa l-ogħla qorti tal-appell għal bosta pajjiżi independenti tal-Commonwealth, it-territorji barranin tar-Renju Unit, u d-dependenzi tal-Kuruna tal-Brittanja.</p>
<p>Il-<ref target="https://mt.wikipedia.org/wiki/Liġijiet_Ingliżi">Liġijiet Ingliżi</ref> japplikaw għall-Ingilterra u Wales. Il-fatt li l-liġijiet komuni ingliżi huma magħmulin minn <ref target="https://mt.wikipedia.org/wiki/Imħallfin">imħallfin</ref> li jippresiedu fil-<ref target="https://mt.wikipedia.org/wiki/Qrati">qrati</ref> stess, u b'hekk jagħmlu użu mill-għerf u sens komun fil-<ref target="https://mt.wikipedia.org/wiki/Preċedenza_legali">preċedenza legali</ref> (<hi rend="italic"><ref target="https://mt.wikipedia.org/wiki/Stare_decisis">stare decisis</ref></hi>) tal-fatti quddiemu. Is-<ref target="https://mt.wikipedia.org/wiki/Qrati_tal-Ingilterra_u_ta'_Wales">sistema tal-qorti</ref> hija mmexxija mill-qorti suprema tal-ġustizzja tal-Ingilterra u ta' Wales, li tinkonsisti mill-<ref target="https://mt.wikipedia.org/wiki/Qorti_tal-Appell_tal-Ingilterra_u_tal-Wales">Qorti tal-Appell</ref>, il-<ref target="https://mt.wikipedia.org/wiki/Qorti_Suprem_tal-Ġustizzja">Qorti Suprem tal-Ġustizzja</ref> (għal każijiet ċivili) u l-<ref target="https://mt.wikipedia.org/wiki/Qorti_tal-Kuruna">Qorti tal-Kuruna</ref> (għal każijiet kriminali). Il-Kumitat tal-Appell tal-<ref target="https://mt.wikipedia.org/wiki/Kamra_tal-Lords">Kamra tal-Lords</ref> huwa preżentament l-ogħla qorti kemm għal każijiet ċivili kif ukoll kriminali fl-<ref target="https://mt.wikipedia.org/wiki/Ingilterra">Ingilterra</ref>, f'<ref target="https://mt.wikipedia.org/wiki/Wales">Wales</ref>, u fl-<ref target="https://mt.wikipedia.org/wiki/Irlanda_ta'_Fuq">Irlanda ta' Fuq</ref>. Deċiżjoni mill-ogħla <ref target="https://mt.wikipedia.org/wiki/Qorti_tal-appell">qorti tal-appell</ref> fl-Ingilterra u f'Wales, il-<ref target="https://mt.wikipedia.org/wiki/Funżjonijiet_tal-Ġustizzja_tal-Kamra_tal-Lords">Kamra tal-Lords</ref> hija finali għal kull ieħor <ref target="https://mt.wikipedia.org/wiki/Qrati_tal-Ingilterra_u_ta'_Wales">fil-ġerarkija</ref>, u huma ssegwu d-direzzjonijiet tagħha.</p>
<p>Il-kriminalità fl-Ingilterra u f'Wales żdiedet fil-perjodu bejn l-1981 u l-1995 għalkemm, minn dik l-ogħla rata, il-kriminalità naqset b'42% mill-1995 sa 2006/7. Minkejja li r-rati tal-kriminalità naqqsu, il-popolazzjoni tal-ħabsin fl-Ingilterra u f'Wales kważi rdoppjat fl-istess perijodu, għal aktar minn 80,000, l-għola rata ta' priġunieri fl-Ewropa tal-Punent b'147 minn kull 100,000 ruħ. Is-<ref target="https://mt.wikipedia.org/wiki/Servizz_tal-Ħabs_tal-Kuruna">Servizz tal-Ħabs tal-Kuruna</ref>, li jirraporta lill-<ref target="https://mt.wikipedia.org/wiki/Ministeru_tal-Ġustizzja_(Renju_Unit)">Ministeru tal-Ġustizzja</ref>, jieħu ħsieb il-biċċa l-kbira tal-<ref target="https://mt.wikipedia.org/wiki/Ħabsijiet">ħabsijiet</ref> fl-Ingilterra u f'Wales.</p>
<p>Il-<ref target="https://mt.wikipedia.org/wiki/Liġi_Skoċċiża">Liġi Skoċċiża</ref> tapplika' fl-i<ref target="https://mt.wikipedia.org/wiki/Skozja">Skozja</ref>. Il-Qrati supremi huma l-<ref target="https://mt.wikipedia.org/wiki/Qorti_tal-Sessjoni">Qorti tal-Sessjoni</ref>, għal każijiet ċivili, u l-<ref target="https://mt.wikipedia.org/wiki/Qorti_Suprem_għall-Ġustizzja">Qorti Suprem għall-Ġustizzja</ref>, għal każijiet kriminali, filwaqt li l-<ref target="https://mt.wikipedia.org/wiki/Qorti_tax-Xeriff">Qorti tax-Xeriff</ref> jieħu ħsieb kważi kull funżjoni tal-qorti tal-‘'County<hi rend="italic"> Ingliż imma jagħmel ukoll <ref target="https://mt.wikipedia.org/wiki/Kawżi">kawżi</ref> fil-qorti bil-ġurija (Qorti solenni tax-Xeriff) jew inkella b'Xeriff iżda bla ġurija (qorti qasir tax-Xeriff). Il-Kumitat tal-Appell tal-<ref target="https://mt.wikipedia.org/wiki/Kamra_tal-Lords">Kamra tal-Lords</ref> bħal issa sservi bħala l-ogħla qorti tal-appell għal każijiet ċivili taħt il-liġijiet Skoċċiżi. Is-sistemaa legali Skoċċiża hija unika mihabba li hemm tlett <ref target="https://mt.wikipedia.org/wiki/Verdett">verdetti</ref> possibli f'kawża kriminali: "<ref target="https://mt.wikipedia.org/wiki/Ħati_(liġi)">Ħati</ref>", "<ref target="https://mt.wikipedia.org/wiki/Mhux_ħati">mhux ħati</ref>" u "<ref target="https://mt.wikipedia.org/wiki/Mhux_ippruvat_ħati">mhux ippruvat ħati</ref>". Kemm “mhux ħati” u “mhux ippruvat ħati” jiriżultaw f'<ref target="https://mt.wikipedia.org/wiki/Maħfra">maħfra</ref> bl-ebda ċans tal-<ref target="https://mt.wikipedia.org/wiki/Kawża_mill-Ġdid">Kawża mill-Ġdid</ref>. Is-Servizz tal-Ħabs Skoċċiż jieħu ħsieb il-ħabs tal-iSkozja bis-<ref target="https://mt.wikipedia.org/wiki/Segretarju_tal-Kabinett_għall-Ġustizzja">Segretarju tal-Kabinett għall-Ġustizzja</ref> responsabbli għas-servizz tal-ħabs tal-iSkozja fil-gvern tal-Iskozja.</hi></p>
Ġeografija
<hi rend="italic">Biex tapprofondixxi, ara l-artikli: <ref target="https://mt.wikipedia.org/wiki/Ġeografija_tar-Renju_Unit">Ġeografija tar-Renju Unit</ref>u <ref target="https://mt.wikipedia.org/wiki/Klima_tar-Renju_Unit">Klima tar-Renju Unit</ref></hi>.
<figure><caption>Topografija tar-Renju Unit</caption></figure>
<p>Ir-Renju Unit tal-Gran Brittanja u l-Irlanda ta' Fuq hu kompost mill-Ġżira tal-Gran Brittanja (l-aktar l-Ingilterra, l-iSkozja u Wales) u l-biċċa tal-grigal tal-Ġżira tal-Irlanda (l-Irlanda ta' Fuq), flimkien mal-ġżejjer żgħar ta' madwar. L-Art prinċipali tinsab bejn il-latitudni ta' 49° u ta' 59° N (Il-Gżejjer ta' Shetland jilħqu kważi 61° N), u lonġitudini ta' bejn 8° W u 2° E. L-Osservatorju Rjali ta' Greenwich, ħdejn Londra, hija l-punt definit bħala l-<ref target="https://mt.wikipedia.org/wiki/Meridjan_Prim">Meridjan Prim</ref>. Ir-Renju Unit jinsab sewwa sew bejn L-Oċean Atlantiku tat-Tramuntana u l-Baħar tat-Tramuntana, u hu 35 kilometru (22 mil) 'l bogħod mill-kosta tal-majjistral ta' Franza fejn bejnithom jinsab il-<ref target="https://mt.wikipedia.org/wiki/Fliegu_tal-Manika">Fliegu tal-Manika</ref>. L-Irlanda ta' Fuq taqsam 360 kilometri (224 mil) ta' art mal-<ref target="https://mt.wikipedia.org/wiki/Repubblika_tal-Irlanda">Irlanda</ref>. It-Tunnel tal-Fliegu ("Chunnel") issa jagħqad ir-Renju Unit ma' Franza taħt il-Fliegu tal-Manika. L-akbar distanza bejn żewġ postijiet fir-Renju Unit huwa ta' 1,350 kilometru (224 mil) bejn <ref target="https://mt.wikipedia.org/wiki/Land's_End">Land's End</ref> f'<ref target="https://mt.wikipedia.org/wiki/Cornwall">Cornwall</ref> (ħdejn <ref target="https://mt.wikipedia.org/wiki/Penzance">Penzance</ref>) u <ref target="https://mt.wikipedia.org/wiki/John_O'Groats">John O'Groats</ref> f'<ref target="https://mt.wikipedia.org/wiki/Caithness">Caithness</ref> (ħdejn <ref target="https://mt.wikipedia.org/wiki/Thurso">Thurso</ref>), vjaġġ ta' jumejn bil-karozza. Meta tiġi mkejla direttament mit-tramuntana – għan-nofs inhar hija ftit aktar minn 1,100 kilometru (700 mil) fid-daqs u hija kemm kemm iżgħar minn 500 kilometru (300 mil) fil-wisa'. L-arja totali tar-Renju Unit hija bejn wieħed u ieħor 245,000 kilometru kwadru (94,600 mil kwadru). </p>
<p>Il-<ref target="https://mt.wikipedia.org/wiki/Klima">Klima</ref> tar-Renju Unit hija pjutost ddominata mix-xita matul is-sena kollha. It-temperatura tvarja matul l-istaġuni però rari tinżel taħt −10°C (14.0°F) jew titla' 'l fuq minn 35°C (95°F). L-aktar riħ komuni huwa mix-xlokk, u minħabba l-oċean Atlantiku jkun hemm temp x'aktarx niedi u kalm. In-naħħat tal-Lvant huma l-aktar mkenna minn dan ir-riħ u għalhekk l-aktar xotti. Il-kurrenti mill-Atlantiku, jissaħħnu mil-<ref target="https://mt.wikipedia.org/wiki/Kurrent_tal-Golf">Kurrent tal-Golf</ref>, li jġib temp kalm, speċjalment fil-punent fejn ix-xitwa tkun waħda pjutost nieda, speċjalment fl-għoljiet. Is-sjuf huma l-aktar sħan fix-xlokk tal-Ingilterra, li hu l-aktar viċin lejn l-art prinċipali tal-Ewropa, u l-aktar kiesha fit-trumuntana. Il-borra tista' tinżel fix-xitwa u fil-bidu tar-rebbiegħa, għalkemm ma tantx issibha 'l bogħod mill-għoljiet. </p>
<p>L-Ingilterra tammonta għal ftit aktar min-nofs tal-arja totali tar-Renju Unit u tkopri 130,410 kilometru kwadru (50,350 mil kwadru). Il-Pajjiż l-aktar li jikkonsisti huwa terren baxx, u terren muntanjuż fil-majjistral tal-<ref target="https://mt.wikipedia.org/wiki/Tees-Exe_line">Tees-Exe line</ref>. Hemm katini ta' muntanji fil-majjistral (<ref target="https://mt.wikipedia.org/wiki/Muntanji_ta'_Cumbria">Muntanji ta' Cumbria</ref> u Distrett ta' Lagi), fit-trumuntana (it-tirmiġġa tal-għolja tal-<ref target="https://mt.wikipedia.org/wiki/Pennines">Pennines</ref> u l-għoljiet tal-<ref target="https://mt.wikipedia.org/wiki/Ġebla_tal-ġir">ġebla tal-ġir</ref> tal-<ref target="https://mt.wikipedia.org/wiki/Peak_District">Peak District</ref>) u fl-ilbiċ (<ref target="https://mt.wikipedia.org/wiki/Exmoor">Exmoor</ref> u <ref target="https://mt.wikipedia.org/wiki/Dartmoor">Dartmoor</ref>). Ktajjen iżjed baxxi jinkludu l-għoljiet ta' <ref target="https://mt.wikipedia.org/wiki/Ġebla_tal-ġir">ġebla tal-ġir</ref> tal-<ref target="https://mt.wikipedia.org/wiki/Gżira_ta'_Purbeck">Gżira ta' Purbeck</ref>, <ref target="https://mt.wikipedia.org/wiki/Cotswolds">Cotswolds</ref> u <ref target="https://mt.wikipedia.org/wiki/Lincolnshire_Wolds">Lincolnshire Wolds</ref>, u d-<hi rend="italic">downs</hi> tal-ġips tal-<ref target="https://mt.wikipedia.org/wiki/Formazzjoni_tal-ġips_tan-Nofs_Inhar_tal-Ingilterra">Formazzjoni tal-ġips tan-Nofs Inhar tal-Ingilterra</ref>. Ix-xmajjar u l-estwarji ewlenin huma it-<ref target="https://mt.wikipedia.org/wiki/Thames">Thames</ref>, is-<ref target="https://mt.wikipedia.org/wiki/Severn">Severn</ref> u l-<ref target="https://mt.wikipedia.org/wiki/Humber">estwarju tal-Humber</ref>. L-Għola muntanja tal-Ingilterra hija <ref target="https://mt.wikipedia.org/wiki/Scafell_Pike">Scafell Pike</ref>, li hija fid-<ref target="https://mt.wikipedia.org/wiki/Distrett_ta'_Lagi">Distrett ta' Lagi</ref> 978 metri (3,209 piedi). L-Ingilterra għandha numru kbir ta' rħula kbar u bliet u, f'termini ta' <ref target="https://mt.wikipedia.org/wiki/Żoni_Urbani_Kbar_fl-Unjoni_Ewropea">żoni urbani kbar</ref>, għandha sitta mill-50 l-akbar żoni fl-Unjoni Ewropea.</p>
<figure><caption><ref target="https://mt.wikipedia.org/wiki/Ben_Nevis">Ben Nevis</ref>, fil- <ref target="https://mt.wikipedia.org/wiki/Muntanji_ta'_Grampia_(Skozja)">Muntanji ta' Grampia hija l-aktar punt għolja fil-Gżejjer Brittanniċi</ref></caption></figure>
<p>L-iSkozja tammonta għal madwar terz tal-arja totali tar-Renju Unit, u tkopri 78,789 kilometri kwadri (30,420 mil kwadru). It-topografija tal-iSkozja hija magħrufa għal-<ref target="https://mt.wikipedia.org/wiki/Highland_Boundary_Fault">Highland Boundary Fault</ref> – <ref target="https://mt.wikipedia.org/wiki/Qasma_ġeoloġika">qasma geoloġika fil-blata</ref> – li taqsam l-art prinċipali tal-iSkozja minn <ref target="https://mt.wikipedia.org/wiki/Helensburgh">Helensburgh</ref> sa <ref target="https://mt.wikipedia.org/wiki/Stonehaven">Stonehaven</ref>. Il-Qasma tissepara żewġ reġjuni differenti totalment differenti, bħall-<ref target="https://mt.wikipedia.org/wiki/Għoljiet_Skoċċiżi">għoljiet</ref> fit-tramuntana u l-punent filwaqt fin-nofs inhar u l-lvant jinsabu l-<ref target="https://mt.wikipedia.org/wiki/Witjiet_Skoċċiżi">witjiet</ref>. L-iktar reġjun imħatteb jinsabu l-aktar postijiet ħorox tat-terran tal-iSkozja, li jinkludi l-aktar post għoli <ref target="https://mt.wikipedia.org/wiki/Ben_Nevis">Ben Nevis</ref>, 1344 metru, (4,409 pied). Żoni witja, fin-nofs inhar tal-iSkozja, huma aktar ċatti u hawnhekk jinsab il-biċċa kbira tal-popolazzjoni, speċjalment fil-parti irqiqa bejn <ref target="https://mt.wikipedia.org/wiki/Firth_of_Clyde">Firth of Clyde</ref> u <ref target="https://mt.wikipedia.org/wiki/Firth_of_Forth">Firth of Forth</ref> li huma magħrufa bħala l- <ref target="https://mt.wikipedia.org/wiki/Witijiet_Ċentrali">Ċinturin Ċentrali</ref>. <ref target="https://mt.wikipedia.org/wiki/Glasgow">Glasgow</ref> hija l-akbar belt tal-iSkozja, għalkemm <ref target="https://mt.wikipedia.org/wiki/Edinburgu">Edinburgu</ref> hija l-<ref target="https://mt.wikipedia.org/wiki/Belt_Kapitali">kapitali</ref> u ċ-ċentru politiku tal-pajjiż. L-iSkozja anki għandha kważi tmien mitt <ref target="https://mt.wikipedia.org/wiki/Lista_ta'_Ġżejjer_fl-iSkozja">gżira</ref>, l-aktar fil-punent u fit-tramuntana tal-art prinċipali, l-aktar magħrufa huma l-<ref target="https://mt.wikipedia.org/wiki/Hebrides">Hebrides</ref>, <ref target="https://mt.wikipedia.org/wiki/Il-Ġżejjer_ta'_Orkney">Il-Ġżejjer ta' Orkney</ref> u l-<ref target="https://mt.wikipedia.org/wiki/Ġżejjer_ta'_Shetland">Ġżejjer ta' Shetland</ref>. </p>
<p>Wales jammonta għal inqas minn għaxar tal-arja totali tar-Renju Unit, u tkopri biss 20,758 kilometru kwadru (8,010 mil kwadru). Wales huwa ddominat mill-muntanji għalkemm fin-<ref target="https://mt.wikipedia.org/wiki/Nofs_Inhar_ta'_Wales">Nofs Inhar ta' Wales</ref> hemm inqas muntanji mit-tramuntana u fin-nofs ta' Wales. Il-popolazzjoni u l-industrija prinċipali tinsab fin-<ref target="https://mt.wikipedia.org/wiki/Nofs_Inhar_ta'_Wales">Nofs Inhar ta' Wales</ref> u fejn sewwa sew jinsabu l-bliet ta' <ref target="https://mt.wikipedia.org/wiki/Cardiff">Cardiff</ref>, <ref target="https://mt.wikipedia.org/wiki/Swansea">Swansea</ref> u <ref target="https://mt.wikipedia.org/wiki/Newport">Newport</ref> u <ref target="https://mt.wikipedia.org/wiki/Widien_tan-Nofs_inhar_ta'_Wales">Widien tan-Nofs inhar ta' Wales</ref>. L-għola muntanji f'Wales qegħdin f'<ref target="https://mt.wikipedia.org/wiki/Snowdonia">Snowdonia</ref>, u jinkludu <ref target="https://mt.wikipedia.org/wiki/Snowdon">Snowdon</ref> (<hi rend="italic">Yr Wyddfa</hi> bil-Galliż), 1,085 metru (3,560 pied) li hija l-għola punt ta' Wales. Il-14(jew 15 possibli) muntanji ta' Wales għola minn 3,000 pied (914 metru) huma flimkien magħrufa bħala l-<ref target="https://mt.wikipedia.org/wiki/Welsh_3000s">Welsh 3000s</ref>. Wales għandu l-fruntieri tiegħu mal-Ingilterra fl-Ilvant u l-baħar fuq it-tlett naħħat l-oħra: Il-<ref target="https://mt.wikipedia.org/wiki/Fliegu_ta'_Bristol">Fliegu ta' Bristol</ref> fin-nofs inhar, il-<ref target="https://mt.wikipedia.org/wiki/Fliegu_ta'_San_Ġorġ">Fliegu ta' San Ġorġ</ref> fil-punent, u l-<ref target="https://mt.wikipedia.org/wiki/Baħar_Irlandiż">Baħar Irlandiż</ref> fit-tramuntana. Wales għandu l-fuq minn 1,200 kilometru (750 mil) ta' kosta. Hemm bosta <ref target="https://mt.wikipedia.org/wiki/Ġżejjer">ġżejjer</ref> ħdejn l-art prinċipali ta' Wales, l-akbar waħda hija <ref target="https://mt.wikipedia.org/wiki/Anglesey">Anglesey</ref> (<hi rend="italic">Ynys Môn</hi>) fil-majjistral. </p>
<p>L-Irlanda ta' Fuq jammonta biss għal 14,160 kilometru kwadru (5,470 mil kwadru) u hija mimlija bl-għoljiet. Hija tinkludi l-<ref target="https://mt.wikipedia.org/wiki/Lough_Neagh">Lough Neagh</ref> u tilħaq 388 kilometru kwadru (150 mil kwadru), l-akbar ammont ta' ilma fir-Renju Unit u l-<ref target="https://mt.wikipedia.org/wiki/Irlanda">Irlanda</ref>. L-Għola punt hija <ref target="https://mt.wikipedia.org/wiki/Slieve_Donard">Slieve Donard</ref> li hija għolja 849 metru (2,785 pied) fil-provinċja tal-<ref target="https://mt.wikipedia.org/wiki/Muntanji_ta'_Mourne">Muntanji ta' Mourne</ref>.</p>
Bliet u Rħula
<hi rend="italic">Biex tapprofondixxi, ara l-artikli: <ref target="https://mt.wikipedia.org/wiki/Lista_tal-akbar_postijiet_abitati_fir-Renju_Unit">Lista tal-akbar postijiet abitati fir-Renju Unit</ref>u <ref target="https://mt.wikipedia.org/wiki/Lista_ta'_postijiet_urbani_fir-Renju_Unit">Lista ta' postijiet urbani fir-Renju Unit</ref></hi>.
<p>Il-Kapitali tal-pajjiżi individwali tar-Renju Unit huma:<ref target="https://mt.wikipedia.org/wiki/Belfast">Belfast</ref> (Irlanda ta' Fuq), <ref target="https://mt.wikipedia.org/wiki/Cardiff">Cardiff</ref> (Wales), <ref target="https://mt.wikipedia.org/wiki/Edinburgu">Edinburgu</ref> (Skozja) u <ref target="https://mt.wikipedia.org/wiki/Londra">Londra</ref> (Ingilterra), li hija wkoll il-belt kapitali tar-Renju Unit.</p>
<p>L-Akbar żoni urbani huma::</p>
<list type="unordered"><item><ref target="https://mt.wikipedia.org/wiki/Żona_Urbana_ta'_Londra">Żona Urbana ta' Londra</ref> - 8.28 miljun</item>
<item><ref target="https://mt.wikipedia.org/wiki/Żona_Urbana_tal-Midlands_tal-Punent">Żona Urbana tal-Midlands tal-Punent</ref> - 2.28 miljun</item>
<item><ref target="https://mt.wikipedia.org/wiki/Żona_Urbana_ta'_Manchester">Żona Urbana ta' Manchester</ref> - 2.24 miljun</item>
<item><ref target="https://mt.wikipedia.org/wiki/Żona_Urbana_ta'_Yorkshire_tal-Punent">Żona Urbana ta' Yorkshire tal-Punent</ref> - 1.50 miljun</item>
<item><ref target="https://mt.wikipedia.org/wiki/Żona_ta'_Glasgow">Żona ta' Glasgow</ref> - 1.17 miljun</item></list>
Demografija
<hi rend="italic">Biex tapprofondixxi, ara l-artikli: <ref target="https://mt.wikipedia.org/wiki/Demografija_Tar-Renju_Unit">Demografija Tar-Renju Unit</ref>u <ref target="https://mt.wikipedia.org/wiki/Gruppi_Etniki_fir-Renju_Unit">Gruppi Etniki fir-Renju Unit</ref></hi>.
Popolazzjoni, migrazzjoni u etnika
<figure><caption>Il-popolazzjonijiet u perċentaġġi tal-poplazzjoni total tal-erba' nazzjonijiet fir-Renju Unit.</caption></figure>
<p>skont iċ-<ref target="https://mt.wikipedia.org/wiki/Ċensiment_tar-Renju_Unit,_2001">ċensiment ta' April 2001</ref>, il-popolazzjoni totali tar-Renju Unit kienet ta' 58,789,194, it-tielet l-akbar fl-<ref target="https://mt.wikipedia.org/wiki/Unjoni_Ewropea">Unjoni Ewropea</ref> (wara l-<ref target="https://mt.wikipedia.org/wiki/Ġermanja">Ġermanja</ref> u <ref target="https://mt.wikipedia.org/wiki/Franza">Franza</ref>), il-ħames l-akbar fil-<ref target="https://mt.wikipedia.org/wiki/Commonwealth_tan-Nazzjonijiet">Commonwealth</ref> u fl-ewwel u għoxrin post fost in-nazzjonijiet kollha tad-dinja. Huwa stmat li sa nofs l-2006, il-popolazzjoni żdiedet għal 60,587,300. Il-biċċa kbira ta' din iż-żieda kienet minħabba l-<ref target="https://mt.wikipedia.org/wiki/Immigrazzjoni">immigrazzjoni</ref> iżda wkoll minħabba iż-żieda fir-<ref target="https://mt.wikipedia.org/wiki/Lista_ta'_pajjiżi_u_territorji_skont_ir-rata_ta'_fertilità">rata tat-twelid</ref> u l-fatt li n-nies qegħdin jgħixu ħajja itwal. </p>
<p>Il-popolazzjoni tal-Ingilterra sa nofs l-2006 kienet stmata li hija 50,762,900 u b'hekk tagħmilha waħda mill-pajjiżi fejn hemm densità għolja b'383 persuna f' kilometru kwadru. Madwar kwart tal-popolazzjoni tar-Renju Unit jgħixu fix-xlokk tal-Ingilterra fejn huwa pjutost urban u suburban.</p>
<p>Sa nofs 2006, kien stmat li l-popolazzjoni tal-iSkozja hija 5,116,900, Filwaqt li il-popolazzjoni ta' Wales kienet stmata 2,965,900 u dik tal-Irlanda ta' Fuq 1,741,600 b' densità ferm aktar baxxa minn dik tal-Ingilterra. Ikkomparata mad-densità tal-Ingilterra, il-figuri korrespondenti huma 142 għal Wales, 125 għall-Irlanda ta' Fuq u 65 għall-iSkozja.
Fl-2006, Il-medja tar-<ref target="https://mt.wikipedia.org/wiki/Rata_tal-fertilità_totali">rata tal-fertilità totali</ref> (RTF) madwar ir-Renju Unit kienet ta' 1.84 ulied għal kull mara, inqas mir-rata li żżomm il-popolazzjoni l-istess, iżda ogħla mill-rata tal-2001 fejn laħqet rekord baxxa ta' 1.63. Fir-Renju Unit, l-Ingilterra u Wales, b'1.83, kienu t-tnejn viċin għall-medja tar-Renju Unit, iżda tal-iSkozja kienet aktar baxxa b'1.67 biss. Ir-RTF tar-Renju Unit kien ferm aktar fil-‘baby boom' tal-1960ijiet, fejn laħqet 2.95 ulied għal kull mara fl-1964.</p>
<p>Fil-ġurnata preżenti l-popolazzjoni tar-Renju Unit hija mfassla minn gruppijiet etniċi differenti iżda l-aktar mill-:<ref target="https://mt.wikipedia.org/wiki/(Nies)Krutni">pre-Ċeltiċi</ref>, <ref target="https://mt.wikipedia.org/wiki/Ġeltiċi">Ġeltiċi</ref>, -<ref target="https://mt.wikipedia.org/wiki/Rumani">Rumani</ref>, <ref target="https://mt.wikipedia.org/wiki/Anglo-Sassuni">Anglo-Sassuni</ref>, u <ref target="https://mt.wikipedia.org/wiki/Normanni">Normanni</ref>. Minn 1945, ir-relazzjonijiet internazzjonali li inħolqu mill-<ref target="https://mt.wikipedia.org/wiki/Imperu_Brittanniku">Imperu Brittanniku</ref> ħejjew it-triq għall-immigrazzjoni sustanzjali, speċjalment mill-<ref target="https://mt.wikipedia.org/wiki/Afrika">Afrika</ref>, il-<ref target="https://mt.wikipedia.org/wiki/Karabew">Karabew</ref> u minn <ref target="https://mt.wikipedia.org/wiki/Nofs_inhar_tal-Asja">Nofs inhar tal-Asja</ref>. Minħabba li ċ-ċittadini tal-UE huma ħielsa li jgħixu u jaħdmu f'pajjiżi oħra tal-UE, l-aċċess tal-pajjiżi membri ġodda tal-2004 mill-<ref target="https://mt.wikipedia.org/wiki/Ewropa_Ċentrali">Ewropa Ċentrali</ref> u tal-<ref target="https://mt.wikipedia.org/wiki/Ewropa_tal-Ilvant">Ilvant</ref> irriżulta f'aktar immigrazzjoni minn dawn il-pajjiżi. Mill-<ref target="https://mt.wikipedia.org/wiki/Ċensiment_Brittannika_tal-2001">2001</ref>, 91.1% tal-popolazzjoni identifikaw ruħhom bħala bojjod, u b'hekk il-bqija, 7.9% tal-popolazzjoni tar-Renju Unit, jidentifikaw ruħhom bħala ta' razza mħallta jew <ref target="https://mt.wikipedia.org/wiki/Gruppi_etniċi_minuri">gruppi etniċi minuri</ref> oħrajn. </p>
<p>Id-diversità etnika tvarja sinnifikament madwar ir-Renju Unit. 30.4 fil-mija tal-popolazzjoni ta' Londra u 37.4 fil-mija ta' <ref target="https://mt.wikipedia.org/wiki/Leicester">Leicester</ref> kien stmat li m'humiex bojjod f'Ġunju 2005, filwaqt li inqas minn 5 fil-mija tal-popolazzjoni tal-<ref target="https://mt.wikipedia.org/wiki/Grigal_tal-Ingilterra">Grigal tal-Ingilterra</ref>, Wales u l-<ref target="https://mt.wikipedia.org/wiki/Lbiċ_tal-Ingilterra">Lbiċ tal-Ingilterra</ref> kien minn etnika minuri skont iċ-ċensiment tal-2001. Mill-2007, 22% tat-tfal ta' skejjel primarji u 17.7% tat-tfal li jattendu skejjel sekondarji fl-Ingilterra kienu minn familji ta' etnika minuri. </p>
<p>Fir-Renju Unit hemm rata ta' <ref target="https://mt.wikipedia.org/wiki/Popolazzjoni_ta'_twielet_barranin_fir-Renju_Unit,_2001">twelid-barrani</ref> għoli, għal kuntrast mal-pajjiżi Ewropej oħrajn, l-immigrazzjoni qiegħda tikkontribwixxi għal din l-popolazzjoni li qiegħda tikber, u tammonta għal nofs iż-żieda fil-popolazzjoni mill-1991 sa 2001. L-aktar figura riċenti (2006) turi li l-immigrazzjoni netta għar-Renju Unit kienet ta' 191,000 (591,000 immigrant u 400,000 emigrant), żdieda miċ-ċifra ta' 185,000 tal-2005 (fl-aħħar mill-aħħar, kien hemm telfa' ta' 126,000 Brittanniċi u żieda ta' 316,000 ċittadini barranin) Wieħed minn sitta kienu minn pajjiżi tal-<ref target="https://mt.wikipedia.org/wiki/Ewropa_tal-Ilvant">Ewropa tal-Ilvant</ref>, b'numru akbar ġejjin mill-pajjiżi tal-<ref target="https://mt.wikipedia.org/wiki/Commonwealth_il-ġdida">Commonwealth il-ġdida</ref>. Żewġ terżi tal-immigrazzjoni netta huma mill-<ref target="https://mt.wikipedia.org/wiki/Subkontinent_Indjan">Subkontinent Indjan</ref>, bosta minnhom sabiex jingħaqdu mal-familja tagħhom. Filwaqt, li mill-inqas 5.5 miljun persuna imwielet Brittanniku qiegħed jgħix barra mir-Renju Unit. L-aktar postijiet popolari għall-emigranti huma <ref target="https://mt.wikipedia.org/wiki/Awstralja">Awstralja</ref>, <ref target="https://mt.wikipedia.org/wiki/Spanja">Spanja</ref>, <ref target="https://mt.wikipedia.org/wiki/Franza">Franza</ref>, <ref target="https://mt.wikipedia.org/wiki/New_Zealand">New Zealand</ref> u L-i<ref target="https://mt.wikipedia.org/wiki/Stati_Uniti">Stati Uniti</ref>. </p>
<p>Madankollu, studju ta' tbassir demografiku għall-bliet wera li l-figuri kkwotati tal-immigrazzjoni m'humiex ta' min torbot fuqhom u l-immigrazzjoni netta għal 2005 kienet madwar 400,000. Madankollu, fir-Renju Unit il-proporzjon ta' persuni mwielda barra hu ftit aktar baxx minn f'pajjiżi oħra Ewropej.</p>
<p>Fl-2004, in-numru ta' persuni li saru ċittadini Brittanniċi kiber għal rekord ta' 140,795 - żieda ta' 12% mis-sena ta' qabel. Dan in-numru żdied drastikament mill-2000. Il-maġġoranża kbira taċ-ċittadini ġodda ġew mill-<ref target="https://mt.wikipedia.org/wiki/Afrika">Afrika</ref> (32%) u l-<ref target="https://mt.wikipedia.org/wiki/Asja">Asja</ref> (40%), filwaqt li l-akbar tliet gruppi huma nies mill-<ref target="https://mt.wikipedia.org/wiki/Pakistan">Pakistan</ref>, l-<ref target="https://mt.wikipedia.org/wiki/Indja">Indja</ref> u s-<ref target="https://mt.wikipedia.org/wiki/Somalja">Somalja</ref>. Fl-2006, kien hemm 149,035 applikazzjoni għaċ-ċittadinanża Brittannika, 32% inqas mill-2005. In-numru ta' persuni li ġew mogħtija ċ-ċittidinanża matul l-2006 kien 154,095, 5% inqas mill-2005. L-akbar grupp ta' persuni li ġew mogħtija ċ-ċittadinanża Brittannika kienu mill-Indja, l-Pakistan, is-Somalja u mill-Fillipini. Fl-2006, 21.9% ta' trabi li twieldu fl-Ingiltterra u f'Wales ġew imwielda minn ommijiet li twieldu barra mir-Renju Unit, (146,956 minn 669,601), skont l-istatistiċi uffiċjali maħruġa fl-2007 li juru wkoll l-ogħla [[Lista ta' pajjiżi u territorji skont ir-rata ta' fertilità|rata tat-twelid] f'26 sena. Iżda bħall-pajjiżi oħra tal-Unjoni Ewropej, ir-rata tat-tweliet baqgħet taħt ir-rata li żżomm il-popolazzjoni l-istess.</p>
<p>Meta l-UE tkabbret aktar lejn l-ilvant fl-2004 u fl-2007, ħolqot id-dritt li nies minn pajjiżi bħall-<ref target="https://mt.wikipedia.org/wiki/Polonja">Polonja</ref>, is-<ref target="https://mt.wikipedia.org/wiki/Slovakkja">Slovakkja</ref>, u l-<ref target="https://mt.wikipedia.org/wiki/Litwanja">Litwanja</ref>, u aktar riċentament ir-<ref target="https://mt.wikipedia.org/wiki/Romanija">Romanija</ref> u l-<ref target="https://mt.wikipedia.org/wiki/Bulgarija">Bulgarija</ref> li joqgħodu fir-Renju Unit. Iċ-ċifri ppublikati f'Awissu 2007 juru li 682,940 persuna applikaw għas-<ref target="https://mt.wikipedia.org/wiki/Skema_ta'_reġistrazzjoni_għal-ħaddiema">Skema ta' reġistrazzjoni għal-ħaddiema</ref> (għaċ-ċittadini ta' pajjiżi miċ-ċentru u mill-ilvant tal-Ewropa li ssieħbu fl-UE f'Mejju 2004) bejn l-<ref target="https://mt.wikipedia.org/wiki/1_ta'_Mejju">1 ta' Mejju</ref> <ref target="https://mt.wikipedia.org/wiki/2004">2004</ref> u t-<ref target="https://mt.wikipedia.org/wiki/30_ta'_Ġunju">30 ta' Ġunju</ref> <ref target="https://mt.wikipedia.org/wiki/2007">2007</ref>, li 656,395 ġew aċċettati. Il-ħaddiema li huma impjegati minnhom stess u persuni li m'humiex qegħdin jaħdmu (jinkludu studenti) m'humiex obligati li jirreġistraw taħt din l-iskema għalhekk din iċ-ċifra turi repreżentazzjoni baxxa tad-dħul tal-immigranti. Dawn il-figuri ma jurux in-numru ta' immigranti iżda dawk li marru lura lejn darhom. Madankollu 56% tal-applikanti fit-12-il xahar sat-30 ta' Ġunju 2007 li rraportaw pjannijiet li jibqgħu għal massimu ta' tliet xhur, b'immigrazzjoni netta fl-2005 minn pajjiżi ġodda tal-UE ta' 64,000. Ir-riċerka turi li total ta' miljun persuna marru joqgħodu r-Renju Unit sa April 2008, iżda nofs dan in-numru s'issa marru lura jew inkella marru f'pajjiż ieħor. </p>
<p>Informazzjoni tan-<ref target="https://mt.wikipedia.org/wiki/Numru_Nazzjonali_ta'_Assikurazzjoni">Numru Nazzjonali ta' Assikurazzjoni</ref> juri li 2.5 miljun ħaddiem barrani mar fir-Renju Unit għax-xogħol (jinkludi dawk li marru għal perjodi qosra), il-maġġoranza minn pajjiżi tal-UE, bejn l-2002 u l-2007. </p>
<p>Il-Gvern tar-Renju Unit bħalissa qiegħed joħloq <ref target="https://mt.wikipedia.org/wiki/Sistema_ta'_immigrazzjoni_ibbażata_fuq_il-Punti_(Renju_Unit)">sistema ta' immigrazzjoni ibbażata fuq il-punti</ref> sabiex tieħu post is-skema kurrenti għall-immigrazzjoni minn barra ż-<ref target="https://mt.wikipedia.org/wiki/Żona_Ewropea_Ekonomika">Żona Ewropea Ekonomika</ref>.</p>
Lingwi
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Lingwi_tar-Renju_Unit">Lingwi tar-Renju Unit</ref></hi>.
<figure><caption>Pajjiżi fejn l-<ref target="https://mt.wikipedia.org/wiki/Lingwa_Ingliża">Ingliż</ref> għandu <hi rend="italic">de facto</hi> jew <hi rend="italic">de jure</hi> statut ta' lingwa uffiċjali.</caption></figure>
<p>Minkejja r-Renju Unit m'għandux <hi rend="italic"><ref target="https://mt.wikipedia.org/wiki/De_jure">de jure</ref></hi> lingwa uffiċjali, il-<ref target="https://mt.wikipedia.org/wiki/Lingwa_mitkellma">lingwa mitkellma</ref> predominanti hija l-<ref target="https://mt.wikipedia.org/wiki/Lingwa_inġliża">Ingliż</ref>, lingwa <ref target="https://mt.wikipedia.org/wiki/Ġermanika_tal-Ilvant">Ġermanika tal-Ilvant</ref> li għandha l-għeruq tagħha fl-<ref target="https://mt.wikipedia.org/wiki/Inġliż_Qadim">Inġliż Qadim</ref> li għandu ammont kbir ta' self mill-<ref target="https://mt.wikipedia.org/wiki/ISkandinavu_Qadim">iSkandinavu Qadim</ref>, <ref target="https://mt.wikipedia.org/wiki/Lingwa_Franċiża">Franċiż</ref> <ref target="https://mt.wikipedia.org/wiki/Lingwa_Normanna">Normann</ref> u l-<ref target="https://mt.wikipedia.org/wiki/Lingwa_Latina">Latin</ref>. Il-Lingwa Ingliża hija imxerrda mad d-dinja (minħabba l-Imperu Brittanniku u l-qawwa tal-i<ref target="https://mt.wikipedia.org/wiki/Stati_Uniti">Stati Uniti</ref>) u għalhekk saret il-<ref target="https://mt.wikipedia.org/wiki/Lingwa_Internazzjonali_tal-kummerċ">lingwa tal-kummerċ tad-dinja</ref>. Hija l-aktar <ref target="https://mt.wikipedia.org/wiki/It-Tgħallim_tal-lingwa_Ingliża">lingwa mgħallma bħala t-tieni lingwa</ref> madwar id-dinja. </p>
<p>Il-Lingwi l-indiġeni l-oħrajn tar-Renju Unit huma l-<ref target="https://mt.wikipedia.org/wiki/Lingwa_Ingliż-Skoċċiż">Ingliż-Skoċċiż</ref> (li hija abbenata viċin ħafna mal-Ingliż) u erba' <ref target="https://mt.wikipedia.org/wiki/Lingwi_Ċeltiċi">lingwi Ċeltiċi</ref>. Il-lingwi Ċeltiċi jinqasmu f'żewġ gruppi: żewġ lingwi Ċeltiċi tat-tip P (<ref target="https://mt.wikipedia.org/wiki/Lingwa_Galliża">Galliż</ref> u <ref target="https://mt.wikipedia.org/wiki/Lingwa_Kornika">Korniku</ref>); u żewġ lingwi Ċeltiċi tat-tip Q (<ref target="https://mt.wikipedia.org/wiki/Lingwa_Irlandiża">Irlandiż</ref> u <ref target="https://mt.wikipedia.org/wiki/Gaeliku_Skoċċiż">Gaeliku Skoċċiż</ref>). Id-djaletti Ċeltiċi kellhom influwenza persistenti mill-<ref target="https://mt.wikipedia.org/wiki/Kumbriku">Kumbriku</ref> fit-tramuntana tal-Ingilterra għal sekli, l-aktar famuż fis-sett ta' numri użati sabiex jgħoddu l-mogħoż (ara <ref target="https://mt.wikipedia.org/wiki/Yan_Tan_Tethera">Yan Tan Tethera</ref>). skont iċ-ċensiment tal-2001, hemm ftit aktar minn 20% tal-popolazzjoni ta' Wales li jgħidu li jafu jitkellmu bil-Galliż, żieda żgħira mill-1991. Aktar minn hekk, huwa stmat li hemm 200,000 li jistgħu jitħaddu bil-Galliż u li jgħixu l-Ingilterra. Il-Galliż u l-Gaeliku Skoċċiż huma mitkellma fost gruppi żgħar madwar id-dinja, xi ftit <ref target="https://mt.wikipedia.org/wiki/Gaeliku_Skoċċiż_fil-_Kanada">Gaeliku</ref> għadu mitkellem fin-<ref target="https://mt.wikipedia.org/wiki/Nova_Skozja">Nova Skozja</ref> u l-<ref target="https://mt.wikipedia.org/wiki/Kanada">Kanada</ref>, filwaqt l-Galliż għadu mitkellem fil-<ref target="https://mt.wikipedia.org/wiki/Patagonja">Patagonja</ref> u fl-<ref target="https://mt.wikipedia.org/wiki/Arġentina">Arġentina</ref>.</p>
<p>Il-lingwi tal-immigranti jikontribwixxu għal 10% tal-popolazzjoni tar-Renju Unit, il-<ref target="https://mt.wikipedia.org/wiki/Lingwa_Franċiża">Franċiż</ref> huwa mitkellem minn 2.3% tal-popolazzjoni tal-pajjiż, 1.0% tal-Brittanniċi jitkellmu bil-<ref target="https://mt.wikipedia.org/wiki/Lingwa_Polakka">Polakk</ref> li juri l-migrazzjoni tal-masses riċenti għar-Renju Unit. 0.9% tal-popolazzjoni tar-Renju Unit jitkellmu bil-<ref target="https://mt.wikipedia.org/wiki/Lingwa_Ġermaniża">Ġermaniż</ref> u 0.8% l-<ref target="https://mt.wikipedia.org/wiki/Lingwa_Spanjola">Ispanjol</ref>. L-akbar ammont ta' lingwi barranin oħra mitkellma fir-Renju Unit għandhom l-oriġni tagħhom mill-<ref target="https://mt.wikipedia.org/wiki/Ewropa">Ewropa</ref>, l-<ref target="https://mt.wikipedia.org/wiki/Asja">Asja</ref> u l-<ref target="https://mt.wikipedia.org/wiki/Afrika">Afrika</ref>. Perċentaġġ akbar ta' immigranti fir-Renju Unit jiġu minn pajjiżi <ref target="https://mt.wikipedia.org/wiki/Anglofoni">Anglofoni</ref> (bħan-<ref target="https://mt.wikipedia.org/wiki/Niġerja">Niġerja</ref>, l-<ref target="https://mt.wikipedia.org/wiki/Ġamajka">Ġamajka</ref>, <ref target="https://mt.wikipedia.org/wiki/Hong_Kong">Hong Kong</ref> u l-<ref target="https://mt.wikipedia.org/wiki/Filippini">Filippini</ref>), għalhekk ma tantx hemm diversità kbira bejn ftit komunitajiet etniċi minuri.</p>
Reliġjon
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Reliġjon_fir-Renju_Unit">Reliġjon fir-Renju Unit</ref></hi>.
<p>Għalkemm ir-Renju Unit għandu tradizzjoni antika <ref target="https://mt.wikipedia.org/wiki/Kristjaneżmu">Nisranija</ref> u għad hemm rabta bejn il-knisja u l-istat, is-soċjetà tar-Renju Unit hija prevalentament <ref target="https://mt.wikipedia.org/wiki/Sekulari">sekulari</ref> b'38% li jsostnu f'twemmin f'xi <ref target="https://mt.wikipedia.org/wiki/Alla">Alla</ref> u dawk li jidentifikaw ruħhom ma' reliġjon partikolari. Il-<ref target="https://mt.wikipedia.org/wiki/Kristjaneżmu">Kristjaneżmu</ref> huwa l-aktar ipprattikat segwit mill-<ref target="https://mt.wikipedia.org/wiki/Islam">Islam</ref>, il-<ref target="https://mt.wikipedia.org/wiki/Hinduiżmu">Hinduiżmu</ref>, is-<ref target="https://mt.wikipedia.org/wiki/Sikhiżmu">Sikhiżmu</ref> u l-<ref target="https://mt.wikipedia.org/wiki/Ġudaiżmu">Ġudaiżmu</ref>.</p>
Kristjaneżmu
<figure><caption><ref target="https://mt.wikipedia.org/wiki/Westminster_Abbey">Westminster Abbey</ref> huwa użat għall-<ref target="https://mt.wikipedia.org/wiki/Kurunazzjoni">kurunazzjoni</ref> tal-<ref target="https://mt.wikipedia.org/wiki/Monarka_Brittaniku">Monarka Brittaniku</ref>, meta jinħatar ukoll kap tal-Knisja tal-Ingilterra.</caption></figure>
<p>Il-<ref target="https://mt.wikipedia.org/wiki/Kristjaneżmu">Kristjaneżmu</ref> huwa r-reliġjon l-aktar ippratikata fir-Renju Unit b'ħafna <ref target="https://mt.wikipedia.org/wiki/Knejjes">knejjes</ref>, <ref target="https://mt.wikipedia.org/wiki/Denominazzjonijiet">denominazzjonijiet</ref>, u <ref target="https://mt.wikipedia.org/wiki/Gruppi">gruppi</ref> nsara. Is-Survey ta' <ref target="https://mt.wikipedia.org/wiki/Tearfund">Tearfund</ref> fl-2007 wera li 53% iqisu ruħhom bħala nsara. Dan jaqbel ħafna mas-Survey tax-Xeħta Soċjali Brittanika tal-2004, u sal-2001 iċ-ċensiment tar-Renju Unit sab li 71.6% huma nsara għalkemm dik tal-2001 kienet "mistoqsija aktar bil-ħlewwa".</p>
<p>Il-Knisja tal-Ingilterra, li nfirdet minn <ref target="https://mt.wikipedia.org/wiki/Knisja_tal-Kattoliċiżmu_Ruman">Ruma</ref> fl-1534 (ara <ref target="https://mt.wikipedia.org/wiki/Reforma_Inġliża">Reforma Inġliża</ref>) hija, illum, il-Knisja '<ref target="https://mt.wikipedia.org/wiki/Knisja_Stabbilita">stabbilita</ref>' tal-Ingilterra u parti integrali mill-<ref target="https://mt.wikipedia.org/wiki/Komunità_Anglikana">Komunità Anglikana</ref>. Il-<ref target="https://mt.wikipedia.org/wiki/Monarka_Brittanniku">Monarka Brittanniku</ref> jrid ikun membru tal-Knisja tal-Ingilterra taħt l-<ref target="https://mt.wikipedia.org/wiki/Att_tal-Stabbiliment_1701">Att tal-Stabbiliment 1701</ref> u hu l-<ref target="https://mt.wikipedia.org/wiki/Gvernatur_tal-Knisja_tal-Ingilterra">Gvernatur Suprem</ref> tagħha. L-<ref target="https://mt.wikipedia.org/wiki/Arċisqof_ta'_Canterbury">Arċisqof ta' Canterbury</ref> huwa l-għola isqof tal-knisja. L-influwenza diretta tal-<ref target="https://mt.wikipedia.org/wiki/Knisja_tal-Ingilterra">Knisja tal-Ingilterra</ref> naqset ħafna matul dawn l-aħħar snin, però għandha <ref target="https://mt.wikipedia.org/wiki/Is-Sinjur_Spiritwali">rappreżentazzjoni</ref> fil-<ref target="https://mt.wikipedia.org/wiki/Parlament_tar-Renju_Unit">Parlament tar-Renju Unit</ref> u d-dritt li tipproponi leġiżlatura (ġeneralment fl-amministrazzjoni li għandha x'jaqsam mar-reliġjon), permezz tas-<ref target="https://mt.wikipedia.org/wiki/Sinodu_Ġenerali">Sinodu Ġenerali</ref>, li tista' ssir liġi, iżda mhux irreveduta mill-Parlament.</p>
<p>Il-<ref target="https://mt.wikipedia.org/wiki/Knisja_tal-iSkozja">Knisja tal-iSkozja</ref> (magħrufa informalment bħala l-<ref target="https://mt.wikipedia.org/wiki/Kirk">Kirk</ref>), li infirdet minn Ruma fl-1560 (ara <ref target="https://mt.wikipedia.org/wiki/Reforma_Skoċċiża">Reforma Skoċċiża</ref>) hija knisja <ref target="https://mt.wikipedia.org/wiki/Presbiterjana">Presbiterjana</ref>, magħrufa bħala l-<ref target="https://mt.wikipedia.org/wiki/Knisja_nazzjonali">knisja nazzjonali</ref> tal-iSkozja, u hija independenti mill-istat. Il-Monarka Brittanniku hu membru ordinarju, u jrid jieħdu ġurament li “jiddefendi s-sikurta” tal-Knisja fil-Kurunazzjoni. Il-<ref target="https://mt.wikipedia.org/wiki/Knisja_Episkopali_Skoċċiża">Knisja Episkopali Skoċċiża</ref>, li issa hija parti mill-Komunità Anglikana, ġejja miż-żminijiet tal-istabbiliment finali tal-presbiterjaniżmu fl-iSkozja fl-1690, meta nfirdet mill-Knisja tal-iSkozja u m'hijiex parti mill-Knisja Anglikana. Firdiet oħra fil-Knisja tal-iSkozja, speċjalment fis-seklu dsatax, ħolqu knejjes varji oħra presbiterjani fl-iSkozja, li jinkludu l- <ref target="https://mt.wikipedia.org/wiki/Knisja_Ħielsa_tal-iSkozja">Knisja Ħielsa tal-iSkozja</ref>.</p>
<p>Fl-1920ijiet, il-<ref target="https://mt.wikipedia.org/wiki/Knisja_ta'_Wales">Knisja ta' Wales</ref> infirdet mill-Knisja tal-Ingilterra u ma baqgħetx stabbilita. Il-Knisja ta' Wales għadha fil-<ref target="https://mt.wikipedia.org/wiki/Komunità_Anglikana">Komunità Anglikana</ref>. Il-<ref target="https://mt.wikipedia.org/wiki/Metodiżmu">metodiżmu</ref> u knejjes independenti oħrajn huma tradizzjonalment b'saħħithom f' Wales.</p>
<p>Il-<ref target="https://mt.wikipedia.org/wiki/Knisja_tal-Irlanda">Knisja tal-Irlanda</ref> Anglikana ma baqgħetx stabbilita mis-seklu dsatax. Il-Knisja tkopri l-ġżira kollha tal-<ref target="https://mt.wikipedia.org/wiki/Irlanda">Irlanda</ref> (kemm l-<ref target="https://mt.wikipedia.org/wiki/Irlanda_ta'_Fuq">Irlanda ta' Fuq</ref> u l-<ref target="https://mt.wikipedia.org/wiki/Repubblika_tal-Irlanda">Irlanda</ref>). Fl-Irlanda ta' Fuq il-<ref target="https://mt.wikipedia.org/wiki/Knisja_Kattolika_Rumana_fl-Irlanda">Knisja Kattolika fl-Irlanda</ref> hija l-akbar denominazzjoni, għalkemm il-<ref target="https://mt.wikipedia.org/wiki/Protestanti">Protestanti</ref> huma fil-maġġorita. Il-<ref target="https://mt.wikipedia.org/wiki/Knisja_Presbiterjana_fl-Irlanda">Knisja Presbiterjana fl-Irlanda</ref> hija l-akbar demominazzjoni protestanta u hija fit-teoloġija u storja tagħha viċin ħafna għall-Knisja tal-iSkozja.</p>
<p>Il-<ref target="https://mt.wikipedia.org/wiki/Knisja_Kattolika_Rumana_tal-Gran_Brittanja">Knisja Kattolika Rumana</ref> hija t-tieni l-akbar denominazzjoni ta' Kristjaneżmu fir-Renju Unit. Wara r-<ref target="https://mt.wikipedia.org/wiki/Reforma_Protestanta">Reforma Protestanta</ref>, għaddew liġijiet ħorox kontra l-Kattoliċi; dawn ġew imneħħija mill-liġijiet tal-<ref target="https://mt.wikipedia.org/wiki/Emanċipazzjoni_Kattolika">Emanċipazzjoni Kattolika</ref> fl-1829. Hemm ġerarkiji Kattoliċi separati għall-<ref target="https://mt.wikipedia.org/wiki/Knisja_Kattolika_Rumana_tal-Ingilterra_u_Wales">Ingilterra u Wales</ref>, <ref target="https://mt.wikipedia.org/wiki/Knisja_Kattolika_Rumana_fl-iSkozja">l-iSkozja</ref> u <ref target="https://mt.wikipedia.org/wiki/Knisja_Kattolika_Rumana_tal-Irlanda">l-Irlanda</ref>.</p>
<p>Hemm gruppi oħra nsara fostom il-<ref target="https://mt.wikipedia.org/wiki/Metodisti">Metodisti</ref> (li twaqqfu minn <ref target="https://mt.wikipedia.org/wiki/John_Wesley">John Wesley</ref> f'Londra) u l-<ref target="https://mt.wikipedia.org/wiki/Battisti">Battisti</ref>. Hemm ukoll knejjes <ref target="https://mt.wikipedia.org/wiki/Evanġeliżmu">Evanġeliċi</ref> u <ref target="https://mt.wikipedia.org/wiki/Pentekostali">Pentekostali</ref>, li bosta minnhom kibru bl-<ref target="https://mt.wikipedia.org/wiki/Immigrazzjoni_għar-Renju_Unit">immigrazzjoni</ref> minn madwar il-<ref target="https://mt.wikipedia.org/wiki/Commonwealth_tan-Nazzjonijiet">Commonwealth</ref> u postijiet oħra. Il-Knejjes Pentekostali huma fit-tielet post fl-attendenza wara l-Knisja tal-Ingilterra u l-Knisja Kattolika Rumana .</p>
Reliġjonijiet Oħrajn
<figure><caption><ref target="https://mt.wikipedia.org/wiki/Moskeja_fil-Lvant_ta'_Londra">Moskeja fil-Lvant ta' Londra</ref>, hija waħda mill-akbar postijiet ta' qima mawmettana fil-pajjiż.</caption></figure>
<p>Huwa maħsub li n-numru ta' <ref target="https://mt.wikipedia.org/wiki/Iżlam">Mussulmani</ref> fir-Renju Unit jammonta għal 1.8 miljun. Hemm <ref target="https://mt.wikipedia.org/wiki/Moskej">Moskej</ref> f'ħafna mir-reġjuni: L-akbar gruppijiet huma ta' oriġni <ref target="https://mt.wikipedia.org/wiki/Pakistani_Brittanniċi">Pakistana</ref>, <ref target="https://mt.wikipedia.org/wiki/Bangladexxi_Brittanniċi">Bangladexxa</ref> u <ref target="https://mt.wikipedia.org/wiki/Indjani_Brittanniċi">Indjana</ref>. Aktar riċenti, <ref target="https://mt.wikipedia.org/wiki/Refuġjati">refuġjati</ref> mis-<ref target="https://mt.wikipedia.org/wiki/Somalia">Somalia</ref>, <ref target="https://mt.wikipedia.org/wiki/Repubblika_Torka_taċ-Ċipru_ta'_Fuq">Ċipru ta' Fuq</ref>, il-<ref target="https://mt.wikipedia.org/wiki/Balkani">Balkani</ref> u <ref target="https://mt.wikipedia.org/wiki/Għarab">Għarab</ref> żdiedu u b'hekk il-popolazzjoni mussulmana Brittanika żdiedet. Fl-2006 il-kummenti tal-politiku <ref target="https://mt.wikipedia.org/wiki/Jack_Straw_(politikant)">Jack Straw</ref> qajmu kontroversja dwar l-lbies tal-velu jew <ref target="https://mt.wikipedia.org/wiki/Burka">burka</ref> minn nisa mussulmani li tirrefleti l-firda fost il-Brittanniċi dwar l-integrazzjoni tal-mussulmani fis-soċjeta Brittanika.</p>
<p>Ir-<ref target="https://mt.wikipedia.org/wiki/Reliġjonijiet_Indjani">reliġjonijiet ta' Oriġni Indjana</ref>, bħall-<ref target="https://mt.wikipedia.org/wiki/Hinduiżmu">Hinduiżmu</ref>, <ref target="https://mt.wikipedia.org/wiki/Sikhiżmu">Sikhiżmu</ref>, <ref target="https://mt.wikipedia.org/wiki/Buddiżmu">Buddiżmu</ref> u <ref target="https://mt.wikipedia.org/wiki/Ġaniżmu">Ġaniżmu</ref>, għandhom segwaċi fil-Brittanja. Fiċ-ċensiment tal-2001, kien hemm madwar 560,000 ruħ li jemmnu fil-Hinduiżmu filwaqt 340,000 li jemmnu fis-Sikhiżmu. Il-<ref target="https://mt.wikipedia.org/wiki/Buddiżmu">Buddiżmu</ref> huwa ppratikat minn madwar 150,000 ruħ. X'aktarx li dawn il-figuri żdiedu mill-2001. Wieħed mill-<ref target="https://mt.wikipedia.org/wiki/Organizzazzjonijiet_mhux_govermentali">Organizzazzjonijiet mhux govermentali</ref>, jestima li hemm 800,000 li jemmnu fil-Hinduiżmu fir-Renju Unit. Hemm madwar 270,000 <ref target="https://mt.wikipedia.org/wiki/Lhudi">Lhudi</ref> fil-Brittanja, skont iċ-ċensiment tal-2001.</p>
<p>Ir-Renju Unit għandu popolazzjoni kbira ta' <ref target="https://mt.wikipedia.org/wiki/Atej">atej</ref> u <ref target="https://mt.wikipedia.org/wiki/Anjostiċi">anjostiċi</ref> b'13,626,00 (23.2% tal-popolazzjoni tar-Renju Unit) jew jgħidu li m'għandhomx reliġjon jew ma jirrispondux il-mistoqsija dwar ir-reliġjon fiċ-ċensiment tal-2001.</p>
Ekonomija
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Ekonomija_tar-Renju_Unit">Ekonomija tar-Renju Unit</ref></hi>.
<figure><caption>Il-Kwartiri tal-HSBC <ref target="https://mt.wikipedia.org/wiki/8_Canada_Square">8 Canada Square</ref> f' Canary Wharf. HSBC huwa l-akbar Korporazzjoni fid-dinja skont <ref target="https://mt.wikipedia.org/wiki/Forbes_Global_2000">Forbes Global 2000</ref>.</caption></figure>
<figure><caption><ref target="https://mt.wikipedia.org/wiki/Bank_of_England">Bank of England</ref>; il- <ref target="https://mt.wikipedia.org/wiki/Bank_Ċentrali">Bank Ċentrali</ref> tar-Renju Unit.</caption></figure>
<p>L-Ekonomija tar-Renju Unit hija magħmula (mill-kbir għaż-żgħir) mill-ekonomiji tal-<ref target="https://mt.wikipedia.org/wiki/Ekonomija_tal-Ingilterra">Ingilterra</ref>, l-i<ref target="https://mt.wikipedia.org/wiki/Ekonomija_tal-iSkozja">Skozja</ref>, il-<ref target="https://mt.wikipedia.org/wiki/Ekonomija_ta'_Wales">Wales</ref> u tal-<ref target="https://mt.wikipedia.org/wiki/Ekonomija_tal-Irlanda_ta'_Fuq">Irlanda ta' Fuq</ref>. Il-Brittanniċi bdew <ref target="https://mt.wikipedia.org/wiki/Ir-Rivoluzzjoni_Industrijali">Ir-Rivoluzzjoni Industrijali</ref> u bħal ħafna pajjiżi li kienu qegħdin jgħaddu minn dan il-proċess, fil-bidu kkonċentraw fuq l-industrija tqila bħall-<ref target="https://mt.wikipedia.org/wiki/Bini_tal-vapuri">bini tal-vapuri</ref>, it-<ref target="https://mt.wikipedia.org/wiki/Tħaffir_għall-faħam">tħaffir għall-faħam</ref>, produzzjoni tal-<ref target="https://mt.wikipedia.org/wiki/Azzar">azzar</ref> u t-<ref target="https://mt.wikipedia.org/wiki/Tessili">tessili</ref>. L-Imperu ħoloq suq barrani għal prodotti Brittanniċi, u bih ir-Renju Unit setgħa jiddomina l-kummerċ internazzjonali fis-seklu dsatax. Madankollu, meta n-nazzjonijiet l-oħra bdew jindustrijalizzaw, flimkien mad-deterjorazzjoni fl-ekonomija wara ż-żewġ gwerrer dinjin, ir-Renju Unit beda' jitlef il-vantaġġ kompetittiv u l-industrija bdiet tmur lura matul is-seklu għoxrin. Is-settur tas-servizzi Brittanniku, madankollu, xorta waħda kiber sustanzjalment, u issa jagħmel madwar 73% tal-<ref target="https://mt.wikipedia.org/wiki/GDP">GDP</ref>.</p>
<p>Is-settur tas-servizzi tar-Renju Unit huwa ddominat mis-servizzi finanzjarji, speċjalment fil-qasam tal-banek u dawk tal-assigurazzjoni. Londra hija l-akbar ċentru tal-finanzi fid-dinja bil-<ref target="https://mt.wikipedia.org/wiki/Stock_Exchange">Stock Exchange</ref> ta' Londra, <ref target="https://mt.wikipedia.org/wiki/London_International_Financial_Futures_and_Options_Exchange">London International Financial Futures and Options Exchange</ref>, u l-<ref target="https://mt.wikipedia.org/wiki/Lloyd's_of_London">Lloyd's of London</ref> Negozju tal-assigurazzjoni kollha ibbażati fil- <ref target="https://mt.wikipedia.org/wiki/Londra">Belt ta'Londra</ref>. Ir-Renju Unit għandu l-akbar ammont ta' banek barranin fid-dinja. Fl-aħħar għaxar snin, ċentru rivali tal-finanzi kiber fiż-żona tad-<ref target="https://mt.wikipedia.org/wiki/Docklands_ta'_Londra">Docklands</ref> f'Londra u <ref target="https://mt.wikipedia.org/wiki/HSBC">HSBC</ref> u <ref target="https://mt.wikipedia.org/wiki/Barclays_plc">Barclays Bank</ref> stabilixxew l-uffiċji prinċipali tagħhom hemmhekk. Ħafna kumpaniji multinazzjonali li m'humiex primarjament mir-Renju Unit għażlu 'l Londra bħala l-post fejn jistabilixxu l-uffiċji prinċipali tagħhom għall-Ewropa jew għall-bqija tad-dinja: eżempju huwa <ref target="https://mt.wikipedia.org/wiki/Citigroup">Citigroup</ref>, organizzazzjoni tal-finanzi mill-<ref target="https://mt.wikipedia.org/wiki/Istati_Uniti">Istati Uniti</ref>. </p>
<p><ref target="https://mt.wikipedia.org/wiki/Londra">Londra</ref> hija ċentru kbir ta' negozju u kummerċ mondjali u hija l-mexxeja tal-ekonomija globali flimkien ma' <ref target="https://mt.wikipedia.org/wiki/New_York_City">New York City</ref> u <ref target="https://mt.wikipedia.org/wiki/Tokyo">Tokyo</ref>. Riċentament, l-ekonomija tar-Renju Unit ġiet imexxija minn prinċipji ta' liberalizzazzjoni tas-suq, taxxa u regulazzjoni baxxi. skont ir-<ref target="https://mt.wikipedia.org/wiki/Rati_tal-kambju">rati tal-kambju</ref>, ir-Renju Unit hu l-ħames l-akbar ekonomija fid-dinja u t-tieni l-akbar fl-Ewropa wara l-<ref target="https://mt.wikipedia.org/wiki/Ġermanja">Ġermanja</ref>.</p>
<p>It-<ref target="https://mt.wikipedia.org/wiki/Turiżma_fir-Renju_Unit">Turiżmu</ref> huwa vera importanti għall-ekonomija Brittanika. B'madwar 27 miljun turist fis-sena, ir-Renju Unit huwa s-sitt l-aktar destinazzjoni favurita mat-turisti fid-dinja. </p>
<p>Is-Settur tal-manufattura, madankollu, mar lura sinjifikattivament mit-tieni Gwerra dinjija u fl-2003 kienet responsabbli għal sitt mill-prodott nazzjonali. L-Industrija tal-Karozzi hija parti sinjifikattiva ta' dan is-settur, minkejja li ddeterjorat ħafna minħabba l-falliment ta' <ref target="https://mt.wikipedia.org/wiki/MG_Rover">MG Rover</ref> u ħafna mill-industrija hija barranija. Il-produzzjoni ta' Ajruplani kemm għaċ-ċivil kif ukoll għad-difiża hija pillastru tal-manufattura fir-Renju Unit. Eżempji huma <ref target="https://mt.wikipedia.org/wiki/BAE_Systems">BAE Systems</ref> u l-organizzazzjoni <ref target="https://mt.wikipedia.org/wiki/EADS">EADS</ref> li huma l-propjetarji tal-<ref target="https://mt.wikipedia.org/wiki/Airbus">Airbus</ref>. <ref target="https://mt.wikipedia.org/wiki/Rolls-Royce_plc">Rolls-Royce</ref> għandhom saħħa kbira fin-negozju tal-magni tal-ajruplani. L-industrija tal-kimika u u tal-farmaċewtiċi hija b'saħħita fir-Renju Unit, bit-tieni u s-sitt l-akbar organizzazzjonijiet fid-dinja ġewwa r-Renju Unit. Dawn huma <ref target="https://mt.wikipedia.org/wiki/GlaxoSmithKline">GlaxoSmithKline</ref> u <ref target="https://mt.wikipedia.org/wiki/AstraZeneca">AstraZeneca</ref> rispettivament.</p>
<p>L-<ref target="https://mt.wikipedia.org/wiki/Industriji_Kreativi">Industriji Kreativi</ref> li jammontaw għal 7.3% GVA fl-2004 li kibru b'medja ta' 5% fis-sena bejn 1997 u 2004. Is-settur tal-agrikultura tar-Renju Unit jammonta għal 0.9% tal-GDP tal-pajjiż. Ir-Renju Unit għandu industrija zgħira ta' riservi tal-faham, gas naturali u żejt.</p>
<p>L-partiċipazzjoni tal-gvern fl-ekonomija hija imwettqa mill-"<ref target="https://mt.wikipedia.org/wiki/Chancellor_of_the_Exchequer">Chancellor of the Exchequer</ref>" (bħalissa <ref target="https://mt.wikipedia.org/wiki/Alistair_Darling">Alistair Darling</ref>) li huwa l-Kap tal-<ref target="https://mt.wikipedia.org/wiki/Borża_tal-Ingilterra">Borża tal-Ingilterra</ref>. Minkejja dan kollu l-<ref target="https://mt.wikipedia.org/wiki/Prim_Ministru">Prim Ministru</ref> (bħalissa <ref target="https://mt.wikipedia.org/wiki/Gordon_Brown">Gordon Brown</ref>) huwa <ref target="https://mt.wikipedia.org/wiki/L-ewwel_Sinjur_tal-Borza">L-ewwel Sinjur tal-Borza</ref>; Il- "Chancellor of the Exchequer" huwa <ref target="https://mt.wikipedia.org/wiki/It-tieni_Sinjur_tal-Borza">It-tieni Sinjur tal-Borza</ref>. Madankollu mill-1997, Il-<ref target="https://mt.wikipedia.org/wiki/Bank_of_England">Bank of England</ref>, imexxi mill-<ref target="https://mt.wikipedia.org/wiki/Gvernatur_tal-Bank_of_England">Gvernatur tal-Bank of England</ref>, għandu kontroll tar-rati tal-interessi u affarijiet oħra finanzjarji. Mill-2007, id-<ref target="https://mt.wikipedia.org/wiki/Dejn_Nazzjonali">dejn nazzjonali</ref> tela' għal 43.3% tal-<ref target="https://mt.wikipedia.org/wiki/GDP">GDP</ref>.</p>
<p>Il-munita tar-Renju Unit hija l-lira sterlina (pound sterling), irrepreżentata bis-simbolu <hi rend="bold"><ref target="https://mt.wikipedia.org/wiki/Pound_sign">£</ref></hi>. <ref target="https://mt.wikipedia.org/wiki/Bank_of_England">Bank of England</ref> huwa il- <ref target="https://mt.wikipedia.org/wiki/Bank_ċentrali">bank ċentrali</ref>, responsabbli sabiex jirregula l-ammont tal-ħruġ tal-muniti. Il-banek fl-iSkozja jżommu d-dritt li joħorġu l-flus tagħhom, b'kundizzjoni li jżommu biżżejjed flus tal-"Bank of England" fir-riżerva. Ir-Renju Unit għażel li ma jitħolx fiż-<ref target="https://mt.wikipedia.org/wiki/Żona_Ewro">Żona Ewro</ref>, u l-Prim Ministru tar-Renju Unit, <ref target="https://mt.wikipedia.org/wiki/Gordon_Brown">Gordon Brown</ref>, eskluda sħubija fil-futur immedjat. Il-gvern ta' qablu dak ta' <ref target="https://mt.wikipedia.org/wiki/Tony_Blair">Tony Blair</ref> ta l-kelma li jagħmel referendum pubbliku biex jiddeċiedu jekk il-<ref target="https://mt.wikipedia.org/wiki/Ħames_kriterji_tal-ekonomija">ħames kriterji tal-ekonomija</ref> jintlaħqux. Fl-2005, aktar minn 55% tar-Renju Unit kien kontra l-addozzjoni tal-munita, filwaqt li 30% kienu favur.</p>
Edukazzjoni
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Edukazzjoni_fir-Renju_Unit">Edukazzjoni fir-Renju Unit</ref></hi>.
<figure><caption><ref target="https://mt.wikipedia.org/wiki/Il-Kulleġġ_ta'_King,_Cambridge">Il-Kulleġġ ta' King</ref> huwa parti mill-<ref target="https://mt.wikipedia.org/wiki/Universita_ta'_Cambridge">Universita ta' Cambridge</ref>, <ref target="https://mt.wikipedia.org/wiki/Ingilterra">Ingilterra</ref>.</caption></figure>
<p>Kull Pajjiż tar-Renju Unit għandu sistema tal-edukazzjoni separata, bl-awtorità fuq l-edukazzjoni fl-iSkozja, Wales u l-Irlanda ta' Fuq devoluta. Ir-rata uffiċjali ta' nies litterati fir-Renju Unit hija (99%)
li hija normali bin-normi ta' pajjiż żvillupat. Il-<ref target="https://mt.wikipedia.org/wiki/Programm_għal_l-Assesjar_tal-Istudenti_Internazzjonali">Programm għal l-Assesjar tal-Istudenti Internazzjonali</ref> poġġiet lil Renju Unit fl-erbatax-il post fl-2006 għal-livell ta' xjenza, fejn skont l-istatistiċi hija aktar għolja mill-medja tal-OECD. </p>
<p><ref target="https://mt.wikipedia.org/wiki/Edukazzjoni_fir-Renju_Unit">Edukazzjoni fir-Renju Unit</ref> hija responsabbiltà tas-<ref target="https://mt.wikipedia.org/wiki/Segretarju_tal-Istat_tat-Tfal,_Skejjel_u_Familji">Segretarju tal-Istat tat-Tfal, Skejjel u Familji</ref> u tas-<ref target="https://mt.wikipedia.org/wiki/Segretarju_tal-Istat_tat-Innovazzjoni,_Universitajiet_u_Kapaċitajiet">Segretarju tal-Istat tat-Innovazzjoni, Universitajiet u Kapaċitajiet</ref>, għalkemm l-amministrazzjoni u ġbir għall-iskejjel tal-istat hija responsabbiltà tal-<ref target="https://mt.wikipedia.org/wiki/Awtorità_tal-Edukazzjoni_Lokali">awtoritajiet tal-edukazzjoni lokali</ref>. L-edukazzjoni statali universali fl-Ingilterra u Wales ġiet introdotta għal-livell primarju fil-1870 u għal dak sekondarju fil-1900. L-edukazzjoni hija mandatorja mill-etajiet ta' ħamsa sa sittax (15 jekk twieldu fl-aħħar ta' Lulju jew f'Awwissu). Il-maġġoranza tat-tfal huma edukati fl-iskejjel tal-istat, ftit huma dawk li jagħżlu triq oħra. Minkejja li n-numru ta' studenti naqas, n-numru ta' tfal li jattendu <ref target="https://mt.wikipedia.org/wiki/Skejjel_privati">skejjel privati</ref> żdied b'aktar minn 7%. Aktar minn nofs l-istudenti tal-aqwa universitajiet ta' Cambridge u Oxford, kienu jattendu skejjel tal-istat. L-iskejjel tal-istat li mħollija jagħżlu l-istudenti skont l-intelligenża u l-abbilitajiet akademiċi tagħhom jistgħu jġibu marki komparabbli ma' dawk li jmorru skejjel privati: Mill-aqwa għaxar skejjel fir-riżultati tal-GCSE fl-2006, tnejn kienu <ref target="https://mt.wikipedia.org/wiki/Grammar_Schools">Grammar Schools</ref> immexxija mill-istat. L-Ingilterra għandha x'uħud mill-aqwa universitajiet tad-dinja bl-<ref target="https://mt.wikipedia.org/wiki/Università_ta'_Cambridge">Cambridge</ref>, l-<ref target="https://mt.wikipedia.org/wiki/Università_ta'_Oxford">Oxford</ref>, u l-<ref target="https://mt.wikipedia.org/wiki/Università_ta'_Londra">Londra</ref> fost l-aqwa għoxrin tal-<ref target="https://mt.wikipedia.org/wiki/THES_-_Rankings_tal-Universitajiet_tad-dinja">THES - Rankings tal-Universitajiet tad-dinja</ref> fl-2007. Hemm biża', però, li minħabba n-nuqqas ta' studenti li qegħdin jistudjaw lingwi barranin fl-Ingilterra, se jkolla effett ħażin fuq il-kummerċ, u qajjmet pressjoni biex lingwi jingħataw aktar importanza.</p>
<p>Fl-Iskozja, is-<ref target="https://mt.wikipedia.org/wiki/Segratarju_tal-Kabinett_għall-Edukazzjoni_u_Tgħallim_għall-Ħajja">Segratarju tal-Kabinett għall-Edukazzjoni u Tgħallim għall-Ħajja</ref> hu responsabbli lejn il-<ref target="https://mt.wikipedia.org/wiki/Parlament_Skoċċiż">Parlament Skoċċiż</ref> għall-edukazzjoni, waqt li l-amministrazzjoni u l-ġbir ta' fondi għall-iskejjel tal-istat huma r-responsabbiltà tal-Awtoritajiet Lokali. L-Iskozja leġiżlat l-ewwel darba dwar il-proviżjoni universali tal-edukazzjoni fl-1696. In-numru ta' tfal li jattendu l-iskejjel privati huwa inqas minn 4% għalkemm qiegħed jikber bilmod dan l-aħħar. L-istudenti li jattendu universitajiet skoċċiżi ma jħallsux flus għall-edukazzjoni u lanqas għal-gradwazzjoni għax il-ħlas għall-edukazzjoni ġie mneħħi fl-2001 filwaqt li l-ħlas għall-gradwazzjoni ġie imneħħi fl-2008.</p>
<p>L-<ref target="https://mt.wikipedia.org/wiki/Assemblea_Nazzjonali_ta'_Wales">Assemblea Nazzjonali ta' Wales</ref> hija responsabbli għall-<ref target="https://mt.wikipedia.org/wiki/Edukazzjoni_f'Wales">edukazzjoni f'Wales</ref>. Numru sinjifikattiv ta' studenti fil-Galles huma edukati għal kollox jew il-biċċa l-kbira permezz tal-<ref target="https://mt.wikipedia.org/wiki/Lingwa_Galliża">Galliż</ref> u l-lezzjonijiet b'din il-lingwa jibqgħu mandatorji sa' l-età ta' sittax. Hemm pjannijiet biex tiżdied il-proviżjoni ta' skejjel li jużaw il-Galliż billi hemm pjan li Wales issir bilingwali.</p>
<p>L-<ref target="https://mt.wikipedia.org/wiki/Assemblea_Nazzjonali_tal-Irlanda_ta'_Fuq">Assemblea Nazzjonali tal-Irlanda ta' Fuq</ref> hija responsabbli għall-<ref target="https://mt.wikipedia.org/wiki/Edukazzjoni_fl-Irlanda_ta'_Fuq">edukazzjoni fl-Irlanda ta' Fuq</ref> għalkemm ir-responsabbiltà fil-livell lokali hija amministrata minn 5 bordijiet tal-edukazzjoni u libreriji li jkopru żoni ġeografikament differenti.</p>
Servizzi tas-Saħħa
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Servizzi_tas-Saħħa_fir-Renju_Unit">Servizzi tas-Saħħa fir-Renju Unit</ref></hi>.
<figure><caption><ref target="https://mt.wikipedia.org/wiki/Sptar_ta'_Norfolk_u_l-Università_ta'_Norwich">Sptar ta' Norfolk u l-Università ta' Norwich</ref>, l-ewwel sptar fondata mill- <ref target="https://mt.wikipedia.org/wiki/Iniżjativa_Privata_tal-Finanzi">IPF</ref>, u ġie mibni fl-2001</caption></figure>
<p>Kull pajjiż fir-Renju Unit għandu sistema seperata tas-servizzi tas-saħħa pubblika, bil-poteri dwar is-servizzi tas-saħħa fl-Iskozja, Wales u l-Irlanda ta' Fuq ġew devoluti. Sistema medikali privata iżgħar teżisti wkoll. Kull sistema pubblika tipprovdi servizzi tas-saħħa li huma b'xejn sa ċertu punt (jiġu fondati mill-taxxa ġenerali). Minkejja din l-assimilazzjoni, bosta differenzi qegħdin jiġu żvillupati bejn sistema u oħra. Ir-Renju Unit u l-gvernijiet devoluti jieħdu l-rwol ta' kemm tal-proviżta tas-servizzi ta' saħħa kif ukoll tal-gruppijiet li jaraw il-kwalità tal-proviżti, dawn jinkludu <ref target="https://mt.wikipedia.org/wiki/NICE">NICE</ref> u <ref target="https://mt.wikipedia.org/wiki/CHI">CHI</ref>. Bordijiet varji regolatorji huma organizzati f'bażi nazzjonali fir-Renju Unit bħal il-<ref target="https://mt.wikipedia.org/wiki/Kunsill_Medikali_Ġenerali">Kunsill Medikali Ġenerali</ref>, il-<ref target="https://mt.wikipedia.org/wiki/Kunsill_tal-Imraddà_u_tal-Qabla">Kunsill tal-Imraddà u tal-Qabla</ref> u dawk li m'humiex tal-gvern (eż. <ref target="https://mt.wikipedia.org/wiki/Kulleġġ_Rjali">Kulleġġ Rjali</ref>). Madwar ir-Renju Unit, hemm numru kbir ta' <ref target="https://mt.wikipedia.org/wiki/Skejjel_medikali">skejjel medikali</ref> u <ref target="https://mt.wikipedia.org/wiki/Skejjel_dentistarji">skejjel dentistarji</ref>, u bosta stabbilimenti ta' taħriġ għal-<ref target="https://mt.wikipedia.org/wiki/Imraddà">imraddà</ref> u professjonijiet li għandhom x'jaqsmu mal-mediċina. </p>
<p>Għalkemm is-sistemi tas-saħħa pubblika huma aktar magħrufa bħala l-SSN madwar ir-Renju Unit, is-<ref target="https://mt.wikipedia.org/wiki/Servizzi_tas-Saħħa_Nazzjonali_(Ingilterra)">servizzi tas-saħħa nazzjonali</ref> jkopri l-Ingilterra biss. L-SSN ġie inseħħ mill-<ref target="https://mt.wikipedia.org/wiki/Atti_tas-Servizzi_tas-Saħħa_Nazzjonali_tal-1946">Atti tas-Servizzi tas-Saħħa Nazzjonali tal-1946</ref> u ġie b'effett fil-5 ta' Lulju 1948. Is-<ref target="https://mt.wikipedia.org/wiki/Segretarju_tas-Saħħa_għall-Istat">Segretarju tas-Saħħa għall-Istat</ref> huwa l-uffiċjal li jirrispondi mistoqsijiet fil-Parlament tar-Renju Unit għal funzjonar tad-<ref target="https://mt.wikipedia.org/wiki/Dipartiment_tas-saħħa">Dipartiment tas-saħħa</ref> u għax-xogħol tal-SSN (fl-Ingilterra). Il-SSN huwa wieħed mill-akbar organizzazzjonijiet uniti ta' kull tip fid-dinja u jimpjegaw aktar minn 1.3 miljun persuna. Is-Settur tas-saħħa pubbliku huwa maqsum f'livelli ta' servizzi, primarji (<ref target="https://mt.wikipedia.org/wiki/Prattika_Ġenerali">Prattika Ġenerali</ref>), sekondarji (<ref target="https://mt.wikipedia.org/wiki/Sptar_Ġenerali_tad-Distrett">Sptar Ġenerali tad-Distrett</ref>) u terzjarji (<ref target="https://mt.wikipedia.org/wiki/Tgħallim_tal-Isptar">Tgħallim tal-Isptar</ref>). Hemm bosta kommunikazzjoni u taħdit bejn il-livelli varji.</p>
<p>Is-<ref target="https://mt.wikipedia.org/wiki/SSN_tal-Iskozja">SSN tal-Iskozja</ref> tipprovdi servizzi tas-saħħa pubblika għall-Iskozja bis-<ref target="https://mt.wikipedia.org/wiki/Segretarju_tal-Kabinett_għas-Saħħa">Segretarju tal-Kabinett għas-Saħħa</ref> responsabbli fil-parlament skoċċiż. Is-servizz ġie maħluq mill-Atti tas-Servizzi tas-Saħħa Nazzjonali (Skozja) 1947 (aktar tard ġiet irreveduta mill-Atti tas-Servizzi tas-Saħħa Nazzjonali (Skozja) 1978) u ġie b'effett fil-5 ta' Lulju 1948 sabiex tibda' eżatt ma' dik tal-Ingilterra u ta' Wales. Fl-2006, Is-SSN tal-Iskozja kella madwar 158,000 impjegat li jinkludu aktar minn 47,500 imraddà, qbula u visitaturi tas-saħħa u 'l fuq minn 3,800 konsulent. Kien hemm ukoll aktar minn 12,000 tobba, prattikanti tal-familja u professuri tas-saħħa alleata, li jinkludu dentisti, optixins u spiżjara tal-komunità, li jopperaw ma' kontraturi independenti li jipprovdu bosta servizzi fis-SSN għall-prezz u għas-sussidji. </p>
<p>Is-<ref target="https://mt.wikipedia.org/wiki/SSN_ta'_Wales">SSN ta' Wales</ref> oriġinarjament kien format bħala parti mill-istess struttura li nħolqot mill-<ref target="https://mt.wikipedia.org/wiki/Atti_tas-Servizzi_tas-Saħħa_Nazzjonali_tal-1946">Atti tas-Servizzi tas-Saħħa Nazzjonali tal-1946</ref> iżda poteri fuq is-SSN ta' Wales ġew taħt is-Segretarju tal-Istat ta' Wales fl-1969. Ir-Responsabbilita tas-SSN f'Wales ġiet mogħtija lill-Assemblea ta' Wales u l-Esekuttiv taħt id-devoluzzjoni tal-1999. Is-SSN ta' Wales jipprovdu servizzi tas-saħħa pubbliki f'Wales u jimpjegaw madwar 90,000 impjegat, u b'hekk tagħmila l-akbar ħaddiem f'Wales. Il-Ministru tas-Saħħa u Servizzi Soċjali huwa l-persuna ġewwa l-Gvern tal-Assemblea ta'Wales li jġorr ir-responsabbilita għal kemm l-affarijiet dwar is-saħħa kif ukoll għal-kura soċjali f'Wales. </p>
<p>Id-<ref target="https://mt.wikipedia.org/wiki/Dipartiment_tas-Saħħa,_Servizzi_Soċjali_u_Sikurta_Pubblika">Dipartiment tas-Saħħa, Servizzi Soċjali u Sikurta Pubblika</ref> tipprovdi servizzi tas-saħħa fl-Irlanda ta' Fuq.</p>
Mezzi ta' Trasport
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Mezzi_ta'_Trasport_fir-Renju_Unit">Mezzi ta' Trasport fir-Renju Unit</ref></hi>.
<figure><caption>Il-<ref target="https://mt.wikipedia.org/wiki/Pont_tar-Rixtellu_tal-Forth">Pont tal-Forth</ref>, Skozzja</caption></figure>
<figure><caption>L-<ref target="https://mt.wikipedia.org/wiki/Ajruport_ta'_Heathrow">Ajruport ta' Heathrow</ref> huwa l-ajruport <ref target="https://mt.wikipedia.org/wiki/L-Ajruport_l-aktar_mehdi_fid-Dinja_skont_it-traffiku_ta'_passiġġieri_internazzjonali">l-aktar mehdi fid-dinja</ref> f'termini ta' traffiku ta' passiġġieri internazzjonali.</caption></figure>
<p>Kull pajjiż kostitwent tar-Renju Unit għandu sistema ta' trasport għalih u hija r-responsabilita' tagħhom li jieħdu ħsieba. In-Network ta' <ref target="https://mt.wikipedia.org/wiki/Trasport">trasport</ref> Ingliż jaqa' taħt ir-responsabilita tad-<ref target="https://mt.wikipedia.org/wiki/Dipartiment_għat-Trasport">Dipartiment għat-Trasport</ref> (li għandha wkoll responsabbilita għal-affarijiet tat-trasport tal-i<ref target="https://mt.wikipedia.org/wiki/Skozja">Skozja</ref>, <ref target="https://mt.wikipedia.org/wiki/Wales">Wales</ref> u l-<ref target="https://mt.wikipedia.org/wiki/Irlanda_ta'_Fuq">Irlanda ta' Fuq</ref> li m'humiex devoluti.) Fl-Iskozja, L-<ref target="https://mt.wikipedia.org/wiki/Enteprisa_tal-Gvern_Skoċċiż,_Trasport_u_d-Dipartiment_tat-tgħallim_għall-ħajja">Enteprisa tal-Gvern Skoċċiż, Trasport u d-Dipartiment tat-tgħallim għall-ħajja</ref> hija responsabbli għan-network tat-<ref target="https://mt.wikipedia.org/wiki/Trasport">trasport</ref> Skoċċiż bit-<ref target="https://mt.wikipedia.org/wiki/Trasport_Skozja">Trasport Skozja</ref> bħalha l-<ref target="https://mt.wikipedia.org/wiki/Lista_ta'_aġenżiji_tal-esekutiv_Skoċċiż">Aġenzija Esekutiva</ref> li taqa' taħt is-<ref target="https://mt.wikipedia.org/wiki/Segratarju_tal-Kabinett_għall-Finanzi_u_Tkabbir_sustannibli">Segratarju tal-Kabinett għall-Finanzi u Tkabbir sustannibli</ref>. </p>
<p>Toroq prinċipali huma mgħaqudin b'network radjali ta' toroq b' 46,904 kilometru (29,145 mil) li hija ċentrata f' <ref target="https://mt.wikipedia.org/wiki/Londra">Londra</ref>, <ref target="https://mt.wikipedia.org/wiki/Edinburgu">Edinburgu</ref>, <ref target="https://mt.wikipedia.org/wiki/Kardiff">Kardiff</ref> u <ref target="https://mt.wikipedia.org/wiki/Belfast">Belfast</ref>, filwaqt, fil-<ref target="https://mt.wikipedia.org/wiki/Gran_Brittanja">Gran Brittanja</ref>, network ta' toroq ta' 3,497 kilometri (2,173 mil) li hija ċentrata f' <ref target="https://mt.wikipedia.org/wiki/Birmingham">Birmingham</ref>, <ref target="https://mt.wikipedia.org/wiki/Manchester">Manchester</ref> u Londra. Hemm aktar minn 213,750 kilometru (132,818 mil) ta' trejqet oħra.</p>
<p>In-Network tal-<ref target="https://mt.wikipedia.org/wiki/Ferrovija_Nazzjonali">Ferrovija Nazzjonali</ref> ta' 16,116 kilometru (10,072 mil) fil-Gran Brittanja u 303 kilometru ta' rotta (189 mil ta' rotta) fl-<ref target="https://mt.wikipedia.org/wiki/Irlanda_ta'_Fuq">Irlanda ta' Fuq</ref> jġorr il-fuq minn 18,000 passiġġieri u 1,000 tagħbija kull jum. Networks ta' ferroviji urbani huma pjutost żvillupati f'Londra u bliet oħra. Darba kien hemm 48,000 kilometru ta' rotta (30,000 mil ta' rotta) ta' network ta' ferrovija fir-Renju Unit, però ħafna minn din ir-rotta ġiet mqassra bejn il-perjodu ta' 1955 u 1975, wara rapport mill-konsulent tal-gvern <ref target="https://mt.wikipedia.org/wiki/Richard_Beeching">Richard Beeching</ref> f'nofs l-1960ijiet (magħrufa bħala il-<ref target="https://mt.wikipedia.org/wiki/Beeching_Axe">Beeching Axe</ref>). </p>
<p>L-<ref target="https://mt.wikipedia.org/wiki/Ajruport_ta'_Heathrow">Ajruport ta' Heathrow</ref> huwa l-aktar <ref target="https://mt.wikipedia.org/wiki/Ajruport">ajruport</ref> internazzjonali mehdi u, minħabba li r-Renju Unit huwa pajjiż gżira, ir-Renju Unit għandu numru tajjeb ta' portijiet tal-baħar. </p>
<p>Id-Dipartiment għat-Trasport jgħid li l-<ref target="https://mt.wikipedia.org/wiki/Konġessjoni_tat-traffiku">konġessjoni tat-traffiku</ref> huwa wieħed mill-aktar problemi serji tat-trasport u tista' toħloq spiża ta' £22 biljun aktar lil Ingilterra minħabba l-ħin mitluf sa 2025 jekk tibqa' mhux irreveduta. skont ir-<ref target="https://mt.wikipedia.org/wiki/Studju_ta'_Eddington_dwar_it-Trasport">Rapport ta'Eddington</ref> li ġiet iffondata mill-gvern fl-2006, il-konġessjoni qiegħda fil-periklu li toħloq problemi lil ekonomija, jekk mhux sejiġu indirizzati permezz ta' <ref target="https://mt.wikipedia.org/wiki/Prezzijiet_tat-toroq">prezzijiet tat-toroq</ref> u espansjoni tan-network kurrenti tat-trasport.</p>
Sports
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Sport_fir-Renju_Unit">Sport fir-Renju Unit</ref></hi>.
<p><ref target="https://mt.wikipedia.org/wiki/Sport">Sports</ref> li bdew fir-Renju Unit, jinkludu: <ref target="https://mt.wikipedia.org/wiki/Assoċjazzjoni_tal-Futbol">Futbol</ref>, <ref target="https://mt.wikipedia.org/wiki/Futbol_Rugbi">Rugbi</ref>, <ref target="https://mt.wikipedia.org/wiki/Kriket">Kriket</ref>, <ref target="https://mt.wikipedia.org/wiki/Tennis">Tennis</ref> u <ref target="https://mt.wikipedia.org/wiki/Golf">Golf</ref>.</p>
Futbol
<hi rend="italic">Biex tapprofondixxi, ara l-artikli: <ref target="https://mt.wikipedia.org/wiki/Futbol_fl-Ingilterra">Futbol fl-Ingilterra</ref>, <ref target="https://mt.wikipedia.org/wiki/Futbol_fl-Irlanda_ta'_Fuq">Futbol fl-Irlanda ta' Fuq</ref>, <ref target="https://mt.wikipedia.org/wiki/Futbol_fl-Iskozja">Futbol fl-Iskozja</ref>u <ref target="https://mt.wikipedia.org/wiki/Futbol_f'Wales">Futbol f'Wales</ref></hi>.
<figure><caption>L-Istadium il-ġdid tal-Ingilterra <ref target="https://mt.wikipedia.org/wiki/Wembley">Wembley</ref></caption></figure>
<p>Kull pajjiż kostitwent tar-Renju Unit għandu l-Assoċjazzjoni tal-Futbol tiegħu, tim nazzjonali tiegħu u <ref target="https://mt.wikipedia.org/wiki/Sistema_tal-lig">sistema tal-lig</ref> separata, għal eċċezzjoni ta' ftit klabbs li jilgħabu barra mis-sistema tal-pajjiż tagħhom stess għar-raġunijiet storiċi u loġistiċi. Il-<ref target="https://mt.wikipedia.org/wiki/Assoċjazzjoni_tal-Futbol">Futbol</ref> ġie żvillupat fir-Renju Unit u huwa bla dubju l-aktar sport popolari. Fi kompetizzjonijiet internazzjonali, L-<ref target="https://mt.wikipedia.org/wiki/Tim_nazzjonali_tal-futbol_tal-Ingilterra">Ingilterra</ref>, L-<ref target="https://mt.wikipedia.org/wiki/Tim_nazzjonali_tal-futbol_tal-Iskozja">Iskozja</ref>, <ref target="https://mt.wikipedia.org/wiki/Tim_nazzjonali_tal-futbol_ta'_Wales">Wales</ref> u L-<ref target="https://mt.wikipedia.org/wiki/Tim_nazzjonali_tal-futbol_tal-Irlanda_ta'_Fuq">Irlanda ta' Fuq</ref> jikkompetu bħala pajjiżi separati, għalhekk ir-Renju Unit ma jikkompetix bħala tim wieħed f'avvenimenti tal-futbol bħal <ref target="https://mt.wikipedia.org/wiki/Logħob_Olimpiku">Logħob Olimpiku</ref>. Għalkemm li hemm <ref target="https://mt.wikipedia.org/wiki/Tim_nazzjonali_tal-futbol_tar-Renju_Unit">proposti sabiex jkun hemm tim tar-Renju Unit</ref> fil-<ref target="https://mt.wikipedia.org/wiki/Logħob_Olimpiku_tas-Sajf,_2012">Logħob Olimpiku tas-Sajf, 2012</ref>, li se ssir f'Londra, l-assoċjazzjonijiet tal-futbol tal-<ref target="https://mt.wikipedia.org/wiki/Assoċjazzjoni_tal-Futbol_tal-Skozja">iSkozja</ref>, ta' <ref target="https://mt.wikipedia.org/wiki/Assoċjazzjoni_tal-Futbol_ta'_Wales">Wales</ref> u dak tal-<ref target="https://mt.wikipedia.org/wiki/Assoċjazzjoni_tal-Futbol_tal-Irlanda">Irlanda ta' Fuq</ref> ma aċċetawx li jieħdu sehem, minħabba l-biża' li tista' taffetwa l-istatut tagħhom ta' pajjiż independenti – biża' li ġiet konfermata mill-president tal-FIFA Sepp Blatter. L-Ingilterra kienet l-aktar nazzjon li akwistat suċċess, bir-rebħa tat-<ref target="https://mt.wikipedia.org/wiki/Tazza_tad-Dinja_tal-Futbol">Tazza tad-Dinja</ref> tal-1966. </p>
<figure><caption><ref target="https://mt.wikipedia.org/wiki/Hampden_Park">Hampden Park</ref>, Skozja</caption></figure>
<p>Is-<ref target="https://mt.wikipedia.org/wiki/Sistema_tal-futbol_tal-lig_Ingliż">Sistema tal-futbol tal-lig Ingliż</ref> tinkludi mijiet ta' ligs magħqudin, li jinkonsistu f'eluf ta' diviżjonijiet. Il-<ref target="https://mt.wikipedia.org/wiki/Kampjonat_Premier_Ingliż">Kampjonat Premier</ref> huwa fil-quċċata, segwut mill-<ref target="https://mt.wikipedia.org/wiki/Lig_tal-Futbol">Lig tal-Futbol</ref> u fl-aħħar mill-<ref target="https://mt.wikipedia.org/wiki/Konferenza_tal-Futbol">Konferenza tal-Futbol</ref>, fejn l-istruttura tibda' ssir reġjonali u tinkludi l-<ref target="https://mt.wikipedia.org/wiki/Kampjonat_tat-Trumuntana">Kampjonat tat-Trumuntana</ref>, il-<ref target="https://mt.wikipedia.org/wiki/Kampjonat_tan-Nofs_Inhar_tal-Futbol">Kampjonat tan-Nofs Inhar</ref>, u l-<ref target="https://mt.wikipedia.org/wiki/Kampjonat_tal-Istmjan">Kampjonat tal-Istmjan</ref> u ħafna oħra. Il-<ref target="https://mt.wikipedia.org/wiki/Kampjonat_Premier_Ingliż">Kampjonat Premier</ref> huwa l-aktar kampjonat bl-akbar udjenża fid-dinja u partikularment popolari fl-<ref target="https://mt.wikipedia.org/wiki/Asja">Asja</ref>; fir-<ref target="https://mt.wikipedia.org/wiki/Repubblika_taċ-Ċina">Repubblika taċ-Ċina</ref>, il-logħbiet jilħqu udjenża ta' 100 miljun 360 miljun, aktar minn sport barrani ieħor. L-Ingilterra hija d-dar tal-klabbs tal-futbol ta' <ref target="https://mt.wikipedia.org/wiki/Liverpool_FC">Liverpool</ref>, <ref target="https://mt.wikipedia.org/wiki/Manchester_United_FC">Manchester United</ref>, <ref target="https://mt.wikipedia.org/wiki/Chelsea_F.C.">Chelsea</ref>, u <ref target="https://mt.wikipedia.org/wiki/Arsenal_FC">Arsenal</ref>. Timijiet Ingliżi kellhom suċċess f'kompetizzjonijiet tal-Ewropa bosta saru ċampjin tat-Tazza Ewropea/il-Lig taċ-Ċampjins: <ref target="https://mt.wikipedia.org/wiki/Liverpool_FC">Liverpool</ref> (ħames darbiet), <ref target="https://mt.wikipedia.org/wiki/Manchester_United_FC">Manchester United</ref> (tliet darbiet), <ref target="https://mt.wikipedia.org/wiki/Nottingham_Forest_FC">Nottingham Forest</ref> (darbtejn) u <ref target="https://mt.wikipedia.org/wiki/Aston_Villa_FC">Aston Villa</ref>. Klabbs mill-Ingilterra rebħu l-aktar Tazzez tal-Ewropa (erba' darbiet fejn komparat mal-Italja, il-Ġermanja u l-Olanda li rebħuwa tlett darbiet). L-Ingilterra hija t-tieni fir-ranks tal-klabbs Ewropej li rebħu l-aktar Trofej b'35, waħda wara l-Italja b'36. L- i<ref target="https://mt.wikipedia.org/wiki/Stadium_ta'_Wembley">Stadium ta' Wembley</ref> huwa l-istadium prinċipali tal-Ingilterra. </p>
<figure><caption>Il-<ref target="https://mt.wikipedia.org/wiki/Millennium_Stadium">Millennium Stadium</ref> ta' <ref target="https://mt.wikipedia.org/wiki/Kardiff">Kardiff</ref>,huwa l-istadium nazzjonali ta' <ref target="https://mt.wikipedia.org/wiki/Wales">Wales</ref></caption></figure>
<p>Is-<ref target="https://mt.wikipedia.org/wiki/Sistema_tal-Lig_tal-Iskozja">Sistema tal-Lig tal-Iskozja</ref> hija ferm iżgħar, b'żewġ kampjonati nazzjonali: l-<ref target="https://mt.wikipedia.org/wiki/Kampjonat_Premier_Skoċċiż">Kampjonat Premier Skoċċiż</ref> u l-<ref target="https://mt.wikipedia.org/wiki/Lig_tal-Futbol_Skoċċiż">Lig tal-Futbol Skoċċiż</ref> li fihom hemm tliet diviżjonijiet. Minkejja dan, hemm kampjonati oħrajn reġjonali li m'humiex parti mis-sistema nazzjonali, l-aktar magħruf huwa l-<ref target="https://mt.wikipedia.org/wiki/Lig_tal-Futbol_tal-Għoljiet">Lig tal-Futbol tal-Għoljiet</ref>. Klabb Ingliż, <ref target="https://mt.wikipedia.org/wiki/Berwick_Rangers_F.C.">Berwick Rangers</ref>, jilgħabu fis-sistema skoċċiża. L-Iskozja hija id-dar tal-klabbs rinomati bħal <ref target="https://mt.wikipedia.org/wiki/Rangers_F.C.">Rangers</ref> u <ref target="https://mt.wikipedia.org/wiki/Celtic_F.C.">Celtic</ref>. Timijiet Skoċċiżi li għamlu suċċess f'kompetizzjonijiet Ewropea jinkludu <ref target="https://mt.wikipedia.org/wiki/Celtic_F.C.">Celtic</ref> (Tazza Ewropea fl-1967), <ref target="https://mt.wikipedia.org/wiki/Rangers_F.C.">Rangers</ref> (Tazza Ewropea tat-Tazza tar-Rebbieħi fl-1972) u <ref target="https://mt.wikipedia.org/wiki/Aberdeen_F.C.">Aberdeen</ref> (Tazza Ewropea tat-Tazza tar-Rebbieħi u s-<ref target="https://mt.wikipedia.org/wiki/Tazza_Ewropea_Superjuri">Tazza Ewropea Superjuri</ref> fl-1983).</p>
<p>Is-<ref target="https://mt.wikipedia.org/wiki/Sistema_tal-Lig_ta'_Wales">Sistema tal-Lig ta' Wales</ref> tinkludi l-<ref target="https://mt.wikipedia.org/wiki/Kampjonat_Premier_Galliż">Kampjonat Premier Galliż</ref> u l-kampjonati reġjonali. Il-Klabbs tal-Premier ta' Wales <ref target="https://mt.wikipedia.org/wiki/The_New_Saints_F.C.">The New Saints</ref> jilgħabu l-logħob tad-dar tagħhom fuq in-naħa Ingliża tal-fruntieri f'<ref target="https://mt.wikipedia.org/wiki/Oswestry">Oswestry</ref>. Il-Klabbs Galliżi ta' <ref target="https://mt.wikipedia.org/wiki/Cardiff_City_F.C.">Cardiff City</ref>, <ref target="https://mt.wikipedia.org/wiki/Colwyn_Bay_F.C.">Colwyn Bay</ref>, <ref target="https://mt.wikipedia.org/wiki/Merthyr_Tydfil_F.C.">Merthyr Tydfil</ref>, <ref target="https://mt.wikipedia.org/wiki/Newport_County_A.F.C.">Newport County</ref>, <ref target="https://mt.wikipedia.org/wiki/Swansea_City_A.F.C.">Swansea City</ref> u <ref target="https://mt.wikipedia.org/wiki/Wrexham_F.C.">Wrexham</ref> jilgħabu fis-sistem ingliża. Il-<ref target="https://mt.wikipedia.org/wiki/Millennium_Stadium">Millennium Stadium</ref> ta' Kardiff li jesgħa 73,000 persuna huwa l-istadium prinċipali ta' Wales.</p>
<p>Is-<ref target="https://mt.wikipedia.org/wiki/Sistema_tal-Lig_tal-Irlanda_ta'_Fuq">Sistema tal-Lig tal-Irlanda ta' Fuq</ref> tinkludi l-<ref target="https://mt.wikipedia.org/wiki/Lig_Irlandiż_tal-Futbol">Lig Irlandiż tal-Futbol</ref>. Wieħed mill-klabbs tal-Irlanda ta' Fuq, <ref target="https://mt.wikipedia.org/wiki/Derry_City_F.C.">Derry City</ref>, jilgħabu l-futbol tagħhom barra mir-Renju Unit fil- <ref target="https://mt.wikipedia.org/wiki/Lig_tal-Irlanda">Sistema tal-Lig tar-Repubblika tal-Irlanda</ref>.</p>
Sports Oħrajn
<figure><caption>Il-Kampjonat tal-<ref target="https://mt.wikipedia.org/wiki/Kampjonat,_Wimbledon">Wimbledon</ref>, Turnament tal-<ref target="https://mt.wikipedia.org/wiki/Grand_Slam_(tennis)">Grand Slam</ref>, li jsir f'<ref target="https://mt.wikipedia.org/wiki/Wimbledon,_Londra">Wimbledon, Londra</ref> kull Lulju.</caption></figure>
<figure><caption><ref target="https://mt.wikipedia.org/wiki/Il-Klabb_Antik_u_Rjali_tal-Golf_ta'_San_Andrews">Il-Klabb Antik u Rjali tal-Golf ta' San Andrews</ref>, ġeneralment magħrufa bħala “Id-Dar tal-Golf” tad-dinja.</caption></figure>
<p>Iż-Żewġ forom tar-rugbi huma meqjusa bħala sports nazzjonali. Il-<ref target="https://mt.wikipedia.org/wiki/Kampjonat_tar-Rugbi">Kampjonat tar-Rugbi</ref> joriġina u jiġi l-aktar pratikat fit-<ref target="https://mt.wikipedia.org/wiki/Tramuntana_tal-Ingilterra">Tramuntana tal-Ingilterra</ref>, filwaqt li l-<ref target="https://mt.wikipedia.org/wiki/Unjoni_tar-rugbi">unjoni tar-rugbi</ref> huwa pratikat madwar ir-Renju Unit. Għalkemm suppost ġie inseħħ mill-azzjonijiet ta' <ref target="https://mt.wikipedia.org/wiki/William_Webb_Ellis">William Webb Ellis</ref> fl-iskola tar-<ref target="https://mt.wikipedia.org/wiki/Rugbi,_Warwickshire">Rugbi</ref>, issa huwa magħruf bħala sport nazzjonali f'Wales ukoll. Fil-<ref target="https://mt.wikipedia.org/wiki/Kampjonat_tar-Rugbi">Kampjonat tar-Rugbi</ref> r-Renju Unit ġie rrepreżentat minn tim wieħed, dak tal-'Gran Brittanja' iżda mit-Tazza tad-Dinja tal-Kampjonat tar-Rugbi tal-2008, L-Iskozja, L-Ingilterra u L-Irlanda se jinkompetu bħala nazzjonijiet separati. Din taġġorna ruħa mas-sitwazzjoni preżenti tal-unjoni tar-rugbi fejn L-Ingilterra, L-Iskozja, Wales u l-Irlanda (li tinkonsisti f'plejers mill-<ref target="https://mt.wikipedia.org/wiki/Repubblika_tal-Irlanda">Irlanda</ref> u L-Irlanda ta' Fuq) diġa jikompetu f'kompetizzjonijiet internazzjonali. Għalkemm, kull erba' snin it-tim tal-<ref target="https://mt.wikipedia.org/wiki/Iljuni_Brittanniċi_u_Irlandiżi">Iljuni Brittanniċi u Irlandiżi</ref> dduru mal-Awstralja, New Zealand jew L-Afrika t'Isfel, magħmul minn plejers magħżulin mill-plejers ta' kull nazzjon.</p>
<p>M'hemmx tim tal-<ref target="https://mt.wikipedia.org/wiki/Kriket">kriket</ref> tar-Renju Unit. Il-Logħba ġiet invintata fl-<ref target="https://mt.wikipedia.org/wiki/Ingilterra">Ingilterra</ref> u t-Tim tal-Kriket tal-Ingilterra, teknikament it-tim tal-Ingilterra u ta' Wales, huwa l-uniku tim nazzjonali tar-Renju Unit b'statut ta' testjar. Plejers <ref target="https://mt.wikipedia.org/wiki/Kriket_fl-Irlanda">Irlandiżi</ref> u <ref target="https://mt.wikipedia.org/wiki/Kriket_fl-Iskozzja">Skoċċiżi</ref> lgħabu għall-<ref target="https://mt.wikipedia.org/wiki/Ingilterra">Ingilterra</ref> minħabba li l-ebda minnhom m'għandhom statut ta' testjar u jilgħabu f'logħob internazzjonali li ddumu ġurnata. Mill-2006, timijiet li jirrepreżentaw l-i<ref target="https://mt.wikipedia.org/wiki/Tim_nazzjonali_tal-Iskozja_tal-Kriket">Skozja</ref>, l-<ref target="https://mt.wikipedia.org/wiki/Tim_nazzjonali_tal-Ingilterra_tal-Kriket">Ingilterra (u Wales)</ref>, u l-<ref target="https://mt.wikipedia.org/wiki/Tim_nazzjonali_tal-Irlanda_tal-Kriket">Irlanda</ref> (inkluża l-Irlanda ta' Fuq) jikompetu f'livell internazzjonali ta' ġurnata. L-Ingilterra u Wales għandha <ref target="https://mt.wikipedia.org/wiki/Kampjonat_taż-Żoni">kampjonat</ref> professjonali. </p>
<p><ref target="https://mt.wikipedia.org/wiki/Snooker">Snooker</ref> hija wkoll waħda mill-logħbiet li sabet posta fl-isport tal-Gran Brittanja. Logħba ta' livell għoli simili għal dik tal-<ref target="https://mt.wikipedia.org/wiki/Biljard">biljard</ref> iżda ferm aktar komplessa, l-kampjonati tad-dinja ssiru kull sena f'<ref target="https://mt.wikipedia.org/wiki/Sheffield">Sheffield</ref>. Filwaqt li l-isport kompla jsir aktar popolari madwar id-dinja, speċjalment fiċ-Ċina.</p>
<p>Il-Logħba tat-<ref target="https://mt.wikipedia.org/wiki/Tennis">tennis</ref> oriġinat mill-Belt ta' <ref target="https://mt.wikipedia.org/wiki/Birmingham">Birmingham</ref> bejn l-1859 u l-1865. Il-<ref target="https://mt.wikipedia.org/wiki/Kampjonati_tal-Wimbledon">Kampjonati tal-Wimbledon</ref> huma avvenimenti internazzjonali tat-<ref target="https://mt.wikipedia.org/wiki/Tennis">tennis</ref> li ssiru f'<ref target="https://mt.wikipedia.org/wiki/Wimbledon,_Londra">Wimbledon</ref> fin-nofs inhar ta' Londra kull sajf u hume meqjusa bħala avveniment prestiġjus fil-kalendarju globali tat-tennis.</p>
<p><ref target="https://mt.wikipedia.org/wiki/Tiġrijiet_ta'_Thoroughbred">Tiġrijiet ta' Thoroughbred</ref> huwa popolari fir-Renju Unit. Kellu l-oriġini tiegħu taħt is-saltna ta' <ref target="https://mt.wikipedia.org/wiki/Charles_II_tal-Ingilterra">Charles II tal-Ingilterra</ref> bħala "Slatan tal-Isports" u kien passatemp rjali għal dak iż-żminijiet. Tiġrijiet famużi madwar id-dinja jinkludu l-<ref target="https://mt.wikipedia.org/wiki/Gran_Naazzjonali">Gran Naazzjonali</ref>, id-<ref target="https://mt.wikipedia.org/wiki/Derby_ta'_Epsom">Derby ta' Epsom</ref> u l-<ref target="https://mt.wikipedia.org/wiki/Ascot_Rjali">Ascot Rjali</ref>. ir-Raħal ta' <ref target="https://mt.wikipedia.org/wiki/Newmarket,_Suffolk">Newmarket</ref> huwa kkonsidrat bħalha iċ-ċentru tat-tiġrijiet ingliżi, l-aktar minħabba l-<ref target="https://mt.wikipedia.org/wiki/Korsa_tat-Tiġrija_ta'_Newmarket">Korsa tat-Tiġrija ta' Newmarket</ref>.</p>
<p>ir-Renju Unit kellu suċċess fl-isport internazzjonali tarl-<ref target="https://mt.wikipedia.org/wiki/Moqdif_(sport)">moqdif</ref>. <ref target="https://mt.wikipedia.org/wiki/Steven_Redgrave">Steven Redgrave</ref> huwa konsidrat bħalha l-aqwa f'dan l-isport u rebaħ ħames medalji tad-deheb u medalja tal-bronż f'ħames <ref target="https://mt.wikipedia.org/wiki/Logħbiet_Olimpiċi">Logħbiet Olimpiċi</ref> wara xulxin, kif ukoll ħafna rebħiet fil-<ref target="https://mt.wikipedia.org/wiki/Kampjonati_tal-Moqdifa_tad-Dinja">Kampjonati tal-Moqdifa tad-Dinja</ref> u r-<ref target="https://mt.wikipedia.org/wiki/Regatta_ta'_Henley_Rjali">Regatta ta' Henley Rjali</ref>. </p>
<p>Golf huwa wieħed mill-aktar sports popolari fir-Renju Unit, b' <ref target="https://mt.wikipedia.org/wiki/San_Andrews">San Andrews</ref> fl-Iskozja l-korsa konsidrata bħala id-dar tal-isport.</p>
<p><ref target="https://mt.wikipedia.org/wiki/Shinti">Shinti (jew <hi rend="italic">camanachd</hi>)</ref> (Sport derivat mill-istess għeruq tal-<ref target="https://mt.wikipedia.org/wiki/Hurling">hurling</ref> <ref target="https://mt.wikipedia.org/wiki/Irlanda">Irlandiż</ref> hu simili għal <ref target="https://mt.wikipedia.org/wiki/Bandi">bandi</ref>) huwa popolari fl-<ref target="https://mt.wikipedia.org/wiki/Għoljiet_Skoċċiżi">Għoljiet Skoċċiżi</ref>, xi kultant tiġbor follol ta' eluf fl-aktar postijiet mhux abitati fir-Renju Unit.</p>
<p>Il-Pajjiż huwa magħruf għall-i<ref target="https://mt.wikipedia.org/wiki/Sports_tal-Muturi">Sports tal-Muturi</ref>. Ħafna timijiet u sewwieqa tal-<ref target="https://mt.wikipedia.org/wiki/Formula_1">Formula 1</ref> (F1) huma bbażati fir-Renju Unit u sewwieqa mill-Brittanja rebħu l-aktar titli mondjali fid-dinja. Il-pajjiż jilqgħu 
f'ħdanu tiġrijiet tal-F1 u l-<ref target="https://mt.wikipedia.org/wiki/Kampjonat_tar-Ralli_Mondjali">Kampjonat tar-Ralli Mondjali</ref> u għandu l-kampjonat tat-<ref target="https://mt.wikipedia.org/wiki/Tiġrijiet_tal-Karozzi">Tiġrijiet tal-Karozzi</ref>, l-<ref target="https://mt.wikipedia.org/wiki/Kampjonat_tat-Tiġrijiet_Brittanniċi_tal-Karozzi">Kampjonat tat-Tiġrijiet Brittanniċi tal-Karozzi</ref>. Il-<ref target="https://mt.wikipedia.org/wiki/Grand_Prix_tal-Brittanja">Grand Prix tal-Brittanja</ref> jsir f'<ref target="https://mt.wikipedia.org/wiki/Ċirkwit_ta'_Silverstone">Silverstone</ref> kull Lulju.</p>
<p>L-i<ref target="https://mt.wikipedia.org/wiki/Sport_taż-Żfin">Sport taż-Żfin</ref> jew żfin kompetitiv tal-Ballroom għandha l-oriġini tagħha fir-Renju Unit. Ir-Renju Unit baqgħa ċentru maġġuri għal dan l-isport u dan iż-żfin ġeneralment flimkien mal-Empress Ballrrom fil-<ref target="https://mt.wikipedia.org/wiki/Ġonna_tax-Xitwa">Ġonna tax-Xitwa</ref> f'<ref target="https://mt.wikipedia.org/wiki/Blackpool">Blackpool</ref> huwa lok popolari għal kompetizzjonijiet maġġuri.</p>
Kultura
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Kultura_tar-Renju_Unit">Kultura tar-Renju Unit</ref></hi>.
<p>L-oriġini tar-Renju Unit bħala <ref target="https://mt.wikipedia.org/wiki/Unjoni_politku">unjoni politku</ref> ta' pajjiżi formalment <ref target="https://mt.wikipedia.org/wiki/Independenza">independenti</ref> wassal għaż-żamm ta' kulturi distinti f'kull <ref target="https://mt.wikipedia.org/wiki/Nazzjon">nazzjon</ref>. </p>
<p>Għal aktar dettalji, ara l-artikli fuq:<ref target="https://mt.wikipedia.org/wiki/Kultura_tal-Ingilterra">Kultura tal-Ingilterra</ref>, <ref target="https://mt.wikipedia.org/wiki/Kultura_tal-Iskozja">Kultura tal-Iskozja</ref>, <ref target="https://mt.wikipedia.org/wiki/Kultura_ta'_Wales">Kultura ta' Wales</ref>, <ref target="https://mt.wikipedia.org/wiki/Kultura_tal-Irlanda_ta'_Fuq">Kultura tal-Irlanda ta' Fuq</ref>.</p>
Ċinema
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Ċinema_fir-Renju_Unit">Ċinema fir-Renju Unit</ref></hi>.
<p>Ir-Renju Unit kien importanti ħafna għaż-żvillup taċ-ċinema. <ref target="https://mt.wikipedia.org/wiki/Studjos_ta'_Ealing">Studjos ta' Ealing</ref> jsostnu li huma l-eqdem studjos fid-dinja. Minkejja fl-istorja ta' produzzjonijiet importanti li kellhom suċċess, l-industrija hija karaterizzata bid-dibatitu dwar l-identità tagħha, u l-influwenzi taċ-ċinema Ewropea u Amerikana. Il-<ref target="https://mt.wikipedia.org/wiki/BFI_Top_100_British_films">BFI Top 100 British films</ref> hija poll immexxija mill-<ref target="https://mt.wikipedia.org/wiki/Istitut_Brittanniku_tal-Films">Istitut Brittanniku tal-Films</ref> li tirrankja dak li jitqiesu bħala l-aqwa 100 film Brittanniku li qatt saru.</p>
Letteratura
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Letteratura_Brittannika">Letteratura Brittannika</ref></hi>.
<figure><caption>Ir-<ref target="https://mt.wikipedia.org/wiki/Ritratt_ta'_Chandos">Ritratt ta' Chandos</ref>, huwa maħsub li huwa <ref target="https://mt.wikipedia.org/wiki/William_Shakespeare">William Shakespeare</ref>.</caption></figure>
<figure><caption><ref target="https://mt.wikipedia.org/wiki/Robert_Burns">Robert Burns</ref></caption></figure>
<p>Il-kittieb u poeta <ref target="https://mt.wikipedia.org/wiki/William_Shakespeare">William Shakespeare</ref> huwa meqjus bħala l-aqwa drammaturgu li qatt eżista. Fost l-aktar kittieba bikrin Ingliżi insibu 'l <ref target="https://mt.wikipedia.org/wiki/Geoffrey_of_Monmouth">Geoffrey of Monmouth</ref>, <ref target="https://mt.wikipedia.org/wiki/Geoffrey_Chaucer">Geoffrey Chaucer</ref>, u <ref target="https://mt.wikipedia.org/wiki/Thomas_Malory">Thomas Malory</ref>. Fis-seklu 19, insibu kittieba kbar bħal <ref target="https://mt.wikipedia.org/wiki/Jane_Austen">Jane Austen</ref>, l-<ref target="https://mt.wikipedia.org/wiki/Brontë">aħwa Brontë</ref>, <ref target="https://mt.wikipedia.org/wiki/Charles_Dickens">Charles Dickens</ref>, in-<ref target="https://mt.wikipedia.org/wiki/Naturaliżmu_(letteratura)">naturalista</ref> <ref target="https://mt.wikipedia.org/wiki/Thomas_Hardy">Thomas Hardy</ref>, il-poeta viżjunarju <ref target="https://mt.wikipedia.org/wiki/William_Blake">William Blake</ref> u l-poeta romantiku <ref target="https://mt.wikipedia.org/wiki/William_Wordsworth">William Wordsworth</ref>. 
Fost il-kittieba tas-seklu għoxrin insibu r-rumanzier tal-fantaxjenza <ref target="https://mt.wikipedia.org/wiki/H._G._Wells">H. G. Wells</ref>, ir-rumanzier kontoversjali <ref target="https://mt.wikipedia.org/wiki/D._H._Lawrence">D. H. Lawrence</ref>, il-<ref target="https://mt.wikipedia.org/wiki/Modernisti">modernista</ref> <ref target="https://mt.wikipedia.org/wiki/Virginia_Woolf">Virginia Woolf</ref>, ir-rumanzier profetiku <ref target="https://mt.wikipedia.org/wiki/George_Orwell">George Orwell</ref> u l-poeta <ref target="https://mt.wikipedia.org/wiki/John_Betjeman">John Betjeman</ref>. Riċentament, is-sensiela ta' kotba tal-fantasija għat-tfal ta' <ref target="https://mt.wikipedia.org/wiki/Harry_Potter">Harry Potter</ref> miktuba minn <ref target="https://mt.wikipedia.org/wiki/J._K._Rowling">J. K. Rowling</ref> irrepetiet il-popolarita li gawda <ref target="https://mt.wikipedia.org/wiki/J.R.R._Tolkien">J.R.R. Tolkien</ref>. </p>
<p>Il-Kontribuzzjonijiet tal-iSkozja jinkludu l-kittieb tar-rumanzi pulizjeski <ref target="https://mt.wikipedia.org/wiki/Arthur_Conan_Doyle">Arthur Conan Doyle</ref>, il-letteratura romantika ta' <ref target="https://mt.wikipedia.org/wiki/Sir_Walter_Scott">Sir Walter Scott</ref>, l-avventuri epiċi ta' <ref target="https://mt.wikipedia.org/wiki/Robert_Louis_Stevenson">Robert Louis Stevenson</ref> u l-poeta <ref target="https://mt.wikipedia.org/wiki/Robert_Burns">Robert Burns</ref>. Aktar riċentament, il-modernista u nazzjonalista <ref target="https://mt.wikipedia.org/wiki/Hugh_MacDiarmid">Hugh MacDiarmid</ref> u <ref target="https://mt.wikipedia.org/wiki/Neil_M._Gunn">Neil M. Gunn</ref> ikkontribwixxew għar-<ref target="https://mt.wikipedia.org/wiki/Rinaxximent_Skoċċiż">Rinaxximent Skoċċiż</ref>. L-istejjer ta' <ref target="https://mt.wikipedia.org/wiki/Ian_Rankin">Ian Rankin</ref> u l-kumidji psikoloġiċi tal-biża' ta' <ref target="https://mt.wikipedia.org/wiki/Iain_Banks">Iain Banks</ref> ukoll kellhom sehemhom. Il-Kapitali ta'l-iSkozja <ref target="https://mt.wikipedia.org/wiki/Edinburgu">Edinburgu</ref>, kienet l-ewwel Belt UNESCO tal-letteratura tad-dinja.</p>
<p>Fil-perjodu medjovali bikri, kittieba Galliżi ħolqu l-<ref target="https://mt.wikipedia.org/wiki/Mabinogion">Mabinogion</ref>. F'żminijiet moderni, poeti bħal <ref target="https://mt.wikipedia.org/wiki/R.S._Thomas">R.S. Thomas</ref> u <ref target="https://mt.wikipedia.org/wiki/Dylan_Thomas">Dylan Thomas</ref> wasslu l-kultura Galliża f'idejn udjenża internazzjonali. </p>
<p>Awturi minn pajjiżi oħrajn, partikularment mill-Irlanda, jew mill-<ref target="https://mt.wikipedia.org/wiki/Commonwealth_tan-Nazzjonijiet">Commonwealth</ref>, għexu u ħaddmu fir-Renju Unit. Eżempji sinijfikanti tul is-sekli jinkludu <ref target="https://mt.wikipedia.org/wiki/Jonathan_Swift">Jonathan Swift</ref>, <ref target="https://mt.wikipedia.org/wiki/Oscar_Wilde">Oscar Wilde</ref>, <ref target="https://mt.wikipedia.org/wiki/Bram_Stoker">Bram Stoker</ref>, <ref target="https://mt.wikipedia.org/wiki/George_Bernard_Shaw">George Bernard Shaw</ref>, <ref target="https://mt.wikipedia.org/wiki/Joseph_Conrad">Joseph Conrad</ref>, <ref target="https://mt.wikipedia.org/wiki/T._S._Eliot">T. S. Eliot</ref> u <ref target="https://mt.wikipedia.org/wiki/Ezra_Pound">Ezra Pound</ref>, u aktar riċentament awturi Brittanniċi li twieldu barra mill-pajjiż bħal <ref target="https://mt.wikipedia.org/wiki/Kazuo_Ishiguro">Kazuo Ishiguro</ref> u Sir <ref target="https://mt.wikipedia.org/wiki/Salman_Rushdie">Salman Rushdie</ref>. </p>
<p>Fit-Teatru, Kontemporanji ta' Shakespeare bħal <ref target="https://mt.wikipedia.org/wiki/Christopher_Marlowe">Christopher Marlowe</ref> u <ref target="https://mt.wikipedia.org/wiki/Ben_Jonson">Ben Jonson</ref> żiedu aktar kwalita. Aktar riċċentament <ref target="https://mt.wikipedia.org/wiki/Alan_Ayckbourn">Alan Ayckbourn</ref>, <ref target="https://mt.wikipedia.org/wiki/Harold_Pinter">Harold Pinter</ref>, <ref target="https://mt.wikipedia.org/wiki/Michael_Frayn">Michael Frayn</ref>, <ref target="https://mt.wikipedia.org/wiki/Tom_Stoppard">Tom Stoppard</ref> u <ref target="https://mt.wikipedia.org/wiki/David_Edgar_(teatru)">David Edgar</ref> ikkombinaw elementi ta' suraliżmu, realiżmu u radikaliżmu.</p>
Medja
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Medja_fir-Renju_Unit">Medja fir-Renju Unit</ref></hi>.
<p>L-Għarfien tal-lingwa inġliża tagħti l-medja inġliża dimenżjoni internazzjonali.</p>
Xandir
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Televixon_fir-Renju_Unit">Televixon fir-Renju Unit</ref></hi>.
<figure><caption>Il-Bini ta' Channel 4.</caption></figure>
<figure><caption><ref target="https://mt.wikipedia.org/wiki/Ċentru_ta'Televixon_BBC">Ċentru ta'Televixon BBC</ref></caption></figure>
<p>Hemm ħames kanali nazzjonali fir-Renju Unit: <ref target="https://mt.wikipedia.org/wiki/BBC_One">BBC One</ref>, <ref target="https://mt.wikipedia.org/wiki/BBC_Two">BBC Two</ref>, <ref target="https://mt.wikipedia.org/wiki/ITV1">ITV1</ref>, <ref target="https://mt.wikipedia.org/wiki/Channel_4">Channel 4</ref> u <ref target="https://mt.wikipedia.org/wiki/Five_(channel)">Five</ref> – bħalissa huma trasmessa permezz ta' "analogue terrestrial" u "free-to-air signals". L-aħħar tlett kanali huma fondati mir-reklami kummerċjali. Ir-raba' kanal ta' Wales, <ref target="https://mt.wikipedia.org/wiki/S4/C">S4/C</ref> jieħu post Channel 4, li jkopri programmi bil-lingwa nattiva ta' Wales f'ħinijiet fejn ikun hemm l-aktar telespettaturi. Il-Kanal jitrassmeti wkoll programmi mill- Channel 4 f'ħinijiet oħra.</p>
<p>Il-<ref target="https://mt.wikipedia.org/wiki/BBC">BBC</ref> hija l-korporazzjoni ta' xandir li hija mmexxija mill-istat u xandar permezz tar-<ref target="https://mt.wikipedia.org/wiki/Radju">radju</ref>, it-<ref target="https://mt.wikipedia.org/wiki/Televixon">televixon</ref> u l-<ref target="https://mt.wikipedia.org/wiki/Internet">internet</ref>, filwaqt li hija l-eqdem u l-akbar xandar fid-dinja. Hija tħaddem bosta <ref target="https://mt.wikipedia.org/wiki/Televixon_BBC">kanali tat-televixon</ref> u <ref target="https://mt.wikipedia.org/wiki/Radju_BBC">kanali tar-radju</ref> kemm fir-Renju Unit kif ukoll barra mir-Renju Unit. Is-servizz tal-aħbarijiet tat-televixon internazzjonali tal-BBC, <ref target="https://mt.wikipedia.org/wiki/BBC_World">BBC World</ref>, huwa mxandar madwar id-dinja u l-<ref target="https://mt.wikipedia.org/wiki/BBC_World_Service">BBC World Service</ref> huwa mxandar f'tlieta u tletin lingwa globali, kif ukoll b'servizzi li jinkludu servizzi fil-lingwa nattiva ta' Wales fuq <ref target="https://mt.wikipedia.org/wiki/Radju_BBC_Cymru">Radju BBC Cymru</ref> u programmi bil-lingwa nattiva tal-Iskozja u bl-Irlandiż fl-Irlanda ta' Fuq. </p>
<p>Is-servizzi domestiċi tal-BBC huma mwaqqfin mill-<ref target="https://mt.wikipedia.org/wiki/Liċenżja_tat-televixon">liċenżja tat-televixon</ref> u b'hekk kull familja li għandha l-apparat sabiex tirċievi x-xandir għandha l-obbligu legali li tħallas din il-liċenżja, sew jekk tara l-BBC jew le. Kull residenża li hija dar ta' xi ħadd fuq is-75 sena hija eżentata u l-obbligu ma jestendix għas-semmija tar-radju. Ir-Radju BBC World Service huwa mwaqqaf mill-<ref target="https://mt.wikipedia.org/wiki/Uffiċju_tal-Affarijiet_Barranin_u_tal-Commonwealth">Uffiċju tal-Affarijiet Barranin u tal-Commonwealth</ref> u l-kanali tat-televixon huma operati mill-<ref target="https://mt.wikipedia.org/wiki/BBC_Worldwide">BBC Worldwide</ref> fuq bażi ta' abbonament kummerċjali fuq servizzi tal-kabil u dawk tas-satellita. Hija din is-sezzjoni kummerċjali tal-BBC flimkien ma' <ref target="https://mt.wikipedia.org/wiki/Medja_Virgin">Medja Virgin</ref> li tifforma nofs it-<ref target="https://mt.wikipedia.org/wiki/TVRU">TVRU</ref>.</p>
<p>Ir-Renju Unit issa għandu numru kbir ta' stazzjonijiet ta' kanali terrestrali diġitali li jinkludu sitta oħra mill-BBC, ħamsa mill-ITV u tlieta mill-Channel 4, u wieħed mill-S4/C li huwa biss bil-lingwa nattiva ta' Wales, fost ta' varjetà oħra. Il-maġġuranża vasta ta' servizzi diġitali tal-<ref target="https://mt.wikipedia.org/wiki/Televixon_Kabil">kabil</ref> huma provduti mill-<ref target="https://mt.wikipedia.org/wiki/Medja_Virgin">Medja Virgin</ref> filwaqt li tas-<ref target="https://mt.wikipedia.org/wiki/Televixon_Satellita">satellita</ref> huma provduti mill-<ref target="https://mt.wikipedia.org/wiki/BSkyB">BSkyB</ref> u <ref target="https://mt.wikipedia.org/wiki/Free-to-air">free-to-air</ref> televixon terrestrali diġitali mill-<ref target="https://mt.wikipedia.org/wiki/Wiri_b'Xejn_(Renju_Unit)">wiri b'xejn</ref>. Il-Pajjiż kollu huwa mistenni li jwettaq il-<ref target="https://mt.wikipedia.org/wiki/Bidla_għad-diġitali_fir-Renju_Unit">bidla għad-diġitali</ref> sa 2012.</p>
<p><ref target="https://mt.wikipedia.org/wiki/Radju_fir-Renju_Unit">Radju fir-Renju Unit</ref> huwa ddominat mir-<ref target="https://mt.wikipedia.org/wiki/Radju_BBC">Radju BBC</ref>, li topera għaxar networks nazzjonali u l-fuq minn erbgħin stazzjon lokali tar-radju. L-aktar stazzjonijiet popolari tar-radju skont in-numru ta' semmija huwa <ref target="https://mt.wikipedia.org/wiki/Radju_BBC_2">Radju BBC 2</ref>, filwaqt li ftit warajh jinsab <ref target="https://mt.wikipedia.org/wiki/Radju_BBC_1">Radju BBC 1</ref>. Hemm mijiet ta' radji kummerċjali lokali madwar il-pajjiż li joffru varjetà ta' mużika u diskussjonijiet.</p>
Stampa
<p>Tradizzjonalment, <ref target="https://mt.wikipedia.org/wiki/Lista_ta'_Gazzetti_fir-Renju_Unit">gazzetti Brittanniċi</ref> jistgħu jinqasmu f'dawk li huma ta' <hi rend="italic">Kwalita</hi> (magħrufa aktar bħala "<ref target="https://mt.wikipedia.org/wiki/Broadsheets">broadsheets</ref>" minħabba li huma ħoxnin), iġġiefieri dawk il-gazzetti li huma serji u dawk li huma aktar popolari jiġġiefieri varjeta <hi rend="italic"><ref target="https://mt.wikipedia.org/wiki/Tabloid">tabloid</ref></hi>. Għal konvenjenza tal-qari, ħafna mill-broadsheets bidlu għal format ta' daqs aktar <ref target="https://mt.wikipedia.org/wiki/Kompatt_(gazzetta)">kompatta</ref>, tradizzjonalment użata mill-<ref target="https://mt.wikipedia.org/wiki/Tabloid">tabloids</ref>. <ref target="https://mt.wikipedia.org/wiki/The_Sun_(gazzetta)"><hi rend="italic">The Sun</hi></ref> għandha l-ogħla ċirkulazzjoni mill-gazzetti kollha ta' kuljum tar-Renju Unit, u hija stimata li għandha kwart mill-kummerċ; il- gazzetta kuġina tagħha, <hi rend="italic"><ref target="https://mt.wikipedia.org/wiki/The_News_of_The_World">The News of The World</ref></hi> ukoll għandha l-ogħla kummerċ fil-gazzetti tal-Ħadd, u tradizzjonalment tiffoka fuq storji importanti. <hi rend="italic"><ref target="https://mt.wikipedia.org/wiki/The_Daily_Telegraph">The Daily Telegraph</ref></hi> , gazzetta broadsheet tal-<ref target="https://mt.wikipedia.org/wiki/Politika_Leminija">ideoloġija leminija</ref>, għaddiet <hi rend="italic"><ref target="https://mt.wikipedia.org/wiki/The_Times">The Times</ref></hi> (format tad-daqs ta' tabloid) bħala l-ogħla bejjieħa tal-broadsheet "Kwalita". Il- <hi rend="italic"><ref target="https://mt.wikipedia.org/wiki/Financial_Times">Financial Times</ref></hi> hija l-gazzetta prinċipali tal-kummerċ, u tiġi stampata fuq karta distinta ta' roża-salamun. </p>
<p>L-ewwel darba li ġiet printjata fl-1737, il-<hi rend="italic"><ref target="https://mt.wikipedia.org/wiki/The_News_Letter">Belfast News Letter</ref></hi> hija l-eqdem gazzetta ingliża ta' kull jum li għadha tiġi ppublikata sal-lum. Waħda mill-kompetituri tagħha tal-Irlanda ta' Fuq, <hi rend="italic"><ref target="https://mt.wikipedia.org/wiki/The_Irish_News">The Irish News</ref></hi>, ġie klassifikat darbtejn l-aqwa gazzetta reġjonali fir-Renju Unit fl-2006 u fl-2007.</p>
<p>Magażins u ġurnali li jinkludu <hi rend="italic"><ref target="https://mt.wikipedia.org/wiki/The_Economist">The Economist</ref></hi> u <hi rend="italic"><ref target="https://mt.wikipedia.org/wiki/Nature_(journal)">Nature</ref></hi> issa qegħdin f'ċirkulazzjoni madwar id-dinja.</p>
Mużika
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Mużika_Brittanika">Mużika Brittanika</ref></hi>.
<figure><caption><ref target="https://mt.wikipedia.org/wiki/The_Beatles">The Beatles</ref> kienu u għadhom meqjusin bħalha wieħed mill-aqwa gruppijiet fid-dinja</caption></figure>
<p><hi rend="bold">Mużika Klassika:</hi> Fost il-kompożituri magħrufa mir-Renju Unit hemm <ref target="https://mt.wikipedia.org/wiki/William_Byrd">William Byrd</ref>, <ref target="https://mt.wikipedia.org/wiki/Henry_Purcell">Henry Purcell</ref>, <ref target="https://mt.wikipedia.org/wiki/Sir_Edward_Elgar">Sir Edward Elgar</ref>, <ref target="https://mt.wikipedia.org/wiki/Sir_Arthur_Sullivan">Sir Arthur Sullivan</ref> (kien l-aktar famuż għax ħadem mal- librar <ref target="https://mt.wikipedia.org/wiki/Sir_W._S._Gilbert">Sir W. S. Gilbert</ref>), <ref target="https://mt.wikipedia.org/wiki/Ralph_Vaughan_Williams">Ralph Vaughan Williams</ref>, u <ref target="https://mt.wikipedia.org/wiki/Benjamin_Britten">Benjamin Britten</ref>, pijunier tal-<ref target="https://mt.wikipedia.org/wiki/Opra">opra</ref> moderna Brittanika. Londra hi waħda mill-kapitali maġġuri tad-dinja għall-<ref target="https://mt.wikipedia.org/wiki/Mużika_klassika">mużika klassika</ref>.</p>
<p><hi rend="bold">Mużika Popolari:</hi> Kontribuzzjonijiet Prominenti għall-iżvilupp tal-<ref target="https://mt.wikipedia.org/wiki/Mużika_rock">mużika rock</ref> fir-Renju Unit fil-1960 u 1970 kienu <ref target="https://mt.wikipedia.org/wiki/The_Beatles">The Beatles</ref>, <ref target="https://mt.wikipedia.org/wiki/Pink_Floyd">Pink Floyd</ref>, <ref target="https://mt.wikipedia.org/wiki/Eric_Clapton">Eric Clapton</ref>, <ref target="https://mt.wikipedia.org/wiki/The_Rolling_Stones">The Rolling Stones</ref>, <ref target="https://mt.wikipedia.org/wiki/Led_Zeppelin">Led Zeppelin</ref>, <ref target="https://mt.wikipedia.org/wiki/The_Who">The Who</ref>, <ref target="https://mt.wikipedia.org/wiki/Queen_(grupp)">Queen</ref>, u <ref target="https://mt.wikipedia.org/wiki/Black_Sabbath">Black Sabbath</ref>. <ref target="https://mt.wikipedia.org/wiki/Heavy_metal">Heavy metal</ref>, <ref target="https://mt.wikipedia.org/wiki/Hard_rock">hard rock</ref>, <ref target="https://mt.wikipedia.org/wiki/Punk_rock">punk rock</ref> u <ref target="https://mt.wikipedia.org/wiki/New_Wave_(mużika)">New Wave</ref> kienu fost il-varjazzjonijiet li ssegwew. Kmieni fil-1980, gruppi mir-Renju Unit mix-xena <ref target="https://mt.wikipedia.org/wiki/New_Romantic">New Romantic</ref> bħal <ref target="https://mt.wikipedia.org/wiki/Duran_Duran">Duran Duran</ref>, <ref target="https://mt.wikipedia.org/wiki/Depeche_Mode">Depeche Mode</ref>, <ref target="https://mt.wikipedia.org/wiki/Spandau_Ballet">Spandau Ballet</ref>, <ref target="https://mt.wikipedia.org/wiki/Soft_Cell">Soft Cell</ref> u <ref target="https://mt.wikipedia.org/wiki/Ultravox">Ultravox</ref> kienu prominenti. Fl-1990ijiet, gruppi tal-<ref target="https://mt.wikipedia.org/wiki/Britpop">Britpop</ref> u mużika <ref target="https://mt.wikipedia.org/wiki/Elettronika">elettronika</ref> attirat suċċess internazzjonali. Aktar attijiet tal-pop riċenti, jinkludu <ref target="https://mt.wikipedia.org/wiki/The_Smiths">The Smiths</ref>, <ref target="https://mt.wikipedia.org/wiki/Oasis_(grupp)">Oasis</ref>, <ref target="https://mt.wikipedia.org/wiki/Amy_Winehouse">Amy Winehouse</ref>, <ref target="https://mt.wikipedia.org/wiki/Coldplay">Coldplay</ref>, u l-i<ref target="https://mt.wikipedia.org/wiki/Spice_Girls">Spice Girls</ref>, saħħew il-kontribuzzjoni tar-Renju Unit fil-mużika poplari.</p>
Filosofija
<p>Ir-Renju Unit huwa famuż għat-tradizzjoni ta' “Empiriċiżmu Brittanniku,” parti mill-filosofija tal-intelliġenża li tgħid li intelliġenża ivverfikata mill-esperjenża biss hija valida. L-aktar filosfi famużi ta' din it-tradizzjoni huma <ref target="https://mt.wikipedia.org/wiki/John_Locke">John Locke</ref>, <ref target="https://mt.wikipedia.org/wiki/George_Berkeley">George Berkeley</ref> u <ref target="https://mt.wikipedia.org/wiki/David_Hume">David Hume</ref>. Il-Brittanja hija magħrufa għat-teorija tal-filosofija morali, l-Utilitarjaniżmu, li ġiet użata għall-ewwel darba minn <ref target="https://mt.wikipedia.org/wiki/Jeremy_Bentham">Jeremy Bentham</ref> u aktar tard minn <ref target="https://mt.wikipedia.org/wiki/John_Stuart_Mill">John Stuart Mill</ref>, fil-kitba qasira tiegħu “<ref target="https://mt.wikipedia.org/wiki/Utilitarianism_(ktieb)">Utilitarianism</ref>”. Filosfi oħra eminenti mir-Renju Unit jinkludu <ref target="https://mt.wikipedia.org/wiki/William_of_Ockham">William of Ockham</ref>, <ref target="https://mt.wikipedia.org/wiki/Thomas_Hobbes">Thomas Hobbes</ref>, <ref target="https://mt.wikipedia.org/wiki/Bertrand_Russell">Bertrand Russell</ref>, <ref target="https://mt.wikipedia.org/wiki/Adam_Smith">Adam Smith</ref> u <ref target="https://mt.wikipedia.org/wiki/Alfred_Ayer">Alfred Ayer</ref>. Filosfi barranin li għexu fl-Ingilterra jinkludu <ref target="https://mt.wikipedia.org/wiki/Isaiah_Berlin">Isaiah Berlin</ref>, <ref target="https://mt.wikipedia.org/wiki/Karl_Marx">Karl Marx</ref>, <ref target="https://mt.wikipedia.org/wiki/Karl_Popper">Karl Popper</ref>, u <ref target="https://mt.wikipedia.org/wiki/Ludwig_Wittgenstein">Ludwig Wittgenstein</ref>.</p>
Xjenza, Inġenerija u Innovazzjoni
<figure><caption><ref target="https://mt.wikipedia.org/wiki/Sir_Isaac_Newton">Sir Isaac Newton</ref></caption></figure>
<figure><caption><ref target="https://mt.wikipedia.org/wiki/Charles_Darwin">Charles Darwin</ref></caption></figure>
<p>Il-Metodi xjentifiki kienu mqanqla mill-filosofu Inġliż <ref target="https://mt.wikipedia.org/wiki/Francis_Bacon">Francis Bacon</ref> fil-bidu tas-seklu sbatax, u l-avvanzi li saru wara minn xjenzati u inġenira Brittanniċi jinkludu:</p>
<list type="unordered"><item>Il-<ref target="https://mt.wikipedia.org/wiki/Liġijiet_tal-muviment_ta'_Newton">liġijiet tal-muviment</ref> u l-ispjegazzjoni tal-<ref target="https://mt.wikipedia.org/wiki/Gravità">gravità</ref>, ta' <ref target="https://mt.wikipedia.org/wiki/Sir_Isaac_Newton">Sir Isaac Newton</ref> fl-aħħar tas-seklu sbatax.</item>
<item>L-unifikazzjoni tal-elettromanjetiżmu, minn <ref target="https://mt.wikipedia.org/wiki/James_Clerk_Maxwell">James Clerk Maxwell</ref></item>
<item>L-iskoperta tal-<ref target="https://mt.wikipedia.org/wiki/Idroġenu">idroġenu</ref>, minn <ref target="https://mt.wikipedia.org/wiki/Henry_Cavendish">Henry Cavendish</ref></item>
<item>Il-<ref target="https://mt.wikipedia.org/wiki/Lokomotiva_bl-istim">lokomotiva bl-istim</ref>, ta' <ref target="https://mt.wikipedia.org/wiki/Richard_Trevithick">Richard Trevithick</ref> u <ref target="https://mt.wikipedia.org/wiki/Andrew_Vivian">Andrew Vivian</ref></item>
<item>It-<ref target="https://mt.wikipedia.org/wiki/Telefon">telefon</ref>, minn <ref target="https://mt.wikipedia.org/wiki/Alexander_Graham_Bell">Alexander Graham Bell</ref></item>
<item>Evoluzzjoni bis-<ref target="https://mt.wikipedia.org/wiki/Selezzjoni_naturali">selezzjoni naturali</ref>, ta' <ref target="https://mt.wikipedia.org/wiki/Charles_Darwin">Charles Darwin</ref></item>
<item>Il-<ref target="https://mt.wikipedia.org/wiki/Magna_Turing">magna Turing</ref>, ta' <ref target="https://mt.wikipedia.org/wiki/Alan_Turing">Alan Turing</ref>, il-bażi tal-kompjuters moderni illum.</item>
<item>L-istruttura tal-<ref target="https://mt.wikipedia.org/wiki/DNA">Aċtu Deossiribonuklejku</ref> (DNA), ta' <ref target="https://mt.wikipedia.org/wiki/Francis_Crick">Francis Crick</ref> u oħrajn</item>
<item>L-iżvillup tal-<ref target="https://mt.wikipedia.org/wiki/World_Wide_Web#Origins">World Wide Web</ref>, huwa ikkreditat ħafna lil <ref target="https://mt.wikipedia.org/wiki/Tim_Berners-Lee">Tim Berners-Lee</ref></item></list>
<p>Proġetti notevoli ta' <ref target="https://mt.wikipedia.org/wiki/Inġenerija_ċivili">inġenerija ċivili</ref>, li l-pijunieri tagħhom jinkludu <ref target="https://mt.wikipedia.org/wiki/Isambard_Kingdom_Brunel">Isambard Kingdom Brunel</ref>, ikkontribwixxew għall-ewwel sistema ta' trasport nazzjonali bil-ferrovija tad-dinja. Avvanzi oħrajn jinkludu l-<ref target="https://mt.wikipedia.org/wiki/Kronometru_tal-baħar">kronometru tal-baħar</ref>, it-<ref target="https://mt.wikipedia.org/wiki/Televiżżjoni">televiżżjoni</ref>, il-<ref target="https://mt.wikipedia.org/wiki/Magna_tal-jet">magna tal-<hi rend="italic">jet</hi></ref>, ir-<ref target="https://mt.wikipedia.org/wiki/Rota">rota</ref> moderna, id-<ref target="https://mt.wikipedia.org/wiki/Dawl_elettriku">dawl elettriku</ref>, il-<ref target="https://mt.wikipedia.org/wiki/Mutur_tal-elettriku">mutur tal-elettriku</ref>, l-i-<ref target="https://mt.wikipedia.org/wiki/Skrun">skrun</ref>, il-<ref target="https://mt.wikipedia.org/wiki/Mutur_bil-kombustjoni_interna">mutur bil-kombustjoni interna</ref>, ir-<ref target="https://mt.wikipedia.org/wiki/Radar">radar</ref> militari, il-<ref target="https://mt.wikipedia.org/wiki/Kompjuter">kompjuter</ref> elettroniku, it-<ref target="https://mt.wikipedia.org/wiki/Tilqim">tilqim</ref> u l-<ref target="https://mt.wikipedia.org/wiki/Antibijotiċi">antibijotiċi</ref>.</p>
<p>Il-Ġurnali Xjentifiki ippubblikati fir-Renju Unit jinkludu <hi rend="italic"><ref target="https://mt.wikipedia.org/wiki/Nature_(gurnal)">Nature</ref></hi>, il-<hi rend="italic"><ref target="https://mt.wikipedia.org/wiki/British_Medical_Journal">British Medical Journal</ref></hi> u <hi rend="italic"><ref target="https://mt.wikipedia.org/wiki/The_Lancet">The Lancet</ref></hi>. Fl-2006, kien irraportat li r-Renju Unit jipprovdi 9% tal-artikli tar-riċerka xjentifika tad-dinja u 12% sehem taċ-ċitazzjonijiet.</p>
Arti Viżivi
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Arti_fir-Renju_Unit">Arti fir-Renju Unit</ref></hi>.
<figure><caption><hi rend="italic"><ref target="https://mt.wikipedia.org/wiki/Flint_Castle">Flint Castle</ref></hi>, ta' <ref target="https://mt.wikipedia.org/wiki/J._M._W._Turner">J. M. W. Turner</ref> (<ref target="https://mt.wikipedia.org/wiki/Madwar">c.</ref>1775 – 1851).</caption></figure>
<p>L-<ref target="https://mt.wikipedia.org/wiki/Akkademja_Rjali">Akkademja Rjali</ref> tinsab ġewwa Londra. Skejjel maġġuri oħrajn tal-arti jinkludu l-i<ref target="https://mt.wikipedia.org/wiki/Skola_Slade_tal-Arti">Skola Slade tal-Arti</ref>; is-sitt-skejjel <ref target="https://mt.wikipedia.org/wiki/Università_tal-Arti,_Londra">Università tal-Arti, Londra</ref>, li jinkludu l-<ref target="https://mt.wikipedia.org/wiki/Kulleġġ_ċentrali_ta'_San_Martin_tal-Arti_u_Disin">Kulleġġ ċentrali ta' San Martin tal-Arti u Disin</ref> u l-<ref target="https://mt.wikipedia.org/wiki/Kulleġġ_ta'_Chelsea_tal-Arti_u_Disin">Kulleġġ ta' Chelsea tal-Arti u Disin</ref>; L-<ref target="https://mt.wikipedia.org/wiki/Iskola_ta'_Glasgow_tal-Arti">Iskola ta' Glasgow tal-Arti</ref>, u <ref target="https://mt.wikipedia.org/wiki/Goldsmiths,_Università_ta'_Londra">Goldsmiths, Università ta' Londra</ref>. Dan il-proġett kummerċjali huwa wieħed mill-aqwa organizzazzjonijiet Brittanniċi tal-arti viżivi. Artisti maġġuri Brittanniċi jinkludu <ref target="https://mt.wikipedia.org/wiki/Sir_Joshua_Reynolds">Sir Joshua Reynolds</ref>, <ref target="https://mt.wikipedia.org/wiki/Thomas_Gainsborough">Thomas Gainsborough</ref>, <ref target="https://mt.wikipedia.org/wiki/John_Constable">John Constable</ref>, <ref target="https://mt.wikipedia.org/wiki/William_Blake">William Blake</ref>, <ref target="https://mt.wikipedia.org/wiki/J._M._W._Turner">J. M. W. Turner</ref>, <ref target="https://mt.wikipedia.org/wiki/William_Morris">William Morris</ref>, <ref target="https://mt.wikipedia.org/wiki/L.S._Lowry">L.S. Lowry</ref>, <ref target="https://mt.wikipedia.org/wiki/Francis_Bacon">Francis Bacon</ref>, <ref target="https://mt.wikipedia.org/wiki/Lucian_Freud">Lucian Freud</ref>, <ref target="https://mt.wikipedia.org/wiki/David_Hockney">David Hockney</ref>, <ref target="https://mt.wikipedia.org/wiki/Gilbert_and_George">Gilbert and George</ref>, <ref target="https://mt.wikipedia.org/wiki/Richard_Hamilton">Richard Hamilton</ref>, <ref target="https://mt.wikipedia.org/wiki/Peter_Blake">Peter Blake</ref>, <ref target="https://mt.wikipedia.org/wiki/Howard_Hodgkin">Howard Hodgkin</ref>, <ref target="https://mt.wikipedia.org/wiki/Antony_Gormley">Antony Gormley</ref>, u <ref target="https://mt.wikipedia.org/wiki/Anish_Kapoor">Anish Kapoor</ref>. Matul lejn l-aħħar tal-1980ijiet u fl-1990ijiet, il-<ref target="https://mt.wikipedia.org/wiki/Gallarija_Saatchi">Gallarija Saatchi</ref> f'Londra ġabet attenżjoni pubblika ta' grupp ta' diversi suġġetti li saru magħrufa bħala l-<ref target="https://mt.wikipedia.org/wiki/Artisti_Brittanniċi_Żagħżaragħ">Artisti Brittanniċi Żagħżaragħ</ref>. <ref target="https://mt.wikipedia.org/wiki/Damien_Hirst">Damien Hirst</ref>, <ref target="https://mt.wikipedia.org/wiki/Chris_Ofili">Chris Ofili</ref>, <ref target="https://mt.wikipedia.org/wiki/Rachel_Whiteread">Rachel Whiteread</ref>, <ref target="https://mt.wikipedia.org/wiki/Tracy_Emin">Tracy Emin</ref>, <ref target="https://mt.wikipedia.org/wiki/Mark_Wallinger">Mark Wallinger</ref>, <ref target="https://mt.wikipedia.org/wiki/Steve_McQueen_(artist)">Steve McQueen</ref>, <ref target="https://mt.wikipedia.org/wiki/Sam_Taylor-Wood">Sam Taylor-Wood</ref>, u <ref target="https://mt.wikipedia.org/wiki/Chapman_Brothers">Chapman Brothers</ref> huma fost l-aktar magħrufa f'dan il-muviment.</p>
Simboli
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Simboli_tar-Renju_Unit,_Il-Gżejjer_tal-Fliegu_u_Isle_of_Man">Simboli tar-Renju Unit, Il-Gżejjer tal-Fliegu u Isle of Man</ref></hi>.
<list type="unordered"><item>Il-<ref target="https://mt.wikipedia.org/wiki/Bandiera_tar-Renju_Unit">Bandiera tar-Renju Unit</ref> hija l-<ref target="https://mt.wikipedia.org/wiki/Bandiera_tal-Unjoni">Bandiera tal-Unjoni</ref> aktar magħrufa bħalha l- "Union Jack". Ġiet maħluqa permezz ta' taħlita bejn is-<ref target="https://mt.wikipedia.org/wiki/Salib_ta'_San_Gorġ">Salib ta' San Gorġ</ref> tal-<ref target="https://mt.wikipedia.org/wiki/Bandiera_tal-Ingilterra">Ingilterra</ref> u s-<ref target="https://mt.wikipedia.org/wiki/Salib_ta'_San_Andrew">Salib ta' San Andrew</ref> tal-i<ref target="https://mt.wikipedia.org/wiki/Bandiera_tal-Iskozzja">Skozzja</ref> bis-<ref target="https://mt.wikipedia.org/wiki/Salib_ta'_San_Patrick">Salib ta' San Patrick</ref>, biex tirrepreżenta L-Irlanda u li ġie miżjud fil-1801. <ref target="https://mt.wikipedia.org/wiki/Wales">Wales</ref> m'għandux repreżentazzjoni fil-Bandiera tal-Unjoni minħabba li Wales ġiet maħkuma mill-Ingilterra qabel il-formazzjoni tar-Renju Unit. Madankollu, għad hemm il-possibilita li l-Bandiera tal-Unjoni terġa tiġi disinjata sabiex tinkludi 'l Wales.</item></list>
<list type="unordered"><item>L-<ref target="https://mt.wikipedia.org/wiki/Innu_nazzjonali">innu nazzjonali</ref> tar-Renju Unit hija "<ref target="https://mt.wikipedia.org/wiki/God_Save_the_King">God Save the King</ref>", bil-kelma "King" issir "Queen" fil-lirika kull meta l-monarkija hija femminili. Minkejja dan l-isem tal-Innu tibqa' "God Save the King".</item></list>
<figure><caption>L-Istatwa tal-<ref target="https://mt.wikipedia.org/wiki/Brittanja">Brittanja</ref> f'<ref target="https://mt.wikipedia.org/wiki/Plymouth">Plymouth</ref>.</caption></figure>
<list type="unordered"><item><ref target="https://mt.wikipedia.org/wiki/Britannja">Britannja</ref> hija l-<ref target="https://mt.wikipedia.org/wiki/Personifikazzjoni_nazzjonali">personifikazzjoni</ref> tar-Renju Unit, li toriġina miż-<ref target="https://mt.wikipedia.org/wiki/Żmien_ta'_Ħakma_Rumana_tal-Brittanja">żmien tar-Rumani</ref> fin-nofs inhar u fiċ-ċentru tal-Gran Brittanja. Brittanja hija simbolizzata bħalha mara żgħżugħa b'xagħra jew tad-deher jew kannella, libsa <ref target="https://mt.wikipedia.org/wiki/Helmet_Korintjana">helmet Korintjana</ref> u ħwejjeġ bojjod. Hi żżomm il-foxna ta' <ref target="https://mt.wikipedia.org/wiki/Poseidon">Poseidon</ref> b'tliet ponnot u <ref target="https://mt.wikipedia.org/wiki/Tarka">tarka</ref>, li fuqa hemm il-Bandiera tal-Unjoni. Xi kultant hija mpenġija rikba d-dahar tal-iljun. Miż-Żmien tal-Imperu Brittanniku, il-Brittanja ġiet assoċjatta ma' dominanża maritima, kif tinsab fid-diska patrijottika ta' <hi rend="italic"><ref target="https://mt.wikipedia.org/wiki/Rule_Britannia">Rule Britannia</ref></hi>.</item></list>
<list type="unordered"><item>Is-Simbolu tal-<ref target="https://mt.wikipedia.org/wiki/Iljun">iljun</ref> huwa mpenġi wara l-Brittanja fuq il-<ref target="https://mt.wikipedia.org/wiki/Munita_ta'_fifty_pence_tal-Brittanja">munita tal- 50 pence</ref> u oħra hija mpenġija kurunata fuq in-naħa ta' wara tal-munita ta' <ref target="https://mt.wikipedia.org/wiki/10p">10 pence</ref>. Hija wkoll użata bħala simbolu fuq il-bandiera mhux-ċeremonjali tal-<ref target="https://mt.wikipedia.org/wiki/Armata_Brittannika">Armata Brittannika</ref>.</item></list>
<list type="unordered"><item>Il-<ref target="https://mt.wikipedia.org/wiki/Buldog">buldog</ref> huwa xi kultant użat bħala simbolu tal-<ref target="https://mt.wikipedia.org/wiki/Gran_Brittanja">Gran Brittanja</ref>, u ġieta assoċjata mal-isfida ta' <ref target="https://mt.wikipedia.org/wiki/Winston_Churchill">Winston Churchill</ref> kontra Ġermanja Nażista.</item></list>
Simboli Nazzjonali fir-Renju Unit
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Simboli_Nazzjonali_fl-iSkozzja">Simboli Nazzjonali fl-iSkozzja</ref></hi>.
<list type="unordered"><item>Numru ta' 'innijiet nazzjonali' huma użati f'pajjiżi individwali tar-Renju Unit iżda mhux kollha huma popolari daqs xulxin, l-aktar popolari huma: <ref target="https://mt.wikipedia.org/wiki/Flower_of_Scotland">Flower of Scotland</ref> għall-Iskozzja, <ref target="https://mt.wikipedia.org/wiki/Hen_Wlad_Fy_Nhadau">Hen Wlad Fy Nhadau</ref> f'Wales, <ref target="https://mt.wikipedia.org/wiki/Londonderry_Air">Londonderry Air</ref> fl-Irlanda ta' Fuq u <ref target="https://mt.wikipedia.org/wiki/And_did_those_feet_in_ancient_time">Jerusalem</ref> fl-Ingilterra.</item></list>
<list type="unordered"><item><ref target="https://mt.wikipedia.org/wiki/Iljun">iljuni</ref> ġew użati mill-<ref target="https://mt.wikipedia.org/wiki/Araldika_tal-armi">araldika tal-armi</ref>, li tinkludi l-armi rjali tas-saltni tal-<ref target="https://mt.wikipedia.org/wiki/Emblema_tal-Ingilterra">Ingilterra</ref>, l-i<ref target="https://mt.wikipedia.org/wiki/Emblema_tal-Iskozzja">Skozzja</ref> u s-<ref target="https://mt.wikipedia.org/wiki/Saltna_ta'_Gwynedd">Saltna ta' Gwynedd</ref> f'<ref target="https://mt.wikipedia.org/wiki/Wales">Wales</ref>. L-iljun jinsab fl-emblema tat-<ref target="https://mt.wikipedia.org/wiki/Tim_nazzjonali_tal-futbol_tal-Ingilterra">tim nazzjonali tal-futbol tal-Ingilterra</ref>, li żieded il-popolarita tal-innu popolari tal-futbol <hi rend="italic"><ref target="https://mt.wikipedia.org/wiki/Tliet_Iljuni">Tliet Iljuni</ref></hi>, u fit-<ref target="https://mt.wikipedia.org/wiki/Tim_nazzjonali_tal-Kriket_tal-Ingilterra">Tim nazzjonali tal-Kriket tal-Ingilterra</ref>. It- "tliet iljuni" fuq l-emblema ingliża oriġinarjament kienu żewġ leopardi. Leopard ieħor ġie miżjud minn <ref target="https://mt.wikipedia.org/wiki/Richard_the_Lionheart">Richard the Lionheart</ref> u bl-għajnuna ta' ismu, saru magħrufa bħala it-tliet iljuni. Issa huma aktar mpenġija bħala ljuni. Leopardi huma tradizzjonalment impenġija bilqiegħda filwaqt li l-iljuni huma mpenġija bil-wieqfa fuq l-erba' saqajn u feroċi, kif hemm fl-<ref target="https://mt.wikipedia.org/wiki/Iljun_Rampant">Iljun Rampant</ref> Skoċċiż.</item></list>
<list type="unordered"><item>L-Ingilterra (u xi kultant il-Brittanja) għandha karrattru personifikat ta' <ref target="https://mt.wikipedia.org/wiki/John_Bull">John Bull</ref>, għalkemm dan il-karratru ma tantx għadu jintuża f'żminijiet moderni.</item></list>
<list type="unordered"><item>Is-siġra tal-<ref target="https://mt.wikipedia.org/wiki/Oak">oak</ref> u l-<ref target="https://mt.wikipedia.org/wiki/Warda">warda</ref>, ilhom ħafna meqjusa għal repreżentazzjoni viżivi għall-identita ingliża. Il-warda ħamra hija l-emblema tat-<ref target="https://mt.wikipedia.org/wiki/Tim_tal-unjoni_nazzjonali_tar-rugbi_tal-Ingilterra">Tim tal-unjoni nazzjonali tar-rugbi tal-Ingilterra</ref> u l-<ref target="https://mt.wikipedia.org/wiki/Unjoni_tal-Futbol_Rugbi">Unjoni tal-Futbol Rugbi</ref>.</item></list>
<list type="unordered"><item>Iż-<ref target="https://mt.wikipedia.org/wiki/Żannur">Żannur</ref> huwa użat ħafna bħala simbolu skoċċiż.</item></list>
<list type="unordered"><item>In-<ref target="https://mt.wikipedia.org/wiki/Narċis">Narċis</ref> jew <ref target="https://mt.wikipedia.org/wiki/Leek">leek</ref> huma użati bħala simbolu Galliż.</item></list>
<p>M'hemmx <ref target="https://mt.wikipedia.org/wiki/Bandiera_tal-Irlanda_ta'_Fuq">bandiera uffiċjali tal-Irlanda ta' Fuq</ref> wara l-<ref target="https://mt.wikipedia.org/wiki/Atti_tal-Kostituzzjoni_tal-Irlanda_ta'_Fuq_1973">Atti tal-Kostituzzjoni tal-Irlanda ta' Fuq 1973</ref> jew bandiera mhux uffiċjali li hija popolari fl-Irlanda ta' Fuq. L-użu ta' bosta bnadar fl-Irlanda ta' Fuq hija ferm komuni. Madanakollu, il-<ref target="https://mt.wikipedia.org/wiki/Bandiera_ta'_Ulster">Bandiera ta' Ulster</ref> hija wżata f'ħafna avvenimenti sportivi. Ara <ref target="https://mt.wikipedia.org/wiki/Kwistjoni_tal-Bnadar_tal-Irlanda_ta'_Fuq">Kwistjoni tal-Bnadar tal-Irlanda ta' Fuq</ref> u l-<ref target="http://webarchive.nationalarchives.gov.uk/20080521055656/http://www.parliament.uk/commons/lib/research/notes/snpc-04474.pdf">Bnadar tal-Unjoni u Bnadar tar-Renju Unit</ref></p>
Aktar informazzjoni
<list type="unordered"><item><ref target="https://mt.wikipedia.org/wiki/Frekwenza">Frekwenza</ref> tal-mobajl: GSM 900, GSM 1800, UMTS 2100</item>
<item><ref target="https://mt.wikipedia.org/wiki/Teknoloġija">Teknoloġija</ref> tal-mobajl: <ref target="https://mt.wikipedia.org/wiki/Global_System_for_Mobile_Communications">GSM</ref>/<ref target="https://mt.wikipedia.org/wiki/General_Packet_Radio_Service">GPRS</ref>/<ref target="https://mt.wikipedia.org/wiki/Enhanced_Data_Rates_for_Global_Evolution">EDGE</ref>/<ref target="https://mt.wikipedia.org/wiki/Universal_Mobile_Telecommunications_System">UMTS</ref>/<ref target="https://mt.wikipedia.org/wiki/HSDPA">HSDPA</ref></item>
<item>Format tal-<ref target="https://mt.wikipedia.org/wiki/Data_tal-Kalendarju">Data</ref>: DD/MM/YY (pereżempju: 22/12/05) jew 22 ta' Diċembru 2005 (22 ta' Diċembru 2005 l-aktar użata jekk id-data hija miktuba bil-kliem)</item>
<item>Format tal-<ref target="https://mt.wikipedia.org/wiki/Ħin">Ħin</ref>: Ġeneralment format ta' 12-il siegħa fit-taħdit jew fil-kitba (eżempju: 5:15 pm), format ta' 24 siegħa l-aktar użat f'dokumentazzjoni uffiċjali, orarji u mill-militar (eżempju: 17:15 jew 1715). <ref target="https://mt.wikipedia.org/wiki/Perijodu">Perijodu</ref> jista' jintuża minflok iż-żewġ punti meta jinkiteb il-ħin; pereżempju, 5.15 pm.</item>
<item>Is-separazzjoni <ref target="https://mt.wikipedia.org/wiki/Deċimali">deċimali</ref> hija l-perjodu: 123.45</item>
<item>Eluf huma separati b'virgola - 10,000 - jew bi spazju - 10000.</item>
<item>Fil-Brittanja. biljun huwa użat biex jirrepreżenta 1,000,000,000,000 (1012 jew miljun għal miljun darba) iżda dan m'għadux jintuża u biljun huwa l-aktar użat biex juri 1,000,000,000 (109 jew miljun għal elf darba, li qabel kien magħruf bħala <ref target="https://mt.wikipedia.org/wiki/Miljard">miljard</ref>). Ara wkoll <ref target="https://mt.wikipedia.org/wiki/Skali_twal_u_qosra">Skali twal u qosra</ref>.</item>
<item><ref target="https://mt.wikipedia.org/wiki/Voltaġġ">Voltaġġ</ref>: 230V (+10% / -6%), 50Hz; <ref target="https://mt.wikipedia.org/wiki/Elettriċita_AC,_Plakkek_u_plugs#Tipp#_G_(3-pin_tal-Brittanja;_anki_f'_Ċipru,_l-Irlanda,_Malta,_Malażja,_Singapore_u_l-kolonji_antiki_tal-Brittanja)">3-pin tal-Brittanja plakkek u plugs</ref></item>
<item><ref target="https://mt.wikipedia.org/wiki/Kodiċi_tal-Posta">Kodiċi tal-Posta</ref>: <ref target="https://mt.wikipedia.org/wiki/Kodiċi_tal-Posta_fir-Renju_Unit">Kodiċi tal-Posta fir-Renju Unit</ref></item>
<item>Sewqan huwa fuq in-naħa tax-<ref target="https://mt.wikipedia.org/wiki/Sewqan_fuq_ix-xellug_jew_fuq_il-lemin#ir-Renju_Unit">xellug</ref>.</item>
<item>Kejl: <ref target="https://mt.wikipedia.org/wiki/Sistema_Metrika">Metriku</ref>; minbarra trasportazzjoni fuq it-toroq (distanzi u veloċità, u restrizzjonijiet fuq id-daqs huma kollha sinjalati bil-<ref target="https://mt.wikipedia.org/wiki/Kejl_Imperjali">kejl Imperjali</ref>) u birra u sidru, mibjugħa fil-<hi rend="italic">pubs</hi>, irridu jiġu mibjugħa f'kwantitajiet ta' 1/3 ta' pinta, 1/2 ta' pinta, jew kwantitajiet relatati.</item></list>




Noti
<list type="unordered"><item>Fir-Renju Unit u d-dependenzi, il-<ref target="https://mt.wikipedia.org/wiki/Lingwi_fir-Renju_Unit">lingwi oħrajn</ref> uffiċjalment rikonixxuti bħala leġitimi huma l-<ref target="https://mt.wikipedia.org/wiki/Lingwi_Reġjonali">lingwi (reġjonali)</ref> u l-<ref target="https://mt.wikipedia.org/wiki/Lingwi_aboriġini">lingwi aboriġini</ref> taħt il-<ref target="https://mt.wikipedia.org/wiki/Patenta_Ewropea_għall-lingwi_reġjonali_jew_minoratorji">Patenta Ewropea għall-lingwi reġjonali jew minoratorji</ref>. F'kull każ, l-isem uffiċjali tar-Renju Unit huwa:<ref target="https://mt.wikipedia.org/wiki/Korniku">Korniku</ref>: Rywvaneth Unys Breten Veur ha Kledhbarth Iwerdhon; <ref target="https://mt.wikipedia.org/wiki/Irlandiż">Irlandiż</ref>:Ríocht Aontaithe na Breataine Móire agus Thuaisceart Éireann; <ref target="https://mt.wikipedia.org/wiki/Ingliż-Skoċċiż">Ingliż-Skoċċiż</ref>: Unitit Kinrick o Graet Breetain an Northren Irland; <ref target="https://mt.wikipedia.org/wiki/Gaeliku_Skoċċiż">Gaeliku Skoċċiż</ref>: Rìoghachd Aonaichte Bhreatainn Mhòir agus Èireann a Tuath; <ref target="https://mt.wikipedia.org/wiki/Galliż">Galliż</ref>:Teyrnas Unedig Prydain Fawr a Gogledd Iwerddon.</item></list>
<list type="unordered"><item>"Dieu et mon droit" hija l-motto rjali. Fl-iSkozzja, il-motto rjali hija l-frażi bl-<ref target="https://mt.wikipedia.org/wiki/Lingwa_Ingliż-Skoċċiż">Ingliż-Skoċċiż</ref>, <ref target="https://mt.wikipedia.org/wiki/In_My_Defens_God_Me_Defend">In My Defens God Me Defend</ref> (imqasra għal "IN DEFENS"). Hemm bosta emblemi differenti tal-iSkozzja; ara <ref target="https://mt.wikipedia.org/wiki/Emblema_tar-Renju_Unit">Emblema tar-Renju Unit</ref>.</item></list>
<list type="unordered"><item>l-innu "God Save the Queen" huwa l-<ref target="https://mt.wikipedia.org/wiki/De_facto">de facto</ref> <ref target="https://mt.wikipedia.org/wiki/Innu_Nazzjonali">Innu Nazzjonali</ref> kif ukoll l-<ref target="https://mt.wikipedia.org/wiki/Innu_Rjali">Innu Rjali</ref> għal bosta pajjiżi oħra.</item></list>
<list type="unordered"><item>L-<ref target="https://mt.wikipedia.org/wiki/Lingwa_Ingliża">Ingliż</ref> huwa stabilit għall-użu uffiċjali. F'<ref target="https://mt.wikipedia.org/wiki/WAles">WAles</ref>, il-<ref target="https://mt.wikipedia.org/wiki/Bord_tal-Lingwa_Galliża">Bwrdd yr Iaith Gymraeg</ref> għandu d-dmir li jara li, "fit-tmexxija ta' stabbilimenti pubbliċi u l-amministrazzjoni tal-Ġustizzja, l-lingwa Ingliża u dik <ref target="https://mt.wikipedia.org/wiki/Lingwa_Galliża">Galliża</ref> għandhom jiġu meqjusa daqs xulxin. Il-<ref target="https://mt.wikipedia.org/wiki/Bord_tal-Lingwa_Gaeliku_Skoċċiż">Bòrd na Gàidhlig</ref> għandu d-dmir li jara li "l-istatut tal-lingwa <ref target="https://mt.wikipedia.org/wiki/Lingwa_Gaelika_Skoċċiż">Gaelika</ref> jibqa' dak ta' <ref target="https://mt.wikipedia.org/wiki/Lingwa_uffiċjali">lingwa uffiċjali</ref> tal-<ref target="https://mt.wikipedia.org/wiki/ISkozzja">iSkozzja</ref> u għandha l-istess rispett bħal-lingwa Ingliża.</item></list>
<list type="unordered"><item>skont il-<ref target="https://mt.wikipedia.org/wiki/Patenta_Ewropea_għall-lingwi_reġjonali_jew_minoratorji">Patenta Ewropea għall-lingwi reġjonali jew minoratorji</ref>, il-lingwi: Galliż, Gaeliku Skoċċiż,<ref target="https://mt.wikipedia.org/wiki/Lingwa_Kornika">Korniku</ref>, l-<ref target="https://mt.wikipedia.org/wiki/Lingwa_Irlandiża">Irlandiż</ref>, l-<ref target="https://mt.wikipedia.org/wiki/Ingliż-Skoċċiż_ta'_Ulster">Ingliż-Skoċċiż ta' Ulster</ref> u l-<ref target="https://mt.wikipedia.org/wiki/Lingwa_tal-Ingliż-Skoċċiż">Ingliż-Skoċċiż</ref> huma uffiċjalment meqjusa bħala Lingwi <ref target="https://mt.wikipedia.org/wiki/Lingwa_Reġjonali">Reġjonali</ref> jew <ref target="https://mt.wikipedia.org/wiki/Lingwi_Minoratorji">Minoratorji</ref> skont il-<ref target="https://mt.wikipedia.org/wiki/Gvern_tar-Renju_Unit">Gvern tar-Renju Unit</ref>. Ara wkoll <ref target="https://mt.wikipedia.org/wiki/Lingwi_tar-Renju_Unit">Lingwi tar-Renju Unit</ref>.</item></list>
<list type="unordered"><item><ref target="https://www.cia.gov/library/publications/the-world-factbook/geos/uk.html#Econ">CIA Factbook</ref>. Stima Uffiċjali tal-Ċensiment tal-2001 hija provduta mill-<ref target="https://mt.wikipedia.org/wiki/Uffiċju_tal-Statistiċi_Nazzjonali">Uffiċju tal-Statistiċi Nazzjonali</ref>.</item></list>
<list type="unordered"><item><ref target="https://mt.wikipedia.org/wiki/ISO_3166-1_alpha-2">ISO 3166-1 alpha-2</ref> hija l-<ref target="https://mt.wikipedia.org/wiki/Gran_Brittanja">GB</ref>, però <ref target="https://mt.wikipedia.org/wiki/.gb">.gb</ref> mhux użata. Id-dominju <ref target="https://mt.wikipedia.org/wiki/.eu">.eu</ref> hija maqsuma mal-membri tal-<ref target="https://mt.wikipedia.org/wiki/Unjoni_Ewropea">Unjoni Ewropea</ref>.</item></list>
Ħoloq esterni
<list type="unordered"><item><ref target="http://www.royal.gov.uk/">Sit uffiċjali tal-Monarkija tar-Renju Unit</ref></item>
<item><ref target="http://www.direct.gov.uk/">Sit uffiċjali tal-Gvern tar-Renju Unit</ref></item>
<item><ref target="http://www.visitbritain.com/">Gwida uffiċjali għal Brittanja għat-turisti</ref></item>
<item><ref target="http://www.statistics.gov.uk/StatBase/Product.asp?vlnk=5703">Il-ktieb ta' kull sena uffiċjali tar-Renju Unit</ref></item>
<item><ref target="http://www.number-10.gov.uk/output/Page823.asp">"Pajjiżi fil-Pajjiż"</ref> mis-<ref target="http://www.number-10.gov.uk">Sit uffiċjali tal-Prim Ministru tar-Renju Unit</ref></item>
<item><ref target="http://dataranking.com/country.cgi?LG=e&amp;CO=29">Informazzjoni tal-klassifika tal-Ekonomija u dik soċjali/ Renju Unit</ref></item>
<item><ref target="https://en.wikivoyage.org/wiki/United%20Kingdom">Gwida għall-ivvjaġġar għar-Renju Unit</ref> fuq Wikivoyage</item></list>
</text></body></html>