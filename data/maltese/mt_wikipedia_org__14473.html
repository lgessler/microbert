<html><body><text id="wikipedia_mt_wikipedia_org__14473.html" ns="0" revid="231615" sourceurl="https://mt.wikipedia.org/wiki/Ellis_Park_Stadium" title="Ellis Park Stadium" type="wikipedia">Ellis Park Stadium
<p><hi rend="bold">Ellis Park Stadium</hi>, illum magħruf aktar bħala <hi rend="bold">Coca-Cola Park</hi> minħabba l-isponsorizzazzjoni, huwa stadju li jinsab ġewwa <ref target="https://mt.wikipedia.org/wiki/Johannesburg">Johannesburg</ref>, fl-<ref target="https://mt.wikipedia.org/wiki/Afrika_t'Isfel">Afrika t'Isfel</ref>. Mibni fl-1928, dawn huwa wieħed mill-ikbar stadji fl-Afrika t'Isfel. Dan l-impjant huwa l-aktar famuż minħabba li ġewwa fih ospita l-<ref target="https://mt.wikipedia.org/wiki/Tazza_tad-Dinja_tar-Rugby_1995">finali tar-rugby</ref> tal-1995, li rat lill-<ref target="https://mt.wikipedia.org/wiki/Tim_nazzjonali_tar-rugby_tal-Afrika_t'Isfel">Afrika t'Isfel</ref> tegħleb lil <ref target="https://mt.wikipedia.org/wiki/Tim_nazzjonali_tar-rugby_ta'_New_Zealand">New Zealand</ref> u ssir ċampjin mondjali.</p>
Storja
<p>Il-bini ta' Ellis Park beda fl-1972 sabiex jospita l-logħbiet tat-tim tar-rugby ta' Golden Lions. Dan ġie msemmi wara JD Ellis, kunsillier ta' Johannesburg, li oriġinarjament kien proġett li jirreserva art ta' iktar minn ħames ettari. F'Ġunju 1928, il-grawnd kien lest għal partita ta' prova bejn l-<ref target="https://mt.wikipedia.org/wiki/Tim_nazzjonali_tar-rugby_tal-Afrika_t'Isfel">Afrika t'Isfel</ref> u <ref target="https://mt.wikipedia.org/wiki/Tim_nazzjonali_tar-rugby_ta'_New_Zealand">New Zealand</ref>. Bejn l-1947 u l-1957, l-iskop prinċipali tal-grawnd kien dak li jilqa' fih logħob tar-rugby u tal-krikit.</p>
<p>Fi tmiem is-snin sebgħin, l-impjant ġie modernizzat. L-istadju l-ġdid, inawgurat fl-1982, kellu jesa' 60,000 ruħ. Fl-1995, dan ospita numru ta' logħbiet mit-<ref target="https://mt.wikipedia.org/wiki/Tazza_tad-Dinja_tar-Rugby">Tazza tad-Dinja tar-Rugby</ref> u kif ukoll il-finali mirbuħa mis-Sud-Afrikani fuq it-tim tal-<hi rend="italic"><ref target="https://mt.wikipedia.org/wiki/Tim_nazzjonali_tar-rugby_ta'_New_Zealand">All Blacks</ref></hi>.</p>
<p>Fl-1999 saret partita ta' ħbiberija tal-futbol bejn tim magħżul ta' Afrikani u selezzjoni mondjali sabiex isellmu t-tluq ta' <ref target="https://mt.wikipedia.org/wiki/Nelson_Mandela">Nelson Mandela</ref> minn <ref target="https://mt.wikipedia.org/wiki/President_tal-Afrika_t'Isfel">President tal-Afrika t'Isfel</ref>. Fil-11 ta' April, 2001, waħda mill-ikbar traġedji sportivi ħadet post f'Ellis Park meta 40 ruħ spiċċaw mejta fil-konfront bejn <ref target="https://mt.wikipedia.org/wiki/Orlando_Pirates_FC">Orlando Pirates</ref> u <ref target="https://mt.wikipedia.org/wiki/Kaizer_Chiefs_FC">Kaizer Chiefs</ref>.</p>
<p>Fl-2009, Ellis Park żamm fih il-finali tat-<ref target="https://mt.wikipedia.org/wiki/Tazza_tal-Konfederazzjonijiet_2009">Tazza tal-Konfederazzjonijiet</ref> bejn l-<ref target="https://mt.wikipedia.org/wiki/Tim_nazzjonali_tal-futbol_tal-Istati_Uniti">Istati Uniti</ref> u l-<ref target="https://mt.wikipedia.org/wiki/Tim_nazzjonali_tal-futbol_tal-Brażil">Brażil</ref>. Huwa ġie magħżul fost għaxar impjanti sabiex fihom jintlagħbu l-logħbiet mit-<ref target="https://mt.wikipedia.org/wiki/Tazza_tad-Dinja_tal-Futbol_2010">Tazza tad-Dinja tal-Futbol 2010</ref>. </p>


Ħoloq esterni

<list type="unordered"><item><ref target="http://www.ellispark.co.za">Sit uffiċjali</ref></item>
<item><ref target="http://in3sixty.com/cms/manager/share/id/6bc3e2ff-a96e-f7a3-fe93-2b472ea490fc">Dehra 360°</ref></item></list>
<p>Koordinati: <ref target="https://tools.wmflabs.org/geohack/geohack.php?pagename=Il-Pa%C4%A1na_prin%C4%8Bipali&amp;params=26_11_51.07_S_28_3_38.76_E_type:landmark">26°11′51.07″S 28°3′38.76″E﻿ / ﻿26.1975194°S 28.0607667°E﻿ / -26.1975194; 28.0607667</ref></p>
</text></body></html>