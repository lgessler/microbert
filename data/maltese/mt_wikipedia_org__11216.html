<html><body><text id="wikipedia_mt_wikipedia_org__11216.html" ns="0" revid="270601" sourceurl="https://mt.wikipedia.org/wiki/Franco_Di_Santo" title="Franco Di Santo" type="wikipedia">Franco Di Santo
<p><hi rend="bold">Franco Matías di Santo</hi> (<ref target="https://mt.wikipedia.org/wiki/Mendoza_(Arġentina)">Mendoza</ref>, <ref target="https://mt.wikipedia.org/wiki/7_ta'_April">7 ta' April</ref> <ref target="https://mt.wikipedia.org/wiki/1989">1989</ref>) hu plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Arġentina">Arġentin</ref> li jilgħab bħala <ref target="https://mt.wikipedia.org/wiki/Attakkant">attakkant</ref> ma' <ref target="https://mt.wikipedia.org/wiki/San_Lorenzo_de_Almagro">San Lorenzo</ref>.</p>
Karriera
<p>Di Santo beda l-karriea tiegħu mal-klabb Ċilen ta' <ref target="https://mt.wikipedia.org/wiki/Audax_Club_Sportivo_Italiano">Audax Italiano</ref>. Wara prestazzjonijiet impressjonanti, fil-25 ta' Jannar 2008, Di Santo ingħaqad ma' <ref target="https://mt.wikipedia.org/wiki/Chelsea_FC">Chelsea</ref>.</p>
<p>Hu ddebutta mat-tim tar-riservi fil-11 ta' Frar 2008, fejn skorja l-gowl tal-pari kontra t-tim tar-riservi ta' Fulham. Fl-ewwel staġun tiegħu 2007–08 mat-tim tar-riservi hu skorja 12-il gowl fi 8 logħbiet.</p>
<p>Għall-<ref target="https://mt.wikipedia.org/wiki/Premier_League_2008–09">istaġun 2008–09</ref> hu ngħaqad mal-ewwel tim tal-<hi rend="italic">Blues</hi> fejn mat-tim mar iċ-<ref target="https://mt.wikipedia.org/wiki/Ċina">Ċina</ref> għat-tour annwali ta' qabel l-istaġun. Fl-ewwel logħba tiegħu, daħal minn fuq il-bank tas-sostituti biex skorja t-tielet gowl fir-rebħa ta' 4–0 kontra <ref target="https://mt.wikipedia.org/wiki/Guangzhou_Evergrande_FC">Guangzhou Pharmaceutical</ref>. It-tieni gowl tiegħu wasal biss ħames minuti mid-dħul tiegħu fil-konfront kontra <ref target="https://mt.wikipedia.org/wiki/Chengdu_Blades_FC">Chengdu Blades</ref>, li ssarfet f'rebħa ta' 7–0.</p>
<p>L-ewwel logħba uffiċjali tiegħu kienet fil-pari ta' 1–1 kontra <ref target="https://mt.wikipedia.org/wiki/Tottenham_Hotspur_FC">Tottenham Hotspur</ref>, fejn daħal bħala sostitut għal <ref target="https://mt.wikipedia.org/wiki/Nicolas_Anelka">Nicolas Anelka</ref> fit-88 minuta. Id-debutt fil-<ref target="https://mt.wikipedia.org/wiki/UEFA_Champions_League">UEFA Champions League</ref> wasal kontra <ref target="https://mt.wikipedia.org/wiki/CFR_Cluj">CFR Cluj</ref> tar-Rumanija, meta ħa post <ref target="https://mt.wikipedia.org/wiki/Florent_Malouda">Florent Malouda</ref> wara 70 minuta logħob. Il-logħba ntemmet 0–0. Matul l-istaġun 2008–09 għamel tmien dehriet fil-kampjonat, kollha bħala sostitut.</p>
<p>Nhar it-3 ta' Awwissu 2009, Di Santo issieħeb ma' <ref target="https://mt.wikipedia.org/wiki/Blackburn_Rovers_FC">Blackburn Rovers</ref> bil-formola ta' self sa Frar tal-2010, bl-għażla li l-perjodu ta' self jiġi estiż għal sitt xhur oħra sa Ġunju 2010.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Hu ddebutta mar-<hi rend="italic">Rovers</hi> fir-rebħa ta' 2–1 kontra <ref target="https://mt.wikipedia.org/wiki/Aston_Villa_FC">Aston Villa</ref> fejn ta assist għall-gowl ta' <ref target="https://mt.wikipedia.org/wiki/David_Dunn">David Dunn</ref>. Hu beda l-ewwel logħba tiegħu mal-ewwel ħdax fit-18 ta' Ottubru 2009 kontra <ref target="https://mt.wikipedia.org/wiki/Burnley_FC">Burnley</ref>, fejn skorja l-ewwel gowl tiegħu fil-futbol Ingliż waqt li assista l-gowl ta' David Dunn. Wara li ġie deċiż li l-perjodu ta' self tiegħu jiġi estiż, ftit li xejn sab ħin fil-grawnd, fejn kien involut fil-partiti aktar bħala sostitut.</p>
<p>Minuti qabel it-tmiem tas-suq tat-trasferimenti tas-sajf 2010, hu ngħaqad b'mod definittiv ma' <ref target="https://mt.wikipedia.org/wiki/Wigan_Athletic_FC">Wigan Athletic</ref>.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
Unuri
Klabb
Chelsea
<list type="unordered"><item><ref target="https://mt.wikipedia.org/wiki/FA_Cup">FA Cup</ref>: 2008–09</item></list>
Wigan Athletic
<list type="unordered"><item><ref target="https://mt.wikipedia.org/wiki/FA_Cup">FA Cup</ref>: 2012–13</item></list>


Ħoloq esterni

<list type="unordered"><item>Il-mudell {{<ref target="https://mt.wikipedia.org/wiki/Mudell:Soccerbase">Soccerbase</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>