<html><body><text id="wikipedia_mt_wikipedia_org__25395.html" ns="0" revid="258929" sourceurl="https://mt.wikipedia.org/wiki/Il-Port_il-Kbir" title="Il-Port il-Kbir" type="wikipedia">Il-Port il-Kbir<p>Il-<hi rend="bold">Port il-Kbir</hi> magħruf ukoll bħala l-Port tal-Belt Valletta, huwa port naturali fil-Gzira ta' <ref target="https://mt.wikipedia.org/wiki/Malta">Malta</ref>.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Bħala port ġie mmodifikat sostanzjalment matul is-snin b'diversi baċiri, mollijiet, u fortifikazzjonijiet.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
<figure><caption>Il-Port il-Kbir, Valletta, Malta</caption></figure>
Deskrizzjoni
<p>Il-bokka tal-Port tħares lejn il-Lvant ta’ Fuq u hija mdawra lejn it-tramuntana minn <ref target="https://mt.wikipedia.org/wiki/Forti_Sant'Iermu">Sant'Iermu</ref>. Il-<ref target="https://mt.wikipedia.org/wiki/Breakwater">Breakwater</ref> joffri kenn tajjeb lil dan il-port. Il-Ponta tar-Rikażli tkompli tingħaqad miegħu minn-nofsinhar.</p>
<p>Ix-xatt tal-Majjistral huwa magħmul mill-peniżola ta’ Sciberras, li fil-biċċa l-kbira tagħha hija magħmula mill-Belt Valletta u s-subborg tagħha l-Furjana. Din il-peniżola taqsam il-Port il-Kbir mit-tieni port naturali li jinsab parallel miegħu, dak ta' <ref target="https://mt.wikipedia.org/wiki/Marsamxett">Marsamxett</ref>. Il-passaġġi tal-baħar fil-port jibqgħu deħlin kważi sal-<ref target="https://mt.wikipedia.org/wiki/Il-Marsa">Marsa</ref>. In-naħa tax-Xlokk tal-port huwa ffurmat minn ilsna u fetħiet kbar bħal dawk tal-<ref target="https://mt.wikipedia.org/wiki/Irnella">Irnella</ref>, il-<ref target="https://mt.wikipedia.org/wiki/Kalkara">Kalkara</ref> , it-<ref target="https://mt.wikipedia.org/wiki/Dockyard">Tarzna</ref> , u tal-Franċiż  li jofformaw parti mill-<ref target="https://mt.wikipedia.org/wiki/Kalkara">Kalkara</ref> u t-Tliet Ibliet: <ref target="https://mt.wikipedia.org/wiki/L-Isla">L-Isla</ref>, <ref target="https://mt.wikipedia.org/wiki/Bormla">Bormla</ref>, u l-<ref target="https://mt.wikipedia.org/wiki/Birgu">Birgu</ref>. Il-port ġie deskritt ħafna drabi  bħala wieħed mill-isbaħ portijiet naturali li jeżistu.</p>
</text></body></html>