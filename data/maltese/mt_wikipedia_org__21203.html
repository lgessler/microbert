<html><body><text id="wikipedia_mt_wikipedia_org__21203.html" ns="0" revid="244410" sourceurl="https://mt.wikipedia.org/wiki/Asso%C4%8Bjazzjoni_tal-futbol_t%27G%C4%A7awdex" title="Assoċjazzjoni tal-futbol t'Għawdex" type="wikipedia">Assoċjazzjoni tal-futbol t'Għawdex
<p>L-<hi rend="bold">Assoċjazzjoni tal-futbol t'Għawdex</hi>, magħrufa aħjar bħala l-<hi rend="bold">Gozo Football Association</hi> (GFA) hi l-assoċjazzjoni li tiggwida l-logħba tal-<ref target="https://mt.wikipedia.org/wiki/Futbol">futbol</ref> f'<ref target="https://mt.wikipedia.org/wiki/Għawdex">Għawdex</ref>. Din ġiet fundata fis-sena 1936.</p>
<p>L-Assoċjazzjoni tiġi maqsuma f'żewġ diviżjonijiet, l-<ref target="https://mt.wikipedia.org/wiki/L-Ewwel_Diviżjoni_Għawdxija">Ewwel Diviżjoni</ref> u t-<ref target="https://mt.wikipedia.org/wiki/It-Tieni_Diviżjoni_Għawdxija">Tieni Diviżjoni</ref>. Torganizza wkoll it-<ref target="https://mt.wikipedia.org/wiki/Tazza_Għawdxija">Tazza Għawdxija</ref>, it-<ref target="https://mt.wikipedia.org/wiki/Tazza_tal-Indipendenza">Tazza tal-Indipendenza</ref>, it-<ref target="https://mt.wikipedia.org/wiki/Tazza_tal-Libertà">Tazza tal-Libertà</ref>, il-<ref target="https://mt.wikipedia.org/wiki/BOV_Super_Cup">BOV Super Cup</ref> u ħafna aktar.</p>
<p>Il-GFA wkoll kellha tim li jismu Gozo FC mill-istaġun 2008-2009 kien jilgħabu fit-<ref target="https://mt.wikipedia.org/wiki/Tieni_Diviżjoni_Maltija">Tieni Diviżjoni Maltija</ref> wara li rebħu b'mod konvinċent is-Sezzjoni B tat-<ref target="https://mt.wikipedia.org/wiki/Tielet_Diviżjoni_Maltija">Tielet Diviżjoni Maltija</ref>; li minn 16-il logħba huma rreġistraw 15-il rebħa u dro. Bħalissa, hemm 14-il klabb Għawdxi u l-Gozo Youth FA affiljaw mal-assoċjazzjoni li hija nnifisha hija assoċjazzjoni membru tal- <ref target="https://mt.wikipedia.org/wiki/Assoċjazzjoni_tal-Futbol_ta'_Malta">Assoċjazzjoni tal-Futbol ta' Malta</ref>. </p>
<p>Il-bini prinċipali tal-GFA jinsab fil-<ref target="https://mt.wikipedia.org/wiki/Grawnds_tal-futbol_f'Malta#Il-Grawnd_t'Għawdex">Grawnd t'Għawdex</ref>, li qabel kien magħrufa bħala s-<hi rend="italic">Silver Jubilee Ground</hi>, li jinsab fi Triq l-Imġarr fix-<ref target="https://mt.wikipedia.org/wiki/Xewkija">Xewkija</ref>. Il-Gozo FA mhix membru tal-<ref target="https://mt.wikipedia.org/wiki/UEFA">UEFA</ref> jew <ref target="https://mt.wikipedia.org/wiki/FIFA">FIFA</ref> iżda membru provviżorju tal-<ref target="https://mt.wikipedia.org/wiki/NF-Board">NF-Board</ref>.</p>


Ħoloq esterni
<list type="unordered"><item><ref target="http://www.gfa.com.mt/">Sit tal-Assoċjazzjoni tal-futbol t'Għawdex</ref></item></list>
</text></body></html>