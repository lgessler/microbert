<html><body><text id="wikipedia_mt_wikipedia_org__16250.html" ns="0" revid="257815" sourceurl="https://mt.wikipedia.org/wiki/Kitba_jeratika" title="Kitba jeratika" type="wikipedia">Kitba jeratika<figure><caption>Il-papiru ta' Ebers</caption></figure>
<p>Fl-<ref target="https://mt.wikipedia.org/wiki/Eġittu_antik">Eġittu antik</ref>, l-iskribi bdew jiktbu l-<ref target="https://mt.wikipedia.org/wiki/Ġeroglifiċi_Eġizzjani">ġeroglifiċi</ref> bl-għaġla billi jissemplifikawhom. Din il-kitba li tissejjaħ bil-<hi rend="bold">kitba jeratika</hi> kienet użata fl-amministrazzjoni. Il-kelma <hi rend="italic">jeratika</hi> ġejja mill-Grieg γράμματα ἱερατικά (<hi rend="italic">grammata hieratika</hi>, litteralment "kitba qassisija jew saċerdotali"), u kienet użata għall-ewwel darba minn <ref target="https://mt.wikipedia.org/wiki/Klement_ta'_Lixandra">Klement ta' Lixandra</ref> fit-tieni seklu<ref target="https://mt.wikipedia.org/wiki/Il-Paġna_prinċipali#cite_note-1">[1]</ref>.</p>
<p>Il-kitba jeratika fil-fatt hi t-tieni livell ta' semplifikazzjoni tal ġeroglifiċi, l-ewwel waħda kienet il-<ref target="https://mt.wikipedia.org/wiki/Ġeroglifiku_linjari">ġeroglifiċi linjari</ref>, li huma verżjoni simplifikata tal-ġeroglifiċi li żammet il-valur rappreżentattiv tagħhom. Il-karattri jeratiċi, fihom nfushom, ma baqgħux jirrappreżenta oġġetti, iżda huma biss karattri arbitrarji bħall-ittri ta' alfabett. </p>
<p>Il-<ref target="https://mt.wikipedia.org/wiki/Paleografu">paleografi</ref> jikklassifikaw il-kitba jeratika bħala <ref target="https://mt.wikipedia.org/wiki/Stenografija">stenografija</ref>, użata fl-amministrazzjoni (korrispondenza, ħlas ta' djun, irċevuti lill-ħassiela u għall-kunsinji) iżda wkoll fil-qasam kulturali (testi letterarji jew xjentifiċi). </p>
<figure><caption>Eżempji tal-mogħdija tal-<ref target="https://mt.wikipedia.org/wiki/Ġeroglifiċi_Eġizzjani">ġeroglifiċi</ref> għall-karattri jeratiċi (<ref target="https://mt.wikipedia.org/wiki/Jean-François_Champollion">Champollion</ref>)</caption></figure>
</text></body></html>