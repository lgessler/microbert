<html><body><text id="wikipedia_mt_wikipedia_org__6399.html" ns="0" revid="273468" sourceurl="https://mt.wikipedia.org/wiki/Claudio_Baglioni" title="Claudio Baglioni" type="wikipedia">Claudio Baglioni
<figure><ref target="https://mt.wikipedia.org/wiki/Special:FilePath/Baglioni_anni_90.jpg">Stampa:Baglioni anni 90.jpg</ref><caption>Claudio Baglioni, 1990</caption></figure>
<p><hi rend="bold">Claudio Baglioni</hi> (<ref target="https://mt.wikipedia.org/wiki/Ruma">Ruma</ref>, <ref target="https://mt.wikipedia.org/wiki/16_ta'_Mejju">16 ta' Mejju</ref> <ref target="https://mt.wikipedia.org/wiki/1951">1951</ref>) huwa <ref target="https://mt.wikipedia.org/wiki/Kantawtur">kantawtur</ref> magħruf <ref target="https://mt.wikipedia.org/wiki/Italja">Taljan</ref>. Huwa twieled <ref target="https://mt.wikipedia.org/wiki/Ruma">Ruma</ref> fis-16 ta' Mejju 1951. Ħareġ total ta’ 29 album, li sbatax minnhom ġew irrekordjati fl-istudjos. Fost l-aktar albums magħrufa hemm dak tal-1972, <hi rend="italic">Questo piccolo grande amore</hi> li huwa wieħed mill-aktar albums bikrin tiegħu, <hi rend="italic">Strada facendo</hi> ta' disa' snin wara u <hi rend="italic">Io sono qui</hi> tal-1995. Ftit huma dawk li jafu li fl-2004 Baglioni ggradwa bħala <ref target="https://mt.wikipedia.org/wiki/Arkitett">arkitett</ref> mill-<ref target="https://mt.wikipedia.org/wiki/Universita_La_Sapienza">Universita La Sapienza</ref> ta' Ruma.</p>
<p>Baglioni ġie għall-ewwel darba f'<ref target="https://mt.wikipedia.org/wiki/Malta">Malta</ref> fl-2005 u minn dak inhar żar il-pajjiż tliet darbiet oħra. Fil-25 t'Awissu ta kunċert flimkien ma' <ref target="https://mt.wikipedia.org/wiki/Riccardo_Cocciante">Riccardo Cocciante</ref> u <ref target="https://mt.wikipedia.org/wiki/Gianni_Morandi">Gianni Morandi</ref> fil-<ref target="https://mt.wikipedia.org/wiki/Valletta_Waterfront">Valletta Waterfront</ref>, il-<ref target="https://mt.wikipedia.org/wiki/Furjana">Furjana</ref>, bħala parti mill-kunċerti <hi rend="italic">o'scia</hi>, li kien beda fil-gżira ġara ta' <ref target="https://mt.wikipedia.org/wiki/Lampedusa">Lampedusa</ref>.</p>
Ħoloq esterni
<list type="unordered"><item><ref target="http://www.patapan.it/">Sit uffiċjali</ref></item></list>
</text></body></html>