<html><body><text id="wikipedia_mt_wikipedia_org__2448.html" ns="0" revid="252372" sourceurl="https://mt.wikipedia.org/wiki/Gudja" title="Gudja" type="wikipedia">Gudja
<p>Il-<hi rend="bold">Gudja</hi> hu raħal żgħir f'<ref target="https://mt.wikipedia.org/wiki/Malta">Malta</ref> b'popolazzjoni ta' madwar 3,050 ruħ. Ir-raħal jinsab fuq għolja ċkejkna fix-xlokk tal-Belt <ref target="https://mt.wikipedia.org/wiki/Valletta">Valletta</ref>, u jinsab fuq ir-riħ tal-<ref target="https://mt.wikipedia.org/wiki/Ajruport_Internazzjonali_ta'_Malta">Ajruport Internazzjonali ta' Malta</ref>.</p>
<p>Fit-truf tar-raħal jinsab il-<hi rend="italic"><ref target="https://mt.wikipedia.org/wiki/Palazz_ta'_Bettina">Palazz ta' Bettina</ref></hi>, palazz li joffri pajżaġġi sbieħ, u li, fost l-ohrajn, serva ta' akkomodazzjoni lill-kantanta kontemporanea <ref target="https://mt.wikipedia.org/wiki/Madonna_(kantanta)">Madonna</ref>, meta din kienet f'Malta. Il-Knisja Parrokkjali hi ddedikata lill-<ref target="https://mt.wikipedia.org/wiki/Assunzjoni_tal-Verġni_Marija">Assunzjoni tal-Verġni Marija</ref>; Fil-Gudja nsibu wkoll il-kappella medjuevali ta' <ref target="https://mt.wikipedia.org/wiki/Bir_Miftuħ">Bir Miftuħ</ref>, li nbniet mal-500 sena ilu.</p>
</text></body></html>