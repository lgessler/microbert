<html><body><text id="wikipedia_mt_wikipedia_org__20035.html" ns="0" revid="238563" sourceurl="https://mt.wikipedia.org/wiki/Christian_Br%C3%BCls" title="Christian Brüls" type="wikipedia">Christian Brüls
<p><hi rend="bold">Christian Brüls</hi> (<ref target="https://mt.wikipedia.org/wiki/Malmedy">Malmedy</ref>, <ref target="https://mt.wikipedia.org/wiki/30_ta'_Settembru">30 ta' Settembru</ref> <ref target="https://mt.wikipedia.org/wiki/1988">1988</ref>) huwa <ref target="https://mt.wikipedia.org/wiki/Futbol">futboler</ref> <ref target="https://mt.wikipedia.org/wiki/Belġju">Belġjan</ref> li jilgħab bħala <ref target="https://mt.wikipedia.org/wiki/Midfilder">midfilder</ref> mat-tim ta' <ref target="https://mt.wikipedia.org/wiki/OGC_Nice">Nice</ref>, taħt self minn <ref target="https://mt.wikipedia.org/wiki/KAA_Gent">Gent</ref>.</p>
Karriera
<p>Brüls jilgħab normalment bħala midfilder offensiv. Grazzi għall-prestazzjonijiet qawwija tiegħu mat-<ref target="https://mt.wikipedia.org/wiki/Tim_nazzjonali_tal-futbol_tal-Belġju_ta'_taħt_il-21_sena">tim nazzjonali Belġjan ta' taħt il-21 sena</ref>, huwa ġibed l-interess tal-aqwa klabbs Belġjani, inklużi <ref target="https://mt.wikipedia.org/wiki/Club_Brugge_KV">Club Brugge</ref>, <ref target="https://mt.wikipedia.org/wiki/KFC_Germinal_Beerschot">Germinal Beerschot</ref> u <ref target="https://mt.wikipedia.org/wiki/KAA_Gent">Gent</ref>.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Madankollu, huwa għażel li jilagħab għall-klabb Olandiż ta' <ref target="https://mt.wikipedia.org/wiki/MVV_Maastricht">MVV Maastricht</ref>. Fl-2011 huwa ffirma kuntratt ta' erba' snin ma <ref target="https://mt.wikipedia.org/wiki/KAA_Gent">KAA Gent</ref>. Wara sentejn mal-klabb, ingħaqad mat-tim Franċiż ta' <ref target="https://mt.wikipedia.org/wiki/OGC_Nice">Nice</ref> għal perjodu ta' self, bl-opzjoni li jinxtara fl-aħħar tal-istaġun.</p>


Ħoloq esterni
<list type="unordered"><item>(EN)  <ref target="http://www.transfermarkt.de/en/-/aufeinenblick/spieler_38978.html">Il-Paġna prinċipali</ref> fuq transfermarkt.de</item>
<item>(NL)  <ref target="http://www.vi.nl/spelers/carriere.htm?dbid=57879">Profil</ref> fuq vi.nl</item></list>
</text></body></html>