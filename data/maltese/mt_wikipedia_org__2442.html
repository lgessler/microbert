<html><body><text id="wikipedia_mt_wikipedia_org__2442.html" ns="0" revid="215190" sourceurl="https://mt.wikipedia.org/wiki/Etimolo%C4%A1ija" title="Etimoloġija" type="wikipedia">Etimoloġija
<p><hi rend="bold">Etimoloġija</hi> hija fergħa tal-<ref target="https://mt.wikipedia.org/wiki/Lingwistika">lingwistika</ref> storika dwar l-oriġni jew it-tnissil u l-iżvilupp tal-kliem, kif ukoll dwar it-tqabbil bejn kliem li jixtiebah jew aħjar kliem-qarib f'ilsna differenti. Hawnhekk "kelma-qariba" (plural "kliem-qarib" u "kelmiet-qarib") qed tittieħed bħala l-ekwivalenti ta' dik li fl-Ingliż tissejjaħ <hi rend="italic">cognate (word)</hi>. F'dak li għandu x'jaqsam mal-lingwistika, l-etimoloġija tqarreb ferm is-<ref target="https://mt.wikipedia.org/wiki/Semantika">Semantika</ref> u l-<ref target="https://mt.wikipedia.org/wiki/Fonoloġija">Fonoloġija</ref>. Tant hu hekk, li qabel ma ġew żviluppati r-regoli tal-<ref target="https://mt.wikipedia.org/wiki/Fonetika">Fonetika</ref>, ma kellniex mezz xjentifiku jew sistematiku kif nittraċċaw it-tnissil tal-kliem.</p>
Eżempji etimoloġiċi fl-ilsien Malti
<list type="unordered"><item><hi rend="bold">ballu</hi> (minn <hi rend="italic">ballo</hi> fit-<ref target="https://mt.wikipedia.org/wiki/Lingwa_Taljana">Taljan</ref>)</item>
<item><hi rend="bold">ballerin</hi> (minn <hi rend="italic">ballerino</hi> fit-Taljan)</item>
<item><hi rend="bold">balè</hi> (minn <hi rend="italic">ballet</hi> fil-<ref target="https://mt.wikipedia.org/wiki/Lingwa_Franċiża">Franċiż</ref>)</item>
<item><hi rend="bold">ħila</hi> (minn <hi rend="italic">ħīla, ħajl</hi> fl-Għarbi)</item>
<item><hi rend="bold">orrajt</hi> (minn <hi rend="italic">all right</hi> fl-Ingliż)</item>
<item><hi rend="bold">pitazz</hi> (minn <hi rend="italic">pitazzu</hi> fl-<ref target="https://mt.wikipedia.org/wiki/Lingwa_Sqallija">Isqalli Komuni</ref>)</item>
<item><hi rend="bold">fisser</hi> (minn <hi rend="italic">fassara</hi> fl-<ref target="https://mt.wikipedia.org/wiki/Lingwa_Għarbija">Għarbi</ref>)</item></list>
</text></body></html>