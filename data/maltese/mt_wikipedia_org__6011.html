<html><body><text id="wikipedia_mt_wikipedia_org__6011.html" ns="0" revid="274115" sourceurl="https://mt.wikipedia.org/wiki/Cork" title="Cork" type="wikipedia">Cork
<p><hi rend="bold">Cork</hi> hija t-tieni l-akbar belt fir-Repubblika ta' l-Irlanda, u t-tielet fl-Irlanda, wara dik ta' <ref target="https://mt.wikipedia.org/wiki/Belfast">Belfast</ref> fl-<ref target="https://mt.wikipedia.org/wiki/Irlanda_ta'_Fuq">Irlanda ta' Fuq</ref>. Hija tgħodd 120 elf ruħ, iżda din titla' għal 380 elf meta jingħaddu wkoll in-nies ta' County Cork. Il-belt tinsab fin-nofsinhar tal-gżira. </p>
<p>Ix-xmara Lee tgħaddi minn ġo nofs il-belt. Filwaqt li l-belt ta' <ref target="https://mt.wikipedia.org/wiki/Dublin">Dublin</ref> hija magħrufa għall-birra Guinness, dik ta' Cork tipproduċi l-birra Murphy's. Il-belt tuża l-port ta' <ref target="https://mt.wikipedia.org/wiki/Cobh">Cobh</ref>, ftit kilometri 'l bogħod, bħala dawk ewlieni għall-użu ta' tbaħħir ta' merkanzija u għall-ibburdjar.</p>

Kittieba minn Cork
<p>Fost l-aktar kittieba magħrufa minn Cork hemm id-drammaturgu Frank O'Connor, li kiteb ukoll għadd ta' kotba dwar it-tifkiriet ta' tfulitu, fosthom <hi rend="italic">An Only Child</hi>, kif ukoll Liam Ó Murchú. Dan kiteb <hi rend="italic">A time to love?</hi> u kien risponsabbli għall-programmi televiżivi bil-Gejliku, fosthom <hi rend="italic">Buntús Cainte</hi> u <hi rend="italic">Trom agus Eadrom</hi>.</p>
Sport
<p>It-tim tal-futbol ta' Cork huwa Cork City F.C., li twaqqaf fl-1984. Huwa jilgħab fl-Ewwel Diviżjoni tal-Kampjonat Eircom. Bħalissa qed isir xogħol ta' bini fil-grawnd ta' Turner's Cross, li għandu jkun lest fl-2008 u se jkun jesa' 9,000 ruħ.</p>
Referenzi
<list type="unordered"><item><ref target="http://www.corkcity.ie/">Sit uffiċjali tal-belt ta' Cork</ref></item>
<item><ref target="http://www.corkairport.com/">Sit uffiċjali tal-ajruport ta' Cork</ref></item></list>
</text></body></html>