<html><body><text id="wikipedia_mt_wikipedia_org__15234.html" ns="0" revid="215738" sourceurl="https://mt.wikipedia.org/wiki/Madonna_ta%27_Coromoto" title="Madonna ta' Coromoto" type="wikipedia">Madonna ta' Coromoto<p>Il-<hi rend="bold">Madonna ta' Coromoto</hi> (bl-<ref target="https://mt.wikipedia.org/wiki/Lingwa_Spanjola">Ispanjol</ref>: <hi rend="italic">Nuestra Señora de Coromoto</hi>, magħrufa wkoll bħala <hi rend="bold">Il-Verġni ta' Coromoto</hi>) hija immaġini li tingħata ġieħ mill-Kattoliċi li tirrafigura dehra tal-<ref target="https://mt.wikipedia.org/wiki/Verġni_Marija">Verġni Marija</ref>. Fl-1950 ġiet dikjarata bħala l-<ref target="https://mt.wikipedia.org/wiki/Qaddis_patrun">patruna</ref> tal-<ref target="https://mt.wikipedia.org/wiki/Veneżwela">Veneżwela</ref>.</p>
Storja
<figure><caption>Ikona tal-Madonna ta' Coromoto</caption></figure>
<figure><caption>Statwa tal-Verġni ta' Coromoto fi <ref target="https://mt.wikipedia.org/wiki/Guanare">Guanare</ref></caption></figure>
<p>Meta l-belt ta' <ref target="https://mt.wikipedia.org/wiki/Guanare">Guanare</ref> (kapitali tal-istat ta' <ref target="https://mt.wikipedia.org/wiki/Portuguesa">Portuguesa</ref>) twaqqfet fl-1591, it-tribù Indjan li kien jgħix dak ir-reġjun, il-Cospes, ħarab lejn il-ġungla tat-Tramuntana. Kien minn dakinhar li bdiet l-evanġelizzazzjoni ta' dawk l-artijiet. L-ewwel dehra tal-<ref target="https://mt.wikipedia.org/wiki/Verġni_Marija">Verġni Marija</ref> kienet nhar it-8 ta' Settembru, 1652, fil-foresta fejn kienu ħarbu il-Cospes. Il-Madonna dehret lill-<ref target="https://mt.wikipedia.org/wiki/Cacique">Cacique</ref> (il-kap tat-tribù) Coromoto u lil martu u qaltilhom bil-lingwa tagħhom: "<hi rend="italic">Morru fid-dar tal-bojod u saqsuhom biex ixerrdu l-ilma fuqhom sabiex ikunu jistgħu jmorru s-sema</hi>". Sussegwentament, Marija saqsiet lilu u lit-tribù sabiex jirċievu l-<ref target="https://mt.wikipedia.org/wiki/Magħmudija">magħmudija</ref>. It-tradizzjoni orali tgħid li Cacique Coromoto irrakonta lill-encomendero don Juan Sánchez dwar din il-viżjoni, fejn qallu biex jipprepara lilu u lit-tribù ħalli jitgħallmu l-<ref target="https://mt.wikipedia.org/wiki/Katekiżmu">katekiżmu</ref> u b'hekk ikunu jistgħu jitgħammdu fi żmien tmient ijiem.</p>
<p>Diversi indiġeni Cospes ikkonvertew u ġew mgħammda, imma mhux il-kap, minħabba li ħassu skomdu li taħt reliġjon ġdida ma kienx se jibqa' l-kap leġittimu tal-poplu tiegħu. Għalhekk ħarab fil-foresta, fejn hemmhekk il-Madonna reġgħet dehritlu. Coromotto, b'suppervja, prova jgħalli idejh sabiex jaqbadha, imma din sparixxiet. Din id-dehra ġiet konfermata minn sinjal mirakoluż magħmul minn fibra tal-injam, li ġew imfittixja u aktar tard instabu. Illum il-ġurnata, din ir-<ref target="https://mt.wikipedia.org/wiki/Relikwa">relikwa</ref> hi venerata fis-santwarju nazzjonali tal-Madonna ta' Coromotto.</p>
<p>Cacique Coromoto irrakonta l-istorja fuq kif ġie migdum minn serp velenuż u reġa' lura lejn Guanare imweġġa' u għoddu mejjet, u beda jistaqsi sabiex jiġi mgħammed, magħmudija li saret fir-reġjun ta <ref target="https://mt.wikipedia.org/wiki/Barinas_(belt)">Barinas</ref>. Hu sar Appostlu tal-Kristjaneżmu, u bl-isem Kristjan ta' <ref target="https://mt.wikipedia.org/wiki/Anġlu_kustodju">Anġlu Kustodju</ref> u mfejjaq mill-velenu, Coromoto sejjaħ lill-ftit ribelli indiġeni Cospes sabiex jitgħammdu.</p>
Kanonizzazzjoni
<p>Fl-1950, il-<ref target="https://mt.wikipedia.org/wiki/Papa_Piju_XII">Papa Piju XII</ref> iddikjaraha bħala l-patruna tal-<ref target="https://mt.wikipedia.org/wiki/Veneżwela">Veneżwela</ref>. Il-<ref target="https://mt.wikipedia.org/wiki/Papa_Ġwanni_Pawlu_II">Papa Ġwanni Pawlu II</ref> fiż-żjara tiegħu fis-santwarju Marjan ta' Guanare inkuruna l-istatwa, u l-<ref target="https://mt.wikipedia.org/wiki/Papa_Benedittu_XVI">Papa Benedittu XVI</ref> tella' s-Santwarju Nazzjonali tal-Madonna ta' Coromoto għall-grad ta' Bażilika Minuri.</p>
Ħoloq esterni
<list type="unordered"><item><ref target="http://www.virgendecoromoto.org/">Sit uffiċjali tal-Madonna ta' Coromoto</ref></item>
<item><ref target="http://www.mipunto.com/venezuelavirtual/000/005/002/154.html/">VENEZUELA VIRTUAL mipunto.com</ref></item>
<item><ref target="http://www.venezuelatuya.com/religion/coromoto.htm">Venezuela Tuya</ref></item></list>
</text></body></html>