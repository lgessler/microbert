<html><body><text id="wikipedia_mt_wikipedia_org__8413.html" ns="0" revid="269463" sourceurl="https://mt.wikipedia.org/wiki/April" title="April" type="wikipedia">April

<hi rend="italic">Għal użi oħra, ara <ref target="https://mt.wikipedia.org/wiki/Il-Paġna_prinċipali_(diżambigwazzjoni)">Il-Paġna prinċipali (diżambigwazzjoni)</ref></hi>
<p><hi rend="bold">April</hi> huwa r-raba' <ref target="https://mt.wikipedia.org/wiki/Xahar">xahar</ref> tas-<ref target="https://mt.wikipedia.org/wiki/Sena">sena</ref> fil-<ref target="https://mt.wikipedia.org/wiki/Kalendarju_Gregorjan">kalendarju Gregorjan</ref>, u wieħed minn erba' xhur bi 30 jum. April kien oriġinarjament it-tieni xahar tal-<ref target="https://mt.wikipedia.org/wiki/Kalendarju_Ruman">kalendarju Ruman</ref>, qabel ma' <ref target="https://mt.wikipedia.org/wiki/Jannar">Jannar</ref> u <ref target="https://mt.wikipedia.org/wiki/Frar">Frar</ref> kienu miżjuda mir-Re <ref target="https://mt.wikipedia.org/wiki/Numa_Pompilius">Numa Pompilius</ref> madwar is-sena <ref target="https://mt.wikipedia.org/wiki/700_QK">700 QK</ref>. Dan sar ir-raba' xahar tas-sena tal-kalendarju (fis-sena meta t-tnax ix-xahar kienu mniżżla wara xulxin) matul iż-żmien tal-<ref target="https://mt.wikipedia.org/wiki/Decemvirs">decemvirs</ref>, madwar <ref target="https://mt.wikipedia.org/wiki/450_QK">450 QK</ref>, u dakinhar kien ingħata 29 ġurnata. Is-sors ta' dan l-isem (<ref target="https://mt.wikipedia.org/wiki/Lingwa_Latina">Latin</ref> – <hi rend="italic">Aprilis</hi>) hu nċert. L-etimoloġija tradizzjonali mil-Latin <hi rend="italic">aperire</hi>, "tiftaħ", b'referenza għal April bħala l-bidu tal-istaġun meta s-siġar u l-fjuri jibdew "jiftħu", hija msaħħa mill-użu ta' ἁνοιξις ("ftuħ") għar-<ref target="https://mt.wikipedia.org/wiki/Rebbiegħa">rebbiegħa</ref> fil-Grieg modern. Minħabba li ħafna mix-xhur Rumani kienu msemmija f'ġieħ id-divinitajiet, u billi April kien ikkonsagrat lil <ref target="https://mt.wikipedia.org/wiki/Venere">Venere</ref> u li festa tagħha, l-<hi rend="italic">Festum Veneris et Fortunae Virilis</hi> kienet issir fl-ewwel ġurnata, kien suġġerit li Aprilis kien oriġinarjament ix-xahar tagħha Aphrilis, mill-isem <ref target="https://mt.wikipedia.org/wiki/Lingwa_Griega">Grieg</ref> <ref target="https://mt.wikipedia.org/wiki/Afrodite">Afrodite</ref> (<hi rend="italic">Aphros</hi>), jew mill-<ref target="https://mt.wikipedia.org/wiki/Lingwa_Etruska">Etrusk</ref> <hi rend="italic">Apru</hi>.</p>
<p>L-<ref target="https://mt.wikipedia.org/wiki/Anglo-Sassoni">Anglo-Sassoni</ref> kienu jsejħu lil April <hi rend="italic">Oster-monath</hi> jew <hi rend="italic">Eostur-monath</hi>, il-perjodu mqaddes ta' Eostre jew Ostara, l-allat pagani Sassoni tar-rebbiegħa, li minn isimhom ġejja l-kelma "Easter" għall-<ref target="https://mt.wikipedia.org/wiki/Għid">Għid</ref> modern. Jum <ref target="https://mt.wikipedia.org/wiki/San_Ġorġ">San Ġorġ</ref> hu fit-tlieta u għoxrin tax-xahar, u lejlet <ref target="https://mt.wikipedia.org/wiki/San_Mark">San Mark</ref>, bis-superstizzjoni li l-erwieħ ta' dawk li jkunu ħa jmutu matul dik is-sena jidhru jduru fil-knisja, taqa' fl-erbgħa u għoxrin.</p>
<figure><caption>April, illustrazzjoni minn <hi rend="italic">Très riches heures du duc de Berry</hi></caption></figure>
<p>Ix-xahar ta' April jibda (astroloġikament) meta x-xemx tkun fis-simbolu ta' <ref target="https://mt.wikipedia.org/wiki/Aries_(astroloġija)">Aries</ref> u jispiċċa fis-simbolu tal-<ref target="https://mt.wikipedia.org/wiki/Barri_(astroloġija)">Barri</ref>. Astronomikament, ix-xemx tibda fil-kostellazzjoni tal-<ref target="https://mt.wikipedia.org/wiki/Ħut_(kostellazzjoni)">Ħut</ref> u jispiċċa f'dak ta' <ref target="https://mt.wikipedia.org/wiki/Aries_(astronomija)">Aries</ref>. April jibda fl-istess ġurnata tal-ġimgħa bħal <ref target="https://mt.wikipedia.org/wiki/Lulju">Lulju</ref> f'kull sena, u <ref target="https://mt.wikipedia.org/wiki/Jannar">Jannar</ref> fi snin biżistiti.</p>
Avvenimenti f'April

<list type="unordered"><item><ref target="https://mt.wikipedia.org/wiki/Xahar_Nazzjonali_tal-Poeti">Xahar Nazzjonali tal-Poeti</ref> fl-<ref target="https://mt.wikipedia.org/wiki/Stati_Uniti">Istati Uniti</ref></item>
<item><ref target="https://mt.wikipedia.org/wiki/Ġifa">Ġifa</ref> (magħrufa bl-Ingliż bħala <hi rend="italic">April Fools' Day) – <ref target="https://mt.wikipedia.org/wiki/1_ta'_April">1 ta' April</ref></hi></item>
<item>Tmiem is-Sena tat-Taxxa fir-<ref target="https://mt.wikipedia.org/wiki/Renju_Unit">Renju Unit</ref> – <ref target="https://mt.wikipedia.org/wiki/5_ta'_April">5 ta' April</ref></item>
<item><ref target="https://mt.wikipedia.org/wiki/Jum_Dinji_tas-Saħħa">Jum Dinji tas-Saħħa</ref> – <ref target="https://mt.wikipedia.org/wiki/7_ta'_April">7 ta' April</ref></item>
<item><ref target="https://mt.wikipedia.org/wiki/Araw_ng_Kagitingan">Araw ng Kagitingan</ref>, magħrufa bħala "Baatan Day" fil-<ref target="https://mt.wikipedia.org/wiki/Filippini">Filippini</ref></item>
<item><ref target="https://mt.wikipedia.org/wiki/420_(kultura_tal-kannabis)">4:20</ref> – <ref target="https://mt.wikipedia.org/wiki/20_ta'_April">20 ta' April</ref></item>
<item><ref target="https://mt.wikipedia.org/wiki/Patriots'_Day">Patriots' Day</ref> – <ref target="https://mt.wikipedia.org/wiki/21_ta'_April">21 ta' April</ref></item>
<item><ref target="https://mt.wikipedia.org/wiki/Jum_id-Dinja">Jum id-Dinja</ref> – <ref target="https://mt.wikipedia.org/wiki/22_ta'_April">22 ta' April</ref></item>
<item><ref target="https://mt.wikipedia.org/wiki/Jum_San_Ġorġ">Jum San Ġorġ</ref> fir-<ref target="https://mt.wikipedia.org/wiki/Renju_Unit">Renju Unit</ref> u l-<ref target="https://mt.wikipedia.org/wiki/Ewropa">Ewropa</ref> – <ref target="https://mt.wikipedia.org/wiki/23_ta'_April">23 ta' April</ref></item>
<item>Ċelebrazzjoni tal-Indipendenza ta' <ref target="https://mt.wikipedia.org/wiki/Conch_Republic">Conch Republic</ref> f'<ref target="https://mt.wikipedia.org/wiki/Key_West">Key West</ref> – <ref target="https://mt.wikipedia.org/wiki/23_ta'_April">23 ta' April</ref></item>
<item><ref target="https://mt.wikipedia.org/wiki/ANZAC_Day">ANZAC Day</ref> fl-<ref target="https://mt.wikipedia.org/wiki/Awstralja">Awstralja</ref> u <ref target="https://mt.wikipedia.org/wiki/New_Zealand">New Zealand</ref> – <ref target="https://mt.wikipedia.org/wiki/25_ta'_April">25 ta' April</ref></item></list>
</text></body></html>