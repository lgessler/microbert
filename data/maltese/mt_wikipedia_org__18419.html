<html><body><text id="wikipedia_mt_wikipedia_org__18419.html" ns="0" revid="244023" sourceurl="https://mt.wikipedia.org/wiki/Festival_tal-Eurovision_2012" title="Festival tal-Eurovision 2012" type="wikipedia">Festival tal-Eurovision 2012
<p>Il-<hi rend="bold">Festival tal-Eurovision tal-2012</hi> kien is-57 edizzjoni ta' dan il-konkors u sar fil-belt ta' Baku fl-Ażerbajġan, wara r-rebħa ta' Ell u Nikki fl-edizzjoni tal-2011 bil-kanzunetta <hi rend="italic">Running Scared</hi>. Il-konkors sar fil-<hi rend="italic">Crystal Hall</hi> ta' Baku, li giet mibnija apposta, u l-preżentaturi kienu Eldar Gasimov, ir-rebbieh tal-Eurovision tal-2011, Nargiz Birk-Peterson u Leyla Aliyeva. Is-semi finali saru fit-22 u fl-24 ta' Mejju tal-2012, u l-finali fis-26 ta' Mejju. Il-Polonja u l-Armenja ddeċidew li jirtiraw mill-konkors filwaqt li l-Montenegro irritornaw wara waqfa ta' tliet snin.</p>
Format
<p>Minħabba r-ritorn tal-Italja fl-edizzjoni tal-2011, il-pajjiżi fis-serata tal-finali kienu 26, għall-ewwel darba wara l-2003. Flimkien mal-Ażerbajġan, il-pajjiżi tal-<hi rend="italic">Big Five</hi> ikkwalifikaw awtomatikament għall-finali, filwaqt li minn kull semifinali, ikkwalifikaw għaxar pajjiżi. </p>
Parteċipanti
<p>Minħabba r-ritorn tal-Montenegro, u l-irtira tal-Armenja u l-Polonja, in-numru ta' pajjiżi jieħdu sehem niżel għal 42. Dan ġie kkonfermat fis-17 ta' Jannar tal-2012, meta l-EBU approvat il-lista ta' parteċipanti. Fil-25 ta' Jannar tal-2012, is-36 semifinalisti ġew allokati fiż-żewġ semifinali. </p>


Semifinali 2

<p>Fis-serata finali tas-26 ta' Mejju, għaxar semifinalisti minn kull semifinali ingħaqdu mal-<hi rend="italic">Big Five</hi> u l-Ażerbajġan. Il-konkors ġie mirbuħ mill-Isvezja, bir-rappreżentanta Loreen li kantat il-kanzunetta <hi rend="italic">Euphoria</hi>. Dan wara li tmintax-il pajjiż differenti ta t-12-il punt lill-istess Loreen. Fit-tieni post ġew il-Buranovskiye Babushki mir-Russja, segwiti mir-<hi rend="italic">runner-up</hi> tal-festival tal-2004, is-Serb Zeljko Joksimovic. Fir-raba' post ġew l-ospitanti l-Ażerbajġan bil-kanzunetta <hi rend="italic">When the Music Dies</hi>, kantata minn Sabina Babayeva. Fil-ħames post ġiet il-kantanta Rona Nishliu bil-kanzunetta sentimentali tagħha Suus. Din tal-aħħar ġabet l-aħjar riżultat għall-pajjiżha, l-Albanija, li sa dak iż-żmien, l-aħjar riżultat kien is-seba' post fl-2004.</p>
<p>B'hekk, il-festival ta' wara dan għandu jsir fil-belt ta' Malmö fl-Isvezja, mill-14 sat-18 ta' Mejju tal-2013.</p>
Ħoloq esterni

<list type="unordered"><item><ref target="http://www.eurovision.tv/">Sit uffiċjali</ref></item></list>
</text></body></html>