<html><body><text id="wikipedia_mt_wikipedia_org__26543.html" ns="0" revid="267795" sourceurl="https://mt.wikipedia.org/wiki/Darrin_Zammit_Lupi" title="Darrin Zammit Lupi" type="wikipedia">Darrin Zammit Lupi
<p><hi rend="bold">Darrin Zammit Lupi</hi> (1968) huwa <ref target="https://mt.wikipedia.org/wiki/Fotografu">fotografu</ref> u <ref target="https://mt.wikipedia.org/wiki/Ġurnalist">ġurnalist</ref> <ref target="https://mt.wikipedia.org/wiki/Maltin">Malti.</ref></p>
Bijografija
<p>Zammit Lupi twieled fl-1968 f’Malta. Huwa beda l-karriera tiegħu bħala fotografu mal-gazzetta <ref target="https://mt.wikipedia.org/wiki/The_Malta_Independent">The Malta Independent</ref> fl-1992, iżda ftit wara sar fotografu freelance. Huwa studja fl-University of the Arts London fejn kiseb lawrja ta' masters fil-<ref target="https://mt.wikipedia.org/wiki/Photojournalism">Ġurnaliżmu Fotografiku</ref> ul-fotografija dokumentarja.</p>
<p>Fl-1996, Zammit Lupi beda jaħdem bħala fotografu mat-<hi rend="italic"><ref target="https://mt.wikipedia.org/wiki/Times_of_Malta">Times of Malta</ref></hi> u fis-sena ta’ wara sar korrispondent freelance għal <ref target="https://mt.wikipedia.org/wiki/Reuters">Reuters</ref>. Ix-xogħol tiegħu jiddokumenta l-<ref target="https://mt.wikipedia.org/wiki/Il-kriżi_tal-migranti_Ewropej">kriżi tal-migrazzjoni</ref> fil-Mediterran, it-<ref target="https://mt.wikipedia.org/wiki/Tsunami">Tsunami</ref> devastanti tax-Xlokk tal-Asja, l-Għanijiet ta' Żvilupp tal-Millennju f'żoni differenti tal-Afrika, it-terremot ta' L'Aquila tal-2009, id-<ref target="https://mt.wikipedia.org/wiki/Diżastru_tal-Costa_Concordia">diżastru tal-Costa Concordia</ref>, il-kunflitt Libjan, u avvenimenti internazzjonali oħra.</p>
Xogħlijiet
<p>Zammit Lupi ppubblika żewġ kotba, <hi rend="italic">Isle Landers</hi> u <hi rend="italic">Off the Job.</hi></p>
<p><hi rend="italic">Isle Landers</hi> ġie ppubblikat fl-2014. Fih hemmritratti meħuda minn Zammit Lupi mill-2005 sal-2014 rigward is-sitwazzjoni migratorja fil-Mediterran. F’dawn ir-ritratti, Zammit Lupi ħa ritratti tal-migranti mis-salvataġġ tagħhom fuq il-baħar, mal-waslu fl-Ewropa fiċ-ċentri tal-immigrazzjoni, sat-tluq tagħhom. L-iskop tal-ktieb huwa li jikkumbatti kontra r-razziżmu u l-ksenofobija u jqajjem kuxjenza pubblika internazzjonali dwar it-taqbida tal-migranti Afrikani u tal-Lvant Nofsani.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref><ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
<p><hi rend="italic">Off the Job</hi> ġie ppubblikat fl-2015 u huwa magħmul minn ritratti meħuda b’iPhone minn Zammit Lupi f’kuntesti differenti mix-xogħol professjonali tiegħu. Huwa jippreferi l-iPhone meta jieħu ritratti għall-pjaċir; għax skond hu dan, "huwa l-mod ideali biex nerġa' niċċarġja l-enerġiji kreattivi tiegħi".<ref target="https://mt.wikipedia.org/wiki/Il-Paġna_prinċipali#cite_note-3">[3]</ref><ref target="https://mt.wikipedia.org/wiki/Il-Paġna_prinċipali#cite_note-4">[4]</ref></p>
</text></body></html>