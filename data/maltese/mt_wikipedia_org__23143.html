<html><body><text id="wikipedia_mt_wikipedia_org__23143.html" ns="0" revid="270742" sourceurl="https://mt.wikipedia.org/wiki/Johnny_Navarro" title="Johnny Navarro" type="wikipedia">Johnny Navarro


<p><hi rend="bold">Johnny Navarro</hi> (<ref target="https://mt.wikipedia.org/wiki/Valletta">Valletta</ref>, 23 ta’ Ottubru 1912 - 5 ta’ Awwissu 1997) kien wieħed mill-aqwa atturi li qatt ħarġu minn <ref target="https://mt.wikipedia.org/wiki/Malta">Malta</ref>, li jibqa’ magħ­ruf għall-versatilità tiegħu u l-kapaċità kbira li kellu li b’ħar­sa biss jifqa’ l-udjenza f’daħka jew f’bikja waħda.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref><ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
Tfulija
<p>Bin Enrico Navar­ro u Pasqualina neè Cutajar, Johnny studja fl-iskola Umberto Primo u wara għadda għal Flores College fejn is-suġġett preferut tiegħu kien it-Taljan. </p>
<p>Bħala żagħżugħ kien membru attiv tal-Azzjoni Kattolika tal-Belt, imbagħad kien mid-ħla sew tas-Salesjani. Kien bnie­dem li jħobb ix-xogħol u jieħu kollox bis-serjetà, speċjalment fl-għajnuna siewja li kien jagħti lill-missieru fin-negozju tiegħu.</p>
<p>Sa minn età żgħira bdiet tit­rawwem fih il-passjoni lejn il-palk, fejn fil-fatt ħa parti f’reċ­ta fl-għaqda tal-Gioventù Kattolika (tal-Pawlini) ta’ 12-il sena. Sentejn wara ħa sehem fir-reċta “Il Ventaglio” ta’ Carlo Goldoni fit-Teatru Rjal, il-Belt u minn hemm ma waqaf qatt. </p>
Teatru
<p>Ħadem ħafna operetti bl-Ingliż bħal “Maid of the Mountains” u anke bit-Taljan ta’ Pirandello kif ukoll ta’ Eduardo de Filippo.</p>
<p>Johnny Navaro kellu karrie­ra twila ta’ attur ‘self-made’ b’rappreżentazzjonijiet fuq il-palk f’diversi teatri f’Malta u Għawdex, il-Kanada u l-Aws­tralja. Fil-Manoel kellu ħafna ‘plays’ tqal u serji bħal “La Torre sul Pollaio”, “Lo Sbaglio di essere vivo” u “Nina non Far La Stupida”.</p>
<p>Minbarra dan, kellu wirjiet għall-emigranti Maltin fejn tela’ jferraħ lil ħutna Maltin u Għawdxin tliet darbiet f’Syd­ney u f’Melbourne l-Awstralja, fi New York l-Istati Uniti u f’Ontario l-Kanada.</p>
<p>Atturi li ħadmu ma’ John-ny Navarro jgħidulek li kien jib­ril­la fl-improvizzazzjoni. Skript li kien mejjet kien jagħ­tih il-ħajja u jagħmlu aktar rikk. L-udjenza kienet f’idejh, tistenna xi qabża bla ħsieb minn fuq xi attur ieħor jew għal fuqhom. Kien flessibbli u l-istatura tiegħu kienet tgħinu biex fi ftit mumenti kapaċi joħloqlok paradossi billi jitgħawweġ, jaqbeż u jċaqlaq ġismu bl-aktar mod tad-daħk.</p>
Ħajja personali
<p>Iżda dan kollu kien jagħmlu fit-teatru, mhux fit-triq jew id-dar. Kif kienet tispiċċa l-pro­duzzjoni kien joħroġ is-Sur John Navarro. Peress li kien jagħmel xogħol bħala awditur qatt ma kien iħalli ċ-ċajt jidħol fl-affarjiet serji bħax-xogħol tiegħu.</p>
<p>Johnny Navarro żżewweġ ftit wara l-mewt ta’ missieru lil Maria Criscuoli hekk kif faqqgħet it-Tieni Gwerra Dinjija. Kellhom erba’ wlied bniet – Gladys, Marlene, Marcelle u Valerie – u kienu joqogħdu fi Triq Dingli, Tas-Sliema. </p>
<p>Fl-1990, John u Mary Navarro iċċelebraw il-50 sena miż-żwieġ tagħhom. Ftit snin wara mietet ħesrem il-mara u disa’ xhur wara Malta tilfet wieħed mill-akbar atturi li qatt rat. </p>
<p>Johnny Navarro miet fl-għomor ta’ 84 sena.</p>


Ħoloq esterni

<list type="unordered"><item><ref target="http://www.m3p.com.mt/wiki/Johnny_Navarro">Johnny Navarro</ref> fuq <ref target="https://mt.wikipedia.org/wiki/Malta_Media_Memory_Preservation">Malta Media Memory Preservation (M3P)</ref></item>
<item><ref target="https://www.youtube.com/watch?v=f10BsCsLjbg">L-attur komiku Johnny Navarro</ref> fuq <ref target="https://mt.wikipedia.org/wiki/YouTube">YouTube</ref> (ONE News Malta)

</item></list>
</text></body></html>