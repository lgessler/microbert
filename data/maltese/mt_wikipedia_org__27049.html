<html><body><text id="wikipedia_mt_wikipedia_org__27049.html" ns="0" revid="269310" sourceurl="https://mt.wikipedia.org/wiki/Turu_Colombo" title="Turu Colombo" type="wikipedia">Turu Colombo

<p><hi rend="bold">Arturo Colombo</hi> (2 Awwissu 1905 – 17 Frar 1978) magħruf aħjar bħala <hi rend="bold">Turu Colombo</hi> kien tabib, politiku, u missjunarju. </p>
<p>Ħadem bħala Segretarju Propaganda tal-<ref target="https://mt.wikipedia.org/wiki/Partit_Laburista_(Malta)">Partit Laburista</ref> u fl-1945 kien elett fil-Kunsill tal-Gvern. Kien editur tal-ġurnal Laburista <hi rend="italic">The Dawn</hi>. </p>
<p>Fl-1947, inħatar Ministru tal-Finanzi, Dwana u Portijiet fl-ewwel gvern Laburista. Huwa ħadem biex daħlet il-Pensjoni għax-Xjuħ, togħla l-Paga Minima, tidħol l-Income Tax u jingħata sussidju lill-familji fejn kien hemm il-mard tat-tuberkolożi. </p>
<p>Wara l-isplit tal-Partit Laburista, huwa ħareġ mal-Partit ta' <ref target="https://mt.wikipedia.org/wiki/Pawlu_Boffa">Boffa</ref> fl-1950 u tela', iżda ftit wara rriżenja mill-Parlament u daħal Franġiskan Kapuċċin u kien ordnat saċerdot fl-1953 fil-<ref target="https://mt.wikipedia.org/wiki/Katidral_ta'_Milan">Katidral ta' Milan</ref> mill-Kardinal Schuster. Fl-1955, mar l-<ref target="https://mt.wikipedia.org/wiki/Awstralja">Awstralja</ref> fejn organizza l-komunità Maltija ta' Sydney. Għamel żmien missjunarju fl-<ref target="https://mt.wikipedia.org/wiki/Etjopja">Etijopja</ref> u l-<ref target="https://mt.wikipedia.org/wiki/Indja">Indja</ref>. </p>
<p>Fis-sebgħinijiet, ħa d-dispensa u ġie lura Malta u reġa' pprova jidħol fix-xena politika imma ma kellux suċċess. </p>
<p>Dr. Colombo miet fis-17 ta' Frar 1978. </p>
<p>Hemm triq misraħ imsemmi għalih fil-<ref target="https://mt.wikipedia.org/wiki/Gżira_(lokalità)">Ġżira</ref>.</p>
</text></body></html>