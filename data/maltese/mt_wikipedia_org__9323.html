<html><body><text id="wikipedia_mt_wikipedia_org__9323.html" ns="0" revid="252009" sourceurl="https://mt.wikipedia.org/wiki/Element_kimiku" title="Element kimiku" type="wikipedia">Element kimiku<p><hi rend="bold">Element kimiku</hi> huwa sustanza pura magħmula minn tip wieħed ta’ <ref target="https://mt.wikipedia.org/wiki/Atomu">atomi</ref>, li jikkaratterizzawh u jiddistingwuh mill-elementi l-oħra bin-<ref target="https://mt.wikipedia.org/wiki/Numru_atomiku">numru atomiku</ref> (Z).</p>
<p>L-elementi jistgħu jidhru taħt forom diversi:</p>
<list type="unordered"><item>taħt forma monoatomika: il-<ref target="https://mt.wikipedia.org/wiki/Gassijiet_nobbli">gassijiet nobbli</ref> (<ref target="https://mt.wikipedia.org/wiki/Elju">He</ref>, <ref target="https://mt.wikipedia.org/wiki/Neon">Ne</ref>, <ref target="https://mt.wikipedia.org/wiki/Argon">Ar</ref>, <ref target="https://mt.wikipedia.org/wiki/Kripton_(elemento)">Kr</ref>, <ref target="https://mt.wikipedia.org/wiki/Xeno">Xe</ref>, <ref target="https://mt.wikipedia.org/wiki/Radon">Rn</ref>).</item>
<item>taħt forma molekulari: dawn huma xi eżempji H2, N2, O2, O3, F2, P4, S8, Cl2, Br2, I2.</item>
<item>taħt forma ta’ ġabra kontinwa (<ref target="https://mt.wikipedia.org/wiki/Kristall">kristallina</ref> jew amorfa) ta’ atomi marbutin b’mod <ref target="https://mt.wikipedia.org/wiki/Kovalenti">kovalenti</ref>: pereżempju <ref target="https://mt.wikipedia.org/wiki/Karbonju">C</ref>, <ref target="https://mt.wikipedia.org/wiki/Siliċju">Si</ref>, <ref target="https://mt.wikipedia.org/wiki/Boru">B</ref>, <ref target="https://mt.wikipedia.org/wiki/Antimonju">Sb</ref>.</item>
<item>taħt forma <ref target="https://mt.wikipedia.org/wiki/Metall">metallika</ref>: il-biċċa kbira ta’ l-elementi huma metalli, pereżempju, il-<ref target="https://mt.wikipedia.org/wiki/Ħadid">ħadid</ref>, is-<ref target="https://mt.wikipedia.org/wiki/Sodju">sodju</ref>, id-<ref target="https://mt.wikipedia.org/wiki/Deheb">deheb</ref>, il-<ref target="https://mt.wikipedia.org/wiki/Kalċju">kalċju</ref>, l-<ref target="https://mt.wikipedia.org/wiki/Uranju">uranju</ref> .</item></list>
<p>L-istess element jista’ jeżisti f’<ref target="https://mt.wikipedia.org/wiki/Allotropu">forom allotropiċi</ref> differenti bħad-<ref target="https://mt.wikipedia.org/wiki/Djamanti">djamanti</ref> u l-<ref target="https://mt.wikipedia.org/wiki/Graffit">graffit</ref>, li fihom il-<ref target="https://mt.wikipedia.org/wiki/Karbonju">karbonju</ref> għandu strutturi kristallini differenti jew l-<ref target="https://mt.wikipedia.org/wiki/Ossiġenu">ossiġenu</ref> diatomiku O2 u l-<ref target="https://mt.wikipedia.org/wiki/Ożonu">ożonu</ref> O3, li huma differenti fl-i<ref target="https://mt.wikipedia.org/wiki/Struttura_molekulari">struttura molekulari</ref>.
L-elementi ġew klassifikati fit-<ref target="https://mt.wikipedia.org/wiki/Tavla_perjodika">Tavla perjodika</ref>, strument tas-sintesi estremament qawwi. </p>
<p>Leġenda għall-kuluri tan-<hi rend="bold">numri atomiċi</hi>:</p>
<list type="unordered"><item>L-elementi nnumrati bil-blu huma likwidi f' T = 298 K e p = 1 bar;</item>
<item>dawk bl-aħdar huma gassijiet f' T = 298 K e p = 1 bar;</item>
<item>dawk bl-iswed huma solidi f' T = 298 K e p = 1 bar;</item>
<item>dawk bl-aħmar huma artifiċjali u m'humiex naturalment preżenti fuq id-Dinja (huma kollha solidi f' T = 298 K e p = 1 bar). It-<ref target="https://mt.wikipedia.org/wiki/Teknezju">teknezju</ref> hu preżenti fi kwantitajiet minimi fil-minjieri ta' l-<ref target="https://mt.wikipedia.org/wiki/Uranju_(Element)">uranju</ref> u  fil-<ref target="https://mt.wikipedia.org/wiki/Ġganti_ħomor">ġganti ħomor</ref>.</item>
<item>dawk bil-griż għadhom ma ġewx skoperti.</item></list>
<p>L-atomi ta’ l-istess element jista’ jkollhom <ref target="https://mt.wikipedia.org/wiki/Numru_tal-massa">numru tal-massa</ref> (A), jiġifieri numru ta’ <ref target="https://mt.wikipedia.org/wiki/Nuklejun">nuklejuni</ref>, differenti. Dawn il-varjetajiet differenti jissejħu <ref target="https://mt.wikipedia.org/wiki/Isotopu">isotopi</ref>, billi għandhom l-istess post fit-tavla perjodika.
L-elementi li jinstabu naturalment fi-Dinja huma 94 (mill-<ref target="https://mt.wikipedia.org/wiki/Idroġenu">idroġenu</ref> sa l-<ref target="https://mt.wikipedia.org/wiki/Uranju">uranju</ref> mingħajr it- <ref target="https://mt.wikipedia.org/wiki/Teknezju">teknezju</ref> u l-<ref target="https://mt.wikipedia.org/wiki/Promezju">promezju</ref>) li minhom 80 għandhom almenu isotopu stabbli wieħed. Sa issa jistgħu jinħolqu 24 oħra artifiċjalment, u għalhekk b’kollox nafu b’118 element. L-element l-iżjed tqil hu l-<ref target="https://mt.wikipedia.org/wiki/Oganesson">oganesson</ref> bin-numru atomiku ta’ 118.</p>
<p>Hawn taħt nagħtu tabella li tiġbor fiha xi informazzjoni fuq l-elementi, irranġati skond in-numru atomiku. </p>
</text></body></html>