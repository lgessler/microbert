<html><body><text id="wikipedia_mt_wikipedia_org__7756.html" ns="0" revid="272524" sourceurl="https://mt.wikipedia.org/wiki/Nani" title="Nani" type="wikipedia">Nani
<p><hi rend="bold">Luís Carlos Almeida da Cunha</hi> (twieled fis-17 ta' Novembru 1986), magħruf aħjar bħala <hi rend="bold">Nani</hi>, huwa plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Portugall">Portugiż</ref> li jilgħab mat-tim ta' <ref target="https://mt.wikipedia.org/wiki/Orlando_City_SC">Orlando City</ref> u mal-<ref target="https://mt.wikipedia.org/wiki/Tim_nazzjonali_tal-futbol_tal-Portugall">Portugall</ref>. Il-pożizzjoni prinċipali tiegħu hi dik ta' <ref target="https://mt.wikipedia.org/wiki/Midfilder#Ġwejnħa">ġwejnħa</ref>.</p>
Karriera
Bidu tal-karriera
<p>Nani twieled fi <ref target="https://mt.wikipedia.org/wiki/Praia">Praia</ref>, <ref target="https://mt.wikipedia.org/wiki/Kape_Verde">Kape Verde</ref>, imma emigra ma' familtu għall-<ref target="https://mt.wikipedia.org/wiki/Portugall">Portugall</ref> fl-età żgħira. Trabba f'<ref target="https://mt.wikipedia.org/wiki/Amadora">Amadora</ref>, distrett f'<ref target="https://mt.wikipedia.org/wiki/Liżbona">Liżbona</ref>, fejn hu u l-midfilder <ref target="https://mt.wikipedia.org/wiki/Manuel_Fernandes">Manuel Fernandes</ref>, kienu jilgħabu flimkien.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Nani beda l-karriera non-professjonista ma' <ref target="https://mt.wikipedia.org/wiki/Real_de_Massamá">Real de Massamá</ref> qabel ma ngħaqad ma' <ref target="https://mt.wikipedia.org/wiki/Sporting_Clube_de_Portugal">Sporting</ref>.</p>
Sporting Lisbon
<p>Nani għamel id-debutt tiegħu ma' l-ewwel tim ta' <ref target="https://mt.wikipedia.org/wiki/Sporting_Clube_de_Portugal">Sporting</ref> fl-istaġun 2005–06, fejn għamel 32 apparenza u skorja ħames gowls. Hu wkoll lagħab tliet logħbiet fit-<ref target="https://mt.wikipedia.org/wiki/Tazza_Portugiża">Tazza Portugiża</ref>, li Sporting rebħu, u sitt apparenzi fiċ-<ref target="https://mt.wikipedia.org/wiki/UEFA_Champions_League">Champions League</ref> u skorja gowl.</p>
Manchester United
<p>Sporting u Manchester United qablu fi prezz mhux definita biex Nani jiġi mixtri mit-tim ta' Manchester. Il-prezz hi maħsuba li hi madwar <ref target="https://mt.wikipedia.org/wiki/Lira_sterlina">£</ref>15-il miljun.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> <ref target="https://mt.wikipedia.org/wiki/Tottenham_Hotspur_FC">Tottenham Hotspur</ref> kienu wkoll rappurtati li kienu pruvaw jixtru l-plejer.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref> Hu għadda t-test mediku nhar is-6 ta' Ġunju 2007, qabel ma ġie kkonfermat bħala plejer ta' Manchester United nhar it-2 ta' Lulju. Ġie mħabbar li Nani ffirma kuntratt għal ħames snin mal-klabb Ingliż.</p>
<p>Fid-9 ta' Lulju, Nani ġie mħabbar lill-istampa flimkien mal-plejer il-ġdid <ref target="https://mt.wikipedia.org/wiki/Owen_Hargreaves">Owen Hargreaves</ref>. Hu ngħata l-flokk numru 17 għall-istaġun 2007–08; il-flokk li kien milbus minn <ref target="https://mt.wikipedia.org/wiki/Henrik_Larsson">Henrik Larsson</ref> fiż-żmien qasir li kien għamel mal-klabb.</p>
<p>Nani skorja fid-debutt tiegħu f'partita ta' qabel l-istaġun, fir-rebħa ta' 6–0 li United għamlu kontra <ref target="https://mt.wikipedia.org/wiki/Shenzhen_Shangqingying">Shenzhen FC</ref>. Hu kompla jiskorja fejn din id-darba kien imiss fil-partita kontra <ref target="https://mt.wikipedia.org/wiki/Guangzhou_Pharmaceutical">Guangzhou Pharmaceutical</ref>.</p>
<p>Nani għamel id-debutt kompetittiv nhar il-5 ta' Awwissu 2007, fejn daħal bħala sostitut fil-<ref target="https://mt.wikipedia.org/wiki/FA_Community_Shield">Community Shield</ref> kontra <ref target="https://mt.wikipedia.org/wiki/Chelsea_FC">Chelsea</ref>. Hu mmarka d-debutt tiegħu permezz ta' trofew hekk kif ir-"Red Devils" ħarġu 3–0 rebbieħa wara l-<ref target="https://mt.wikipedia.org/wiki/Għoti_tal-penalties">għoti tal-penalties</ref> wara li l-logħba spiċċat 1–1 wara l-ħin regolamentari. Wara din ir-rebħa huwa skorja t-tielet gowl, tliet ijiem wara, fir-rebħa kontra <ref target="https://mt.wikipedia.org/wiki/Glentoran_FC">Glentoran</ref>.</p>
<p>Id-debutt fil-<ref target="https://mt.wikipedia.org/wiki/Premier_League">Premier League</ref> ġie fl-ewwel ġurnata tal-kampjonat kontra <ref target="https://mt.wikipedia.org/wiki/Reading_FC">Reading</ref> fit-12 ta' Awwissu bħala sostitut ta' <ref target="https://mt.wikipedia.org/wiki/Wayne_Rooney">Wayne Rooney</ref>, wara li dan ta' l-aħħar sofra uġigħ f'saqajh. Fis-26 ta' Awwissu 2007, Nani skorja l-ewwel gowl kompetittiv tiegħu ma' Manchester United, fejn minn madwar tletin metru hu skorja l-gowl rebbieħ fil-konfront kontra <ref target="https://mt.wikipedia.org/wiki/Tottenhm_Hotspur_FC">Tottenham Hotspur</ref>, li tat l-ewwel rebħa tal-istaġun lil Manchester United. Nani ħoloq gowls kruċjali lil <ref target="https://mt.wikipedia.org/wiki/Louis_Saha">Louis Saha</ref> u <ref target="https://mt.wikipedia.org/wiki/Nemanja_Vidic">Nemanja Vidic</ref> fejn taw lil Manchester United rebħiet identiċi ta' 1–0 fuq <ref target="https://mt.wikipedia.org/wiki/Sunderland_FC">Sunderland</ref> u <ref target="https://mt.wikipedia.org/wiki/Everton_FC">Everton</ref>. Hu rritorna lura lejn il-klabb ta' Sporting, fejn Manchester United kienu mpenjanti f'partita taċ-Champions League kontra l-istess <ref target="https://mt.wikipedia.org/wiki/Sporting_Clube_de_Portugal">Sporting CP</ref>. Però kien sieħbu <ref target="https://mt.wikipedia.org/wiki/Cristiano_Ronaldo">Ronaldo</ref> li kiseb l-aktar ġieħ hekk kien hu li skorja l-gowl rebbieħ.</p>
<p>Nani skorja t-tieni gowl tiegħu għall-klabb f'rebħa ta' 4–1 kontra <ref target="https://mt.wikipedia.org/wiki/Middlesbrough_FC">Middlesbrough</ref> f'<ref target="https://mt.wikipedia.org/wiki/Old_Trafford">Old Trafford</ref> nhar is-27 ta' Ottubru 2007. Dan il-gowl kien jixbah ħafna lil dak skurjat kontra Tottenham, hekk kif din id-darba, wara li nfiltra min-nofs tal-grawnd hu għamel xutt minn barra l-kaxxa li ma ta l-ebda ċans lil <ref target="https://mt.wikipedia.org/wiki/Mark_Schwarzer">Mark Schwarzer</ref> biex isalvah. Is-suċċess ta' Nani kompla hekk kif fil-ħames rawnd tal-<ref target="https://mt.wikipedia.org/wiki/FA_Cup">FA Cup</ref> kontra <ref target="https://mt.wikipedia.org/wiki/Arsenal_FC">Arsenal</ref> hu skorja gowl u assista lil tlieta oħra fir-rebħa li United għamlu ta' 4–0. </p>
<p>Fit-23 ta' Marzu 2008, Nani skorja t-tielet u l-aħħar gowl fir-rebħa ta' 3–0 kontra <ref target="https://mt.wikipedia.org/wiki/Liverpool_FC">Liverpool</ref>, ħames minuti biss wara li kien daħal fil-grawnd bħala sostitut.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref></p>
<p>Fit-3 ta' Mejju, Nani kien muri l-karta l-ħamra għall-ewwel darba fil-karriera tiegħu ma' Manchester United wara daqqa ta' ras fuq id-<ref target="https://mt.wikipedia.org/wiki/Difensur">difensur</ref> ta' <ref target="https://mt.wikipedia.org/wiki/West_Ham_United_FC">West Ham United</ref> <ref target="https://mt.wikipedia.org/wiki/Lucas_Neill">Lucas Neill</ref>.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref></p>
<p>Fil-21 ta' Mejju, Nani daħal bħala sostitut għal <ref target="https://mt.wikipedia.org/wiki/Wayne_Rooney">Wayne Rooney</ref> fil-finali tal-<ref target="https://mt.wikipedia.org/wiki/UEFA_Champions_League_2007–08">UEFA Champions League 2007–08</ref> hekk kif United rebħu lil <ref target="https://mt.wikipedia.org/wiki/Chelsea_FC">Chelsea</ref> 6–5 bil-penalties wara pari ta' 1-1 wara l-<ref target="https://mt.wikipedia.org/wiki/Ħin_supplementari">ħin supplementari</ref>. Hu kien wieħed minn dawk li skurjaw waqt il-lotterija tal-penalties. Fl-<ref target="https://mt.wikipedia.org/wiki/Premier_League_2008–09">istaġun il-ġdid</ref>, Nani skorja l-ewwel gowl tal-kampanja l-ġdida fir-rebħa ta' Manchester United kontra <ref target="https://mt.wikipedia.org/wiki/Middlesbrough_FC">Middlesbrough</ref> fil-kompetizzjoni tal-<ref target="https://mt.wikipedia.org/wiki/Carling_Cup">Carling Cup</ref> fejn hu skorja t-tielet gowl fl-aħħar minuta biex jikkonferma r-rebħa ta' 3–1. Fit-18 ta' Ottubru, hu skorja minn assist ta' <ref target="https://mt.wikipedia.org/wiki/Wayne_Rooney">Wayne Rooney</ref> biex ikompli r-rebħ ta' 4–0 fuq <ref target="https://mt.wikipedia.org/wiki/West_Bromwich_Albion">West Bromwich Albion</ref> f'<ref target="https://mt.wikipedia.org/wiki/Old_Trafford">Old Trafford</ref>.</p>
Internazzjonali
<p>Nani ddebutta mat-<ref target="https://mt.wikipedia.org/wiki/Tim_nazzjonali_tal-futbol_tal-Portugall">tim nazzjonali Portugiż</ref> fl-1 ta' Settembru 2006 u skorja fid-debutt tiegħu fit-telfa ta' 2–4 kontra d-<ref target="https://mt.wikipedia.org/wiki/Tim_nazzjonali_tal-futbol_tad-Danimarka">Danimarka</ref>.</p>
<p>Il-forma tajba matul l-istaġun 2007-08 ma' Manchester United tatu ċ-ċans li jieħu sehem fil-<ref target="https://mt.wikipedia.org/wiki/Kampjonati_Ewropej_tal-Futbol_2008">Kampjonati Ewropej 2008</ref>, flimkien ma' sieħbu tat-tim <ref target="https://mt.wikipedia.org/wiki/Cristiano_Ronaldo">Cristiano Ronaldo</ref>. Fil-partita tal-kwarti tal-finali kontra l-<ref target="https://mt.wikipedia.org/wiki/Tim_nazzjonali_tal-futbol_tal-Ġermanja">Ġermanja</ref> hu daħal bħala sostitut fit-tieni taqsima u kien hu li bena l-gowl ta' <ref target="https://mt.wikipedia.org/wiki/Hélder_Postiga">Hélder Postiga</ref> fl-aħħar minuti biex reġa' fetaħ l-isperanzi għall-Portugiżi. Imma dan kien kollu għalxejn hekk kif il-Ġermaniżi ħarġu 3–2 rebbieħa. Fil-kampanja Portugiża ta' <ref target="https://mt.wikipedia.org/wiki/Kwalifikazzjoni_għat-Tazza_tad-Dinja_tal-Futbol_2010_(UEFA)">kwalifikazzjoni għat-Tazza tad-Dinja 2010</ref> hu skorja wieħed mill-gowls tal-Portugall kontra <ref target="https://mt.wikipedia.org/wiki/Tim_nazzjonali_tal-futbol_ta'_Malta">Malta</ref> fir-rebħa ta' 4–0 u kien ukoll fost dawk li skurjaw fil-partita mitlufa mill-Portugall kontra d-<ref target="https://mt.wikipedia.org/wiki/Tim_nazzjonali_tal-futbol_tad-Danimarka">Danimarka</ref> bl-iskor ta' 2–3.</p>
Unuri
Klabb
Sporting CP
<list type="unordered"><item><ref target="https://mt.wikipedia.org/wiki/Tazza_Portugiża">Tazza Portugiża</ref>: 2007</item></list>
Manchester United
<list type="unordered"><item><ref target="https://mt.wikipedia.org/wiki/Premier_League">Premier League</ref>: 2007-08, 2008–09, 2010–11, 2012–13</item>
<item><ref target="https://mt.wikipedia.org/wiki/UEFA_Champions_League">UEFA Champions League</ref>: 2007–08</item>
<item><ref target="https://mt.wikipedia.org/wiki/Football_League_Cup">League Cup</ref>: 2008–09</item>
<item><ref target="https://mt.wikipedia.org/wiki/FA_Community_Shield">Community Shield</ref>: 2007, 2008, 2010, 2011</item>
<item><ref target="https://mt.wikipedia.org/wiki/Tazza_tad-Dinja_tal-Futbol_tal-Klabbs">Tazza tad-Dinja tal-Futbol tal-Klabbs</ref>: 2008</item></list>


Ħoloq esterni

<list type="unordered"><item>Il-mudell {{<ref target="https://mt.wikipedia.org/wiki/Mudell:Soccerbase">Soccerbase</ref>}} għandu nieqes l-identifikatur u l-entità ma teżistix fuq Wikidata.</item>
<item>Il-mudell {{<ref target="https://mt.wikipedia.org/wiki/Mudell:Nfteams">Nfteams</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>