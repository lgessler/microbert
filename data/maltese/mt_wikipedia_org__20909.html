<html><body><text id="wikipedia_mt_wikipedia_org__20909.html" ns="0" revid="267004" sourceurl="https://mt.wikipedia.org/wiki/Piero_Soderini" title="Piero Soderini" type="wikipedia">Piero Soderini<figure><caption>Pittura ta' Piero Soderini fuq iż-żejt minn <ref target="https://mt.wikipedia.org/wiki/Ridolfo_Ghirlandaio">Ridolfo Ghirlandaio</ref></caption></figure>
<p><hi rend="bold">Piero di Tommaso Soderini</hi> (<ref target="https://mt.wikipedia.org/wiki/Firenze">Firenze</ref>, <ref target="https://mt.wikipedia.org/wiki/18_ta'_Mejju">18 ta' Mejju</ref> <ref target="https://mt.wikipedia.org/wiki/1452">1452</ref> – <ref target="https://mt.wikipedia.org/wiki/Ruma">Ruma</ref>, <ref target="https://mt.wikipedia.org/wiki/13_ta'_Ġunju">13 ta' Ġunju</ref> <ref target="https://mt.wikipedia.org/wiki/1522">1522</ref>) kien <ref target="https://mt.wikipedia.org/wiki/Politiku">politiku</ref> <ref target="https://mt.wikipedia.org/wiki/Italja">Taljan</ref> u <ref target="https://mt.wikipedia.org/wiki/Statista">statista</ref> tar-<ref target="https://mt.wikipedia.org/wiki/Repubblika_ta'_Firenze">Repubblika ta' Firenze</ref>.</p>
Bijografija
<p>Soderini twieled f'familja antika Fjorentina li tat numru ta' politiċi lill-belt u li kienet saret famuża fil-mediċina. Ħuh, Paolo Antonio Soderin, kien statista u sostenitur ta' <ref target="https://mt.wikipedia.org/wiki/Girolamo_Savonarola">Savonarola</ref>. It-tielet ħuh kien il-Kardinal Francesco Soderini, isqof ta' Volterra. Fl-1481 hu kien Prijur tal-belt, u aktar tard sar favorit ta' <ref target="https://mt.wikipedia.org/wiki/Piero_de'_Medici">Piero di Lorenzo de' Medici</ref>, fejn mingħandu rċieva l-unur ta' Ambaxxatur tar-<ref target="https://mt.wikipedia.org/wiki/Renju_ta'_Franza">Renju ta' Franza</ref> fl-1493. Hu ġiet elett <hi rend="italic"><ref target="https://mt.wikipedia.org/wiki/Gonfaloniere">gonfaloniere</ref></hi> għal ħajtu fl-1502 mill-Fjorentini, li xtaqu li jġibu iktar stabbilità lill-istituzzjonijiet repubblikani, li ġew restawrati wara t-tkeċċija ta' Piero de' Medici u l-eżekuzzjoni ta' Savonarola.</p>
<p>It-tmexxija ta' Soderini kienet waħda moderata u għaqlija, għalkemm ma kellux kwalitajiet ta' statista kbir. Minflok il-<ref target="https://mt.wikipedia.org/wiki/Merċenarju">merċenarji</ref> barranin, huwa introduċa sistema ta' milizzja nazzjonali. Matul il-governanza tiegħu, il-gwerra twila ma' Pisa spiċċat bil-kisba ta' din il-belt mill-Fjorentini fl-1509. <ref target="https://mt.wikipedia.org/wiki/Niccolò_Machiavelli">Niccolò Machiavelli</ref>, awtur ta' <hi rend="italic"><ref target="https://mt.wikipedia.org/wiki/Il_Principe">Il Principe</ref></hi> u <hi rend="italic">Discorsi sopra la prima deca di Tito Livio</hi>, serva taħtu bħala l-kanċillier u l-ambaxxatur għal <ref target="https://mt.wikipedia.org/wiki/Cesare_Borgia">Cesare Borgia</ref>, Ruma u Franza. Minkejja li Macchiavelli għall-bidu kellu rispett kbir lejn Soderini, l-attitudni tiegħu nbidlet bl-avvenimenti li ġraw li wasslu għall-waqgħa ta' Soderini.</p>
<p>Grat għal Franza li dejjem tagħtu daqqa t'id, Soderini dejjem ħa n-naħa ta' Franza fil-politika Taljana. Imma fl-1512, il-Medici irritornaw lura Firenze bl-għajnuna tal-armata papali, neħħiet lil Soderini, u tefgħetu f'eżilju. Hu għex f'<ref target="https://mt.wikipedia.org/wiki/Orašac_(Kroazja)">Orašac</ref> (qrib Dubrovnik) fid-<ref target="https://mt.wikipedia.org/wiki/Dalmazja">Dalmazja</ref>, fejn baqa' hemmhekk sal-elezzjoni tal-<ref target="https://mt.wikipedia.org/wiki/Papa_Ljun_X">Papa Ljun X</ref>, li sejjaħlu lura <ref target="https://mt.wikipedia.org/wiki/Ruma">Ruma</ref> u tah diversi favuri. Soderini għex Ruma għall-kumplament ta' ħajtu u ħadem għat-tajjeb ta' Firenze, liema belt ma tħalliex jirritorna aktar.</p>
<p>Hu miet f'Ruma fl-1522.</p>
</text></body></html>