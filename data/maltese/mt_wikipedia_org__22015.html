<html><body><text id="wikipedia_mt_wikipedia_org__22015.html" ns="0" revid="272623" sourceurl="https://mt.wikipedia.org/wiki/Skwadra_Marittima_tal-Forzi_Armati_ta%27_Malta" title="Skwadra Marittima tal-Forzi Armati ta' Malta" type="wikipedia">Skwadra Marittima tal-Forzi Armati ta' Malta
<p><hi rend="bold">L-Iskwadra Marittima tal-<ref target="https://mt.wikipedia.org/wiki/Forzi_Armati_ta'_Malta">Forzi Armati ta' Malta</ref></hi> tikkonsisti fil-forzi navali tar-<ref target="https://mt.wikipedia.org/wiki/Repubblika_ta'_Malta">Repubblika ta' Malta</ref>. L-iskwadra għandha r-responsabbiltà għas-sigurtà tal-ibħra territorjali Maltin u diversi affarijiet oħra fosthom is-salvataġġ. L-iskwadra hi bbażata f'Xatt it-Tiben fil-<ref target="https://mt.wikipedia.org/wiki/Furjana">Furjana</ref>.</p>
Storja
<p>Malta kellha l-ewwel forza navali meta kienet taħt l-Ordni ta' San Ġwann. Kellha forza navali qawwija b'vapuri kbar bħas-<ref target="https://mt.wikipedia.org/wiki/Santa_Anna_(vapur)"><hi rend="italic">Santa Anna</hi></ref>, u bihom il-kavallieri ħadu sehem f'diversi battalji, u l-iktar waħda importanti minnhom kienet il-<ref target="https://mt.wikipedia.org/wiki/Battalja_ta'_Lepanto">Battalja ta' Lepanto</ref> fl-1571. Fis-sekli XVII u XVIII vapuri Maltin kienu jaqbdu vapuri Torok u Musulmani f'tip ta' piraterija magħrufa aħjar bħala l-<hi rend="italic">corso</hi>. Il-forzi navali tal-kavallieri spiċċaw mal-wasla tal-Franċiżi fl-1798, fejn il-vapuri kollha tal-Ordni ħaduhom huma. Fost dawn kien hemm il-bastimenti <ref target="https://mt.wikipedia.org/wiki/San_Zaccharia_(vapur)"><hi rend="italic">San Zaccharia</hi></ref> u <ref target="https://mt.wikipedia.org/wiki/San_Giovanni_(vapur)"><hi rend="italic">San Giovanni</hi></ref>.</p>
<p>Wara l-wasla tal-Ingliżi, il-<ref target="https://mt.wikipedia.org/wiki/Flotta_Marittima">Flotta Marittima</ref> tar-<ref target="https://mt.wikipedia.org/wiki/Royal_Navy">Royal Navy</ref> kellha bażi f'Malta, u is-sitwazzjoni baqgħet hekk matul l-<ref target="https://mt.wikipedia.org/wiki/Ewwel_Gwerra_Dinjija">Ewwel</ref> u t-<ref target="https://mt.wikipedia.org/wiki/Tieni_Gwerra_Dinjija">Tieni Gwerra Dinjija</ref> sakemm din il-flotta spiċċat fl-1967. Minħabba dan ġiet kreata il-<hi rend="italic">Maritime Troop of the Malta Land Force</hi> fl-1970, u Malta ngħatat żewġ patrol boats Amerikani, li kienu magħrufin bħala C23 u C24 (wara P23 u P24). Fl-1971 l-iskwadra tawha isem ġdid, il-<hi rend="italic">1st (Maritime) Battery of the Malta Land Force</hi>. Fl-1973, nbniet patrol boat fid-dockyard ta' Malta, u din kienet l-unika dgħajsa li qatt serviet mal-Forzi Armati li nbniet ġo Malta. Fis-sebgħinijiet u t-tmeninijiet, Malta ngħatat jew xtrat diversi patrol boats mill-<ref target="https://mt.wikipedia.org/wiki/Ġermanja_tal-Punent">Ġermanja tal-Punent</ref>, l-<ref target="https://mt.wikipedia.org/wiki/Libja">Libja</ref> u r-<ref target="https://mt.wikipedia.org/wiki/Renju_Unit">Renju Unit</ref>. Lejn l-aħħar tat-tmeninijiet u l-bidu tad-disgħinijiet, Malta ngħatat iktar patrol boats mill-<ref target="https://mt.wikipedia.org/wiki/Ġermanja_tal-Lvant">Ġermanja tal-Lvant</ref>, l-<ref target="https://mt.wikipedia.org/wiki/Italja">Italja</ref>, il-<ref target="https://mt.wikipedia.org/wiki/Jugożlavja">Jugożlavja</ref> u l-<ref target="https://mt.wikipedia.org/wiki/Stati_Uniti">Istati Uniti</ref>. Il-flotta t'issa hija magħmula minn vapuri moderni li nbnew bejn l-1998 u l-2012.</p>
Struttura
<p>L-Iskwadra Marittima hi magħmula minn dawn il-partijiet:</p>
<list type="unordered"><item>Headquarters Command</item>
<item>Offshore Command</item>
<item>Inshore Command</item>
<item>G Command</item>
<item>Support Command</item></list>
Flotta preżenti tal-Forzi Armati ta' Malta
<p>Dawn il-vapuri huma f'servizz attiv fl-2014:</p>

Vapuri u dgħajjes li kienu jagħmlu parti mill-flotta
<p><ref target="https://mt.wikipedia.org/wiki/Il-Paġna_prinċipali#cite_note-8">[8]</ref><ref target="https://mt.wikipedia.org/wiki/Il-Paġna_prinċipali#cite_note-9">[9]</ref><ref target="https://mt.wikipedia.org/wiki/Il-Paġna_prinċipali#cite_note-10">[10]</ref></p>



Ħoloq esterni
<list type="unordered"><item><ref target="http://afm.gov.mt/maritimesquadronafm?l=1">Skwadra Marittima fis-sit uffiċjali tal-Forzi Armati</ref></item>
<item><ref target="http://afm.gov.mt/shipsvessels?l=1">Patrol boats tal-Iskwadra Marittima fis-sit uffiċjali tal-Forzi Armati</ref></item></list>
</text></body></html>