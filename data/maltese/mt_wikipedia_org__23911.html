<html><body><text id="wikipedia_mt_wikipedia_org__23911.html" ns="0" revid="261138" sourceurl="https://mt.wikipedia.org/wiki/Ittri_mill-Mit%C4%A7na_Tieg%C4%A7i" title="Ittri mill-Mitħna Tiegħi" type="wikipedia">Ittri mill-Mitħna Tiegħi<figure><caption>Il-Mitħna ta' Alphonse Daudet f'Fontvieille</caption></figure>
<p><hi rend="italic"><hi rend="bold">Ittri mill-Mitħna Tiegħi</hi></hi> (<hi rend="italic">Lettres de mon moulin</hi>) hi ġabra ta' novelli, il-parti l-kbira ambjentati fi <ref target="https://mt.wikipedia.org/wiki/Provenza">Provenza</ref>, miktubin mill-kittieb Franċiż <ref target="https://mt.wikipedia.org/wiki/Alphonse_Daudet">Alphonse Daudet</ref> li dehret fl-1869.</p>
<p>Il-ktieb, famużissmu fi <ref target="https://mt.wikipedia.org/wiki/Franza">Franza</ref>, fejn hu spiss meqjus - inġustament - bħala xogħol għat-tfal, hu parti ispirat mir-rakkonti li Daudet ġabar fi Provenza (l-istorja ta' <hi rend="italic">L-Arleżjana</hi> ġiet irrakkuntata lil Daudet minn <ref target="https://mt.wikipedia.org/wiki/Frédéric_Mistral">Frédéric Mistral</ref>). Xi wħud minnhom kisbu fama straordinarja li saru proverbjali, bħal <hi rend="italic">Il-Mogħża ta' Monsieur Seguin</hi> (La chèvre de M. Seguin), <hi rend="italic">Is-Sigriet ta' Maître Cornille</hi> (Le secret de maître Cornille), <hi rend="italic">Il-Kappillan ta' Cucugnan</hi> (Le curé de Cucugnan).</p>
<p>In-novelli kienu l-ewwel ippubblikati, mit-18 ta' Awwissu 1866, bl-isem <hi rend="italic">Kronaki Provenzali</hi>  f'<hi rend="italic">L'Evénement</hi>, imbagħad f'<hi rend="italic">Le Figaro</hi> fl-1868-69. L-ewwel pubblikazzjoni bħala ġabra, bit-titlu <hi rend="italic">Ittri mill-Mitħna Tiegħi</hi> dehret fl-1869. B'kollox l-<hi rend="italic">Ittri mill-Mitħna Tiegħi</hi> kienu erba' u għoxrin. Dwar l-ittri Daudet f'<hi rend="italic">Trente ans de paris, à travers ma vie et mes livres qal li</hi> inkitbu bil-kapriċċi tar-riħ, ta' mument, ta' eżistenza aġitata għal kollox".</p>
<p>Minkejja li Daudet mar joqgħod <ref target="https://mt.wikipedia.org/wiki/Pariġi">Pariġ</ref>i fl-1857 u għex kważi dejjem f'dik il-belt, il-memorji ta' tfulitu u l-adolexxenza tiegħu li għex fi Provenza qatt ma ħallewh. Mar lura Provenza fl-1861, imbagħad fl-1863-64, meta kien il-mistieden tal-kuġini tiegħu Ambroy, fil-kastell ta' Montauban, ħdejn Fontvieille. Hemm iltaqa' ma' Mistral, il-poeta kbir ta' Provenza li kien diġà iltaqa' miegħu Pariġi fl-1859. Il-mitħna fejn Daudet qal li kien għex u fejn suppost kiteb l-ittri, għadha teżisti u hi ċentru ta' pellegrinaġġi għal dawk li jammiraw ħafna 'l Daudet, imma hu qatt ma għex fiha.</p>
<p>Il-ktieb inqaleb għall-Malti minn Joe Pulè (Horizons 2019).</p>

Novelli
<list type="unordered"><item><hi rend="bold">0</hi> <hi rend="italic">Avant-propos</hi>, "Daħla", miżjuda mal-ġabra</item>
<item><hi rend="bold">1</hi> <hi rend="italic">Installation</hi>, "L-Ewwel Jiem fil-Mitħna", integrata ma' <hi rend="italic">La Diligence de Beaucaire</hi> f' <hi rend="italic">Le Figaro</hi></item>
<item><hi rend="bold">2</hi> <hi rend="italic">La Diligence de Beaucaire</hi>, "Id-Diliġenza ta' Beaucaire", ippublikata l-ewwel '<hi rend="italic">Le Figaro</hi> tas-16 ta' Ottubru 1868, bis-sottotitlu ta' <hi rend="italic">De mon moulin</hi></item>
<item><hi rend="bold">3</hi> <hi rend="italic">Le Secret de maître Cornille</hi>, "Is-Sigriet ta' Maître Cornille" ippubblikata l-ewwel '<hi rend="italic">L'Événement</hi> tal-20 ta' Ottubru 1866</item>
<item><hi rend="bold">4</hi> <hi rend="italic">La Chèvre de monsieur Seguin</hi>, "Il-Mogħża ta' Monsieur Seguin", ippublikata l-ewwel f'<hi rend="italic">L’Événement</hi> tal-14 Ta' Settembru 1866</item>
<item><hi rend="bold">5</hi> <hi rend="italic">Les Étoiles</hi>, "Il-Kwiekeb", ippublikata l-ewwel f'<hi rend="italic">Le Bien public</hi> tat-8 ta' April 1873, imbagħad f'<hi rend="italic">Robert Helmont</hi> fl-1874</item>
<item><hi rend="bold">6</hi> <hi rend="italic">L'Arlésienne</hi>, "L-Arleżjana", ippublikata l-ewwel f'<hi rend="italic">L’Événement</hi> tal-31 ta' Awwissu 1866</item>
<item><hi rend="bold">7</hi> <hi rend="italic">La Mule du pape</hi>, "Il-Bagħla tal-Papa", ippublikata l-ewwel f'<hi rend="italic">Le Figaro</hi> tat-30 ta' Ottubru 1868</item>
<item><hi rend="bold">8</hi> <hi rend="italic">Le Phare des Sanguinaires</hi>, "Il-Fanal tas-Sangwinarji", ippublikata l-ewwel f'<hi rend="italic">Le Figaro</hi> tat-22 ta' Awwissu 1869, bis-sopratitlu  <hi rend="italic">Lettres de mon moulin</hi></item>
<item><hi rend="bold">9</hi> <hi rend="italic">L'Agonie de la Sémillante</hi>, "L-Agunija tas-Sémillante", ippublikata l-ewwel f'<hi rend="italic">L’Événement</hi> tas-7 ta' Ottubru 1866</item>
<item><hi rend="bold">10</hi> <hi rend="italic">Les Douaniers</hi>, "Il-Baħrin tad-Dwana", ippublikata l-ewwel f'<hi rend="italic">Le Bien Public</hi> tal-11 ta' Frar 1873, imbagħad f'<hi rend="italic">Robert Helmont</hi> fl-1874</item>
<item><hi rend="bold">11</hi> <hi rend="italic">Le Curé de Cucugnan</hi>, "Il-Kappillan ta' Cucugnan", ippublikata l-ewwel f'<hi rend="italic">L’Événement</hi> tat-28 ta' Ottubru 1866</item>
<item><hi rend="bold">12</hi> <hi rend="italic">Les Vieux</hi>, "ix-Xjuħ", ippublikata l-ewwel f'<hi rend="italic">Le Figaro</hi> tat-23 ta' Ottubru 1868</item>
<item><hi rend="bold">13</hi> <hi rend="italic">Ballades en prose</hi>, "Ballati bil-Ballati":
<list type="unordered"><item><hi rend="italic">La Mort du Dauphin</hi>, "Il-Mewt tad-Dauphin", ippublikata l-ewwel f'<hi rend="italic">L’Événement</hi> du 13 octobre 1866</item>
<item><hi rend="italic">Le Sous-préfet aux champs</hi>, "Is-Sotto Prefett fil-Kampanja", ippublikata l-ewwel f'<hi rend="italic">L’Événement</hi> du 13 octobre 1866</item></list></item>
<item><hi rend="bold">14</hi> <hi rend="italic">Le Portefeuille de Bixiou</hi>, "Il-Portafoll ta' Bixiou", ippublikata l-ewwel f'<hi rend="italic">Le Figaro</hi> tas-sbatax ta' Novembru 1868</item>
<item><hi rend="bold">15</hi> <hi rend="italic">La Légende de l'homme à la cervelle d'or</hi>, "Il-Leġġenda tar-Raġel b'Moħħu tad-Deheb", ippublikata l-ewwel f'<hi rend="italic">L’Événement</hi> tad-29 ta' Settembru 1866</item>
<item><hi rend="bold">16</hi> <hi rend="italic">Le Poète Mistral</hi>, "Il_Poeta Mistral", ippublikata l-ewwel f'<hi rend="italic">L’Événement</hi>tal-21 ta' Settembru 1866</item>
<item><hi rend="bold">17</hi> <hi rend="italic">Les Trois Messes basses</hi>, "It-Tliet Quddisiet Letti", ippublikata l-ewwel f'<hi rend="italic">Contes du lundi</hi> fl-1875</item>
<item><hi rend="bold">18</hi> <hi rend="italic">Les Oranges</hi>, "Il-Larinġ", ippublikata l-ewwel f'<hi rend="italic">Le Bien public</hi> du 10 juin 1873, imbagħad f'<hi rend="italic">Robert Helmont</hi> fl-1874</item>
<item><hi rend="bold">19</hi> <hi rend="italic">Les Deux Auberges</hi>, "Iż-żewġ Dverni", ippublikata l-ewwel f'<hi rend="italic">Le Figaro</hi> tas-17 ta' Novembru 1868</item>
<item><hi rend="bold">20</hi> <hi rend="italic">À Milianah</hi>, "F'Miljana", ippublikata l-ewwel f'<hi rend="italic">La Revue nouvelle</hi> tal-1 ta' Frar 1864 bit-titlu <hi rend="italic">Promenades en Afrique. La Petite Ville</hi></item>
<item><hi rend="bold">21</hi> <hi rend="italic">Les Sauterelles,</hi> "Il-Ġradijiet"<hi rend="italic">,</hi> ippublikata l-ewwel f'<hi rend="italic">Le Bien public</hi> tal-25 ta' Marzu 1873, imbagħad f'<hi rend="italic">Robert Helmont</hi> fl-1874</item>
<item><hi rend="bold">22</hi> <hi rend="italic">L'Élixir du révérend père Gaucher</hi>, "L-Eliżir tar-Reverendu Patri Gaucher", ippublikata l-ewwel f'<hi rend="italic">Le Figaro</hi> tat-2 ta' Ottubru 1869</item>
<item><hi rend="bold">23</hi> <hi rend="italic">En Camargue</hi>, "F'Camargue", ippublikata l-ewwel f'<hi rend="italic">Le Bien public</hi> tal-24 ta' Ġunjut 1873, imbagħad f'<hi rend="italic">Robert Helmont</hi> fl-1874
<list type="unordered"><item><hi rend="italic">Le Départ</hi>, "It-Tluq";</item>
<item><hi rend="italic">La Cabane</hi>, "L-Għarix";</item>
<item><hi rend="italic">À l'espére! (À l'affût!)</hi>, "L-Għassa għall-Kaċċa";</item>
<item><hi rend="italic">Le Rouge et le Blanc</hi>, "L-Aħmar u l-Iswed";</item>
<item><hi rend="italic">Le Vaccarès</hi>, "Vaccarès";</item></list></item>
<item><hi rend="bold">24</hi> <hi rend="italic">Nostalgies de caserne</hi>, "Nostalġija għall-Kwartier tas-Suldati", ippublikata l-ewwel f'<hi rend="italic">L’Événement</hi> tas-7 ta' Settembru 1866</item></list>
<p>Minn <hi rend="italic">L-Arleżjana</hi> Daudet ħareġ dramm li għalih <ref target="https://mt.wikipedia.org/wiki/Georges_Bizet">Georges Bizet</ref> fl-1872 ikkompoma xi <hi rend="italic">musiche di scena</hi>, li saru famużissmi Mill-istess dramm L. Marenco ħareġ librett għal opra li ġiet immużikata minn <ref target="https://mt.wikipedia.org/wiki/Francesco_Cilea">Francesco Cilea</ref> (l-ewwel rappreżentazzjoni f'Milano, Teatro Lirico, is-27 ta' Novembru 1897).</p>
<p>Ir-reġista Franċiż, <hi rend="bold">Marcel Pagnol</hi> (Aubagne,  1895 – Parigi,  1974) fl-1954 u fl-1967 ipproduċa  żewġ films ispirati minn erbgħa mir-rakkonti:: <hi rend="italic">L-Eliżir tar-Reverendu Patri Gaucher, Is-Sigriet ta' Maître Cornille, It-Tliet Quddisiet Letti</hi> u <hi rend="italic">Il-Kappillan ta' Cucugnan.</hi></p>
</text></body></html>