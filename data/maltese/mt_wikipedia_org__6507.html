<html><body><text id="wikipedia_mt_wikipedia_org__6507.html" ns="0" revid="251198" sourceurl="https://mt.wikipedia.org/wiki/Premier_League_2007%E2%80%9308" title="Premier League 2007–08" type="wikipedia">Premier League 2007–08
<p><hi rend="bold">L-istaġun 2007–08 tal-<ref target="https://mt.wikipedia.org/wiki/Premier_League">Premier League</ref></hi> kien is-sittax-il wieħed minn mindu ġie stabbilit. L-ewwel partiti tal-istaġun intlagħbu fil-11 ta' Awwissu 2007 u l-istaġun spiċċa bl-aħħar sett ta' partiti fil-11 ta' Mejju 2008. <ref target="https://mt.wikipedia.org/wiki/Manchester_United_FC">Manchester United</ref>, li fl-istaġun ta' qabel kienu rebħu l-kampjonat, żammew dan it-titlu nazzjonali għal sena oħra konsekuttiva, biex b'hekk kisbu l-għaxar titlu tal-Premiership u s-sbatax-il titlu mill-ogħla diviżjoni Ingliża.</p>
<p>L-ewwel gowl li ġie skurjat fl-istaġun il-ġdid kien dak minn <ref target="https://mt.wikipedia.org/wiki/Michael_Chopra">Michael Chopra</ref>, li skorja fl-94 minuta fir-rebħa tat-tim promoss ta' <ref target="https://mt.wikipedia.org/wiki/Sunderland_AFC">Sunderland</ref> fuq <ref target="https://mt.wikipedia.org/wiki/Tottenham_Hotspur_FC">Tottenham</ref>.<ref target="https://mt.wikipedia.org/wiki/Il-Paġna_prinċipali#cite_note-l-ewwel_gowl-1">[1]</ref> L-ewwel karta ħamra ngħatat lil <ref target="https://mt.wikipedia.org/wiki/Dave_Kitson">Dave Kitson</ref> ta' <ref target="https://mt.wikipedia.org/wiki/Reading_FC">Reading</ref> wara li għamel daħla ħażina fuq <ref target="https://mt.wikipedia.org/wiki/Patrice_Evra">Patrice Evra</ref> ta' <ref target="https://mt.wikipedia.org/wiki/Manchester_United_FC">Manchester United</ref> fil-partita tal-ftuħ.<ref target="https://mt.wikipedia.org/wiki/Il-Paġna_prinċipali#cite_note-kitson_kartaħamra-2">[2]</ref> L-ewwel <ref target="https://mt.wikipedia.org/wiki/Tripletta">tripletta</ref> tal-istaġun waslet mingħand il-plejer ta' <ref target="https://mt.wikipedia.org/wiki/Arsenal_FC">Arsenal</ref>, <ref target="https://mt.wikipedia.org/wiki/Emmanuel_Adebayor">Emmanuel Adebayor</ref>, li skorja fil-partita kontra <ref target="https://mt.wikipedia.org/wiki/Derby_County_Country_FC">Derby County</ref>.<ref target="https://mt.wikipedia.org/wiki/Il-Paġna_prinċipali#cite_note-l-ewwel_tripletta-3">[3]</ref></p>
<p>Fid-29 ta' Settembru 2007, <ref target="https://mt.wikipedia.org/wiki/Portsmouth_FC">Portsmouth</ref> rebħu lil <ref target="https://mt.wikipedia.org/wiki/Reading_FC">Reading</ref> 7–4, fejn din kienet l-ikbar rebħa fl-istorja tal-Premier League Ingliż.<ref target="https://mt.wikipedia.org/wiki/Il-Paġna_prinċipali#cite_note-portsmouth_reading-4">[4]</ref> Fil-15 ta' Diċembru 2007, kemm <ref target="https://mt.wikipedia.org/wiki/Roque_Santa_Cruz">Roque Santa Cruz</ref> ta' <ref target="https://mt.wikipedia.org/wiki/Blackburn_Rovers_FC">Blackburn Rovers</ref> kif ukoll <ref target="https://mt.wikipedia.org/wiki/Marcus_Bent">Marcus Bent</ref> ta' <ref target="https://mt.wikipedia.org/wiki/Wigan_Atletic_FC">Wigan Athletic</ref> skurjaw tripletta fit-telfa ta' 5–3 li Wigan sofrew f'darhom kontra Blackburn. Din kienet l-ewwel okkażżjoni fl-istorja tal-Premier League li żewġ plejers ta' żewġ timijiet opposti skurjaw tripletta fl-istess partita.</p>


Klassifika

<p>
Sors: <ref target="http://www.premierleague.com/page/LeagueTable">Barclays Premier League</ref>
Regoli għall-kwalifikazzjoni: l-ewwel skont il-punti, it-tieni skont id-differenza fil-gowls, it-tielet skont kemm il-gowls ġew skurjati
# = Pożizzjoni; L = Logħbiet; R = Rebħiet; P = Pari; T = Telfiet; GF = Gowls favur; GK = Gowls kontra; DG = Differenza ta' gowls; Pti = Punti; (Ċ) = Ċampjin; (R) = Relegat</p>
Riżultati

<p>
Sors: <ref target="http://www.premierleague.com/page/Results">Barclays Premier League</ref>
1 It-tim li jilgħab f'daru hu mniżżel fil-kolonna xellugija.
Kuluri: Blu = rebħa ta' tim f'daru; Abjad = pari; Aħmar = rebħa ta' tim barra minn daru.</p>




Unuri annwali
Plejer tas-Sena tal-PFA
<p>L-unur tal-<ref target="https://mt.wikipedia.org/wiki/Plejer_tas-Sena_tal-PFA">Plejer tas-Sena tal-PFA</ref> għall-2008 ġie mirbuħ minn <ref target="https://mt.wikipedia.org/wiki/Cristiano_Ronaldo">Cristiano Ronaldo</ref> għat-tieni sena konsekuttiva.<ref target="https://mt.wikipedia.org/wiki/Il-Paġna_prinċipali#cite_note-unuri_PFA-6">[6]</ref></p>
<p>Il-lista tan-nominati għall-unur tal-Plejer tas-Sena tal-PFA, b'mod alfabetiku, kienu dawn is-segwenti:</p>
<list type="unordered"><item><ref target="https://mt.wikipedia.org/wiki/Emmanuel_Adebayor">Emmanuel Adebayor</ref> (<ref target="https://mt.wikipedia.org/wiki/Arsenal_FC">Arsenal</ref>)</item>
<item><ref target="https://mt.wikipedia.org/wiki/Cesc_Fàbregas">Cesc Fàbregas</ref> (<ref target="https://mt.wikipedia.org/wiki/Arsenal_FC">Arsenal</ref>)</item>
<item><ref target="https://mt.wikipedia.org/wiki/Steven_Gerrard">Steven Gerrard</ref> (<ref target="https://mt.wikipedia.org/wiki/Liverpool_FC">Liverpool</ref>)</item>
<item><ref target="https://mt.wikipedia.org/wiki/David_James">David James</ref> (<ref target="https://mt.wikipedia.org/wiki/Portsmouth_FC">Portsmouth</ref>)</item>
<item><ref target="https://mt.wikipedia.org/wiki/Cristiano_Ronaldo">Cristiano Ronaldo</ref> (<ref target="https://mt.wikipedia.org/wiki/Manchester_United_FC">Manchester United</ref>)</item>
<item><ref target="https://mt.wikipedia.org/wiki/Fernando_Torres">Fernando Torres</ref> (<ref target="https://mt.wikipedia.org/wiki/Liverpool_FC">Liverpool</ref>)</item></list>
Plejer Żagħżugħ tas-Sena tal-PFA
<p>L-unur tal-<ref target="https://mt.wikipedia.org/wiki/Plejer_Żagħżugħ_tas-Sena_tal-PFA">Plejer Żagħżugħ tas-Sena tal-PFA</ref> ġie mirbuħ minn <ref target="https://mt.wikipedia.org/wiki/Cesc_Fàbregas">Cesc Fàbregas</ref>.<ref target="https://mt.wikipedia.org/wiki/Il-Paġna_prinċipali#cite_note-unuri_PFA-6">[6]</ref></p>
<p>Il-lista tan-nominati għal dan l-unur kienu dawn is-segwenti:</p>
<list type="unordered"><item><ref target="https://mt.wikipedia.org/wiki/Gabriel_Agbonlahor">Gabriel Agbonlahor</ref> (<ref target="https://mt.wikipedia.org/wiki/Aston_Villa_FC">Aston Villa</ref>)</item>
<item><ref target="https://mt.wikipedia.org/wiki/Cesc_Fàbregas">Cesc Fàbregas</ref> (<ref target="https://mt.wikipedia.org/wiki/Arsenal_FC">Arsenal</ref>)</item>
<item><ref target="https://mt.wikipedia.org/wiki/Micah_Richards">Micah Richards</ref> (<ref target="https://mt.wikipedia.org/wiki/Manchester_City_FC">Man City</ref>)</item>
<item><ref target="https://mt.wikipedia.org/wiki/Cristiano_Ronaldo">Cristiano Ronaldo</ref> (<ref target="https://mt.wikipedia.org/wiki/Manchester_United_FC">Manchester United</ref>)</item>
<item><ref target="https://mt.wikipedia.org/wiki/Fernando_Torres">Fernando Torres</ref> (<ref target="https://mt.wikipedia.org/wiki/Liverpool_FC">Liverpool</ref>)</item>
<item><ref target="https://mt.wikipedia.org/wiki/Ashley_Young">Ashley Young</ref> (<ref target="https://mt.wikipedia.org/wiki/Aston_Villa_FC">Aston Villa</ref>)</item></list>





Rekords
<list type="unordered"><item><ref target="https://mt.wikipedia.org/wiki/Derby_County_FC">Derby County</ref> spiċċaw bl-agħar rekord minn mindu ġie fundat il-kampjonati fl-<ref target="https://mt.wikipedia.org/wiki/Kampjonat_tal-futbol_Ingliż_1992-93">1992-93</ref>. Fost ir-rekords li kienu miksuba mir-"Rams" hemm:
<list type="unordered"><item>Ir-rekord finali ta' rebħa waħda, tmien telfiet u 29 telfa għal total ta' ħdax-il punt hu agħar mir-rekord tat-tim ta' <ref target="https://mt.wikipedia.org/wiki/Sunderland_AFC">Sunderland</ref> fl-<ref target="https://mt.wikipedia.org/wiki/Kampjonat_tal-futbol_Ingliż_2005-06">2005-06</ref>, b'dan tal-aħħar jagħmel tliet rebħiet, sitt pari u 29 telfa għal total ta' ħmistax-il punt. Ir-rebħa waħda li għamlu hi wkoll rekord għall-inqas numru ta' rebħiet fil-kampanja tal-Premiership.</item>
<item>L-20 gowl li skurjaw Derby bħala tim (b'Ronaldo, Adebayor u Torres ilkoll jiskurjaw iktar gowls individwalment) hu inqas mir-rekord tal-"Black Cats" li fl-2002-03 kienu skurjaw 21 gowl. Din kienet it-tielet darba li plejer jew aktar skurjaw iktar mit-total li skorja tim.</item>
<item>Id-differenza tal-gowls ta' −69 (20 skurjati kontra 89 li laqqtu) hu agħar mir-rekord ta' <ref target="https://mt.wikipedia.org/wiki/Ipswich_Town_FC">Ipswich Town</ref> fl-<ref target="https://mt.wikipedia.org/wiki/Kampjonat_tal-futbol_Ingliż_1994-95">1994-95</ref> b'differenza ta' gowls ta' −57 (36 gowls favur kontra s-97 kontra).</item>
<item>Id-29 telfa li sofrew ugwalja l-istess numru ta' telfiet li sofra t-tim ta' <ref target="https://mt.wikipedia.org/wiki/Sunderland_AFC">Sunderland</ref> fl-2005-06, għall-aktar numru ta' telfiet li tim qatt sofra fi staġun wieħed tal-Premier League.</item></list></item>
<item>Il-85 punt ta' <ref target="https://mt.wikipedia.org/wiki/Chelsea_FC">Chelsea</ref> hu rekord ġdid għall-aktar numru ta' punti miksuba fi staġun ta' 38 logħba mingħajr l-akkwist tat-titlu. It-83 punt ta' <ref target="https://mt.wikipedia.org/wiki/Arsenal_FC">Arsenal</ref> akkumulati mit-tim ta' Arsenal hu rekord ġdid għall-aktar numru ta' punti miksuba fi staġun ta' 38 logħba minn tim li spiċċa t-tielet.</item>
<item><ref target="https://mt.wikipedia.org/wiki/Cristiano_Ronaldo">Cristiano Ronaldo</ref> għeleb ir-rekord personali għall-aktar numru ta' gowls skurjati minn midfilder, b'rekord ġdid ta' 31 gowl. Ir-rekord preċedenti kien ta' 17-il gowl mill-istaġun ta' qabel. Aktar minn hekk, il-31 gowl li skorja huma l-aktar total ta' gowls skurjati fi Premier League matul staġun ta' 38 logħba, fejn ugwalja r-rekord ta' <ref target="https://mt.wikipedia.org/wiki/Alan_Shearer">Alan Shearer</ref> fl-istaġun <ref target="https://mt.wikipedia.org/wiki/Kampjonat_tal-futbol_Ingliż_1995-96">1995-96</ref>.</item>
<item><ref target="https://mt.wikipedia.org/wiki/Fernando_Torres">Fernando Torres</ref> skorja 24 gowl għal <ref target="https://mt.wikipedia.org/wiki/Liverpool_FC">Liverpool</ref>, fejn dan hu rekord ġdid għall-aktar numru ta' gowls skurjati minn plejer waqt l-istaġun debuttanti.</item></list>


Ħoloq esterni
<list type="unordered"><item><ref target="http://www.premierleague.com/">Sit uffiċjali tal-Premier League</ref></item>
<item><ref target="http://www.historicalkits.co.uk/English_Football_League/season/2007-2008.html">Flokkijiet tat-timijiet tal-Premier League 2007-08</ref></item></list>
</text></body></html>