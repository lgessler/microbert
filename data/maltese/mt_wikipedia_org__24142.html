<html><body><text id="wikipedia_mt_wikipedia_org__24142.html" ns="0" revid="269414" sourceurl="https://mt.wikipedia.org/wiki/Edward_Caruana_Dingli" title="Edward Caruana Dingli" type="wikipedia">Edward Caruana Dingli
<p><hi rend="bold">Edward Caruana Dingli</hi> (<ref target="https://mt.wikipedia.org/wiki/Valletta">Valletta</ref>, <ref target="https://mt.wikipedia.org/wiki/Malta">Malta</ref> 1876-1950) kien pittur Malti.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
<p>Il-ġenituri tiegħu kienu Raphael Caruana Dingli u Martha Caruana Dingli. Huwa segwa lil missieru permezz ta' karriera mas-servizzi ċivili, fejn ġie kkummissjonat lill-Royal Malta Regiment of Militia, u wara ġie ttrasferit għall-Artillerija Rjali ta' Malta.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Huwa telaq mis-servizz militari fl-1913 u sar artist full-time fl-età ta' 37.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref> Peress li twieled fi ħdan familja artistika u kien konness sew mal-Maltese Elite kif ukoll mal-gvern Brittaniku f'Malta, Caruana Dingli sab xogħol bħala artist permezz tal-konnessjonijiet ta' familtu max-xena artistika f'Malta kif ukoll mal-klassi politika tal-pajjiż.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref></p>
<p>Xogħol Caruana Dingli jħaddan pitturi biż-żejt tan-nies. Is-suġġetti prinċipali tiegħu kienu figuri Maltin ewlenin, fosthom il-politiki, kleriki u prelati. Min-naħa l-oħra, Caruana Dingli pitter ukoll xogħlijiet folkloristiċi bil-watercolour u l-gouache li jixhdu l-pajsaġġ Malti ul-kampanja Maltija, kif ukoll xeni lokali tat-triq bil-merkanti, bdiewa, u tfal jilagħbu logħob tradizzjonali Malti. Xogħlu jista' jinstab f'numru ta' kollezzjonijiet bħall-<ref target="https://mt.wikipedia.org/wiki/Casino_Maltese">Casino Maltese</ref> u l-<ref target="https://mt.wikipedia.org/wiki/Mużew_Nazzjonali_tal-Arti">Mużew Nazzjonali tal-Arti</ref>, illum il-ġurnata magħrufa bħala MUŻA, fil-<ref target="https://mt.wikipedia.org/wiki/Berġa_tal-Italja">Berġa tal-Italja</ref>. <ref target="https://mt.wikipedia.org/wiki/Giuseppe_Calì">Giuseppe Calì</ref>, li kien il-mentur tiegħu kif ukoll ħabib mill-qrib, ħeġġeġ lil Caruana Dingli jiffoka xogħlu fuq ir-realiżmu filwaqt li jżomm fihom idealiżmu romantiku.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref><ref target="https://mt.wikipedia.org/wiki/Il-Paġna_prinċipali#cite_note-6">[6]</ref></p>
</text></body></html>