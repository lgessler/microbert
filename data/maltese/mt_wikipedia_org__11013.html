<html><body><text id="wikipedia_mt_wikipedia_org__11013.html" ns="0" revid="270723" sourceurl="https://mt.wikipedia.org/wiki/Reuben_Gauci" title="Reuben Gauci" type="wikipedia">Reuben Gauci
<p><hi rend="bold">Reuben Gauci</hi> (<ref target="https://mt.wikipedia.org/wiki/Mellieħa">Mellieħa</ref>, <ref target="https://mt.wikipedia.org/wiki/28_ta'_Ottubru">28 ta' Ottubru</ref> <ref target="https://mt.wikipedia.org/wiki/1983">1983</ref>) huwa eks-plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Malta">Malti</ref> li kien jilgħab bħala <ref target="https://mt.wikipedia.org/wiki/Gowlkiper">gowlkiper</ref>.</p>
Karriera
<p>Reuben huwa prodott ta' <ref target="https://mt.wikipedia.org/wiki/Floriana_FC">Floriana</ref> u ddebutta fil-kampjonat lokali nhar it-22 ta' Awwissu 2002, fit-telfa ta' 1–0 kontra <ref target="https://mt.wikipedia.org/wiki/Ħamrun_Spartans_FC">Ħamrun Spartans</ref>. Mat-tim Furjaniż hu lagħab mhux inqas minn 32 logħba qabel l-2005 meta ngħaqad ma' <ref target="https://mt.wikipedia.org/wiki/Marsaxlokk_FC">Marsaxlokk</ref>.</p>
<p>Ma' Marsaxlokk, Reuben għamel id-debutt tiegħu fil-11 t'Awissu 2005 meta rebħu 2–1 kontra Ħamrun Spartans. Magħhom irnexxielu jirbaħ ukoll l-ewwel kampjonat tiegħu fl-<ref target="https://mt.wikipedia.org/wiki/Premier_League_Malti_2006–07">istaġun 2006–07</ref>. Fl-2008 ġie misluf lil <ref target="https://mt.wikipedia.org/wiki/Qormi_FC">Qormi</ref> u lagħab għall-ewwel darba fir-rebħa ta' 3–0 fuq <ref target="https://mt.wikipedia.org/wiki/Tarxien_Rainbows_FC">Tarxien Rainbows</ref>. Wara s-self ma' Qormi, hu għen lil Marsaxlokk jilħqu r-raba' post tal-kampjonat.</p>
<p>Fl-2010, Gauci ġie misluf lil <ref target="https://mt.wikipedia.org/wiki/Birkirkara_FC">Birkirkara</ref> fejn iddebutta fit-telfa ta' 1–0 kontra <ref target="https://mt.wikipedia.org/wiki/Sliema_Wanderers_FC">Sliema Wanderers</ref> tat-8 ta' Jannar. Wara s-suċċess tiegħu mal-klabb ta' Birkirkara, il-kumitat iddeċieda li jakkwista lir-Reuben minn Marsaxlokk, u ffirma kuntratt ta' sentejn fid-19 ta' Ġunju, 2012.</p>
Internazzjonali
<p>Fuq livell internazzjonali, Gauci kien mat-timijiet nazzjonali minn ta' taħt is-16-il sena 'l fuq, sakemm fl-2005 ġie msejjaħ mat-<ref target="https://mt.wikipedia.org/wiki/Tim_nazzjonali_tal-futbol_ta'_Malta">tim nazzjonali tal-kbar</ref>. Hu ssejjaħ għal-logħba kontra l-<ref target="https://mt.wikipedia.org/wiki/Tim_nazzjonali_tal-futbol_tal-Iżvezja">Iżvezja</ref> tal-4 ta' Ġunju 2005, però ma kienx involut. Finalment, hu għamel l-ewwel dehra tiegħu bil-flokk tat-tim nazzjonali erbat ijiem wara fit-telfa ta' 4–1 kontra l-<ref target="https://mt.wikipedia.org/wiki/Tim_nazzjonali_tal-futbol_tal-Iżlanda">Iżlanda</ref>.</p>
Unuri
Klabb
Marsaxlokk
<list type="unordered"><item><ref target="https://mt.wikipedia.org/wiki/Premier_League_Malti">Premier League Malti</ref>: <ref target="https://mt.wikipedia.org/wiki/Premier_League_Malti_2006–07">2006–07</ref></item></list>
Birkirkara
<list type="unordered"><item><ref target="https://mt.wikipedia.org/wiki/Premier_League_Malti">Premier League Malti</ref>: <ref target="https://mt.wikipedia.org/wiki/Premier_League_Malti_2012–13">2012–13</ref></item></list>
Ħoloq esterni
<list type="unordered"><item>Il-mudell {{<ref target="https://mt.wikipedia.org/wiki/Mudell:Nfteams">Nfteams</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>