<html><body><text id="wikipedia_mt_wikipedia_org__8418.html" ns="0" revid="269477" sourceurl="https://mt.wikipedia.org/wiki/Awwissu" title="Awwissu" type="wikipedia">Awwissu

<hi rend="italic">Għal użi oħra, ara <ref target="https://mt.wikipedia.org/wiki/Il-Paġna_prinċipali_(diżambigwazzjoni)">Il-Paġna prinċipali (diżambigwazzjoni)</ref></hi>
<p><hi rend="bold">Awwissu</hi> huwa t-tmien <ref target="https://mt.wikipedia.org/wiki/Xahar">xahar</ref> tas-<ref target="https://mt.wikipedia.org/wiki/Sena">sena</ref> fil-<ref target="https://mt.wikipedia.org/wiki/Kalendarju_Gregorjan">kalendarju Gregorjan</ref> u huwa wieħed mis-seba' xhur Gregorjani li fihom 31 jum. Awwissu jibda, astroloġikament, bix-xemx fis-simbolu tal-<ref target="https://mt.wikipedia.org/wiki/Iljun_(astroloġija)">Iljun</ref> u jispiċċa fis-simbolu tal-<ref target="https://mt.wikipedia.org/wiki/Verġni_(astroloġija)">Verġni</ref>. Astronomikament, ix-xemx tibda fil-kostellazzjoni tal-<ref target="https://mt.wikipedia.org/wiki/Qabru(kostellazzjoni)">Qabru</ref> u tispiċċa fil-kostellazzjoni tal-<ref target="https://mt.wikipedia.org/wiki/Iljun_(kostellazzjoni)">Iljun</ref>.</p>
<p>Dan ix-xahar kien oriġinarjament imsejjaħ <hi rend="italic"><ref target="https://mt.wikipedia.org/wiki/Sextilis">Sextilis</ref></hi> bil-<ref target="https://mt.wikipedia.org/wiki/Lingwa_Latina">Latin</ref>, minħabba li dan kien is-sitt xahar fil-<ref target="https://mt.wikipedia.org/wiki/Kalendarju_Ruman">kalendarju antik Ruman</ref>, li kien jibda f'<ref target="https://mt.wikipedia.org/wiki/Marzu">Marzu</ref> madwar is-sena <ref target="https://mt.wikipedia.org/wiki/750_QK">750 QK</ref> taħt <ref target="https://mt.wikipedia.org/wiki/Romulus">Romulus</ref>. Dan sar it-tmien xahar, jew minħabba li <ref target="https://mt.wikipedia.org/wiki/Jannar">Jannar</ref> u <ref target="https://mt.wikipedia.org/wiki/Frar">Frar</ref> ġew miżjuda fil-bidu tas-sena mir-Re <ref target="https://mt.wikipedia.org/wiki/Numa_Pompilius">Numa Pompilius</ref> madwar is-sena <ref target="https://mt.wikipedia.org/wiki/700_QK">700 QK</ref>, jew meta dawn iż-żewġ xhur tmexxew mill-aħħar għall-bidu tas-sena mid-<ref target="https://mt.wikipedia.org/wiki/Decemviri">decemviri</ref> madwar is-sena <ref target="https://mt.wikipedia.org/wiki/450_QK">450 QK</ref>. Dan kien imsemmi għal <ref target="https://mt.wikipedia.org/wiki/Ċesari_Awgustu">Awgustu</ref> fis-sena <ref target="https://mt.wikipedia.org/wiki/8_QK">8 QK</ref> billi bosta ġrajjiet importanti li għenuh biex jikseb il-poter, li laħqu l-quċċata fir-rebħa ta' <ref target="https://mt.wikipedia.org/wiki/Lixandra">Lixandra</ref>, ġraw f'dan ix-xahar. Awwissu oriġinarjament kellu 29 ġurnata fil-kalendarju tar-<ref target="https://mt.wikipedia.org/wiki/Repubblika_Rumana">Repubblika Rumana</ref>. Awgustu ħa jumejn minn <ref target="https://mt.wikipedia.org/wiki/Frar">Frar</ref> u tahom lil Awwissu meta x-xahar <hi rend="italic">Sextilis</hi> ġie msemmi għalih.</p>
<figure><caption>Awwissu, illustrazzjoni minn <hi rend="italic">Très riches heures du duc de Berry</hi></caption></figure>
<p>Fi snin komuni, l-ebda xahar ieħor ma jibda fl-istess ġurnata tal-ġimgħa bħal Awwissu. Madanakollu, fi snin biżestili, <ref target="https://mt.wikipedia.org/wiki/Frar">Frar</ref> jibda fl-istess ġurnata tal-ġimgħa</p>
Avvenimenti f'Awwissu
<list type="unordered"><item>Jum Nazzjonali Amerikan-Salvadorjan fl-<ref target="https://mt.wikipedia.org/wiki/Stati_Uniti">Istati Uniti</ref> – <ref target="https://mt.wikipedia.org/wiki/6_ta'_Awwissu">6 ta' Awwissu</ref></item>
<item>Fl-<ref target="https://mt.wikipedia.org/wiki/1945">1945</ref> spiċċat it-<ref target="https://mt.wikipedia.org/wiki/Tieni_Gwerra_Dinjija">Tieni Gwerra Dinjija</ref> wara l-bumbardamenti fuq <ref target="https://mt.wikipedia.org/wiki/Hiroshima">Hiroshima</ref> fis-<ref target="https://mt.wikipedia.org/wiki/6_ta'_Awwissu">6 ta' Awwissu</ref> u fuq <ref target="https://mt.wikipedia.org/wiki/Nagasaki">Nagasaki</ref> fid-<ref target="https://mt.wikipedia.org/wiki/9_ta'_Awwissu">9 ta' Awwissu</ref>, meta dakinhar intużat għall-ewwel darba l-bomba nukleari fuq in-nies. L-<ref target="https://mt.wikipedia.org/wiki/Shōwa">Imperatur Shōwa</ref> ħabbar l-irtirar tal-<ref target="https://mt.wikipedia.org/wiki/Ġappun">Ġappun</ref> fil-<ref target="https://mt.wikipedia.org/wiki/15_ta'_Awwissu">15 ta' Awwissu</ref>.</item>
<item>Fid-<ref target="https://mt.wikipedia.org/wiki/9_ta'_Awwissu">9 ta' Awwissu</ref> <ref target="https://mt.wikipedia.org/wiki/1329">1329</ref>, <ref target="https://mt.wikipedia.org/wiki/Kollam">Kollam</ref> kienet eletta l-ewwel djoċesi Indjana mill-<ref target="https://mt.wikipedia.org/wiki/Papa_Ġwanni_XXII">Papa Ġwanni XXII</ref>.</item>
<item>Fid-<ref target="https://mt.wikipedia.org/wiki/9_ta'_Awwissu">9 ta' Awwissu</ref> <ref target="https://mt.wikipedia.org/wiki/1965">1965</ref>, <ref target="https://mt.wikipedia.org/wiki/Singapor">Singapor</ref> isseparaw mill-<ref target="https://mt.wikipedia.org/wiki/Federazzjoni_tal-Malażja">Federazzjoni tal-Malażja</ref> u saru indipendenti.</item>
<item>Fl-<ref target="https://mt.wikipedia.org/wiki/10_ta'_Awwissu">10 ta' Awwissu</ref> <ref target="https://mt.wikipedia.org/wiki/1822">1822</ref>, l-<ref target="https://mt.wikipedia.org/wiki/Ekwador">Ekwador</ref> sar pajjiż indipendenti</item>
<item>Fl-<ref target="https://mt.wikipedia.org/wiki/14_ta'_Awwissu">14 ta' Awwissu</ref> <ref target="https://mt.wikipedia.org/wiki/1947">1947</ref>, il-<ref target="https://mt.wikipedia.org/wiki/Pakistan">Pakistan</ref> sar indipendenti.</item>
<item>Tifkira fil-<ref target="https://mt.wikipedia.org/wiki/Knisja_Kattolika">Knisja Kattolika</ref> tal-<ref target="https://mt.wikipedia.org/wiki/Assunzjoni_tal-Madonna">Assunzjoni tal-Madonna</ref> – <ref target="https://mt.wikipedia.org/wiki/15_ta'_Awwissu">15 ta' Awwissu</ref></item>
<item>Fil-<ref target="https://mt.wikipedia.org/wiki/15_ta'_Awwissu">15 ta' Awwissu</ref> <ref target="https://mt.wikipedia.org/wiki/1769">1769</ref>, f'<ref target="https://mt.wikipedia.org/wiki/Korsika">Korsika</ref> twieled <ref target="https://mt.wikipedia.org/wiki/Napuljun_I_ta'_Franza">Napuljun I ta' Franza</ref>.</item>
<item>Fil-<ref target="https://mt.wikipedia.org/wiki/15_ta'_Awwissu">15 ta' Awwissu</ref> <ref target="https://mt.wikipedia.org/wiki/1945">1945</ref>, il-<ref target="https://mt.wikipedia.org/wiki/Korea">Korea</ref> saret pajjiż indipendenti.</item>
<item>Fil-<ref target="https://mt.wikipedia.org/wiki/15_ta'_Awwissu">15 ta' Awwissu</ref> <ref target="https://mt.wikipedia.org/wiki/1947">1947</ref>, l-<ref target="https://mt.wikipedia.org/wiki/Indja">Indja</ref> saret pajjiż indipendenti.</item>
<item>Fis-<ref target="https://mt.wikipedia.org/wiki/17_ta'_Awwissu">17 ta' Awwissu</ref> <ref target="https://mt.wikipedia.org/wiki/1945">1945</ref>, l-<ref target="https://mt.wikipedia.org/wiki/Indoneżja">Indoneżja</ref> saret pajjiż indipendenti.</item>
<item>Fid-<ref target="https://mt.wikipedia.org/wiki/19_ta'_Awwissu">19 ta' Awwissu</ref> <ref target="https://mt.wikipedia.org/wiki/1945">1945</ref>, ir-<ref target="https://mt.wikipedia.org/wiki/Rivoluzzjoni_ta'_Awwissu">Rivoluzzjoni ta' Awwissu</ref> tal-<ref target="https://mt.wikipedia.org/wiki/Vjetnam">Vjetnam</ref> kienet suċċess.</item>
<item>Fl-<ref target="https://mt.wikipedia.org/wiki/20_ta'_Awwissu">20 ta' Awwissu</ref> <ref target="https://mt.wikipedia.org/wiki/1083">1083</ref>, <ref target="https://mt.wikipedia.org/wiki/Stiefnu_I_tal-Ungerija">San Stiefnu</ref> tal-<ref target="https://mt.wikipedia.org/wiki/Ungerija">Ungerija</ref> kien kanonizzat, biex b'hekk sar l-ewwel mir-rejiet konfessjonarji kanonizzati.</item>
<item>Fil-<ref target="https://mt.wikipedia.org/wiki/21_ta'_Awwissu">21 ta' Awwissu</ref> <ref target="https://mt.wikipedia.org/wiki/1959">1959</ref>, il-<ref target="https://mt.wikipedia.org/wiki/Ħawaj">Ħawaj</ref> sar il-50 stat tal-<ref target="https://mt.wikipedia.org/wiki/Stati_Uniti_tal-Amerika">Istati Uniti tal-Amerika</ref>.</item>
<item>Fil-<ref target="https://mt.wikipedia.org/wiki/25_ta'_Awwissu">25 ta' Awwissu</ref> <ref target="https://mt.wikipedia.org/wiki/1825">1825</ref>, l-<ref target="https://mt.wikipedia.org/wiki/Urugwaj">Urugwaj</ref> sar indipendenti mill-<ref target="https://mt.wikipedia.org/wiki/Brażil">Brażil</ref>.</item>
<item>Fil-<ref target="https://mt.wikipedia.org/wiki/31_ta'_Awwissu">31 ta' Awwissu</ref> <ref target="https://mt.wikipedia.org/wiki/1957">1957</ref>, il-<ref target="https://mt.wikipedia.org/wiki/Malażja">Malażja</ref> saret pajjiż indipendenti.</item>
<item>F'diversi pajjiżi <ref target="https://mt.wikipedia.org/wiki/Ewropa">Ewropej</ref>, Awwissu hu btala għal diversi ħaddiema</item>
<item>Il-<ref target="https://mt.wikipedia.org/wiki/Filippini">Filippini</ref> jiċċelebraw lil Awwissu bħala <hi rend="italic">Buwan ng Wika</hi> ("ix-Xahar tal-Lingwa")</item></list>
Ħoloq oħra

<list type="unordered"><item><ref target="http://slate.com/id/112553/">Awwissu, minn David Plotz - Magazin Slate</ref></item></list>
</text></body></html>