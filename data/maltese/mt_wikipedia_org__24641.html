<html><body><text id="wikipedia_mt_wikipedia_org__24641.html" ns="0" revid="271615" sourceurl="https://mt.wikipedia.org/wiki/William_Savona" title="William Savona" type="wikipedia">William Savona


<p><hi rend="bold">William Savona</hi> (Valletta, 7 ta' Jannar, 1865 – 18 ta' Jannar, 1937) kien l-ewwel mexxej tal-Partit Laburista u mexxa dan il-partit li kien jismu "Camera del Lavoro" bejn l-1921 u l-1927.</p>
<p>Iben Sigismondo Savona, li kien fundatur tal-Moviment Riformista, u Filomena mwielda Caruana, William studja l-Liċeo u wara l-Università ta' Malta minn fejn ggradwa u sar avukat. Wara kien suldat mar-Royal Malta Artillery u fl-ewwel gwerra serva fi Franza u Salonika. Ingħata t-titlu ta' Kurunell u Membru tal-Imperu Ingliż.</p>
<p>Fl-1921, huwa kien elett fis-Senat Malti f'isem it-Trade Union Council.</p>
<p>Fil-koalizzjoni mal-Unione Politica Maltese, f'April 1922, Savona nħatar Ministru tal-Posta, Dwana, Agrikoltura u Sajd u dam sa Jannar 1923.</p>
<p>Fl-1924, irtira mis-Senat u ġie elett fl-Assemblea Leġislattiva mill-ħames distrett.</p>
</text></body></html>