<html><body><text id="wikipedia_mt_wikipedia_org__6181.html" ns="0" revid="267571" sourceurl="https://mt.wikipedia.org/wiki/Copa_Am%C3%A9rica" title="Copa América" type="wikipedia">Copa América<figure></figure>
<figure></figure>
<figure></figure>
<p>Il-<hi rend="bold">Copa América</hi> (bl-<ref target="https://mt.wikipedia.org/wiki/Lingwa_Spanjola">Ispanjol</ref> u l-<ref target="https://mt.wikipedia.org/wiki/Lingwa_Portugiża">Portugiż</ref> għal "Tazza Amerikana") hi l-kompetizzjoni għat-timijiet nazzjonali tal-irġiel taħt il-konfederazzjoni tal-<ref target="https://mt.wikipedia.org/wiki/CONMEBOL">CONMEBOL</ref> (<ref target="https://mt.wikipedia.org/wiki/Amerika_t'Isfel">Amerika t'Isfel</ref>). Din il-kompetizzjoni hi l-eqdem kompetizzjoni tal-<ref target="https://mt.wikipedia.org/wiki/Futbol">futbol</ref> fid-dinja hekk kif din tmur lura lejn l-<ref target="https://mt.wikipedia.org/wiki/1916">1916</ref>. Il-pajjiżi parteċipanti huma l-<ref target="https://mt.wikipedia.org/wiki/Tim_nazzjonali_tal-futbol_tal-Arġentina">Arġentina</ref>, il-<ref target="https://mt.wikipedia.org/wiki/Tim_nazzjonali_tal-futbol_tal-Brażil">Brażil</ref>, il-<ref target="https://mt.wikipedia.org/wiki/Tim_nazzjonali_tal-futbol_tal-Bolivja">Bolivja</ref>, iċ-<ref target="https://mt.wikipedia.org/wiki/Tim_nazzjonali_tal-futbol_taċ-Ċili">Ċili</ref>, l-<ref target="https://mt.wikipedia.org/wiki/Tim_nazzjonali_tal-futbol_tal-Ekwador">Ekwador</ref>, il-<ref target="https://mt.wikipedia.org/wiki/Tim_nazzjonali_tal-futbol_tal-Kolombja">Kolombja</ref>, il-<ref target="https://mt.wikipedia.org/wiki/Tim_nazzjonali_tal-futbol_tal-Paragwaj">Paragwaj</ref>, il-<ref target="https://mt.wikipedia.org/wiki/Tim_nazzjonali_tal-futbol_tal-Perù">Perù</ref>, l-<ref target="https://mt.wikipedia.org/wiki/Tim_nazzjonali_tal-futbol_tal-Urugwaj">Urugwaj</ref> u l-<ref target="https://mt.wikipedia.org/wiki/Tim_nazzjonali_tal-futbol_tal-Veneżwela">Veneżwela</ref>. Żewġ timijiet minn konfederazzjonijiet oħra ikomplu l-kwadru ta' tnax-il tim parteċipant: il-<ref target="https://mt.wikipedia.org/wiki/Tim_nazzjonali_tal-futbol_tal-Messiku">Messiku</ref> hu pajjiż regolari f'din il-kompetizzjoni wara l-ewwel invit fl-<ref target="https://mt.wikipedia.org/wiki/1993">1993</ref>. M'hemm l-ebda fażi ta' kwalifikazzjoni: l-għaxar timijiet tal-CONMEBOL jikkompetu bi dritt, u oħrajn b'invit. L-aqwa tim klassifikat fil-kompetizzjoni u li hu membru tal-CONMEBOL għandu d-dritt li jipparteċipa fl-edizzjoni suċċessiva tat-<ref target="https://mt.wikipedia.org/wiki/Tazza_tal-Konfederazzjonijiet_tal-FIFA">Tazza tal-Konfederazzjonijiet tal-FIFA</ref>, imma mhuwiex obbligat li jagħmel dan.</p>
Storja
<figure><caption>It-tim rebbieħ tal-<ref target="https://mt.wikipedia.org/wiki/Tim_nazzjonali_tal-futbol_tal-Arġentina">Arġentina</ref> fl-1957</caption></figure>
<p>Il-Copa América hi l-iktar kompetizzjoni qadima u li għadha attiva fl-istorja tal-kompetizzjonijiet tal-<ref target="https://mt.wikipedia.org/wiki/Futbol">futbol</ref> madwar id-dinja. L-ewwel edizzjoni saret nhar it-<ref target="https://mt.wikipedia.org/wiki/2_ta'_Lulju">2 ta' Lulju</ref> u s-<ref target="https://mt.wikipedia.org/wiki/17_ta'_Lulju">17 ta' Lulju</ref> u kienet mirbuħa mill-<ref target="https://mt.wikipedia.org/wiki/Tim_nazzjonali_tal-futbol_tal-Urugwaj">Urugwaj</ref>, bħala parti mill-kommemorazzjonijiet għaċ-ċentinarju mill-Indipendenza tal-<ref target="https://mt.wikipedia.org/wiki/Arġentina">Arġentina</ref>. Il-CONMEBOL ġiet iffurmata fil-ġurnata tal-indipendeza tal-Arġentina (9 ta' Lulju). Il-kompetizzjoni kienet tkun ospitata normalment kull sentejn (imma l-intervalli xi kultant inbidlu) sakemm fl-2007, il-CONMEBOL ddeċiedet li l-kompetizzjoni issir kull erba' snin.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
<p>Il-kampjonat kien għall-bidu magħruf bħala <hi rend="italic">Campeonato Sudamericano de Selecciones</hi> (Kampjonat Sud-Amerikan tat-Timijiet Nazzjonali). Dan l-isem kien użat sal-<ref target="https://mt.wikipedia.org/wiki/1975">1975</ref>. Bejn l-1975 u fl-<ref target="https://mt.wikipedia.org/wiki/1983">1983</ref> il-kompetizzjoni ma ġietx ospitata fl-ebda pajjiż. Il-CONMEBOL fl-<ref target="https://mt.wikipedia.org/wiki/1984">1984</ref> iddeċidiet li kull pajjiż li hu parti mill-assoċjazzjoni għandu jospita l-kompetizzjoni. L-ewwel rotazzjoni ġie kompluta fil-<ref target="https://mt.wikipedia.org/wiki/Copa_América_2007">Copa América 2007</ref> li ġiet ospitata fil-<ref target="https://mt.wikipedia.org/wiki/Veneżwela">Veneżwela</ref>. It-tieni rotazzjoni ġiet imfassla għas-sena <ref target="https://mt.wikipedia.org/wiki/2011">2011</ref>, bil-pajjiżi ospiti jintgħażlu skont l-ordni alfabetiku, fejn jibdew bl-<ref target="https://mt.wikipedia.org/wiki/Arġentina">Arġentina</ref>.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
<p>Mill-<ref target="https://mt.wikipedia.org/wiki/1993">1993</ref>, żewġ timijiet minn konfederazzjonijiet differenti (preferibilment il-<ref target="https://mt.wikipedia.org/wiki/CONCACAF">CONCACAF</ref>, minħabba l-qagħda ġeografika tagħha) bdew jiġu invitati. Il-pajjiżi invitati kienu l-<ref target="https://mt.wikipedia.org/wiki/Tim_nazzjonali_tal-futbol_tal-Kosta_Rika">Kosta Rika</ref> (1997, 2001, 2004), il-<ref target="https://mt.wikipedia.org/wiki/Tim_nazzjonali_tal-futbol_tal-Ħonduras">Ħonduras</ref> (2001), il-<ref target="https://mt.wikipedia.org/wiki/Tim_nazzjonali_tal-futbol_tal-Ġappun">Ġappun</ref> (1999), il-<ref target="https://mt.wikipedia.org/wiki/Tim_nazzjonali_tal-futbol_tal-Messiku">Messiku</ref> (1993, 1995, 1997, 1999, 2001, 2004, 2007) u l-<ref target="https://mt.wikipedia.org/wiki/Tim_nazzjonali_tal-futbol_tal-Istati_Uniti">Istati Uniti</ref> (1993, 1995, 2007).</p>
Riżultati


<p>(timijiet invitati huma miktuba fil-<hi rend="italic">korsiv</hi>)</p>
<hi rend="bold">1</hi> Tliet timijiet biss ipparteċipaw fit-turnew.
<hi rend="bold">2</hi> Ma kinitx tintlagħab il-partita għat-tielet post; it-tielet post kien jiġi maqsum.
<hi rend="bold">3</hi> Ma kien ingħata l-ebda trofew fl-ewwel edizzjoni, li ingħata għall-ewwel darba fl-edizzjoni suċċessiva.
<hi rend="bold">4</hi> Edizzjoni straordinarja tal-Copa América, bl-ebda trofew ma jingħata lir-rebbieħ, però ikkunsidrata bħala uffiċjali mill-CONMEBOL.
<list type="unordered"><item><hi rend="bold">Leġġenda:</hi>
<list type="unordered"><item>pen - <hi rend="italic">wara l-<ref target="https://mt.wikipedia.org/wiki/Għoti_tal-penalties">għoti tal-penalties</ref></hi></item></list></item></list>
Statistika
Rebbieħa
<figure><caption>Mappa ikkulurita tal-pajjiżi tal-<ref target="https://mt.wikipedia.org/wiki/CONMEBOL">CONMEBOL</ref> skont in-numru ta' edizzjoni tal-Copa América mirbuħa</caption></figure>











Ħoloq esterni

<list type="unordered"><item><ref target="http://www.rsssf.com/tabless/sachampfull.html">Arkivju fuq RSSSF</ref> – jinkludi wkoll rapporti estensivi tal-logħob</item></list>
</text></body></html>