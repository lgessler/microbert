<html><body><text id="wikipedia_mt_wikipedia_org__20822.html" ns="0" revid="270386" sourceurl="https://mt.wikipedia.org/wiki/Frank_Temile" title="Frank Temile" type="wikipedia">Frank Temile
<p><hi rend="bold">Frank Temile</hi> (<ref target="https://mt.wikipedia.org/wiki/Lagos">Lagos</ref>, <ref target="https://mt.wikipedia.org/wiki/15_ta'_Lulju">15 ta' Lulju</ref> <ref target="https://mt.wikipedia.org/wiki/1990">1990</ref>) huwa plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Niġerja">Niġerjan</ref> li jilgħab bħala <ref target="https://mt.wikipedia.org/wiki/Attakkant">attakkant</ref>.</p>
Karriera
Covenant Lagos
<p>Huwa twieled ġewwa <ref target="https://mt.wikipedia.org/wiki/Lagos">Lagos</ref>, in-<ref target="https://mt.wikipedia.org/wiki/Niġerja">Niġerja</ref>, Frank Temile beda l-karriera tal-futbol tiegħu fl-indiġeni tiegħu Covenant Lagos.</p>
Shooting Stars
<p>Temile ssieħeb mal-mexxejja tal-<ref target="https://mt.wikipedia.org/wiki/Premier_League_Niġerjan">Premier League Niġerjan</ref> <ref target="https://mt.wikipedia.org/wiki/Shooting_Stars_FC">Shooting Stars</ref> fejn hu lagħab fl-istaġun 2006–07 mal-klabb.</p>
Valletta
<p>Wara xi wirjiet impressjonanti ma' <ref target="https://mt.wikipedia.org/wiki/Shooting_Stars_FC">Shooting Stars</ref>, Frank iddeċida li jissieħeb ma' <ref target="https://mt.wikipedia.org/wiki/Valletta_FC">Valletta</ref>, fejn kien allokat in-numru 14. Huwa kien magħżul bħala t-tielet barrani li lagħab għal Valletta. Fl-4 ta' Ottubru, 2007, huwa għamel id-debutt tiegħu b'telfa ta' 2-1 kontra <ref target="https://mt.wikipedia.org/wiki/Sliema_Wanderers_FC">Sliema Wanderers</ref>.</p>
<p>Fl-ewwel staġun tiegħu (<ref target="https://mt.wikipedia.org/wiki/Premier_League_Malti_2007-08">2007–08</ref>) huwa skorja 10 gowls, u għenu lill-klabb jirbaħ il-<ref target="https://mt.wikipedia.org/wiki/Premier_League_Malti">Premier League Malti</ref> għall-ewwel darba f'seba' snin. L-impatt tiegħu matul l-ewwel staġun tant kien kbir li huwa kien ġie nnominat għal tliet premjijiet prestiġjużi fil-Premji tal-Futbol Malti. Dawn huma <hi rend="italic">L-Aqwa Attakkant</hi>, <hi rend="italic">L-Aktar Plejer Promettenti</hi> u <hi rend="italic">L-Aqwa Plejer Barrani</hi>.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref><ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Huwa rnexxielu jirbaħ it-tliet premjijiet li kien nominat fihom.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref><ref target="https://mt.wikipedia.org/wiki/Il-Paġna_prinċipali#cite_note-4">[4]</ref> Huwa rebaħ ukoll il-premju <hi rend="italic">Replay Gala Night Player of the Year</hi>, fejn il-plejers lokali vvotawlu.</p>
<p>Fis-26 ta' Mejju, 2008, kien ġie rrapportat li Temile, flimkien mal-aġent tiegħu Henry Ekezie, kienu vvjaġġaw lejn <ref target="https://mt.wikipedia.org/wiki/Munich">Munich</ref> għall-prova ma' klabb <ref target="https://mt.wikipedia.org/wiki/Ġermanja">Ġermaniż</ref>.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref></p>
Dynamo Kyiv
<p>Temile ssieħeb ma' <ref target="https://mt.wikipedia.org/wiki/FC_Dynamo_Kyiv">FC Dynamo Kyiv</ref> fis-sajf tal-2008 iżda aktar lagħab għat-tim tar-riżerva <ref target="https://mt.wikipedia.org/wiki/FC_Dynamo-2_Kyiv">FC Dynamo-2 Kyiv</ref>.</p>
Birkirkara
<p>Temile ssieħeb ma' <ref target="https://mt.wikipedia.org/wiki/Birkirkara_FC">Birkirkara</ref> fis-suq tat-trasferimenti 2013 b'kuntratt sal-2014.<ref target="https://mt.wikipedia.org/wiki/Il-Paġna_prinċipali#cite_note-6">[6]</ref>Fis-17 ta' Awwissu 2013, huwa għamel id-debutt tiegħu fil-<ref target="https://mt.wikipedia.org/wiki/Premier_League_Malti">Premier League Malti</ref> ma Birkirkara fejn huwa skorja żewġ gowls kontra <ref target="https://mt.wikipedia.org/wiki/Rabat_Ajax_FC">Rabat Ajax</ref>, il-logħba spiċċat bl-iskor ta' 2-1.</p>
Ħajja privata
<p>Temile kien orfni, sfortunatament huwa tilef l-ommu meta kellu tliet snin u lil missieru meta kellu ħdax-il sena. Huwa tmexxa għal Malta meta kellu sittax-il sena fejn kien adottat mill-familja <ref target="https://mt.wikipedia.org/wiki/Gauci">Gauci</ref>.<ref target="https://mt.wikipedia.org/wiki/Il-Paġna_prinċipali#cite_note-7">[7]</ref></p>
<p>Temile ġej minn familja tal-futbol. Iz-ziju tiegħu, <ref target="https://mt.wikipedia.org/wiki/Clement_Temile">Clement Temile</ref>, li huwa missier ta' <ref target="https://mt.wikipedia.org/wiki/Tim_nazzjonali_tal-futbol_tal-Iżrael">Iżraeljan internazzjonali</ref> <ref target="https://mt.wikipedia.org/wiki/Toto_Tamuz">Toto Tamuz</ref>, kien lagħab diversi logħob għan-<ref target="https://mt.wikipedia.org/wiki/Tim_nazzjonali_tal-futbol_tan-Niġerja">Niġerja</ref> u ħuh, <ref target="https://mt.wikipedia.org/wiki/Omonigho_Temile">Omonigho Temile</ref>, li lagħab għall-<ref target="https://mt.wikipedia.org/wiki/Botev_Plovdiv">Botev Plovdiv</ref> u <ref target="https://mt.wikipedia.org/wiki/Valletta_FC">Valletta</ref>.</p>
Unuri
Klabb
Valletta
<list type="unordered"><item><ref target="https://mt.wikipedia.org/wiki/Premier_League_Malti">Premier League Malti</ref>: <ref target="https://mt.wikipedia.org/wiki/Premier_League_Malti_2007–08">2007–08</ref></item></list>
Individwali
<list type="unordered"><item>L-Aqwa Attakkant tal-Futbol Malti: <ref target="https://mt.wikipedia.org/wiki/Premier_League_Malti_2007–08">2007–08</ref></item>
<item>L-Aktar Plejer Promettenti tal-Futbol Malti: <ref target="https://mt.wikipedia.org/wiki/Premier_League_Malti_2007–08">2007–08</ref></item>
<item>L-Aqwa Plejer Barrani tal-Futbol Malti: <ref target="https://mt.wikipedia.org/wiki/Premier_League_Malti_2007–08">2007–08</ref></item></list>


Ħoloq esterni

<list type="unordered"><item><ref target="https://mfa.com.mt/en/leagues/leagues/74/bov-premier-division.htm?feature=players&amp;mp=2060">Profil</ref> fuq is-sit uffiċjali tal-<ref target="https://mt.wikipedia.org/wiki/Malta_Football_Association">Malta Football Association</ref></item></list>
</text></body></html>