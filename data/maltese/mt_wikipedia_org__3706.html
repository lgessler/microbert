<html><body><text id="wikipedia_mt_wikipedia_org__3706.html" ns="0" revid="257972" sourceurl="https://mt.wikipedia.org/wiki/Bir_id-Deheb" title="Bir id-Deheb" type="wikipedia">Bir id-Deheb
<p><hi rend="bold">Bir id-Deheb</hi> hija parti bejn il-lokalitajiet ta' Ħal-<ref target="https://mt.wikipedia.org/wiki/Għaxaq">Għaxaq</ref> u ż-<ref target="https://mt.wikipedia.org/wiki/Żejtun">Żejtun</ref>. Minkejja l-isem f'dan l-inħawi jekk tmur tfittex żgur mhux ħa sib xi bir tad-deheb. Fil-fatt din il-parti fiż-żmien il-<ref target="https://mt.wikipedia.org/wiki/Medjuevu">medjuevu</ref> kienet tissejjaħ il-"Qasam Ta' Dihib", b'hekk jista' jkun li ġej minn xi kunjom jew laqam tas-seklu XV. </p>
<p>Bir id-Deheb eżattament jinsab fin-naħa ta' fuq taż-Żejtun u fin-naħa t'isfel ta' Ħal-Għaxaq, u minn nofs ta' din il-parti tgħaddi t-triq prinċipali lejn il-kumplament ta' nofsinhar ta' <ref target="https://mt.wikipedia.org/wiki/Malta">Malta</ref>, it-Triq Tal-Barrani. It-Triq Tal-Barrani hi dik it-triq li tifred iż-żewġ lokalitajiet t'hawn fuq. Iżda l-ikbar parti ta' Bir id-Deheb tinsab fiż-Żejtun. </p>
<p>Ġewwa Bir id-Deheb insibu knisja ddedikata lil <ref target="https://mt.wikipedia.org/wiki/Madonna_tal-Ħniena">Madonna tal-Ħniena</ref> li tgħamel parti mill-parroċċa ta' <ref target="https://mt.wikipedia.org/wiki/Santa_Katarina">Santa Katarina</ref> ta' <ref target="https://mt.wikipedia.org/wiki/Lixandra">Lixandra</ref> fiż-Żejtun. Il-festa ta' din il-knisja f'ġieh il-Madonna tal-Ħniena ssir Ħadd fuq il-15 ta' Settembru,jum il-festa tad-duluri. </p>
<p>Qrib din l-inħawi nsibu irħula oħra żgħar li jagħmlu mall-Belt Żejtunija fosthom <ref target="https://mt.wikipedia.org/wiki/Ħal-Ġwann">Ħal-Ġwann</ref>, <ref target="https://mt.wikipedia.org/wiki/Ħal-Bajda">Ħal-Bajda</ref>, <ref target="https://mt.wikipedia.org/wiki/Ħal-Bisbut">Ħal-Bisbut</ref> u <ref target="https://mt.wikipedia.org/wiki/Ta'_Tnella">Ta' Tnella</ref>. Insibu wkoll diversi knejjes qrib ta' dan il-post li kollha jagħmlu mal-parroċċa ta' Santa Katarina ta' Lixandra, fosthom il-Knisja ta' <ref target="https://mt.wikipedia.org/wiki/Sant'_Anġlu">Sant' Anġlu</ref>, il-Knisja ta' <ref target="https://mt.wikipedia.org/wiki/Santa_Marija">Santa Marija</ref> u l-Knisja tal-Madonna ta' Sinjura.</p>
<p>Toroq f'din il-parti insibu diversi fiż-żewġ lokalitajiet u anki l-popolazzjoni mhux daqsekk żgħira li sa anki taqbeż il-popolazzjoni ta' lokalitajiet oħra Maltin u Għawdxin, fost dawn it-toroq insibu:</p>
Ġewwa Ħal-Għaxaq
<list type="unordered"><item>Wesgħa ta' Bir id-Deheb</item>
<item>Triq <ref target="https://mt.wikipedia.org/wiki/Birżebbuġa">Birżebbuġa</ref></item>
<item>Triq il-Bidla</item>
<item>Sqaq Dendu</item>
<item>Triq <ref target="https://mt.wikipedia.org/wiki/Manwel_Dimech">Manwel Dimech</ref></item>
<item>Sqaq Wilġa</item>
<item>Triq it-<ref target="https://mt.wikipedia.org/wiki/Terħa">Terħa</ref></item>
<item>Triq <ref target="https://mt.wikipedia.org/wiki/Santa_Tereża">Santa Tereża</ref></item>
<item>Triq Tal-Barklor</item>
<item>Parti minn Dawret Ħal-Għaxaq</item></list>
Ġewwa ż-Żejtun
<list type="unordered"><item>Triq <ref target="https://mt.wikipedia.org/wiki/Tal-Barrani">Tal-Barrani</ref></item>
<item>Triq Bir id-Deheb</item>
<item>Triq <ref target="https://mt.wikipedia.org/wiki/Frank_Ghio">Frank Ghio</ref></item>
<item>Triq l-Għadam</item>
<item>Sqaq Tal-<ref target="https://mt.wikipedia.org/wiki/Ħniena">Ħniena</ref></item>
<item>Misraħ il-Kanonku <ref target="https://mt.wikipedia.org/wiki/Ġiovanni_Vella">Ġiovanni Vella</ref></item>
<item>Triq <ref target="https://mt.wikipedia.org/wiki/Lorenzo_Gafà">Lorenzo Gafà</ref></item>
<item>Parti minn Triq il-Madonna tal-Ħniena</item>
<item>Triq <ref target="https://mt.wikipedia.org/wiki/Melchiorre_Gafà">Melchiorre Gafà</ref></item>
<item>Vjal <ref target="https://mt.wikipedia.org/wiki/Sir">Sir</ref> <ref target="https://mt.wikipedia.org/wiki/Paul_Boffa">Paul Boffa</ref></item>
<item>Triq it-Tabib Cannataci</item>
<item>Triq <ref target="https://mt.wikipedia.org/wiki/Xandru_Farrugia">Xandru Farrugia</ref></item>
<item>Triq Ħal-Ġwann</item>
<item>Parti minn Triq il-<ref target="https://mt.wikipedia.org/wiki/Labour">Labour</ref></item>
<item>Parti minn Triq il-<ref target="https://mt.wikipedia.org/wiki/President">President</ref> <ref target="https://mt.wikipedia.org/wiki/Anton_Buttigieg">Anton Buttigieg</ref></item>
</list></text></body></html>