<html><body><text id="wikipedia_mt_wikipedia_org__7223.html" ns="0" revid="266419" sourceurl="https://mt.wikipedia.org/wiki/Parte%C4%8Bipazzjoni_fil-Festival_tal-Eurovision" title="Parteċipazzjoni fil-Festival tal-Eurovision" type="wikipedia">Parteċipazzjoni fil-Festival tal-Eurovision<figure><caption>Mappa li turi d-debutt fil-festival f'intervall ta' għaxar snin:
1950196019701980199020001: Parteċipazzjoni bħala parti mill-Jugożlavja bejn l-1961 u l-19912: Parteċipazzjoni bħala parti mill-Jugożlavja u aktar tard bħala s-Serbja u Montenegro fl-2005</caption></figure>
<p>Disgħa u erbgħin pajjiż ipparteċipa fil-<hi rend="bold"><ref target="https://mt.wikipedia.org/wiki/Festival_tal-Eurovision">Festival tal-Eurovision</ref></hi> mill-bidu tiegħu fl-<ref target="https://mt.wikipedia.org/wiki/Festival_tal-Eurovision_1956">1956</ref>. Minn dawn, erbgħa u għoxrin rebħu l-festival. Il-festival, organizzat mill-<ref target="https://mt.wikipedia.org/wiki/European_Broadcasting_Union">European Broadcasting Union</ref> (EBU), isir kull sena bejn il-membri tal-Unjoni. Ix-xandara ta' pajjiżi differenti jibgħatu <ref target="https://mt.wikipedia.org/wiki/Kanzunetta">kanzunetta</ref> li tirrapreżenta l-pajjiż, u jivvutaw biex jiddeterminaw l-aqwa kanzunetta fil-kompetizzjoni. </p>
<p>Parteċipazzjoni fil-festival hi miftuħa għal kull membru attiv tal-EBU. Biex tkun membru attiv, ix-xandara jridu jkunu fil-<ref target="https://mt.wikipedia.org/wiki/European_Broadcasting_Area">European Broadcasting Area</ref>, jew fil-<ref target="https://mt.wikipedia.org/wiki/Kunsill_tal-Ewropa">Kunsill tal-Ewropa</ref> ta' dak il-pajjiż membru.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Biex wieħed ikun eleġibbli li jipparteċipa ma jkunx iddeterminat skont il-pożizzjoni ġeografika fl-<ref target="https://mt.wikipedia.org/wiki/Ewropa">Ewropa</ref>, minkejja il-kelma "Euro" fil-kelma "Eurovision". L-<ref target="https://mt.wikipedia.org/wiki/Iżrael">Iżrael</ref>, pajjiż mil-Lvant Nofsani, ilu jipparteċipa mill-1973.</p>
<p>In-numru ta' nazzjonijiet parteċipanti kiber ġmielu matul is-snin, minn seba' fl-1956 sa aktar minn għoxrin lejn tmiem is-snin tmenin. Hekk kif in-numru ta' kontestanti kiber, kompetizzjonijiet preliminarji u relegazzjoni ġew introdotti, biex jassiguraw li numru konsiderevoli ta' pajjiżi jkollhom ċans li jipparteċipaw. Fl-1993, festival preliminarju, <hi rend="italic"><ref target="https://mt.wikipedia.org/wiki/Kvalifikacija_za_Millstreet">Kvalifikacija za Millstreet</ref></hi>, kien sar f'<ref target="https://mt.wikipedia.org/wiki/Ljubljana">Ljubljana</ref> biex jintgħażlu tliet pajjiżi mil-Lbiċ tal-Ewropa biex jikkompetu fil-finali. Wara l-<ref target="https://mt.wikipedia.org/wiki/Festival_tal-Eurovision_1993">1993</ref>, ir-regola ta' relegazzjoni ġiet introdotta; dawk li kklassifikaw fl-aħħar sitt postijiet ma setgħux jikkompetu fl-edizzjoni ta' wara. Fl-1996, sistemà ġdida kienet introdotta. Tejps tad-disgħa u għoxrin kontestant kienu ntbagħtu lill-ġurija nazzjonali. L-aqwa tnejn u għoxrin jikkwalifikaw għall-finali. In-<ref target="https://mt.wikipedia.org/wiki/Norveġja">Norveġja</ref> bħala l-ospitu tal-kompetizzjoni, ingħatat post awtomatiku fil-finali. Mill-1997 sal-2001, sistemà ġdida ġiet użata fejn il-pajjiżi li kisbu medja żgħira ta' punti f'dawk l-aħħar ħames snin, jispiċċaw relegati. Il-pajjiżi ma setgħux jiġu relegati aktar minn sena waħda.</p>
<p>Bejn l-2001 u l-2003, is-sistemà tar-relegazzjoni li kienet użata bejn l-1994 u l-1995, reġgħet ġiet użata. Fl-2004, is-semifinali ġiet introdotta. L-aqwa għaxar pajjiżi fl-edizzjoni ta' qabel, flimkien mal-"<ref target="https://mt.wikipedia.org/wiki/Eurovision#L-Aqwa_Erbgħa">L-Aqwa Erbgħa</ref>" , jikkwalifikaw għall-finali tal-edizzjoni ta' wara awtomatikament. Il-pajjiżi jidħlu fis-semi-finali, fejn iħallu finali ta' erbgħa u għoxrin. Fl-<ref target="https://mt.wikipedia.org/wiki/Festival_tal-Eurovision_2008">2008</ref>, saru għall-ewwel darba żewġ semifinali.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
<p>Xi pajjiżi, bħall-<ref target="https://mt.wikipedia.org/wiki/Ġermanja">Ġermanja</ref> u r-<ref target="https://mt.wikipedia.org/wiki/Renju_Unit">Renju Unit</ref>, daħlu f'kull edizzjoni; il-<ref target="https://mt.wikipedia.org/wiki/Marokk">Marokk</ref>, min-naħa l-oħra, daħlu darba biss. Żewġ pajjiżi, it-<ref target="https://mt.wikipedia.org/wiki/Tuneżija">Tuneżija</ref> u l-<ref target="https://mt.wikipedia.org/wiki/Libanu">Libanu</ref> ppruvaw jidħlu qabel ma daħlu fil-Festival. Il-<ref target="https://mt.wikipedia.org/wiki/Liechtenstein">Liechtenstein</ref>, minħabba li m'għandhomx stazzjon tat-televiżjoni tagħhom, ma setgħux jidħlu fl-1969 u fl-1976.<ref target="https://mt.wikipedia.org/wiki/Il-Paġna_prinċipali#cite_note-storja_esc-3">[3]</ref></p>




Biblijografija
<list type="unordered"><item>O'Connor, John Kennedy (2005). <hi rend="italic">The Eurovision Song Contest 50 Years The Official History.</hi> Londra: Carlton Books Limited. <ref target="https://mt.wikipedia.org/wiki/Special:BookSources/184442586X">ISBN 1-84442-586-X</ref>.</item></list>


Ħoloq esterni
<list type="unordered"><item><ref target="http://www.eurovision.tv/">Sit uffiċjali tal-Eurovision</ref></item></list>
</text></body></html>