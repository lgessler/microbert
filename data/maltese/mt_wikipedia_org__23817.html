<html><body><text id="wikipedia_mt_wikipedia_org__23817.html" ns="0" revid="271329" sourceurl="https://mt.wikipedia.org/wiki/Moderato_Wisintainer" title="Moderato Wisintainer" type="wikipedia">Moderato Wisintainer
<p><hi rend="bold">Moderato Wisintainer</hi>, magħruf sempliċement bħala <hi rend="bold">Moderato</hi> (<ref target="https://mt.wikipedia.org/wiki/Alegrete">Alegrete</ref>, <ref target="https://mt.wikipedia.org/wiki/14_ta'_Lulju">14 ta' Lulju</ref> <ref target="https://mt.wikipedia.org/wiki/1902">1902</ref> – <ref target="https://mt.wikipedia.org/wiki/Pelotas">Pelotas</ref>, <ref target="https://mt.wikipedia.org/wiki/31_ta'_Jannar">31 ta' Jannar</ref> <ref target="https://mt.wikipedia.org/wiki/1986">1986</ref>) kien plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Brażil">Brażiljan</ref>.</p>
Karriera
<p>Ta' żagħżugħ, Moderato beda jilgħab ma' Esporte Clube 14 de Julho fil-belt ta' <ref target="https://mt.wikipedia.org/wiki/Santana_do_Livramento">Santana do Livramento</ref> qabel ma ngħaqad ma' <ref target="https://mt.wikipedia.org/wiki/Guarany_Futebol_Clube">Guarany</ref> f'belt twelidu. Fl-1921, issieħeb ma' Palestra Itália (illum magħruf bħala <ref target="https://mt.wikipedia.org/wiki/Cruzeiro_Esporte_Clube">Cruzeiro</ref>) u sena wara mar fil-kapitali <ref target="https://mt.wikipedia.org/wiki/Rio_de_Janeiro">Rio de Janeiro</ref> biex jilgħab ma' <ref target="https://mt.wikipedia.org/wiki/Clube_de_Regatas_do_Flamengo">Flamengo</ref>. Magħhom baqa' jilgħab sal-1930 u rnexxielu jirbaħ il-kampjonat lokali ta' Rio de Janeiro fl-1925 u fl-1927. F'din tal-aħħar, hu skorja l-gowl tar-rebħa fil-logħba deċisiva kontra <ref target="https://mt.wikipedia.org/wiki/America_Football_Club">America</ref> fir-rebħa ta' 2–1.</p>
<p>Mat-<ref target="https://mt.wikipedia.org/wiki/Tim_nazzjonali_tal-futbol_tal-Brażil">tim nazzjonali Brażiljan</ref> iddebutta fis-6 ta' Diċembru 1925 kontra l-<ref target="https://mt.wikipedia.org/wiki/Tim_nazzjonali_tal-futbol_tal-Paragwaj">Paragwaj</ref>, f'logħba valida għall-<ref target="https://mt.wikipedia.org/wiki/Kampjonat_Sud-Amerikan_1925">Kampjonat Sud-Amerikan 1925</ref>. Hu ħa sehem ukoll fl-<ref target="https://mt.wikipedia.org/wiki/Tazza_tad-Dinja_tal-Futbol_1930">ewwel edizzjoni</ref> tat-Tazza tad-Dinja li saret fl-<ref target="https://mt.wikipedia.org/wiki/Urugwaj">Urugwaj</ref>, u fit-tieni logħba tal-grupp hu skorja żewġ gowls kontra l-<ref target="https://mt.wikipedia.org/wiki/Tim_nazzjonali_tal-futbol_tal-Bolivja">Bolivja</ref> fir-rebħa ta' 4–0, biex sar it-tieni plejer Brażiljan wara <ref target="https://mt.wikipedia.org/wiki/Preguinho">Preguinho</ref> li skorja għall-Brażil fit-Tazza tad-Dinja.</p>
<p>Lura fil-Brażil, wara li pajjiżu ma rnexxielhomx joħorġu 'l barra mill-grupp, hu temm il-karriera tiegħu fl-1932 mal-klabb li beda magħhom, Guarany. Magħhom wasal sal-finali tal-<ref target="https://mt.wikipedia.org/wiki/Campeonato_Gaúcho">Campeonato Gaúcho</ref>, fejn tilfu fil-finali 3–0 kontra <ref target="https://mt.wikipedia.org/wiki/Grêmio_Foot-Ball_Porto_Alegrense">Grêmio</ref>.</p>
<p>Moderato miet ta' 83 sena f'Jannar tal-1986.</p>


Unuri
Klabb
Flamengo
<list type="unordered"><item><ref target="https://mt.wikipedia.org/wiki/Campeonato_Carioca">Campeonato Carioca</ref>: 1925, 1927</item></list>
Ħoloq esterni
<list type="unordered"><item>(EN,FR,ES,PT)  <ref target="http://www.sambafoot.com/en/players/202_Moderato.html.html">Moderato Wisintainer</ref> fuq Sambafoot</item></list>
</text></body></html>