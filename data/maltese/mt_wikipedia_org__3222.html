<html><body><text id="wikipedia_mt_wikipedia_org__3222.html" ns="0" revid="228711" sourceurl="https://mt.wikipedia.org/wiki/Skanderbeg" title="Skanderbeg" type="wikipedia">Skanderbeg
<figure><caption>Skanderbeg</caption></figure>
<p><hi rend="bold">George Kastrioti Skanderbeg</hi> (bl-<ref target="https://mt.wikipedia.org/wiki/Lingwa_Albaniża">Albaniż</ref>: <hi rend="italic">Gjergj Kastrioti Skënderbeu</hi>; <ref target="https://mt.wikipedia.org/wiki/Krujë">Krujë</ref>, <ref target="https://mt.wikipedia.org/wiki/1403">1403</ref> – <ref target="https://mt.wikipedia.org/wiki/Lezhe">Lezhe</ref>, <ref target="https://mt.wikipedia.org/wiki/17_ta'_Jannar">17 ta' Jannar</ref> <ref target="https://mt.wikipedia.org/wiki/1468">1468</ref>) kien sinjur <ref target="https://mt.wikipedia.org/wiki/Albanija">Albaniż</ref> tas-seklu 15,<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> ikkunsidrat bħala eroj nazzjonali għar-reżistenza tiegħu għal iktar minn żewġ deċennji kontra l-<ref target="https://mt.wikipedia.org/wiki/Imperu_Ottoman">Imperu Ottoman</ref>.</p>
<p>Missieru Gjon Kastrioti kien sinjur tal-Albanija li kien jagħmilha ta' <ref target="https://mt.wikipedia.org/wiki/Vassal">vassal</ref> mal-Ottomani. Gjergj Kastrioti, wara karriera militari b'servizz lejn l-Imperu Ottoman, irrifjuta l-<ref target="https://mt.wikipedia.org/wiki/Iżlam">Iżlam</ref> u rritorna għall-<ref target="https://mt.wikipedia.org/wiki/Kattoliċiżmu">fidi Nisranija</ref>. Hu rnexxielu jqajjem rewwixta kontra l-Ottomani, fejn ippreżenta lilu nnifsu bħala difensur tal-Kristjaneżmu fil-Balkani.</p>
<p>L-isem Skanderberg huwa laqam ta' nisel <ref target="https://mt.wikipedia.org/wiki/Lingwa_Torka">Tork</ref>; l-Ottomani kienu jsejħulu <hi rend="italic">Iskender<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> bey</hi> li tfisser "Sinjur Alessandru", bħala referenza għall-abbiltajiet bħala kmandant militari li kien jirrifletti lil <ref target="https://mt.wikipedia.org/wiki/Alessandru_l-Kbir">Alessandru l-Kbir</ref>.</p>


Ħoloq esterni
<list type="unordered"><item>(EN)  <ref target="http://www.elsie.de/pdf/articles/A1993Disraeli.pdf">Analiżi tal-letteratura fuq Skanderbeg</ref></item></list>
</text></body></html>