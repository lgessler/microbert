<html><body><text id="wikipedia_mt_wikipedia_org__5624.html" ns="0" revid="248324" sourceurl="https://mt.wikipedia.org/wiki/Parantechinus" title="Parantechinus" type="wikipedia">Parantechinus<figure><caption><hi rend="italic"><ref target="https://mt.wikipedia.org/wiki/Parantechinus_apicalis">Parantechinus apicalis</ref></hi> membru fil-ġeneru Parantechinus</caption></figure>
<p><hi rend="bold">Parantechinus</hi> huwa <ref target="https://mt.wikipedia.org/wiki/Ġeneru">ġeneru</ref> ta' <ref target="https://mt.wikipedia.org/wiki/Mammiferi">mammiferi</ref>, il-<ref target="https://mt.wikipedia.org/wiki/Marsupjali">marsupjali</ref> karnivori, eżattament id-<ref target="https://mt.wikipedia.org/wiki/Dibbler">Dibbler</ref> (magħruf ħafna ukoll bħala d-<ref target="https://mt.wikipedia.org/wiki/Dibbler_tan-Nofsinhar">Dibbler tan-Nofsinhar</ref>), tal-kontinent tal-<ref target="https://mt.wikipedia.org/wiki/Awstralja">Awstralja</ref>. </p>
<p>Dan il-ġeneru qiegħed klassifikat fil-<ref target="https://mt.wikipedia.org/wiki/Klassi">klassi</ref> <ref target="https://mt.wikipedia.org/wiki/Mammalia">Mammalia</ref>, fis-<ref target="https://mt.wikipedia.org/wiki/Sottoklassi">sottoklassi</ref> <ref target="https://mt.wikipedia.org/wiki/Theria">Theria</ref>, fl-<ref target="https://mt.wikipedia.org/wiki/Infraklassi">infraklassi</ref> <ref target="https://mt.wikipedia.org/wiki/Metatheria">Metatheria</ref> (il-marsupjali kollha), fis-<ref target="https://mt.wikipedia.org/wiki/Superordni">superordni</ref> <ref target="https://mt.wikipedia.org/wiki/Australidelphia">Australidelphia</ref> (il-marsupjali Awstraljani kollha u l-<ref target="https://mt.wikipedia.org/wiki/Kolokolo">kolokolo</ref> tal-kontinent tal-Amerika t'Isfel), fl-<ref target="https://mt.wikipedia.org/wiki/Ordni">ordni</ref> <ref target="https://mt.wikipedia.org/wiki/Dasyuromorphia">Dasyuromorphia</ref> (il-marsupjali karnivori tal-kontinent Awstraljan), fil-<ref target="https://mt.wikipedia.org/wiki/Familja_(bijoloġija)">familja</ref> <ref target="https://mt.wikipedia.org/wiki/Dasyuridae">Dasyuridae</ref>, fis-<ref target="https://mt.wikipedia.org/wiki/Sottofamilja">sottofamilja</ref> <ref target="https://mt.wikipedia.org/wiki/Dasyurinae">Dasyurinae</ref> u fit-<ref target="https://mt.wikipedia.org/wiki/Tribù">tribù</ref> <ref target="https://mt.wikipedia.org/wiki/Dasyurini">Dasyurini</ref> ma' 9 <ref target="https://mt.wikipedia.org/wiki/Ġeneru">ġeneri</ref> oħra li huma <ref target="https://mt.wikipedia.org/wiki/Dasycercus">Dasycercus</ref>, <ref target="https://mt.wikipedia.org/wiki/Dasykaluta">Dasykaluta</ref>, <ref target="https://mt.wikipedia.org/wiki/Dasyuroides">Dasyuroides</ref>, <ref target="https://mt.wikipedia.org/wiki/Dasyurus">Dasyurus</ref>, <ref target="https://mt.wikipedia.org/wiki/Myoictis">Myoictis</ref>, <ref target="https://mt.wikipedia.org/wiki/Neophascogale">Neophascogale</ref>, <ref target="https://mt.wikipedia.org/wiki/Phascolosorex">Phascolosorex</ref>, <ref target="https://mt.wikipedia.org/wiki/Pseudantechinus">Pseudantechinus</ref> u <ref target="https://mt.wikipedia.org/wiki/Sarcophilus">Sarcophilus</ref>.</p>
<p>Il-ġeneru Parantechinus huwa monotipiku u jiġbor fih <ref target="https://mt.wikipedia.org/wiki/Speċi">speċi</ref> waħda biss ħajja. Sa ftit snin ilu dan il-ġeneru, kien jinkludi fih id-<ref target="https://mt.wikipedia.org/wiki/Dibbler_tat-Tramuntana">Dibbler tat-Tramuntana</ref> <hi rend="italic"><ref target="https://mt.wikipedia.org/wiki/Parantechinus_bilarni">Parantechinus bilarni</ref></hi> ukoll, sakemm studji ġenetiċi wrew li dan huwa relatat aktar fil-qrib ma'-<ref target="https://mt.wikipedia.org/wiki/Anteċinu_falz">Anteċini l-foloz</ref> u b'hekk tmexxa fil-ġeneru <ref target="https://mt.wikipedia.org/wiki/Pseudantechinus">Pseudantechinus</ref> u sar <hi rend="italic"><ref target="https://mt.wikipedia.org/wiki/Pseudantechinus_bilarni">Pseudantechinus bilarni</ref></hi> (għal din ir-raġuni li llum il-ġurnata mmsejjaħ aktar bl-isem <ref target="https://mt.wikipedia.org/wiki/Anteċinu_falz_tat-Tramuntana">Anteċinu falz tat-Tramuntana</ref>). Minbarra hekk, l-unika speċi f' dan il-ġeneru <hi rend="italic"><ref target="https://mt.wikipedia.org/wiki/Parantechinus_apicalis">Parantechinus apicalis</ref></hi>, kienet meqjusa estinta għall- 80 sena sħah, sakemm reġgħet ġiet skoperta mill-ġdid fl-1967.</p>
Lista tal-ispeċi tal-ġeneru Parantechinus
<list type="unordered"><item>Ġeneru <hi rend="italic"><hi rend="bold">Parantechinus</hi></hi> (Tate, 1947)
<list type="unordered"><item><ref target="https://mt.wikipedia.org/wiki/Dibbler">Dibbler</ref> jew <ref target="https://mt.wikipedia.org/wiki/Dibbler_tan-nofs_in-nhar">Dibbler tan-nofs in-nhar</ref>, <hi rend="italic"><ref target="https://mt.wikipedia.org/wiki/Parantechinus_apicalis">Parantechinus apicalis</ref></hi> (Gray, 1842)</item></list></item></list>
Referenzi
<list type="unordered"><item>Groves, Colin (16 November 2005). Wilson, D. E., and Reeder, D. M. (eds): Mammal Species of the World, 3rd edition, Johns Hopkins University Press. <ref target="https://mt.wikipedia.org/wiki/Special:BookSources/0801882214">ISBN 0-801-88221-4</ref>.</item>
<item>Ronald M. Nowak: Walker's Mammals of the World. Johns Hopkins University Press, Baltimore 1999. <ref target="https://mt.wikipedia.org/wiki/Special:BookSources/0801857899">ISBN 0801857899</ref>.</item></list>
Link Esterni
<list type="unordered"><item><ref target="http://www.webcitation.org/query?id=1256601206076925&amp;url=www.geocities.com/mammal_taxonomy/nederlands2.html">Tassonomija tal-Mammiferi</ref></item>
<item><ref target="http://www.bio.ic.ac.uk/research/apurvis/pubs/Cardillo2004JZool.pdf">Siġra filoġenetika tal-Marsupjali</ref></item></list>
</text></body></html>