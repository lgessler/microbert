<html><body><text id="wikipedia_mt_wikipedia_org__27179.html" ns="0" revid="270284" sourceurl="https://mt.wikipedia.org/wiki/Grazia_Deledda" title="Grazia Deledda" type="wikipedia">Grazia Deledda
<p><hi rend="bold">Grazia Maria Cosima Damiana Deledda</hi> (pronunzja bit-<ref target="https://mt.wikipedia.org/wiki/Lingwa_Taljana">Taljan</ref>: [ˈɡrattsja deˈlɛdda], bid-<ref target="https://mt.wikipedia.org/wiki/Djalett">djalett</ref> ta' <ref target="https://mt.wikipedia.org/wiki/Sardenja">Sardenja</ref>: [deˈlɛɖːa]; twieled fis-27 ta' Settembru 1871 – miet fil-15 ta' Awwissu 1936), magħrufa wkoll bid-djalett ta' Sardenja bħala <hi rend="bold">Gràssia</hi> jew <hi rend="bold">Gràtzia Deledda</hi>,<ref target="https://mt.wikipedia.org/wiki/Il-Paġna_prinċipali#cite_note-1">[1]</ref><ref target="https://mt.wikipedia.org/wiki/Il-Paġna_prinċipali#cite_note-2">[2]</ref> kienet <ref target="https://mt.wikipedia.org/wiki/Kittieb">kittieba</ref> Taljana li ngħatat il-<ref target="https://mt.wikipedia.org/wiki/Premju_Nobel">Premju Nobel</ref> għal-Letteratura fl-1926<ref target="https://mt.wikipedia.org/wiki/Il-Paġna_prinċipali#cite_note-3">[3]</ref> "għall-kitbiet ispirati idealistikament li bi xbihat ċari jixħtu dawl fuq il-ħajja fil-ġżira nattiva tagħha [jiġifieri Sardenja] u bi profondità u b'simpatija jindirizzaw il-problemi tal-bnedmin inġenerali".<ref target="https://mt.wikipedia.org/wiki/Il-Paġna_prinċipali#cite_note-:0-4">[4]</ref> Hija kienet l-ewwel mara Taljana li ngħatat dan il-premju, u t-tieni mara biss inġenerali wara <ref target="https://mt.wikipedia.org/wiki/Selma_Lagerlöf">Selma Lagerlöf</ref> kienet ingħatat tagħha fl-1909.<ref target="https://mt.wikipedia.org/wiki/Il-Paġna_prinċipali#cite_note-:0-4">[4]</ref></p>
Bijografija
<p>Deledda twieldet fi Nuoro, Sardenja, l-<ref target="https://mt.wikipedia.org/wiki/Italja">Italja</ref> f'familja ta' klassi medja. Il-ġenituri tagħha kienu <ref target="https://mt.wikipedia.org/wiki/Giovanni_Antonio_Deledda">Giovanni Antonio Deledda</ref> u <ref target="https://mt.wikipedia.org/wiki/Francesca_Cambosu">Francesca Cambosu</ref>, u kienet ir-raba' minn seba' aħwa. Hija attendiet l-iskola primarja (il-livell minimu meħtieġ dak iż-żmien) u mbagħad ingħatat iktar <ref target="https://mt.wikipedia.org/wiki/Edukazzjoni">edukazzjoni</ref> minn <ref target="https://mt.wikipedia.org/wiki/Għalliem">għalliem</ref> privat (mistieden ta' wieħed mill-qrabat tagħha) u kompliet tistudja l-letteratura waħedha. Kien matul dan iż-żmien li bdiet turi interess fil-kitba ta' rumanzi qosra, ispirati l-iktar mill-ħajja ta' raħħala minn Sardenja u d-diffikultajiet tagħhom. L-għalliem tagħha ħeġġiġha tibgħat il-kitba tagħha lil gazzetta, u tal-età ta' 13-il sena l-ewwel storja tagħha ġiet ippubblikata f'ġurnal lokali.<ref target="https://mt.wikipedia.org/wiki/Il-Paġna_prinċipali#cite_note-:0-4">[4]</ref> Uħud mix-xogħlijiet bikrin ta' Deledda ġew ippubblikati fir-rivista tal-<ref target="https://mt.wikipedia.org/wiki/Moda">moda</ref> <hi rend="italic">L'ultima moda</hi> bejn l-1888 u l-1889. Fl- 1890, Trevisani ppubblika <hi rend="italic">Nell'azzurro</hi> (Fl-ikħal), l-ewwel ġabra ta' stejjer qosra tagħha. L-enfasi prinċipali ta' Deledda kienet ir-rappreżentazzjoni tal-faqar u d-diffikultajiet assoċjati miegħu permezz ta' kombinament ta' elementi immaġinarji u awtobijografiċi. Il-familja tagħha ma tantx kienet tappoġġaha wisq fix-xewqa tagħha li tikteb.</p>
<figure><caption>Deledda mar-raġel tagħha Palmiro u binha Sardus, Ruma, għall-ħabta tal-1904</caption></figure>
<p>L-ewwel rumanz ta' Deledda, <hi rend="italic">Fiori di Sardegna</hi> (Fjuri ta' Sardenja) ġie ppubblikat fl-1892. Il-ktieb tagħha tal-1896 <hi rend="italic">Paesaggi sardi</hi> (Pajsaġġi ta' Sardenja), ippubblikat minn Speirani, huwa kkaratterizzat minn <ref target="https://mt.wikipedia.org/wiki/Proża">proża</ref> infumata kemm bil-<ref target="https://mt.wikipedia.org/wiki/Fizzjoni">fizzjoni</ref> kif ukoll bil-<ref target="https://mt.wikipedia.org/wiki/Poeżija">poeżija</ref>. Għall-ħabta ta' dan iż-żmien Deledda bdiet kollaborazzjoni regolari mal-gazzetti u mar-rivisti, b'mod partikolari <hi rend="italic">La Sardegna</hi>, <hi rend="italic">Piccola Rivista</hi> u <hi rend="italic">Nuova Antologia</hi>. Ix-xogħol tagħha kiseb viżibbiltà sinifikanti kif ukoll interess kritiku. F'Ottubru 1899, Deledda ltaqgħet ma' <ref target="https://mt.wikipedia.org/wiki/Palmiro_Madesani">Palmiro Madesani</ref>, uffiċjal tal-Ministeru għall-Finanzi f'<ref target="https://mt.wikipedia.org/wiki/Cagliari">Cagliari</ref>.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref> Madesani u Deledda żżewġu fl-1900 u l-koppja marret tgħix f'<ref target="https://mt.wikipedia.org/wiki/Ruma">Ruma</ref> eżatt wara l-pubblikazzjoni tagħha ta' <hi rend="italic">Il vecchio della montagna</hi> (Ix-Xiħ mill-Muntanja). Minkejja t-twelid taż-żewġt itfal subien tagħha, Sardus fl-1901 u Francesco "Franz" fl-1904, Deledda rnexxielha tkompli tikteb b'mod prolifiku u tippubblika qisu rumanz fis-sena.<ref target="https://mt.wikipedia.org/wiki/Il-Paġna_prinċipali#cite_note-6">[6]</ref></p>
<figure><caption>Bust ta' Grazia Deledda magħmul minn Amelia Camboni, Pincio, Ruma.</caption></figure>
Tribut
<p>Fl-10 ta' Diċembru 2017 <ref target="https://mt.wikipedia.org/wiki/Google">Google</ref> ċċelebraha b'Google Doodle.</p>
Lista kompluta tax-xogħlijiet
<p>Din ta' hawn taħt hija lista kompluta tax-xogħlijiet kollha ta' Deledda:</p>
<list type="unordered"><item><hi rend="italic">Stella d'Oriente</hi> (1890)</item>
<item><hi rend="italic">Nell'azzuro</hi> (1890)</item>
<item><hi rend="italic">Fior di Sardegna</hi> (1891)</item>
<item><hi rend="italic">Racconti sardi</hi> (1894)</item>
<item><hi rend="italic">Tradizioni popolari di Nuoro in Sardegna</hi> (1894)</item>
<item><hi rend="italic">La via del male</hi> (1896)</item>
<item><hi rend="italic">Anime oneste</hi> (1895)</item>
<item><hi rend="italic">Paesaggi sardi</hi> (1897)</item>
<item><hi rend="italic">La tentazioni</hi> (1899)</item>
<item><hi rend="italic">Il tesoro</hi> (1897)</item>
<item><hi rend="italic">L'ospite</hi> (1897)</item>
<item><hi rend="italic">La giustizia</hi> (1899)</item>
<item><hi rend="italic">Nostra Signora del buon consiglio: leggenda sarda</hi> (1899)</item>
<item><hi rend="italic">Le disgrazie che può causare il denaro</hi> (1899)</item>
<item><hi rend="italic">Il Vecchio della montagna</hi> (1900)</item>
<item><hi rend="italic">Dopo il divorzio</hi> (1902)</item>
<item><hi rend="italic">La regina delle tenebre</hi> (1902)</item>
<item><hi rend="italic">Elias Portolu</hi> (1900)</item>
<item><hi rend="italic">Cenere</hi> (1904)</item>
<item><hi rend="italic">Odio Vince</hi> (1904)</item>
<item><hi rend="italic">Nostalgie</hi> (1905)</item>
<item><hi rend="italic">L'ombra del passato</hi> (1907)</item>
<item><hi rend="italic">Amori moderni</hi> (1907)</item>
<item><hi rend="italic">L'edera</hi> (1908)</item>
<item><hi rend="italic">Il nonno</hi> (1908)</item>
<item><hi rend="italic">Il nostro padrone</hi> (1910)</item>
<item><hi rend="italic">Sino al confine</hi> (1910)</item>
<item><hi rend="italic">I giuochi della vita</hi> (1911)</item>
<item><hi rend="italic">Nel deserto</hi> (1911)</item>
<item><hi rend="italic">L'edera: dramma in tre atti</hi> (1912)</item>
<item><hi rend="italic">Colombi e sparvieri</hi> (1912)</item>
<item><hi rend="italic">Chiaroscuro</hi> (1912)</item>
<item><hi rend="italic">Canne al vento</hi> (1913)</item>
<item><hi rend="italic">Le colpe altrui</hi> (1914)</item>
<item><hi rend="italic">Marianna Sirca</hi> (1915)</item>
<item><hi rend="italic">Il fanciullo nascosto</hi> (1915)</item>
<item><hi rend="italic">L'incendio nell'oliveto</hi> (1918)</item>
<item><hi rend="italic">Il ritorno del figlio</hi> (1919)</item>
<item><hi rend="italic">Naufraghi in porto</hi> (1920)</item>
<item><hi rend="italic">La madre</hi> (1920)</item>
<item><hi rend="italic">Il segreto dell'uomo solitario</hi> (1921)</item>
<item><hi rend="italic">Cattive compagnie: novelle</hi> (1921)</item>
<item><hi rend="italic">La grazia</hi> (1921)</item>
<item><hi rend="italic">Il Dio dei viventi</hi> (1922)</item>
<item><hi rend="italic">Silvio Pellico</hi> (1923)</item>
<item><hi rend="italic">Il flauto nel bosco</hi> (1923)</item>
<item><hi rend="italic">La danza della collana; A sinistra</hi> (1924)</item>
<item><hi rend="italic">La fuga in Egitto</hi> (1925)</item>
<item><hi rend="italic">Il sigillo d'amore</hi> (1926)</item>
<item><hi rend="italic">Annalena Bilsini</hi> (1927)</item>
<item><hi rend="italic">Il vecchio e i fanciulli</hi> (1928)</item>
<item><hi rend="italic">Il dono di natale</hi> (1930)</item>
<item><hi rend="italic">La casa del poeta</hi> (1930)</item>
<item><hi rend="italic">Eugenia Grandet, Onorato di Balzac</hi> (1930)</item>
<item><hi rend="italic">Il libro della terza classe elementare: letture, religione, storia, geografia, aritmetica</hi> (1931)</item>
<item><hi rend="italic">Giaffa: racconti per ragazzi</hi> (1931)</item>
<item><hi rend="italic">Il paese del vento</hi> (1931)</item>
<item><hi rend="italic">Sole d'estate</hi> (1933)</item>
<item><hi rend="italic">L'argine</hi> (1934)</item>
<item><hi rend="italic">La chiesa della solitudine</hi> (1936)</item>
<item><hi rend="italic">Cosima</hi> (1937); pubblikazzjoni wara mewtha</item>
<item><hi rend="italic">Il cedro del Libano</hi> (1939); pubblikazzjoni wara mewtha</item>
<item><hi rend="italic">Grazia Deledda: premio Nobel per la letteratura 1926</hi> (1966)</item>
<item><hi rend="italic">Opere scelte</hi> (1968)</item>
<item><hi rend="italic">Lettere inedite di Grazia Deledda ad Arturo Giordano direttore della rivista letteraria</hi> (2004)</item></list>
</text></body></html>