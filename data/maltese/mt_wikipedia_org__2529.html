<html><body><text id="wikipedia_mt_wikipedia_org__2529.html" ns="0" revid="268668" sourceurl="https://mt.wikipedia.org/wiki/%C5%BBews" title="Żews" type="wikipedia">Żews
<p><hi rend="bold">Żews</hi>, skont il-<ref target="https://mt.wikipedia.org/wiki/Mitoloġija_Griega">mitoloġija Griega</ref>, huwa l-alla tas-sema u jiggverna fuq l-allat tal-<ref target="https://mt.wikipedia.org/wiki/Muntanja_Olimpu">Muntanja Olimpu</ref>. Jikkorrispondi ma' l-alla Ruman <ref target="https://mt.wikipedia.org/wiki/Ġove_(mitoloġija)">Ġove</ref>.</p>
<figure><caption>Statwa ta' Żeus</caption></figure>
<p>Fil-poemi ta' <ref target="https://mt.wikipedia.org/wiki/Omeru">Omeru</ref>, Żews hu meqjus bħala missier l-allat kollha u tal-mortali. Ma kienx hu li ħalaq la l-bnedmin u lanqas l-allat, iżda kien missierhom fis-sens li kien il-protettur u l-ħakkiem kemm tal-familja Olimpjana u kemm tar-razza umana.  </p>
<p>Żews jikkontrolla s-sema, ix-xita, is-sħab u l-beraq bir-ragħad.</p>
</text></body></html>