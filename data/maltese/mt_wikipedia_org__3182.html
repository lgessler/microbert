<html><body><text id="wikipedia_mt_wikipedia_org__3182.html" ns="0" revid="251084" sourceurl="https://mt.wikipedia.org/wiki/Kamra_tad-Deputati_ta%27_Malta" title="Kamra tad-Deputati ta' Malta" type="wikipedia">Kamra tad-Deputati ta' Malta<p>Skont il-Kostituzzjoni ta' Malta il-<hi rend="bold">Kamra tad-Deputati</hi>, flimkien mal-President tar-Repubblika, tikkostitwixxi il-Parlament, l-organu leġislattiv tal-Istat Malti.</p>
Funzjonijiet
<figure></figure>
<p>Skont is-Sezzjoni 65(1) tal-Kostituzzjoni il-Kamra, flimkien mal-President tar-Repubblika, tista' tagħmel "<hi rend="italic">liġijiet għall-paċi, ordni u gvernar tajjeb ta' Malta b'mod konformi mar-rispett sħiħ għad-drittijiet tal-bniedem, il-prinċipji ġeneralment aċċettati tad-dritt internazzjonali u l-obbligi internazzjonali u reġjonali ta' Malta partikolarment assunti bit-trattat ta' adeżjoni mal-Unjoni Ewropea ffirmat f'Ateni fis-16 t'April, 2003</hi>".</p>
Kompożizzjoni
<p>Il-Kamra trid tkun magħmula minn għadd farradi ta' Deputati magħrufa bħala "Membri Parlamentari" elett minn għadd ta' Distretti fejn kull Distrett jeleġġi l-istess għadd ta' Deputati. Minbarra dawn, meta l-iSpeaker jiġi magħżul minn barra l-Kamra dan ukoll jitqies bħala membru tal-Kamra. Fl-X Leġislatura li bdiet fl-2003 l-għadd ta' Deputati kien ta' 65 eletti minn 13-il Distrett li naqsu b'wieħed meta l-iSpeaker, Anton Tabone, ġie appuntat mill-Grupp Parlamentari tal-<ref target="https://mt.wikipedia.org/wiki/Partit_Nazzjonalista">Partit Nazzjonalista</ref>. Din kienet l-ewwel darba mill-Indipendenza 'l hawn li l-iSpeaker ġie maħtur minn fost il-membri tal-Kamra.</p>



Ħoloq esterni
<list type="unordered"><item><ref target="http://parliament.gov.mt/home">Sit uffiċjali tal-Kamra tad-Deputati ta' Malta</ref></item></list>
</text></body></html>