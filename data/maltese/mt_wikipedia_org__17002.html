<html><body><text id="wikipedia_mt_wikipedia_org__17002.html" ns="0" revid="273025" sourceurl="https://mt.wikipedia.org/wiki/Johanna_von_Puttkamer" title="Johanna von Puttkamer" type="wikipedia">Johanna von Puttkamer
<p><hi rend="bold">Johanna Friederike Charlotte Dorothea Eleonore von Puttkamer</hi> (twieldet fil-11 ta' April 1824 – mietet fis-27 ta' Novembru 1894) kienet nobbli <ref target="https://mt.wikipedia.org/wiki/Prussja">Prussjana</ref>, mart il-Kanċillier Ġermaniż <ref target="https://mt.wikipedia.org/wiki/Otto_von_Bismarck">Otto von Bismarck</ref>.</p>
Bijografija
<p>Johanna kienet l-unika tifla fost familja aristokratika ddominata minn kultura ta' konservattiżmu <ref target="https://mt.wikipedia.org/wiki/Protestantantiżmu">Protestant</ref>. Il-ġenituri tagħha, Heinrich von Puttkamer (1789–1871) u Luitgarde Agnes von Glasenapp (1799–1863), iżżewġu fl-1 ta' Diċembru 1819 ġewwa Gramenz.</p>
<p>Nhar il-21 ta' Diċembru 1846, <ref target="https://mt.wikipedia.org/wiki/Otto_von_Bismarck">Otto von Bismarck</ref> bagħat ittra lil missier Johanna sabiex jitlob il-permess li jiżżewwiġha. Iż-żwieġ seħħ f'<ref target="https://mt.wikipedia.org/wiki/Kołczygłowy">Kołczygłowy</ref>, qrib Reinfeld, fit-28 ta' Lulju 1847. Huma kellhom tliet itfal: żewġ subien, <ref target="https://mt.wikipedia.org/wiki/Herbert_von_Bismarck">Herbert</ref> (1849–1904) u <ref target="https://mt.wikipedia.org/wiki/Wilhelm_von_Bismarck">Wilhelm</ref> (1852–1901), u tifla waħda, Marie (1848–1926)</p>
<p>Wara l-mewt tagħha, Bismarck irranġa sabiex il-mara tiegħu tindifen fil-post fejn mietet, fejn it-tnejn qattgħu diversi sjuf u xtiewi flimkien. Kamra żgħira fil-ġnien, li kien il-punt favorit tagħha, ġie rranġat sabiex isir post ta' dfin. Aktar tard, il-ġisem tagħha ġie trasferit lejn <ref target="https://mt.wikipedia.org/wiki/Friedrichsruh">Friedrichsruh</ref> fejn indifnet biswit ir-raġel tagħha.</p>
Ħoloq esterni

<list type="unordered"><item>(DE)  <ref target="https://portal.dnb.de/opac.htm?query=Woe%3D118658921&amp;method=simpleSearch">Xogħlijiet ta' jew dwar Johanna von Puttkamer</ref> fuq il-<ref target="https://mt.wikipedia.org/wiki/Librerija_Nazzjonali_tal-Ġermanja">Librerija Nazzjonali tal-Ġermanja</ref></item></list>
</text></body></html>