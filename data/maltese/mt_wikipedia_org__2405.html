<html><body><text id="wikipedia_mt_wikipedia_org__2405.html" ns="0" revid="267145" sourceurl="https://mt.wikipedia.org/wiki/Venere_(mitolo%C4%A1ija)" title="Venere (mitoloġija)" type="wikipedia">Venere (mitoloġija)
<figure><caption>Dettall ta' Venere mill-kwadru <hi rend="italic">It-twelid ta' Venere</hi> ta' William-Adolphe Bouguereau ta' l-1879</caption></figure>
<p><hi rend="bold">Venere</hi> (Latin <hi rend="italic"><hi rend="bold">Venus</hi></hi>) li hija figura fil-<ref target="https://mt.wikipedia.org/wiki/Mitoloġija_Rumana">mitoloġija Rumana</ref>, kien fl-oriġini tagħha, l-ispirtu u d-divinità tal-ġonna.</p>
<p>Venere kienet ta' oriġini Italika, u ma kinitx tifforma parti mill-panteon Ruman. Qabel kull influwenza Griega, Venere kienet iktar relatata mal-agrikoltura; infatti kienet il-protettriċi tar-raba', għelieqi, tagħhom. B'hekk wieħed jista' jgħid li Venere tappartjeni lid-divinità tan-natura fjurita u tar-rebbiegħa, tipika tal-popolazzjonijiet Italiċi antiki.</p>
<figure><caption>It-tempju ta' <hi rend="italic">Venus Genetrix</hi> fil-<ref target="https://mt.wikipedia.org/wiki/Fora_imperjali">Forum ta' Ċesare</ref>, Ruma.</caption></figure>
<p>Il-kult tagħha beda f'<ref target="https://mt.wikipedia.org/wiki/Ardea">Ardea</ref> u <ref target="https://mt.wikipedia.org/wiki/Lavinium">Lavinium</ref>, f'<ref target="https://mt.wikipedia.org/wiki/Latium">Latium</ref>. Fit-<ref target="https://mt.wikipedia.org/wiki/18_t'Awwissu">18 t'Awwissu</ref>, <ref target="https://mt.wikipedia.org/wiki/293_QK">293 q.K</ref>, ġie inawgurat l-eqdem <ref target="https://mt.wikipedia.org/wiki/Tempju">tempju</ref> ddedikat lilha. It-18 t'Awwissu kienet ġurnata fejn kien isir festival magħruf bħala <ref target="https://mt.wikipedia.org/wiki/Vinalia_Rustica">Vinalia Rustica</ref>. Fl-<ref target="https://mt.wikipedia.org/wiki/1_t'April">1 t'April</ref>, kienet issir ċelebrazzjoni oħra, il-<ref target="https://mt.wikipedia.org/wiki/Veneralja">Veneralja</ref>, ad unur <ref target="https://mt.wikipedia.org/wiki/Venus_Verticordia">Venus Verticordia</ref>; it-tempju tagħha inbena fil-<ref target="https://mt.wikipedia.org/wiki/114_QK">114 q.K.</ref>
Wara t-telfa li ġarrbu r-Rumani fil-<ref target="https://mt.wikipedia.org/wiki/Battalja_tal-Lag_Trasimene">Battalja tal-Lag Trasimene</ref> fil-<ref target="https://mt.wikipedia.org/wiki/215_QK">215 q.K.</ref>, inbena tempju fuq il-<ref target="https://mt.wikipedia.org/wiki/Għolja_Kapitolina">Kapitol</ref> iddedikat lil Venere Erycina. Fit-<ref target="https://mt.wikipedia.org/wiki/23_t'April">23 t'April</ref> ta' dik is-sena ġie inawgurat it-tempju, u festival magħruf bħala <hi rend="italic">Vinalia Priora</hi> beda jinżamm biex tiġi kkomemorata din l-okkażjoni.</p>
<p>

Wara l-<ref target="https://mt.wikipedia.org/wiki/Battalja_ta'_Farsalo">Battalja ta' Farsalo</ref> (<ref target="https://mt.wikipedia.org/wiki/48_QK">48 q.K.</ref>), <ref target="https://mt.wikipedia.org/wiki/Gaio_Ġulju_Ċesare">Ġulju Ċesare</ref> ikkonsagra tempju lil <hi rend="italic">Venere Genitrice</hi> (<hi rend="italic">Genetrix</hi>).</p>
<p>Fir-reliġjon Rumana, Venere ma kellha l-ebda legami ma' miti ta' fertilità u spiċċat ukoll biex sostitwiet anki divinità lokali, fosthom <ref target="https://mt.wikipedia.org/wiki/Murcia">Murcia</ref>, <ref target="https://mt.wikipedia.org/wiki/Cloacina">Cloacina</ref> u <ref target="https://mt.wikipedia.org/wiki/Libitina">Libitina</ref>.</p>
<p>Wara l-assoċjazjoni ta' Venere ma' <ref target="https://mt.wikipedia.org/wiki/Marte_(mitoloġija)">Marte</ref>, diversi Veneri oħrajn, fosthom il-<hi rend="italic">Venere Felix</hi>, il-<hi rend="italic">Venere Victrix</hi>, u l-<hi rend="italic">Venere Salacia</hi>.</p>
<p>Identifikata mal-allat <ref target="https://mt.wikipedia.org/wiki/Afrodite">Afrodite</ref> fil-<ref target="https://mt.wikipedia.org/wiki/Mitoloġija_Griega">mitoloġija Griega</ref>, liema identifikazzjoni tidher li oriġinat fi <ref target="https://mt.wikipedia.org/wiki/Sqallija">Sqallija</ref> nord-orjentali, f'<ref target="https://mt.wikipedia.org/wiki/Erice">Erice</ref>, fejn ir-Rumani kienu jivveneraw lil Venere Ericina. Venere hija wkoll assoċjata ma' <ref target="https://mt.wikipedia.org/wiki/Turan_(divinità)">Turan</ref>, alla <ref target="https://mt.wikipedia.org/wiki/Mitoloġija_Etruskana">Etruskana</ref>. </p>
Venere f'mitoloġiji oħra
<p>Minbarra <ref target="https://mt.wikipedia.org/wiki/Turan_(divinità)">Turan</ref> u <ref target="https://mt.wikipedia.org/wiki/Afrodite">Afrodite</ref>, jeżistu figuri oħra li possibilment jistgħu jitqabbli ma' Venere. Dwn huma:</p>
<list type="unordered"><item><ref target="https://mt.wikipedia.org/wiki/Tlahuizcalpantecuhtli">Tlahuizcalpantecuhtli</ref> fil-<ref target="https://mt.wikipedia.org/wiki/Mitoloġija_Azteka">mitoloġija Azteka</ref></item>
<item><ref target="https://mt.wikipedia.org/wiki/Kukulcan">Kukulcan</ref> fil-<ref target="https://mt.wikipedia.org/wiki/Mitoloġija_Maja">mitoloġija Maja</ref></item>
<item><ref target="https://mt.wikipedia.org/wiki/Frigg">Frigg</ref> u <ref target="https://mt.wikipedia.org/wiki/Freya">Freya</ref> fil-<ref target="https://mt.wikipedia.org/wiki/Mitoloġija_Nordika">mitoloġija Nordika</ref></item>
<item><ref target="https://mt.wikipedia.org/wiki/Ushas">Ushas</ref> fir-<ref target="https://mt.wikipedia.org/wiki/Reliġjon_Vedic">reliġjon Vedic</ref>. Etimoloġikament, <hi rend="italic">Venere</hi> hija relatata mas-<ref target="https://mt.wikipedia.org/wiki/Sanskrit">Sanskrit</ref> <hi rend="italic">vanas-</hi> "sbuħija; xewqat", epitetu ta' Ushas, li jissuġġerixxi xi tip ta' legami <ref target="https://mt.wikipedia.org/wiki/Proto-Indo-Ewropew">Proto-Indo-Ewropew</ref>.</item></list>
Venere fl-arti
<p>Venere kienet suġġett popolari fil-<ref target="https://mt.wikipedia.org/wiki/Pitturi">pitturi</ref> u l-<ref target="https://mt.wikipedia.org/wiki/Iskultura_skultura">iskultura skultura</ref> fir-<ref target="https://mt.wikipedia.org/wiki/Rinaxximent">Rinaxximent</ref> fl-Ewropa. Il-figura tagħha, meħuda bħala mudell ideali ta' sbuħija, kienet is-suġġett prinċipali ta' numru kbir ta' opri u ta' arti. Bħala figura "klassika", in-<ref target="https://mt.wikipedia.org/wiki/Nudità">nudità</ref> kienet meqjusa bħala l-istat naturali tagħha, u għalhekk kien soċjalment aċċettabli li Venere tiġi rappreżentata mingħajr ħwejjeġ. Ċertu grad ta' sbuħija erotika kien ukoll ġustifikat, allura Venere kienet tappella ħafna lill-artisti u l-patruni tagħhom. Maż-żmien, "venere" bdiet tirreferi għar-rappreżentazzjoni artistika ta' mara għarwiena, anki meta ma kien hemm l-ebda indikazzjoni li s-suġġett kienet l-alla Venere.</p>
<figure><caption>Dettall ta' Venere mill-kwadru <hi rend="italic">It-twelid ta' Venere</hi> ta' Sandro Botticelli ta' l-1484</caption></figure>
Pittura
<list type="unordered"><item><hi rend="italic"><ref target="https://mt.wikipedia.org/wiki/Allegorija_tat-trijonf_ta'_Venere_(Bronzino)">Allegorija tat-trijonf ta' Venere</ref></hi> ta' <ref target="https://mt.wikipedia.org/wiki/Bronzino">Bronzino</ref> (<ref target="https://mt.wikipedia.org/wiki/1540">1540</ref>-<ref target="https://mt.wikipedia.org/wiki/1545">1545</ref> ċirka).</item>
<item><hi rend="italic"><ref target="https://mt.wikipedia.org/wiki/It-twelid_ta'_Venere_(Sandro_Botticelli)">It-twelid ta' Venere</ref></hi> ta' <ref target="https://mt.wikipedia.org/wiki/Sandro_Botticelli">Sandro Botticelli</ref>.</item>
<item><hi rend="italic"><ref target="https://mt.wikipedia.org/wiki/Marte_jneżża'_lil_Venere_ma'_amorino_u_kelb_(Veronese)">Marte che spoglia Venere con amorino e cane</ref></hi> ta' <ref target="https://mt.wikipedia.org/wiki/Paolo_Veronese">Paolo Veronese</ref>.</item>
<item><hi rend="italic"><ref target="https://mt.wikipedia.org/wiki/Marte_u_Venere_sorpiżi_minn_Vulkan_(François_Boucher)">Marte u Venere sorpiżi minn Vulkan</ref></hi> ta' <ref target="https://mt.wikipedia.org/wiki/François_Boucher">François Boucher</ref> (<ref target="https://mt.wikipedia.org/wiki/1754">1754</ref>)</item>
<item><hi rend="italic"><ref target="https://mt.wikipedia.org/wiki/Venere_u_Amore_(Correggio)">Venere u Amore spijati minn satir</ref></hi> ta' <ref target="https://mt.wikipedia.org/wiki/Correggio">Correggio</ref> (1528 ċirka).</item>
<item><hi rend="italic"> <ref target="https://mt.wikipedia.org/wiki/Venere_(Salvador_Dalí)">Venere e amorini</ref></hi> di <ref target="https://mt.wikipedia.org/wiki/Salvador_Dalí">Salvador Dalí</ref> (1925).</item>
<item><hi rend="italic"><ref target="https://mt.wikipedia.org/wiki/Venere_u_Kupidu_(Diego_Velazquez)">Venere u Kupidu</ref></hi> ta' <ref target="https://mt.wikipedia.org/wiki/Diego_Velazquez">Diego Velazquez</ref>.</item>
<item><hi rend="italic"><ref target="https://mt.wikipedia.org/wiki/Venere_u_Marte_(Sandro_Botticelli)">Venere u Marte</ref></hi> ta' <ref target="https://mt.wikipedia.org/wiki/Sandro_Botticelli">Sandro Botticelli</ref>.</item>
<item><hi rend="italic"><ref target="https://mt.wikipedia.org/wiki/Venere_u_Ġove_(Veronese)">Venere u Ġove</ref></hi> ta' <ref target="https://mt.wikipedia.org/wiki/Paolo_Veronese">Paolo Veronese</ref>.</item></list>
Skultura
<p><ref target="https://mt.wikipedia.org/wiki/Venere_ta'_Milo">Venere ta' Milo</ref></p>
</text></body></html>