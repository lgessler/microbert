<html><body><text id="wikipedia_mt_wikipedia_org__6042.html" ns="0" revid="225824" sourceurl="https://mt.wikipedia.org/wiki/Westport_(Irlanda)" title="Westport (Irlanda)" type="wikipedia">Westport (Irlanda)<figure rend="Westport_matt_molloys.jpg"></figure>.
<p><hi rend="bold">Westport</hi> huwa raħal żgħir li jinsab fil-punent tar-<ref target="https://mt.wikipedia.org/wiki/Repubblika_tal-Irlanda">Repubblika tal-Irlanda</ref>, u jagħmel parti minn County Mayo. Kull ma hemm jgħixu huwa 5,140 ruħ biss. Bil-Gejliku, il-post jismu Cathair na Mart, li tfisser Il-Belt taċ-Ċanga. Madanakollu, dan ir-raħal huma magħruf l-aktar permezz tal-isem Westport. <ref target="https://mt.wikipedia.org/wiki/Castlebar">Castlebar</ref> jinsab ftit kilometri 'l bogħod minn dan ir-raħal.</p>
<p>Dan il-post huwa magħruf għat-tluq tal-pellegrini li jitilgħu mal-muntanja ta' San Patrizju, <ref target="https://mt.wikipedia.org/wiki/Croagh_Patrick">Croagh Patrick</ref>, li tinsab għaxar kilometri biss 'il bogħod. Il-qalba tal-belt kienet imfassla minn James Wyatt fl-1780, u magħha ġġelben ix-xmara Carrow Beg. Bridge Street hija magħrufa mal-Irlanda kollha għall-pabbijiet li joffru mhux biss birra tajba imma mużika folk tal-għola kwalità. </p>
<p>Il-mimmi t'għajnejhom huwa l-pabb ta' Matt Molloy, li tiegħu l-istess sid huwa l-flawtista tal-grupp <hi rend="italic">The Chieftains</hi>.  Fuq in-naħa ta' wara tal-pabb hemm ir-rokna msejħa <hi rend="italic">The Yard</hi>, fejn ħafna mill-mużiċisti ewlenin fil-pajjiż taw kunċert f'bitħa li tesa' ftit aktar minn mitt ruħ.</p>
<p>Il-masġar ta' Brackloon jintleħaq malajr minn Westport. Immexxi minn Coillte, l-aġenzija nazzjonali ta' l-imsaġar, huwa fih għadd ta' siġar indiġeni għall-Irlanda, u qed isir attenat sabiex siġar invażivi barranin jitneħħew u minflokhom jikbru dawk Irlandiżi.</p>
Referenzi
<p><ref target="http://www.destinationwestport.com">Sit turistiku ta' Westport</ref></p>
</text></body></html>