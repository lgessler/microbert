<html><body><text id="wikipedia_mt_wikipedia_org__20210.html" ns="0" revid="238385" sourceurl="https://mt.wikipedia.org/wiki/Limburgu_(Bel%C4%A1ju)" title="Limburgu (Belġju)" type="wikipedia">Limburgu (Belġju)
<p><hi rend="bold">Limburgu</hi> hi provinċja moderna tal-<ref target="https://mt.wikipedia.org/wiki/Fjandri">Fjandri</ref>, li hija waħda minn tliet <ref target="https://mt.wikipedia.org/wiki/Komunitajiet,_reġjuni_u_żoni_lingwistiċi_tal-Belġju">sotto-diviżjonijiet politiċi u kulturali</ref> prinċipali tal-<ref target="https://mt.wikipedia.org/wiki/Belġju">Belġju</ref> moderna (<ref target="https://mt.wikipedia.org/wiki/Ewropa">Ewropa</ref>).</p>
<p>Limburgu tinsab fil-punent tax-<ref target="https://mt.wikipedia.org/wiki/Xmara_(river)">xmara Meuse</ref> (Olandiż <hi rend="italic">Maas</hi>), hi għandha fruntiera ma' provinċja bl-istess isem <ref target="https://mt.wikipedia.org/wiki/Limburgu_(Olanda)">Limburg</ref> li tinsab fl-<ref target="https://mt.wikipedia.org/wiki/Olanda">Olanda</ref>. Hi għandha fruntiera wkoll mal-provinċja Wallonjana ta' <ref target="https://mt.wikipedia.org/wiki/Liège_(provinċja)">Liège</ref> fin-nofsinhar, li għandha wkoll rabtiet storiċi. Lejn it-tramuntana u l-punent hemm it-territorji antiki tad-<ref target="https://mt.wikipedia.org/wiki/Dukat_ta'_Brabant">Dukat ta' Brabant</ref>, il-provinċji Fjammingi tal-<ref target="https://mt.wikipedia.org/wiki/Brabant_Fjamming">Brabant Fjamming</ref> u <ref target="https://mt.wikipedia.org/wiki/Antwerp_(provinċja)">Antwerp</ref> lejn il-punent, u l-provinċja Olandiża tal-<ref target="https://mt.wikipedia.org/wiki/Brabant_ta'_Fuq">Brabant ta' Fuq</ref> lejn it-tramuntana.</p>
<p>Il-provinċja ta' Limburgu għandha arja ta' 2,414km² li hija maqsuma fi tliet distretti (<hi rend="italic">arrondissementen</hi> bl-<ref target="https://mt.wikipedia.org/wiki/Lingwa_Olandiża">Olandiż</ref>) li fihom 44 muniċipalitajiet. Fost dawn il-muniċipalitajiet hemm il-kapital attwali <ref target="https://mt.wikipedia.org/wiki/Ħasselt">Ħasselt</ref>, il-kapital medjevali kmieni <ref target="https://mt.wikipedia.org/wiki/Borgloon">Borgloon</ref>, <ref target="https://mt.wikipedia.org/wiki/Ġenk">Ġenk</ref>, <ref target="https://mt.wikipedia.org/wiki/Diepenbeek">Diepenbeek</ref> (dar għall-<ref target="https://mt.wikipedia.org/wiki/Università_ta'_Ħasselt">Università ta' Ħasselt</ref>), u <ref target="https://mt.wikipedia.org/wiki/Tongeren">Tongeren</ref>, l-unika belt Rumana fil-provinċja u meqjusa bħala l-eqdem belt tal-Belġju.</p>
<p>Il-muniċipalità ta' <ref target="https://mt.wikipedia.org/wiki/Voeren">Voeren</ref> hija ġeografikament maqlugħa minn Limburgu u l-bqija tal-Fjandri, mal-Olanda fit-tramuntana u l-provinċja Wallonjana ta' Liège fin-nofsinhar. Din il-muniċipalità kienet stabbilita mir-riforma muniċipali tal-1977 u fl-1 ta' January 2008 b'sitt irħula tagħha kellha popolazzjoni totali ta' 4,207. L-arja totali tagħha hija 50.63 km².</p>
Ħoloq esterni
<list type="unordered"><item>(NL)  <ref target="http://www.limburg.be/">Sit Uffiċjali</ref></item></list>
</text></body></html>