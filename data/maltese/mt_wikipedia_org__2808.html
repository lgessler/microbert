<html><body><text id="wikipedia_mt_wikipedia_org__2808.html" ns="0" revid="270223" sourceurl="https://mt.wikipedia.org/wiki/Joe_Sacco" title="Joe Sacco" type="wikipedia">Joe Sacco
<figure><caption><hi rend="italic">Imħabba Vera</hi> għadd 2 (1983)</caption></figure>
<p><hi rend="bold">Joe Sacco</hi> (twieled <ref target="https://mt.wikipedia.org/wiki/1960">1960</ref>) huwa artista tal-<ref target="https://mt.wikipedia.org/wiki/Komiks">komiks</ref> (wkoll magħrufin bħala <ref target="https://mt.wikipedia.org/wiki/Strixxikli">strixxikli</ref>) u <ref target="https://mt.wikipedia.org/wiki/Ġurnalista">ġurnalista</ref> Malti. Ħa fama internazzjonali fl-1996 meta ingħata l-<ref target="https://mt.wikipedia.org/wiki/American_Book_Award">American Book Award</ref> għall-istrixxiklu <hi rend="italic"><ref target="https://mt.wikipedia.org/wiki/Palestine_(strixxiklu)">Palestine</ref></hi>. Huwa wkoll famuż għall-istrixxiklu fuq il-<ref target="https://mt.wikipedia.org/wiki/Gwerra_tal-Bosnja">Gwerra tal-Bosnja</ref> bl-isem ta' <hi rend="italic"><ref target="https://mt.wikipedia.org/wiki/Safe_Area_Goražde">Safe Area Goražde</ref></hi>.</p>
<p>Sacco twieled Malta f'<ref target="https://mt.wikipedia.org/wiki/Ħal-Kirkop">Ħal-Kirkop</ref> fl-1960<ref target="https://mt.wikipedia.org/wiki/Il-Paġna_prinċipali#cite_note-drawnquarter-1">[1]</ref>. Missieru kien <ref target="https://mt.wikipedia.org/wiki/Inġinier">inġinier</ref> u ommu <ref target="https://mt.wikipedia.org/wiki/Għalliem">għalliema</ref><ref target="https://mt.wikipedia.org/wiki/Il-Paġna_prinċipali#cite_note-guardian-2">[2]</ref>. Ta'sena il-familja tiegħu emigrat lejn l-<ref target="https://mt.wikipedia.org/wiki/Awstralja">Awstralja</ref> <ref target="https://mt.wikipedia.org/wiki/Il-Paġna_prinċipali#cite_note-readyourselfraw-3">[3]</ref> fejn għadda tfulitu sakemm fl-1972, fl-età ta' 12 il-sena, flimkien mal-familja tiegħu, mar <ref target="https://mt.wikipedia.org/wiki/Stati_Uniti">l-Istati Uniti</ref> (<ref target="https://mt.wikipedia.org/wiki/Los_Angeles">Los Angeles</ref>)<ref target="https://mt.wikipedia.org/wiki/Il-Paġna_prinċipali#cite_note-drawnquarter-1">[1]</ref>. Għamel l-ewwel esperjenzi fil-<ref target="https://mt.wikipedia.org/wiki/Ġurnaliżmu">ġurnaliżmu</ref> meta beda jaħdem fil-gazzetta ta' l-iskola Sunset High School f'Beaverton, <ref target="https://mt.wikipedia.org/wiki/Oregon">Oregon</ref>. Waqt li il-Ġurnaliżmu kien l-interess ewlieni tiegħu, dan kien wkoll żmien fejn żviluppa xejra umoristika u satirika. Iggradwa minn-Sunset High School fl-1978. Beda studju tal-<ref target="https://mt.wikipedia.org/wiki/Ġurnaliżmu">ġurnaliżmu</ref> fl-Università ta' Oregon u ggradwa hemm b'<ref target="https://mt.wikipedia.org/wiki/B.A.">B.A.</ref> fl-1981.  Wara impjieg qasir mal-ġurnal tal-Għaqda Nazzjonali tan-Nutara (Amerikani), xogħol li biħ b'ebda mod ma stagħdar <ref target="https://mt.wikipedia.org/wiki/Il-Paġna_prinċipali#cite_note-guardian-2">[2]</ref>, tilef kull-xewqa li jisr ġurnalista. Fl-1983 iddeċida li jmur Malta. F'intervista fuq il-<ref target="https://mt.wikipedia.org/wiki/BBC">BBC</ref> jgħid: "...I sort of decided to forget it and just go the other route, which was basically take my hobby, which has been cartooning, and see if I could make a living out of that,"<ref target="https://mt.wikipedia.org/wiki/Il-Paġna_prinċipali#cite_note-BBC-4">[4]</ref>. F'Malta beda jaħdem bħala artista ta' komiks romantiċi f'sensiela ta' strixxikli jisimhom <ref target="https://mt.wikipedia.org/wiki/Imħabba_Vera">Imħabba Vera</ref>. Kien proprija b'dan ix-xogħol li Joe Sacco beda l-karriera tiegħu ta’ artista tal-komiks. Waqaf jaħdem fuq dan il-proġett fl’għadd 6 tal-pubblikazzjoni meta irritorna lura lejn l-Amerka. Is-sensiela kienet suċċess. Aktar minn hekk kienet pass importanti fl-iżvilupp tal-komiks f'Malta <ref target="https://mt.wikipedia.org/wiki/Il-Paġna_prinċipali#cite_note-imabba-vera-5">[5]</ref>.</p>
<p>Fl-1985, lura fl-Amerka, waqt li kien qiegħed <ref target="https://mt.wikipedia.org/wiki/Portland">Portland</ref>, <ref target="https://mt.wikipedia.org/wiki/Oregon">Oregon</ref>, ħadem bħala ko-editur ta' komik li joħroġ kull xahar, il-<hi rend="italic">Portland Permanent Press</hi>. Kien f'dan iż-żmien li ġie mqabbad mill-<ref target="https://mt.wikipedia.org/wiki/Fantagraphics_Books">Fantagraphics Books</ref> sabiex joħrog l-antoloġija tal-komiks <hi rend="italic">Centrifugal Bumble-Puppy</hi>, għalkemm din m'għamlitx xi suċċess kbir.</p>
<p>Sacco ppubblika l-ewwel serje, <hi rend="italic">Yahoo</hi>, waħdu bejn l-<ref target="https://mt.wikipedia.org/wiki/1988">1988</ref> u l-<ref target="https://mt.wikipedia.org/wiki/1992">1992</ref>. Din kienet waħda mit-titli awtobijografiċi li dehru fi stamperiji tal-komiks żgħar ta' dan iż-żmien. Iżda l-istint ġurnalistiku u l-interess vast ta' Sacco kienu atipiċi; <hi rend="italic">Yahoo</hi> kien jixbaħ bejn wieħed u ieħor il-forma libera ta' <ref target="https://mt.wikipedia.org/wiki/David_Collier">David Collier</ref> u <ref target="https://mt.wikipedia.org/wiki/Harvey_Pekar">Harvey Pekar</ref> iżda b'ton iktar satiriku u b'inqas attenzjoni lokali. Fost affarijiet oħra, huwa akkumpanja <ref target="https://mt.wikipedia.org/wiki/Rock_band">rock band</ref> u f'tour Ewropew, ossessjona ruħu bil-<hi rend="italic">media coverage</hi> dwar il-<ref target="https://mt.wikipedia.org/wiki/Gwerra_tal-Golf">Gwerra tal-Golf</ref> u kiteb dwar il-ħajja ta' kuljum ta' <hi rend="italic">stripper</hi>. </p>
<p>Dik il-parti ta' <hi rend="italic">Yahoo</hi> dwar il-Gwerra tal-Golf tefgħat lil Sacco fi studju dwar il-politika tal-<ref target="https://mt.wikipedia.org/wiki/Lvant_Nofsani">Lvant Nofsani</ref>. Mar l-<ref target="https://mt.wikipedia.org/wiki/Israel">Israel</ref> u fit-<ref target="https://mt.wikipedia.org/wiki/Territorju_Palestinjan">Territorju Palestinjan</ref> biex jagħmel riċerka għall-ewwel xogħol kbir tiegħu. <hi rend="italic"><ref target="https://mt.wikipedia.org/wiki/Palestine_(rumanz_grafiku)">Palestine</ref></hi> hija kollezzjoni ta' biċċiet kemm qosra u twal, uħud minnhom juru l-vjaġġi u l-esperjenzi ma' Palestinjani (u xi Lhud), u xi wħud jiddramatizzaw l-istejjer li kien sema'. <hi rend="italic">Palestine</hi> ħareġ taħt forma ta' serje ta' <hi rend="italic">comic book</hi> mill-<ref target="https://mt.wikipedia.org/wiki/1993">1993</ref> sa l-<ref target="https://mt.wikipedia.org/wiki/2001">2001</ref> u wara ġie ppublikat f'diversi ħarġiet. Fl-<ref target="https://mt.wikipedia.org/wiki/1996">1996</ref>, l-ewwel pubblikazzjoni rebħet l-<ref target="https://mt.wikipedia.org/wiki/American_Book_Award">American Book Award</ref>.</p>
<p>Aktar tard, fi tmiem il-<ref target="https://mt.wikipedia.org/wiki/Gwerra_tal-Bożnija">Gwerra tal-Bożnija</ref>, Sacco mar <ref target="https://mt.wikipedia.org/wiki/Sarajevo">Sarajevo</ref> u <ref target="https://mt.wikipedia.org/wiki/Goražde">Goražde</ref> u pproduċa serje ta' rapporti fuq l-istil ta' <hi rend="italic">Palestine</hi>, ir-rumanz impinġi <hi rend="italic">Safe Area Goražde</hi> u <hi rend="italic">The Fixer</hi>, u l-kollezzjoni ta' l-stejjer <hi rend="italic">War's End</hi>. <hi rend="italic">Safe Area Goražde</hi> rebħet l-<ref target="https://mt.wikipedia.org/wiki/Eisner_Award">Eisner Award</ref> għal <hi rend="italic">Best Original Graphic Novel</hi> fl-<ref target="https://mt.wikipedia.org/wiki/2001">2001</ref>.</p>
<p>Huwa kkontribwixxa xogħlijiet qosra oħra taħt forma ta' rappurtaġġ grafiku għal diversi magażins fuq suġġetti li jvarjaw mill-ħruxija tal-gwerra sal-mużika <ref target="https://mt.wikipedia.org/wiki/Blues">blues</ref>. Sacco, li bħalissa jgħix fi <ref target="https://mt.wikipedia.org/wiki/New_York_City">New York City</ref>, ħadem kemm-il darba għall-<hi rend="italic"><ref target="https://mt.wikipedia.org/wiki/American_Splendor">American Splendor</ref></hi> ta' Harvey Pekar. </p>
<p>Aktar riċentement sacco Kiteb u penġa żewġ strixxikli fuq l-inġustizzji fl-<ref target="https://mt.wikipedia.org/wiki/Iraq">Iraq</ref> ippublikati f'<ref target="https://mt.wikipedia.org/wiki/The_Guardian">The Guardian</ref>  , kif wkoll strixxiklu ta' 16 il-paġna f' <ref target="https://mt.wikipedia.org/wiki/Harper's_Magazine">Harper's Magazine</ref>.</p>
Għażla bibljografika
<list type="unordered"><item>2005: <hi rend="italic">War's End</hi>. <ref target="https://en.wikipedia.org/wiki/en:Drawn%20and%20Quarterly">w:en:Drawn and Quarterly</ref>. <ref target="https://mt.wikipedia.org/wiki/Special:BookSources/1896597920">ISBN 1896597920</ref></item>
<item>2004: <hi rend="italic">The Fixer</hi>. Drawn and Quarterly. <ref target="https://mt.wikipedia.org/wiki/Special:BookSources/1896597602">ISBN 1896597602</ref></item>
<item>2003: <hi rend="italic">Notes from a Defeatist</hi>. [selected stories from <hi rend="italic">Yahoo</hi>] Fantagraphics Books. <ref target="https://mt.wikipedia.org/wiki/Special:BookSources/1560975105">ISBN 1560975105</ref></item>
<item>2003: <hi rend="italic">The Fixer: A Story from Sarajevo</hi>. Fantagraphics Books. <ref target="https://mt.wikipedia.org/wiki/Special:BookSources/1896597602">ISBN 1896597602</ref></item>
<item>2002: <hi rend="italic">Safe Area Goražde: The War in Eastern Bosnia 1992-1995</hi>. Fantagraphics Books. <ref target="https://mt.wikipedia.org/wiki/Special:BookSources/1560974702">ISBN 1560974702</ref></item>
<item>2001: <hi rend="italic">Palestine</hi>. [collection of entire series] Fantagraphics Books. <ref target="https://mt.wikipedia.org/wiki/Special:BookSources/156097432X">ISBN 156097432x</ref></item>
<item>1984: <hi rend="italic">Imħabba Vera</hi> (għadd 1-6), PEG, Malta.</item></list>


Ħoloq esterni

<list type="unordered"><item><ref target="http://www.fantagraphics.com/index.php?option=com_virtuemart&amp;page=shop.browse&amp;category_id=273&amp;Itemid=62">Fantagraphics Books: Joe Sacco</ref></item>
<item><ref target="http://www.fantagraphics.com/index.php?option=com_content&amp;task=view&amp;id=267&amp;Itemid=82">Biografija ta' Joe Sacco minn Fantagraphics</ref></item>
<item><ref target="http://www.laweekly.com/general/features/brueghel-in-bosnia/2120/">Brueghel in Bosnia</ref> Intervista f' L.A. Weekly.</item>
<item><ref target="http://www.motherjones.com/arts/qa/2005/07/joe_sacco.html">The Art Of War</ref> Intervista f' Mother Jones.</item>
<item><ref target="http://weekendamerica.publicradio.org/display/web/2007/12/12/sacco/">Intervista ma Joe Sacco</ref> - intervista fuq Weekend America</item>
<item><ref target="http://minnesota.publicradio.org/display/web/2007/11/13/sacco/">Joe Sacco goes to war to write a comic book</ref> - Intervista fuq Minesota Public Radio</item>
<item><ref target="http://channel.walkerart.org/detail.wac?id=4155">Joe Sacco</ref> - Presentazzjoni mgħotija minn Joe Sacco f' Novembru 2007 fil-<ref target="http://www.walkerart.org/">Walker Art Center</ref> fuq <ref target="http://channel.walkerart.org/">The Walker Channel</ref>, arkivju ta' Taħdidiet mgħotija fil-Walker Art Center. (fajl Awdjo <ref target="https://mt.wikipedia.org/wiki/.mp4">.mp4</ref>), <ref target="https://walkerart.s3.amazonaws.com/channel/07/Joe_Sacco.mp4">sors</ref></item></list>
</text></body></html>