<html><body><text id="wikipedia_mt_wikipedia_org__6067.html" ns="0" revid="216522" sourceurl="https://mt.wikipedia.org/wiki/%C4%A6ad-Dingli" title="Ħad-Dingli" type="wikipedia">Ħad-Dingli
<p>
Koordinati: <ref target="https://tools.wmflabs.org/geohack/geohack.php?pagename=Il-Pa%C4%A1na_prin%C4%8Bipali&amp;params=35_51_37_N_14_22_53_E_type:city">35°51′37″N 14°22′53″E﻿ / ﻿35.86028°N 14.38139°E﻿ / 35.86028; 14.38139</ref>
<hi rend="bold">Ħad-Dingli</hi> huwa raħal żgħir fil-punent ta' <ref target="https://mt.wikipedia.org/wiki/Malta">Malta</ref>, jinsab eżattament bejn il-lokalitajiet tas-<ref target="https://mt.wikipedia.org/wiki/Siġġiewi">Siġġiewi</ref> u r-<ref target="https://mt.wikipedia.org/wiki/Rabat">Rabat</ref>. Dan ir-raħal jinsab fl-ogħla parti ta' Malta, bl-ogħla parti tiegħu hi dik <ref target="https://mt.wikipedia.org/wiki/Ta'_Dmejrk">Ta' Dmejrk</ref>. </p>
<p>Dan ir-raħal ilu parroċċa minn qabel l-1463, fil-fatt huwa wieħed mill-eqdem irħula f'Malta li kellhom il-parroċċa tagħhom. Imma qabel il-parroċċa kienet taħt l-isem ta' <ref target="https://mt.wikipedia.org/wiki/Ħal-Tartarni">Ħal-Tartarni</ref>. Illum il-ġurnata l-knisja parrokkjali ta' Ħad-Dingli hija ddedikata lil <ref target="https://mt.wikipedia.org/wiki/Marija_Assunta">Marija Assunta</ref>, jew aħjar lil Santa Marija, u l-festa f'ġieh din il-patruna ssir Ħadd wara l-15 ta' Awissu.</p>
<p>Dan ir-raħal l-iżjed li hu magħruf għal l-Irdum li għandu jħarsu lejn il-baħar u lejn il-gżira żgħira ta' <ref target="https://mt.wikipedia.org/wiki/Filfla">Filfla</ref>. Fil-konfini ta' Ħad-Dingli nsibu wkoll il-ġonna kbar tal-<ref target="https://mt.wikipedia.org/wiki/Buskett">Buskett</ref>.</p>
</text></body></html>