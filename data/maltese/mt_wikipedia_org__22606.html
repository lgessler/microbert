<html><body><text id="wikipedia_mt_wikipedia_org__22606.html" ns="0" revid="267741" sourceurl="https://mt.wikipedia.org/wiki/Leonardo_Sciascia" title="Leonardo Sciascia" type="wikipedia">Leonardo Sciascia
<figure><caption>Statwa ta' Leonardo Sciascia f'Racalmuto, belt twelidu</caption></figure>
<p><hi rend="bold">Leonardo Sciascia</hi> (8 ta' Jannar 1921, Racalmuto, fil-provinċja ta' <ref target="https://mt.wikipedia.org/wiki/Agrigento">Agrigento</ref>, <ref target="https://mt.wikipedia.org/wiki/Sqallija">Sqallija</ref> - 20 ta' Novembru 1989, <ref target="https://mt.wikipedia.org/wiki/Palermo">Palermo</ref>) kien <ref target="https://mt.wikipedia.org/wiki/Kittieb">kittieb</ref>, saġġista, <ref target="https://mt.wikipedia.org/wiki/Ġurnalist">ġurnalista</ref> u <ref target="https://mt.wikipedia.org/wiki/Politiku">politiku</ref> <ref target="https://mt.wikipedia.org/wiki/Taljan">Taljan</ref>. </p>
Bijografija
<p>Kien bin Pasquale Sciascia, ħaddiem fil-minjieri tal-kubrit tal-post u Genoveffa Martorelli, mara tad-dar. Fl-1935 mar mal-familja f’<ref target="https://mt.wikipedia.org/wiki/Caltanissetta">Caltanissetta</ref>. Fl-<hi rend="italic">Istituto Magistrale</hi> (kulleġġ għat-taħriġ tal-<ref target="https://mt.wikipedia.org/wiki/Għalliem">għalliema</ref>) ta' dik il-belt, Sciascia kellu bħala għalliem il-kittieb u d-drammaturgu Vitaliano Brancati, li introduċieh għal-letteratura <ref target="https://mt.wikipedia.org/wiki/Franza">Franċiża</ref>. Fl-istess snin, Sciascia skopra wkoll il-letteratura <ref target="https://mt.wikipedia.org/wiki/Stati_Uniti">Amerikana</ref> u l-<ref target="https://mt.wikipedia.org/wiki/Illuminiżmu">Illuminiżmu</ref>. Ħa d-diploma ta' għalliem fl-1941 u fl-istess sena beda jaħdem mal-<hi rend="italic">Consorzio Agrario</hi>, jieħu ħsieb il-ġbir tal-qamħ f'Racalmuto, fejn baqa' sal-1948. Hemm seta' jsir jaf sewwa r-realtà tal-ħajja tal-<ref target="https://mt.wikipedia.org/wiki/Bidwi">bdiewa</ref>. Fl-1944 iżżewweġ lil Maria Andronico, għalliema fl-iskola primarja ta' Racalmuto. Maria Andronico u Sciascia kellhom żewġt itfal bniet, Laura u Anna Maria. Fl-1948 ħuh Giuseppe qatel ruħu b'idejh u din il-<ref target="https://mt.wikipedia.org/wiki/Mewt">mewt</ref> kellha effett profond fuq Sciascia.</p>
<p>Fl-1956 ippubblika l-ewwel rumanz, <hi rend="italic">Le parrocchie di Regalpetra</hi> (Il-parroċċi ta' Regalpeltra), fejn iddeskriva taħt forma ta' fizzjoni, l-esperjenza tiegħu ta' għalliem f'raħal twelidu. Wara li għadda xi żmien <ref target="https://mt.wikipedia.org/wiki/Ruma">Ruma</ref> (1957-1958), mar jerġa' joqgħod Caltanissetta bħala impjegat tal-Ministeru tal-<ref target="https://mt.wikipedia.org/wiki/Edukazzjoni">Edukazzjoni</ref>.</p>
<p>Fl-1961 ippubblika l-ewwel rumanz politiko-polizjesk, <hi rend="italic">Il giorno della civetta</hi> (Jum il-kokka), li jiġri f'raħal <ref target="https://mt.wikipedia.org/wiki/Sqallija">Sqalli</ref> maħkum mill-<ref target="https://mt.wikipedia.org/wiki/Mafja">mafja</ref> u l-mentalità tagħha ta' <hi rend="italic">omertà</hi>. </p>
<p>Fl-1963 Sciascia ppubblika <hi rend="italic">Il consiglio d'Egitto</hi> (Il-Kunsill tal-Eġittu), li jiġri lejn l-aħħar tas-seklu 18 f'Palermo, fejn it-tamiet imqajmin mir-<ref target="https://mt.wikipedia.org/wiki/Rivoluzzjoni_Franċiża">Rivoluzzjoni Franċiża</ref> ta' xi ftit nies imdawlin isibu ruħhom wiċċ imb wiċċ ma' soċjetà staġnata, fejn il-privileġġi tal-aristokrazja kienet iżżoqqhom is-superstizzjoni tal-poplu. Dan ir-rumanz inqaleb għall-<ref target="https://mt.wikipedia.org/wiki/Lingwa_Maltija">Malti</ref> bit-titlu ta' <hi rend="italic">Il-Kunsill tal-Eġittu</hi> minn Dijonisju Mintoff fl-1975. </p>
<p>Fl-1964 deher <hi rend="italic">Morte dell'Inquisitore</hi>, rumanz inkjesta li jirrakkonta l-istorja ta' Diego La Matina, patri <ref target="https://mt.wikipedia.org/wiki/Sqalli">Sqalli</ref> ppersegwitat mill-Inkwiżizzjoni ta' Palermo li fl-1658, spiċċa biex qatel il-kap tal-Inkwiżizzjoni tar-Renju ta' Sqallija fil-ħabs ta' Palermo b'mod mhux magħruf sa llum. Dan it-test Sciascia dejjem qiesu mhux komplut u tħajjar ikomplih ħafna drabi, imma fl-aħħar ma wasalx. Id-dramm <hi rend="italic">L'onorevole. Dramma in tre atti</hi> (L-onorevoli. Dramm fi tliet atti) (1965) iddenunzja mingħajr tidwir mal-lewża l-kompliċità bejn il-gvern ta' dak iż-żmien u l-mafja.</p>
<p>Reġa' uża l-ġeneru ta' rumanz polizjesk b'konnotazzjoni politika f'<hi rend="italic">A ciascuno il suo</hi> (Lil kulħadd tiegħu), li deher fl-1966, storja ta' għalliem tal-iskola sekondarja, intelliġenti imma inġenwu, li kien qiegħed jinkwieta minħabba kurżità sempliċi dwar <ref target="https://mt.wikipedia.org/wiki/Skrivan">skrivan</ref> tar-raħal, spiċċa biex sab ruxxmata delitti, korruzzjoni u ipokrisija ġenerali li wassluh għal mewtu.  </p>
<p>Fl-1967 Sciascia mar joqgħod Palermo. Mill-1969, kien jikteb regolarment fil-<hi rend="italic">Corriere della Sera</hi>. L-istess sena ippubblika r-<hi rend="italic">Recitazione della controversia liparitana dedicata ad A.D.</hi>, li fiha jirrakkonta l-kontroversja li qamet fil-bidu tas-seklu 18, bejn l-Isqof ta' <ref target="https://mt.wikipedia.org/wiki/Lipari">Lipari</ref> u l-amministrazzjoni fiskali: allegorija, iddedikata lil <ref target="https://mt.wikipedia.org/wiki/Alexander_Dubček">Alexander Dubček</ref>, tar-relazzjonijiet bejn l-<ref target="https://mt.wikipedia.org/wiki/Unjoni_Sovjetika">Unjoni Sovjetika</ref> u l-istati tal-blokk ta' <ref target="https://mt.wikipedia.org/wiki/Varsavja">Varsavja</ref>.</p>
<p>Sciascia rtira fl-1970, biex jiddedika ruħu għalkollox għall-kitba.</p>
<p>Fl-1971 deher <hi rend="italic">Il contesto</hi>, rumanz li jirreferi, taħt allegorija trasparenti ħafna, għall-<ref target="https://mt.wikipedia.org/wiki/Italja">Italja</ref> kontemporanja li kienet għaddiet mill-1968, il-ġlidiet kbar tal-unions tal-1969 u l-ewwel attentati tal-“istrateġija tat-tensjoni”. Dan ir-rumanz qajjem polemiki vjolenti, mhux biss fost in-nies qrib tal-gvern, imma wkoll fost l-intellettwali u l-politiċi tax-Xellug Soċjalista-<ref target="https://mt.wikipedia.org/wiki/Komuniżmu">Komunista</ref>. </p>
<p>Fl-1973 dehret il-ġabra <hi rend="italic">Il mare colore del vino</hi> (Il-baħar lewn l-inbid), fl-1974 <hi rend="italic">Todo modo</hi>, storja inkwetanti ta' grupp ta' politiċi (l-allużjoni għad-Demokristjani kienet evidenti għall-pubbliku ta' dak iż-żmien), li, miġburin f'post tal-irtir għall-eżerċizzi spiritwali biex jissaffew mid-delitti ta' korruzzjoni, isibu ruħhom f'nofs sensiela ta' delitti li fiha l-kap tal-partit tagħhom tinqatagħlu rasu. </p>
<p>Fl-1975 Leonardo Sciascia ġie elett fuq il-kunsill muniċipali ta' Palermo, fuq il-lista tal-Partit Komunista Taljan, imma rreżenja sentejn wara, billi ma qabilx mal-linja tal-maġġoranza tal-partit biex jersqu lejn id-Demokristjani. Fl-1979 tela' deputat fil-Parlament mal-Partit Radikali Taljan. Matul il-mandat tiegħu (1979-1983), għamel parti mill-kummissjoni tal-inkjesta parlamentari fuq l-assassinju ta' <ref target="https://mt.wikipedia.org/wiki/Aldo_Moro">Aldo Moro</ref> u t-<ref target="https://mt.wikipedia.org/wiki/Terroriżmu">terroriżmu</ref>.<ref target="https://mt.wikipedia.org/wiki/Il-Paġna_prinċipali#cite_note-impegno-1">[1]</ref></p>
<p>Mill-bidu tas-snin 1980 Sciascia ntlaqgħat minn marda gravi imma xorta baqa' attiv, jagħti l-intervisti u jikteb ir-rakkonti: <hi rend="italic">Porte aperte</hi> (Bibien miftuħin) (1987) mimli qrusa u <hi rend="italic">Il cavaliere e la morte</hi> (Il-kavallier u l-mewt) (1987), kif ukoll <hi rend="italic">Una storia semplice</hi> (Storja sempliċi) (1989).</p>
<p>Miet f’Palermo fl-20 Novembru 1989. Fuq il-qabar tiegħu f'Racalmuto, hemm imnaqqxa kwotazzjoni minn <ref target="https://mt.wikipedia.org/wiki/Auguste_Villiers_de_l'Isle-Adam">Auguste Villiers de l'Isle-Adam</ref>, "Se niftakruha dil-<ref target="https://mt.wikipedia.org/wiki/Pjaneta">pjaneta</ref>", magħżula minn Sciascia stess.<ref target="https://mt.wikipedia.org/wiki/Il-Paġna_prinċipali#cite_note-epitaffio1-2">[2]</ref><ref target="https://mt.wikipedia.org/wiki/Il-Paġna_prinċipali#cite_note-epitaffio2-3">[3]</ref> Il-mara tiegħu mietet fl-2009.</p>
Xogħlijiet
Rumanzi
<list type="unordered"><item><hi rend="italic">Il giorno della civetta</hi>, 1961.</item>
<item><hi rend="italic">Il consiglio d'Egitto</hi>, 1963.</item>
<item><hi rend="italic">A ciascuno il suo</hi>, 1966.</item>
<item><hi rend="italic">Il contesto. Una parodia</hi>, 1971.</item>
<item><hi rend="italic">Todo modo</hi>, 1974.</item>
<item><hi rend="italic">La scomparsa di Majorana</hi>, 1975.</item>
<item><hi rend="italic">Candido, ovvero Un sogno fatto in Sicilia</hi>, 1977.</item>
<item><hi rend="italic">Morte dell'Inquisitore</hi>, 1964.</item>
<item><hi rend="italic">La strega e il capitano</hi>, 1986.</item>
<item><hi rend="italic">1912 + 1</hi>, 1986.</item>
<item><hi rend="italic">Porte aperte</hi>, 1987.</item>
<item><hi rend="italic">Il cavaliere e la morte. Sotie</hi>, 1988.</item>
<item><hi rend="italic">Una storia semplice</hi>, 1989.</item></list>
Novelli
<list type="unordered"><item><hi rend="italic">Gli zii di Sicilia</hi>, 1958. [ġabra ta' tliet novelli]</item>
<item><hi rend="italic">L'antimonio</hi>, f'<hi rend="italic">Gli zii di Sicilia</hi>, 1960.</item>
<item><hi rend="italic">Racconti siciliani</hi>, 1966. [ġabra ta' novelli, ippubblikata aktar tard bit-titlu <hi rend="italic">Il mare colore del vino</hi>]</item>
<item><hi rend="italic">Atti relativi alla morte di Raymond Roussel</hi>, 1971. [novella]</item>
<item><hi rend="italic">Il mare colore del vino</hi>, 1973. [ġabra ta' novelli]</item>
<item><hi rend="italic">La sentenza memorabile</hi>, 1982. [novella]</item>
<item><hi rend="italic">Cronachette</hi>, 1985. [ġabra ta' novelli]</item></list>
Saġġi
<list type="unordered"><item><hi rend="italic"><ref target="https://mt.wikipedia.org/wiki/Pirandello_e_il_pirandellismo">Pirandello e il pirandellismo</ref>. Con lettere inedite di Pirandello a Tilgher</hi>, Caltanissetta, S. Sciascia, <ref target="https://mt.wikipedia.org/wiki/1953">1953</ref>.</item>
<item><hi rend="italic"><ref target="https://mt.wikipedia.org/wiki/Le_parrocchie_di_Regalpetra">Le parrocchie di Regalpetra</ref></hi>, Bari, Laterza, <ref target="https://mt.wikipedia.org/wiki/1956">1956</ref>.</item>
<item><hi rend="italic"><ref target="https://mt.wikipedia.org/wiki/Pirandello_e_la_Sicilia">Pirandello e la Sicilia</ref></hi>, Caltanissetta-Roma, S. Sciascia, <ref target="https://mt.wikipedia.org/wiki/1961">1961</ref>.</item>
<item><hi rend="italic"><ref target="https://mt.wikipedia.org/wiki/L’ordine_delle_somiglianze">L’ordine delle somiglianze</ref></hi>, <ref target="https://mt.wikipedia.org/wiki/1967">1967</ref>.</item>
<item><hi rend="italic"><ref target="https://mt.wikipedia.org/wiki/La_corda_pazza._Scrittori_e_cose_della_Sicilia">La corda pazza. Scrittori e cose della Sicilia</ref></hi>, <ref target="https://mt.wikipedia.org/wiki/Torino">Torino</ref>, Einaudi, <ref target="https://mt.wikipedia.org/wiki/1970">1970</ref>.</item>
<item><hi rend="italic"><ref target="https://mt.wikipedia.org/wiki/I_Pugnalatori">I Pugnalatori</ref></hi>, Torino, Einaudi, <ref target="https://mt.wikipedia.org/wiki/1976">1976</ref>.</item>
<item><hi rend="italic"><ref target="https://mt.wikipedia.org/wiki/L'affaire_Moro">L'affaire Moro</ref></hi>, Palermo, Sellerio, <ref target="https://mt.wikipedia.org/wiki/1978">1978</ref>.</item>
<item><hi rend="italic"><ref target="https://mt.wikipedia.org/wiki/Dalle_parti_degli_infedeli">Dalle parti degli infedeli</ref></hi>, Palermo, Sellerio, <ref target="https://mt.wikipedia.org/wiki/1979">1979</ref>.</item>
<item><hi rend="italic"><ref target="https://mt.wikipedia.org/wiki/Nero_su_nero">Nero su nero</ref></hi>, Torino, Einaudi, <ref target="https://mt.wikipedia.org/wiki/1979">1979</ref>.</item>
<item><hi rend="italic"><ref target="https://mt.wikipedia.org/wiki/Il_teatro_della_memoria">Il teatro della memoria</ref></hi>, Torino, Einaudi, <ref target="https://mt.wikipedia.org/wiki/1981">1981</ref>.</item>
<item><hi rend="italic"><ref target="https://mt.wikipedia.org/wiki/Cruciverba_(Sciascia)">Cruciverba</ref></hi>, Torino, Einaudi, <ref target="https://mt.wikipedia.org/wiki/1983">1983</ref>.</item>
<item><hi rend="italic"><ref target="https://mt.wikipedia.org/wiki/Occhio_di_capra">Occhio di capra</ref></hi>, Torino, Einaudi, <ref target="https://mt.wikipedia.org/wiki/1984">1984</ref>.</item>
<item><hi rend="italic"><ref target="https://mt.wikipedia.org/wiki/Per_un_ritratto_dello_scrittore_da_giovane">Per un ritratto dello scrittore da giovane</ref></hi>, Palermo, Sellerio, <ref target="https://mt.wikipedia.org/wiki/1985">1985</ref>.</item>
<item><hi rend="italic"><ref target="https://mt.wikipedia.org/wiki/Ore_di_Spagna">Ore di Spagna</ref></hi>, Marina di Patti, Pungitopo, <ref target="https://mt.wikipedia.org/wiki/1988">1988</ref>.</item>
<item><hi rend="italic"><ref target="https://mt.wikipedia.org/wiki/Alfabeto_pirandelliano">Alfabeto pirandelliano</ref></hi>, Milano, Adelphi, <ref target="https://mt.wikipedia.org/wiki/1989">1989</ref>. <ref target="https://mt.wikipedia.org/wiki/Special:BookSources/8845907090">ISBN 88-459-0709-0</ref>.</item>
<item><hi rend="italic"><ref target="https://mt.wikipedia.org/wiki/Fatti_diversi_di_storia_letteraria_e_civile">Fatti diversi di storia letteraria e civile</ref></hi>, Palermo, Sellerio, <ref target="https://mt.wikipedia.org/wiki/1989">1989</ref>.</item>
<item><hi rend="italic"><ref target="https://mt.wikipedia.org/wiki/A_futura_memoria_(se_la_memoria_ha_un_futuro)">A futura memoria (se la memoria ha un futuro)</ref></hi>, Milano, Bompiani, <ref target="https://mt.wikipedia.org/wiki/1989">1989</ref>. <ref target="https://mt.wikipedia.org/wiki/Special:BookSources/8845215172">ISBN 88-452-1517-2</ref>.</item>
<item><hi rend="italic"><ref target="https://mt.wikipedia.org/wiki/La_storia_della_mafia">La storia della mafia</ref></hi>, Milano, Barion, <ref target="https://mt.wikipedia.org/wiki/2013">2013</ref>, <ref target="https://mt.wikipedia.org/wiki/Special:BookSources/9788867590018">ISBN 978-88-6759-001-8</ref></item></list>
Ġabriet ta' poeżiji
<list type="unordered"><item><hi rend="italic">Favole della dittatura</hi>, 1950.</item>
<item><hi rend="italic">La Sicilia, il suo cuore</hi>, 1952.</item>
<item><hi rend="italic">Il fiore della poesia romanesca. Belli, Pascarella, Trilussa, Dell'Arco</hi>, 1952.</item></list>
Testi teatrali
<list type="unordered"><item><hi rend="italic">L'onorevole. Dramma in tre atti</hi>, 1965.</item>
<item><hi rend="italic">Recitazione della controversia liparitana dedicata ad A.D.</hi>, 1969.</item></list>
Xeneġġjaturi
<list type="unordered"><item><hi rend="italic">La smania addosso</hi>, reġija ta' Marcello Andrei (1963)</item>
<item><hi rend="italic">Bronte - Cronaca di un massacro che i libri di storia non hanno raccontato</hi>, reġija ta' Florestano Vancini (1972)</item>
<item><hi rend="italic">La singolare avventura di Francesco Maria</hi>, episodju televiżiv dirett minn Enzo Muzii (1983)</item></list>
Awdjokotba
<list type="unordered"><item><ref target="https://mt.wikipedia.org/wiki/Il_lungo_viagio">Il lungo viaggio</ref>, Filologia, <ref target="https://mt.wikipedia.org/wiki/Giufà">Giufà</ref>, La rimozione, letto da <ref target="https://mt.wikipedia.org/wiki/Leo_Gullotta">Leo Gullotta</ref>, Roma. edizioni Full Color Sound srl, 2014.</item>
<item><ref target="http://www.ilnarratore.com/prodotti/idx/1356/Leonardo-Sciascia---A-ciascuno-il-suo--download.html">A ciascuno il suo</ref>, letto da <ref target="http://www.ilnarratore.com/autori/idx/354/Malucelli-Massimo.html">Massimo Malucelli</ref>, Ed. il Narratore Srl, 2009, Zovencedo (VI)</item>
<item><ref target="http://www.ilnarratore.com/prodotti/idx/1561/Leonardo-Sciascia--Il-giorno-della-civetta-download.html">Il giorno della civetta</ref>, letto da <ref target="http://www.ilnarratore.com/autori/idx/354/Malucelli-Massimo.html">Massimo Malucelli</ref>, Ed. il Narratore Srl, 2011, Zovencedo (VI)</item></list>
Xi artikli ġurnalistiċi
<list type="unordered"><item><hi rend="italic">Questa mafia</hi>, f' "L'Ora", Sena 61, nru. 85, 8-9 April 1960.</item>
<item><hi rend="italic">Greco. Il suo destino si chiama Sicilia. La mostra catanese del grande scultore</hi>, f' "L'Ora", sena 66, 26-27 Frar 1965.</item>
<item><hi rend="italic"><ref target="http://www.radioradicale.it/i-professionisti-dellantimafia">I professionisti dell'antimafia</ref></hi>, fil-"Corriere della Sera", 10 Jannar <ref target="https://mt.wikipedia.org/wiki/1987">1987</ref>.</item></list>
Ċinema
<p>Hemm bosta films ibbażati fuq ix-xogħlijiet ta' Leonardo Sciascia<ref target="https://mt.wikipedia.org/wiki/Il-Paġna_prinċipali#cite_note-cinema2-4">[4]</ref><ref target="https://mt.wikipedia.org/wiki/Il-Paġna_prinċipali#cite_note-cinema-5">[5]</ref>:</p>
<list type="unordered"><item>1967: <hi rend="italic">A ciascuno il suo</hi> ta' Elio Petri;</item>
<item>1968: <hi rend="italic">Il giorno della civetta</hi> ta' Damiano Damiani;</item>
<item>1969: <hi rend="italic">Un caso di coscienza</hi> ta' Giovanni Grimaldi, ibbażat fuq ir-rakkont omonimu li qiegħed f'<hi rend="italic">Il mare colore del vino</hi>;</item>
<item>1971: <hi rend="italic">Gioco di società</hi> ta' Giacomo Colli, film għat-TV ibbażat fuq ir-rakkont omonimu li qiegħed f'<hi rend="italic">Il mare colore del vino</hi>;</item>
<item>1972: <hi rend="italic">Storia dell'emigrazione</hi> ta' Alessandro Blasetti, film għat-TV ibbażat fuq ir-rakkont f'<hi rend="italic">Il lungo viaggio</hi> li qiegħed f'<hi rend="italic">Il mare colore del vino</hi>;</item>
<item>1976:
<list type="unordered"><item><hi rend="italic">Cadaveri eccellenti</hi> ta' <ref target="https://mt.wikipedia.org/wiki/Francesco_Rosi">Francesco Rosi</ref>, ibbażat fuq ir-rumanz <hi rend="italic">Il contesto</hi>;</item>
<item><hi rend="italic">Todo modo</hi> ta' <ref target="https://mt.wikipedia.org/wiki/Elio_Petri">Elio Petri</ref>;</item>
<item><hi rend="italic">Una vita venduta</hi> ta' <ref target="https://mt.wikipedia.org/wiki/Aldo_Florio">Aldo Florio</ref>, minn novella <hi rend="italic">L'antimonio</hi>;</item></list></item>
<item>1978: <hi rend="italic">Grand Hotel des Palmes</hi> ta' Memé Perlini, liberament ispirat mill-ktieb <hi rend="italic">Atti relativi alla morte di Raymond Roussel</hi>;</item>
<item>1982: <hi rend="italic">Candido</hi> ta' Roberto Guicciardini, film għat-TV;</item>
<item>1982: <hi rend="italic">Western di cose nostre</hi> ta' Pino Passalacqua, film għat-TV ibbażat fuq ir-rakkont omonimu li qiegħed f'<hi rend="italic">Il mare colore del vino</hi>;</item>
<item>1989: <hi rend="italic">Gioco di società</hi> ta' Nanni Loy, film għat-TV ibbażat fuq ir-rakkont omonimu li qiegħed f'<hi rend="italic">Il mare colore del vino</hi>;</item>
<item>1990:
<list type="unordered"><item><hi rend="italic">Porte aperte</hi> ta' Gianni Amelio;</item>
<item><hi rend="italic">Filologia</hi> ta' Giuseppe Gigliorosso, film għat-TV ibbażat fuq ir-rakkont omonimu li qiegħed f'<hi rend="italic">Il mare colore del vino</hi>;</item></list></item>
<item>1991: <hi rend="italic">Una storia semplice</hi> ta' Emidio Greco;</item>
<item>2000: <hi rend="italic">Ce ne ricorderemo, di questo pianeta. Un sogno di Sciascia in Sicilia (dokudramm)|Ce ne ricorderemo, di questo pianeta. Un sogno di Sciascia in Sicilia</hi> ta' Davide Camarrone u Salvo Cuccia;</item>
<item>2001: <hi rend="italic">Il consiglio d'Egitto</hi> ta' Emidio Greco.</item></list>
</text></body></html>