<html><body><text id="wikipedia_mt_wikipedia_org__6184.html" ns="0" revid="243780" sourceurl="https://mt.wikipedia.org/wiki/Tazza_tan-Nazzjonijiet_Afrikani" title="Tazza tan-Nazzjonijiet Afrikani" type="wikipedia">Tazza tan-Nazzjonijiet Afrikani
<p>It-<hi rend="bold">Tazza tan-Nazzjonijiet Afrikani</hi> hi l-kompetizzjoni prinċipali għat-<ref target="https://mt.wikipedia.org/wiki/Lista_tat-timijiet_nazzjonali_tal-futbol_tal-irġiel">timijiet nazzjonali</ref> tal-<ref target="https://mt.wikipedia.org/wiki/Futbol">futbol</ref> tal-<ref target="https://mt.wikipedia.org/wiki/Afrika">Afrika</ref>. Din hi sanzjonata mill-<ref target="https://mt.wikipedia.org/wiki/Konfederazzjoni_Afrikana_tal-Futbol">Konfederazzjoni Afrikana tal-Futbol</ref> (CAF), u saret għall-ewwel darb afl-1957. Mill-1968, din il-kompetizzjoni ilha ssir darba kull sentejn. Ir-rebbieħa fi żmien it-<ref target="https://mt.wikipedia.org/wiki/Tazza_tal-Konfederazzjonijiet">Tazza tal-Konfederazzjonijiet tal-FIFA</ref> jikkwalifikaw għal din il-kompetizzjoni.</p>
Trofew
<p>Matul l-istorja tal-kompetizzjonijiet, tliet trofej differenti ġew mogħtija lir-rebbieħa. It-trofew oriġinali, magħmul mill-fidda, kien l-"Abdelaziz Abdallah Salem Trophy", ġiet imsemmiha wara l-ewwel president tal-CAF, l-Eġizzjan Abdelaziz Abdallah Salem. Fl-1978, bħala l-ewwel tim li rebaħ tliet edizzjonijiet tat-Tazza tan-Nazzjonijiet, il-<ref target="https://mt.wikipedia.org/wiki/Tim_nazzjonali_tal-futbol_tal-Gana">Gana</ref> kisbet id-dritt li żżomm dan it-trofew.</p>
<p>Bejn l-1980 u s-sena 2000, beda jingħata t-tieni trofew bl-isem ta' "Trophy of African Unity" jew "African Unity Cup". Dan ġie mogħti mill-Kunsill Suprem tal-Isport fl-Afrika lill-CAF qabel l-edizzjoni tal-1980 u dan kien jikkonsisti minn biċċa ċilindrika biċ-<ref target="https://mt.wikipedia.org/wiki/Simboli_Olimpiċi#Emblemi_Olimpiċi">ċrieki Olimpiki</ref> fuq inċiżjoni tal-mappa tal-kontinent. Din kienet iżżomm fuq bażi kwadra u kellha widnejn fuq stil trijangulari. Il-<ref target="https://mt.wikipedia.org/wiki/Tim_nazzjonali_tal-futbol_tal-Kamerun">Kamerun</ref> kisbu dan it-trofew b'mod definittiv wara r-rebħ tat-tielet titlu tagħhom f'din il-kompetizzjoni fl-2000.</p>
<p>Fl-2001, ġie mħabbar it-tieni trofew li kien jikkonsisti minn tazza indurata bid-deheb, iddisinjata u magħmula ġewwa l-Italja. Il-Kamerun, li kienu rebbieħa tal-aħħar trofew, refgħu dan it-trofew il-ġdid wara r-rebħa finali fl-edizzjoni tal-2002. L-<ref target="https://mt.wikipedia.org/wiki/Tim_nazzjonali_tal-futbol_tal-Eġittu">Eġittu</ref> rebħu dan it-trofew b'mod permanenti wara li saru tliet darbiet ċampjins tal-Afrika fl-2010, rebħa li kienet it-tielet waħda konsekuttiva.</p>


Statistika
Rebbieħa
<figure><caption>Mappa li turi n-numru ta' rebħiet ta' din il-kompetizzjoni għal kull pajjiż Afrikan</caption></figure>







Ħoloq esterni
<list type="unordered"><item><ref target="http://www.cafonline.com/">Confédération Africaine de Football</ref></item>
<item><ref target="http://news.bbc.co.uk/sport1/hi/football/africa/3374029.stm">Rekords storiċi fuq BBC Sport</ref></item>
<item><ref target="http://arogeraldes.blogspot.com/2011/10/2012-africa-cup-of-nations.html">Tazza tan-Nazzjonijiet Afrikani 2012</ref></item></list>
</text></body></html>