<html><body><text id="wikipedia_mt_wikipedia_org__16747.html" ns="0" revid="254598" sourceurl="https://mt.wikipedia.org/wiki/European_Border_Breakers_Awards" title="European Border Breakers Awards" type="wikipedia">European Border Breakers Awards<figure><caption> European Border Breakers Awards 2012 - Selah Sue (Mike Breeuwer)</caption></figure> <figure><caption> Ir-rebbieħa kollha tal-European Border Breakers Awards 2012 (Mike Breeuwer)</caption></figure><p> Ta' kull sena, il-<hi rend="bold">European Border Breakers Awards (EBBA)</hi> jirrikonoxxu s-suċċess ta' għaxar mużiċisti jew gruppi emerġenti li laħqu udjenzi barra minn pajjiżhom bl-ewwel album tagħhom. Ir-rebbieħa tal-European Border Breakers Award jinkludu lil Adele, Tokio Hotel, The Baseballs, Zaz, Lykke Li, Milow, Katie Melua, Damien Rice, Caro Emerald, <ref target="https://mt.wikipedia.org/wiki/Stromae">Stromae</ref> u Mumford &amp; Sons.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
Organizzazzjoni
<p>Il-Premju tal-EBBA tnieda mill-Kummissjoni Ewropea u huwa premju tal-<ref target="https://mt.wikipedia.org/wiki/Unjoni_Ewropea">Unjoni Ewropea</ref>.<ref target="https://mt.wikipedia.org/wiki/Il-Paġna_prinċipali#cite_note-Talktoeu-2">[2]</ref> L-għażla tal-artisti u ċ-ċerimonja hi organizzata mill-Fondazzjoni Noorderslag, li għandha l-għan li tħeġġeġ il-firxa tal-mużika pop Ewropea.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref></p>
Imsieħba
<list type="unordered"><item>European Broadcasting Union (L-Unjoni tax-Xandir Ewropea) (EBU)<ref target="https://mt.wikipedia.org/wiki/Il-Paġna_prinċipali#cite_note-Partners_EBBA-4">[4]</ref></item>
<item>The European Talent Exchange Program (ETEP) (Il-Programm Ewropew għall-Iskambju tat-Talenti), li jifforma netwerk bejn il-festivals Ewropej tal-mużika popolari, biex b'hekk jiffaċilita l-ibbukkjar ta' gruppi mużikali Ewropej barra minn pajjiżhom.<ref target="https://mt.wikipedia.org/wiki/Il-Paġna_prinċipali#cite_note-Partners_EBBA-4">[4]</ref> Joffri wkoll tagħrif għall-midja dwar artisti emerġenti Ewropej.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref></item></list>
L-għażla tar-rebbieħa
<p>L-artisti jew gruppi nnominati għall-<hi rend="italic">European Border Breakers Awards</hi> jintgħażlu skont dawn il-kriterji:</p>
<list type="unordered"><item>Is-suċċess fl-aħħar sena tal-ewwel xogħol internazzjonali tagħhom fil-pajjiżi Ewropej barra l-pajjiż tagħhom.</item>
<item>L-ammont ta' drabi li l-istazzjonijiet tar-radju tal-Unjoni tax-Xandir Ewropea idoqqu d-diski tal-artist.</item>
<item>Is-suċċess tal-artist fil-festivals tal-Ewropa (ETEP) barra minn pajjiżu.<ref target="https://mt.wikipedia.org/wiki/Il-Paġna_prinċipali#cite_note-6">[6]</ref></item></list>
Il-Premju tal-Għażla tal-Poplu
<p>Sa mill-2010, issir votazzjoni elettronika biex jintgħażel ir-rebbieħ tal-Premju EBBA li jieħu l-Premju tal-Għażla tal-Poplu, apparti l-premju "normali".<ref target="https://mt.wikipedia.org/wiki/Il-Paġna_prinċipali#cite_note-EC-7">[7]</ref> L-ewwel rebbieħ kien il-kantawtur Belġjan Milow.<ref target="https://mt.wikipedia.org/wiki/Il-Paġna_prinċipali#cite_note-8">[8]</ref></p>
L-ispettaklu
<figure><caption> European Border Breakers Awards 2012 - Anna Calvi (Mike Breeuwer)</caption></figure><p> Sa mill-2009 ċ-ċerimonja tal-premjazzjonijiet issir kull sena f'Jannar, waqt il-festival Eurosonic Noorderslag, fil-belt Olandiża ta' Groningen, u tkun preżentata mill-personaġġ u mużiċist tal-BBC Jools Holland.<ref target="https://mt.wikipedia.org/wiki/Il-Paġna_prinċipali#cite_note-EC-7">[7]</ref> Ir-rebbieħa tal-premju EBBA jdoqqu b'mod dirett waqt l-ispettaklu, kif ukoll waqt il-festival innifsu. Ir-rebbieħa mis-snin ta' qabel jiġu mistiedna jdoqqu bħala mistiedna speċjali. Iċ-ċerimonja tiġi rrekordjata mill-istazzjon Olandiż tax-xandir pubbliku NOS/NTR u mxandra permezz ta' NET3.<ref target="https://mt.wikipedia.org/wiki/Il-Paġna_prinċipali#cite_note-9">[9]</ref> L-ispettaklu jixxandar kull sena fuq bosta stazzjonijiet tat-televiżjoni fl-Ewropa.</p>
Tagħrif storiku
<p>Kienet il-Kummissjoni Ewropea li tat bidu għall-Premjijiet tal-EBBA fl-2004.<ref target="https://mt.wikipedia.org/wiki/Il-Paġna_prinċipali#cite_note-Talktoeu-2">[2]</ref> Bil-premjijiet, il-Kummissjoni Ewropea tipprova tqanqal iċ-ċirkolazzjoni bejn il-pajjiżi tal-għażla tal-mużika popolari u li turi d-diversità kbira fil-mużika Ewropea. Il-<hi rend="italic">European Border Breakers Awards</hi> jiġu appoġġjati permezz tal-Programm Kulturali tal-Unjoni Ewropea, li għandu l-għan jippromwovi l-mobbiltà bejn il-pajjiżi tal-artisti u l-professjonisti tal-kultura; biex iħeġġeġ iċ-ċirkolazzjoni bejn il-pajjiżi tal-opri aritistiċi u kulturali; u biex ikattar id-djalogu bejn kulturi differenti.<ref target="https://mt.wikipedia.org/wiki/Il-Paġna_prinċipali#cite_note-EC-7">[7]</ref></p>
Rebbieħa
2012

<p>Rebbieħ tal-Premju tal-Għażla tal-Pubbliku: Selah Sue</p>
2011

<p>Rebbieħ tal-Premju tal-Għażla tal-Pubbliku: The Baseballs</p>
2010

<p>Rebbieħ tal-Premju tal-Għażla tal-Pubbliku: Milow</p>














Ħoloq esterni
<list type="unordered"><item><ref target="http://www.europeanborderbreakersawards.eu/">Sit uffiċjali</ref></item>
<item><ref target="http://ec.europa.eu/culture/our-programmes-and-actions/prizes/european-border-breakers-awards_en.htm">EBBA fuq il-portal kulturali tal-Kummissjoni Ewropea</ref></item>
<item><ref target="http://www.eurosonic-noorderslag.nl">Website Eurosonic Noorderslag</ref></item></list>
</text></body></html>