<html><body><text id="wikipedia_mt_wikipedia_org__20104.html" ns="0" revid="270963" sourceurl="https://mt.wikipedia.org/wiki/Robert_Lewandowski" title="Robert Lewandowski" type="wikipedia">Robert Lewandowski
<p><hi rend="bold">Robert Lewandowski</hi> (<ref target="https://mt.wikipedia.org/wiki/Varsavja">Varsavja</ref>, <ref target="https://mt.wikipedia.org/wiki/21_ta'_Awwissu">21 ta' Awwissu</ref> <ref target="https://mt.wikipedia.org/wiki/1988">1988</ref>) huwa plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Polonja">Pollakk</ref> li jilgħab għall-klabb Ġermaniż <ref target="https://mt.wikipedia.org/wiki/FC_Bayern_Munich">Bayern Munich</ref> u mat-<ref target="https://mt.wikipedia.org/wiki/Tim_nazzjonali_tal-futbol_tal-Polonja">Tim nazzjonali tal-Polonja</ref> bħala <ref target="https://mt.wikipedia.org/wiki/Attakkant">attakkant</ref>. Preċidentament huwa lagħab għal Delta Warsaw, <ref target="https://mt.wikipedia.org/wiki/Legia_Warsaw">Legia Warsaw</ref>, Znicz Pruszków, <ref target="https://mt.wikipedia.org/wiki/Lech_Poznań">Lech Poznań</ref>, u <ref target="https://mt.wikipedia.org/wiki/Borussia_Dortmund">Borussia Dortmund</ref>.</p>
Karriera
Bidu
<p>Lewandowski beda l-karriera tiegħu ma' Varsovia Warsaw, fejn lagħab għal seba' snin.<ref target="https://mt.wikipedia.org/wiki/Il-Paġna_prinċipali#cite_note-bajka-1">[1]</ref> Fis-sena ta' wara huwa mar ma' Delta Warsaw fejn irnexxielu jilgħab fl-ewwel tim u skorja erba' gowls.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
<p>Fl-istaġun 2006–07, Lewandowski kien l-aqwa skorer tat-<ref target="https://mt.wikipedia.org/wiki/II_liga_(Polonja)">Tielet Diviżjoni Pollakka</ref> bi 15-il gowl, fl-istess ħin huwa għen lil <ref target="https://mt.wikipedia.org/wiki/Znicz_Pruszków">Znicz Pruszków</ref> jirbħu l-promozzjoni.<ref target="https://mt.wikipedia.org/wiki/Il-Paġna_prinċipali#cite_note-krol-3">[3]</ref> Fl-istaġun ta' wara kien l-aqwa skorer fit-<ref target="https://mt.wikipedia.org/wiki/I_liga_(Polonja)">Tieni Diviżjoni Pollakka</ref> b'21 gowl.<ref target="https://mt.wikipedia.org/wiki/Il-Paġna_prinċipali#cite_note-krol-3">[3]</ref></p>
Lech Poznań
<p>F'Ġunju 2008, <ref target="https://mt.wikipedia.org/wiki/Lech_Poznań">Lech Poznań</ref> iffirmaw lil Lewandowski minn Znicz għal 1.5 miljun <hi rend="italic"><ref target="https://mt.wikipedia.org/wiki/Złoty_Pollakka">zlotys</ref></hi>.<ref target="https://mt.wikipedia.org/wiki/Il-Paġna_prinċipali#cite_note-bajka-1">[1]</ref><ref target="https://mt.wikipedia.org/wiki/Il-Paġna_prinċipali#cite_note-official-4">[4]</ref></p>
<p>Huwa għamel id-debutt tiegħu għal Lech f'Lulju 2008 bħala sostitut fl-ewwel taqsima tal-kwalifiki tal-<ref target="https://mt.wikipedia.org/wiki/UEFA_Cup">UEFA Cup</ref> kontra <ref target="https://mt.wikipedia.org/wiki/FK_Khazar_Lenkoran">Khazar Lenkoran</ref> mill-<ref target="https://mt.wikipedia.org/wiki/Ażerbajġan">Ażerbajġan</ref>. F'dik il-logħba, hu skorja l-uniku gowl tal-logħba. Matul id-debutt tiegħu fl-<ref target="https://mt.wikipedia.org/wiki/Ekstraklasa">Ekstraklasa</ref> fl-ewwel logħba tal-istaġun fil-logħba kontra <ref target="https://mt.wikipedia.org/wiki/GKS_Bełchatów">GKS Bełchatów</ref>, huwa skorja gowl b'takkuna erba' minuti wara t-tieni taqsima. Fl-<ref target="https://mt.wikipedia.org/wiki/2008–09_Ekstraklasa">ewwel staġun tiegħu</ref> fl-ogħla diviżjoni Pollakka, huwa kien it-tieni fil-klassifika tal-aqwa skorers. Fl-istaġun ta' wara, sar l-aqwa skorer bi 18-il gowl u għen lit-tim tiegħu jirbaħ il-kampjonat.</p>
Borussia Dortmund
<p>Wara stampa ta' spekulazzjoni li Lewandowski jistgħa jiċċaqlaq għal wieħed minn numru ta' klabbs,<ref target="https://mt.wikipedia.org/wiki/Il-Paġna_prinċipali#cite_note-republicca-5">[5]</ref><ref target="https://mt.wikipedia.org/wiki/Il-Paġna_prinċipali#cite_note-blackburn-6">[6]</ref> huwa ngħaqad mal-klabb tal-<ref target="https://mt.wikipedia.org/wiki/Fußball-Bundesliga">Bundesliga</ref> <ref target="https://mt.wikipedia.org/wiki/Borussia_Dortmund">Borussia Dortmund</ref> f'Ġunju 2010, billi ffirma kuntratt ta' erba' snin mal-klabb Ġermaniż<ref target="https://mt.wikipedia.org/wiki/Il-Paġna_prinċipali#cite_note-officialborussia-7">[7]</ref> għal ħlas rappurtat li jkun jiswa madwar <ref target="https://mt.wikipedia.org/wiki/Ewro">€</ref>4.5 miljun.<ref target="https://mt.wikipedia.org/wiki/Il-Paġna_prinċipali#cite_note-8">[8]</ref> Fid-19 ta' Settembru, hu skorja l-ewwel gowl tiegħu fil-<ref target="https://mt.wikipedia.org/wiki/Fußball-Bundesliga">Bundesliga</ref> billi għamel l-iskor 3–0 fir-<ref target="https://mt.wikipedia.org/wiki/Revierderby">Revierderby</ref> kontra <ref target="https://mt.wikipedia.org/wiki/FC_Schalke_04">Schalke 04</ref>; il-logħba spiċċat fl-iskor ta' 3–1.<ref target="https://mt.wikipedia.org/wiki/Il-Paġna_prinċipali#cite_note-9">[9]</ref></p>
2011–12
<p>Fl-istaġun 2011–12 fil-kampanja tal-Bundesliga, Lewandowski pprofitta minn korriment ta' <ref target="https://mt.wikipedia.org/wiki/Lucas_Barrios">Lucas Barrios</ref> u hu kien elevat għal pożizzjoni dejjem preżenti mill-bidu sal-waqfa tax-xitwa. L-attakkant wieġeb billi sab ix-xibka darbtejn f'rebħa ta' 3-0 kontra <ref target="https://mt.wikipedia.org/wiki/SV_Sandhausen">SV Sandhausen</ref> fl-ewwel taqsima tad-<ref target="https://mt.wikipedia.org/wiki/DFB-Pokal">DFB-Pokal</ref>.<ref target="https://mt.wikipedia.org/wiki/Il-Paġna_prinċipali#cite_note-10">[10]</ref>  Lewandowski fetaħ il-kont tal-kamojonat tiegħu f'rebħa ta' 2–0 kontra <ref target="https://mt.wikipedia.org/wiki/1._FC_Nuremberg">1. FC Nuremberg</ref> fl-20 ta' Awwissu 2011 billi jipprovdi l-kuntatt tal-irfinar minn <ref target="https://mt.wikipedia.org/wiki/Mario_Götze">Mario Götze</ref>.<ref target="https://mt.wikipedia.org/wiki/Il-Paġna_prinċipali#cite_note-11">[11]</ref> Fl-1 ta' Ottubru, Lewandowski pprovda assist u skorja tlett gowls f'rebħa ta' 4–0 kontra <ref target="https://mt.wikipedia.org/wiki/FC_Augsburg">FC Augsburg</ref>,<ref target="https://mt.wikipedia.org/wiki/Il-Paġna_prinċipali#cite_note-12">[12]</ref> wara telfa diżappuntanti ta' 3–0 kontra <ref target="https://mt.wikipedia.org/wiki/Olympique_de_Marseille">Olympique de Marseille</ref> fil-fażi tal-gruppi tal-<ref target="https://mt.wikipedia.org/wiki/2011–12_UEFA_Champions_League">UEFA Champions League</ref>.<ref target="https://mt.wikipedia.org/wiki/Il-Paġna_prinċipali#cite_note-13">[13]</ref> Dortmund telgħu fit-tieni post fil-<ref target="https://mt.wikipedia.org/wiki/2011–12_Fußball-Bundesliga">Bundesliga</ref> b'rebħa komda ta' 5-0 kontra <ref target="https://mt.wikipedia.org/wiki/1._FC_Köln">1. FC Köln</ref> fit-22 ta' Ottubru, fejn Lewandowski sab ix-xibka f'kull naħa tal-ewwel taqsima.<ref target="https://mt.wikipedia.org/wiki/Il-Paġna_prinċipali#cite_note-14">[14]</ref>  Dortmund vjaġġaw lejn <ref target="https://mt.wikipedia.org/wiki/SC_Freiburg">SC Freiburg</ref> fis-17 ta' Diċembru u Lewandowski skorja darbtejn u provda assist għall-<ref target="https://mt.wikipedia.org/wiki/Kevin_Großkreutz">Kevin Großkreutz</ref>, fejn Dortmund rebħu faċilment bl-iskor ta' 4–1.<ref target="https://mt.wikipedia.org/wiki/Il-Paġna_prinċipali#cite_note-15">[15]</ref> Minħabba l-prestazzjoni b'saħħitha tiegħu, hu kien imsemmi l-<ref target="https://mt.wikipedia.org/wiki/Piłka_nożna_magazine_plebiscite">Aqwa Plejer tas-Sena tal-Polonja</ref>.<ref target="https://mt.wikipedia.org/wiki/Il-Paġna_prinċipali#cite_note-16">[16]</ref></p>
<p>Wara l-waqfa tax-xitwa, fit-22 ta' Jannar 2012, Dortmund għelbu lil <ref target="https://mt.wikipedia.org/wiki/Hamburger_SV">Hamburger SV</ref> 5–1 biex jimxu b'livell ta' punti mal-mexxejja <ref target="https://mt.wikipedia.org/wiki/FC_Bayern_Munich">Bayern Munich</ref>; Lewandowski skorja darbtejn u żied assist għall-<ref target="https://mt.wikipedia.org/wiki/Jakub_Błaszczykowski">Jakub Błaszczykowski</ref> fir-rewwixta.<ref target="https://mt.wikipedia.org/wiki/Il-Paġna_prinċipali#cite_note-17">[17]</ref> Hu skorja l-uniku gowl tal-logħba f'rebħa ta' 1–0 kontra Bayern Munich fil-11 ta' April.<ref target="https://mt.wikipedia.org/wiki/Il-Paġna_prinċipali#cite_note-18">[18]</ref> Ir-riżultat ta lil Dortmund sitt punti fuq ir-rivali tat-titolu tagħhom fejn kellhom biss erba' logħob x'jilgħabu.<ref target="https://mt.wikipedia.org/wiki/Il-Paġna_prinċipali#cite_note-19">[19]</ref>  Fil-21 ta' April, Lewandowski provda assist għall-<ref target="https://mt.wikipedia.org/wiki/Shinji_Kagawa">Shinji Kagawa</ref> fid-59 minuta fejn Dortmund rebħu 2–0 kontra <ref target="https://mt.wikipedia.org/wiki/Borussia_Mönchengladbach">Borussia Mönchengladbach</ref> li ssiġillaw it-titolu għat-tieni darba.<ref target="https://mt.wikipedia.org/wiki/Il-Paġna_prinċipali#cite_note-20">[20]</ref> Fil-logħba finali tal-Bundesliga, Lewandowski skorja żewġ gowls fl-ewwel taqsima fejn Dortmund għelbu lil Freiburg 4–0 u ċċelebrataw l-irfigħ tat-titolu.<ref target="https://mt.wikipedia.org/wiki/Il-Paġna_prinċipali#cite_note-21">[21]</ref></p>
<p>Lewandowski spiċċa s-sena bħala t-tielet l-aqwa skorer li skorja 22 gowls, l-ebda gowl minn penalti, u provda sitt assisti.<ref target="https://mt.wikipedia.org/wiki/Il-Paġna_prinċipali#cite_note-22">[22]</ref></p>
<p>Fil-logħba finali tal-istaġun għall-Dortmund, huwa skorja tlett gowls fil-finali tad-<ref target="https://mt.wikipedia.org/wiki/DFB-Pokal">DFB-Pokal</ref>, b'rebħa ta' 5–2 fuq Bayern Munich, li l-klabb kiseb l-ewwel kampjonat tiegħu u tazza doppja.<ref target="https://mt.wikipedia.org/wiki/Il-Paġna_prinċipali#cite_note-23">[23]</ref><ref target="https://mt.wikipedia.org/wiki/Il-Paġna_prinċipali#cite_note-24">[24]</ref> Lewandowski spiċċa l-aqwa skorer tad-DFB-Pokal, b'seba' gowls f'sitt logħbiet.<ref target="https://mt.wikipedia.org/wiki/Il-Paġna_prinċipali#cite_note-25">[25]</ref></p>
2012–13
<p>Lewandowski għamel l-ewwel dehra fil-kampanja tal-<ref target="https://mt.wikipedia.org/wiki/Bundesliga">Bundesliga</ref> f'rebħa ta' 2–1 kontra <ref target="https://mt.wikipedia.org/wiki/SV_Werder_Bremen">Werder Bremen</ref> fil-jum tal-ftuħ tal-istaġun.<ref target="https://mt.wikipedia.org/wiki/Il-Paġna_prinċipali#cite_note-26">[26]</ref> Hu skorja l-ewwel gowl tiegħu f'rebħa ta' 3–0 kontra <ref target="https://mt.wikipedia.org/wiki/Bayer_04_Leverkusen">Bayer Leverkusen</ref> fil-15 ta' Settembru 2012, b'hekk hu kabbar il-ġirja ta'  Dortmund għall-31 logħbiet mingħajr telfa u ressaq lil-klabb fit-tielet post fil-Bundesliga.<ref target="https://mt.wikipedia.org/wiki/Il-Paġna_prinċipali#cite_note-27">[27]</ref> Huwa stabbilixxa rekord ġdid klabb tal-itwal strajk ta' gowls, wara li skorja fi 12-il logħba, huwa ssupera r-rekord ta' <ref target="https://mt.wikipedia.org/wiki/Friedhelm_Konietzka">Friedhelm Konietzka</ref> mill-istaġun <ref target="https://mt.wikipedia.org/wiki/Fußball-Bundesliga_1964–65">1964–65</ref>.<ref target="https://mt.wikipedia.org/wiki/Il-Paġna_prinċipali#cite_note-28">[28]</ref></p>
<p>L-ewwel logħba tal-istaġun kienet dik tal-<ref target="https://mt.wikipedia.org/wiki/2012–13_UEFA_Champions_League">UEFA Champions League</ref>, Lewandowski skorja l-uniku gowl enfatiku fis-87 minuta fejn Dortmund għelbu lil <ref target="https://mt.wikipedia.org/wiki/AFC_Ajax">Ajax</ref> bl-iskor ta' 1–0.<ref target="https://mt.wikipedia.org/wiki/Il-Paġna_prinċipali#cite_note-29">[29]</ref> Fl-24 ta' April 2013, Lewandowski sar l-ewwel plejer li skorja erba' gowls fis-semi finali tal-UEFA Champions League fejn Dortmund għelbu lill-kampjuni Spanjoli <ref target="https://mt.wikipedia.org/wiki/Real_Madrid">Real Madrid</ref> bl-iskor ta' <ref target="https://mt.wikipedia.org/wiki/Fażi_eliminatorja_tal-UEFA_Champions_League_2012–13#Borussia_Dortmund_v_Real_Madrid">4–1</ref> fl-ewwel leg ġewwa <ref target="https://mt.wikipedia.org/wiki/Signal_Iduna_Park">Signal Iduna Park</ref>.<ref target="https://mt.wikipedia.org/wiki/Il-Paġna_prinċipali#cite_note-30">[30]</ref></p>
<p>Skont id-direttur ta' Dortmund <ref target="https://mt.wikipedia.org/wiki/Michael_Zorc">Michael Zorc</ref>, li tkellem fi Frar 2013, Lewandowski mhux se jġedded il-kuntratt tiegħu mal-klabb, u jħalli fis-sajf tal-2013 jew wara l-istaġun 2013–14.<ref target="https://mt.wikipedia.org/wiki/Il-Paġna_prinċipali#cite_note-31">[31]</ref></p>
Internazzjonali
<figure><caption>Lewandowski (lemin) jilgħab għall-<ref target="https://mt.wikipedia.org/wiki/Tim_nazzjonali_tal-futbol_tal-Polonja">Polonja</ref>.</caption></figure>
<p>Lewandowski għamel tliet apparenzi għall-<ref target="https://mt.wikipedia.org/wiki/Tim_nazzjonali_tal-futbol_tal-Polonja_ta'_taħt_il-21_sena">Polonja U21</ref>, f'logħob ta' ħbiberija kontra l-Ingilterra, il-Belarus u l-Finlandja.</p>
<p>Id-debutt tiegħu għat-tim nazzjonali tal-kbar kien fl-10 Settembru 2008, tliet ġimgħat wara l-20 anniversarju tiegħu, kontra s-<ref target="https://mt.wikipedia.org/wiki/Tim_nazzjonali_tal-futbol_ta'_San_Marino">San Marino</ref> fejn hu daħal bħala sostitut u skorja gowl wieħed.<ref target="https://mt.wikipedia.org/wiki/Il-Paġna_prinċipali#cite_note-32">[32]</ref><ref target="https://mt.wikipedia.org/wiki/Il-Paġna_prinċipali#cite_note-33">[33]</ref> <ref target="https://mt.wikipedia.org/wiki/Włodzimierz_Lubański">Włodzimierz Lubański</ref> biss, li huwa ġeneralment meqjus bħala "<ref target="https://mt.wikipedia.org/wiki/UEFA_Jubilee_Awards">leġġenda</ref>", skorja gowl fid-debutt tiegħu għat-tim nazzjonali ta' età iżgħar minn Lewandowski, fejn dakinhar kellu biss 16-il sena.</p>
<p>Huwa lagħab ġewwa Varsavja fil-logħba tal-ftuħ tal-<ref target="https://mt.wikipedia.org/wiki/Kampjonati_Ewropej_tal-Futbol_2012">Kampjonati Ewropej 2012</ref> kontra l-<ref target="https://mt.wikipedia.org/wiki/Tim_nazzjonali_tal-futbol_tal-Greċja">Greċja</ref>, Lewandowski skorja l-ewwel gowl tal-kompetizzjoni u kien imsemmi l-Plejer tal-Logħba.<ref target="https://mt.wikipedia.org/wiki/Il-Paġna_prinċipali#cite_note-34">[34]</ref> Huwa lagħab fit-tliet logħbiet kollha għall-Polonja fil-kompetizzjoni, fejn il-ko-ospiti ġew eliminati mill-fażi tal-gruppi b'żewġ punti miksuba.<ref target="https://mt.wikipedia.org/wiki/Il-Paġna_prinċipali#cite_note-35">[35]</ref><ref target="https://mt.wikipedia.org/wiki/Il-Paġna_prinċipali#cite_note-36">[36]</ref></p>
Statistika
<p><hi rend="italic">Statistika korretta sal-24 ta' April 2013.</hi></p>
<p>1 Inklużi s-<ref target="https://mt.wikipedia.org/wiki/Super_Cup_Pollakka">Super Cup Pollakka</ref>, <ref target="https://mt.wikipedia.org/wiki/DFL-Supercup">DFL-Supercup</ref>.</p>
<hi rend="italic">(korretta sas-26 ta' Marzu 2013)</hi>

Gowls Internazzjonali
<hi rend="italic">Punteġġi u r-riżultati tal-Polonja qedgħin fil-lista xellugija..</hi>

Unuri
Klabb
<figure><caption>Lewandowski ma' <ref target="https://mt.wikipedia.org/wiki/Lech_Poznań">Lech Poznań</ref>.</caption></figure>
Znicz Pruszków
<list type="unordered"><item><ref target="https://mt.wikipedia.org/wiki/II_liga_(Polonja)">II Liga</ref>: 2006–07</item></list>
Lech Poznań
<list type="unordered"><item><ref target="https://mt.wikipedia.org/wiki/Ekstraklasa">Ekstraklasa</ref>: <ref target="https://mt.wikipedia.org/wiki/2009–10_Ekstraklasa">2009–10</ref></item>
<item><ref target="https://mt.wikipedia.org/wiki/Polish_Cup">Polish Cup</ref>: <ref target="https://mt.wikipedia.org/wiki/2008–09_Polish_Cup">2008–09</ref></item>
<item><ref target="https://mt.wikipedia.org/wiki/Polish_SuperCup">Polish SuperCup</ref>: 2009</item></list>
Borussia Dortmund
<list type="unordered"><item><ref target="https://mt.wikipedia.org/wiki/Fußball-Bundesliga">Bundesliga</ref>: <ref target="https://mt.wikipedia.org/wiki/2010–11_Fußball-Bundesliga">2010–11</ref>, <ref target="https://mt.wikipedia.org/wiki/2011–12_Fußball-Bundesliga">2011–12</ref></item></list>
<list type="unordered"><item><ref target="https://mt.wikipedia.org/wiki/DFB-Pokal">DFB-Pokal</ref>: <ref target="https://mt.wikipedia.org/wiki/2011–12_DFB-Pokal">2011–12</ref></item></list>
Individwali
<list type="unordered"><item>L-aqwa skorer ta' <ref target="https://mt.wikipedia.org/wiki/II_liga_(Polonja)">II Liga</ref>: 2006–07 (15-il gowl)</item>
<item>L-aqwa skorer ta' <ref target="https://mt.wikipedia.org/wiki/I_liga_(Polonja)">I Liga</ref>: 2007–08 (21 gowls)</item>
<item>L-aqwa skorer tal-<ref target="https://mt.wikipedia.org/wiki/Ekstraklasa">Ekstraklasa</ref>: 2009–10 (18-il gowl)</item>
<item>L-aqwa skorer tad-<ref target="https://mt.wikipedia.org/wiki/DFB-Pokal">DFB-Pokal</ref>: DFB-Pokal (7 gowls)</item>
<item><ref target="https://mt.wikipedia.org/wiki/Piłka_nożna_magazine_plebiscite">Rivelazzjoni tas-Sena Pollokka</ref>: 2008</item>
<item><ref target="https://mt.wikipedia.org/wiki/Piłka_nożna_magazine_plebiscite">Plejer tas-Sena tal-Ekstraklasa</ref>: 2009</item>
<item><ref target="https://mt.wikipedia.org/wiki/Piłka_nożna_magazine_plebiscite">Plejer tas-Sena Pollakk</ref>: 2011, 2012</item></list>
Ħajja privata
<p>Missier Lewandowski, Krzysztof (miet fl-1995),<ref target="https://mt.wikipedia.org/wiki/Il-Paġna_prinċipali#cite_note-bajka-1">[1]</ref> kien kampjun Pollakk tal-<ref target="https://mt.wikipedia.org/wiki/Ġudo">ġudo</ref>, u wkoll lagħab futbol għall-<ref target="https://mt.wikipedia.org/wiki/Hutnik_Warszawa">Hutnik Warszawa</ref> fit-tieni diviżjoni.<ref target="https://mt.wikipedia.org/wiki/Il-Paġna_prinċipali#cite_note-background-37">[37]</ref> Ommu, Iwona, hija eks-plejer tal-<ref target="https://mt.wikipedia.org/wiki/Volibol">volibol</ref> li kienet tilgħab ma' <ref target="https://mt.wikipedia.org/wiki/AZS_Politechnika_Warszawa">AZS Warszawa</ref> u aktar tard saret viċi-president ta' Partyzant Leszno.<ref target="https://mt.wikipedia.org/wiki/Il-Paġna_prinċipali#cite_note-bajka-1">[1]</ref><ref target="https://mt.wikipedia.org/wiki/Il-Paġna_prinċipali#cite_note-background-37">[37]</ref> Oħtu, Milena, ukoll tilgħab il-volibol u rrappreżentat it-tim nazzjonali tal-U21.<ref target="https://mt.wikipedia.org/wiki/Il-Paġna_prinċipali#cite_note-background-37">[37]</ref> L-għarusa tiegħu, Anna Stachurska, li rebħet il-medalja tal-bronż tat-Tazza tad-Dinja tal-<ref target="https://mt.wikipedia.org/wiki/Karat">Karat</ref> 2009.<ref target="https://mt.wikipedia.org/wiki/Il-Paġna_prinċipali#cite_note-background-37">[37]</ref> Dawn huma poġġuti biex jiżżewġu fl-2013 ġewwa Varsavja.<ref target="https://mt.wikipedia.org/wiki/Il-Paġna_prinċipali#cite_note-wedding-38">[38]</ref> Lewandowski huwa Kattoliku devot, u qal li huwa kburi bil-fidi tiegħu.<ref target="https://mt.wikipedia.org/wiki/Il-Paġna_prinċipali#cite_note-wiad120606-39">[39]</ref>
<ref target="https://mt.wikipedia.org/wiki/Il-Paġna_prinċipali#cite_note-wiara120608-40">[40]</ref></p>


Ħoloq esterni

<list type="unordered"><item>{{Il-mudell <ref target="https://mt.wikipedia.org/wiki/Mudell:FIFA">FIFA</ref>}} għandu nieqes l-identifikatur u l-entità ma teżistix fuq Wikidata.</item>
<item>Il-mudell {{<ref target="https://mt.wikipedia.org/wiki/Mudell:Nfteams">Nfteams</ref>}} għandu nieqes l-identifikatur u l-entità ma teżistix fuq Wikidata.</item>
<item>Il-mudell {{<ref target="https://mt.wikipedia.org/wiki/Mudell:90minut">90minut</ref>}} għandu nieqes l-identifikatur u l-entità ma teżistix fuq Wikidata</item></list>
</text></body></html>