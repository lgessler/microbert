<html><body><text id="wikipedia_mt_wikipedia_org__15909.html" ns="0" revid="268610" sourceurl="https://mt.wikipedia.org/wiki/John_F._Marks" title="John F. Marks" type="wikipedia">John F. Marks
<p><hi rend="bold">John F. Marks</hi> (<ref target="https://mt.wikipedia.org/wiki/Isla">Isla</ref>, 26 ta' Ġunju 1894 - <ref target="https://mt.wikipedia.org/wiki/Tas-Sliema">Tas-Sliema</ref>, 14 ta' Settembru 1954)<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> kien wieħed mill-intellettwali ewlenin li kellu l-<ref target="https://mt.wikipedia.org/wiki/Partit_Laburista">Partit Laburista</ref> fil-bidu tiegħu fis-snin 20, li ta sehem kbir biex Jum il-Ħaddiem fl-1 ta' Mejju jiġi ċċelebrat f’<ref target="https://mt.wikipedia.org/wiki/Malta">Malta</ref>.</p>
<p>Bin Daniel, <ref target="https://mt.wikipedia.org/wiki/Ġudaiżmu">Lhudi</ref> mwieled f'<ref target="https://mt.wikipedia.org/wiki/Varsavja">Varsavja</ref>, il-<ref target="https://mt.wikipedia.org/wiki/Polonja">Polonja</ref>, u Kunċetta mwielda Chetcuti. Studja l-Liċeo, il-Kulleġġ tat-Tarzna u wara daħal jaħdem bħala disinjatur fl-inġinerija fit-Tarzna.</p>
Politika
<p>Kien president tal-Każin Laburista tal-Isla. Kien fl-Eżekuttiv tal-Partit mill-1925 'il quddiem u għamel żmien bħala Viċi President tal-Partit. </p>
L-Ewwel ta' Mejju
<p>Fil-ktieb tiegħu <hi rend="italic">Bandiera Ħamra: L-Ewwel ta’ Mejju f’Malta</hi>, l-awtur Joe Borg iqis lil John Marks bħala l-magna li tat l-ewwel nifsijiet tal-ħajja lill-Ewwel ta’ Mejju f’Malta. Barra minn hekk jgħid li kieku ma kienx għal John F. Marks, forsi llum f’Malta ma niċċelebrawx Jum il-Ħaddiem. L-ewwel darba li l-Ewwel ta’ Mejju ġie ċċelebrat kien proprju fl-Isla fl-1926.</p>
Xogħlijiet
<p>Kiteb ħafna f'ġurnali Laburisti jew Xellugin bħal <hi rend="italic">Il Cotra</hi>. </p>
<p>Kiteb ukoll:</p>
<list type="unordered"><item><hi rend="italic">Tejbilhom Ħajjithom</hi> (1937)<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></item>
<item><hi rend="italic">Il Lingwa Nostra</hi> (parodija) (1932)</item></list>
<p>Wara mewtu l-familja tiegħu tat is-saġġi tiegħu lill-<ref target="https://mt.wikipedia.org/wiki/Università_ta'_Malta">Università ta' Malta</ref> bħala donazzjoni.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref></p>
</text></body></html>