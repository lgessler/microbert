<html><body><text id="wikipedia_mt_wikipedia_org__8702.html" ns="0" revid="215858" sourceurl="https://mt.wikipedia.org/wiki/Mottu_Olimpiku" title="Mottu Olimpiku" type="wikipedia">Mottu Olimpiku<figure><caption>Il-ħames ċrieki tal-Olimpjadi</caption></figure>
<p><hi rend="italic"><hi rend="bold">"Citius!, Altius!, Fortius!"</hi></hi> hi l-espressjoni bil-<ref target="https://mt.wikipedia.org/wiki/Lingwa_Latina">Latin</ref> (pron.: ci-zius, al-zius, for-zius) li tifforma l-mottu uffiċjali tal-Olimpjadi. Fl-ispirtu sportiv tal-<ref target="https://mt.wikipedia.org/wiki/Logħob_Olimpiku">Logħob Olimpiku</ref>, din għandha s-sinjifikat ta': <hi rend="italic"><hi rend="bold">"Aktar veloċi!, aktar fl-għoli!, aktar b'saħħa!"</hi></hi>. Dan il-mottu, flimkien mal-ħames ċrieki u l-<ref target="https://mt.wikipedia.org/wiki/Fjamma_Olimpika">fjamma Olimpika</ref>, hu wieħed mis-simboli prinċipali tal-Olimpjadi.</p>
<p><hi rend="italic">"Citius!, Altius!, Fortius!"</hi> kienet adottata bħala mottu tal-<ref target="https://mt.wikipedia.org/wiki/Kumitat_Olimpiku_Internazzjonali">Kumitat Olimpiku Internazzjonali</ref> fl-<ref target="https://mt.wikipedia.org/wiki/1894">1894</ref>, fis-sena tal-fundazzjoni ta' dan l-istess kumitat (anki jekk kien użat għall-ewwel darba fl-okkażjoni tal-Olimpjadi ta' Pariġi fl-1924). Dan kien propost minn <ref target="https://mt.wikipedia.org/wiki/Pierre_de_Coubertin">Pierre de Coubertin</ref> imma ideat minn <ref target="https://mt.wikipedia.org/wiki/Henri_Didon">Henri Didon</ref>, predikatur Dumnikan famuż.</p>
Ara wkoll
<list type="unordered"><item><ref target="https://mt.wikipedia.org/wiki/Simboli_Olimpiċi">Simboli Olimpiċi</ref></item></list>
</text></body></html>