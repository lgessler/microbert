<html><body><text id="wikipedia_mt_wikipedia_org__4503.html" ns="0" revid="257986" sourceurl="https://mt.wikipedia.org/wiki/%C5%BBiemel" title="Żiemel" type="wikipedia">Żiemel<figure></figure>
<p>Iż-<hi rend="bold">żwiemel</hi> ilhom fid-dinja ħafna qabel l-umani. Meta il-<ref target="https://mt.wikipedia.org/wiki/Bniedem_Prestoriku">Bniedem Prestoriku</ref> beda jgħix fl-għerien, iż-żwiemel kienu ilhom diġa fid-dinja madwar miljun sena.</p>
Evoluzzjoni
<p>L-ewwel żiemel kien id-daqs ta' fenek. Kien jiekol pjanti u weraq fil-foresti ta' l-<ref target="https://mt.wikipedia.org/wiki/Ewropa">Ewropa</ref>, l-<ref target="https://mt.wikipedia.org/wiki/Asja_tal-Lvant">Asja tal-Lvant</ref> u l-<ref target="https://mt.wikipedia.org/wiki/Amerika_ta'_Fuq">Amerika ta' Fuq</ref>, madwar 50 miljun sena ilu. Jissejjaħ ukoll <ref target="https://mt.wikipedia.org/wiki/Eohippus">Eohippus</ref> jew '<hi rend="bold">L-Ewwel Żiemel'</hi>. </p>
<p>30 miljun sena ilu, <ref target="https://mt.wikipedia.org/wiki/Mesohippus">Mesohippus</ref> jew '<hi rend="bold">Iż-Żiemel tan-Nofs'</hi>, kien kbir daqs <ref target="https://mt.wikipedia.org/wiki/Mogħża">mogħża</ref> tal-lum, b'saqajn itwal u tliet iswaba fuq kull sieq. Is-sabà tan-nofs kien il-bidu ta' difer taż-żiemel.</p>
<p>Għaxar miljun sena wara, kien hemm iż-żiemel imdaqqas <hi rend="bold">Merychippus</hi> jew '<ref target="https://mt.wikipedia.org/wiki/Grazing_Horse">Grazing Horse</ref>'. Snienu kienu itwal u aħjar biex iqaċċtu l-ħaxix biex jiekol.</p>
<p>Għaxar miljun sena ilu, il-Merychippus, reġa' sar tibdil enormi fiż-żwiemel, fil-fatt il-<hi rend="bold">Pliohippus</hi> kien kbir daqs poni. Kellu d-difer bħal taż-żwiemel tal-lum u kellu saqajn twal biżżejjed biex ikun jista' jivjaġġa fit-tul. </p>
<p>Dan it-tip ta' żiemel imsejjaħ '<hi rend="bold">iż-Żiemel Modern'</hi> beda jgħix fid-dinja madwar żewġ miljun sena ilu. Minn dak iż-żmien 'l hawn ftit li xejn sar tibdil fl-istrutura taż-żiemel.</p>
Tipi ta' Żwiemel
<p>Hawn diversi razzez ta' żwiemel, kull razza tingħaraf minn oħra permezz ta' differenza fil-kuluri u marki, kif ukoll mid-daqs, karattru u l-fatturi tal-ġisem. Dawn huma xi razzez differenti ta' żwiemel:</p>
<list type="unordered"><item>Iż-Żiemel ta' l-Irkib (<hi rend="italic">Hack</hi>) huwa tip ta' żiemel li n-nies jirkbu fuqu għall-gost, fi kliem ieħor huwa dak iż-żiemel li jintuża' għall-<hi rend="italic">horse riding</hi>. Il-<hi rend="italic">hack</hi> għandu għonqu u saqajh twal u eleganti u b'dak ġismu mhux daqshekk tqil huwa ż-żiemel perfett biex tirkeb mara.</item></list>
<list type="unordered"><item>L-<hi rend="italic">Eventer</hi> huwa żiemel sinjur bit-talenti! Huwa dak iż-żiemel dritt li jintuża mill-pulizija tal-kavallerija u f'diversi festi importanti. Huwa magħruf ukoll għall-isport tal-ġiri bil-qbiż li jsir miż-żwiemel. Fil-fatt b'hekk jissejaħ <hi rend="italic">Eventer</hi> għax jieħu sehem f'diversi avvenimenti.</item></list>
<list type="unordered"><item>Żiemel Kaċċatur (<hi rend="italic">Hunter</hi>) jista' jkun kull żiemel li huwa tajjeb għall-kaċċa tal-volpi. Imma bniedem li mhux interresat fil-kaċċa jista' juża dan iż-żiemel biex jivjaġġa bih minn post għal ieħor.</item></list>
<list type="unordered"><item><hi rend="italic">Cob</hi> huwa dak iż-żiemel li jintuża' biex iġorr xi karettun, karozzin jew tip ta' trasport ieħor li jitmexxa minn żiemel. Il-<hi rend="italic">Cob</hi> ikollu għonqu qasir u saqajh irqaq u qosra, imma huwa verament b'saħħtu. Il-persuna li tidderieġi lil dan iż-żiemel tissejjaħ kuċċier.</item></list>
<list type="unordered"><item>L-aħħar <hi rend="italic">Tarpani</hi> li kienu jeżistu fis-salvaġġ kienu jinstabu fir-Russja madwar 100 sena ilu. Illum il-ġurnata ftit għadek issib li jgħixu fi grupp ukoll. It-Tarpan ġej mir-razza taż-żwiemel magħrufa bħala <ref target="https://mt.wikipedia.org/wiki/Plateau">Plateau</ref>.</item></list>
<list type="unordered"><item>Iż-Żiemel ta' Przewalski: Magħruf ukoll bħala ż-<ref target="https://mt.wikipedia.org/wiki/Żiemel_Salvaġġ_Mongoljan">Żiemel Salvaġġ Mongoljan</ref>, jew iż-<ref target="https://mt.wikipedia.org/wiki/Żiemel_Salvaġġ_Asjatiku">Żiemel Salvaġġ Asjatiku</ref>. Dan it-tip ta' żiemel huwa msemmi għall-Kurunell Nicolai Przewalski, li fl-1881, sab merħla żwiemel li ilhom jeżistu minn Żmien is-Silġ u qatt ma nbidlu. Illum ftit għadek issib jgħixu fis-salvaġġ, dawn tista' issibhom fil-lbiċ tal-Mongolja. Dan iż-żiemel ġej mir-razza pre-storika <ref target="https://mt.wikipedia.org/wiki/Steppe">Steppe</ref>.</item></list>
<list type="unordered"><item>Matul it-tfittix għad-deheb fl-Awstralja fl-1850, ħafna raħħala u bdiewa telqu mid-dar tagħhom biex ifitxxu 'l fortuna. U sabu dawn iż-żwiemel <hi rend="italic">Brumby</hi> jgħixu fis-salvaġġ. Dawn kienu jużawhom bħala għajnuna f'xogħolhom sa kemm daħlu l-magni, wara l-Ewwel Gwerra Dinjija.</item></list>
Partijiet Differenti fil-Ġisem taż-Żiemel
<figure></figure>
<list type="unordered"><item>Għonq</item></list>
<list type="unordered"><item>Ħaddejn</item></list>
<list type="unordered"><item>Imnifsejn</item></list>
<list type="unordered"><item>Geddum</item></list>
<list type="unordered"><item>Chin Groove</item></list>
<list type="unordered"><item>Poll</item></list>
<list type="unordered"><item>Crest</item></list>
<list type="unordered"><item>Withers</item></list>
<list type="unordered"><item>Minkeb</item></list>
<list type="unordered"><item>Sider</item></list>
<list type="unordered"><item>Spalla</item></list>
<list type="unordered"><item>Kanal ta' l-Għonq</item></list>
<list type="unordered"><item>Driegħ</item></list>
<list type="unordered"><item>Rkobba</item></list>
<list type="unordered"><item>Cannon</item></list>
<list type="unordered"><item>Fetlock Joint</item></list>
<list type="unordered"><item>Coronet</item></list>
<list type="unordered"><item>Ergot</item></list>
<list type="unordered"><item>Pastern</item></list>
<list type="unordered"><item>Chestnut</item></list>
<list type="unordered"><item>Dahar</item></list>
<list type="unordered"><item>Loins</item></list>
<list type="unordered"><item>Qagħad</item></list>
<list type="unordered"><item>Croup</item></list>
<list type="unordered"><item>Dock</item></list>
<list type="unordered"><item>Denb</item></list>
<list type="unordered"><item>Falda</item></list>
<list type="unordered"><item>Gaskin</item></list>
<list type="unordered"><item>Hock</item></list>
<list type="unordered"><item>Point of Hock</item></list>
</text></body></html>