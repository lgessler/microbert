<html><body><text id="wikipedia_mt_wikipedia_org__21792.html" ns="0" revid="264344" sourceurl="https://mt.wikipedia.org/wiki/Festival_tal-Eurovision_2014" title="Festival tal-Eurovision 2014" type="wikipedia">Festival tal-Eurovision 2014
<p>Il-<hi rend="bold">Festival tal-Eurovision 2014</hi> se jkun id-59 edizzjoni ta' dan il-<ref target="https://mt.wikipedia.org/wiki/Festival_tal-Eurovision">konkors mużikali</ref>. Dan l-avveniment sar f'<ref target="https://mt.wikipedia.org/wiki/Kopenħagen">Copenhagen</ref>, id-<ref target="https://mt.wikipedia.org/wiki/Danimarka">Danimarka</ref>, wara li <ref target="https://mt.wikipedia.org/wiki/Emmelie_de_Forest">Emmelie de Forest</ref> fil-<ref target="https://mt.wikipedia.org/wiki/Festival_tal-Eurovision_2013">Festival tal-Eurovision 2013</ref> tat id-dritt lil dan il-pajjiż jospita l-Eurovision għat-tielet darba. Il-belt ta' Copenhagen ukoll se tospita dan l-avveniment għat-tielet darba. L-istazzjon <ref target="https://mt.wikipedia.org/wiki/Danmarks_Radio">Danmarks Radio</ref> (DR) għażel lil <ref target="https://mt.wikipedia.org/wiki/B&amp;W_Hallerne">B&amp;W Hallerne</ref> bħala s-sala għall-avveniment wara li ġew ikkunsidrati diversi swali oħra fi bliet different mifruxin mad-Danimarka. <ref target="https://mt.wikipedia.org/wiki/B&amp;W_Hallerne">B&amp;W Hallerne</ref> hija sala li kienet tintuża biex jinbnew il-vapuri u ġiet ittrasformata f'arena li setgħet tospita dan il-konkors. Tinsab fuq il-gżira ta' Refshaleoen, li ġie mħabbar li kienet se tissejjaħ "Eurovision Island" matul iż-żmien tal-festival. Sebgħa u tletin pajjiż se jieħdu sehem, fosthom il-<ref target="https://mt.wikipedia.org/wiki/Polonja">Polonja</ref> u l-<ref target="https://mt.wikipedia.org/wiki/Portugall">Portugall</ref> li rritornaw wara waqfa qasira. Għat-tieni darba konsekuttiva, erba' pajjiżi ħassew il-bżonn li jirtiraw mill-festival, l-aktar minħabba raġunijiet finanzjarji. Dan se jkun l-iżgħar festival bħala numru ta' pajjiżi mill-2006. Id-disinn tal-konkors kien mibni madwar it-tema "Join Us", fejn iċ-ċentru ta' kollox huwa d-djamant ta' lwien blu u vjola li jirrappreżenta lill-gżira ta' Refshaleoen li fiha sar il-festival.</p>
Allokazzjoni tas-semifinali
<p>Bħas-snin ta' qabel, kien hemm polza li ddeterminat liema pajjiżi kienu se jikkompetu fl-ewwel jew fit-tieni semifinali. Din saret fis-17 ta' Jannar tal-2013 fis-Sala Ċentrali ta' Malmö. Għall-kuntrarju tal-edizzjonijiet l-oħrajn, l-ordni tal-pajjiżi ġiet deċiża mid-diretturi tal-festival, sabiex kull kanzunetta tkun imqassma b'tali mod li tkun differenti minn ta' qabilha u ta' warajha u l-festival ikun aktar interessanti. L-ordni ta' kif se jikkompetu l-pajjiżi tħabbret f'April.</p>
<p>Bħas-snin ta' qabel, is-semifinalisti ġew imqassma f'sitt urni, ibbażati fuq kif ivvutaw lil xulxin f'dawn l-aħħar għaxar snin.</p>

Ħoloq esterni

<list type="unordered"><item><ref target="http://www.eurovision.tv/">Sit uffiċjali</ref></item>
<item><ref target="http://www.youtube.com/user/eurovision">Stazzjon uffiċjali</ref> fuq <ref target="https://mt.wikipedia.org/wiki/YouTube">YouTube</ref></item></list>
</text></body></html>