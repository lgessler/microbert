<html><body><text id="wikipedia_mt_wikipedia_org__25312.html" ns="0" revid="265966" sourceurl="https://mt.wikipedia.org/wiki/Robert_Hamilton" title="Robert Hamilton" type="wikipedia">Robert Hamilton<p><hi rend="bold">Robert Hamilton</hi> (Ħamrun, 25 ta' Frar 1894 - 2 ta' Settembru 1945), kien Speaker tal-Parlament u Ministru fis-snin għoxrin tas-seklu għoxrin. </p>
Edukazzjoni
<p>Ħa l-edukazzjoni tiegħu fil-Floriana Garrison School u fid-Dockyard School. Ta' 14-il sena daħal id-Dockyard u għamel sakemm kellu 27 sena meta daħal fil-politika. </p>
Politika
<p>Flimkien ma' Strickland u oħrajn kien wieħed mill-fundaturi tal-Anglo-Maltese Party li iktar tard sar il-Partit Kostituzzjonali. Sar l-iżgħar membru tal-Ewwel Parlament Malti meta kien elett fl-1921 u reġa' kien elett it-tliet elezzjonijiet ta' wara. </p>
<p>Kien l-ewwel wieħed li tkellem bil-Malti fil-Parlament. </p>
<p>Kien Speaker tal-Parlament (1927-1929) u Ministru tal-Posta u x-Xogħol (1929-1930). </p>
<p>Kien hu ukoll li fl-1923, meta kien fl-Oppożizzjoni, f'mument ta' rabja tefa' l-linka lil deputat tal-gvern u tebba' l-Arazzi tal-Parlament. </p>
<p>Hamilton miet ta' 51 sena meta kien <ref target="https://mt.wikipedia.org/wiki/Brisbane">Brisbane</ref>, l-<ref target="https://mt.wikipedia.org/wiki/Awstralja">Awstralja</ref>.</p>
</text></body></html>