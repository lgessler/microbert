<html><body><text id="wikipedia_mt_wikipedia_org__14014.html" ns="0" revid="262719" sourceurl="https://mt.wikipedia.org/wiki/Enya" title="Enya" type="wikipedia">Enya

<p><hi rend="bold">Eithne Patricia Ní Bhraonáin</hi> (<ref target="https://mt.wikipedia.org/wiki/Gweedore">Gweedore</ref>, <ref target="https://mt.wikipedia.org/wiki/17_ta'_Mejju">17 ta' Mejju</ref> <ref target="https://mt.wikipedia.org/wiki/1961">1961</ref>), magħrufha aħjar bħala <hi rend="bold">Enya</hi>, hija <ref target="https://mt.wikipedia.org/wiki/Kantant">kantanta</ref>, <ref target="https://mt.wikipedia.org/wiki/Mużiċist">mużiċista</ref> u <ref target="https://mt.wikipedia.org/wiki/Kompożitur">kompożitriċi</ref> <ref target="https://mt.wikipedia.org/wiki/Irlanda">Irlandiża</ref>. Isimha ħafna drabi huwa ppreżentat fil-medja bħala <hi rend="bold">Enya Breenan</hi>; <hi rend="italic">Enya</hi> huwa tranżliterazzjoni approsimittiva ta' kif Eithne (isem bl-Irlandiż) huwa pronunzjat fil-<ref target="https://mt.wikipedia.org/wiki/Lingwa_Irlandiża">lingwa Irlandiża</ref>, il-lingwa nattiva tagħha.</p>
<p>Il-karriera mużikali tagħha bdiet fl-1980, meta għal ftit ingħaqdet mal-grupp <ref target="https://mt.wikipedia.org/wiki/Clannad">Clannad</ref>, qabel ma ħalliet 'l-grupp biex tibda karriera bħala solista. L-album tagħha <hi rend="italic"><ref target="https://mt.wikipedia.org/wiki/Watermark_(Enya)">Watermark</ref></hi>, li ħareġ fl-1988, irnexxielha jwassalha għar-rikonoxximent internazzjonali u Enya saret magħrufha għall-ħoss uniku tagħha, li kien karatterizzat minn melodiji folkloristiċi, u diversi tipi oħra ta' ħsejjes.</p>
<p>Matul is-snin disgħin u l-bidu tal-millenju, Enya kompliet tgawdi s-suċċess; l-album tagħha <hi rend="italic"><ref target="https://mt.wikipedia.org/wiki/A_Day_Without_Rain">A Day Without Rain</ref></hi> (2000) irnexxielu jbigħ 15-il miljun kopja u hi ġiet imsejħa bħala l-ikbar artista femminili li biegħet diski fl-2001. Fl-<ref target="https://mt.wikipedia.org/wiki/Irlanda">Irlanda</ref>, hi hi l-iktar artista solista li biegħet kopji u hi uffiċjalment it-tieni l-ikbar esportatriċi ta' mużika f'pajjiżha wara l-grupp <ref target="https://mt.wikipedia.org/wiki/U2">U2</ref>. Iċ-ċifra ta' kopji tal-albums tagħha jammontaw għal 70 miljun sal-2009, b'iktar minn 26 miljun ikunu mill-<ref target="https://mt.wikipedia.org/wiki/Stati_Uniti_tal-Amerika">Istati Uniti</ref>. Ix-xogħol tagħha wassalha għal erba' <ref target="https://mt.wikipedia.org/wiki/Grammy_Award">Grammys</ref> u nominazzjoni għall-<ref target="https://mt.wikipedia.org/wiki/Academy_Award">Academy Award</ref>.</p>
Ħoloq esterni

<list type="unordered"><item><ref target="http://www.enya.com/">Enya.com</ref> — Sit uffiċjali ta' Enya</item>
<item><ref target="http://www.allmusic.com/artist/enya-p4197">Enya</ref> fuq <ref target="https://mt.wikipedia.org/wiki/Allmusic">Allmusic</ref></item></list>
</text></body></html>