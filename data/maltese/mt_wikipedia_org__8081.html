<html><body><text id="wikipedia_mt_wikipedia_org__8081.html" ns="0" revid="272400" sourceurl="https://mt.wikipedia.org/wiki/Manucho_Gon%C3%A7alves" title="Manucho Gonçalves" type="wikipedia">Manucho Gonçalves
<p><hi rend="bold">Mateus Alberto Contreiras Gonçalves</hi> (twieled fis-7 ta' Marzu 1983), magħruf aħjar bħala <hi rend="bold">Manucho</hi>, huwa eks-plejer tal-<ref target="https://mt.wikipedia.org/wiki/Futbol">futbol</ref> mill-<ref target="https://mt.wikipedia.org/wiki/Angola">Angola</ref>.</p>
Karriera
<p>Manucho beda l-karriera fil-futbol ma' Flamenguinhos, tim ġovanili żgħir minn Terra Nova, <ref target="https://mt.wikipedia.org/wiki/Luanda">Luanda</ref>, fejn kien jgħix. Taħt il-gwida tal-kowċ u missieru, Alberto Gonçalves, Manucho beda jilgħab fuq fuq il-faxxa xellugija u bil-mod il-mod sar wieħed mill-istilel tal-klabb.</p>
Bidu tal-karriera
<p>Manucho iffirma mat-tim ta' <ref target="https://mt.wikipedia.org/wiki/Sport_Luanda_e_Benfica">Benfica de Luanda</ref>, klabb medjutal-kampjonat tal-Angola. Hu mbagħad mexa għal mat-tim ta' <ref target="https://mt.wikipedia.org/wiki/Atlético_Petróleos_Luanda">Petro Atletico</ref>, fejn inizzjalment bata daqxejn biex jagħmel numru ta' apparenzi minħabba l-preżenza tal-attakkant <ref target="https://mt.wikipedia.org/wiki/Flávio_Amado">Flávio Amado</ref>. Wara li Flávio ngħaqad mat-tim <ref target="https://mt.wikipedia.org/wiki/Eġittu">Eġizzjan</ref> ta' <ref target="https://mt.wikipedia.org/wiki/Al-Ahly">Al-Ahly</ref>, Manucho stabilixxa ruħu fit-tim, fejn skorja 16-il gowl fl-2006 u 15 fl-2007.</p>
Manchester United
<p>Fil-21 ta' Diċembru 2007, kien imħabbar li Manucho qabel biex jiffirma mal-klabb tal-<ref target="https://mt.wikipedia.org/wiki/Premier_League">Premier League Ingliż</ref> <ref target="https://mt.wikipedia.org/wiki/Manchester_United_FC">Manchester United</ref>. Hu ngħaqad mal-klabb f'Jannar tal-2008 f'kuntratt ta' tliet snin.<ref target="https://mt.wikipedia.org/wiki/Il-Paġna_prinċipali#cite_note-signmu-1">[1]</ref> Qabel din l-aħbar, Manucho kien fi tliet ġimgħat ta' prova mat-tim ta' Manchester, fejn irnexxielu jimpressjona biżżejjed lill-kowċ ta' United <ref target="https://mt.wikipedia.org/wiki/Alex_Ferguson">Sir Alex Ferguson</ref> biex jiffirma kuntratt.</p>
<p>Fil-31 ta' Jannar 2008, kien imħabbar li Manucho kien ingħata b'self lit-tim Grieg ta' <ref target="https://mt.wikipedia.org/wiki/Panathinaikos_FC">Panathinaikos</ref>, għall-aħħar parti tal-istaġun 2007–08, minħabba kumplikazzjonijiet biex jakkwista permess għax-xogħol, fejn din servietu ta' spunt biex jakkwista aktar esperjenza. Il-perjodu ta' self beda wara l-eliminazzjoni tal-Angola mit-<ref target="https://mt.wikipedia.org/wiki/Tazza_Afrikana_tal-Futbol_2008">Tazza Afrikana 2008</ref> mill-Eġittu. Ma' Panathinaikos skorja fid-debutt tiegħu fir-rebħa ta' 2–0 kontra <ref target="https://mt.wikipedia.org/wiki/Larissa_FC">Larissa</ref>. Il-forma tajba ta' Manucho wasslet biex Panathinaikos jikkwalifikaw għall-<ref target="https://mt.wikipedia.org/wiki/UEFA_Champions_League_2008–09">UEFA Champions League 2008–09</ref>.</p>
<p>Fl-aħħar tal-istaġun, Manucho irritorna lura lejn Manchester United għall-pre-kampjonat fl-<ref target="https://mt.wikipedia.org/wiki/Afrika_t'Isfel">Afrika t'Isfel</ref>. Madanakollu, kien suspettat li weġġa' fil-<ref target="https://mt.wikipedia.org/wiki/Metatarsu">metatarsu</ref> u b'hekk ma kienx possibli li jkun parti mill-programm tal-pre-kampjonat. F'Awwissu tal-2008, il-klabb ikkonferma li huma kienu reġgħu applikaw għall-permess tax-xogħol għal Manucho biex b'hekk ikun jista' jilgħab magħhom.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Ftit wara kien imħabbar li Manucho kien ingħata l-permess, hekk kif din l-aħbar ġiet ukoll ikkonfermata mis-sit uffiċjali tal-klabb.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref> Manucho ingħata n-numru 26 għall-istaġun 2008–09, fejn iddebutta bħala sostitut fit-23 ta' Settembru 2008 fit-Tielet Rawnd tal-League Cup kontra <ref target="https://mt.wikipedia.org/wiki/Middlesbrough_FC">Middlesbrough</ref>, liema partita United rebħu 3–1. Id-debutt fil-kampjonat wasal fil-15 ta' Novembru 2008, fejn daħal bħala sostitut fil-partita mirbuħa minn United bl-iskor ta' 5–0 kontra <ref target="https://mt.wikipedia.org/wiki/Stoke_City_FC">Stoke City</ref>, fejn assista r-raba' gowl skorjat minn <ref target="https://mt.wikipedia.org/wiki/Danny_Welbeck">Danny Welbeck</ref>. </p>
Hull City
<p>Wara li sab opportunitajiet limitati mal-ewwel tim, fis-16 ta' Jannar 2009 Manucho qabel li jingħaqad ma' <ref target="https://mt.wikipedia.org/wiki/Hull_City_AFC">Hull City</ref> taħt self sa tmiem l-istaġun. Id-debutt wasal fit-telfa ta' 3–1 kontra <ref target="https://mt.wikipedia.org/wiki/Arsenal_FC">Arsenal</ref>,<ref target="https://mt.wikipedia.org/wiki/Il-Paġna_prinċipali#cite_note-4">[4]</ref> u nhar l-4 ta' Marzu 2009 wasal l-ewwel gowl tiegħu fil-Premier League, gowl fl-aħħar minuta li ta rebħa prezzjuża ta' 1–0 kontra <ref target="https://mt.wikipedia.org/wiki/Fulham_FC">Fulham</ref>.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref></p>
Internazzjonali
<p>Manucho kien membru tat-tim tal-Angola fil-fażi ta' kwalifikazzjoni għat-<ref target="https://mt.wikipedia.org/wiki/Tazza_Afrikana_tal-Futbol_2008">Tazza Afrikana 2008</ref>.</p>
<p>F'Jannar tal-2008, hu kien imsejjaħ fit-tim tal-Angola għat-<ref target="https://mt.wikipedia.org/wiki/Tazza_Afrikana_tal-Futbol_2008">Tazza Afrikana 2008</ref> li saret fil-<ref target="https://mt.wikipedia.org/wiki/Gana">Gana</ref>. Hu skorja l-ewwel gowl fl-ewwel partita tal-Angola kontra l-<ref target="https://mt.wikipedia.org/wiki/Tim_nazzjonali_tal-futbol_tal-Afrika_t'Isfel">Afrika t'Isfel</ref>, u skorja darbtejn oħra kontra s-<ref target="https://mt.wikipedia.org/wiki/Tim_nazzjonali_tal-futbol_tas-Senegal">Senegal</ref> fir-rebħa ta' 3–1. Fl-4 ta' Frar, Manucho skorja l-unika gowl tal-Angola fit-telfa ta' 2–1 kontra l-<ref target="https://mt.wikipedia.org/wiki/Tim_nazzjonali_tal-futbol_tal-Eġittu">Eġittu</ref>. Minkejja li r-riżultat kien ifisser l-eliminazzjoni tal-Angola mill-kompetizzjoni, il-gowl ta' Manucho minn madwar 20 metru kien ivvutat bħala "Il-Gowl tal-Kampjonat". Fl-aħħar tal-kampjonat, Manucho kien inkluż fl-"Aqwa XI", tim bl-aqwa plejers f'kull pożizzjoni.</p>


Ħoloq esterni
<list type="unordered"><item>Il-mudell {{<ref target="https://mt.wikipedia.org/wiki/Mudell:Soccerbase">Soccerbase</ref>}} għandu nieqes l-identifikatur u l-entità ma teżistix fuq Wikidata.</item>
<item>Il-mudell {{<ref target="https://mt.wikipedia.org/wiki/Mudell:Nfteams">Nfteams</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>