<html><body><text id="wikipedia_mt_wikipedia_org__4545.html" ns="0" revid="244255" sourceurl="https://mt.wikipedia.org/wiki/Fenek_ta%27_denbu_qotni_tal-Lvant" title="Fenek ta' denbu qotni tal-Lvant" type="wikipedia">Fenek ta' denbu qotni tal-Lvant

<p>Il-<ref target="https://mt.wikipedia.org/wiki/Fenek_ta'_denbu_qotni_tal-Lvant">Fenek ta' denbu qotni tal-Lvant</ref> <hi rend="italic"><ref target="https://mt.wikipedia.org/wiki/Sylvilagus_floridanus">Sylvilagus floridanus</ref></hi> jew kif inhu msejjaħ ukoll <ref target="https://mt.wikipedia.org/wiki/Denb_qotni_tal-Lvant">Denb qotni tal-Lvant</ref> huwa <ref target="https://mt.wikipedia.org/wiki/Mammiferu">mammiferu</ref> <ref target="https://mt.wikipedia.org/wiki/Plaċentat">plaċentat</ref> tad-<ref target="https://mt.wikipedia.org/wiki/Dinja_l-Ġdida">Dinja l-Ġdida</ref> u membru tal-<ref target="https://mt.wikipedia.org/wiki/Familja">familja</ref> <ref target="https://mt.wikipedia.org/wiki/Leporidae">Leporidae</ref>, fl-<ref target="https://mt.wikipedia.org/wiki/Ordni">ordni</ref> <ref target="https://mt.wikipedia.org/wiki/Lagomorpha">Lagomorpha</ref>. Dan id-<ref target="https://mt.wikipedia.org/wiki/Denb_qotni">denb qotni</ref> huwa wieħed mill-aktar <ref target="https://mt.wikipedia.org/wiki/Speċi">speċi</ref> komuni fil-kontinent ta' l-<ref target="https://mt.wikipedia.org/wiki/Amerika">Amerika</ref> ta' fuq.</p>
<p>Il-Fenek ta' denbu qotni tal-Lvant jista' jkun ta' kulur kannella fil-ħamrani (fis-sajf) jew kannella fil-griż (fix-xitwa) li jiċċara lejn taħt iż-żaqq fejn il-pil jidher ħafn' aktar fin, għandu par saqajn kbar fuq wara,  par widnejn twal u weqfin u denb qasir u qotni ta' lewn abjad fuq in-naħa ta' taħt u b'tebgħa ta' kulur is-sadid fuq in-naħa ta' fuq. In-nisa ġeneralment ikunu ftit akbar mill-irġiel.</p>
<p>Il-Fenek ta' denbu qotni tal-Lvant huwa <ref target="https://mt.wikipedia.org/wiki/Leporidu">leporidu</ref> <ref target="https://mt.wikipedia.org/wiki/Notturnu">notturnu</ref> li jkun attiv ħafna minn tard wara nżul ix-xemx sa kmieni filgħodu qabel it-tlugħ. Dan huwa <ref target="https://mt.wikipedia.org/wiki/Denb_qotni">denb qotni</ref> li jippreferi tip ta' abitat fejn jista' jħaffer il-bejta taħt l-art, ikun jista' jaħrab malajr (kapaċi jiġri b' veloċita ta' 'l fuq minn 30 kilometru fis-siegħa u jaqbeż bejn 3 u 5 metri) iżda dejjem fil-ftuħ.</p>
Riproduzzjoni

<p>L-irġiel ġeneralment jitgħammru ma' aktar minn <ref target="https://mt.wikipedia.org/wiki/Fenek">fenka</ref> waħda minn Frar sa Settembru u dawn jista' jkollhom minn 2 sa 4 btan żrameġ fis-sena. Il-<ref target="https://mt.wikipedia.org/wiki/Fenka">Fenka</ref> tipprepara bejta taħt l-art miksijja bil-ħaxix u s-suf tagħha stess ftit qabel ma' twelled u kif twelled din tkun lesta u tista' titgħammar mill-ewwel. Il-boton ikun magħmul minn 1 sa 9 żrameġ li jitwieldu għomja, bla pil u totalment dippendenti fuq l-omm. Iż-żrameġ ta' 3 ġimgħat jieqfu jieħdu l-ħalib u jaqbdu jieklu l-ħaxix, ta' 7 ġimgħat isiru indipendenti u ta' 3 xhur jimmaturaw sesswalment.</p>
Distribuzzjoni
<p>Il-<ref target="https://mt.wikipedia.org/wiki/Fenek_ta'_denbu_qotni_tal-Lvant">Fenek ta' denbu qotni tal-Lvant</ref> għandu firxa fil-Lvant u fil-Lbiċ ta' l-<ref target="https://mt.wikipedia.org/wiki/Stati_Uniti">Istati Uniti</ref>, fin-Nofs in-nhar tal-<ref target="https://mt.wikipedia.org/wiki/Kanada">Kanada</ref>, fil-Lvant tal-<ref target="https://mt.wikipedia.org/wiki/Messiku">Messiku</ref> u fl-<ref target="https://mt.wikipedia.org/wiki/Amerika_Ċentrali">Amerika Ċentrali</ref>. Id-distribuzzjoni ta' dan id-<ref target="https://mt.wikipedia.org/wiki/Denb_qotni">denb qotni</ref> kibret u nfirex lejn it-Tramuntana meta l-bniedem beda jaqta' l-foresti. Oriġinarjament il-<ref target="https://mt.wikipedia.org/wiki/Fenek_ta'_denbu_qotni_tal-Lvant">Fenek ta' denbu qotni tal-Lvant</ref> ma' kienx mifrux b'mod naturali f'<ref target="https://mt.wikipedia.org/wiki/New_England">New England</ref>, hawn dan id-<ref target="https://mt.wikipedia.org/wiki/Denb_qotni">denb qotni</ref> ġie ntrodott mill-bniedem u issa qiegħed jikkompeti għall-abitat mal-<ref target="https://mt.wikipedia.org/wiki/Fenek_ta'_denbu_qotni">Fenek ta' denbu qotni</ref> li huwa nativ ta' l-istat ta' <ref target="https://mt.wikipedia.org/wiki/New_England">New England</ref>.</p>
Klassifikazzjoni
<list type="unordered"><item><ref target="https://mt.wikipedia.org/wiki/Ordni">Ordni</ref> <ref target="https://mt.wikipedia.org/wiki/Lagomorpha">Lagomorpha</ref>
<list type="unordered"><item><ref target="https://mt.wikipedia.org/wiki/Familja">Familja</ref> <ref target="https://mt.wikipedia.org/wiki/Leporidae">Leporidae</ref>
<list type="unordered"><item><ref target="https://mt.wikipedia.org/wiki/Ġeneru">Ġeneru</ref> <hi rend="italic"><ref target="https://mt.wikipedia.org/wiki/Sylvilagus">Sylvilagus</ref></hi>
<list type="unordered"><item><ref target="https://mt.wikipedia.org/wiki/Sottoġeneru">Sottoġeneru</ref> <hi rend="italic"><ref target="https://mt.wikipedia.org/wiki/Sylvilagus_(sottoġeneru)">Sylvilagus</ref></hi></item>
<item><ref target="https://mt.wikipedia.org/wiki/Fenek_ta'_denbu_qotni_tal-Lvant">Fenek ta' denbu qotni tal-Lvant</ref>, <hi rend="italic"><ref target="https://mt.wikipedia.org/wiki/Sylvilagus_floridanus">Sylvilagus floridanus</ref></hi>
<list type="unordered"><item><ref target="https://mt.wikipedia.org/wiki/Sottospeċi">Sottospeċi</ref></item>
<item><hi rend="italic"><ref target="https://mt.wikipedia.org/wiki/Sylvilagus_floridanus_alacer">Sylvilagus floridanus alacer</ref></hi> (Bangs, 1896)</item>
<item><hi rend="italic"><ref target="https://mt.wikipedia.org/wiki/Sylvilagus_floridanus_avius">Sylvilagus floridanus avius</ref></hi> (Osgood, 1910)</item>
<item><hi rend="italic"><ref target="https://mt.wikipedia.org/wiki/Sylvilagus_floridanus_aztecus">Sylvilagus floridanus aztecus</ref></hi> (J.A. Allen, 1890)</item>
<item><hi rend="italic"><ref target="https://mt.wikipedia.org/wiki/Sylvilagus_floridanus_chapmani">Sylvilagus floridanus chapmani</ref></hi> (J.A. Allen, 1899)</item>
<item><hi rend="italic"><ref target="https://mt.wikipedia.org/wiki/Sylvilagus_floridanus_connectens">Sylvilagus floridanus connectens</ref></hi> (Nelson, 1904)</item>
<item><hi rend="italic"><ref target="https://mt.wikipedia.org/wiki/Sylvilagus_floridanus_cumanicus">Sylvilagus floridanus cumanicus</ref></hi> (Thomas, 1897)</item>
<item><hi rend="italic"><ref target="https://mt.wikipedia.org/wiki/Sylvilagus_floridanus_floridanus">Sylvilagus floridanus floridanus</ref></hi> (J.A. Allen, 1890)</item>
<item><hi rend="italic"><ref target="https://mt.wikipedia.org/wiki/Sylvilagus_floridanus_holzneri">Sylvilagus floridanus holzneri</ref></hi> (Mearns, 1896)</item>
<item><hi rend="italic"><ref target="https://mt.wikipedia.org/wiki/Sylvilagus_floridanus_hondurensis">Sylvilagus floridanus hondurensis</ref></hi> (Goldman, 1932)</item>
<item><hi rend="italic"><ref target="https://mt.wikipedia.org/wiki/Sylvilagus_floridanus_macrocarpus">Sylvilagus floridanus macrocarpus</ref></hi> (Diersing &amp; Wilson, 1980)</item>
<item><hi rend="italic"><ref target="https://mt.wikipedia.org/wiki/Sylvilagus_floridanus_mallurus">Sylvilagus floridanus mallurus</ref></hi> (Thomas, 1898)</item>
<item><hi rend="italic"><ref target="https://mt.wikipedia.org/wiki/Sylvilagus_floridanus_margaritae">Sylvilagus floridanus margaritae</ref></hi> (Miller, 1898)</item>
<item><hi rend="italic"><ref target="https://mt.wikipedia.org/wiki/Sylvilagus_floridanus_nigronuchalis">Sylvilagus floridanus nigronuchalis</ref></hi> (Hartert, 1894)</item>
<item><hi rend="italic"><ref target="https://mt.wikipedia.org/wiki/Sylvilagus_floridanus_orinoci">Sylvilagus floridanus orinoci</ref></hi> (Thomas, 1900)</item>
<item><hi rend="italic"><ref target="https://mt.wikipedia.org/wiki/Sylvilagus_floridanus_orizabae">Sylvilagus floridanus orizabae</ref></hi> (Merriam, 1893)</item>
<item><hi rend="italic"><ref target="https://mt.wikipedia.org/wiki/Sylvilagus_floridanus_purgatus">Sylvilagus floridanus purgatus</ref></hi> (Thomas, 1920)</item>
<item><hi rend="italic"><ref target="https://mt.wikipedia.org/wiki/Sylvilagus_floridanus_superciliaris">Sylvilagus floridanus superciliaris</ref></hi> (J.A. Allen, 1899)</item>
<item><hi rend="italic"><ref target="https://mt.wikipedia.org/wiki/Sylvilagus_floridanus_yucatanicus">Sylvilagus floridanus yucatanicus</ref></hi> (Miller, 1899)</item></list></item></list></item></list></item></list></item></list>
Referenzi
<list type="unordered"><item>Lagomorph Specialist Group (1996). <ref target="http://www.iucnredlist.org/search/details.php/41299/all"><hi rend="italic">Sylvilagus floridanus</hi></ref> L-inqas ħsieb. 2006 IUCN Red List of Threatened Species. IUCN 2006. Informazjoni mniżla fid- 9 ta' Novembru 2006.</item></list></text></body></html>