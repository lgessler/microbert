<html><body><text id="wikipedia_mt_wikipedia_org__13370.html" ns="0" revid="262942" sourceurl="https://mt.wikipedia.org/wiki/Commonwealth_tan-Nazzjonijiet" title="Commonwealth tan-Nazzjonijiet" type="wikipedia">Commonwealth tan-Nazzjonijiet
<p><hi rend="bold">Il-Commonwealth tan-Nazzjonijiet</hi>, jew il-<hi rend="bold">Commonwealth</hi>, hi organiżżażjoni ta' ħamsa u tletin pajjiż indipendenti, li ħafna minnhom kienu jiffurmaw parti mill-Imperu Ingliż. Dawn il-pajjiżi jikkollaboraw flimkien u jaħdmu sabiex, fost oħrajn jippromwovu d-demokrazija, id-drittijiet tal-bniedem, l-iggovernar tajjeb, il-liberta tal-persuna umana, il-kummerċ  ħieles, u l-paċi fid-dinja.</p>
<p>L-Organiżżażjoni taf il-bidu tagħha bl-Istatut ta' Westminster tal-1931, liema statut jgħid li l-pajjiżi membri tal-Commonwealth huma indaqs u għandhom ilkoll l-istess importanza.</p>
<p>Il-Commonwealth għandha l-kap tagħha, kariga ċerimonjali u li hi preżentament okkupata mill-Maesta Tagħa ir-Reġina Eliżabetta II tal-Ingilterra. Barra minn hekk, ir-Reġina hi ukoll il-Monarka ta' sittax -il pajjiż membru tal-Commonwealth.</p>

Storja
Oriġini
<p>Lejn l-aħħar tas-seklu dsatax, bosta pajjiżi li kienu jiffurmaw parti mill-Imperu Ingliż bdew isiru aktar indipendenti. F'dan il-perjodu, kienu qiegħdin isiru bosta laqgħat bejn Prim Ministri Brittaniċi u Kolonjali, liema laqgħat wasslu sabiex jiġu żviluppati "Konferenzi Imperjali". F'dawn il-konferenzi, l-indipendenza tal-kolonji kienet aċċettata minn kullħadd, u dan issaħħaħ bid-Dikjarazzjoni ta' Balfour fl-1926, li kienet tgħid li l-Ingilterra u d-dominji tagħha kienu <hi rend="italic">ugwali fl-istatus, u bl-ebda mod inferjuri minn xulxin f'kull aspett, intern jew estern, għalkemm maqgħqudin bir-rispett lejn il-kuruna u l-għaqda ħielsa bħala Membri tal-Commonwealth tan-Nazzjonijiet</hi></p>
Wara t-tieni Gwerra
<p>Wara t-<ref target="https://mt.wikipedia.org/wiki/Tieni_Gwerra_Dinjija">Tieni Gwerra Dinjija</ref>, dak li kien l-<ref target="https://mt.wikipedia.org/wiki/Imperu_Ingliż">Imperu Ingliż</ref> spiċċa biss erbatax -il pajjiż barra r-<ref target="https://mt.wikipedia.org/wiki/Renju_Unit">Renju Unit</ref>, l-aktar minħabba l-qawmien ta' movimenti favur l-indipendenza mill-Ingilterra. Pero', ħafna minn dawn il-pajjiżi xorta baqgħu membri tal-Commonwealth. Il-pajjiżi li għażlu li ma jidħlux fil-Commonwealth huma l-<ref target="https://mt.wikipedia.org/wiki/Eġittu">Eġittu</ref>, l-<ref target="https://mt.wikipedia.org/wiki/Iraq">Iraq</ref>, it-<ref target="https://mt.wikipedia.org/wiki/Transġordan">Transġordan</ref>, il-<ref target="https://mt.wikipedia.org/wiki/Palestina">Palestina</ref>, is-<ref target="https://mt.wikipedia.org/wiki/Sudan">Sudan</ref>, is-<ref target="https://mt.wikipedia.org/wiki/Somalja">Somalja</ref>, il-<ref target="https://mt.wikipedia.org/wiki/Kuwajt">Kuwajt</ref>, il-<ref target="https://mt.wikipedia.org/wiki/Bahrain">Bahrain</ref>, l-<ref target="https://mt.wikipedia.org/wiki/Oman">Oman</ref>, il-<ref target="https://mt.wikipedia.org/wiki/Qatar">Qatar</ref>, l-<ref target="https://mt.wikipedia.org/wiki/Emirati_Għarab_Magħquda">Emirati Għarab Magħquda</ref>, <ref target="https://mt.wikipedia.org/wiki/Burma">Burma</ref> u <ref target="https://mt.wikipedia.org/wiki/Aden">Aden</ref>.</p>
Id-Dikjarazzjoni ta' Londra
<p>Fl-1948, ir-Repubblika tal-Irlanda ma baqgħetx tirrikonoxxi lir-Reġina tal-Ingilterra bħala l-Kap tal-Istat tagħha, u għalekk telqet mill-Commonwealth. Dan wassal għal diżgwid bejn il-pajjiżi l-oħra membri tal-Commonwealth, l-aktar l-Indja li kienet se ssir repubblika fl-1950. Dan id-diżgwid issolva f'April 1949, fejn permezz tad-Dikjarazzjoni ta' Londra, l-Indja qablet li tkompli tagħraf lir-Reġina tal-Ingilterra bħala Kap tal-Commonwealth. Bosta pajjiżi oħra mxew fuq il-passi tal-Indja, u bosta jgħidu li din id-Dikjarazzjoni wasslet għall-Commonwealth tallum.</p>
</text></body></html>