<html><body><text id="wikipedia_mt_wikipedia_org__6648.html" ns="0" revid="266418" sourceurl="https://mt.wikipedia.org/wiki/Malta_fil-Festival_tal-Eurovision" title="Malta fil-Festival tal-Eurovision" type="wikipedia">Malta fil-Festival tal-Eurovision
<p><hi rend="bold">Malta</hi> ilha tipparteċipa fil-<ref target="https://mt.wikipedia.org/wiki/Festival_tal-Eurovision">Eurovision</ref> mill-1971. Fl-ewwel snin ta' parteċipazzjoni, il-gżira ma tantx marret tajjeb u rtirat wara l-<ref target="https://mt.wikipedia.org/wiki/Festival_tal-Eurovision_1975">edizzjoni tal-1975</ref>. Huma kellhom jistennew sal-1991 biex jirritornaw u minn dakinhar ir-riżultati bdew jitjiebu. Minkejja li Malta għadha ma rebħitx, hi kklassifikat ruħha fl-aqwa għaxar postijiet tmien darbiet konsekuttivi, u rnexxielha tispiċċa fit-tieni post fl-edizzjoni tal-2002 u l-2005. Flimkien mal-<ref target="https://mt.wikipedia.org/wiki/Żvezja_fil-Festival_tal-Eurovision">Iżvezja</ref> u l-<ref target="https://mt.wikipedia.org/wiki/Kroazja_fil-Festival_tal-Eurovision">Kroazja</ref>, u tlieta mill-erba' pajjiżi li jipparteċipaw awtomatikament kull sena minħabba raġunijiet finanzjarji (il-<ref target="https://mt.wikipedia.org/wiki/Ġermanja_fil-Festival_tal-Eurovision">Ġermanja</ref> hi nkluża, imma tilfet l-<ref target="https://mt.wikipedia.org/wiki/Festival_tal-Eurovision_1996">edizzjoni tal-1996</ref>), Malta hi waħda mill-ftit pajjiżi li ma tilfitx edizzjoni waħda mill-1993, meta f'dak iż-żmien kienet għaddeja s-sistema fejn dawk li kienu jiksbu l-inqas punti kienu jaqbżu sena.</p>
<p>Malta ġeneralment tkanta l-kanzunetti bl-<ref target="https://mt.wikipedia.org/wiki/Lingwa_Ingliża">Ingliż</ref>. L-ewwel żewġ kanzunetti tal-<ref target="https://mt.wikipedia.org/wiki/Festival_tal-Eurovision_1971">1971</ref> u l-<ref target="https://mt.wikipedia.org/wiki/Festival_tal-Eurovision_1972">1972</ref> biss, kienu ġew kantanti bil-<ref target="https://mt.wikipedia.org/wiki/Lingwa_Maltija">Malti</ref>. Iż-żewġ kanzunetti spiċċaw l-aħħar, minħabba forsi l-fatt li l-lingwa Maltija hi mitkellma Malta biss. Wara riżultat aħjar fl-<ref target="https://mt.wikipedia.org/wiki/Festival_tal-Eurovision_1975">1975</ref> Malta irtirat b'umiljazzjoni. Matul s-snin tmenin Malta reġgħet kabbret interess mill-ġdid lejn dan il-festival, imma ma setgħetx terġa' tidħol minħabba li n-numru ta' parteċipanti kien ta' 22. Meta l-<ref target="https://mt.wikipedia.org/wiki/Olanda_fil-Festival_tal-Eurovision">Olanda</ref> irtirat mill-<ref target="https://mt.wikipedia.org/wiki/Festival_tal-Eurovision_1991">edizzjoni tal-1991</ref>, Malta ħadet l-opportunità biex terġa' tidħol fil-Eurovision. Is-sena ta' wara, in-numru ta' parteċipani kien estiż u b'hekk Malta setgħet tieħu sehem. B'suċċessi matul is-snin disgħin u l-bidu tal-millenju l-ġdid, fejn ħafna drabi Malta kienet f'taqbida għar-rebħa, lejn dawn l-aħħar snin il-fortuna ta' Malta fil-Eurovision daret, hekk kif spiċċat l-aħħar fl-<ref target="https://mt.wikipedia.org/wiki/Festival_tal-Eurovision_2006">edizzjoni tal-2006</ref> u ma rnexxiliex tikkwalifika għall-finali tal-<ref target="https://mt.wikipedia.org/wiki/Festival_tal-Eurovision_2007">2007</ref> u dik tal-<ref target="https://mt.wikipedia.org/wiki/Festival_tal-Eurovision_2008">2008</ref> wara li waqfet sas-semifinali. Ir-ritorn ta' <ref target="https://mt.wikipedia.org/wiki/Chiara_Siracusa">Chiara</ref> fil-Eurovision għat-tielet darba, reġa' poġġa lil Malta fil-finali tal-<ref target="https://mt.wikipedia.org/wiki/Festival_tal-Eurovision_2009">2009</ref> wara sentejn infila mingħajr l-isem ta' Malta fil-finali. Din kienet biss it-tieni darba li Malta rnexxielha tgħaddi mis-semifinali minn erba' tentattivi.</p>
<p>Minkejja li qatt ma rnexxielha ġġib il-festival f'pajjiżha, Malta hi l-aktar pajjiż mill-parteċipanti kollha li kiseb suċċess mingħajr ma rebaħ il-festival, fejn wasal darbtejn fit-tieni post (2002 u 2005) u darbtejn oħra fit-tielet post (1992 u 1998).</p>
<p>Ix-xandara Maltija tal-konkors huma l-<ref target="https://mt.wikipedia.org/wiki/Public_Broadcasting_Services">Public Broadcasting Services</ref>.</p>


Votazzjoni
<figure><caption><ref target="https://mt.wikipedia.org/wiki/Olivia_Lewis">Olivia Lewis</ref> f'<ref target="https://mt.wikipedia.org/wiki/Ħelsinki">Ħelsinki</ref> (<ref target="https://mt.wikipedia.org/wiki/Festival_tal-Eurovision_2007">2007</ref>)</caption></figure>
<figure><caption><ref target="https://mt.wikipedia.org/wiki/Morena_Camilleri">Morena</ref> f'<ref target="https://mt.wikipedia.org/wiki/Belgrad">Belgrad</ref> (<ref target="https://mt.wikipedia.org/wiki/Festival_tal-Eurovision_2008">2008</ref>)</caption></figure>
<p>Malta tat l-aktar punti lil:</p>
<p>Malta rciviet l-aktar punti minn:</p>

Ħoloq esterni
<list type="unordered"><item><ref target="http://www.maltaeurovision2011.com/">Sit uffiċjali tal-Eurovision Malta 2011</ref></item>
<item><ref target="http://www.ogaemalta.com/">OGAEMalta</ref></item></list>
</text></body></html>