<html><body><text id="wikipedia_mt_wikipedia_org__23793.html" ns="0" revid="269766" sourceurl="https://mt.wikipedia.org/wiki/Bert_Patenaude" title="Bert Patenaude" type="wikipedia">Bert Patenaude
<p><hi rend="bold">Bertrand "Bert" Arthur Patenaude</hi> (<ref target="https://mt.wikipedia.org/wiki/Fall_River_(Massachusetts)">Fall River</ref>, <ref target="https://mt.wikipedia.org/wiki/4_ta'_Novembru">4 ta' Novembru</ref> <ref target="https://mt.wikipedia.org/wiki/1909">1909</ref> – <ref target="https://mt.wikipedia.org/wiki/Fall_River_(Massachusetts)">Fall River</ref>, <ref target="https://mt.wikipedia.org/wiki/4_ta'_Novembru">4 ta' Novembru</ref> <ref target="https://mt.wikipedia.org/wiki/1974">1974</ref>) kien <ref target="https://mt.wikipedia.org/wiki/Futbol">futboler</ref> <ref target="https://mt.wikipedia.org/wiki/Stati_Uniti_tal-Amerika">Amerikan</ref> li kien jilgħab bħala attakkant. Hu hu uffiċjalment ikkreditat bl-ewwel tripletta li qatt ġie skorjata fl-istorja tat-<ref target="https://mt.wikipedia.org/wiki/Tazza_tad-Dinja_tal-Futbol">Tazza tad-Dinja</ref>.</p>
Karriera
<p>Fl-1930, Patenaude ġie msejjaħ mat-<ref target="https://mt.wikipedia.org/wiki/Tim_nazzjonali_tal-futbol_tal-Istati_Uniti_tal-Amerika">tim nazzjonali tal-Istati Uniti</ref> għat-<ref target="https://mt.wikipedia.org/wiki/Tazza_tad-Dinja_tal-Futbol_1930">Tazza tad-Dinja tal-1930</ref>. F'din il-kompetizzjoni hu skorja gowl fl-ewwel logħba tal-Amerikani kontra l-<ref target="https://mt.wikipedia.org/wiki/Tim_nazzjonali_tal-futbol_tal-Belġju">Belġju</ref>, u fil-logħba ta' wara kontra l-<ref target="https://mt.wikipedia.org/wiki/Tim_nazzjonali_tal-futbol_tal-Paragwaj">Paragwaj</ref> skorja tripletta. Wara l-eliminazzjoni fis-semifinali kontra l-<ref target="https://mt.wikipedia.org/wiki/Tim_nazzjonali_tal-futbol_tal-Arġentina">Arġentina</ref>, it-tim Amerikan għamel numru ta' logħbiet oħra fl-Amerika t'Isfel, b'Patenaude jiskorja s-sitt u l-aħħar gowl tiegħu mat-tim nazzjoni fit-telfa ta' 4–3 kontra l-<ref target="https://mt.wikipedia.org/wiki/Tim_nazzjonali_tal-futbol_tal-Brażil">Brażil</ref>. Din kellha tkun l-aħħar tiegħu man-nazzjonal.</p>
<p>Din it-tripletta għal numru ta' snin qajjmet dubji fuq l-awtentiċità tagħha, diversi sorsi jsostnu li t-tieni mit-tliet gowls ta' Patenaude ġie skorjat minn <ref target="https://mt.wikipedia.org/wiki/Tom_Florie">Tom Florie</ref> (skont ir-rekord uffiċjali tal-FIFA), kien awtogowl ta' <ref target="https://mt.wikipedia.org/wiki/Aurelio_González_Benítez">Aurelio González</ref> (skont l-RSSSF) jew kien fil-fatt gowl ta' Patenaude (skont il-federazzjoni tal-futbol Amerikana).<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Fl-aħħar, nhar l-10 ta' Novembru 2006, il-FIFA ħabbret li Patenaude kien fil-fatt l-ewwel persuna li skorja tripletta f'fażi finali tat-Tazza tad-Dinja.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
<p>Fl-1971, Patenaude ġie miżjud fin-<hi rend="italic">National Soccer Hall of Fame</hi>.</p>




Ħoloq esterni
<list type="unordered"><item>Il-mudell {{<ref target="https://mt.wikipedia.org/wiki/Mudell:Nfteams">Nfteams</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>