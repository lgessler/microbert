<html><body><text id="wikipedia_mt_wikipedia_org__21673.html" ns="0" revid="271608" sourceurl="https://mt.wikipedia.org/wiki/Joe_Debono_Grech" title="Joe Debono Grech" type="wikipedia">Joe Debono Grech

<p><hi rend="bold">Joe Debono Grech</hi> (17 ta' Settembru 1939) kien Ministru fil-Gvern Laburista tat-tmeninijiet u fis-sentejn ta' <ref target="https://mt.wikipedia.org/wiki/Alfred_Sant">Alfred Sant</ref>. Kien Deputat Mexxej ghall-Affarijiet tal-Partit mill-1989 sal-1992, qabel <ref target="https://mt.wikipedia.org/wiki/George_Abela">George Abela</ref>. Fl-aħħar leġislatura tiegħu fil-Parlament Malti (2013-2017), huwa kien l-ixjeħ Membru Parlamentari u l-iktar wieħed li kien ilu jitla' fil-Parlament Malti sa mill-1971. </p>
<p>Kien Direttur Maniġerjali tal-Medserv bejn l-1976 u l-1987. Okkupa diversi karigi fil-General Workers’ Union, fosthom Segretarju għal Għawdex. Qabel dahal fil-politika huwa kien ghalliem f’Saint Joseph Institute.</p>
Politika
<p>Debono Grech beda l-karriera politika tiegħu fil-Partit Laburista fl-1958 bħala Segretarju, kif ukoll membru tal-Eżekuttiv Nazzjonali u aktar tard bħala President ta’ diversi sezzjonijiet tal-partit. Fl-1989 huwa kien elett bħala Deputat Mexxej għall-Affarijiet tal-Partit. Debono Grech kien Segretarju Propaganda tal-Partit Laburista mill-1970 sal-1987. </p>
<p>Ġie elett ghall-ewwel darba fil-Parlament Malti fl-1976 u baqa’ dejjem jiġi elett kull elezzjoni, sa dik tal-2013, l-aħħar waħda li kkontesta. </p>
Ministru
<p>Fl-1983 inħatar mill-Perit <ref target="https://mt.wikipedia.org/wiki/Dom_Mintoff">Dom Mintoff</ref>, Ministru tal-Korpi Parastatali u Investiment u aktar tard ġie fdat lilu l-portafoll tal-Agrikoltura u Sajd.  </p>
<p>Fl-1996 li huwa nħatar Ministru tat-Trasport u l-Portijiet fil-gvern immexxi minn <ref target="https://mt.wikipedia.org/wiki/Alfred_Sant">Alfred Sant</ref>. </p>
Fl-Oppożizzjoni
<p>Wara l-2003 huwa kien l-Kelliem Ewlieni u Shadow Minister għall-Ajruport Internazzjonali ta’ Malta u s-Sigurtà.  Fl-2008 sar Shadow Minister tad-Difiża u l-Portijiet u kien ir-rappreżentant tal-Partit Laburista fil-Kunsill tal-Ewropa u membru tas-Socialist Bureau. </p>
<p>Huwa ngħata Ġieħ ir-Repubblika fl-2017.</p>
</text></body></html>