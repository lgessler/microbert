<html><body><text id="wikipedia_mt_wikipedia_org__21087.html" ns="0" revid="229633" sourceurl="https://mt.wikipedia.org/wiki/Ba%C4%A7ar_Liguri" title="Baħar Liguri" type="wikipedia">Baħar Liguri<figure><caption>Il-Baħar Liguri</caption></figure>
<p>Il-<hi rend="bold">Baħar Liguri</hi> (<ref target="https://mt.wikipedia.org/wiki/Lingwa_Taljana">Taljan</ref>:<hi rend="italic">Mar Ligure</hi>; <ref target="https://mt.wikipedia.org/wiki/Lingwa_Franċiża">Franċiż</ref>:<hi rend="italic">Mer Ligurienne</hi>) jista' jitqies bħala fergħa żgħira li hija parti mill-<ref target="https://mt.wikipedia.org/wiki/Baħar_Mediterran">Baħar Mediterran</ref>, bejn ir-<ref target="https://mt.wikipedia.org/wiki/Rivjera_Taljana">Rivjera Taljana</ref> (<ref target="https://mt.wikipedia.org/wiki/Ligurja">Ligurja</ref> u <ref target="https://mt.wikipedia.org/wiki/Toskana">Toskana</ref>) u l-gżira ta' <ref target="https://mt.wikipedia.org/wiki/Korsika">Korsika</ref>. Wisq probabbli, dan il-baħar huwa msemmi għall-poplu Liguri tal-imgħoddi, li kien jabita f'dawn l-inħawi. </p>
Ġeografija
<p>Il-baħar f'din iż-żona jmiss ma' tliet fruntieri partikolari, dawn huma: l-<ref target="https://mt.wikipedia.org/wiki/Italja">Italja</ref>, <ref target="https://mt.wikipedia.org/wiki/Franza">Franza</ref> u l-<ref target="https://mt.wikipedia.org/wiki/Monako">Monako</ref>. Jekk wieħed kellu jħares lejn il-lvant għandu jinnota li l-baħar Liguri jmiss mal-<ref target="https://mt.wikipedia.org/wiki/Baħar_Tirren">Baħar Tirren</ref> ukoll, allura wieħed jista' jgħid li l-ilma baħar huwa ċċirkolat u anki rriċiklat b'xi mod jew ieħor bejn dawn iż-żewġ ibħra maġġuri. Però, wieħed ma jistax jinsa li dan il-baħar imiss mal-Mediterran ukoll, li jinsab lejn il-punent tal-lokazzjoni tiegħu. <ref target="https://mt.wikipedia.org/wiki/Ġenova">Ġenova</ref> hija l-iktar belt prominenti f'din iż-żona. Il-kosta tal-majjistral hija mfaħħra għall-veduti sbieħ u għall-klima favorevoli li toffri.</p>
<p>Il-<ref target="https://mt.wikipedia.org/wiki/Golf_ta'_Ġenova">Golf ta' Ġenova</ref> huwa meqjus bħala l-iktar post li jinsab fit-tramuntana. Il-baħar jirċievi l-ilma rikjest mix-<ref target="https://mt.wikipedia.org/wiki/Xmara_Amo">Xmara Amo</ref>, li tinsab lejn il-punent, u minn bosta xmajjar oħra li joriġinaw fl-<ref target="https://mt.wikipedia.org/wiki/Appennini">Appennini</ref>. Il-portijiet ta' Ġenova, ta' <ref target="https://mt.wikipedia.org/wiki/Le_Spazia">Le Spazia</ref> u <ref target="https://mt.wikipedia.org/wiki/Livorno">Livorno</ref> jinsabu fuq il-kosta ġeblija tagħha. Il-baħar huwa xi ftit jew wisq 9,300 pied (2,850 metru) fond, lejn il-Majjistral tal-gżira Franċiża ta' Korsika.</p>
Konservazzjoni
<p>Madwar 84,000 kilometru kwadru ta' territorju marittimu huwa kopert u protett mill-assoċjazzjoni <ref target="https://mt.wikipedia.org/wiki/SPAMI">SPAMI</ref> sabiex jiġi kkonservat in-numru kbir ta' <ref target="https://mt.wikipedia.org/wiki/Ċetaċej">ċetaċej</ref> (<ref target="https://mt.wikipedia.org/wiki/Baleni">baleni</ref> u <ref target="https://mt.wikipedia.org/wiki/Delfini">delfini</ref>) ħalli jkunu jistgħu jitgawdew mill-ġenerazzjonijiet li għad iridu jiġu fil-futur. Din l-assoċjazzjoni ilha mwaqqfa sa mill-1991.</p>
Album ta' veduti
<list type="unordered">
<item><ref target="https://mt.wikipedia.org/wiki/Massa">Massa</ref></item>
<item><ref target="https://mt.wikipedia.org/wiki/Livorno">Livorno</ref></item>
<item><ref target="https://mt.wikipedia.org/wiki/Rogliano">Rogliano</ref></item>
<item><ref target="https://mt.wikipedia.org/wiki/Pietracorbara">Pietracorbara</ref></item>
<item><ref target="https://mt.wikipedia.org/wiki/Portovenere">Portovenere</ref></item>
<item><ref target="https://mt.wikipedia.org/wiki/Palmaria_(island)">Palmaria</ref></item>
<item><ref target="https://mt.wikipedia.org/wiki/Spezia">Spezia</ref></item>
<item><ref target="https://mt.wikipedia.org/wiki/Vernazza">Vernazza</ref></item>
<item><ref target="https://mt.wikipedia.org/wiki/Corniglia">Corniglia</ref></item>
<item><ref target="https://mt.wikipedia.org/wiki/Monterosso_al_Mare">Monterosso al Mare</ref></item>
<item><ref target="https://mt.wikipedia.org/wiki/Riomaggiore">Riomaggiore</ref></item>
<item><ref target="https://mt.wikipedia.org/wiki/Manarola">Manarola</ref></item>
<item><ref target="https://mt.wikipedia.org/wiki/Sori,_Liguria">Sori</ref></item>
<item><ref target="https://mt.wikipedia.org/wiki/Genoa">Genoa</ref></item>
<item><ref target="https://mt.wikipedia.org/wiki/Savona">Savona</ref></item>
<item><ref target="https://mt.wikipedia.org/wiki/Ceriale">Ceriale</ref></item>
<item><ref target="https://mt.wikipedia.org/wiki/Alassio">Alassio</ref></item>
<item><ref target="https://mt.wikipedia.org/wiki/Laigueglia">Laigueglia</ref></item>
<item><ref target="https://mt.wikipedia.org/wiki/Imperia">Imperia</ref></item>
<item><ref target="https://mt.wikipedia.org/wiki/Sanremo">Sanremo</ref></item>
<item><ref target="https://mt.wikipedia.org/wiki/Ventimiglia,_Italy">Ventimiglia</ref></item>
<item><ref target="https://mt.wikipedia.org/wiki/Cannes">Cannes</ref></item>
<item><ref target="https://mt.wikipedia.org/wiki/Monaco">Monaco</ref></item>
<item><ref target="https://mt.wikipedia.org/wiki/Saint_Tropez">Saint Tropez</ref></item>
<item><ref target="https://mt.wikipedia.org/wiki/Antibes">Antibes</ref></item>
</list>
<p>Koordinati: <ref target="https://tools.wmflabs.org/geohack/geohack.php?pagename=Il-Pa%C4%A1na_prin%C4%8Bipali&amp;params=43_30_N_9_00_E_type:waterbody_scale:2500000">43°30′N 9°00′E﻿ / ﻿43.5°N 9°E﻿ / 43.5; 9</ref></p>
</text></body></html>