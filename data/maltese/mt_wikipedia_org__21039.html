<html><body><text id="wikipedia_mt_wikipedia_org__21039.html" ns="0" revid="270809" sourceurl="https://mt.wikipedia.org/wiki/Bryan_Cristante" title="Bryan Cristante" type="wikipedia">Bryan Cristante
<p><hi rend="bold">Bryan Cristante</hi> (<ref target="https://mt.wikipedia.org/wiki/San_Vito_al_Tagliamento">San Vito al Tagliamento</ref>, <ref target="https://mt.wikipedia.org/wiki/3_ta'_Marzu">3 ta' Marzu</ref> <ref target="https://mt.wikipedia.org/wiki/1995">1995</ref>) huwa <ref target="https://mt.wikipedia.org/wiki/Futbol">futboler</ref> professjonali Taljan li jilgħab bħala <ref target="https://mt.wikipedia.org/wiki/Midfilder">midfilder</ref> mal-klabb tas-<ref target="https://mt.wikipedia.org/wiki/Serie_A">Serie A</ref> <ref target="https://mt.wikipedia.org/wiki/AC_Milan">Milan</ref>. Huwa għandu passaport <ref target="https://mt.wikipedia.org/wiki/Kanada">Kanadiż</ref>, minħabba li missieru twieled hemmhekk.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
Karriera
<p>Cristante twieled f'<ref target="https://mt.wikipedia.org/wiki/San_Vito_al_Tagliamento">San Vito al Tagliamento</ref> iżda trabba ġewwa <ref target="https://mt.wikipedia.org/wiki/Casarsa_della_Delizia">San Giovanni di Casarsa</ref>, fejn beda jilgħab il-futbol bħala tfajjel.<ref target="https://mt.wikipedia.org/wiki/Il-Paġna_prinċipali#cite_note-profile-2">[2]</ref> Huwa mexa lejn Liventina Gorghense, klabb tad-dilettanti fil-<ref target="https://mt.wikipedia.org/wiki/Provinċja_ta'_Treviso">provinċja ta' Treviso</ref>, qabel ma ssieħeb ma <ref target="https://mt.wikipedia.org/wiki/AC_Milan">AC Milan</ref> fl-2009.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref> Matul iż-żmien tiegħu fl-<ref target="https://mt.wikipedia.org/wiki/AC_Milan_Primavera">akkademja</ref> ta' <ref target="https://mt.wikipedia.org/wiki/AC_Milan">AC Milan</ref>, hu kien membru tal-iskwadra tal-U15 li rebħet il-<hi rend="italic">Campionato Giovanissimi Nazionali</hi> fl-2010,<ref target="https://mt.wikipedia.org/wiki/Il-Paġna_prinċipali#cite_note-4">[4]</ref> fejn hemmhekk skorja tmien gowls,<ref target="https://mt.wikipedia.org/wiki/Il-Paġna_prinċipali#cite_note-profile-2">[2]</ref> huwa wkoll kien membru tal-iskwadra tal-U17 li rebħet il-<hi rend="italic">Campionato Allievi Nazionali</hi> fl-2011.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref></p>
<p>Huwa għamel id-debutt professjonali tiegħu għall-klabb fis-6 ta' Diċembru 2011, fl-età ta' 16-il sena u 278 ġranet, fejn ħareġ bħala sostitut minflok <ref target="https://mt.wikipedia.org/wiki/Robinho">Robinho</ref> fil-fażi tal-gruppi tal-<ref target="https://mt.wikipedia.org/wiki/UEFA_Champions_League">UEFA Champions League</ref> kontra <ref target="https://mt.wikipedia.org/wiki/FC_Viktoria_Plzeň">Viktoria Plzeň</ref>, il-logħba kienet spiċċat fid-dro ta' 2–2.<ref target="https://mt.wikipedia.org/wiki/Il-Paġna_prinċipali#cite_note-6">[6]</ref> Hu b'hekk sar l-iżgħar plejer ta' Milan li lagħab fiċ-Champions League u t-tielet l-iżgħar ta' kull żmien.<ref target="https://mt.wikipedia.org/wiki/Il-Paġna_prinċipali#cite_note-7">[7]</ref><ref target="https://mt.wikipedia.org/wiki/Il-Paġna_prinċipali#cite_note-8">[8]</ref></p>
<p>Cristante kien elett bħala l-aqwa plejer fit-Torneo di Viareggio 2013. Fl-4 ta' Marzu 2013, Cristante ffirma l-ewwel kuntratt professjonali tiegħu, li jżommu f'Milan sal-2018. Huwa se jissieħeb fl-ewwel skwadra fil-bidu tal-istaġun 2013/2014.<ref target="https://mt.wikipedia.org/wiki/Il-Paġna_prinċipali#cite_note-9">[9]</ref></p>
Statistika
<hi rend="italic">Aġġornati sal-1 ta' Lulju 2013</hi>
<p>1 Il-kompetizzjonijiet Ewropej jinkludu l-<ref target="https://mt.wikipedia.org/wiki/UEFA_Champions_League">UEFA Champions League</ref>.
2 Kompetizzjonijiet oħra jinkludu s-<ref target="https://mt.wikipedia.org/wiki/Supercoppa_Italiana">Supercoppa Italiana</ref>.</p>


Ħoloq esterni
<list type="unordered"><item>(IT)  <ref target="https://www.figc.it/it/nazionali/nazionali-in-cifre/dettaglio-convocato/?calciatoreId=45192&amp;squadraId=12">Dehriet internazzjonali</ref> fuq figc.it</item>
<item>Il-mudell {{<ref target="https://mt.wikipedia.org/wiki/Mudell:Nfteams">Nfteams</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>