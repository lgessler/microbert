<html><body><text id="wikipedia_mt_wikipedia_org__19929.html" ns="0" revid="229869" sourceurl="https://mt.wikipedia.org/wiki/KRC_Genk" title="KRC Genk" type="wikipedia">KRC Genk
<p><hi rend="bold">Koninklijke Racing Club Genk</hi> huwa <ref target="https://mt.wikipedia.org/wiki/Klabb_tal-futbol">klabb tal-futbol</ref> professjonali <ref target="https://mt.wikipedia.org/wiki/Belġju">Belġjan</ref>, ibbażat ġewwa l-belt ta'  <ref target="https://mt.wikipedia.org/wiki/Genk">Genk</ref> f'<ref target="https://mt.wikipedia.org/wiki/Limburgu_(Belġju)">Limburgu</ref>. Racing Genk jilgħabu fl-<ref target="https://mt.wikipedia.org/wiki/L-Ewwel_Diviżjoni_Belġjana">Ewwel Diviżjoni Belġjana</ref> u huma rebħu 3 titli nazzjonali Belġjani fl-istaġuni <ref target="https://mt.wikipedia.org/wiki/L-Ewwel_Diviżjoni_Belġjana_1998–99">1998–99</ref>, <ref target="https://mt.wikipedia.org/wiki/L-Ewwel_Diviżjoni_Belġjana_2001–02">2001–02</ref> u <ref target="https://mt.wikipedia.org/wiki/L-Ewwel_Diviżjoni_Belġjana_2010–11">2010–11</ref> kif ukoll rebħu 3 <ref target="https://mt.wikipedia.org/wiki/Tazza_Belġjana">Tazzi Belġjani</ref>, l-aktar reċentement fl-istaġun <ref target="https://mt.wikipedia.org/wiki/Tazza_Belġjana_2008–09">2008–09</ref>. Huma kwalifikaw għall-fażi tal-gruppo tal-<ref target="https://mt.wikipedia.org/wiki/UEFA_Champions_League">UEFA Champions League</ref>, wara li għelbu lil <ref target="https://mt.wikipedia.org/wiki/Maccabi_Haifa_FC">Maccabi Haifa</ref>. Huma għamlu dan fl-istaġun <ref target="https://mt.wikipedia.org/wiki/UEFA_Champions_League_2002–03">2002–03</ref>, u spiċċaw ir-4 fil-grupp tagħhom b'4 punti.</p>
<p>Il-klabb twaqqaf fl-1988 mill-għaqda ta' <ref target="https://mt.wikipedia.org/wiki/K._Waterschei_SV_Thor_Genk">Waterschei Thor</ref> ma <hi rend="bold">KFC Winterslag</hi>, li b'hekk ħadu f'idejhom in-numru tal-<hi rend="italic"><ref target="https://mt.wikipedia.org/wiki/Matricule">matricule</ref></hi>. Dan kien wieħed mill-aktar klabbs suċċessivi fil-Belġju fl-aħħar tad-1990ijiet u għalhekk huma regolarment kien jikkwalifikaw għall-kompetizzjonijiet Ewropej. Il-klabb beda jilgħab fl-ewwel diviżjoni mill-<ref target="https://mt.wikipedia.org/wiki/L-Ewwel_Diviżjoni_Belġjana_1996–97">1996–97</ref>. Huma jilgħabu l-logħob f'darhom ġewwa <ref target="https://mt.wikipedia.org/wiki/Cristal_Arena">Cristal Arena</ref>. Il-kuluri tradizzjonali tagħhom huwa blu u abjad.</p>
<p>Fil-mument Genk huwa bil-wisq wieħed mill-aktar klabbs probabbilment sinjuri fil-Belġju. Fl-2012 huma kienu għamlu profitt xokkanti ta' €28 miljun wara li pparteċipaw fil-fażi tal-gruppi tal-UEFA Champions League, u l-bejgħ tal-plejers bħal <ref target="https://mt.wikipedia.org/wiki/Thibaut_Courtois">Thibaut Courtois</ref> u <ref target="https://mt.wikipedia.org/wiki/Kevin_De_Bruyne">Kevin De Bruyne</ref> għal <ref target="https://mt.wikipedia.org/wiki/Chelsea_FC">Chelsea</ref> (10 miljun trasferiment ta' Christian Benteke għal <ref target="https://mt.wikipedia.org/wiki/Aston_Villa_FC">Aston Villa</ref> mhux inkluż). Il-profitt kollu se jiġi nvestit direttament fil-klabb: investimenti fl-istadju, fl-akkomodazzjoni taż-żgħażagħ u fit-trasferimenti li jidħlu.</p>
Storja
KFC Winterslag (1923–88)
<p>Il-klabb <hi rend="bold">FC Winterslag</hi> kien fondat fl-1923 u ngħata in-numru 322 tal-<hi rend="italic">matricule</hi>. Fil-35 anniversarju, il-klabb żied il-prefiss Rjali <hi rend="italic"><ref target="https://mt.wikipedia.org/wiki/Koninklijke">Koninklijke</ref></hi> fl-isem tagħhom li sar KFC Winterslag.  Fl-istaġun 1972–73 Winterslag laħqu t-<ref target="https://mt.wikipedia.org/wiki/It-Tieni_Diviżjoni_Belġjana">tieni diviżjoni</ref> u eventwalment kwalifikaw għall-<ref target="https://mt.wikipedia.org/wiki/L-Ewwel_Diviżjoni_Maltija_1974–75">Ewwel Diviżjoni Maltija 1974–75</ref> wara li spiċċaw it-tieni fir-rawnd finali tat-tieni diviżjoni. Huma kienu ħadu vantaġġ miż-żieda fin-numru ta' klabbs tal-ewwel diviżjoni (minn 16 għal 20). Il-klabb spiċċa l-istaġun fl-aħħar post, iżda rebaħ it-tieni diviżjoni dritt wara.</p>
<p>KFC Winterslag laħqu l-5 post fl-1981 iżda żewġ staġuni aktar tard kienu relegati għat-tieni fażi wara l-aħħar post diżappuntanti. F'dak l-istaġun <ref target="https://mt.wikipedia.org/wiki/Standard_Liège">Standard Liège</ref> rebħu l-kampjonat fuq tixħim fil-logħba kontra l-klabb ta' Waterschei Thor li eventwalment jingħaqdu man-numru 322 tal-<hi rend="italic">matricule</hi>. Wara l-espliċita ta' erba' staġuni fit-tieni diviżjoni, Winterslag sabu posthom darb'oħra fl-<ref target="https://mt.wikipedia.org/wiki/L-Ewwel_Diviżjoni_Belġjana">ewwel diviżjoni</ref> minħabba li rebħu ir-rawnd finali fl-1987, punt 'il quddiem fuq <ref target="https://mt.wikipedia.org/wiki/KSK_Tongeren">Tongeren</ref>. Il-klabb spiċċaw fil-15-il post minn 18 iżda fl-aħħar tal-istaġun, il-klabb ingħaqad mal-klabb ġar ta' Waterschei Thor li kien jilagħbu fit-tieni diviżjoni minħabba li sfaw relegati fl-1986.</p>
K Waterschei SV Thor Genk
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/K._Waterschei_SV_Thor_Genk">K. Waterschei SV Thor Genk</ref></hi>.
<p>K Waterschei SV Thor Genk kien twaqqaf fl-1919 bħala Waterschei's Sport Vereeniging Thor, Thor hija l-akronimu ta' <hi rend="italic">Tot Herstel Onzer Rechten</hi> (Malti:Biex nirkupraw id-drittijiet tagħna). Huma rċevew in-numru 533 tal-<hi rend="italic">matricule</hi>. Il-klabb gawda l-espliċita fl-ewwel diviżjoni fl-aħħar tal-1950ijiet sal-bidu tas-1960ijiet u għal darb'oħra mill-1978 sal-1986. Wara żewġ staġuni fit-tieni diviżjoni, K. Waterschei SV Thor Genk ingħaqdu ma KFC Winterslag biex jiffurmaw KRC Genk.</p>
<p>Matul l-istaġun 1982–83, il-logħba bejn <ref target="https://mt.wikipedia.org/wiki/Standard_Liège">Standard Liège</ref>-Waterschei kienet ġiet ffissa u Standard eventwalment rebħu l-kampjonat. Waterschei rebħu t-Tazza Belġjana darb (fl-1980 u l-1982). Pjuttost notevolment, l-aħħar rebħa waslet għal Waterschei billi laħqu s-semi-finali tal-<ref target="https://mt.wikipedia.org/wiki/European_Cup_Winners_Cup">European Cup Winners Cup</ref> fl-istaġun 1982–83. Wara li għelbu lil <ref target="https://mt.wikipedia.org/wiki/Paris_Saint-Germain_FC">Paris Saint-Germain</ref> fil-kwarti tal-finali, Waterschei tilfu l-ewwel leg tas-semi-finali 5–1 fl-I<ref target="https://mt.wikipedia.org/wiki/Stadju_Pittodrie">stadju Pittodrie</ref>, id-dar tar-rebbieħa eventwali, <ref target="https://mt.wikipedia.org/wiki/Aberdeen_FC">Aberdeen FC</ref>. Iżda huma rebħu 1–0 ġewwa Waterschei, il-korteżija ta' Eddy Voordeckers, ma setgħetx tbiddel il-pożizzjoni. Huma mbagħad ingħaqdu ma Winterslag fl-1988 biex jiffurmaw il-klabb kurrenti.</p>
1988–preżent
<p>Il-klabb il-ġdid kien imsemmi KRC Genk kif inżamm mill-klassifika tal-Winterslag, Huma bdew jilgħabu fl-ewwel diviżjoni imma spiċċaw l-aħħar. Fis-sena ta' wara Genk irnexxielhom jirbħu l-fażi finali tat-tieni diviżjoni u mbagħad kellhom 4 staġuni fl-<ref target="https://mt.wikipedia.org/wiki/L-Ewwel_Diviżjoni_Belġjanan">ewwel diviżjoni</ref>. Fl-1995 il-klabb impjega lil <ref target="https://mt.wikipedia.org/wiki/Aimé_Anthuenis">Aimé Anthuenis</ref> bħala kowċ u Racing spiċċaw it-tieni u qabżu l-fażi finali minħabba li żewġ timijiet ġodda tal-ewwel diviżjoni ngħaqdu (<ref target="https://mt.wikipedia.org/wiki/RFC_Seraing">Seraing</ref> u Standard Liège). Wara t-tmien post fl-1997, il-klabb kellu l-istaġun 1997–98 brillanti b'rebħa tat-tazza nazzjonali u t-tieni post fil-kampjonat. Fl-ewwel staġun Ewropew tagħhom, Racing Genk eliminaw suċċessivament lil <ref target="https://mt.wikipedia.org/wiki/Apolonia_Fier">Apolonia Fier</ref> u <ref target="https://mt.wikipedia.org/wiki/MSV_Duisburg">MSV Duisburg</ref> iżda huma tilfu kontra <ref target="https://mt.wikipedia.org/wiki/RCD_Mallorca">RCD Mallorca</ref> fir-rawnd tal-aħħar 16 wara żewġ dros (1–1 bl-aggregat) fl-aħħar staġun tal-<ref target="https://mt.wikipedia.org/wiki/Cup_Winners'_Cup">Cup Winners' Cup</ref>. L-istaġun kien tajjeb ukoll, Genk rebħu l-ewwel kampjonat Belġjan tagħhom f'Mejju, bil-kowċ Aimé Anthuenis meta wara mar ma <ref target="https://mt.wikipedia.org/wiki/RSC_Anderlecht">Anderlecht</ref>.</p>
<p>Genk lagħbu fil-<ref target="https://mt.wikipedia.org/wiki/UEFA_Champions_League">UEFA Champions League</ref> fl-1999–2000 iżda tilfu fit-tieni rawnd ta' kwalifikazzjoni kontra <ref target="https://mt.wikipedia.org/wiki/NK_Maribor">NK Maribor</ref>. L-istaġun kien salvat milli jirbħu it-Tazza Belġjana mill-ġdid, din id-darba Standard, imma Genk intemmu l-kampjonat fil-9 post.  Huwa lest il-11-il post fl-istaġun ta' wara u tilfu it-tieni rawnd tal-<ref target="https://mt.wikipedia.org/wiki/UEFA_Cup">UEFA Cup</ref> kontra <ref target="https://mt.wikipedia.org/wiki/Werder_Bremen">Werder Bremen</ref> wara rebħa kontra <ref target="https://mt.wikipedia.org/wiki/FC_Zürich">FC Zürich</ref>. Wara din l-espliċita fqira, Genk irnexxielhom jirbħu l-kampjonat għal darb'oħra fl-istaġun 2001–02. Fl-istaġun 2002–03, huma laħqu l-fażi tal-gruppi taċ-Champions League għall-ewwel darba fl-istorja tagħhom. Għalkemm dawn ġew l-aħħar, huma mpressjonaw lil-partitarju tagħhom f'parità kontra <ref target="https://mt.wikipedia.org/wiki/Real_Madrid">Real Madrid</ref>, <ref target="https://mt.wikipedia.org/wiki/AS_Roma">AS Roma</ref> u <ref target="https://mt.wikipedia.org/wiki/AEK_Athens_FC">AEK Athens</ref>.</p>
<p>Fl-istaġun 2006–07, Genk spiċċaw it-tieni ma Anderlecht. Genk kienu qabilhom kważi l-istaġun kollu iżda kienu maqbuża fl-aħħar fażi minn Anderlecht wara li tilfu kontra Germinal Beerschot. L-istaġun 2007–08 kien diżastru, fejn Genk lanqas irnexxilhom jintemmu mal-ewwel nofs fid-diviżjoni, huma spiċċaw fl-għaxar post diżappuntanti.</p>
<p>Tliet staġuni ħżiena kienu segwiti. Genk spiċċaw l-istaġun 2007–08 l-għaxar post b'45 punti fil-kampjonat: l-agħar riżultat f'7 snin. L-istaġun 2008–09 kien ħażin għal Genk kif ukoll spiċċaw it-8 post fil-kampjonat domestiku. L-istaġun ntemm fuq nota pożittiva billi rebħu t-<ref target="https://mt.wikipedia.org/wiki/Tazza_Belġjana">Tazza Belġjana</ref>, b'hekk kisbu biljett għar-raba rawnd ta' kwalifikazzjoni fl-Europa League. Fl-istaġun 2009–10 beda ħażin għal Genk meta kienu eliminati mill-Europa League minn <ref target="https://mt.wikipedia.org/wiki/OSC_Lille">OSC Lille</ref>. L-affarijiet ma marrux tajjeb fil-kampjonat domestiku. Il-kowċ Hein Vanhaezebrouck kien imkeċ f'Diċembru u kellu jiġi mibdul minn <ref target="https://mt.wikipedia.org/wiki/Frank_Vercauteren">Frank Vercauteren</ref>. Genk spiċċaw il-11-il post, iżda Vercauteren irnexxielhu jwassal il-klabb għall-futbol Ewropew billi rebħu lir-rivali <ref target="https://mt.wikipedia.org/wiki/Sint-Truidense_VV">Sint-Truidense VV</ref> fil-finali tal-<hi rend="italic">play offs</hi>.</p>
<p>L-istaġun 2010–11 beda tajjeb għal KRC Genk meta għelbu lil <ref target="https://mt.wikipedia.org/wiki/FC_Inter_Turku">Inter Turku</ref> bl-iskor ta' 1–5 fil-<ref target="https://mt.wikipedia.org/wiki/Finlandja">Finlandja</ref>. Huma pprogressaw mir-4 rawnd ta' kwalifikazzjoni u ġew mal-klabb <ref target="https://mt.wikipedia.org/wiki/Portugall">Portugiż</ref> <ref target="https://mt.wikipedia.org/wiki/FC_Porto">FC Porto</ref>. Genk tilfu ż-żewġ logħbiet, minkejja li kellhom żewġ prestazzjonijiet tajbin.</p>
<p>Fit-30 ta' Jannar 2010 KRC Genk ħabru li l-kowċ Frank Vercauteren iffirma kuntratt ġdid li jdum sa Ġunju 2013.</p>
<p>Huma tilfu l-ewwel logħba biss tal-istaġun fl-20 ġimgħa u bdew il-<hi rend="italic">play-offs</hi> fit-tieni post. Il-klabb rebaħ l-<ref target="https://mt.wikipedia.org/wiki/L-Ewwel_Diviżjoni_Belġjana_2010–11">Ewwel Diviżjoni Belġjana 2010–11</ref> wara li ġew dro 1–1 mal-isfidanti tat-titolu <ref target="https://mt.wikipedia.org/wiki/Standard_Liége">Standard Liége</ref>.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref>
Dan kien it-tielet kampjonat ta' KRC Genk fl-eżistenza tagħhom u partitarji ċċelebraw bl-invażjoni dritta lejn il-grawnd wara li l-logħba ntemmet.</p>
<p>KRC Genk bdew l-istaġun 2011–2012 bir-rebħua tas-Supercup kontra r-rebbieħa tat-tazza nazzjonali Standard Liège.
Fil-11 ta' Awwissu, il-kowċ Frank Vercauteren ikkonferma li se jitlaq lil Genk u ffirma ma' klabb mill-<ref target="https://mt.wikipedia.org/wiki/Abu_Dhabi">Abu Dhabi</ref> <ref target="https://mt.wikipedia.org/wiki/Al_Jazira_FC">Al Jazira FC</ref>. Fit-tielet rawnd ta' kwalifikazzjoni tal-UEFA Champions League 2011–2012 KRC Genk għelbu lil <ref target="https://mt.wikipedia.org/wiki/FK_Partizan">FK Partizan</ref> fiż-żewġ legs u ġew ma <ref target="https://mt.wikipedia.org/wiki/Maccabi_Haifa">Maccabi Haifa</ref> fir-rawnd tal-<hi rend="italic">play-Off</hi>. Maccabi Haifa FC għelbu lil Genk 2–1 f'Iżrael, filwaqt li t-tieni leg intrebaħ minn Genk bl-istess punteġġ ta' 2-1 fil-Belġju. Matul l-għoti tal-penaltis, il-gowler <ref target="https://mt.wikipedia.org/wiki/László_Köteles">László Köteles</ref> għen lil Genk billi salva żewġ penaltis.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref> Għat-tieni darba fl-istorja tagħhom, KRC Genk laħqu l-fażi tal-gruppi tal-UEFA Champions League. Huma kienu mfassla fi Grupp E ma <ref target="https://mt.wikipedia.org/wiki/Chelsea_FC">Chelsea FC</ref>, <ref target="https://mt.wikipedia.org/wiki/Valencia_CF">Valencia CF</ref> u <ref target="https://mt.wikipedia.org/wiki/Bayer_04_Leverkusen">Bayer 04 Leverkusen</ref>.</p>
<p>Tard f'Awwissu 2011, <ref target="https://mt.wikipedia.org/wiki/Mario_Been">Mario Been</ref> tħabbar bħala kowċ ġdid.
Il-kampanja taċ-Champions League kienet moderata. Genk irnexxielhom jiksbu dro ta' 1-1 kontra Chelsea FC, Bayer 04 Leverkusen u dro mingħajr gowls kontra <ref target="https://mt.wikipedia.org/wiki/Valencia_CF">Valencia CF</ref>. Iżda meta lagħbu barra minn darhom Genk tilfu l-logħbiet kollha.
L-istaġun fil-Jupiler League kien wieħed diffiċli, fejn Genk kkwalifikaw biss għall-<hi rend="italic">play-offs</hi> minn irfinar fis-6 post fil-kompetizzjoni regolari. Madankollu, Genk bdew jilagħbu aħjar u telgħu għat-tielet post. Mill-irfinar fit-tielet post, KRC Genk kwalifikaw għat-tielet rawnd ta' kwalifikazzjoni tal-Europa League.</p>
<p>L-istaġun 2012-2013 beda brillanti għal Genk billi kkwalifikaw għall-fażi tal-gruppi tal-Europa League wara li għelbu lil <ref target="https://mt.wikipedia.org/wiki/FC_Aktobe">FC Aktobe</ref> u <ref target="https://mt.wikipedia.org/wiki/FC_Luzern">FC Luzern</ref>. Fil-fażi tal-gruppi KRC Genk wettgħu tajjeb ħafna u finalment rebħu l-grupp mingħajr telfa waħda. Genk spiċċaw l-ewwel bi tliet punti aktar minn <ref target="https://mt.wikipedia.org/wiki/FC_Basel">FC Basel</ref> u permezz t'hekk, kwalifikaw għall-fażi ta' wara fejn dawn affaċċjaw lil <ref target="https://mt.wikipedia.org/wiki/Vfb_Stuttgart">Vfb Stuttgart</ref>. Tkun l-ewwel darba li fl-istorja tal-klabb huma lagħbu fil-futbol Ewropew wara l-Milied.</p>
Unuri
<list type="unordered"><item><hi rend="bold"><ref target="https://mt.wikipedia.org/wiki/L-Ewwel_Diviżjoni_Belġjana">L-Ewwel Diviżjoni Belġjana</ref>:</hi>
<list type="unordered"><item><hi rend="bold">Rebbieħa (3):</hi> 1998–99, 2001–02, 2010–11</item>
<item><hi rend="bold">Runners-up (2):</hi> 1997–98, 2006–07</item></list></item>
<item><hi rend="bold"><ref target="https://mt.wikipedia.org/wiki/It-Tieni_Diviżjoni_Belġjana">It-Tieni Diviżjoni Belġjana</ref>:</hi>
<list type="unordered"><item><hi rend="bold">Rebbieħa (1):</hi> 1975–76</item>
<item><hi rend="bold">Runners-up (2):</hi> 1986–87, 1995–96</item></list></item>
<item><hi rend="bold">Rawnd finali tat-<ref target="https://mt.wikipedia.org/wiki/It-Tieni_Diviżjoni_Belġjana">Tieni Diviżjoni Belġjana</ref>:</hi>
<list type="unordered"><item><hi rend="bold">Rebbieħa (2):</hi> 1987, 1990</item>
<item><hi rend="bold">Runners-up (1):</hi> 1974</item></list></item>
<item><hi rend="bold"><ref target="https://mt.wikipedia.org/wiki/Tazza_Belġjana">Tazza Belġjana</ref>:</hi>
<list type="unordered"><item><hi rend="bold">Rebbieħa (4):</hi> 1997–98, 1999–00, 2008–09, 2012–13</item></list></item>
<item><hi rend="bold"><ref target="https://mt.wikipedia.org/wiki/Supercup_Belġjana">Supercup Belġjana</ref>:</hi>
<list type="unordered"><item><hi rend="bold">Rebbieħa (1):</hi> 2011</item></list></item></list>
Parteċipazzjoni fl-Ewropa
<hi rend="italic">Mill-24 ta' Awwissu 2011.</hi>

Logħob
<list type="unordered"><item>K = rawnd tal-kwalifikazzjoni</item>
<item>R = rawnd</item>
<item>Grupp = fażi tal-gruppi / Grupp 1 = l-ewwel fażi tal-grupp / Grupp 2 = it-tieni fażi tal-grupp</item>
<item>1/8 = l-aħħar tminja / 1/4 = kwarti tal-finali / 1/2 = semi-finali</item>
<item>F = finali</item>
<item>PKU = punti tal-<ref target="https://mt.wikipedia.org/wiki/Koeffiċjent_tal-UEFA">koeffiċjent tal-UEFA</ref></item>
<item>PO = <hi rend="italic">Play-Offs</hi></item></list>

Sommarju tal-aħjar riżultati
<p>Mill-kwarti tal-finali l'quddiem:-:</p>
<p><ref target="https://mt.wikipedia.org/wiki/UEFA_Intertoto_Cup">UEFA Intertoto Cup</ref>: </p>
- semi-finalisti fl-2004
Plejers
Skwadra
<p><hi rend="italic">Aġġornata fis-7 ta' Awwissu 2013</hi></p>







Ħoloq esterni

<list type="unordered"><item>(EN)  (NL)  <ref target="http://www.krcgenk.be">Sit Uffiċjali</ref></item>
<item>(EN)  <ref target="http://www.uefa.com/footballEurope/Club=61582/domestic.html">KRC Genk at UEFA.COM</ref></item>
<item><ref target="http://www.eufo.de/football/bel/krc_genk.htm">KRC Genk</ref> fuq EUFO.DE</item>
<item><ref target="http://www.weltfussball.de/teams/krc-genk/">KRC Genk</ref> fuq Weltfussball.de</item>
<item><ref target="http://www.weltfussballarchiv.com/club_profile.php?ID=4173">Il-Paġna prinċipali</ref> fuq Weltfussballarchiv.com</item>
<item><ref target="http://www.playerhistory.com/club/963/">KRC Genk</ref> fuq Playerhistory.com</item>
<item><ref target="http://www.transfermarkt.de/de/verein/1184/krc-genk/uebersicht/startseite.html">KRC Genk</ref> fuq Transfermarkt.de</item>
<item><ref target="http://www.footballsquads.co.uk/belgium/2008-2009/eerste/genk.htm">KRC Genk</ref> fuq Football Squads.co.uk</item>
<item><ref target="http://www.national-football-teams.com/v2/club.php?id=227">KRC Genk</ref> fuq National Football Teams.com</item>
<item><ref target="http://www.football-lineups.com/team/RC_Genk/">KRC Genk</ref> fuq Football Lineups.com</item>
<item>(EN)  <ref target="http://www.xtratime.org/forum/showthread.php?t=104720">RC Genk XtraTime Fanpage</ref></item>
<item>(DE)  <ref target="http://thor-waterschei.blogspot.com/">THOR WATERSCHEI Football-Blog</ref></item></list>
</text></body></html>