<html><body><text id="wikipedia_mt_wikipedia_org__25314.html" ns="0" revid="267436" sourceurl="https://mt.wikipedia.org/wiki/Passaport_Pollakk" title="Passaport Pollakk" type="wikipedia">Passaport Pollakk<figure><caption>Il-qoxra tal-passaport bijometriku Pollakk attwali</caption></figure>
<p>Il-<hi rend="bold">passaport Pollakk</hi> (bil-<ref target="https://mt.wikipedia.org/wiki/Lingwa_Pollakka">Pollakk</ref>: <hi rend="italic">polski paszport</hi>) huwa dokument tal-ivvjaġġar internazzjonali maħruġ lil ċittadini tal-<ref target="https://mt.wikipedia.org/wiki/Polonja">Polonja</ref>, u jista' jservi wkoll bħala prova taċ-ċittadinanza Pollakka. Minbarra li jippermetti lid-detentur jivvjaġġa internazzjonalment u jservi bħala indikazzjoni taċ-ċittadinanza Pollakka, il-passaport jiffaċilita l-proċess biex tinkiseb assistenza minn uffiċjali konsulari Pollakki barra mill-pajjiż jew <ref target="https://mt.wikipedia.org/wiki/Stat_membru_tal-Unjoni_Ewropea">stati membri</ref> oħra tal-<ref target="https://mt.wikipedia.org/wiki/Unjoni_Ewropea">Unjoni Ewropea</ref> (UE) fil-każ li konsulari Pollakk ikun assenti.</p>
<p>Skont l-Indiċi tar-Restrizzjonijiet tal-<ref target="https://mt.wikipedia.org/wiki/Viża">Viża</ref> tal-2017, iċ-ċittadini Pollakki jistgħu jżuru 183 pajjiż mingħajr viża jew b'viża maħruġa mal-wasla. Iċ-ċittadini Pollakki jistgħu jgħixu u jaħdmu fi kwalunkwe pajjiż fl-UE bħala riżultat tad-dritt tal-moviment liberu u tar-residenza mogħti fl-<ref target="https://mt.wikipedia.org/wiki/Trattati_tal-Unjoni_Ewropea">Artikolu 21 tat-Trattat tal-UE</ref>.</p>
<p>Iċ-ċittadini Pollakki kollha huma wkoll <ref target="https://mt.wikipedia.org/wiki/Ċittadinanza_tal-Unjoni_Ewropea">ċittadini tal-Unjoni Ewropea</ref>. Il-passaport, flimkien mad-dokument nazzjonali tal-identità, jippermetti moviment u residenza ħielsa fi kwalunkwe wieħed mill-istati tal-Unjoni Ewropea, iż-<ref target="https://mt.wikipedia.org/wiki/Żona_Ekonomika_Ewropea">Żona Ekonomika Ewropea</ref> u l-<ref target="https://mt.wikipedia.org/wiki/Żvizzera">Iżvizzera</ref>.</p>
Ħruġ u validità
<p>Il-passaporti jinħarġu mill-Ministeru tal-Intern u l-applikazzjonijiet jiġu sottomessi lill-uffiċċji tal-<ref target="https://mt.wikipedia.org/wiki/Vojvodja">Vojvodja</ref> li għandhom uffiċċju tal-passaporti. Passaporti maħruġa minn nofs l-2006 huma ta' varjetà bijometrika u huma validi għal għaxar snin. Passaporti ta' qoxra blu maħruġa sal-2001 u passaporti ta' qoxra ħamra skura (maħruġa sal-2006) jibqgħu validi sad-dati ta' skadenza tal-istatus tagħhom. Madanakollu, in-nuqqas ta' karatteristiċi bijometriċi jfisser li għandhom restrizzjonijiet ta' viża kemmxejn differenti għall-ivvjaġġar lejn barra peress li huma meqjusa minn xi pajjiżi li għandhom karatteristiċi nieqsa ta' sigurtà, bħall-<ref target="https://mt.wikipedia.org/wiki/Kanada">Kanada</ref> (jippermettu aċċess mingħajr viża biss għal ċittadini Pollakki li għandhom passaport bijometriku).</p>
<p>Passaporti Pollakki sħaħ jinħarġu għal perjodu ta' għaxar snin, filwaqt li dawk maħruġa lil minuri huma validi sa massimu inizzjali ta' ħames snin. Passaporti temporanji jinħarġu għal perjodu ta' sena.</p>
Dehra u informazzjoni miżmuma
<p>Passaporti Pollakki maħruġa mill-2006 huma ta' lewn aħmar skur, bil-kliem "<hi rend="italic">UNIA EUROPEJSKA</hi>" (UNJONI EWROPEA) u "<hi rend="italic">RZECZPOSPOLITA POLSKA</hi>" (REPUBBLIKA TAL-POLONJA) miktuba fin-naħa ta' fuq tal-qoxra. L-<ref target="https://mt.wikipedia.org/wiki/Arma_tal-Polonja">ajkla bajda Pollakka</ref> hija ttimbrata fiċ-ċentru tal-qoxra u taħt dan jinsabu l-kliem "<hi rend="italic">PASZPORT</hi>" ("PASSAPORT"). Il-passaport Pollakk għandu s-simbolu bijometriku standard ittimbrat taħt il-kliem li juri li d-dokument huwa passaport, u juża' d-disinn standard tal-Unjoni Ewropea. Passaporti diplomatiċi huma wkoll ta' lewn aħmar skur u għandhom l-istess disinn, iżda t-traduzzjonijiet <ref target="https://mt.wikipedia.org/wiki/Lingwa_Franċiża">Franċiżi</ref>, <ref target="https://mt.wikipedia.org/wiki/Lingwa_Ingliża">Ingliżi</ref> u Pollakki tal-kelma "passaport" huma sostitwiti minn dawk ta' "<hi rend="italic">PASZPORT DYPLOMATYCZNY</hi>" ("PASSAPORT DIPLOMATIKU"). Passaporti temporanji għandhom il-kliem "<hi rend="italic">PASZPORT TYMCZASOWY</hi>" ("PASPORT TEMPORANJU") fuq il-qoxra u fihom sittax-il paġna. Dawn m'għandhomx il-logo tal-passaport bijometriku.</p>
<p>Id-dikjarazzjoni f'passaport Pollakk tgħid bil-Pollakk u bl-Ingliż "L-AWTORITAJIET TAR-REPUBBLIKA TAL-POLONJA JITOLBU LILL-KONĊERNANTI LI JIPPROVDU LID-DETENTUR TA' DAN IL-PASSAPORT BL-GĦAJNUNA KOLLHA LI JISTGĦU JKUNU MEĦTIEĠA WAQT LI JKUNU BARRA". Id-dikjarazzjoni bil-Pollakk taqra <hi rend="italic">WŁADZE RZECZYPOSPOLITEJ POLSKIEJ ZWRACAJĄ SIĘ Z UPRZEJMĄ PROŚBĄ DO WSZYSTKICH, KTÓRYCH MOŻE TO DOTYCZYĆ, O OKAZANIE POSIADACZOWI TEGO PASZPORTU WSZELKIEJ POMOCY, JAKA MOŻE OKAZAĆ SIĘ NIEZBĘDNA W CZASIE POBYTU ZA GRANICĄ</hi>.</p>
Ħoloq esterni

<list type="unordered"><item><ref target="https://www.consilium.europa.eu/prado/mt/POL-AO-01001/index.html">Reġistru Pubbliku Online ta' Dokumenti Awtentiċi tal-Identità u tal-Ivvjaġġar</ref></item></list>
</text></body></html>