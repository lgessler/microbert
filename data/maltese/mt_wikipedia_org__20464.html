<html><body><text id="wikipedia_mt_wikipedia_org__20464.html" ns="0" revid="270384" sourceurl="https://mt.wikipedia.org/wiki/Per%C3%B9" title="Perù" type="wikipedia">Perù
<figure><caption> Perù</caption></figure>
<figure><caption> Machu Picchu, Perù</caption></figure>
<p>Il-<hi rend="bold">Perù</hi> ( <ref target="https://mt.wikipedia.org/wiki/Stampa:En-us-Peru.ogg">pəˈruː</ref>(<ref target="https://mt.wikipedia.org/wiki/Għajnuna:Medja">għajnuna</ref>·<ref target="https://mt.wikipedia.org/wiki/Stampa:En-us-Peru.ogg">info</ref>) (<ref target="https://mt.wikipedia.org/wiki/Lingwa_Spanjola">Spanjol</ref>:<hi rend="italic">Perú</hi>), uffiċjalment ir-<hi rend="bold">Repubblika tal-Perù</hi> (<ref target="https://mt.wikipedia.org/wiki/Lingwa_Spanjola">Spanjol</ref>:<hi rend="italic">República del Perú</hi>), hu pajjiż li jinsab fil-Punent tal-<ref target="https://mt.wikipedia.org/wiki/Amerika_t'Isfel">Amerika t'Isfel</ref>. Imiss mal-<ref target="https://mt.wikipedia.org/wiki/Ekwador">Ekwador</ref> u l-<ref target="https://mt.wikipedia.org/wiki/Kolombja">Kolombja</ref> fit-tramuntana, fil-lvant mal-<ref target="https://mt.wikipedia.org/wiki/Brażil">Brażil</ref>, fil-lbiċ mal-<ref target="https://mt.wikipedia.org/wiki/Bolivja">Bolivja</ref>, fin-nofsinhar maċ-<ref target="https://mt.wikipedia.org/wiki/Ċili">Ċili</ref>, u fil-punent mal-<ref target="https://mt.wikipedia.org/wiki/Oċean_Paċifiku">Oċean Paċifiku</ref>.</p>
<p>It-territorju Peruvjan rawwem ħafna kulturi antiki li fosthom insibu ċ-<ref target="https://mt.wikipedia.org/wiki/Ċivilizzazzjoni_Norte_Chico">Ċivilizzazzjoni Norte Chico</ref>, waħda mill-eqdem fid-dinja u l-<ref target="https://mt.wikipedia.org/wiki/Imperu_Inca">Imperu Inca</ref>, l-akbar stat fl-<ref target="https://mt.wikipedia.org/wiki/Era_Pre-Kolombjana">Amerika Pre-Kolombjana</ref>. L-<ref target="https://mt.wikipedia.org/wiki/Imperu_Spanjol">Imperu Spanjol</ref> ikkonkwista r-reġjun fis-seklu 16 u stabbilixxa l-<hi rend="italic">Virreinato</hi> (Viċirenju), li nkluda l-parti l-kbira tal-kolonji tiegħu fl-Amerika t'Isfel. Wara li <ref target="https://mt.wikipedia.org/wiki/Indipendenza_tal-Perù">inkisbet l-indipendenza</ref> fl-1821, il-Perù kellu perjodi ta' inkwiet politiku u <ref target="https://mt.wikipedia.org/wiki/Kriżi_fiskali">kriżi fiskali</ref> kif ukoll perjodi ta' stabbiltà u titjib ekonomiku.</p>
</text></body></html>