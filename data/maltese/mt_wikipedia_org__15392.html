<html><body><text id="wikipedia_mt_wikipedia_org__15392.html" ns="0" revid="270986" sourceurl="https://mt.wikipedia.org/wiki/Gelson_Fernandes" title="Gelson Fernandes" type="wikipedia">Gelson Fernandes
<p><hi rend="bold">Gelson Tavares Fernandes</hi> (<ref target="https://mt.wikipedia.org/wiki/Praia">Praia</ref>, <ref target="https://mt.wikipedia.org/wiki/2_ta'_Settembru">2 ta' Settembru</ref> <ref target="https://mt.wikipedia.org/wiki/1986">1986</ref>) huwa eks-plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Żvizzera">Żvizzeru</ref>.</p>
Karriera
Klabb
<p>Imrobbi mat-tim ta' <ref target="https://mt.wikipedia.org/wiki/FC_Sion">Sion</ref>, hu ddebutta mal-ewwel tim fl-2004 fejn waqt it-tliet snin li dam mal-klabb sal-2007 irnexxielu jirbaħ <ref target="https://mt.wikipedia.org/wiki/Tazza_Żvizzera">Tazza Żvizzera</ref> fl-2006.</p>
<p>Fl-14 ta' Lulju, 2007, Fernandes iffirma ma' <ref target="https://mt.wikipedia.org/wiki/Manchester_City_FC">Manchester City</ref> għal somma mhux magħrufa, mifhuma li hi madwar €6 miljun. Wara l-firma tiegħu, il-kowċ <ref target="https://mt.wikipedia.org/wiki/Sven-Göran_Eriksson">Sven-Göran Eriksson</ref> ikkumenta fuq kif li hu kien jara lil Fernandes bħala "l-aqwa plejer żgħażugħ fl-Iżvizzera".<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Id-debutt mas-<hi rend="italic">Citizens</hi> wasal f'pari ta' mingħajr gowls kontra <ref target="https://mt.wikipedia.org/wiki/Portmsouth_FC">Portmsouth</ref>.</p>
<p>L-ewwel gowl tiegħu mal-klabb il-ġdid wasal fir-rebħa ta' 2–0 kontra <ref target="https://mt.wikipedia.org/wiki/Newcastle_United_FC">Newcastle United</ref> nhar it-2 ta' Jannar, 2008, 40 sekonda biss wara li kien daħal bħala sostitut għal <ref target="https://mt.wikipedia.org/wiki/Stephen_Ireland">Stephen Ireland</ref>. It-tieni gowl tiegħu wasal f'okkażjoni negattiva, fit-telfa ta' 3–1 kontra <ref target="https://mt.wikipedia.org/wiki/Arsenal_FC">Arsenal</ref>. Fil-bidu tal-<ref target="https://mt.wikipedia.org/wiki/Premier_League_2008–09">istaġun 2008–09</ref>, Fernandes biddel in-numru tal-flokk minn 28 għal 19. Minkejja li skorja żewġ gowls matul l-istaġun, Fernandes kellu sena diżappuntanti hekk kif taħt il-kowċ il-ġdid <ref target="https://mt.wikipedia.org/wiki/Mark_Hughes">Mark Hughes</ref> sab spazju biss bħala sostitut.</p>
<p>Fid-9 ta' Lulju, 2009, ġiet ikkonfermata li hu għadda mit-testijiet mediċi u kien issieħeb għas-somma ta' £2 miljun ma' <ref target="https://mt.wikipedia.org/wiki/AS_Saint-Étienne">Saint-Étienne</ref>. Hu ffirma kuntratt ta' sentejn u ddebutta fit-telfa ta' 2–0 kontra <ref target="https://mt.wikipedia.org/wiki/OGC_Nice">Nice</ref> tat-8 ta' Awwissu, 2009.</p>
<p>Matul is-suq tat-trasferimenti tas-sajf tal-2010, wara sena biss mal-klabb Franċiż, it-tim ta' <ref target="https://mt.wikipedia.org/wiki/AC_ChievoVerona">Chievo</ref> ikkonfermaw li kienu ġabu lill-plejer abbażżi ta' self sal-aħħar tal-istaġun.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
Internazzjonali
<p>Fernandes iddebutta mat-<ref target="https://mt.wikipedia.org/wiki/Tim_nazzjonali_tal-futbol_tal-Iżvizzera">tim nazzjonali Żvizzeru</ref> kontra l-<ref target="https://mt.wikipedia.org/wiki/Tim_nazzjonali_tal-futbol_tal-Olanda">Olanda</ref> fit-22 ta' Awwissu, 2007. Minn dakinhar baqa' figura regulari mat-tim nazzjonali. Hu lagħab fit-tliet partiti tat-tim waqt il-<ref target="https://mt.wikipedia.org/wiki/Kampjonati_Ewropej_tal-Futbol_2008">Kampjonati Ewropej 2008</ref>. Nhar it-28 ta' Marzu, 2009, Fernandes skorja l-ewwel gowl tiegħu fuq livell internazzjonali fir-rebħa ta' 2–0 fuq il-<ref target="https://mt.wikipedia.org/wiki/Tim_nazzjonali_tal-futbol_tal-Moldova">Moldova</ref>. It-tieni gowl wasal fuq palk iktar prestiġjuż, hekk kif skorja l-gowl tar-rebħa kontra <ref target="https://mt.wikipedia.org/wiki/Tim_nazzjonali_tal-futbol_ta'_Spanja">Spanja</ref> fl-ewwel logħba mill-gruppi tat-<ref target="https://mt.wikipedia.org/wiki/Tazza_tad-Dinja_tal-Futbol_2010">Tazza tad-Dinja 2010</ref>.</p>


Ħoloq esterni
<list type="unordered"><item>Il-mudell {{<ref target="https://mt.wikipedia.org/wiki/Mudell:Soccerbase">Soccerbase</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>