<html><body><text id="wikipedia_mt_wikipedia_org__6601.html" ns="0" revid="253829" sourceurl="https://mt.wikipedia.org/wiki/Kronolo%C4%A1ija_tal-matematika" title="Kronoloġija tal-matematika" type="wikipedia">Kronoloġija tal-matematika<p>Kronoloġija tal-iżviluppi prinċipali fil-<hi rend="bold"><ref target="https://mt.wikipedia.org/wiki/Matematika">Matematika</ref></hi>.</p>
<figure><caption> l-għadma ta' Ixango minn quddiem u minn wara</caption></figure>
Qabel 1000 QK
<list type="unordered"><item>ċa. 70,000 QK – L-Afrika t'Isfel, ġebel tal-okra mżejjen b'disinji ġometriċi mnaqqxin.</item>
<item>ċa. 35,000 QK sa 20,000 QK – L-<ref target="https://mt.wikipedia.org/wiki/Afrika">Afrika</ref> u <ref target="https://mt.wikipedia.org/wiki/Franza">Franza</ref>, l-ewwel tentativi preistoriċi li nagħfu bihom għall-kwantifikazzjoni tal-ħin.</item>
<item>ċa 20,000 QK – Il-Wied tan-Nil, l-Għadma ta' Ixango: possibbilment l-eqdem referenza għan-numri primi u l-moltiplikazzjoni Eġizzjana.</item>
<item>ċa. 3400 QK – Mesopotamja, is-Sumeri jivvintaw l-ewwel sistema tan-numri u sistema ta' piż u qies.</item>
<item>ċa. 3100 QK – L-<ref target="https://mt.wikipedia.org/wiki/Eġittu">Eġittu</ref>, l-eqdem sistema deċimali magħruf jagħmel possibbli l-għadd indefinit bl-introduzzjoni ta' simboli ġodda.</item>
<item>ċa. 2800 QK – Iċ-ċiviltà tal-Wied tal-Indus fis-sottokontinent Indjan, l-eqdem użu tar-rapporti deċimali f'sistema uniformi ta' piż u qies. L-iżgħar unità tal-qies użata kienet 1.704 millimetri u l-iżgħar unità ta' massa kienet 28 gramma.</item>
<item>2800 QK – Fiċ-<ref target="https://mt.wikipedia.org/wiki/Ċina">Ċina</ref> jiskopru l-'Kwadrat Low Xu', l-uniku kwadrat maġiku normali tat-tielet ordni.</item>
<item>2700 QK – L-<ref target="https://mt.wikipedia.org/wiki/Eġittu">Eġittu</ref>, il-kejl tal-art magħmul preċiż.</item>
<item>2600 QK – Iċ-ċiviltà tal-Wied tal-Indus - oġġetti, toroq, bankini, djar u bini ta' ħafna sulari mibnijin b'angoli retti perfetti, b'kull blokka tal-stess qies.</item>
<item>2400 QK – L-<ref target="https://mt.wikipedia.org/wiki/Eġittu">Eġittu</ref>, jiżviluppaw Kalendarju Astronomiku preċiż, użat sal-Medju Evu, imħabba r-regolarità matematika tiegħu.</item>
<item>ċa. 2000 QK – <ref target="https://mt.wikipedia.org/wiki/Mesopotamja">Mesopotamja</ref>, il-<ref target="https://mt.wikipedia.org/wiki/Babilonja">Babilonjani</ref> jużaw sistema ta' numri bbażat fuq is-60 u jikkalkulaw l-ewwel valur approssimattiv ta' π li nafu bih, 3.125.</item></list>
<figure><caption> Parti mill-Papiru ta' Rhind</caption></figure>
<list type="unordered"><item>1800 QK – Il-Papiru Matemematiku ta' <ref target="https://mt.wikipedia.org/wiki/Moska">Moska</ref>, fih kalkulazzjoni tal-volum ta' frustum.</item>
<item>ċa. 1800 QK – Indja Vedika - Jaġnavalkja jikteb ix-<hi rend="italic">Xatapatha Brahmana</hi>, fejn jiddeskrivi l-muvimenti tax-xemx u l-qamar u jipproponi ċiklu ta' 95 sena biex jissinkronizza dawn il-muvimenti.</item>
<item>ċa. 1800 QK – Il-Veda Jaġur, wieħed mill-erba' Vedi Induwisti, fih l-ewwel kunċett tal-infinità u jiddikjara li "jekk tneħħi parti mill-infinità jew iżżid ma l-infinità, xorta tibqa' l-infinità"</item>
<item>1650 QK – Il-Papiru Matematiku ta' Rhind, kopja ta' rotlu mitluf ta' xi l-1850 QK, il-kopista Ahmes jagħti wieħed mill-ewwel valur approssimattiv ta' π li nafu bih, 3.16, l-ewwel tentativa għall-kwadratura taċ-ċirku, l-ewwel użu li nafu bih ta' tip ta' kotanġenti u soluzzjoni ta' ekwazzjonijiet linjari tal-ewwel ordni.</item>
<item>1350 QK – L-astronomu Lagadha jikteb il-<hi rend="italic">Vedanga Ġjotixa</hi>, test Vediku fuq l-astronomija li jiddeskrivi r-regoli għat-traċċjar tal-muvimenti tax-xemx u l-qamar u juża l-ġometrija u t-trigonometrija għall-astronomija.</item>
<item>1300 QK – Il-Papiru ta' <ref target="https://mt.wikipedia.org/wiki/Berlin">Berlin</ref> (id-19-il dinastija) fih ekwazzjoni kwadratika u s-soluzzjoni tagħha.</item></list>
L-Ewwel Millennju QK
<figure><caption>Tavola tal-koniċi, Cycopaedia, 1728</caption></figure>
<list type="unordered"><item>ca 1000 QK – L-<ref target="https://mt.wikipedia.org/wiki/Eġittu">Eġizzjani</ref> jużaw il-frazzjonjiet ordinarji.</item>
<item>800 QK – Bawdhajana jikteb is-<hi rend="italic">Sulba Sutra</hi> ("ir-regola tal-kordi" fis-Sanskrit) <hi rend="italic">Bawdhajana</hi>, test ġometriku Vediku Sanskrit, li fih l-ewwel użu tat-teorema Pitagoriku, ekwazzjonijiet kwadratiċi u kalkulazzjoni tar-radiċi kwadrata ta' 2, korretta sa ħames ċifri deċimali.</item>
<item>600 QK – Apastamba fil-ktieb tiegħu is-<hi rend="italic">Sulba Sutra Apastamba</hi>, test ġometriku Vediku Sanskrit ieħor, jipprova jagħmel kwadratura taċ-ċirku u jirnexxilu jikkalkula r-radiċi kwadrata ta' 2, korretta sa ħames ċifri deċimali.</item>
<item>ċa. 600 QK – Sulba Sutra oħra fiha l-użu tat-trippli Pitagoriċi, numru ta' provi ġometriċi u valur approssimat ta' π, 3.16.</item>
<item>530 QK - Pitagora jistudja l-ġometrija propożizzjonali u l-kordi tal-lira jivvibraw; l-iskola tiegħu tiskopri l-irrazzjonalità tar-radiċi kwadrata ta' 2.</item>
<item>ċa. 500 QK – Il-grammatku <ref target="https://mt.wikipedia.org/wiki/Indja">Indjan</ref> Pānini, ikkunsidrat missier il-magni tal-kalkulu, jikteb l-<hi rend="italic">Astadhjaji</hi>, fejn insibu l-użu ta' metaregoli, trasformazzjonijiet u rekorrenzi, oriġinalment maħsuba għas-sistemizzazjoni tal-grammatka tas-<ref target="https://mt.wikipedia.org/wiki/Sanskrit">Sanskrit</ref></item>
<item>ċa. 400 QK – Il-matematiċi Ġajnisti fl-<ref target="https://mt.wikipedia.org/wiki/Indja">Indja</ref> jiktbu s-<hi rend="italic">Surja Praġinapti</hi>, test matematiku li jikklassifika n-numri kollha fi tliet kategoriji: numerabbli, innumerabbli u infiniti. Fih jagħrfu ħames tipi ta' infinità: infinità f'direzzjoni waħda jew tnejn, infinità fl-arja, infinità kullimkien, u infinità perpetwa.</item>
<item>ċa. 300 QK – Xi testi matematiċi Indjani jużaw il-kelma bis-Sanskrit, 'Xunja', biex jirreferu għall-kuncett ta' 'Xejn' jew 'Vojt' (żero)</item>
<item>370 QK - Ewdossu jħabbar il-'metodu tal-eżawriment' għall-kalkulazzjoni tal-arja.</item>
<item>350 QK - <ref target="https://mt.wikipedia.org/wiki/Aristotli">Aristotli</ref> jiddiskuti r-raġunar loġiku fl-<hi rend="italic">Organon</hi>.</item>
<item>300 QK - Il-matematiċi Ġajnisti fl-<ref target="https://mt.wikipedia.org/wiki/Indja">Indja</ref> jiktbu il-<hi rend="italic">Bhagabati Sutra</hi>, li fih l-ewwel informazzjoni fuq il-‘kombinazzjonijiet'.</item>
<item>300 QK - <ref target="https://mt.wikipedia.org/wiki/Ewklide">Ewklidi</ref> fix-xogħol tiegħu l-<hi rend="italic">Elementi</hi> jistudja l-<ref target="https://mt.wikipedia.org/wiki/Ġometrija">ġometrija</ref> bħala sistema assjomatiku, jipprova l-infinitudni tan-numri primi u jniedi l-algoritmu Ewkildej, iħabbar il-liġi tar-riflessjoni fil-<hi rend="italic">Katoptriks</hi> u jipprova it-teorema fundamentali tal-aritmetika.</item>
<item>ċa. 300 QK – Fl-<ref target="https://mt.wikipedia.org/wiki/Indja">Indja</ref> jitfaċċa il-kunċett tan-numerali Brahmin.</item>
<item>300 QK – Fil-Mesopotamja, il-<ref target="https://mt.wikipedia.org/wiki/Babilonja">Babilonjani</ref> jivvintaw l-ewwel kalkulatur, l-abaku.</item>
<item>ċa. 300 QK – Il- matematiku <ref target="https://mt.wikipedia.org/wiki/Indja">Indjan</ref> <ref target="https://mt.wikipedia.org/wiki/Pingala">Pingala</ref> jikteb iċ-<hi rend="italic">Ċandah-xastra</hi>, fejn insibu l-ewwel użu mill-Indjani taż-żero bħala ċifra (indikat b'tikka) u deskrizzjoni ta' sistema binarju tan-numri, flimkien ma l-ewwel użu tan-numri ta' Fibonacci u t-trianglu ta' Pascal.</item>
<item>260 QK - <ref target="https://mt.wikipedia.org/wiki/Arkimede">Arkimedi</ref> jiżviluppa metodu biex jipprova l-valur ta' π sa żewġ ċifri deċimali bl-użu ta' poligoni inskritti u ċirkoskritti u jikkalkula l-arja taħt segment paraboliku.</item></list>
<figure><caption> Ipparku</caption></figure>
<list type="unordered"><item>ċa. 250 QK – L-Olmeki, ċiviltà antika prekolumbjana li kienu jgħixu f'parti mill-<ref target="https://mt.wikipedia.org/wiki/Messiku">Messiku</ref> ta' llum, kienu ġa bdew jużaw iż-żero (ġerolglifiku forma t'arzella) bosta mijiet ta'snin qabel Tolemew.</item>
<item>240 QK – <ref target="https://mt.wikipedia.org/wiki/Eratostene">Eratosteni</ref> juża l-'algoritmu għarbiel' biex jifred jew jgħarbel malajr in-numri primi.</item>
<item>225 QK - <ref target="https://mt.wikipedia.org/wiki/Apollonju">Apollonju ta' Perga</ref> jikteb <hi rend="italic">Fuq is-Sezzjonijiet Koniċi</hi> u jsemmi l-ellissi, l-parabola, u l-iperboli.</item>
<item>150 QK - Matematiċi Ġajnisti fl-<ref target="https://mt.wikipedia.org/wiki/Indja">Indja</ref> jiktbu s-<hi rend="italic">Sthananga Sutra</hi>, fejn insibu xogħol fuq it-teorija tan-numri, operazzjonijiet aritmetiċi, <ref target="https://mt.wikipedia.org/wiki/Ġometrija">ġometrija</ref>, operazzjonijiet bil-frazzjonijiet, ekwazzjonijiet sempliċi, kubiċi u kwartiċi, u permutazzjonijiet u kombinazjonijiet.</item>
<item>140 QK - <ref target="https://mt.wikipedia.org/wiki/Ipparku">Ipparku</ref> jiżviluppa l-bażi tat-trigonometrija.</item>
<item>50 QK – Is-sistema <ref target="https://mt.wikipedia.org/wiki/Indja">Indjan</ref> ta' numerali, l-ewwel wieħed numeriku fuq bażi ta' 10 u b'notazzjoni pożizzjonali, jibda jiżviluppa fl-<ref target="https://mt.wikipedia.org/wiki/Indja">Indja</ref>.</item></list>
L-Ewwel Millenju AD
<list type="unordered"><item>1el seklu - <ref target="https://mt.wikipedia.org/wiki/Eroni_ta'_Lixandra">Eroni ta' Lixandra</ref>, l-ewwel referenza ħafifa għar-radiċi kwadrati tan-numri negattivi.</item>
<item>ċa. 200ijiet - <ref target="https://mt.wikipedia.org/wiki/Tolomew">Tolemew ta' Lixandra</ref> jikteb l-<hi rend="italic">Almaġest</hi>.</item>
<item>250 - <ref target="https://mt.wikipedia.org/wiki/Diofantu">Diofantu</ref> juża s-simboli għal numri mhux magħrufa fil-kuntest ta' alġebra sinkopata u jikteb l-<hi rend="italic">Arithmetika</hi>, l-ewwel trattat sistematiku fuq l-alġebra,</item>
<item>300 - L-ewwel użu li ngħafu bih taż-żero bħala ċifra deċimali, introdotta mill-matematiċi Indjani.</item>
<item>400 - Il-matematiċi Ġajnisti jiktbu il-<hi rend="italic">Manuskritt Bakhxali</hi> fejn jiddeskrivu teorija tal-infinit li fiha livelli differenti ta' infinità, juru li fehmu l-indiċi matematiċi u l-logaritmi fuq bażi ta' 2 u jikkalkolaw ir-radiċi kwadrata ta' numri li jilħqu l-miljun, korretti sa 11 il-ċifra deċimali.</item>
<item>450 - Żu Ċongżhi jikkalkula π sa seba' ċifri deċimali.</item>
<item>500 - Arjabhata jikteb l-<hi rend="italic">Arjabhata-Siddhanta</hi>, fejn jintroduċi għall-ewwel darba l-funzjonijiet trigonometriċi u metodi għal kalkulazzjoni tal-valuri approssimi numeriċi tagħhom. Jiddefinixxi l-kunċetti ta' senu u kosenu u jagħti l-ewwel tavola ta' senu u kosenu (f'intervalli ta' 3.75 grad minn 0 sa 90 grad)</item>
<item>500ijiet - Arjabhata jikkalkula eżattament il-kostanti astronomiċi, bħal l-eklissi tax-xemx u tal-qamar, jikkalkula π sa erba' ċifri deċimali, u jikseb soluzzjonijiet f'numri sħaħ għal xi ekwazzjonijiet linjari b'metodu ekwivalenti għall-metodu modern.</item>
<item>550 - Matematiċi Induisti jagħtu liż-żero repreżentazzjoni numerali fin-notazzjoni pożizzjonali <ref target="https://mt.wikipedia.org/wiki/Indja">Indjana</ref> .</item>
<item>600jiet - Bhaskara I jagħti approssimazzjoni razzjonali għall-funzjoni tas-senu.</item>
<item>600ijiet - Brahmagupta jivvinta metodu biex jirriżolvi l-ekwazzjonijiet indeterminati tat-tieni ordni u jkun l-ewwel wieħed li juża l-alġebra biex jirriżolvi problemi astronomiċi. Jiżviluppa wkoll metodi għall-kalkulazzjoni tal-muviment u l-post ta' bosta pjaneti, it-tlugħ, l-inżul u l-koinċidenzi tagħhom u metodi għall-kalkulazzjoni tal-eklissi tax-xemx u l-qamar.</item>
<item>628 - Brahmagupta jikteb il-<hi rend="italic">Brahma-sphuta-siddhanta</hi>, fejn jispjega ċar iż-żero u fiha jiżviluppa kompletament is-sistema numerali <ref target="https://mt.wikipedia.org/wiki/Indja">Indjan</ref> fejn il-valur jiddependi mill-post. Fih jagħti wkoll regoli għall-manipular tan-numri pożittivi u negattivi, metodi għall-kalkulazzjoni tar-radiċi kwadrati, metodi għas-soluzzjoni ta' xi ekwazzjonijiet linjari u kwadratiċi, regoli għas-sommazzjoni tas-serji u l-identità u t-teorema ta' Brahmagupta.</item>
<item>700ijiet - Virasena jagħti regoli espliċiti għas-segwenza ta' <ref target="https://mt.wikipedia.org/wiki/Fibonacci">Fibonacci</ref>, jagħti derivazzjoni tal-volum ta' frustum permezz ta' proċedura infinita u jittratta l-logaritmi fuq bażi ta' 2 u juri li jaf ir-regoli tagħom.</item>
<item>700ijiet - Xridhara jagħti regola biex insibu l-volum ta' sfera u l-formula għas-soluzzjoni ta' ekwazzjonijiet kwadratiċi.</item></list>
<figure><caption>Al-Khwariżmi</caption></figure>
<list type="unordered"><item>750 - <ref target="https://mt.wikipedia.org/wiki/Al-Khwariżmi">Al-Khwariżmi</ref> – meqjus missier l-alġebra moderna għax kien l-ewwel li ġab l-Ewropa l-matematika <ref target="https://mt.wikipedia.org/wiki/Indja">Indjana</ref>. L-ewwel matematiku li ħadem fuq id-dettalji tal-'Aritmetika u alġebra tal-wirt', barra s-sistemizazzjoni tat-teorija tal-ekwazzjonijiet linjari u kwadratiċi.</item>
<item>773 - Kanka jġib lil Brahma-sphuta-siddhanta, Bagdad biex jispjega s-sistema <ref target="https://mt.wikipedia.org/wiki/Indja">Indjan</ref> ta' astronomija aritmetika u s-sistema numerali <ref target="https://mt.wikipedia.org/wiki/Indja">Indjan</ref>.</item>
<item>773 – Al-Fażaji jaqleb il-<hi rend="italic">Brahma-sphuta-siddhanta</hi> għall-<ref target="https://mt.wikipedia.org/wiki/Għarbi">Għarbi</ref> fuq talba tas-sultan Khalif Abbasid Al-Mansur.</item>
<item>800ijiet - Govindsvamin jiskopri l-formula tal-interpolazzjoni li issa nsejħulha Newton-Gauss u jagħti l-partijiet frazzjonali ta' tavola tas-senu ta' Arjabhata.</item>
<item>895 - Thabit ibn Qurra – il-framment uniku li baqa' mix-xogħol oriġinali tiegħu fih kapitlu fuq is-soluzzjoni u l-propjetajiet tal-ekwazzjonijiet kubiċi.</item>
<item>953 - Al-Uqlidisi jikteb traduzzjoni tas-sistema numerali <ref target="https://mt.wikipedia.org/wiki/Indja">Indjan</ref> fejn il-valur jiddependi mill-post.</item>
<item>975 - Al-Batani - jestendi l-kunċetti <ref target="https://mt.wikipedia.org/wiki/Indja">Indjani</ref> tas-senu u kosenu u rapporti trigonometriċi oħra bħat-tanġenti, sekanti u l-funzjonijiet inversi tagħom u jidderivi l-formuli: sin a = tan a / (1+tan² a) u cos a = 1 / (1 + tan² a).</item></list>
Is-Sekli 11 sa 15
<list type="unordered"><item>1020 - Abul Wáfa – Jagħti l-formula famuża: sin (α + β) = sin α cos β + sin β cos α. Jiddiskuti wkoll l-kwadratura tal-parabola u l-volum tal-parabolojdi.</item>
<item>1030 - Ali Aħmad Nasawi – Jiddividi is-siegħa f'60 minuta u l-minuta f'60 sekonda.</item>
<item>1070 - Omar Khajjám jibda jikteb it-<hi rend="italic">Trattat fuq id-Demonstrazzjoni tal-Problemi tal-Alġebra</hi> u jikklassifika l-ekwazzjonijiet kubiċi.</item>
<item>1100jiet– Il-matematiċi <ref target="https://mt.wikipedia.org/wiki/Għarab">Għarab</ref> jimmodifkaw in-numerali Indjani biex isawru s-sistema numerali modern Induista-Għarbi (użata universalment fid-dinja moderna).</item>
<item>1100jiet – L-Għarab idaħħlu fl-Ewropa s-sistema numerali modern Induista-Għarbi.</item>
<item>1100jiet - Bhaskara Aċarja jikteb <hi rend="italic">Lilavati</hi>, li jikkomprendi s-suġġetti: definizzjonijiet, termini aritmetiċi, kalkulazzjoni tal-imgħax, progressjonijiet aritmetiċi u ġometriċi, ġometrija fil-pjan, ġometrija tre-dimensjonali, id-dell tal-gnomoni, metodi għas-soluzzjoni tal-ekwazzjonijiet indeterminati u l-kombinazzjonijiet.</item>
<item>1100jiet - Bhaskara Aċarja jikteb l-<hi rend="italic">Biġaganita</hi> ("Alġebra"), l-ewwel test li jagħraf li n-numri pożittivi għandhom żewġ radiċi kwadrati.</item>
<item>1100jiet - Bhaskara Aċarja jikkonċepi l-kalkulu differenzjali u jiżviluppa t-teorema ta' Rolle, l-ekwazzjoni ta' Pell u prova tat-teorema <ref target="https://mt.wikipedia.org/wiki/Pitagora">Pitagorika</ref>, jipprova li d-diviżjoni b'żero tagħti l-infinità, jikkalkula π sa 5 ċifri deċimali, u jikkalkula, sa 9 ċifri deċimali, il-ħin biex id-dinja ddur ma' xemx.</item></list>
<figure><caption>Leonardo Fibonacci</caption></figure>
<list type="unordered"><item>1202 - <ref target="https://mt.wikipedia.org/wiki/Fibonacci">Leonardo Fibonacci</ref> juri l-utilità tan-numerali Induisti-Għarab fil-ktieb tiegħu <hi rend="italic">Il-Ktieb tal-Abaku</hi>,</item>
<item>1303 - Żu Xiġje jippublika <hi rend="italic">Il-mera Prezzjuża tal-Erba' Elementi</hi>, fejn hemm metodu antik għall-irranġar tal-koeffiċjenti binomjali f'trianglu.</item>
<item>1300jiet – Madhava, li hu kkunsidrat missier l-analisi matematika, jistudja s-serje f'potenzi għall-funzjonijiet tas-senu u l-kosenu, u ma' matematiċi oħra tal-iskola ta' Kerala, idaħħal il-kunċetti mportanti tal-kalkulu.</item>
<item>1300jiet - Paramexvara, matematiku mill-iskola ta' Kerala, jipproponi s-serje għall-funzjoni tas-senu li hi ekwivalenti għall-espansjoni f'serje ta' Taylor, jiddikjara t-teorema tal-valur medju tal-kalkulu differenzjali, u wkoll isir l-ewwel matematiku li kalkula r-raġġ ta' ċirku b'kwadrilateru ċikliku inskritt.</item>
<item>1400 - Madhava jiskopri l-espansjoni f'serje tal-funzjoni inversa tat-tanġent, is-serji infiniti għal arctan u sin, u ħafna metodi għall-kalkulazzjoni taċ-ċirkonferenza ta' ċirku u jużhom biex jikkalkula π sa 11-il ċifra deċimali.</item>
<item>1424 - Gijat al-Kaxi jikkalkula π sa 16-il ċifra deċimali bl-użu ta' poligoni inskritti u ċirkoskritti.</item>
<item>1400jiet - Nilakantha Somajaġi, matematiku mill-iskola ta' Kerala, jikteb l-<hi rend="italic">Arjabhatija Bhasja</hi>, li fih xogħol fuq xi espansjonijiet f'serji infiniti, problemi tal-alġebra u ġometrija sferikali.</item>
<item>1478 – Awtur anonimu jikteb l-<hi rend="italic">Aritmetika ta' Treviso</hi>.</item></list>
Is-Seklu 16
<list type="unordered"><item>1501 - Nilakantha Somajaġi jikteb it-<hi rend="italic">Tantra Samgraha</hi>, fejn iqiegħed is-sisien għal sistema komplet tad-derivati, u jespandi l-idejat tal-ktieb ta' qabel, l-<hi rend="italic">Arjabhatija Bhasja</hi>.</item></list>
<figure><caption>Niccolo Tartaglia</caption></figure>
<list type="unordered"><item>1520 - Scipione dal Ferro jiżviluppa metodu biex jirriżolvi l-ekwazzjonijiet kubiċi “depressati” (ekwazzjonijiet kubiċi li ma fihomx it-termini x2), imma ma jippublikax ix-xogħol tiegħu.</item>
<item>1535 - Niccolo Tartaglia independentement jiżviluppa metodu biex jirriżolvi l-ekwazzjonijiet kubiċi “depressati” imma anki hu ma jippublikax ix-xogħol tiegħu.</item>
<item>1539 - Gerolamo Cardano jitgħallem il-metodu ta' Tartaglia biex jirriżolvi ekwazzjonijiet kubiċi “depressati” u jiskopri kif jiddepressa il-kubiċi u hekk joħloq metodu biex jirriżolvi l-kubiċi kollha.</item>
<item>1540 - Lodovico Ferrari jirriżolvi l-ekwazzjonijiet kwartiċi.</item>
<item>1544 - Michael Stifel jippublika l-<hi rend="italic">Arithmetica integra</hi>,</item>
<item>1550 - Ġjextadeva, mill-iskola tal-matematiċi ta' Kerala, jikteb il-<hi rend="italic">Juktibhasa</hi>, l-ewwel test tal-kalkulu tad-dinja fejn jagħti derivazzjonijiet dettaljati ta' ħafna teoremi u formuli tal-kalkulu.</item>
<item>1596 - Ludolf van Ceulen jikkalkula π sa 20 ċifra deċimali bl-użu ta' poligoni inskritti u ċirkoskritti.</item></list>
Is-Seklu 17
<list type="unordered"><item>1600s - Putumana Somajaġi jikteb il-<hi rend="italic">Paddhati</hi>, fejn jgħati diskussjoni dettaljata fuq bosta serji trigonometriċi.</item>
<item>1614 - <ref target="https://mt.wikipedia.org/wiki/John_Napier">John Napier</ref> jiddiskuti l-logaritmi Napierjani f'<hi rend="italic">Mirifici Logarithmorum Canonis Descriptio</hi>.</item>
<item>1617 - Henry Briggs jiddiskuti l-logaritmi deċimali f'<hi rend="italic">Logarithmorum Chilias Prima</hi>.</item>
<item>1618 - John Napier jippubblika l-ewwel referenza għan-numru <hi rend="italic">e</hi> f'xogħol fuq il-logaritmi.</item>
<item>1619 - <ref target="https://mt.wikipedia.org/wiki/René_Descartes">René Descartes</ref> jiskopri l-ġometrija analitika (Pierre de Fermat sostna li hu wkoll kien skopriha independentement).</item>
<item>1619 - <ref target="https://mt.wikipedia.org/wiki/Johannes_Kepler">Johannes Kepler</ref> jiskopri tnejn mill-poliedri ta' Kepler u Poinsot.</item>
<item>1629 - <ref target="https://mt.wikipedia.org/wiki/Pierre_de_Fermat">Pierre de Fermat</ref> jiżviluppa forma ta' kalkulu differenzjali rudimentari.</item>
<item>1634 - Gilles de Roberval juri li l-arja taħt ċiklojdi hi tlett darbiet daqs l-arja taċ-ċirku li jiġġenerha.</item>
<item>1637 - Pierre de Fermat f'kopja l- <hi rend="italic">Arithmetica</hi> ta' Diofantu jasserixxi li pprova l-aħħar teorema ta' Fermat.</item>
<item>1637 – <ref target="https://mt.wikipedia.org/wiki/René_Descartes">René Descartes</ref> juża għall-ewwel darba t-termini “numru immaġinarju”, li intenda li jkun digradenti.</item>
<item>1654 - <ref target="https://mt.wikipedia.org/wiki/Blaise_Pascal">Blaise Pascal</ref> u Pierre de Fermat joħolqu t-teorija tal-probabbiltà.</item>
<item>1655 - John Wallis jikteb l- <hi rend="italic">Arithmetica Infinitorum</hi>,</item>
<item>1658 - <ref target="https://mt.wikipedia.org/wiki/Christopher_Wren">Christopher Wren</ref> juri li t-tul ta' ċiklojdi hu erba' darbiet id-dijametru taċ-ċirku li jiġġenerha.</item></list>
<figure><caption>Isaac Newton 1702, Pittura ta'Godfrey Kneller</caption></figure>
<list type="unordered"><item>1665 - <ref target="https://mt.wikipedia.org/wiki/Isaac_Newton">Isaac Newton</ref> jaħdem fuq it-teorema fundamentali tal-kalkulu u jiżviluppa l-verżjoni tiegħu tal-kalkulu infiniteżmali.</item>
<item>1668 - Nicholas Mercator u William Brouncker jiskopru serje infinita għall-logaritmu waqt li kienu qegħdin jippruvaw jikkalkulaw l-arja taħt segment iperboliku.</item>
<item>1671 - James Gregory jiżviluppa espansjoni f'serje għall-invers tat-tanġent (li oriġinalment kien skopriha Madhava ta' Sangamagrama)</item>
<item>1673 - <ref target="https://mt.wikipedia.org/wiki/Gottfried_Leibniz">Gottfried Leibniz</ref> ukoll jiżviluppa l-verżjoni tiegħu tal-kalkulu infiniteżmali.</item>
<item>1675 - <ref target="https://mt.wikipedia.org/wiki/Isaac_Newton">Isaac Newton</ref> jivvinta algoritmu għall-kalkulu tar-radiċi funzjonali.</item>
<item>1680ijiet - Gottfried Leibniz jaħdem fuq il-loġika simbolika.</item>
<item>1691 - Gottfried Leibniz jiskopri l-metodu tas-separazzjoni tal-varjabbli għall-ekwazzjonijiet differenzjali ordinarji.</item>
<item>1693 - <ref target="https://mt.wikipedia.org/wiki/Edmund_Halley">Edmund Halley</ref> jħejji l-ewwel tavola statistika tal-mortalità fejn għamel relazzjoni bejn ir-rata tal-mewt u l-età.</item>
<item>1696 - <ref target="https://mt.wikipedia.org/wiki/Guillaume_de_L'Hôpital">Guillaume de L'Hôpital</ref> jipproponi r-regola tiegħu għall-kalkulazzjoni ta' ċerti limiti.</item>
<item>1696 - L-aħwa Jakob u Johann <ref target="https://mt.wikipedia.org/wiki/Bernoulli">Bernoulli</ref> jirriżolvu l-problema tal-brakistokrona, l-ewwel riżultat fil-kalkulu tal-varjazzjonijiet.</item></list>
Is-Seklu 18
<list type="unordered"><item>1706 - John Machin jiżviluppa verżjoni tas-serje ta' π f'inversi tat-tanġenti b'konvergenza mgħaġġla u jikkalkula π sa 100 ċifra deċimali.</item>
<item>1712 - Brook Taylor jiżviluppa s-serje ta' Taylor.</item>
<item>1713 - Jakob Bernoulli: <hi rend="italic">Ars conjectandi</hi>.</item>
<item>1715 - Brook Taylor: <hi rend="italic">Methodus incrementorum directa et inversa</hi>, Londra.</item>
<item>1722 - Abraham De Moivre jippublika t-teorema ta' De Moivre u jgħaqqad il-funzjonijiet trigonometriċi ma n-numri komplessi.</item>
<item>1730 - James Stirling jippublika <hi rend="italic">The Differential Method</hi>.</item>
<item>1733 - Giovanni Gerolamo Saccheri jippublika <hi rend="italic">Euclides ab omni naevo vindicatus</hi> fejn jiżviluppa l-ġometrija fuq l-ipoteżi li l-ħames postulat ta' <ref target="https://mt.wikipedia.org/wiki/Ewklide">Ewklidi</ref> hu falz, u jara x'jirriżulta mill-postulati ta' qabel.</item>
<item>1733 - Abraham de Moivre jintroduċi d-distribuzzjoni normali bħala approssimazzjoni tad-distribuzzjoni binomjali fil-probabbiltà.</item></list>
<figure><caption>Isaac Leonhard Euler, Pittura ta' Johann Georg Brucker</caption></figure>
<list type="unordered"><item>1734 - Leonhard Euler jintroduċi t-teknika tal-“fattur integrali” biex jirriżolvi l-ekwazzjonijiet differenzjali ordinarji tal-ewwel grad.</item>
<item>1736 - Leonhard Euler fl-artiklu <hi rend="italic">Solutio problematis ad geometriam situs pertinentis</hi> (Comment. Acad. Sci. I. Petropolitanae, 8 pp. 128-140) jirriżolvi l-problema tas-seba' pontijiet ta' Königsberg, u hekk jibda t-teorija tal-graffi.</item>
<item>1739 - Leonhard Euler jirriżolvi b'mod ġenerali l-ekwazzjonijiet differenzjali linjari omoġenji b'parametri kostanti.</item>
<item>1742 - Christian Goldbach jikkonġettura li kull numru żewg, ikbar minn tnejn, nistgħu nesprimuh bħala s-somma ta' żewġ numri primi. Din daż-żmien hi magħrufa bħala l-konġettura ta' Goldbach.</item>
<item>1742 - Colin Maclaurin: <hi rend="italic">A treatise of fluxions</hi>.</item>
<item>1744 - Leonhard Euler: <hi rend="italic">Theoria motuum planetarum et cometarum</hi>.</item>
<item>1748 - Leonhard Euler: <hi rend="italic">Introductio in analysin infinitorum</hi>.</item>
<item>1748 - Maria Gaetana Agnesi tikteb l- <hi rend="italic">Instituzioni Analitiche ad Uso della Gioventù Italiana</hi>.</item>
<item>1755 - Leonhard Euler: <hi rend="italic">Institutiones calculi differentialis</hi>.</item>
<item>1761 - Thomas Bayes jipprova t-teorema ta' Bayes.</item>
<item>1762 - Joseph Louis Lagrange jiskopri t-teorema tad-divergenza.</item>
<item>1763 - Thomas Bayes jikteb <hi rend="italic">An essay towards solving a problem in the doctine of chances</hi> (Philosophical transactions of the Royal society of London, 53 pp. 370-418), u jwelled l-istatistika Bayesjana.</item>
<item>1768-1770 Leonhard Euler: <hi rend="italic">Institutiones calculi integralis</hi>.</item>
<item>1788 - Joseph-Louis Lagrange, <hi rend="italic">Mécanique analytique</hi>, Parigi.</item>
<item>1789 - Jurij Vega jiżviluppa l-formula ta' Machin u jikkalkula π sa 140 ċifra deċimali.</item>
<item>1794 - Jurij Vega jippublika <hi rend="italic">Thesaurus Logarithmorum Completus</hi>.</item>
<item>1796 - Carl Friedrich Gauss juri li poligonu regolari b'17-il naħa jista' jinħażż permezz ta' kumpass u riga biss.</item>
<item>1796 - Adrien-Marie Legendre jikkonġettura t-teorema tan-numri primi.</item>
<item>1797 - Caspar Wessel jassoċja l-vetturi ma' n-numri komplessi u jistudja l-operazzjonijiet fuq in-numri komplessi f'termini ġometriċi.</item>
<item>1798 - Gaspard Monge: <hi rend="italic">Géometrie descriptive</hi>, Pariġi.</item>
<item>1799 - Carl Friedrich Gauss jipprova t-teorema fundamentali tal-alġebra (kull ekwazzjoni polinomjali għandha soluzzjoni fost in-numri komplessi).</item>
<item>1799 - Paolo Ruffini jipprova parzjalment it-teorema Abel–Ruffini li tgħid li l-ekwazzjonijiet ta' ordni ħamsa jew ogħla ma nistgħux nirriżolvuhom b'formula ġenerali.</item></list>
Is-Seklu 19
<list type="unordered"><item>1801 - Carl Friedrich Gauss jippublika t-trattat bil-Latin fuq it-teorija tan-numri, <hi rend="italic">Disquisitiones Arithmeticae</hi>.</item></list>
<figure><caption>Carl Friedrich Gauss, Pittura ta' Christian Albrecht</caption></figure>
<list type="unordered"><item>1805 - Adrien-Marie Legendre jintroduċi l-metodu tal-iżgħar kwadrati għat-tqabbil ma' kurva ta' sett ta' informazzjoni mogħti.</item>
<item>1806 - Louis Poinsot jiskopri ż-żewġ poliedri ta' Kepler-Poinsot li kien baqa'.</item>
<item>1806 - Jean-Robert Argand jippublika prova tat-teorema Fundamentali tal-alġebra u d-diagramma ta' Argand.</item>
<item>1807 - Joseph Fourier iħabbar is-sejbiet tiegħu fuq id-dekompożizzjoni trigonometrika tal-funzjonijiet.</item>
<item>1811 - Carl Friedrich Gauss jiddiskuti xi jfissru l-integrali b'limiti komplessi u jeżamina fil-qosor kif dawn l-integrali jiddependu mill-għażla tal-kurva tal-integrazzjoni.</item>
<item>1815 - Siméon-Denis Poisson jaħdem xi integrazzjonijiet matul kurvi fil-pjan kompless.</item>
<item>1817 - Bernard Bolzano jippreżenta t-teorema tal-valur medju --- funzjoni kontinwa li hi negattiva f'punt wieħed u posittiva f'ieħor trid tkun żero f'għall-inqas punt wieħed bejniethom.</item>
<item>1822 - Augustin-Louis Cauchy jippreżenta t-teorema integrali ta' Cauchy għall-integrazzjoni madwar it-tarf ta' rettanglu fil-pjan kompless.</item>
<item>1824 - Niels Henrik Abel jipprova parzjalment it-teorema ta' Abel u Ruffini u juri li l-ekwazzjonijiet kwintiċi jew ta' ordni ogħla ma' nistgħux nirriżolvuhom b'formula ġenerali li tinvolvi biss operazzjonijiet aritmetiċi u radiċi.</item>
<item>1825 - Augustin-Louis Cauchy jagħti t-teorema integrali ta' Cauchy fuq kurvi ġenerali -- jassumi li l-funzjoni li qiegħed jintegra għandha derivati kontinwi, u jintroduċi t-teorija tar-reżidwi fl-analisi komplessa.</item>
<item>1825 - Johann Peter Dirichlet u Adrien-Marie Legendre jippruvaw l-aħħar teorema ta' Fermat għal <hi rend="italic">n</hi> = 5.</item>
<item>1825 - André-Marie Ampère jiskopri t-teorema ta' Stokes.</item>
<item>1825 - Pierre-Simon Laplace: <hi rend="italic">Essai philosophique sur les Probabilités</hi>.</item>
<item>1828 - George Green jipprova t-teorema li ġġib ismu.</item>
<item>1828 - Niels Abel: <hi rend="italic">Recherches sur les fonctions elliptiques</hi> (J. reine angew. Math. 3 pp. 160-190).</item>
<item>1929 - Niels Abel: <hi rend="italic">Mémoire sur une classe particulière d'équations résolubles algébriquement</hi> (J. reine angew. Math. 4 pp. 131-156).</item>
<item>1829 - Nikolaj Ivanoviċ Lobaċevski jippublika x-xogħol tiegħu fuq il-ġometrija iperbolika non-Ewklideja.</item>
<item>1831 - Mikhajl Vasilieviċ Ostrogradski jerġa' jiskopri u jagħti l-ewwel prova tat-teorema tad-divergenza li kienu taw qabel Lagrange, Gauss u Green.</item>
<item>1832 - Évariste Galois jagħti kondizzjoni ġenerali għas-riżolvibbiltà tal-ekwazzjonijiet alġebrin, u hekk iwaqqaf it-teorija tal-gruppi u t-teorija ta' Galois.</item></list>
<figure><caption>Johann Peter Gustav Lejeune Dirichlet</caption></figure>
<list type="unordered"><item>1832 - Johann Peter Dirichlet jippruvaw l-aħħar teorema ta' Fermat għal <hi rend="italic">n</hi> == 14.</item>
<item>1835 - Johann Peter Dirichlet jipprova t-teorema ta' Dirichlet fuq numri primi f'progressjoni aritmetika.</item>
<item>1837 - Pierre Wantsel jipprova li hu impossibli tirdoppja kubu u tittrisekkja angolu bl-użu ta' kumpass u riga biss u jiċċara l-kostruzzjoni tal-poligoni regolari.</item>
<item>1841 - Karl Weierstrass jiskopri u imma ma jippublikax it-teorema ta' Laurent tal-espansjoni.</item>
<item>1843 - Pierre-Alphonse Laurent jiskopri u jippublika t-teorema ta' Laurent tal-espansjoni.</item>
<item>1843 - William Hamilton jiskopri l-kalkulu tal-kwaternjoni u jiddeduċi li mhumiex kommutattivi.</item>
<item>1844 - Hermann Grassmann: <hi rend="italic">Die lineale Ausdehnungslehre</hi></item>
<item>1847 - George Boole jifformalizza l-logika simbolika f'<hi rend="italic">The Mathematical Analysis of Logic</hi>, u jiddefinixxi dik li daż-żmien insibuha bħala alġebra Boolejana.</item>
<item>1849 - George Gabriel Stokes juri l-mewġ singoli jistgħu jiffurmaw minn kumbinazzjoni ta' mewġ perjodiċi.</item>
<item>1850 - Victor Alexandre Puiseux jiddistingwi bejn poli u punti ta' tifrigħ f'funzjoni komplessa u jistudja l-punti singulari essenzjali.</item>
<item>1850 - George Gabriel Stokes jerga' jiskopri u jipprova t-teorema ta' Stokes.</item>
<item>1851 - Bernard Bolzano: <hi rend="italic">Paradoxien der unendlichen</hi></item>
<item>1853 - William Rowan Hamilton: <hi rend="italic">Lectures on quaternions</hi></item>
<item>1854 - Bernhard Riemann bl- <hi rend="italic">Über die Hypotesen, welche der Geometrie zu Grunde liegen</hi> jibda l-istudju tal-ġometrija Riemannjana.</item>
<item>1854 - Arthur Cayley juri li l-kwaternjoni jistgħu jintużaw biex jirrepreżentaw rotazzjonijiet fi spazji ta' erba' dimensjonijiet.</item>
<item>1858 - August Ferdinand Möbius jivvinta l-istrixxa ta' Möbius.</item>
<item>1859 - Bernhard Riemann jifformula l-ipoteżi ta' Riemann li għandha implikazzjonijiet profondi għad-distribuzzjoni tan-numri primi.</item>
<item>1868 – 1869 Eugenio Beltrami: <hi rend="italic">Saggio di interpretazione della geometria non-euclidea</hi> (Giorn di Mat. VI pp. 284-312).</item>
<item>1870 - Felix Klein jiddefinixxi ġometrija analitika għall-ġometrija ta' Lobaċevski u juri li dil-ġometrija hi konsistenti u indipendenti mill-ħames postulat ta' <ref target="https://mt.wikipedia.org/wiki/Ewklide">Ewklidi</ref>.</item>
<item>1873 - Charles Hermite juri li l-konstanti <hi rend="italic">e</hi> huwa numru traxxendenti.</item>
<item>1873 - Georg Frobenius jippreżenta il-metodu tiegħu għas-soluzzjoni, permezz ta' serji ta' potenzi, tal-ekwazzjonijiet differenzjali linjari b'punti singulari regolari.</item>
<item>1874 - Georg Cantor juri li s-sett tan-numri reali mhux numerabbli waqt li s-sett tan-numri alġebrin hu numerabbli. Għall-kontra ta' li jaħsbu ħafna, ma jużax il-metodu famuż tiegħu, l-argument diagonali ta' Cantor, li ppublika tliet snin wara ( u wkoll ma kienx għadu fformula t-teorija tas-settijiet).</item>
<item>1878 - Charles Hermite jirriżolvi l-ekwazzjoni ġenerali kwintika permezz ta' funzjonijiet ellittiċi u modulari.</item>
<item>1879 - Gottlob Frege: <hi rend="italic">Begriffsschrift: eine der arithmetischen nachgebildete Formelsprache des reinen Denkens</hi>, Halle.</item>
<item>1882 - Ferdinand von Lindemann jipprova li <hi rend="italic">π</hi> hu traxxendenti u għalhekk iċ-ċirku ma jistgħax jiġi kkwadrat b'kumpass u riga dritta.</item>
<item>1882 - Felix Klein jivvinta l-flixkun ta' Klein.</item>
<item>1893 - Gottlob Frege jikteb il-<hi rend="italic">Grundsetze der Arithmetik</hi>.</item></list>
<figure><caption>Henri Poincaré 1913</caption></figure>
<list type="unordered"><item>1893 -1899 Henri Poincaré: <hi rend="italic">Les méthodes nouvelles de la mécanique céleste</hi>, Pariġi.</item>
<item>1895 - Diederik Korteweg u Gustav de Vries jidderivaw l-ekwazzjoni KdV li tiddeskrivi l-formazzjoni ta' mewġ twal singoli f'kanal ta' sezzjoni rettangulari.</item>
<item>1895 - Georg Cantor jippublika ktieb fuq it-teorija tas-settijiet li fih l-aritmetika tan-numri infiniti kardinali u l-ipoteżi tal-kontinwu.</item>
<item>1895 – 1905 Giuseppe Peano jikteb il-<hi rend="italic">Formulaire de mathématiques</hi>, Torino.</item>
<item>1896 - Jacques Hadamard u Charles Jean de la Vallée-Poussin independement jippruvaw it-teorema prinċipali tan-numri primi.</item>
<item>1896 - Hermann Minkowski jippreżenta l-<hi rend="italic">Ġometrija tan-numri</hi>.</item>
<item>1899 - Georg Cantor jiskopri kontradizzjoni fit-teorija tiegħu tas-settijiet.</item>
<item>1899 - David Hilbert jippreżenta sett ta' assjomi ġometriċi awto-konsistenti fis-“Sisien tal-Ġometrija<hi rend="italic">.</hi></item></list>
Is-Seklu 20
<list type="unordered"><item>1900 - David Hilbert jagħti lista ta' problemi biex juri fejn għandhom jiġu ikkonċentraw l-isforzi għall-avvanzament tal-matematika.</item>
<item>1901 - Élie Cartan jiżviluppa d-derivat estern.</item>
<item>1903 - Carle David Tolme Runge jippreżenta l-algoritmu għall-<hi rend="italic">Fast Fourier Transform</hi>.</item>
<item>1903 - Edmund Georg Hermann Landau jagħti prova iżjed sempliċi għat-teorema prinċipali tan-numri primi.</item>
<item>1905 - Albert Einstein bl-artiklu <hi rend="italic">Zur elektrodinamik bewegter körper</hi> jimmarka t-twelid tar-relattività ristretta.</item>
<item>1906 – Axel Thue jikteb <hi rend="italic">Über unendlische Zeichenreihen</hi> (Skifterutgit Videnskapsselkapet i Kristiania, I pp. 1-22).</item>
<item>1908 - Ernst Zermelo jassjomatizza t-teorija tas-settijiet u jevita l-kontradizzjonijiet ta' Cantor.</item>
<item>1908 - Josip Plemelj jirriżolvi il-problema ta' Riemann fuq l-eżistenza ta' ekwazzjoni differenzjali b'grupp monodromiku mogħti u jiżviluppa l-formuli ta' Plemelj-Sokhotsky.</item>
<item>1910, 1913 - Bertrand Russel u Alfred North Whitehead jippublikaw il-<hi rend="italic">Principia Mathematica</hi>.</item>
<item>1912 - Luitzen Egbertus Jan Brouwer jippreżenta it-teorema tal-punt fiss ta' Brouwer.</item>
<item>1912 - Josip Plemelj jippublika verżjoni semplifikata tal-prova tal-aħħar teorema ta' Fermat għal <hi rend="italic">n</hi> = 5.</item>
<item>1913 - Vito Volterra: <hi rend="italic">Leçons sur les fonctions de lignes</hi>, Pariġi</item>
<item>1913 - Srinivasa Aaijangar Ramanuġan jibgħat lista twila ta' teoremi komplessi mingħajr provi lil G. H. Hardy,</item>
<item>1914 - Srinivasa Aaijangar Ramanuġan jippublika l- <hi rend="italic">Modular Equations and Approximations to π</hi>.</item>
<item>1919 - Viggo Brun jiddefinixxi l-kostanti ta' Brun <hi rend="italic">B</hi>2 għat-tewmin primi.</item>
<item>1925 - Ronald Fisher: <hi rend="italic">A statistical method for research workers</hi>.</item></list>
<figure><caption>John von Neumann fl-1940ijiet</caption></figure>
<list type="unordered"><item>1928 - John von Neumann jibda jwaqqaf il-prinċipji tat-teorija tal-logħob u jipprova t-teorema tal-minimax.</item>
<item>1930 - Kasimierz Kuratowski bl-artiklu <hi rend="italic">Sur le problème des courbes gauches en topologie</hi> (Fund. Math., 15 pp. 271-283) jindividwa żewġ graffi non-planari fundamentali.</item>
<item>1931 - Kurt Gödel jipprova t-teorema tal-inkompletezza li timplika li kull sistema assjomatiku għall-matematika hu jew inkomplet jew kontradditorju.</item>
<item>1931 - Georges De Rham jiżviluppa t-teorema tal-koomologija u tal-klassijiet karatteristiċi.</item>
<item>1932 - Stephan Banach: <hi rend="italic">Théorie des opérations linéaires</hi> jimmarka t-twelid tal-analisi funzjonali.</item>
<item>1932 - Oswald Veblen u John Whitehead jippublikaw l-<hi rend="italic">Foundations of differential geometry</hi>.</item>
<item>1932 - John von Neumann jikteb l-<hi rend="italic">Mathematische Grundlagen der Quantenmechanik</hi>, u jagħti bażi matematika lill-mekkanika kwantistika.</item>
<item>1933 - Andrej Kolmogorov jagħti l-bażi tat-teorija tad-diffużjoni.</item>
<item>1933 - Karol Borsuk e Stanislaw Ulam jippreżentaw it-teorema antipodali li ġġib isimhom.</item>
<item>1933 - Andrej Kolmogorov jippublika il-ktieb <hi rend="italic">Grundbegriffe der Wahrscheinlichkeitsrechnung</hi> fuq s-sisien tat-teorija tal-probabbiltà, li hemm fih assjomatizzazzjoni tal-probabbiltà bbażata fuq it-teorija tal-miżura.</item>
<item>1935 - Hassler Whitney jikteb <hi rend="italic">On the abstract properties of linear dependence</hi> (Amer. J. Math., 57 pp.509-533), u jikkontribwixxi għat-twelid tat-teorija tal-matrojdi.</item>
<item>1940 - Kurt Gödel juri li la l-ipotesi tal-kontinwu u lanqas l-assjoma tal-għażla ma jistgħu jinċaħdu mill-assjomi standard tat-teorija tas-settijiet.</item>
<item>1942 - G. C. Danielson u Cornelius Lanczos jiżviluppaw l-algoritmu tal-<hi rend="italic">Fast Fourier Transform</hi>.</item>
<item>1943 - Kenneth Levenberg jipproponi metodu għall-kalkulu tal-minimi kwadrati non-linjari.</item>
<item>1948 - John von Neumann jistudja l-imġiba tal-magni awto-riproduċenti.</item>
<item>1949 - John von Neumann jikkalkula π sa 2,037 ċifra deċimali bl-użu ta' ENIAC.</item>
<item>1950 - Stanislaw Ulam u John von Neumann jippreżentaw l-awtomi ċellulari fis-sistemi dinamiċi</item>
<item>1953 - Nicholas Metropolis jintroduċi l-idea tar-rikottura simulata tal-proċeduri termodinamiċi.</item>
<item>1954 - Leonard Jimmy Savage: <hi rend="italic">The foundation of statistics (J. Wiley)</hi> xogħol li jimmarka bidu ġdid għall-istatistika bayesjana.</item>
<item>1954 - David Blackwell e Meyer A. Girshick: <hi rend="italic">Theory of games and statistical decisions</hi> (J.Wiley)</item>
<item>1955 - H. S. M. Coxeter et al. jippublikaw lista kompleta tal-poliedri uniformi.</item>
<item>1955 - Enrico Fermi, John Pasta u Stanislaw Ulam jistudjaw numerikament mudell non-linjari ta' molla fil-konduzzjoni tas-sħana u l-imġiba tal-mewġiet solitarji.</item>
<item>1955 - Alexandre Grothendieck: <hi rend="italic">Produits tensorielles topologiques et espaces nucléaires</hi>.</item>
<item>1956 - Samuel Eilenberg u Henri Cartan: <hi rend="italic">Homological Algebra</hi> (Princeton University Press)</item>
<item>1957 - Alexandre Grothendieck: <hi rend="italic">Sur quelques points d'algèbre homologique</hi> (Tohoku Math. J., 9 no. 2 pp. 119-183, 9 no. 3 pp. 185-221).</item>
<item>1960 - Alexandre Grothendieck: <hi rend="italic">Elements de geometrie algebrique</hi> (Publ. math. I.H.E.S. n.4), xogħol li ma' ta' qabel ta sisien ġodda lill-ġometrija algebrija.</item>
<item>1960 - C. A. R. Hoare jivventi l-algoritmu tal-<hi rend="italic">quicksort</hi>.</item>
<item>1960 - Irving Reed u Gustave Solomon jippresentaw il-kodiċi Reed-Solomon għat-tiswija ta' żbalji.</item>
<item>1961 - Daniel Shanks u John Wrench jikkalkulaw π sa 100,000 ċifra deċimali bl-użu tal-identità tal-invers tat-tangenti u kompjuter IBM-7090,</item>
<item>1962 - Donald Marquardt jipproponi l-algoritmu Levenberg-Marquardt għall-kalkulu tal-minimi kwadrati non-linjari.</item>
<item>1962 - Lev Semenovich Pontryagin: <hi rend="italic">The Mathematical Theory of Optimal Processes</hi>.</item>
<item>1963 - Paul Cohen juża t-teknika tal-forcing biex juri li la l-ipoteżi tal-kontinwu u lanqas l-assjoma tal-għażla ma jistgħu jiġu derivati mill-assjomi standard tat-teorija tas-settijiet.</item>
<item>1963 - Martin Kruskal e Norman Zabusky jistudaw analitikament il-problema tal-konduzzjoni tas-sħana Fermi-Pasta-Ulam fil-limitu tal-kontinwu u juru li l-ekwazzjoni ta' KdV tiggverna dan is-sistema.</item>
<item>1963 - Il-meteoroloġista u matematiku Edward Norton Lorenz jippublika soluzzjonijiet għal mudell matematiku semplifikat tat-turbulenza atmosferika - magħruf ġeneralment bħala l-<hi rend="italic">Attrattatur ta' Lorentz</hi> jew l-<hi rend="italic">Effett Farfett</hi> assoċjat mal-imġiba kaotika u attratturi strambi.</item>
<item>1965 - Martin Kruskal u Norman Zabusky jistudaw numerikament il-mewġ singli fil-plażma u jiskopru li ma jinfirxux meta jaħbtu.</item>
<item>1965 - James Cooley u John Tukey jippreżentaw algoritmu importanti tal-‘'Fast Fourier Transform<hi rend="italic">.</hi></item>
<item>1966 - E.J. Putzer jippreżenta żewġ metodi għall-komputazzjoni tal-esponenzjali ta' matriċi f'termini ta' polinomju ta' dik il-matriċi.</item>
<item>1966 - Abraham Robinson jippreżenta l-analisi Non-standard.</item>
<item>1967 - Robert Langlands jifformula programm influwenti ta' konġetturi li jagħqdu t-teorija tan-numri u t-teorija tar-rappreżentazzjoni.</item>
<item>1968 - Michael Atiyah u Isadore Singer jippruvaw t-teorema tal-indiċi ta' Atiyah-Cantante fuq l-indiċi tal-operaturi ellittiċi</item>
<item>1968 - Daniel Gorenstein: <hi rend="italic">Finite Groups</hi> (Harper and Row), l-ewwel test ta' riferiment għall-iżvilupp tal-klassifikazzjoni tal-gruppi finiti sempliċi.</item>
<item>1968 - Heller Bass: <hi rend="italic">Algebraic K-theory</hi> (Benjamin).</item></list>
<figure><caption>Benoît Mandelbrot</caption></figure>
<list type="unordered"><item>1975 - Benoît Mandelbrot jippublika <hi rend="italic">Les objets fractals, forme, hasard et dimension</hi>.</item>
<item>1976 - Kenneth Appel u Wolfgang Haken jużaw il-kompjuter biex jiżviluppaw id-dettalji meħtieġa għall-prova tat-teorema ta' erba' kuluri.</item>
<item>1983 - Gerd Faltings jipprova l-konġettura ta' Mordell u hekk juri li hemm biss numru limitat ta' soluzzjonijiet interi għal kull esponent tal-aħħar teorema ta' Fermat.</item>
<item>1983 – Il-klassifikazzjoni tal-gruppi sempliċi finiti, xogħol ta' kollaborazzjoni li ħadu sehem fiha xi mitt matematiku u li damet tletin sena, tintemm.</item>
<item>1985 - Louis de Branges de Bourcia jipprova l-konġettura ta' Bieberbach.</item>
<item>1987 - Yasumasa Kanada, David Bailey, Jonathan Borwein, u Peter Borwein jużaw approssimazzjoni iterativa b'ekwazzjonijiet modulari għall-integrali ellittiċi u superkompjuter NEC Sx-2 biex jikkalkulaw π sa 134 miljun ta' ċifri deċimali.</item>
<item>1991 - Alain Connes u John W. Lott jiżviluppaw il-ġometrija non-kommuttativa,</item>
<item>1994 - Andrew Wiles jipprova parti mill-konġettura Taniyama-Shimura u u hekk jipprova l-aħħar teorema ta' Fermat.</item>
<item>1998 - Thomas Hales (kważi żgur) jipprova l-konġettura ta' Kepler.</item>
<item>1999 – Il-konġettura sħiħa Taniyama-Shimura tiġi pprovata.</item></list>
Is-Seklu 21
<list type="unordered"><item>2000 – Il-Clay Mathematics Institute jagħti s-seba' problemi l-iżjed importanti tal-matematika klassika li għadhom mhux riżolvuti u joffri premju għal min jirnexxilu jirriżolvihom..</item>
<item>2002 - Manindra Agrawal, Nitin Saxena u Neeraj Kayal tal-IIT Kanpur jippreżentaw algoritmu deterministiku inkondizzjonali ta' komplessità polinomjali biex isibu jekk numru naturali huwiex numru prim jew le.</item>
<item>2002 - Yasumasa Kanada, Y. Ushiro, Hisayasu Kuroda, Makoto Kudoh u grupp ta' disa' minn nies oħra jikkalkulaw π sa 1241 miljardi ta' ċifri deċimali bl-użu ta' superkompjuter Hitachi ta' 64-nodi.</item>
<item>2002 - Preda Mihăilescu jipprova l-konġettura ta' Catalan.</item>
<item>2004 - Richard Arenstorf jagħti prova tal-konġettura tan-numeri primi tewmin u tal-konġettura ta' Hardy-Littlewood u Michel Balazard jsib żball f'Lemma 8.</item>
<item>2005 - Grigori Perelman jipprova l-konġettura ta' Poincaré.</item></list>
Ħoloq esterni

<list type="unordered"><item><ref target="http://www-history.mcs.st-andrews.ac.uk/Chronology/full.html">Kronoloġija matematika</ref></item></list>
</text></body></html>