<html><body><text id="wikipedia_mt_wikipedia_org__7289.html" ns="0" revid="215025" sourceurl="https://mt.wikipedia.org/wiki/Bulgarija_fil-Festival_tal-Eurovision" title="Bulgarija fil-Festival tal-Eurovision" type="wikipedia">Bulgarija fil-Festival tal-Eurovision
<p>Il-<hi rend="bold"><ref target="https://mt.wikipedia.org/wiki/Bulgarija">Bulgarija</ref></hi> pparteċipat fil-<ref target="https://mt.wikipedia.org/wiki/Festival_tal-Eurovision">Festival tal-Eurovision</ref> ħames darbiet.</p>
<p>Il-Bulgarija kkompetew l-ewwel darba fil-<ref target="https://mt.wikipedia.org/wiki/Festival_tal-Eurovision_2005">Festival tal-Eurovision 2005</ref>, fejn ġew rappreżentati mill-grupp jazz <ref target="https://mt.wikipedia.org/wiki/Kaffe_(grupp)">Kaffe</ref> bil-kanzunetta "<ref target="https://mt.wikipedia.org/wiki/Lorraine_(kanzunetta)">Lorraine</ref>". Huma rċevew 49 punt, fejn ikklassifikaw fid-dsatax-il post, però naqsu li jagħmluha għall-finali. Is-suċċessur tagħhom kienet <ref target="https://mt.wikipedia.org/wiki/Mariana_Popova">Mariana Popova</ref> b'"<ref target="https://mt.wikipedia.org/wiki/Let_Me_Cry">Let Me Cry</ref>", fejn din ukoll ma kantantx fis-serata finali wara li spiċċat fis-sbatax-il post b'36 punt fis-semifnali.</p>
<p>L-ewwel kwalifikazzjoni għall-finali waslet fl-2007 meta <ref target="https://mt.wikipedia.org/wiki/Elitsa_Todorova">Elitsa Todorova</ref> u <ref target="https://mt.wikipedia.org/wiki/Stoyan_Yankoulov">Stoyan Yankoulov</ref> kantaw il-kanzunetta "<ref target="https://mt.wikipedia.org/wiki/Voda">Voda</ref>". Fis-semifinali waslu sas-sitt post b'146 punt u b'hekk kellhom l-aċċess għall-finali. B'din il-kanzunetta, l-ewwel darba fl-istorja li kienet bil-<ref target="https://mt.wikipedia.org/wiki/Lingwa_Bulgara">lingwa Bulgara</ref>, Todorova u Yankulov irrepetew il-prestazzjoni fis-semifinali, fejn fil-finali kklassifikaw fil-ħames post minn total ta' 24 parteċipant, b'total ta' 157 punt.</p>
<p>Minħabba t-tibdil fir-regoli, il-Bulgarija xorta waħda ma kellhiex id-dritt li tikkwalifika għall-finali tas-sena suċċessiva, fejn b'hekk f'<ref target="https://mt.wikipedia.org/wiki/Belgrad">Belgrad</ref>, is-<ref target="https://mt.wikipedia.org/wiki/Serbja">Serbja</ref>, kellha tikkompeti f'waħda mis-semifinali tal-<ref target="https://mt.wikipedia.org/wiki/Festival_tal-Eurovision_2008">edizzjoni tal-2008</ref>. <ref target="https://mt.wikipedia.org/wiki/Deep_Zone_Project">Deep Zone</ref> u <ref target="https://mt.wikipedia.org/wiki/DJ_Balthazar">Balthazar</ref> bil-kanzunetta "<ref target="https://mt.wikipedia.org/wiki/DJ,_Take_Me_Away">DJ, Take Me Away</ref>", ma rnexxielhomx jirrepetu s-suċċess tas-sena ta' qabel fejn b'56 punt spiċċaw barra mill-finali. Lanqas ir-rappreżentant suċċessiv, <ref target="https://mt.wikipedia.org/wiki/Krassimir_Avramov">Krassimir Avramov</ref>, ma sab post fil-finali meta l-Bulgarija kisbet biss is-sittax-il post tas-semifinali, biex b'hekk tkompli bi rekord xejn sabiħ ta' finali waħda minn ħames tentattivi.</p>



Votazzjoni
<figure><caption><ref target="https://mt.wikipedia.org/wiki/Elitsa_Todorova">Elitsa Todorova</ref> u <ref target="https://mt.wikipedia.org/wiki/Stoyan_Yankulov">Stoyan Yankulov</ref> f'Ħelsinki (<ref target="https://mt.wikipedia.org/wiki/Festival_tal-Eurovision_2007">2007</ref>)</caption></figure>
<figure><caption><ref target="https://mt.wikipedia.org/wiki/Deep_Zone_Project">Deep Zone</ref> u <ref target="https://mt.wikipedia.org/wiki/DJ_Balthazar">Balthazar</ref> f'Belgrad (<ref target="https://mt.wikipedia.org/wiki/Festival_tal-Eurovision_2008">2008</ref>)</caption></figure>
<p>Il-Bulgarija <hi rend="italic">tat</hi> l-aktar punti lil (finali biss):</p>
<p>Il-Bulgarija <hi rend="italic">rċiviet</hi> l-aktar punti minn (finali biss):</p>
</text></body></html>