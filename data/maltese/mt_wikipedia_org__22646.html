<html><body><text id="wikipedia_mt_wikipedia_org__22646.html" ns="0" revid="240746" sourceurl="https://mt.wikipedia.org/wiki/Kuruna_tal-Avvent" title="Kuruna tal-Avvent" type="wikipedia">Kuruna tal-Avvent<figure><caption>Kuruna tal-Avvent</caption></figure>
<p>Il-<hi rend="bold">Kuruna tal-Avvent</hi> hi tradizzjoni <ref target="https://mt.wikipedia.org/wiki/Kristjaneżmu">Nisranija</ref> li tissimbolizza l-<ref target="https://mt.wikipedia.org/wiki/Avvent">Avvent</ref>. </p>
Storja
<p>Il-kuruna tal-Avvent ivvintaha l-qassis Luteran Johann Heinrich Wichern (1808-1884). Dan kien edukatur u teologu f'<ref target="https://mt.wikipedia.org/wiki/Hamburg">Hamburg</ref> li waqqaf il- <hi rend="italic">Missjoni interjuri tal-Ġermanja</hi>. Din l-istituzzjoni kienet tiġbor it-tfal fqar ħafna fir-<hi rend="italic">Rauhe Haus</hi> ħdejn Hamburg, razzett qadim u kien jieħu ħsibhom. Billi, matul iż-żmien tal-<ref target="https://mt.wikipedia.org/wiki/Avvent">Avvent</ref>, kienu kuljum jistaqsuh meta ġej il-<ref target="https://mt.wikipedia.org/wiki/Milied">Milied</ref>, fl-1839 għamel kuruna tal-injam, b'għoxrin xemgħa żgħar ħomor u erba' xemgħat kbar bojod. Kull filgħodu kienu jixegħlu xemgħa żgħira u kull Ħadd tal-Avvent xemgħa kbira. Daż-żmien il-kuruna jkollha erba' xemgħat kbar biss.</p>
<p>Mill-1860, is-sena li twieldet uffċjalment il-Kuruna tal-Avvent kienet tkun magħmula mill-friegħi tas-<ref target="https://mt.wikipedia.org/wiki/Sapin">sapin</ref>; mill-bidu tas-seklu 20 fil-Ġermanja saret tradizzjoni tal-Milied. F'Alsace, dehret bejn iż-żewħ gwerer dinjija, introdotta mll-movimente ta-żgħażagħ protestanti<ref target="https://mt.wikipedia.org/wiki/Il-Paġna_prinċipali#cite_note-1">[1]</ref>. L-Awstrija id-drawwa daħlet biss fl-1945. </p>
<p>Din id-rawaa Ġermaniża infirxet ma' ħafna pajjiżi. F'xi knejjes tar-rit ortodoss insibu l-kuruna b'sitt xemgħat, billi l-Avvent idum iżjed f'dan ir-rit<ref target="https://mt.wikipedia.org/wiki/Il-Paġna_prinċipali#cite_note-2">[2]</ref>.</p>
Is-simboliżmu
Il-kuruna
<p>Hemm interpretazzjonijiet differenti tas-simboliżmu tal-kuruna tal-Avvent. Iċ-ċirku jissimbolizza l-eternità mogħtija mir-riżurrezzjoni ta' Kristu, l-aħdar jissimbolizza l-ħajja, ix-xema' jissimbolizzaw id-dawl li jiddi fuq id-dinja fil-lejl tal-Milied.</p>
Ix-xema'
<p>Bħal fil-każ tal-kuruna, hemm bosta interpretazzjonijiet tas-simboliħmu tax-xema'.</p>
<p>L-iżjed komuni li kull xemgħa tirrappreżenta wieħed mill-istadji tas-salvazzjoni tad-dinja<ref target="https://mt.wikipedia.org/wiki/Il-Paġna_prinċipali#cite_note-3">[3]</ref>:</p>
<list type="unordered"><item>il-maħfra, b'Adam u Eva.</item>
<item>il-fidi, b'Abraham.</item>
<item>il-ferħ, b'David.</item>
<item>il-paċi u l-ġustizzja, bil-profeti.</item></list>
<p>Possibbiltà oħra hi l-paċi u t-tliet virtujiet teologali (il-fidi, it-tama u l-imħabba).</p>
Ir-rit Kattoliku
<figure><caption>Kuruna tal-Avvent bi tliet xemgħat vjola u waħda roża</caption></figure>
<p>Skont ir-rit Kattoliku, il-kuruna tal-Avvent titbierek. Tradizzjonalment ix-xema' jinxtegħlu bil-kontra tal-arloġġ. Jekk fit-tieni Ħadd wieħed jixgħel ix-xemgħa faċċata tal-ewwel dan jitqis bħala żball. Fit-tradizzjoni Kattolika, tliet xemgħat jkunu vjola u waħda roża; dawn jaqblu mal-kuluri liturġiċi tal-Ħdud li fihom jinxtegħlu. Kultant ikun hemm xemgħa bajda f'nofs il-kuruna u din tinxtegħel fil-jum tal-Milied. L-ispjegazzjoni liturġika tal-kuluri tenfasizza li dawn l-erba' ġimgħat huma perjodu ta' penitenza li fih nistennew id-dawl indikat mix-xemgħa bajda.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref>.</p>
Tradizzjonijiet
<p>Il-kuruna tal-Avvent, jew iżjed eżatt l-erba' xemgħat, jirrappreżentaw l-erba' ġimgħat qabel il-Milied.</p>
<p>Ix-xema' jinxtegħlu fl-erba' Ħdud qabel il-Milied. Tradizzjonalment ix-xema' jkunu ħomor u ħoxnin. L-ewwel Ħadd tinxtegħel xemagħa waħda; it-tieni Ħadd l-ewwel xemgħa u oħra (jiġifieri tnejn); it-tielet Ħadd iż-żewġ xemgħat ta' qabel u oħra ġdida (jiġifieri tlieta); ir-raba' Ħadd it-tliet xemgħat ta' qabel u dik tal-aħħar (jiġifieri erba'). </p>
<p>Id-diffikultà allura hi li waħda mix-xema' trid iddum tixgħel erba' ġimgħat, waħda tliet ġimgħat, waħda ġimgħatejn u waħda ġimgħa. Però jistgħu jinbidlu biex kull Ħadd jibqgħu bejn wieħed u ieħor daqs xulxin.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref>.</p>




Biblijografija
<list type="unordered"><item>Hermann Bausinger, "Avent, Couronne de l'Avent", f' '<hi rend="italic">Volkskunde' ou l'ethnologie allemande: de la recherche sur l'Antiquité à l'analyse culturelle</hi> (tradott mill-Ġermaniż għsll-Franċiż minn Dominique Lassaigne), Les Éditions de la MSH, Pariġi, 1993 pp. 273-278 ISBN:9782735104680.</item>
<item>Gustave Koch, "La couronne de l'Avent en Alsace: nouvelles pièces au dossier", f' <hi rend="italic">Pays d'Alsace</hi>, 2001, nru. 197, pp. 3-8.</item>
<item>Gérard Leser, <hi rend="italic">Noël-Wihnachte en Alsace: rites, coutumes, croyances</hi>, Éditions du Donon, Strasbourg, 2006, 190 p. ISBN:2-914856-37-7</item>
<item>Francis X. Weiser, "Couronne de l'Avent", f' <hi rend="italic">Fêtes et coutumes chrétiennes: de la liturgie au folkore</hi>, Mame, Tours, 1961, pp. 62-63.</item></list>
Artikli konnessi
<list type="unordered"><item><ref target="https://mt.wikipedia.org/wiki/Kalendarju_tal-Avvent">Kalendarju tal-Avvent</ref></item></list>
Ħoloq esterni
<list type="unordered"><item><ref target="http://catholique-nanterre.cef.fr/faq/fetes_avent_traditions.htm">Cybercuré (Diocèse de Nanterre)</ref></item></list>
</text></body></html>