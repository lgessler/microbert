<html><body><text id="wikipedia_mt_wikipedia_org__10825.html" ns="0" revid="270930" sourceurl="https://mt.wikipedia.org/wiki/Gareth_Barry" title="Gareth Barry" type="wikipedia">Gareth Barry
<p><hi rend="bold">Gareth Barry</hi> (<ref target="https://mt.wikipedia.org/wiki/Hastings">Hastings</ref>, <ref target="https://mt.wikipedia.org/wiki/23_ta'_Frar">23 ta' Frar</ref> <ref target="https://mt.wikipedia.org/wiki/1981">1981</ref>) huwa eks-plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Ingilterra">Ingliż</ref> li kien jilgħab bħala midfilder.</p>
Karriera
Aston Villa
<p>Barry ingħaqad ma' <ref target="https://mt.wikipedia.org/wiki/Aston_Villa_FC">Aston Villa</ref> fl-1997 minn <ref target="https://mt.wikipedia.org/wiki/Brighton_&amp;_Hove_Albion_FC">Brighton &amp; Hove Albion</ref>, f'akkwist doppju flimkien ma' Michael Standing. Madanakollu, it-trasferiment ħoloq tensjoni bejn iż-żewġ klabbs hekk kif il-bord ta' Brighton talab għal kumpens ta' £2.5 miljun, iżda t-tribunal tal-Football Association iddeċieda li s-somma tkun ta' £2.4 miljun ġaladarba Barry u Standing jilgħabu mat-tim nazzjonali. Hu lagħab l-ewwel logħba tiegħu għal Villa fit-2 ta' Mejju 1998 kontra <ref target="https://mt.wikipedia.org/wiki/Sheffield_Wednesday_FC">Sheffield Wednesday</ref>. Għall-bidu beda jilgħab bħala <ref target="https://mt.wikipedia.org/wiki/Difensur">difensur</ref>, fuq in-naħa xellugija tat-triju difensiv li kien jinkludi lil <ref target="https://mt.wikipedia.org/wiki/Gareth_Southgate">Gareth Southgate</ref> u <ref target="https://mt.wikipedia.org/wiki/Ugo_Ehiogu">Ugo Ehiogu</ref>. Minn dak iż-żmien Barry beda jsawwar kwalitajiet versatili, fejn minn difensur ċentrali, qaleb għal difensur xellugi, imbagħad għal midfilder xellugi u finalment stabbilixxa ruħu bħala <ref target="https://mt.wikipedia.org/wiki/Midfilder">midfilder</ref> ċentrali.</p>
<p>Sa April tal-2008, Barry, li kien qed joqrob l-400 dehra għal Aston Villa, kien l-iktar plejer li qatt serva lit-tim fl-istorja.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Matul il-partita mill-kampjonat kontra Bolton Wanderers tat-28 ta' Ottubru 2007, Barry sar l-iżgħar plejer li qatt deher fi 300 logħba tal-<ref target="https://mt.wikipedia.org/wiki/Premier_League">Premier League</ref> (ta' 26 sena u 247 ġurnata), fejn ħa post <ref target="https://mt.wikipedia.org/wiki/Frank_Lampard">Frank Lampard</ref>.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
<p>F'Mejju tal-2008, <ref target="https://mt.wikipedia.org/wiki/Liverpool_FC">Liverpool</ref> għamlu serje ta' offerti sabiex jixtru lil Barry, kollha kemm huma jiġu rifjutati minn Aston Villa.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref><ref target="https://mt.wikipedia.org/wiki/Il-Paġna_prinċipali#cite_note-4">[4]</ref> Barry pubblikament ikkritika lill-kowċ <ref target="https://mt.wikipedia.org/wiki/Martin_O'Neill">Martin O'Neill</ref>, fejn akkużah li ma kien qiegħed jagħmel xejn sabiex jipperswadieh jibqa' mal-klabb, u tenn għal darb'oħra x-xewqa tiegħu li jingħaqad ma' Liverpool.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref> O'Neill ċaħad din l-istqarrija u Barry ġie uffiċjalment dixxiplinat mill-klabb talli xorta waħda ta intervista minkejja li ma kienx awtorizzat. Offerta oħra ta' £15-il miljun ġiet ukoll rifjutata hekk kif kienet mistħoqqa minn Villa bħala 'l bogħod mit-£18-il miljun li jixtiequ.</p>
<p>Barry baqa' plejer ta' Aston Villa u beda l-partita valida għat-<ref target="https://mt.wikipedia.org/wiki/Tazza_UEFA">Tazza UEFA</ref> kontra <ref target="https://mt.wikipedia.org/wiki/FH_Hafnarfjordur">FH Hafnarfjordur</ref>, fejn skorja fir-rebħa ta' 4–1. Nhar it-18 ta' Settembru 2008, Barry għamel l-400 preżenza bil-flokk ta' Villa fil-partita barra minn darhom kontra <ref target="https://mt.wikipedia.org/wiki/Litex_Lovech">Litex Lovech</ref> fit-Tazza UEFA. Hu skorja penalty hekk kif Villa ħarġu rebbieħa 3–1. Wara li weġġa' d-difensur veteran <ref target="https://mt.wikipedia.org/wiki/Martin_Laursen">Martin Laursen</ref>, Barry reġa' ingħata l-faxxa ta' <ref target="https://mt.wikipedia.org/wiki/Kaptan_(futbol)">kaptan</ref> f'Jannar tal-2009. Fil-karriera tiegħu ma' Aston Villa, Gareth Barry għamel 441 dehra fejn skorja 52 gowl.</p>
Manchester City
<p>Nhar it-2 ta' Ġunju 2009, Barry iffirma kuntratt ta' ħames snin ma' <ref target="https://mt.wikipedia.org/wiki/Manchester_City_FC">Manchester City</ref> għal somma ta' £12-il miljun.<ref target="https://mt.wikipedia.org/wiki/Il-Paġna_prinċipali#cite_note-6">[6]</ref> Hu ddebutta għal City fl-ewwel logħba tal-istaġun kontra <ref target="https://mt.wikipedia.org/wiki/Blackburn_Rovers_FC">Blackburn Rovers</ref> f'<ref target="https://mt.wikipedia.org/wiki/Ewood_Park">Ewood Park</ref>, fejn lagħab id-90 minuta fir-rebħa ta' 2–0. Barry skorja l-ewwel gowl tiegħu għal City fil-logħba mill-Premier league kontra <ref target="https://mt.wikipedia.org/wiki/Manchester_United_FC">Manchester United</ref> fl-20 ta' Settembru 2009 fejn ġab l-iskor indaqs għal 1–1, minkejja li City tilfu l-logħba 4–3.</p>
<p>Fl-<ref target="https://mt.wikipedia.org/wiki/Premier_League_2010–11">istaġun 2010–11</ref> hu għen lil City jirbħu l-<ref target="https://mt.wikipedia.org/wiki/FA_Cup">FA Cup</ref>, l-ewwel unur tal-klabb wara 35 sena, filwaqt li l-<ref target="https://mt.wikipedia.org/wiki/Premier_League_2011–12">istaġun ta' wara</ref> lagħab 34 logħba tal-kampjonat hekk kif Manchester City rebħu l-kampjonat, l-ewwel wieħed f'44 sena.</p>
Internazzjonali
<p>Wara li lagħab 27 partita mat-tim nazzjonali Ingliż ta' taħt il-21 sena, <ref target="https://mt.wikipedia.org/wiki/Kevin_Keegan">Kevin Keegan</ref> sejjaħlu għat-<ref target="https://mt.wikipedia.org/wiki/Tim_nazzjonali_tal-futbol_tal-Ingilterra">tim nazzjonali tal-kbar</ref>. Hu ddebutta f'logħba ta' ħbiberija kontra l-<ref target="https://mt.wikipedia.org/wiki/Tim_nazzjonali_tal-futbol_tal-Ukrajna">Ukrajna</ref>, fil-31 ta' Mejju 2000. L-ewwel logħba mal-ewwel ħdax kienet kontra <ref target="https://mt.wikipedia.org/wiki/Tim_nazzjonali_tal-futbol_ta'_Franza">Franza</ref> tat-2 ta' Settembru 2000. L-ewwel gowl bil-flokk Ingliż wasal kontra t-<ref target="https://mt.wikipedia.org/wiki/Tim_nazzjonali_tal-futbol_tat-Trinidad_u_Tobago">Trinidad u Tobago</ref>, logħba ta' ħbiberija tal-1 ta' Ġunju 2008. Taħt il-gwida l-ġdida ta' <ref target="https://mt.wikipedia.org/wiki/Fabio_Capello">Fabio Capello</ref>, Barry sar figura regolari tat-tim Ingliż fejn kien jiġi skjerat fil-pożizzjoni ta' midfilder quddiem id-difiża.<ref target="https://mt.wikipedia.org/wiki/Il-Paġna_prinċipali#cite_note-7">[7]</ref> Nhar it-12 ta' Novembru 2011, Barry lagħab il-50 logħba tiegħu għall-Ingilterra fir-rebħa ta' 1–0 fuq <ref target="https://mt.wikipedia.org/wiki/Tim_nazzjonali_tal-futbol_ta'_Spanja">Spanja</ref> wara li daħal bħala sostitut.</p>
Statistika
Klabb
<hi rend="italic">Aġġornati sad-19 ta' Mejju 2013</hi><ref target="https://mt.wikipedia.org/wiki/Il-Paġna_prinċipali#cite_note-8">[8]</ref>



Unuri
Klabb
Aston Villa
<list type="unordered"><item><ref target="https://mt.wikipedia.org/wiki/Tazza_Intertoto">Tazza Intertoto</ref>: 2001</item></list>
Manchester City
<list type="unordered"><item><ref target="https://mt.wikipedia.org/wiki/Premier_League">Premier League</ref>: 2011–12</item>
<item><ref target="https://mt.wikipedia.org/wiki/FA_Cup">FA Cup</ref>: 2010–11</item></list>
Individwali
<list type="unordered"><item>Plejer tal-Istaġun ta' <ref target="https://mt.wikipedia.org/wiki/Aston_Villa_FC">Aston Villa</ref>: 2006–07</item></list>


Ħoloq esterni

<list type="unordered"><item>Il-mudell {{<ref target="https://mt.wikipedia.org/wiki/Mudell:Soccerbase">Soccerbase</ref>}} għandu nieqes l-identifikatur u l-entità ma teżistix fuq Wikidata.</item>
<item>Il-mudell {{<ref target="https://mt.wikipedia.org/wiki/Mudell:Nfteams">Nfteams</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>