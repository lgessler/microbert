<html><body><text id="wikipedia_mt_wikipedia_org__20883.html" ns="0" revid="270935" sourceurl="https://mt.wikipedia.org/wiki/Joel_Obi" title="Joel Obi" type="wikipedia">Joel Obi
<p><hi rend="bold">Joel Chukwuma Obi</hi> (<ref target="https://mt.wikipedia.org/wiki/Lagos">Lagos</ref>, <ref target="https://mt.wikipedia.org/wiki/22_ta'_Mejju">22 ta' Mejju</ref> <ref target="https://mt.wikipedia.org/wiki/1991">1991</ref>) jew sempliċiment magħruf bħala <hi rend="bold">Joel Obi</hi>, huwa plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Niġerja">Niġerjan</ref> li jilgħab bħala <ref target="https://mt.wikipedia.org/wiki/Midfilder">midfilder</ref>.</p>
Karriera
<p>Obi għamel id-debutt għal <ref target="https://mt.wikipedia.org/wiki/Inter_Milan">Inter</ref> fid-29 ta' Settembru 2010 fil-fażi tal-gruppi tal-<ref target="https://mt.wikipedia.org/wiki/UEFA_Champions_League_2010–11">UEFA Champions League</ref> f'logħba kontra <ref target="https://mt.wikipedia.org/wiki/SV_Werder_Bremen">Werder Bremen</ref>.<ref target="https://mt.wikipedia.org/wiki/Il-Paġna_prinċipali#cite_note-obidebut-1">[1]</ref> Huwa lagħab fl-aħħar 10 minuti tal-logħba wara li daħal bħala sostitut fit-80 minuta minflok il-midfilder <ref target="https://mt.wikipedia.org/wiki/Dejan_Stanković">Dejan Stanković</ref>. Inter kienu rebħu bl-iskor ta' 4-0. </p>
<p>Obi għamel id-debutt fis-<ref target="https://mt.wikipedia.org/wiki/Serie_A">Serie A</ref> fis-17 ta' Ottubru 2010 kontra <ref target="https://mt.wikipedia.org/wiki/Cagliari_Calcio">Cagliari</ref> meta kien sostitwit minn <ref target="https://mt.wikipedia.org/wiki/Philippe_Coutinho">Philippe Coutinho</ref> fis-66 minuta.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Inter rebħu l-logħba 1-0 grazzi għal gowl minn <ref target="https://mt.wikipedia.org/wiki/Samuel_Eto'o">Samuel Eto'o</ref>.</p>
<p>F'Jannar tal-2011, <ref target="https://mt.wikipedia.org/wiki/Parma_FC">Parma</ref> xtraw nofs is-servizzi ta' Obi fit-trattativa li rat lil <ref target="https://mt.wikipedia.org/wiki/Nwankwo_Obiora">Nwankwo Obiora</ref> jingħaqad magħhom. Obi xorta waħda baqa' ma' Inter sa tmiem l-istaġun.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref> Hu beda l-istaġun 2011–12 fejn lagħab mal-ewwel ħdax fil-finali tas-<ref target="https://mt.wikipedia.org/wiki/Supercoppa_Italiana">Supercoppa</ref> kontra r-rivali <ref target="https://mt.wikipedia.org/wiki/AC_Milan">Milan</ref>, li Inter tilfu 2–1 minkejja li Obi kien fost l-aqwa fil-grawnd. F'Jannar tal-2012, Parma ċedew in-nofs li akkwistaw lill-Inter għas-somma ta' €3.5 miljun u l-plejer beda jirċievi 700 elf fis-sena.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref></p>
Internazzjonali
<p>Obi għamel id-debutt internazzjonali tiegħu għan-<ref target="https://mt.wikipedia.org/wiki/Tim_nazzjonali_tal-futbol_tan-Niġerja">Niġerja</ref> fid-9 ta' Frar 2011 f'logħba ta' ħbiberija kontra s-<ref target="https://mt.wikipedia.org/wiki/Tim_nazzjonali_tal-futbol_tas-Sierra_Leone">Sierra Leone</ref> f'<ref target="https://mt.wikipedia.org/wiki/Lagos">Lagos</ref>.</p>
Statistika
<hi rend="italic">Aġġornata sat-23 ta' Jannar 2013</hi>

Unuri
Klabbb
Inter
<list type="unordered"><item><ref target="https://mt.wikipedia.org/wiki/Supercoppa_Italiana">Supercoppa Italiana</ref>: <ref target="https://mt.wikipedia.org/wiki/Supercoppa_Italiana_2010">2010</ref></item>
<item><ref target="https://mt.wikipedia.org/wiki/Coppa_Italia">Coppa Italia</ref>: <ref target="https://mt.wikipedia.org/wiki/Coppa_Italia_2010–11">2011</ref></item>
<item><ref target="https://mt.wikipedia.org/wiki/Tazza_tad-Dinja_tal-Futbol_tal-Klabbs">Tazza tad-Dinja tal-Futbol tal-Klabbs</ref>: <ref target="https://mt.wikipedia.org/wiki/Tazza_tad-Dinja_tal-Futbol_tal-Klabbs_2010">2010</ref></item></list>


Ħoloq esterni
<list type="unordered"><item>Il-mudell {{<ref target="https://mt.wikipedia.org/wiki/Mudell:Nfteams">Nfteams</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>