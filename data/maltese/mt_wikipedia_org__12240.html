<html><body><text id="wikipedia_mt_wikipedia_org__12240.html" ns="0" revid="223524" sourceurl="https://mt.wikipedia.org/wiki/It-Tripletta" title="It-Tripletta" type="wikipedia">It-Tripletta<figure><caption>It-tliet trofej mirbuħa minn <ref target="https://mt.wikipedia.org/wiki/Manchester_United">Manchester United</ref> fl-1999: (xellug għall-lemin) it-trofew tal-<ref target="https://mt.wikipedia.org/wiki/Premier_League">Premier League</ref>, il-<ref target="https://mt.wikipedia.org/wiki/UEFA_Champions_League">UEFA Champions League</ref> u l-<ref target="https://mt.wikipedia.org/wiki/FA_Cup">FA Cup</ref></caption></figure>
<p><hi rend="bold">It-Tripletta</hi> (jew aħjar bl-<ref target="https://mt.wikipedia.org/wiki/Lingwa_Ingliża">Ingliż</ref>, <hi rend="italic"><hi rend="bold">The Treble</hi></hi>) huwa terminu fil-<ref target="https://mt.wikipedia.org/wiki/Futbol">futbol</ref> li jintuża' biex jirreferi għal klabb li jkun rebaħ il-kampjonat nazzjonali, l-aqwa tazza domestika u t-tazza tal-kompetizzjoni kontinentali fl-istess staġun. Ġeneralment, tripletta tinqasam fi tliet kategoriji diversi. Dawn huma, it-<hi rend="italic">Tripletta Kontinentali</hi> – għal tim li jirbaħ il-kampjonat domestiku, l-aqwa tazza domestika u l-aqwa tazza kontinentali, u t-<hi rend="italic">Tripletta Domestika</hi> – tikkonsisti mill-kampjonat u rebħiet fiż-żewġ tazzi nazzjonali.</p>
<p>L-<ref target="https://mt.wikipedia.org/wiki/FA_Community_Shield">FA Community Shield</ref> (jew trofej minuri oħra simili), is-<ref target="https://mt.wikipedia.org/wiki/Supertazza_Ewropea">Supertazza Ewropea</ref> (jew dawk minn konfederazzjonijiet oħra), is-Supertazzi domestiċi (bħas-Supertazza tal-Italja, is-Supertazza ta' Spanja), it-<ref target="https://mt.wikipedia.org/wiki/Tazza_Interkontinentali_(futbol)">Tazza Interkontinentali</ref>, jew it-<ref target="https://mt.wikipedia.org/wiki/Tazza_tad-Dinja_tal-Futbol_tal-Klabbs">Tazza tad-Dinja tal-Klabbs</ref> huma rari riferuti bħala parti mit-tripletta.</p>
<p>Tripletta oħra distinti hi t-<hi rend="italic">Tripletta Internazzjonali</hi>, li tikkonsisti mill-aqwa kompetizzjoni kontinentali (għall-UEFA, il-<ref target="https://mt.wikipedia.org/wiki/Kampjonati_Ewropej_tal-Futbol">Kampjonati Ewropej</ref>), it-<ref target="https://mt.wikipedia.org/wiki/Tazza_tad-Dinja_tal-Futbol">Tazza tad-Dinja</ref> u t-<ref target="https://mt.wikipedia.org/wiki/Tazza_tal-Konfederazzjonijiet">Tazza tal-Konfederazzjonijiet</ref>. Din hi differenti mit-tripletti l-oħra hekk kif hu impossibbli li tirbaħ dawn kollha fi staġun wieħed jew f'sena ta' kalendarju; pajjiż li jikseb din it-tripletta hu kkunsidrat bħala d-detentur tat-tliet trofej fl-istess ħin.</p>
<p>Ir-rebħ ta' erba' trofej rari sseħħ, fejn din tissejjaħ <ref target="https://mt.wikipedia.org/wiki/Il-Kwadruplu">Il-Kwadruplu</ref> u tikkonsisti mir-rebħ tat-tazza kontinentali u tliet tazzi domestiċi. Dan l-avveniment seħħ darba biss fl-istorja mit-tim ta' <ref target="https://mt.wikipedia.org/wiki/Celtic_FC">Celtic</ref> lura fl-1967.</p>
It-Tripletta Kontinentali
<p>Din it-tip ta' tripletta tikkonsisti minn klabb jirbaħ l-ogħla livell tal-kampjonat nazzjonali u r-rebħ tal-aqwa kompetizzjoni domestika (<ref target="https://mt.wikipedia.org/wiki/Id-Doppjetta">Id-Doppjetta</ref>), flimkien mal-kampjonat kontinentali, dawn kollha fi staġun wieħed. Dan it-tragward intlaħaq l-ewwel darba mit-tim ta' Celtic fl-1967, meta dan rebaħ il-<ref target="https://mt.wikipedia.org/wiki/Kampjonat_tal-futbol_Skoċċiż">kampjonat Skoċċiż</ref>, it-<ref target="https://mt.wikipedia.org/wiki/Tazza_Skoċċiża">Tazza Skoċċiża</ref> u t-<ref target="https://mt.wikipedia.org/wiki/Tazza_taċ-Ċampjins">Tazza taċ-Ċampjins</ref>, u kif ukoll il-<ref target="https://mt.wikipedia.org/wiki/League_Cup_Skoċċiża">League Cup</ref>. Minn dakinhar 'il quddiem, erba' timijiet oħra laħqu dan it-tragward fl-Ewropa, waqt li erba' Afrikani, żewġ Ażjatiċi u tim Nord-Amerikan irrepetew ir-rebħ tat-tripletta.</p>

It-Tripletta Domestika
<p>Din it-tip ta' tripletta tikonsisti minn klabb li jirbaħ l-ogħla diviżjoni tal-pajjiż flimkien mal-aqwa żewġ tazzi domestiċi, kollha fi staġun wieħed</p>

It-Tripletta Internazzjonali
<p>Din it-tripletta tinvolvi dawk it-timijiet nazzjonali li rnexxielhom jirbħu tliet trofej fl-istess żmien. Dawn it-tip ta' tripletti huma impossibbli li jiġu miksuba fi staġun wieħed, u ġeneralment tikkonsisti mir-rebħ tal-kampjonat kontinentali tat-tim, it-<ref target="https://mt.wikipedia.org/wiki/Tazza_tad-Dinja_tal-Futbol">Tazza tad-Dinja</ref> u t-<ref target="https://mt.wikipedia.org/wiki/Tazza_tal-Konfederazzjonijiet">Tazza tal-Konfederazzjonijiet</ref>.</p>

Ara wkoll
<list type="unordered"><item><ref target="https://mt.wikipedia.org/wiki/Id-Doppjetta">Id-Doppjetta</ref></item>
<item><ref target="https://mt.wikipedia.org/wiki/Il-Kwadruplu">Il-Kwadruplu</ref></item></list>
Ħoloq esterni
<list type="unordered"><item><ref target="http://www.treble1999.co.uk/">Treble1999</ref></item>
<item><ref target="http://www.rsssf.com/miscellaneous/doublerec.html">Statistika fuq RSSSF</ref></item></list>
</text></body></html>