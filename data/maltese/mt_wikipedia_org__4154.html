<html><body><text id="wikipedia_mt_wikipedia_org__4154.html" ns="0" revid="263694" sourceurl="https://mt.wikipedia.org/wiki/Spe%C4%8Bi" title="Speċi" type="wikipedia">Speċi

<figure><caption>Il-livelli varji tas-sistema ta' klassifikazzjoni xjentifika.</caption></figure>


Il-ġerarkija tal-ikbar tmien <ref target="https://mt.wikipedia.org/wiki/Kategorija_tassonomika">gradi tassonomiċi</ref> tal-klassifikazzjoni xjentifika.
<p>Fil-<ref target="https://mt.wikipedia.org/wiki/Bijoloġija">bijoloġija</ref>, <hi rend="bold">speċi</hi> hija unità bażika tal-<ref target="https://mt.wikipedia.org/wiki/Bijodiversità">bijodiversità</ref>. Fil-<ref target="https://mt.wikipedia.org/wiki/Klassifikazzjoni_xjentifika">Klassifikazzjoni xjentifika</ref>, speċi tingħata isem b'żewġ partijiet, bil-<ref target="https://mt.wikipedia.org/wiki/Lingwa_Latina">Latin</ref>. L-ewwel parti huwa l-<ref target="https://mt.wikipedia.org/wiki/Ġeneru">Ġeneru</ref> bl-ewwel ittra kapitalizzata u t-tieni parti eżatt wara miktuba kollha b'ittri żgħar.</p>
<p>Eżempju: il-<ref target="https://mt.wikipedia.org/wiki/Bniedem">Bniedem</ref> jagħmel parti mil-<ref target="https://mt.wikipedia.org/wiki/Ġeneru">Ġeneru</ref> <hi rend="italic"><hi rend="bold">Homo</hi></hi> u l-isem ta' l-<ref target="https://mt.wikipedia.org/wiki/Speċi">ispeċi</ref> huwa <hi rend="italic"><hi rend="bold"><ref target="https://mt.wikipedia.org/wiki/Homo_sapiens">Homo sapiens</ref></hi></hi>.  L-isem ta' l-ispeċi huwa magħmul dejjem miż-2 partijiet u jissejjaħ isem binominali jew il-binominal u mhux mit-tieni parti biss (li tissejjaħ l-<hi rend="italic"><hi rend="bold">epitet speċifiku</hi></hi>, għall-pjanti, jew l-<hi rend="italic"><hi rend="bold">isem speċifiku</hi></hi>, għall-annimali).  Il-binominal, li wara ħafna kien ġie formalizzat fil-kodiċi bijoloġiċi tan-nomenklatura, kien introdott bħala xi ħaġa standard minn <ref target="https://mt.wikipedia.org/wiki/Carolus_Linnaeus">Carolus Linnaeus</ref> fl-1700 u b'hekk irrisulta li xi drabi jissejjaħ in-<hi rend="bold">"Nomenklatura Linnaeusjana"</hi>. Dak iż-żmien, it-Teorija bijoloġika kienet tgħid li l-ispeċi jirrapreżentaw atti ta' kreazjoni indipendentement minn <ref target="https://mt.wikipedia.org/wiki/Alla">Alla</ref> u b'hekk kienu kkunsidrati objettivament reali u immutabli.</p>
<p>Bl-avvent tat-teorija ta' l-<ref target="https://mt.wikipedia.org/wiki/Evoluzjoni">evoluzjoni</ref>, il-kunċett ta' <ref target="https://mt.wikipedia.org/wiki/Speċi">Speċi</ref> fil-bijoloġija għadda minn bidla kbira, madankollu qatt ma ntlaħaq kunsens fuq id-definizjoni tal-kelma.  L-aktar definizjoni komunement użata ta' <ref target="https://mt.wikipedia.org/wiki/Speċi">Speċi</ref> hija dik ta' <ref target="https://mt.wikipedia.org/wiki/Ernst_Mayr">Ernst Mayr</ref>.  Din id-definizjoni imsemmija bħala l-kunċett ta' <ref target="https://mt.wikipedia.org/wiki/Speċi">speċi</ref> bijoloġika jew il-kunċett ta' speċi isolata tgħid; l-ispeċi huma <hi rend="italic"><hi rend="bold">"gruppi ta' popolazjonijiet naturali li attwalment jew potenzjalment jirriproduċu bejniethom li huma riproduttivament isolati minn gruppi oħra ta' dan it-tip"</hi></hi>.  Madankollu, ħafna aktar kunċetti ta' <ref target="https://mt.wikipedia.org/wiki/Speċi">Speċi</ref> huma użati (ara <ref target="https://mt.wikipedia.org/wiki/Il-Paġna_prinċipali#Definizjonijiet_ta'_Speċi">Definizjonijiet ta' Speċi</ref> hawn taħt).</p>
<p>L-isem xjentifiku ta' <ref target="https://mt.wikipedia.org/wiki/Speċi">speċi</ref> propjament irid jinkiteb italizzat. Meta wieħed irid jirreferi għal speċi li mhijiex magħrufha dan għandu jsir billi juża l-abbrevjazjoni <hi rend="italic"><hi rend="bold">"sp."</hi></hi> fis-singular jew <hi rend="italic"><hi rend="bold">"spp."</hi></hi> fil-plural fil-post fejn jinkiteb it-tieni parti tal-isem tal-ispeċi jew kif jissejjaħ ukoll l-<hi rend="italic"><hi rend="bold">isem speċifiku</hi></hi> jew l-<hi rend="italic"><hi rend="bold">epitet speċifiku</hi></hi>.</p>
Definizjonijiet ta' <ref target="https://mt.wikipedia.org/wiki/Speċi">Speċi</ref>
<p><ref target="https://mt.wikipedia.org/wiki/Speċi">Speċi</ref> hija popolazjoni riproduttivament iżolata li taqsam set ta' ġeni u niċċa komuni. Din id-definizjoni tiddefinixxi <ref target="https://mt.wikipedia.org/wiki/Speċi">Speċi</ref> riproduttivament, ġenetikament, u ekoloġikament...</p>
<p>Id-definizjoni ta' <ref target="https://mt.wikipedia.org/wiki/Speċi">Speċi</ref> hawn fuq li parti minnha hija ta' <ref target="https://mt.wikipedia.org/wiki/Ernst_Mayr">Ernst Mayr</ref>, hija ftit idejalistika. Din tassumi <ref target="https://mt.wikipedia.org/wiki/Riproduzjoni_sesswali">riproduzjoni sesswali</ref>, u b'hekk tħalli barra mhux definiti klassi kbira ta' organiżmi li jirriproduċu asesswalment. Il-bijoloġisti ta' spiss ma jkunux jafu do not know whetherjekk 2 gruppi ta' organiżmi morfoloġikament simili humiex "potenzjalment" kapaċi jirriproduċu. Aktar minn hekk hemm ikkunsidrata il-varjazjoni ta' b'liema grad ta' suċċess għandha l-ibridazjoni kemm naturali kif ukoll taħt kundizzjoni sperimentali jew inkella b'liema grad ta' suċċess uħud mil-organiżmi jużaw ir-riproduzjoni sesswali bejniethom biex jipproduċu. B'hekk, jeżistu numru ta' definizjonijiet bi ħsieb ta' <ref target="https://mt.wikipedia.org/wiki/Speċi">Speċi</ref>:</p>
<ref target="https://mt.wikipedia.org/wiki/Speċi">Speċi</ref> TipoloġikaGrupp ta' organiżmi f'liema l-individwi huma membri ta' l-i<ref target="https://mt.wikipedia.org/wiki/Speċi">speċi</ref> jekk huma konformi biżżejjed ma' certu kriterji fissi.  Il-qalba tal-varjazjonijiet jew fenotipi fl-eżemplarijiet (ie: dnieb twal u qosra) jiddiferenzjaw l-i<ref target="https://mt.wikipedia.org/wiki/Speċi">speċi</ref>.  Dan il-metodu klassiku gie użat biex ikunu determinati l-i<ref target="https://mt.wikipedia.org/wiki/Speċi">speċi</ref>, bħal fil-każ ta' Linnaeus kmieni fit-teorija evoluzjonarja. Madankollu, llum il-ġurnata nafu li fenotipi differenti ma jfissrux li għandhom iwasslu dejjem għal <ref target="https://mt.wikipedia.org/wiki/Speċi">speċi</ref> differenti (eż. Drosophila b'4 gwejnaħ imwieled għand omm b'2 gwejnaħ ma jfissirx li huma <ref target="https://mt.wikipedia.org/wiki/Speċi">speċi</ref> differenti minn xulxin). <ref target="https://mt.wikipedia.org/wiki/Speċi">Speċi</ref> imsemmija b'dan il-mod jissejħu <hi rend="italic"><hi rend="bold">morfospeċi</hi></hi>.
<ref target="https://mt.wikipedia.org/wiki/Speċi">Speċi</ref> MorfoloġikaPopolazjoni jew grupp ta' poplazjonijiet li huma mofoloġikament differenti minn popolazjonijiet oħra. Pereżempju, wieħed jista jaraf bejn tiġieġq u papra għax għandhom il-forma tal-munqar w is-saqajn visibilment differenti. L-i<ref target="https://mt.wikipedia.org/wiki/Speċi">speċi</ref> ġew definiti b'dan il-mod minn ħafna qabel ma' l-istorja bdiet tiġi miktuba. Dan il-kunċett ta' <ref target="https://mt.wikipedia.org/wiki/Speċi">speċi</ref> huwa kritikat ħafna għax dati ġenetiċi reċenti urew li popolazjonijiet ġenetikament 'il bogħod jisgħtu jkunu mofoloġikament simili filwaqt li popolazjonijiet b'differenzi morfoloġiċi kbar xi kultant jisgħtu jkunu relatati fil-qrib. Wieħed ma jridx jinsa, li l-biċċa l-kbira tal-i<ref target="https://mt.wikipedia.org/wiki/Speċi">speċi</ref> magħrufa ġew deskritti biss morfoloġikament u b'hekk fil-futur mhux 'il bogħod wieħed jista jistenna bidliet kbar.
<ref target="https://mt.wikipedia.org/wiki/Speċi">Speċi</ref> Bijoloġika / IżolataSet ta' popolazjonijiet li attwalment jew potenzjalment jipproduċu bejniethom. Ġeneralment fix-xogħolijiet tax-xjentisti din hija l-aktar formulazjoni utli b'eżempji ta' <ref target="https://mt.wikipedia.org/wiki/Takson">Taksa</ref> ogħlja bħal <ref target="https://mt.wikipedia.org/wiki/Mammiferu">mammiferi</ref>, <ref target="https://mt.wikipedia.org/wiki/Ħut">ħut</ref>, u <ref target="https://mt.wikipedia.org/wiki/Għasafar">għasafar</ref>, iżda bla sens għal <ref target="https://mt.wikipedia.org/wiki/Organiżmi">organiżmi</ref> li ma jirriproduċux sesswalment. Din ma tiddistingwixx bejn il-possibilita tejoretika ta' riproduzjoni fil-popolazjoni biss w il-possibilita ta' taħlit attwali ta' ġeni bejn il-popolazjonijiet u b'hekk mhijiex pratikabli f'sitwazjonijiet ta' popolazjonijiet allopatriċi (jew f'popolazjonijiet ġeografikament iżolati). Ir-risultati ta' riproduzjoni sperimentali f'kundizjonijiet artifiċjali jistgħu bħal ma jistgħux jirriflettu x'jista jiġri li kieku l-istess organiżmi jiltaqgħu fis-selvaġġ u b'hekk huwa diffiċli biex wieħed jgħid jekk dawn ir-risultati humiex referenzi tajba għal-popolazjonijiet naturali.
<ref target="https://mt.wikipedia.org/wiki/Speċi">Speċi</ref> b'għarfien ta' sieħebGrupp ta' organiżmi li huma magħrufa li jarfu lil xulxin bħal sieħeb jew sieħba potenzjali. Bħal kunċett tal-i<ref target="https://mt.wikipedia.org/wiki/Speċi">speċi</ref> iżolata hawn fuq dan japplika għal organiżmi li jipproduċu sesswalment.  Biss b'differenza mill-kunċett tal-i<ref target="https://mt.wikipedia.org/wiki/Speċi">speċi</ref> iżolata, dan jiffoka speċifikament fuq iżolazjoni riproduttiva qabel it-tagħmir.
<ref target="https://mt.wikipedia.org/wiki/Speċi">Speċi</ref> Filoġenetika / Evoluzjonarja / DarwinjanaGrupp ta' organiżmi li għandhom l'istess antenat; linjaġġ li jżomm l-integrita b'rispett għal linjaġġi oħra kemm minn żmien għal ieħor u spazju. f'ċertu punt tal-progress ta' dan il-grupp stess, uħud mil-membri jinbidlu u jinfirdu minn wieħed għal ieħor: meta din il-bidla u firda tkun ċara biżżejjed iż-2 popolazjonijiet jibdew jitqiesu <ref target="https://mt.wikipedia.org/wiki/Speċi">speċi</ref> separati.
Microspeċi<ref target="https://mt.wikipedia.org/wiki/Speċi">Speċi</ref> li tirriproduċi mingħajr <ref target="https://mt.wikipedia.org/wiki/Meiosis">meiosis</ref> jew fertilizazjoniion b'hekk kull ġenerazjoni tkun ġenetikament identika jew l'istess għal dik ta' qabel.
<p>Fil-prattika, dawn id-definizjonijiet ħafna drabi jaqblu ħafna bejniethom, u d-differenzi bejniethom magħmula ħafn' aktar mil-emfasi milli mil-kontradizjonijiet. Mhux minn ta' linqas, s'issa 'l ebda kunċett ta' <ref target="https://mt.wikipedia.org/wiki/Speċi">Speċi</ref> li ġie propost ma kien totalment objettiv, jew li jista jiġi applikat fil-każi kollha mingħajr ma jkun hemm bżonn għal ġudizju. Bil-ħajja kumplessa kif inhi, uħud argumentaw li definizjoni totalment objettiva għat-tipi kollha tal-ħajja hija pratikament impossibli, w il-bijoloġisti għandhom jużaw l-aktar definizjoni prattika. Għal-biċċa l-kbira tal-<ref target="https://mt.wikipedia.org/wiki/Vertebrat">vertebrati</ref>, huwa il-kunċett tal-i<ref target="https://mt.wikipedia.org/wiki/Speċi">Speċi</ref> bijoloġika, u sa ċertu punt (jew għal skopijiet differenti) il-kunċett tal-i<ref target="https://mt.wikipedia.org/wiki/Speċi">Speċi</ref> filoġenetika. Ħafna <ref target="https://mt.wikipedia.org/wiki/Sottospeċi">sottospeċi</ref> tal-kunċett tal-i<ref target="https://mt.wikipedia.org/wiki/Speċi">Speċi</ref> bijoloġika, huma ikkunsidrati <ref target="https://mt.wikipedia.org/wiki/Speċi">Speċi</ref> bil-kunċett tal-i<ref target="https://mt.wikipedia.org/wiki/Speċi">Speċi</ref> filoġenetika; id-differenzi bejn  il-kunċett tal-i<ref target="https://mt.wikipedia.org/wiki/Speċi">Speċi</ref> bijoloġika w  il-kunċett tal-i<ref target="https://mt.wikipedia.org/wiki/Speċi">Speċi</ref> filoġenetika tista tiġborhom f'din is-sentenza  il-kunċett tal-i<ref target="https://mt.wikipedia.org/wiki/Speċi">Speċi</ref> bijoloġika  jiddefinixxi <ref target="https://mt.wikipedia.org/wiki/Speċi">Speċi</ref> b'konsegwenza ta' manifest ta' <hi rend="italic"><hi rend="bold">storja</hi></hi> evoluzjonarja, waqt li l-kunċett tal-i<ref target="https://mt.wikipedia.org/wiki/Speċi">Speċi</ref> filoġenetika jiddefinixxi <ref target="https://mt.wikipedia.org/wiki/Speċi">Speċi</ref> b'konsegwenza ta' manifest  ta' <hi rend="italic"><hi rend="bold">potenzjal</hi></hi> evoluzjonarju. B'hekk <ref target="https://mt.wikipedia.org/wiki/Speċi">Speċi</ref> b'kunċett tal-i<ref target="https://mt.wikipedia.org/wiki/Speċi">Speċi</ref> filoġenetika tinħoloq meta linjaġġ evoluzjonarju jibda jinfired, waqt li <ref target="https://mt.wikipedia.org/wiki/Speċi">Speċi</ref> b'kunċett tal-i<ref target="https://mt.wikipedia.org/wiki/Speċi">Speċi</ref> bijoloġika tinħoloq meta il-firda tal-linjaġġ evoluzjonarju tkun kompluta.</p>
L-Importanza tal-Klassifikazjoni fil-Bijoloġija
<p>L-ideja ta' l-i<ref target="https://mt.wikipedia.org/wiki/Speċi">Speċi</ref> għandha storja twijla. l-i<ref target="https://mt.wikipedia.org/wiki/Speċi">Speċi</ref> huwa wieħed mill-aktar <ref target="https://mt.wikipedia.org/wiki/Takson">Taksa</ref> jew livelli importanti fil-klassifikazjoni għal ħafna raġunijiet:</p>
<list type="unordered"><item>Ħafna drabi jikkorispondi għal dak li n-nies jittrattaw bħala it-tipi differenti ta' organiżmi bażiċi - eż.<ref target="https://mt.wikipedia.org/wiki/Kelb">Kelb</ref> huwa <ref target="https://mt.wikipedia.org/wiki/Speċi">speċi</ref>, <ref target="https://mt.wikipedia.org/wiki/Qattus">Qattus</ref> huwa <ref target="https://mt.wikipedia.org/wiki/Speċi">speċi</ref> oħra.</item>
<item><ref target="https://mt.wikipedia.org/wiki/Nomenklatura_Binominali">Nomenklatura Binominali</ref> (jew <ref target="https://mt.wikipedia.org/wiki/Nomenklatura_Trinominali">Nomenklatura Trinominali</ref>) standard, li x-xjentisti jirreferu b'hija għal organiżmi.</item>
<item>Huwa l-uniku livell tassonomiku li għandu kontenut imperjali, fis-sens li meta wieħed jista jkun assertiv u li jista jgħid li 2 annimali huma <ref target="https://mt.wikipedia.org/wiki/Speċi">speċi</ref> differenti hija xi ħaġa li turi aktar l'uniċiċita dwar dawn l-organiżmi minn xi ħaġa klassifikatorja.</item></list>
<p>Wara użu għal-eluf ta' snien il-kunċett baqa ċentrali għal bijoloġija u għal suġġetti relatati, biss, f'uħud mid-drabi jibqa wkoll definit ħażin u kontroversjali.


</p>
Ħoloq Esterni
<list type="unordered"><item><ref target="http://users.rcn.com/jkimball.ma.ultranet/BiologyPages/S/Speciation.html">http://users.rcn.com/jkimball.ma.ultranet/BiologyPages/S/Speciation.html</ref></item>
<item><ref target="http://www.sciencedaily.com/releases/2003/12/031231082553.htm">2003-12-31, ScienceDaily: Working On The 'Porsche Of Its Time': New Model For Species Determination Offered</ref> Quote: "...two species of dinosaur that are members of the same genera varied from each other by just 2.2%. Translation of the percentage into an actual number results in an average of just three skeletal differences out of the total 338 bones in the body. Amazingly, 58% of these differences occurred in the skull alone. "This is a lot less variation than I'd expected", said Novak..."</item>
<item><ref target="http://www.sciencedaily.com/releases/2003/08/030808081854.htm">2003-08-08, ScienceDaily: Cross-species Mating May Be Evolutionarily Important And Lead To Rapid Change, Say Indiana University Researchers</ref> Quote: "...the sudden mixing of closely related species may occasionally provide the energy to impel rapid evolutionary change..."</item>
<item><ref target="http://www.sciencedaily.com/releases/2004/01/040109064407.htm">2004-01-09 ScienceDaily: Mayo Researchers Observe Genetic Fusion Of Human, Animal Cells; May Help Explain Origin Of AIDS</ref> Quote: "...The researchers have discovered conditions in which <ref target="https://mt.wikipedia.org/wiki/Pig">pig</ref> cells and <ref target="https://mt.wikipedia.org/wiki/Human">human</ref> cells can fuse together in the body to yield hybrid cells that contain genetic material from both species... "What we found was completely unexpected", says Jeffrey Platt, M.D."</item>
<item><ref target="http://www.sciencedaily.com/releases/2000/09/000913211733.htm">2000-09-18, ScienceDaily: Scientists Unravel Ancient Evolutionary History Of Photosynthesis</ref> Quote: "...gene-swapping was common among ancient bacteria early in evolution..."</item>
<item><ref target="http://plato.stanford.edu/entries/species/">Stanford Encyclopedia of Philosophy entry</ref></item>
<item><ref target="http://www.barcodinglife.org/">Barcoding of species</ref></item></list>
</text></body></html>