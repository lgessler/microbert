<html><body><text id="wikipedia_mt_wikipedia_org__21843.html" ns="0" revid="271605" sourceurl="https://mt.wikipedia.org/wiki/Joe_Brincat_(politiku)" title="Joe Brincat (politiku)" type="wikipedia">Joe Brincat (politiku)


<hi rend="italic">M'għandux jiġi mħallat ma': <ref target="https://mt.wikipedia.org/wiki/Joe_Brincat">Joe Brincat</ref>.</hi>
<p><hi rend="bold">Joe Brincat</hi> (22 ta' Marzu 1943) huwa avukat u kien Ministru tal-Ġustizzja, Artijiet u Djar għal sentejn u nofs, minn Lulju 1979 sa Diċembru 1981. Huwa kien darbtejn Deputat Mexxej tal-<ref target="https://mt.wikipedia.org/wiki/Partit_Laburista_(Malta)">Partit Laburista</ref> għall-affarijiet tal-Partit, bejn l-1976 u l-1980, u bejn l-2003 u l-2008. Kien Deputat Mexxej għall-affarijiet tal-Parlament mill-1987 sal-1992. Kien viċi-president tal-Assemblea tal-Kunsill tal-Ewropa fl-1978 u għal ħafna snin kien rappreżentant ta' Malta fl-istess Parlament. </p>
Politika
<p>Fl-1992 huwa kien ikkontesta għall-elezzjoni ta' mexxej tal-Partit Laburista, iżda l-elezzjoni ntrebħet minn <ref target="https://mt.wikipedia.org/wiki/Alfred_Sant">Alfred Sant</ref>. Sal-1996 huwa rriżenja mill-Partit Laburista iżda żamm postu fil-Parlament. Meta Sant sar Priministru, Brincat reġa' resaq lejn il-Partit u ħejja liġi fuq l-annimali b'rabta mal-Pulizija.</p>
<p>Brincat kien l-uniku wieħed mill-grupp parlamentari Laburista li kien preżenti ghall-funeral ta’ Raymond Caruana f’Diċembru 1986 fil-Gudja. B’mod pubbliku kien l-uniku wieħed mill-Partit Laburista li dakinnhar iddisassoċja ruħu mill-vjolenza politika.</p>
<p>Wara r-rebħa tal-Partit Laburista fl-2013, Brincat beda jħejji emendi ghal ligijiet ezistenti li jirrigwardaw id-drittijiet tal-annimali, u wara għadda dawn il-proposti lill-Kunsill ghall-Harsien tal-Annimali (Animal Welfare Council).</p>
</text></body></html>