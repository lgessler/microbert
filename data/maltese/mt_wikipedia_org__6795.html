<html><body><text id="wikipedia_mt_wikipedia_org__6795.html" ns="0" revid="271509" sourceurl="https://mt.wikipedia.org/wiki/Kimika" title="Kimika" type="wikipedia">Kimika
<figure></figure>
<figure><caption>Il-Kimika hija l-istudju ta' l-istruttura, kompożizzjoni u karatteristiċi tal-materjali, kif wkoll il-bidliet li jseħħu f'reazzjonijiet kimiċi.</caption></figure>
<p>Il-<hi rend="bold">Kimika</hi> (ġejja mill Eġizzjan <hi rend="italic">kēme</hi> li tfisser "ħamrija") hija l-istudju tal-istruttura, kompożizzjoni u karatteristiċi tal-materjali, kif wkoll il-bidliet li jseħħu f'reazzjonijiet kimiċi.</p>
<p>Il-Kimika hija xjenza fiżika relatata ma' diversi studji fuq l-atomi, il-molekuli, il-kristalli u forom oħra ta' materjali (kemm li jeżistu weħidhom kif wkoll magħquda ma' materjali oħra). Dawn jinkorporaw il-kunċetti tal-enerġija u l-entropija, li huma relatati mal-possibbiltà li sseħħ reazzjoni kimika, kif wkoll mar-rata tar-reazzjoni. </p>
<p>Il-fergħat ta' Kimika huma miġburin skond it-tip ta' materjal li jkun qed jiġi studjat. Dawn il-fergħat jinkludu fost ohrajn:</p>
<list type="unordered"><item><ref target="https://mt.wikipedia.org/wiki/Kimika_inorganika">Kimika inorganika</ref>,</item>
<item><ref target="https://mt.wikipedia.org/wiki/Kimika_organika">Kimika organika</ref>,</item>
<item>Kimika analitika,</item>
<item>Bijokimika,</item>
<item>Kimika fiżika,</item>
<item>Kimika ambjentali,</item>
<item>Kimika industrijali.</item></list>
<p>Ħarġu wkoll studji speċjalizzati eż. newrokimika (studji fuq il-kimika kkonċernata mal-moħħ uman).</p>
<p>Storikament, il-Kimika moderna żvolġiet mil-alkemija.</p>
</text></body></html>