<html><body><text id="wikipedia_mt_wikipedia_org__8399.html" ns="0" revid="269479" sourceurl="https://mt.wikipedia.org/wiki/Novembru" title="Novembru" type="wikipedia">Novembru

<hi rend="italic">Għal użi oħra, ara <ref target="https://mt.wikipedia.org/wiki/Il-Paġna_prinċipali_(diżambigwazzjoni)">Il-Paġna prinċipali (diżambigwazzjoni)</ref></hi>
<p><hi rend="bold">Novembru</hi> huwa l-ħdax <ref target="https://mt.wikipedia.org/wiki/Xahar">xahar</ref> tas-<ref target="https://mt.wikipedia.org/wiki/Sena">sena</ref> skont il-<ref target="https://mt.wikipedia.org/wiki/Kalendarju_Gregorjan">kalendarju Gregorjan</ref> u hu wieħed mill-erba' xhur bi 30 jum. Novembru kiseb ismu (mil-<ref target="https://mt.wikipedia.org/wiki/Lingwa_Latina">Latin</ref> <hi rend="italic">novem</hi> li tfisser "disgħa") meta <ref target="https://mt.wikipedia.org/wiki/Jannar">Jannar</ref> u <ref target="https://mt.wikipedia.org/wiki/Frar">Frar</ref> kienu miżjuda fil-<ref target="https://mt.wikipedia.org/wiki/Kalendarju_Ruman">kalendarju Ruman</ref>.</p>
<p>Novembru jibda' fit-tropiku astroloġiku oċċidentali bix-xemx fis-simbolu tal-<ref target="https://mt.wikipedia.org/wiki/Skorpjun_(astroloġija)">Iskorpjun</ref> u jispiċċa f'dak tas-<ref target="https://mt.wikipedia.org/wiki/Saġittarju_(astroloġija)">Saġittarju</ref>. Astronomikament, ix-xemx tibda' attwalment fil-kostellazzjoni tal-<ref target="https://mt.wikipedia.org/wiki/Miżien_(kostellazzjoni)">Miżien</ref>, tgħaddi mill-kostellazzjoni tal-<ref target="https://mt.wikipedia.org/wiki/Skorpjun_(kostellazzjoni)">Iskorpjun</ref> minn madwar l-24 sad-29 ta' Novembru u tispiċċa fil-kostellazzjoni tal-<ref target="https://mt.wikipedia.org/wiki/Ophiuchus">Ophiuchus</ref>, li hija l-unika kostellazzjoni żodjakali li mhix assoċajata ma' simbolu astroloġiku.</p>
<p>Novembru jibda fl-istess ġurnata tal-ġimgħa bħal <ref target="https://mt.wikipedia.org/wiki/Frar">Frar</ref> fi snin komuni, u <ref target="https://mt.wikipedia.org/wiki/Marzu">Marzu</ref> f'kull sena.</p>
Avvenimenti f'Novembru
<figure><caption>Novembru, illustrazzjoni minn <hi rend="italic">Les Très Riches Heures du duc de Berry</hi></caption></figure>
<list type="unordered"><item><ref target="https://mt.wikipedia.org/wiki/Jum_il-Qaddisin_Kollha">Jum il-Qaddisin Kollha</ref>, ġurnata qaddisa <ref target="https://mt.wikipedia.org/wiki/Kristjanita">Nisranija</ref> ċċelebrata fl-<ref target="https://mt.wikipedia.org/wiki/1_ta'_Novembru">1 ta' Novembru</ref>, ġurnata wara <ref target="https://mt.wikipedia.org/wiki/Halloween">Halloween</ref>. Fl-<ref target="https://mt.wikipedia.org/wiki/Svezja">Isvezja</ref>, din il-festa tiġi ċċelebrata fl-ewwel <ref target="https://mt.wikipedia.org/wiki/Sibt">Sibt</ref> ta' Novembru.</item>
<item>Fl-<ref target="https://mt.wikipedia.org/wiki/Irlanda">Irlanda</ref>, <ref target="https://mt.wikipedia.org/wiki/1_ta'_Novembru">1 ta' Novembru</ref> hu mħares bħala l-ewwel ġurnata tax-<ref target="https://mt.wikipedia.org/wiki/Xitwa">Xitwa</ref>.</item>
<item>L-1 ta' Novembru hu msejjaħ "Jum Novembru" (<hi rend="italic">Lá Samhna</hi>) fit-tradizzjoni <ref target="https://mt.wikipedia.org/wiki/Keltika">Keltika</ref> u hi msemmijha fil-<ref target="https://mt.wikipedia.org/wiki/Kalendarju_Irlandiż">kalendarju Irlandiż</ref>, fejn ix-xahar hu msejjaħ <hi rend="italic">Mí na Samhna</hi>.</item>
<item>Fil-kalendarju <ref target="https://mt.wikipedia.org/wiki/Kattoliku_Ruman">Kattoliku Ruman</ref>, it-<ref target="https://mt.wikipedia.org/wiki/2_ta'_Novembru">2 ta' Novembru</ref> hu <ref target="https://mt.wikipedia.org/wiki/Jum_l-Erwieħ_Kollha">Jum l-Erwieħ Kollha</ref>. Hi magħrufa fil-<ref target="https://mt.wikipedia.org/wiki/Messiku">Messiku</ref> bħala <hi rend="italic">el <ref target="https://mt.wikipedia.org/wiki/Día_de_los_Muertos">Día de los Muertos</ref></hi> (il-Ġurnata tal-Mejtin), u x-xahar kollu ta' Novembru hu ddedikat għat-talb lill-mejtin.</item>
<item>Ir-<ref target="https://mt.wikipedia.org/wiki/Renju_Unit">Renju Unit</ref> u <ref target="https://mt.wikipedia.org/wiki/New_Zealand">New Zealand</ref> jiċċelebraw il-<ref target="https://mt.wikipedia.org/wiki/Guy_Fawkes_Night">Guy Fawkes Night</ref>, l-anniversarju tal-attentat fallut tal-<ref target="https://mt.wikipedia.org/wiki/Konfoffa_tal-porvli">Konfoffa tal-porvli</ref>, fil-<ref target="https://mt.wikipedia.org/wiki/5_ta'_Novembru">5 ta' Novembru</ref>.</item>
<item>Fil-<ref target="https://mt.wikipedia.org/wiki/11_ta'_Novembru">11 ta' Novembru</ref> hi ċċelebrat <ref target="https://mt.wikipedia.org/wiki/Jum_it-Tikira">Jum it-Tikira</ref> fil-<ref target="https://mt.wikipedia.org/wiki/Commonwealth">Commonwealth</ref> u f'diversi pajjiżi <ref target="https://mt.wikipedia.org/wiki/Ewropa">Ewropej</ref> (fosthom <ref target="https://mt.wikipedia.org/wiki/Franza">Franza</ref> u l-<ref target="https://mt.wikipedia.org/wiki/Belġju">Belġju</ref>) biex jikkomemoraw il-vittmi tal-<ref target="https://mt.wikipedia.org/wiki/L-Ewwel_Gwerra_Dinjija">Ewwel Gwerra Dinjija</ref> u gwerer oħra. Hi magħrufa bħala l-<ref target="https://mt.wikipedia.org/wiki/Veterans_Day">Veterans Day</ref> fl-<ref target="https://mt.wikipedia.org/wiki/Stati_Uniti">Istati Uniti</ref>.</item>
<item>Fl-<ref target="https://mt.wikipedia.org/wiki/Indja">Indja</ref>, <ref target="https://mt.wikipedia.org/wiki/Jum_it-Tfal">Jum it-Tfal</ref> hi ċċelebrata fl-<ref target="https://mt.wikipedia.org/wiki/14_ta'_Novembru">14 ta' Novembru</ref>, id-data tat-twelid tal-ewwel Prim Ministru Indjan <ref target="https://mt.wikipedia.org/wiki/Pandit_Jawaharlal_Nehru">Pandit Jawaharlal Nehru</ref>.</item>
<item>L-iskoperta ta' <ref target="https://mt.wikipedia.org/wiki/Puerto_Rico">Puerto Rico</ref> minn <ref target="https://mt.wikipedia.org/wiki/Kristofru_Kolombu">Kristofru Kolombu</ref> fid-<ref target="https://mt.wikipedia.org/wiki/19_ta'_Novembru">19 ta' Novembru</ref>, <ref target="https://mt.wikipedia.org/wiki/1493">1493</ref>.</item>
<item><ref target="https://mt.wikipedia.org/wiki/Día_de_la_Revolución">Día de la Revolución</ref>, jew Jum ir-Revoluzzjoni, hi ċċelebrata fil-Messiku fl-<ref target="https://mt.wikipedia.org/wiki/20_ta'_Novembru">20 ta' Novembru</ref>.</item>
<item>Għall-Kristjani Oċċidentali, l-<ref target="https://mt.wikipedia.org/wiki/Avvent">Avvent</ref> jibda ġeneralment f'<ref target="https://mt.wikipedia.org/wiki/Ħadd">Ħadd</ref> matul l-aħħar ġimgħa ta' Novembru.</item>
<item><ref target="https://mt.wikipedia.org/wiki/Skozja">Skozja</ref> tiċċelebra <ref target="https://mt.wikipedia.org/wiki/Jum_Sant_Andrija">Jum Sant Andrija</ref>, il-ġurnata nazzjonali uffiċċjali, fit-<ref target="https://mt.wikipedia.org/wiki/30_ta'_Novembru">30 ta' Novembru</ref>. Sa l-<ref target="https://mt.wikipedia.org/wiki/2006">2006</ref>, din kienet vaganza ġenerali (Bank holiday).</item></list>
</text></body></html>