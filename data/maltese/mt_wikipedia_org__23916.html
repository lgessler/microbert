<html><body><text id="wikipedia_mt_wikipedia_org__23916.html" ns="0" revid="267470" sourceurl="https://mt.wikipedia.org/wiki/Tazza_tad-Dinja_tal-Futbol_1950" title="Tazza tad-Dinja tal-Futbol 1950" type="wikipedia">Tazza tad-Dinja tal-Futbol 1950
<p>It-<hi rend="bold">Tazza tad-Dinja tal-Futbol 1950</hi> kienet ir-raba' edizzjoni tat-<ref target="https://mt.wikipedia.org/wiki/Tazza_tad-Dinja_tal-Futbol">Tazza tad-Dinja</ref> li saret il-<ref target="https://mt.wikipedia.org/wiki/Brażil">Brażil</ref> bejn l-24 ta' Ġunju u s-16 ta' Lulju 1950. Din kienet l-ewwel Tazza tad-Dinja mill-<ref target="https://mt.wikipedia.org/wiki/Tazza_tad-Dinja_tal-Futbol_1938">1938</ref>, bl-edizzjonijiet tal-1942 u l-1946 jiġu mħassra minħabba t-<ref target="https://mt.wikipedia.org/wiki/It-Tieni_Gwerra_Dinjija">Tieni Gwerra Dinjija</ref>. Ir-rebbieħa kienu l-<ref target="https://mt.wikipedia.org/wiki/Tim_nazzjonali_tal-futbol_tal-Urugwaj">Urugwaj</ref>, li kienu rebħu wkoll l-<ref target="https://mt.wikipedia.org/wiki/Tazza_tad-Dinja_tal-Futbol_1930">edizzjoni inawgurali</ref> fl-1930. Huma rebħu lill-pajjiż ospitanti tal-<ref target="https://mt.wikipedia.org/wiki/Tim_nazzjonali_tal-futbol_tal-Brażil">Brażil</ref> fl-aħħar logħba deċiżiva. Din hija l-unika edizzjoni fejn ir-rebbieħ ma ġiex deċiż b'finali, kif ukoll fejn it-trofew ġie msemmi bħala t-Tazza Jules Rimet, ad unur il-25 anniversarju mill-presidenza tal-<ref target="https://mt.wikipedia.org/wiki/FIFA">FIFA</ref> ta' <ref target="https://mt.wikipedia.org/wiki/Jules_Rimet">Jules Rimet</ref>.</p>
Pajjiż ospitanti
<p>Wara l-gwerra, il-FIFA kienet imħeġġa biex terġa' tqajjem il-kompetizzjoni mill-iktar fis. Ir-riżultat tal-gwerra ħalla lill-<ref target="https://mt.wikipedia.org/wiki/Ewropa">Ewropa</ref> f'rovina, u riżultat t'hekk il-FIFA sabitha diffiċli ssib pajjiż interessata li tospita dan l-avveniment. Dan minħabba li ħafna mill-gvernijiet iddeċidew li jiddedikaw ir-riżorsi skarsi tagħhom għal ħtiġijiet aktar essenzjali minn dik ta' ċelebrazzjoni sportiva. Bit-Tazza tad-Dinja tkun f'risku li ma ssirx minħabba n-nuqqas ta' interess mill-komunità internazzjonali, il-<ref target="https://mt.wikipedia.org/wiki/Brażil">Brażil</ref> ippreżenta l-kandidatura tiegħu matul il-Kungress tal-FIFA tal-1946 u offra li jorganizza t-turnew bil-patt u l-kundizzjoni li dan isir fl-1950 (il-pjan oriġinali kien li jsir fl-1949).<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Il-Brażil u l-<ref target="https://mt.wikipedia.org/wiki/Ġermanja">Ġermanja</ref> kienu minn ta' quddiem fil-kandidatura tagħhom għat-Tazza tad-Dinja tal-1942. Minħabba li l-edizzjonijiet tal-1934 u l-1938 saru fl-Ewropa, storiċi tal-futbol ġeneralment jaqblu li l-avveniment tal-1942 kellu jingħata lil pajjiż Sud-Amerikan.</p>
Kwalifikazzjoni
<figure><caption>Pajjiżi kwalifikati għat-Tazza tad-Dinja 1950</caption></figure>
<p>Wara li assiguraw l-organizzatur, il-FIFA kellha xorta waħda sabitha diffiċli biex tikkonvinċi lil timijiet nazzjonali biex jikkompetu. L-<ref target="https://mt.wikipedia.org/wiki/Tim_nazzjonali_tal-futbol_tal-Italja">Italja</ref> kienet fuq quddiem tal-lista bħala rebbieħ tal-aħħar żewġ edizzjonijiet. Madanakollu, it-tim nazzjonali Taljan kien iddgħajjef wara t-<ref target="https://mt.wikipedia.org/wiki/Traġeda_ta'_Superga">traġeda tal-ajru ta' Superga</ref> li temmet il-ħajja tal-biċċa l-kbira tal-ewwel tim sena qabel il-bidu tat-turnew. Eventwalment, it-Taljani ġew persważi, imma għamlu l-vjaġġ bil-vapur minflok bl-ajruplan.<ref target="https://mt.wikipedia.org/wiki/Il-Paġna_prinċipali#cite_note-lisi47-2">[2]</ref></p>
<p>Il-<ref target="https://mt.wikipedia.org/wiki/Tim_nazzjonali_tal-futbol_tal-Brażil">Brażil</ref> bħala l-pajjiż organizzatur u l-Italja bħala ċ-ċampjin attwali ngħataw post awtomatiku. Dan ħalla erbatax-il post li ġew maqsuma f'sebgħa lill-Ewropa, sitta lill-Amerika u wieħed lill-Asja.</p>
<p>Kemm il-<ref target="https://mt.wikipedia.org/wiki/Tim_nazzjonali_tal-futbol_tal-Ġermanja">Ġermanja</ref> u l-<ref target="https://mt.wikipedia.org/wiki/Tim_nazzjonali_tal-futbol_tal-Ġappun">Ġappun</ref> ma tħallewx jipparteċipaw fil-kwalifikazzjoni. Min-naħa l-oħra, l-Italja, l-<ref target="https://mt.wikipedia.org/wiki/Tim_nazzjonali_tal-futbol_tal-Awstrija">Awstrija</ref> u diversi pajjiżi oħra li kienu involuti fit-Tieni Gwerra Dinjija bħala alleati tal-Ġermanja u l-Ġappun ma kienux suġġetti għal sanzjonijiet internazzjonali. Il-<ref target="https://mt.wikipedia.org/wiki/Tim_nazzjonali_tal-futbol_tal-Finlandja">Finlandja</ref> tħalliet tikkwalifika minkejja li kienet parti mill-forzi tal-Assi bejn l-1941 u l-1944; huma rtiraw qabel il-kwalifikazzjoni tlesta u l-FIFA ddikjarat il-logħbiet tagħhom bħala logħbiet ta' ħbiberija.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref></p>
<p>Il-pajjiżi Brittaniċi ġew mistiedna li jieħdu sehem, wara li ssieħbu mill-ġdid mal-FIFA erba' snin qabel wara eżilju ta' sbatax-il sena. Bħala grupp ta' kwalifikazzjoni ntgħażel li jintuża l-<ref target="https://mt.wikipedia.org/wiki/British_Home_Championship">British Home Championship</ref> li ntlagħab fl-1949–50, bl-aqwa żewġ timijiet jikkwalifikaw. L-<ref target="https://mt.wikipedia.org/wiki/Tim_nazzjonali_tal-futbol_tal-Ingilterra">Ingilterra</ref> spiċċat l-ewwel u l-<ref target="https://mt.wikipedia.org/wiki/Tim_nazzjonali_tal-futbol_tal-Iskozja">Iskozja</ref> fit-tieni.</p>
<p>Numru ta' timijiet irrifjutaw li jipparteċipaw fit-turnew ta' kwalifikazzjoni, fosthom ħafna pajjiżi wara l-<ref target="https://mt.wikipedia.org/wiki/Purtiera_tal-Ħadid">Purtiera tal-Ħadid</ref>, fosthom l-<ref target="https://mt.wikipedia.org/wiki/Tim_nazzjonali_tal-futbol_tal-Unjoni_Sovjetika">Unjoni Sovjetika</ref>, iċ-<ref target="https://mt.wikipedia.org/wiki/Tim_nazzjonali_tal-futbol_taċ-Ċekoslovakkja">Ċekoslovakkja</ref> (finalisti tal-1934) u l-<ref target="https://mt.wikipedia.org/wiki/Tim_nazzjonali_tal-futbol_tal-Ungerija">Ungerija</ref> (finalisti tal-1938).<ref target="https://mt.wikipedia.org/wiki/Il-Paġna_prinċipali#cite_note-lisi47-2">[2]</ref> Fl-Amerika t'Isfel, l-<ref target="https://mt.wikipedia.org/wiki/Tim_nazzjonali_tal-futbol_tal-Arġentina">Arġentina</ref>, l-<ref target="https://mt.wikipedia.org/wiki/Tim_nazzjonali_tal-futbol_tal-Ekwador">Ekwador</ref> u l-<ref target="https://mt.wikipedia.org/wiki/Tim_nazzjonali_tal-futbol_tal-Perù">Perù</ref> rtiraw mill-fażi ta' kwalifikazzjoni, li fisser li ċ-<ref target="https://mt.wikipedia.org/wiki/Tim_nazzjonali_tal-futbol_taċ-Ċili">Ċili</ref>, il-<ref target="https://mt.wikipedia.org/wiki/Tim_nazzjonali_tal-futbol_tal-Bolivja">Bolivja</ref>, il-<ref target="https://mt.wikipedia.org/wiki/Tim_nazzjonali_tal-futbol_tal-Paragwaj">Paragwaj</ref> u l-<ref target="https://mt.wikipedia.org/wiki/Tim_nazzjonali_tal-futbol_tal-Urugwaj">Urugwaj</ref> ikkwalifikaw awtomatikament.</p>


































Biblijografija
<list type="unordered"><item>Clemente Angelo Lisi (2007).  Scarecrow Press (ed.). <ref target="https://books.google.com/books?id=yX3l3vrNZSwC"><hi rend="italic">A history of the World Cup: 1930–2006</hi></ref> (bl-Ingliż). Lanham, MD. <ref target="https://mt.wikipedia.org/wiki/ISBN">ISBN</ref><ref target="https://mt.wikipedia.org/wiki/Speċjali:SorsiKotba/978-0-8108-5905-0">978-0-8108-5905-0</ref>.</item></list>


Ħoloq esterni
<list type="unordered"><item><ref target="https://www.fifa.com/worldcup/archive/brazil1950/index.html">Brażil 1950</ref> fuq FIFA.com</item>
<item><ref target="http://www.rsssf.com/tables/50full.html">Lista tar-riżultati</ref> fuq RSSSF</item></list>
</text></body></html>