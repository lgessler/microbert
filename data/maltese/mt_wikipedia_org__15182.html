<html><body><text id="wikipedia_mt_wikipedia_org__15182.html" ns="0" revid="251203" sourceurl="https://mt.wikipedia.org/wiki/Premier_League_2010%E2%80%9311" title="Premier League 2010–11" type="wikipedia">Premier League 2010–11
<p><hi rend="bold">L-istaġun 2010–11 tal-Premier League</hi> kien id-dsatax-il staġun tal-<ref target="https://mt.wikipedia.org/wiki/Premier_League">Premier League Ingliż</ref> minn mindu ġie stabbilit fl-1992. L-istaġun ingħata l-bidu fl-14 ta' Awwissu 2010, bit-tim ta' <ref target="https://mt.wikipedia.org/wiki/Chelsea_FC">Chelsea</ref> ikun id-difensur tat-titlu.</p>
<p><ref target="https://mt.wikipedia.org/wiki/Manchester_United_FC">Manchester United</ref> rebħu t-titlu b'permezz tal-pari ta' 1–1 barra minn darhom kontra <ref target="https://mt.wikipedia.org/wiki/Blackburn_Rovers_FC">Blackburn Rovers</ref> fl-14 ta' Mejju 2011. Dan kien id-dsatax-il titlu tal-kampjonat Ingliż, rekord ġdid fil-futbol lokali fejn qabżu lit-tim ta' <ref target="https://mt.wikipedia.org/wiki/Liverpool_FC">Liverpool</ref> li għandu tmintax. Ir-rebħ tal-kampjonat fisser ukoll it-tnax-il titlu għall-kowċ <ref target="https://mt.wikipedia.org/wiki/Alex_Ferguson">Sir Alex Ferguson</ref>.</p>
Timijiet
<figure><caption>Timijiet tal-istaġun 2010–11</caption></figure>
<p>Total ta' għoxrin tim ħadu sehem fil-kampjonat, fosthom sbatax li lagħbu fl-<ref target="https://mt.wikipedia.org/wiki/Premier_League_2009–10">istaġun 2009–10</ref> u tlieta promossi mill-<ref target="https://mt.wikipedia.org/wiki/Football_League_Championship_2009–10">Football League Championship 2009–10</ref>.</p>
<p><ref target="https://mt.wikipedia.org/wiki/Hull_City_AFC">Hull City</ref>, <ref target="https://mt.wikipedia.org/wiki/Burnley_FC">Burnley</ref> u <ref target="https://mt.wikipedia.org/wiki/Portsmouth_FC">Portsmouth</ref> ġew relegati wara li spiċċaw fl-aħħar tliet postijiet tal-klassifika. Mit-timijiet relgati, Portsmouth kellhom l-itwal avventura bħala membru tal-ogħla diviżjoni hekk kif qattgħet seba' snin fil-Premier League. Hull City u Burnley, min-naħa l-oħra, irritornaw lura lejn iċ-Championship wara sentejn u sena rispettivament.</p>
<p>Ir-rebbieħa tal-Football League Championship 2009–10 <ref target="https://mt.wikipedia.org/wiki/Newcastle_United_FC">Newcastle United</ref>, it-tieni klassifikati <ref target="https://mt.wikipedia.org/wiki/West_Bromwich_Albion_FC">West Bromwich Albion</ref> u r-rebbieħa tal-<hi rend="italic">playoff</hi> finali <ref target="https://mt.wikipedia.org/wiki/Blackpool_FC">Blackpool</ref> kisbu l-promozzjoni lejn il-Premier League. Waqt li Newcastle u West Brom kienu qegħdin jirritornaw lura fl-ogħla livell tal-futbol Ingliż wara biss sena, Blackpool kienu ilhom 39 sena assenti minn din id-diviżjoni.</p>
<p>Din kienet l-ewwel darba mill-1983–84 li l-akbar erba' timijiet minn <ref target="https://mt.wikipedia.org/wiki/Midlands_tal-Punent">Midlands tal-Punent</ref> — Birmingham City, West Bromwich Albion, Aston Villa u Wolverhampton Wanderers — se jkunu flimkien fl-ogħla diviżjoni. Din ukoll se tkun l-ewwel darba li se jintlagħab id-derby ta' Black County fil-Premier League, bejn West Bromwich Albion u Wolverhampton Wanderers. B'Portsmouth relegati, dan l-istaġun mhu se jkollu l-ebda tim min-Nofsinhar barra minn <ref target="https://mt.wikipedia.org/wiki/Londra">Londra</ref>.</p>
Promozzjoni u relegazzjoni
<p> <hi rend="bold">Timijiet promossi mill-Football League Championship 2009–10</hi></p>
<list type="unordered"><item><ref target="https://mt.wikipedia.org/wiki/Newcastle_United_FC">Newcastle United</ref></item>
<item><ref target="https://mt.wikipedia.org/wiki/West_Bromwich_Albion_FC">West Bromwich Albion</ref></item>
<item><ref target="https://mt.wikipedia.org/wiki/Blackpool_FC">Blackpool</ref></item></list>
<p> <hi rend="bold">Timijiet relegati għall-Football League Championship 2010–11</hi></p>
<list type="unordered"><item><ref target="https://mt.wikipedia.org/wiki/Hull_City_FC">Hull City</ref></item>
<item><ref target="https://mt.wikipedia.org/wiki/Burnley_FC">Burnley</ref></item>
<item><ref target="https://mt.wikipedia.org/wiki/Portsmouth_FC">Portsmouth</ref></item></list>
Klassifika

<p>
Sors: <ref target="http://www.premierleague.com/page/LeagueTables/0,,12306,00.html">Barclays Premier League</ref>
1 Fulham ikkwalifikaw għall-ewwel rawnd ta' kwalifikazzjoni bħala rebbieħa tal-klassifika tal-Fair Play.
2 Stoke City ikkwalifikaw għat-tielet rawnd ta' kwalifikazzjoni tal-UEFA Europa League 2011–12 bħala finalisti telliefa tal-FA Cup 2010–11 kontra Manchester City li kkwalifikaw għaċ-Champions League.
3 Birmingham City ikkwalifikaw għar-rawnd tal-<hi rend="italic">play-off</hi> tal-UEFA Europa League 2011–12 UEFA Europa League wara r-rebħa fil-Football League Cup 2010–11, li tfisser post fit-tielet rawnd preliminari, li sussegwentament tmexxiet rawnd 'il fuq wara r-riżultat tal-FA Cup 2011.
Regoli għall-klassifikazzjoni: l-ewwel skont il-punti, it-tieni skont id-differenza fil-gowls, it-tielet skont kemm il-gowls ġew skurjati
</p>
Riżultati

<p>
Sors: <ref target="http://www.premierleague.com/page/Results">Barclays Premier League</ref>
1 It-tim li jilgħab f'daru hu mniżżel fil-kolonna xellugija.
<hi rend="bold">Kuluri</hi>: Blu = rebħa ta' tim f'daru; Isfar = pari; Aħmar = rebħa ta' tim barra minn daru.</p>


Unuri



Barclays Plejer tas-Sena
<p>L-unur tal-Barclays Plejer tas-Sena ntrebaħ minn <ref target="https://mt.wikipedia.org/wiki/Nemanja_Vidić">Nemanja Vidić</ref> ta' <ref target="https://mt.wikipedia.org/wiki/Manchester_United_FC">Manchester United</ref>.</p>
Tim tas-Sena tal-PFA

<p>Gowlkiper: <ref target="https://mt.wikipedia.org/wiki/Edwin_van_der_Sar">Edwin van der Sar</ref> (Manchester United)Difiża: <ref target="https://mt.wikipedia.org/wiki/Bacary_Sagna">Bacary Sagna</ref> (Arsenal), <ref target="https://mt.wikipedia.org/wiki/Nemanja_Vidić">Nemanja Vidić</ref> (Manchester United), <ref target="https://mt.wikipedia.org/wiki/Vincent_Kompany">Vincent Kompany</ref> (Manchester City), <ref target="https://mt.wikipedia.org/wiki/Ashley_Cole">Ashley Cole</ref> (Chelsea)Nofs il-grawnd: <ref target="https://mt.wikipedia.org/wiki/Nani">Nani</ref> (Manchester United), <ref target="https://mt.wikipedia.org/wiki/Samir_Nasri">Samir Nasri</ref>, <ref target="https://mt.wikipedia.org/wiki/Jack_Wilshere">Jack Wilshere</ref> (it-tnejn Arsenal), <ref target="https://mt.wikipedia.org/wiki/Gareth_Bale">Gareth Bale</ref> (Tottenham Hotspur)Attakk: <ref target="https://mt.wikipedia.org/wiki/Carlos_Tévez">Carlos Tévez</ref> (Manchester City), <ref target="https://mt.wikipedia.org/wiki/Dimitar_Berbatov">Dimitar Berbatov</ref> (Manchester United)</p>


Ħoloq esterni
<list type="unordered"><item><ref target="http://www.premierleague.com/">Sit uffiċjali tal-Premier League</ref></item></list>
</text></body></html>