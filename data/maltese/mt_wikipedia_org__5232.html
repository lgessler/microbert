<html><body><text id="wikipedia_mt_wikipedia_org__5232.html" ns="0" revid="231719" sourceurl="https://mt.wikipedia.org/wiki/Gracilinanus" title="Gracilinanus" type="wikipedia">Gracilinanus

<p><ref target="https://mt.wikipedia.org/wiki/Gracilinanus">Gracilinanus</ref> huwa <ref target="https://mt.wikipedia.org/wiki/Ġeneru">ġeneru</ref> ta' <ref target="https://mt.wikipedia.org/wiki/Mammiferi">mammiferi</ref> <ref target="https://mt.wikipedia.org/wiki/Marsupjali">marsupjali</ref>, eżattament l-<ref target="https://mt.wikipedia.org/wiki/Opossum">opossumi</ref> tal-kontinenti <ref target="https://mt.wikipedia.org/wiki/Amerika">Amerikani</ref>. </p>
<p>Dan il-<ref target="https://mt.wikipedia.org/wiki/Ġeneru">ġeneru</ref> qiegħed klassifikat fil-<ref target="https://mt.wikipedia.org/wiki/Klassi">klassi</ref> <ref target="https://mt.wikipedia.org/wiki/Mammalia">Mammalia</ref>, fis-<ref target="https://mt.wikipedia.org/wiki/Sottoklassi">sottoklassi</ref> <ref target="https://mt.wikipedia.org/wiki/Theria">Theria</ref>, fl-<ref target="https://mt.wikipedia.org/wiki/Infraklassi">infraklassi</ref> <ref target="https://mt.wikipedia.org/wiki/Metatheria">Metatheria</ref> (il-<ref target="https://mt.wikipedia.org/wiki/Marsupjali">marsupjali</ref>), fis-<ref target="https://mt.wikipedia.org/wiki/Superordni">superordni</ref> <ref target="https://mt.wikipedia.org/wiki/Ameridelphia">Ameridelphia</ref> (il-marsupjali Amerikani minnbarra l-<ref target="https://mt.wikipedia.org/wiki/Kolokolo">kolokolo</ref>), fl-<ref target="https://mt.wikipedia.org/wiki/Ordni">ordni</ref> <ref target="https://mt.wikipedia.org/wiki/Didelphimorphia">Didelphimorphia</ref>, fis-<ref target="https://mt.wikipedia.org/wiki/Superfamilja">superfamilja</ref> <ref target="https://mt.wikipedia.org/wiki/Didelphoidea">Didelphoidea</ref>, fil-<ref target="https://mt.wikipedia.org/wiki/Familja">familja</ref> <ref target="https://mt.wikipedia.org/wiki/Didelphidae">Didelphidae</ref>, fis-<ref target="https://mt.wikipedia.org/wiki/Sottofamilja">sottofamilja</ref> <ref target="https://mt.wikipedia.org/wiki/Didelphinae">Didelphinae</ref> u fit-<ref target="https://mt.wikipedia.org/wiki/Tribù">tribù</ref> <ref target="https://mt.wikipedia.org/wiki/Thylamyini">Thylamyini</ref>, mal-<ref target="https://mt.wikipedia.org/wiki/Ġeneru">ġeneri</ref> <hi rend="italic"><ref target="https://mt.wikipedia.org/wiki/Cryptonanus">Cryptonanus</ref></hi>, <hi rend="italic"><ref target="https://mt.wikipedia.org/wiki/Chacodelphys">Chacodelphys</ref></hi>, <hi rend="italic"><ref target="https://mt.wikipedia.org/wiki/Lestodelphys">Lestodelphys</ref></hi>, <hi rend="italic"><ref target="https://mt.wikipedia.org/wiki/Marmosops">Marmosops</ref></hi>, <hi rend="italic"><ref target="https://mt.wikipedia.org/wiki/Thylamys">Thylamys</ref></hi> u <hi rend="italic"><ref target="https://mt.wikipedia.org/wiki/Thylatheridium">Thylatheridium</ref></hi>.</p>
<p>Il-<ref target="https://mt.wikipedia.org/wiki/Ġeneru">ġeneru</ref> <ref target="https://mt.wikipedia.org/wiki/Gracilinanus">Gracilinanus</ref> jiġbor fiħ 6 <ref target="https://mt.wikipedia.org/wiki/Speċi">speċi</ref> ħajjin.</p>
<p><hi rend="italic">(għal aktar informazzjoni ara l-artikli <ref target="https://mt.wikipedia.org/wiki/Opossum">Opossum</ref>, <ref target="https://mt.wikipedia.org/wiki/Didelphimorphia">Didelphimorphia</ref> jew <ref target="https://mt.wikipedia.org/wiki/Didelphidae">Didelphidae</ref>)</hi></p>
<p>Dawn il-mammiferi marsupjali  nattivi tal-kontinent tal-<ref target="https://mt.wikipedia.org/wiki/Amerika_ta'_isfel">Amerika ta' isfel</ref>, qegħdin ikklassifikati fit-<ref target="https://mt.wikipedia.org/wiki/Tribù">tribù</ref> <ref target="https://mt.wikipedia.org/wiki/Thylamyini">Thylamyini</ref>, fis-<ref target="https://mt.wikipedia.org/wiki/Sottofamilja">sottofamilja</ref> <ref target="https://mt.wikipedia.org/wiki/Didelphinae">Didelphinae</ref>, fil-<ref target="https://mt.wikipedia.org/wiki/Familja">familja</ref> <ref target="https://mt.wikipedia.org/wiki/Didelphidae">Didelphidae</ref> (<ref target="https://mt.wikipedia.org/wiki/Didelfidu">didelfidi</ref>), tal-ordni <ref target="https://mt.wikipedia.org/wiki/Didelphimorphia">Didelphimorphia</ref> (<ref target="https://mt.wikipedia.org/wiki/Didelfimorfju">didelfimorfji</ref>). </p>
<p>Il-Gracilinanus huma marsupjali żgħar li normalment ma jaqbżux it-80 gramma fil-piż, b' ġisem bejn 7 u 14-il ċentimetru twil u b' denb bejn 9 u 16-il ċentimetru ieħor. Dawn huma ta' abitudni notturna u l-quċċata ta' l-attivita tagħhom tintlaħaq bil-lejl, b' attivita minima ħafna matul il-ġurnata minħabba ċertu sensitivita li għandhom għad-dawl. </p>
<p>L-i<ref target="https://mt.wikipedia.org/wiki/Speċi">speċijiet</ref> kollha tal-<ref target="https://mt.wikipedia.org/wiki/Ġeneru">ġeneru</ref> Gracilinanus' jippreferu jgħixu f' abitat ta' foresti subtropikali u tropiklai umdi kemm fil-muntanji kif ukoll f' artijiet baxxi. Dawn il- mammiferi huma primarjament arborji jew siġrin (jgħixu fis-siġar), għalkemm jinżlu ma' l-art biex jieklu xi frott u jikkaċċaw.</p>
Dieta
<p>Il-Gracilinanus huma mammiferi marsupjali <ref target="https://mt.wikipedia.org/wiki/Omnivoru">omnivori</ref> u d-dieta prinċipali tagħhom tikkonsisti minn frott, insetti varji u annimali vertebrati u invertebrati żgħar oħrajn.  </p>
Distribuzzjoni
<p>Dawn l-<ref target="https://mt.wikipedia.org/wiki/Opossum">opossumi</ref> għandhom distribuzzjoni vasta fil-kontinent tal-<ref target="https://mt.wikipedia.org/wiki/Amerika_ta'_isfel">Amerika ta' isfel</ref> u jinsabu mifruxin fl-<ref target="https://mt.wikipedia.org/wiki/Arġentina">Arġentina</ref>, <ref target="https://mt.wikipedia.org/wiki/Bolivja">Bolivja</ref>, <ref target="https://mt.wikipedia.org/wiki/Brażil">Brażil</ref>, <ref target="https://mt.wikipedia.org/wiki/Gujana">Gujana</ref>, <ref target="https://mt.wikipedia.org/wiki/Gujana_Franċiża">Gujana Franċiża</ref>, <ref target="https://mt.wikipedia.org/wiki/Kolombja">Kolombja</ref>, <ref target="https://mt.wikipedia.org/wiki/Paragwaj">Paragwaj</ref>, <ref target="https://mt.wikipedia.org/wiki/Peru">Peru</ref>, <ref target="https://mt.wikipedia.org/wiki/Surinam">Surinam</ref>, <ref target="https://mt.wikipedia.org/wiki/Urugwaj">Urugwaj</ref> u <ref target="https://mt.wikipedia.org/wiki/Venezwela">Venezwela</ref>.</p>
Klassifikazzjoni
<list type="unordered"><item><ref target="https://mt.wikipedia.org/wiki/Ordni">Ordni</ref> <ref target="https://mt.wikipedia.org/wiki/Didelphimorphia">Didelphimorphia</ref>
<list type="unordered"><item><ref target="https://mt.wikipedia.org/wiki/Superfamilja">Superfamilja</ref> <ref target="https://mt.wikipedia.org/wiki/Didelphoidea">Didelphoidea</ref>
<list type="unordered"><item><ref target="https://mt.wikipedia.org/wiki/Familja">Familja</ref> <ref target="https://mt.wikipedia.org/wiki/Didelphidae">Didelphidae</ref>
<list type="unordered"><item><ref target="https://mt.wikipedia.org/wiki/Sottofamilja">Sottofamilja</ref> <ref target="https://mt.wikipedia.org/wiki/Didelphinae">Didelphinae</ref>
<list type="unordered"><item><ref target="https://mt.wikipedia.org/wiki/Tribù">Tribù</ref> <ref target="https://mt.wikipedia.org/wiki/Thylamyini">Thylamyini</ref>
<list type="unordered"><item><ref target="https://mt.wikipedia.org/wiki/Ġeneru">Ġeneru</ref> <hi rend="italic"><ref target="https://mt.wikipedia.org/wiki/Gracilinanus">Gracilinanus</ref></hi>
<list type="unordered"><item><ref target="https://mt.wikipedia.org/wiki/Opossum_grazzjuż_ta'_Aceramarca">Opossum grazzjuż ta' Aceramarca</ref>, <hi rend="italic"><ref target="https://mt.wikipedia.org/wiki/Gracilinanus_aceramarcae">Gracilinanus aceramarcae</ref></hi> (Tate,1931)</item>
<item><ref target="https://mt.wikipedia.org/wiki/Opossum_grazzjuż_ħafif">Opossum grazzjuż ħafif</ref>, <hi rend="italic"><ref target="https://mt.wikipedia.org/wiki/Gracilinanus_agilis">Gracilinanus agilis</ref></hi> (Burmeister,1854)</item>
<item><ref target="https://mt.wikipedia.org/wiki/Opossum_grazzjuż_ta'_Wood_Sprite">Opossum grazzjuż ta' Wood Sprite</ref>, <hi rend="italic"><ref target="https://mt.wikipedia.org/wiki/Gracilinanus_dryas">Gracilinanus dryas</ref></hi> (Thomas,1898)</item>
<item><ref target="https://mt.wikipedia.org/wiki/Opossum_grazzjuż_ta'_Emilia">Opossum grazzjuż ta' Emilia</ref>, <hi rend="italic"><ref target="https://mt.wikipedia.org/wiki/Gracilinanus_emiliae">Gracilinanus emiliae</ref></hi> (Thomas,1909)</item>
<item><ref target="https://mt.wikipedia.org/wiki/Opossum_grazzjuż_tat-Tramuntana">Opossum grazzjuż tat-Tramuntana</ref> <hi rend="italic"><ref target="https://mt.wikipedia.org/wiki/Gracilinanus_marica">Gracilinanus marica</ref></hi> (Thomas,1898)</item>
<item><ref target="https://mt.wikipedia.org/wiki/Opossum_grazzjuż_tal-Brażil">Opossum grazzjuż tal-Brażil</ref>, <hi rend="italic"><ref target="https://mt.wikipedia.org/wiki/Gracilinanus_microtarsus">Gracilinanus microtarsus</ref></hi> (Wagner,1842)</item></list></item></list></item></list></item></list></item></list></item></list></item></list>
Referenzi
<list type="unordered"><item>Nowak, Ronald M.: <hi rend="italic">Walker's Mammals of the World</hi>. Johns Hopkins University Press, 1999 <ref target="https://mt.wikipedia.org/wiki/Special:BookSources/0801857899">ISBN 0801857899</ref></item>
<item>Voss, R.S., Lunde, D.P. &amp; Jansa, S.A. 2005. On the Contents of <hi rend="italic">Gracilinanus</hi> Gardner &amp; Creighton, 1989, with the Description of a Previously Unrecognized Clade of Small Didelphid Marsupials. American Museum Novitates 3482:1-34, 2005.</item>
<item>Gardner, Alfred (November 16, 2005). Wilson, D. E., and Reeder, D. M. (eds) Mammal Species of the World, 3rd edition, Johns Hopkins University Press, 3-18. <ref target="https://mt.wikipedia.org/wiki/Special:BookSources/0801882214">ISBN 0-801-88221-4</ref></item>
<item><ref target="http://www.knowyoursto.com/didelphidae/gracilinanus.html">InformazZjoni dwar l-Opossum ta' denbu qasir: <hi rend="italic">Gracilinanus</hi></ref></item>
<item><ref target="http://www.webcitation.org/query?id=1256601206076925&amp;url=www.geocities.com/mammal_taxonomy/nederlands2.html">Tassonomija tal-Mammiferi</ref>.</item></list>
Ħoloq/Linkijiet Esterni
<list type="unordered"><item>New World Marsupial Specialist Group 1996.<ref target="http://www.iucnredlist.org/search/details.php/9416/all">Gracilinanus aceramarcae</ref> In: IUCN 2006. 2006 IUCN Red List of Threatened Species. Downloaded on 19 January 2007.</item>
<item>New World Marsupial Specialist Group 1996.<ref target="http://www.iucnredlist.org/search/details.php/9417/all">Gracilinanus agilis</ref> In: IUCN 2006. 2006 IUCN Red List of Threatened Species. Downloaded on 19 January 2007.</item>
<item>New World Marsupial Specialist Group 1996.<ref target="http://www.iucnredlist.org/search/details.php/9418/all">Gracilinanus dryas</ref> In: IUCN 2006. 2006 IUCN Red List of Threatened Species. Downloaded on 19 January 2007.</item>
<item>New World Marsupial Specialist Group 1996.<ref target="http://www.iucnredlist.org/search/details.php/9418/all">Gracilinanus emiliae</ref> In: IUCN 2006. 2006 IUCN Red List of Threatened Species. Downloaded on 19 January 2007.</item>
<item>New World Marsupial Specialist Group 1996.<ref target="http://www.iucnredlist.org/search/details.php/9420/all">Gracilinanus marica</ref> In: IUCN 2006. 2006 IUCN Red List of Threatened Species. Downloaded on 19 January 2007.</item>
<item>New World Marsupial Specialist Group 1996.<ref target="http://www.iucnredlist.org/search/details.php/9421/all">Gracilinanus microtarsus</ref> In: IUCN 2006. 2006 IUCN Red List of Threatened Species. Downloaded on 19 January 2007.</item>
<item><ref target="http://www.natureserve.org/infonatura/">Infonatura, sit b' informazzjoni dwar il-fawna tal-kontinent tal-Amerika ta' isfel inklużi il-marsupjali tal-ġeneru <hi rend="italic">Gracilinanus</hi>.</ref></item></list></text></body></html>