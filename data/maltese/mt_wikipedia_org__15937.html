<html><body><text id="wikipedia_mt_wikipedia_org__15937.html" ns="0" revid="268157" sourceurl="https://mt.wikipedia.org/wiki/%C4%A0nien_Botaniku_ta%27_M%C3%A9rida" title="Ġnien Botaniku ta' Mérida" type="wikipedia">Ġnien Botaniku ta' Mérida
<figure><caption>Il-Ġnien Botaniku ta' Mérida</caption></figure>
<p>Il-<hi rend="bold">Ġnien Botaniku ta' Mérida</hi> (bl-<ref target="https://mt.wikipedia.org/wiki/Lingwa_Spanjola">Ispanjol</ref>: <hi rend="italic">Centro Jardín Botánico de Mérida</hi>) huwa <ref target="https://mt.wikipedia.org/wiki/Ġnien_botaniku">ġnien botaniku</ref> fil-belt ta' <ref target="https://mt.wikipedia.org/wiki/Mérida_(Veneżwela)">Mérida</ref>, il-<ref target="https://mt.wikipedia.org/wiki/Veneżwela">Veneżwela</ref>.</p>
<p>Dan il-ġnien ġie fundat fl-1991 mill-<ref target="https://mt.wikipedia.org/wiki/Universidad_de_Los_Andes_(Veneżwela)">Universidad de Los Andes</ref> bl-iskop li jippreserva il-fawna u l-flora u għar-riċerka. Ġie miftuħ għall-pubbliku fit-8 ta' Diċembru, 2002, u jokkupa 44 tomna li ngħatat mill-istess Università, u ġie maqsum f'żoni skont it-tip ta' flora li tinsab lokalment. Il-biċċa l-kbira taż-żona hi okkupata minn bosk ta' <ref target="https://mt.wikipedia.org/wiki/Arżnu">arżnu</ref> tal-post. Dan jinsab fil-parti ta' fuq tal-belt ta' Mérida bejn ix-xmajjar Albarregas u Mucujún</p>
<p>Il-kollezzjoni l-iktar importanti hi magħmula minn <ref target="https://mt.wikipedia.org/wiki/Bromelia">bromelji</ref>, li minnhom hemm iktar minn 100 speċi u 600 individwu; din hi l-ikbar kollezzjoni ta' bromelji fil-Veneżwela u fl-<ref target="https://mt.wikipedia.org/wiki/Amerika_t'Isfel">Amerika t'Isfel</ref>.</p>
Ħoloq esterni
<list type="unordered"><item>(ES)  <ref target="http://www.ciens.ula.ve/jardinbotanico/">Sit uffiċjali</ref></item>
<item><ref target="http://vereda.saber.ula.ve/jbotanico/">Mapep, stampi u informazzjoni fuq l-ort</ref></item></list>
<p>Koordinati: <ref target="https://tools.wmflabs.org/geohack/geohack.php?pagename=Il-Pa%C4%A1na_prin%C4%8Bipali&amp;params=8_37_33_N_71_08_36_W_region:VE-L_type:landmark_source:kolossus-dewiki">8°37′33″N 71°08′36″W﻿ / ﻿8.62583°N 71.14333°W﻿ / 8.62583; -71.14333</ref></p>
</text></body></html>