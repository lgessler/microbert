<html><body><text id="wikipedia_mt_wikipedia_org__1065.html" ns="0" revid="266529" sourceurl="https://mt.wikipedia.org/wiki/Slovenja" title="Slovenja" type="wikipedia">Slovenja
<p>Is-<hi rend="bold">Slovenja</hi> hija pajjiz fl-<ref target="https://mt.wikipedia.org/wiki/Ewropa">Ewropa</ref>, li jmiss mal-<ref target="https://mt.wikipedia.org/wiki/Italja">Italja</ref>, il-<ref target="https://mt.wikipedia.org/wiki/Kroazja">Kroazja</ref>, l-<ref target="https://mt.wikipedia.org/wiki/Ungerija">Ungerija</ref> u l-<ref target="https://mt.wikipedia.org/wiki/Awstrija">Awstrija</ref>. Hi pajjiż li jitqies bħala wieħed Alpin, għalkemm hemm minn iqisu bħala pajjiz Slav. Kisbet il-ħelsien politiku fl-1991, wara li ħarġet mill-Federazzjoni Jugożlava. Il-belt kapitali tagħha hija <ref target="https://mt.wikipedia.org/wiki/Ljubljana">Ljubljana</ref>, belt mhux daqstant kbira b'popolazzjoni ta' 266, 000 ruħ. </p>
Is-sistema politika
<p>Is-Slovenja hija repubblika demokratika parlamentari b’kap tal-gvern - il-Prim Ministru - u kap tal-istat - il-President - li hu elett direttament. Il-gvern għandu l-awtorità eżekuttiva u amministrattiva. Il-Prim Ministru u l-ministri huma eletti mill-Parlament. Is-Slovenja m’għandhiex reġjuni, iżda hija suddiviża f’212-il muniċipalità.<ref target="https://mt.wikipedia.org/wiki/Il-Paġna_prinċipali#cite_note-EU-2">[2]</ref></p>
Il-kummerċ u l-ekonomija
<p>L-aktar setturi importanti tal-ekonomija tas-Slovenja fl-2018 kienu l-industrija (27.2%), il-kummerċ bl-ingrossa u bl-imnut, it-trasport, l-akkomodazzjoni u s-servizzi tal-ikel (20.7%), l-amministrazzjoni pubblika, id-difiża, l-edukazzjoni, is-saħħa tal-bniedem u l-attivitajiet ta’ xogħol soċjali (15.9%).<ref target="https://mt.wikipedia.org/wiki/Il-Paġna_prinċipali#cite_note-EU-2">[2]</ref></p>
<p>Il-kummerċ fl-UE jammonta għal 76% tal-esportazzjonijiet tas-Slovenja (il-<ref target="https://mt.wikipedia.org/wiki/Ġermanja">Ġermanja</ref> 19%, l-<ref target="https://mt.wikipedia.org/wiki/Italja">Italja</ref> 12% u l-<ref target="https://mt.wikipedia.org/wiki/Awstrija">Awstrija</ref> 7%), filwaqt li barra mill-UE 3% jmorru kemm fis-<ref target="https://mt.wikipedia.org/wiki/Serbja">Serbja</ref> kif ukoll fil-<ref target="https://mt.wikipedia.org/wiki/Bożnija-Ħerzegovina">Bożnija-Ħerzegovina</ref>.<ref target="https://mt.wikipedia.org/wiki/Il-Paġna_prinċipali#cite_note-EU-2">[2]</ref></p>
<p>F’termini ta’ importazzjonijiet, 67% jiġu minn Stati Membri tal-UE (il-<ref target="https://mt.wikipedia.org/wiki/Ġermanja">Ġermanja</ref> 16%, l-<ref target="https://mt.wikipedia.org/wiki/Italja">Italja</ref> 13% u l-<ref target="https://mt.wikipedia.org/wiki/Awstrija">Awstrija</ref> 9%), filwaqt li barra mill-UE 6% jiġu mit-<ref target="https://mt.wikipedia.org/wiki/Turkija">Turkija</ref> u 5% miċ-<ref target="https://mt.wikipedia.org/wiki/Ċina">Ċina</ref>.<ref target="https://mt.wikipedia.org/wiki/Il-Paġna_prinċipali#cite_note-EU-2">[2]</ref></p>
Is-Slovenja fl-UE
<p>Hemm tmien membri fil-<ref target="https://mt.wikipedia.org/wiki/Parlament_Ewropew">Parlament Ewropew</ref> mis-Slovenja. <ref target="https://mt.wikipedia.org/wiki/Il-Paġna_prinċipali#cite_note-EU-2">[2]</ref></p>
<p>Fil-<ref target="https://mt.wikipedia.org/wiki/Kunsill_tal-UE">Kunsill tal-UE</ref>, il-ministri nazzjonali jiltaqgħu b'mod regolari biex jadottaw il-liġijiet tal-UE u jikkoordinaw il-politiki. Il-laqgħat tal-Kunsill jattendu għalihom regolarment rappreżentanti tal-gvern Sloven, skont il-qasam tal-politika li jkun qed jiġi indirizzat.<ref target="https://mt.wikipedia.org/wiki/Il-Paġna_prinċipali#cite_note-EU-2">[2]</ref></p>
<p>Il-Kunsill tal-UE m’għandux persuna waħda permanenti bħala President (bħal pereżempju, il-Kummissjoni jew il-Parlament). Minflok, ix-xogħol jitmexxa mill-pajjiż li jkollu l-Presidenza tal-Kunsill, li jinbidel kull sitt xhur.<ref target="https://mt.wikipedia.org/wiki/Il-Paġna_prinċipali#cite_note-EU-2">[2]</ref></p>
<p>Matul dawn is-sitt xhur, il-ministri mill-gvern ta’ dak il-pajjiż jippresiedu u jgħinu jiddeterminaw l-aġenda tal-laqgħat tal-Kunsill f’kull qasam ta’ politika, u jiffaċilitaw id-djalogu ma’ istituzzjonijiet oħra tal-UE. Dati tal-Presidenza Slovena: Jan-Ġun 2008<ref target="https://mt.wikipedia.org/wiki/Il-Paġna_prinċipali#cite_note-EU-2">[2]</ref></p>
<p>Il-Kummissarju nominat mis-Slovenja għall-<ref target="https://mt.wikipedia.org/wiki/Kummissjoni_Ewropea">Kummissjoni Ewropea</ref> hu <ref target="https://mt.wikipedia.org/wiki/Janez_Lenarčič">Janez Lenarčič</ref>, li hu responsabbli għall-Ġestjoni tal-Kriżi.<ref target="https://mt.wikipedia.org/wiki/Il-Paġna_prinċipali#cite_note-EU-2">[2]</ref></p>
<p>Il-Kummissjoni hija rrappreżentata f’kull pajjiż tal-UE minn uffiċċju lokali, imsejjaħ “rappreżentanza”.<ref target="https://mt.wikipedia.org/wiki/Il-Paġna_prinċipali#cite_note-EU-2">[2]</ref></p>
<p>Is-Slovenja għandha seba' rappreżentanti fil-<ref target="https://mt.wikipedia.org/wiki/Kumitat_Ekonomiku_u_Soċjali_Ewropew">Kumitat Ekonomiku u Soċjali Ewropew</ref>. Dan il-korp konsultattiv – li jirrappreżenta lil dawk li jħaddmu, il-ħaddiema u gruppi oħra ta’ interess – huwa kkonsultat dwar il-liġijiet proposti, biex ikun hemm idea aħjar tal-bidliet possibbli tas-sitwazzjonijiet soċjali u tax-xogħol fil-pajjiżi membri.<ref target="https://mt.wikipedia.org/wiki/Il-Paġna_prinċipali#cite_note-EU-2">[2]</ref></p>
<p>Is-Slovenja għandha ħames rappreżentanti fil-<ref target="https://mt.wikipedia.org/wiki/Kumitat_Ewropew_tar-Reġjuni">Kumitat Ewropew tar-Reġjuni</ref>, l-assemblea tal-UE tar-rappreżentanti reġjonali u lokali. Dan il-korp konsultattiv jiġi kkonsultat dwar il-liġijiet proposti, biex jiżgura li dawn il-liġijiet iqisu l-perspettiva minn kull reġjun tal-UE.<ref target="https://mt.wikipedia.org/wiki/Il-Paġna_prinċipali#cite_note-EU-2">[2]</ref></p>
<p>Is-Slovenja tikkomunika wkoll mal-istituzzjonijiet tal-UE permezz tar-rappreżentanza permanenti tagħha fi Brussell. Bħala l-“ambaxxata għall-UE” tas-Slovenja, il-kompitu ewlieni tagħha hu li tiżgura li l-interessi u l-politiki tal-pajjiż huma segwiti b’mod effettiv kemm jista’ jkun fl-UE.<ref target="https://mt.wikipedia.org/wiki/Il-Paġna_prinċipali#cite_note-EU-2">[2]</ref></p>
<p>L-ammont li jħallas kull pajjiż tal-UE fil-baġit tal-UE huwa kkalkulat b’mod ġust, skont il-mezzi. Aktar ma tkun kbira l-ekonomija tal-pajjiż, aktar iħallas – u viċi versa.<ref target="https://mt.wikipedia.org/wiki/Il-Paġna_prinċipali#cite_note-EU-2">[2]</ref></p>
<p>L-għan tal-baġit tal-UE mhuwiex li jipprova jqassam mill-ġdid il-ġid, iżda pjuttost jiffoka fuq il-ħtiġijiet tal-Ewropej b’mod ġenerali.<ref target="https://mt.wikipedia.org/wiki/Il-Paġna_prinċipali#cite_note-EU-2">[2]</ref></p>
<p>2018 ċifri għas-Slovenja:<ref target="https://mt.wikipedia.org/wiki/Il-Paġna_prinċipali#cite_note-EU-2">[2]</ref></p>
<list type="unordered"><item>Nefqa totali tal-UE fis-Slovenja – € 0.927 biljun (ekwivalenti għal 2.04% tal-ekonomija Slovena)</item>
<item>Kontribuzzjoni totali għall-baġit tal-UE – € 0.386 biljun (ekwivalenti għal 0.85% tal-ekonomija Slovena)</item></list>
<p>Il-flus imħallsa fil-baġit tal-UE mis-Slovenja jgħinu biex jiġu ffinanzjati programmi u proġetti fil-pajjiżi kollha tal-UE – bħall-bini ta’ toroq, is-sussidjar ta’ riċerkaturi u l-ħarsien tal-ambjent.<ref target="https://mt.wikipedia.org/wiki/Il-Paġna_prinċipali#cite_note-EU-2">[2]</ref></p>


Ħoloq esterni
<list type="unordered"><item><ref target="http://www.slovenia.si/">Informazzjoni dwar is-Slovenja</ref></item>
<item><ref target="http://www.gov.si">Sit Uffiċjali tal-Gvern Sloven</ref></item>
<item><ref target="http://www.slovenia.info">Sit Uffiċjali tal-Awtorità Turistika Slovena</ref></item>
<item><ref target="http://hiking.slovenia.flowiktionary.org">Muntanji fis-Slovenja</ref></item></list>
</text></body></html>