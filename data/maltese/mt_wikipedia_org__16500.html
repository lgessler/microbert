<html><body><text id="wikipedia_mt_wikipedia_org__16500.html" ns="0" revid="268852" sourceurl="https://mt.wikipedia.org/wiki/Etnika" title="Etnika" type="wikipedia">Etnika<p><hi rend="bold">Etnika</hi> huwa wieħed mill-gruppi <ref target="https://mt.wikipedia.org/wiki/Folklor">folkloristiċi</ref> ewlenin f'<ref target="https://mt.wikipedia.org/wiki/Malta">Malta</ref>, stabbilit fis-sena 2000.</p>
<p>L-erba' membri fundaturi kienu l-kompożitur Ruben Zahra, Ġużi Gatt li jibni strumenti tradizzjonali, ir-riċerkatur Steve Borg u l-mużiċist Andrew Alamango. L-għan ewlieni tagħhom kien li jerġgħu jqajmu l-interess fi strumenti antiki tradizzjonali Maltin waqt li jgħaqqduhom ma' idjomi u strumenti kontemporanji.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
<p>Fl-2000, Etnika ħarġu l-ewwel album bl-isem ta' <hi rend="italic">Nafra</hi>. It-tieni album <hi rend="italic">Żifna</hi> ħareġ fl-2003. F'dan l-album jesploraw iktar l-idea ta' gżira-nazzjon b'influwenzi kulturali <ref target="https://mt.wikipedia.org/wiki/Mediterran">Mediterranji</ref> differenti.</p>
<p>Fl-2001 huma ngħataw il-premju "Award of Music Achievement" waqt iċ-ċerimonja tal-<ref target="https://mt.wikipedia.org/wiki/Malta_Music_Awards">Malta Music Awards</ref> li saret f'<ref target="https://mt.wikipedia.org/wiki/Ta'_Qali">Ta' Qali</ref>.</p>


Ħoloq esterni
<list type="unordered"><item><ref target="http://www.rootsworld.com/reviews/etnika.shtml">Intervista lil Etnika minn Michael Stone għal rootsworld.com</ref></item></list>
</text></body></html>