<html><body><text id="wikipedia_mt_wikipedia_org__3973.html" ns="0" revid="238424" sourceurl="https://mt.wikipedia.org/wiki/San_Bastjan" title="San Bastjan" type="wikipedia">San Bastjan

<p>San Bastjan, jew San Sebastjan, huwa qaddis u martri <ref target="https://mt.wikipedia.org/wiki/Kristjaneżmu">Nisrani</ref>, li jgħidu li miet fl-20 ta' Jannar, 287 taħt persekuzzjoni tal-Insara mill-<ref target="https://mt.wikipedia.org/wiki/Imperatur_Ruman">Imperatur Ruman</ref> <hi rend="italic"><ref target="https://mt.wikipedia.org/wiki/Dijoklezjanu">Dijoklezjanu</ref></hi> fit-3 seklu. Hu jidher f'ħafna mill-arti bħala marbut ma' zokk u minfud bil-vleġġeġ. </p>
<p>Huwa l-patrun tas-suldati, tal-morda bil-pesta, tal-vleġġeġ, tal-atleti u taż-żgħażagħ. Il-festa tiegħu ssir fl-20 ta' Jannar fil-<ref target="https://mt.wikipedia.org/wiki/Knisja_Kattolika">Knisja Kattolika</ref>; u fit-18 ta' Diċembru fil-<ref target="https://mt.wikipedia.org/wiki/Knisja_Ortodossa_Griega">Knisja Ortodossa Griega</ref>.
F'Malta parroċċa ddedikata lilu qiegħda f'Ħal Qormi u l-festa issir fit-tielet Ħadd ta' Lulju.</p>
</text></body></html>