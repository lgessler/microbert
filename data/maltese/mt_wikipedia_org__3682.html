<html><body><text id="wikipedia_mt_wikipedia_org__3682.html" ns="0" revid="240641" sourceurl="https://mt.wikipedia.org/wiki/Caenolestes" title="Caenolestes" type="wikipedia">Caenolestes
<p><hi rend="italic"><ref target="https://mt.wikipedia.org/wiki/Caenolestes">Caenolestes</ref></hi> huwa <ref target="https://mt.wikipedia.org/wiki/Ġeneru">ġeneru</ref> ta' <ref target="https://mt.wikipedia.org/wiki/Mammiferi">mammiferi</ref> (l-<ref target="https://mt.wikipedia.org/wiki/Opossum_bugeddum_komuni"> opossumi bugdiedem komuni</ref>), fil-<ref target="https://mt.wikipedia.org/wiki/Klassi">klassi</ref> <ref target="https://mt.wikipedia.org/wiki/Mammalia">Mammalia</ref>, fis-<ref target="https://mt.wikipedia.org/wiki/Sottoklassi">sottoklassi</ref> <ref target="https://mt.wikipedia.org/wiki/Theria">Theria</ref>, fl-<ref target="https://mt.wikipedia.org/wiki/Infraklassi">infraklassi</ref> <ref target="https://mt.wikipedia.org/wiki/Metatheria">Metatheria</ref>, fis-<ref target="https://mt.wikipedia.org/wiki/Superordni">superordni</ref> <ref target="https://mt.wikipedia.org/wiki/Ameridelphia">Ameridelphia</ref>, fl-<ref target="https://mt.wikipedia.org/wiki/Ordni">ordni</ref> <ref target="https://mt.wikipedia.org/wiki/Paucituberculata">Paucituberculata</ref>, fil-<ref target="https://mt.wikipedia.org/wiki/Familja">familja</ref> <ref target="https://mt.wikipedia.org/wiki/Caenolestidae">Caenolestidae</ref> ma' 2 <ref target="https://mt.wikipedia.org/wiki/Ġeneru">ġeneri</ref> oħra <hi rend="italic">(<ref target="https://mt.wikipedia.org/wiki/Lestoros">Lestoros</ref> u <ref target="https://mt.wikipedia.org/wiki/Rhyncholestes">Rhyncholestes</ref>)</hi>, b' 5 <ref target="https://mt.wikipedia.org/wiki/Speċi">speċijiet</ref> estanti. Dan il-<ref target="https://mt.wikipedia.org/wiki/Ġeneru">ġeneru</ref> huwa l-aktar wieħed ta' suċċess fl-<ref target="https://mt.wikipedia.org/wiki/Ordni">ordni</ref> <ref target="https://mt.wikipedia.org/wiki/Paucituberculata">Paucituberculata</ref> bl-akbar numru ta' speċi ħajjin.</p>
<p>Dawn il-<ref target="https://mt.wikipedia.org/wiki/Mammiferu">mammiferi</ref> huma <ref target="https://mt.wikipedia.org/wiki/Marsupjal">marsupjali</ref> <ref target="https://mt.wikipedia.org/wiki/Karnivoru">karnivori</ref> ta' abbitudni <ref target="https://mt.wikipedia.org/wiki/Notturn">notturna</ref> mifruxin ma' l-<ref target="https://mt.wikipedia.org/wiki/Amerika">Amerika</ref> ta' isfel. L-<ref target="https://mt.wikipedia.org/wiki/Opossum_bugeddum_komuni">opossumi bugdiedem komuni</ref> huma magħrufa wkoll bħala l-<ref target="https://mt.wikipedia.org/wiki/Opossum_far_komuni">opossumi firien komuni</ref>. </p>
<p>Minħabba l-ambjent diffiċli li jgħixu fiħ, il-mammoloġisti ma tantx jafu fuqhom u tradizzjonalment kien maħsub li huma rari ħafna. Iżda minn studji reċenti li saru ħareġ li l-opossumi ġrieden jistgħu jkunu ħafna aktar komuni milli hu ġeneralment maħsub. Milli jidher dawn il-marsupjali jgħixu l-parti l-kbira ta' ħajjithom f' toqob taħt l-art.</p>
Deskrizzjoni
<p>L-opossumi bugeddum komuni jew opossumi firien komuni, kif jgħid l-isem komuni għandhom id-dehra ta' <ref target="https://mt.wikipedia.org/wiki/Soriċid">bugeddum</ref> u d-daqs simili ta' far. </p>
<p>Dawn il-marsupjali huma ikkaratterizzati b' wiċċ twil għall-ponta, b' par għajnejn żgħar, b' denb irqiq u twil (li kapaċi jilħaq nofs it-tul totali) u b' nuqqas ta' marsupju fl-adulti nisa.</p>
Dieta
<p>Għalkemm l-opossumi bugdiedem komuni għandhom par għajnejn żgħar b'vista bagħtuta, huma kaċċaturi attivi ħafna u jikkaċċaw insetti, ħniex u vertebrati żgħar minn kmieni filgħaxija sa tard bil-lejl. Dan kollu jagħmluh bl-għajnuna ta' smiegħ tajjeb u x-xagħar sensittiv li għandhom ma' wiċċhom.</p>
Distribuzzjoni
<p>L-opossumi bugdiedem komuni huma marsupjali nattivi tal-kontinent ta' l-Amerika ta' isfel u jinsabu mifruxin ma' l-Andi mill-Punent għat-Tramuntana ta' dan il-kontinaent. Dawn jinsabu fil-<ref target="https://mt.wikipedia.org/wiki/Venezwela">Venezwela</ref>, fil-<ref target="https://mt.wikipedia.org/wiki/Kolombja">Kolombja</ref>, fl-<ref target="https://mt.wikipedia.org/wiki/Ekwador">Ekwador</ref> u fil-<ref target="https://mt.wikipedia.org/wiki/Peru">Peru</ref> f' altitudni ta' bejn 1,500 u 4,000 metru.</p>
Klassifikazzjoni
<list type="unordered"><item><ref target="https://mt.wikipedia.org/wiki/Ordni">Ordni</ref> <ref target="https://mt.wikipedia.org/wiki/Paucituberculata">Paucituberculata</ref>
<list type="unordered"><item><ref target="https://mt.wikipedia.org/wiki/Sottordni">Sottordni</ref> <ref target="https://mt.wikipedia.org/wiki/Caenolestoidea">Caenolestoidea</ref>
<list type="unordered"><item><ref target="https://mt.wikipedia.org/wiki/Familja">Familja</ref> <ref target="https://mt.wikipedia.org/wiki/Caenolestidae">Caenolestidae</ref>
<list type="unordered"><item><ref target="https://mt.wikipedia.org/wiki/Sottofamilja">Sottofamilja</ref> <ref target="https://mt.wikipedia.org/wiki/Caenolestinae">Caenolestinae</ref>
<list type="unordered"><item><ref target="https://mt.wikipedia.org/wiki/Ġeneru">Ġeneru</ref> <hi rend="italic"><ref target="https://mt.wikipedia.org/wiki/Caenolestes">Caenolestes</ref></hi>
<list type="unordered"><item><ref target="https://mt.wikipedia.org/wiki/Opossum_bugeddum_ta'_żaqqu_griża">Opossum bugeddum ta' żaqqu griża</ref>, <hi rend="italic"><ref target="https://mt.wikipedia.org/wiki/Caenolestes_caniventer">Caenolestes caniventer</ref></hi></item>
<item><ref target="https://mt.wikipedia.org/wiki/Opossum_bugeddum_tal-Andi">Opossum bugeddum tal-Andi</ref>, <hi rend="italic"><ref target="https://mt.wikipedia.org/wiki/Caenolestes_condorensis">Caenolestes condorensis</ref></hi></item>
<item><ref target="https://mt.wikipedia.org/wiki/Opossum_bugeddum_tat-Tramuntana">Opossum bugeddum tat-Tramuntana</ref>, <hi rend="italic"><ref target="https://mt.wikipedia.org/wiki/Caenolestes_convelatus">Caenolestes convelatus</ref></hi></item>
<item><ref target="https://mt.wikipedia.org/wiki/Opossum_bugeddum_skur">Opossum bugeddum skur</ref>, <hi rend="italic"><ref target="https://mt.wikipedia.org/wiki/Caenolestes_fuliginosus">Caenolestes fuliginosus</ref></hi></item>
<item><ref target="https://mt.wikipedia.org/wiki/Opossum_bugeddum_tal-Lvant">Opossum bugeddum tal-Lvant</ref>, <hi rend="italic"><ref target="https://mt.wikipedia.org/wiki/Caenolestes_sangay">Caenolestes sangay</ref></hi></item></list></item></list></item></list></item></list></item></list></item></list>
Ara ukoll
<list type="unordered"><item><ref target="https://mt.wikipedia.org/wiki/Lestoros">Lestoros</ref></item>
<item><ref target="https://mt.wikipedia.org/wiki/Rhyncholestes">Rhyncholestes</ref></item></list>
Referenzi
<list type="unordered"><item>Aplin, K. P., and M. Archer. 1987. Recent advances in marsupial systematics with a new syncretic classification. Pp. xv-lxxii in Archer, M. (ed.), Possums and Opossums: Studies in Evolution, Vol. I. Surrey Beatty and Sons PTY Limited, Chipping Norton. lxxii+400 pp.</item>
<item>Carroll, R. L. 1988. Vertebrate Paleontology and Evolution. W. H. Freeman and Co., New York. xiv + 698 pp.</item>
<item>Feldhamer, G. A., L. C. Drickamer, S. H. Vessey, and J. F. Merritt. 1999. Mammalogy. Adaptation, Diversity, and Ecology. WCB McGraw-Hill, Boston. xii+563pp.</item>
<item>Gardner, Alfred (November 16, 2005). Wilson, D. E., and Reeder, D. M. (eds) Mammal Species of the World, 3rd edition, Johns Hopkins University Press, 19-20. <ref target="https://mt.wikipedia.org/wiki/Special:BookSources/0801882214">ISBN 0-8018-8221-4</ref></item>
<item>Marshall, L. G. 1984. Monotremes and marsupials. Pp 59-115 in Anderson, S. and J. Knox Jones, eds, Orders and Families of Recent Mammals of the World. John Wiley and Sons, NY. xii+686 pp.</item>
<item>Vaughan, T. A. 1986. Mammalogy. Third Edition. Saunders College Publishing, Fort Worth. vi+576 pp.</item>
<item>Vaughan, T. A., J. M. Ryan, N. J. Czaplewski. 2000. Mammalogy. Fourth Edition. Saunders College Publishing, Philadelphia. vii+565pp.</item>
<item>Wilson, D. E., and D. M. Reeder. 1993. Mammal Species of the World, A Taxonomic and Geographic Reference. 2nd edition. Smithsonian Institution Press, Washington. xviii+1206 pp.</item></list>
Ħoloq/Linkijiet Esterni
<list type="unordered"><item><ref target="http://animaldiversity.ummz.umich.edu/site/accounts/information/Paucituberculata.html">ADW Animal Diversity Web sit b' informazzjoni dwar l-opossumi ġrieden</ref></item></list>
</text></body></html>