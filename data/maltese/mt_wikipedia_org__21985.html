<html><body><text id="wikipedia_mt_wikipedia_org__21985.html" ns="0" revid="272234" sourceurl="https://mt.wikipedia.org/wiki/Igor%27_Stravinskij" title="Igor' Stravinskij" type="wikipedia">Igor' Stravinskij
<p><hi rend="bold">Igor' Fëdorovič Stravinskij</hi><ref target="https://mt.wikipedia.org/wiki/Il-Paġna_prinċipali#cite_note-1">[1]</ref> bir-Russu: Игорь Фёдорович Стравинский,  (17 ta' Ġunju 1882 – 6 ta' April 1971) kien kompożitur, mużiċista, pjanista u surmast tal-orkestra Russu. Huwa meqjus bħala wieħed mill-iktar kompożituri importanti u influwenti tas-seklu għoxrin.   </p>
<p>Il-karriera kompożizzjonali ta' Stravinskij kienet magħrufa għad-diversitá stilistika tagħha. Kiseb fama internazzjonali permezz ta' tlett balletti kummissjonati mill-impreżarju <ref target="https://mt.wikipedia.org/wiki/Sergej_Djagilev">Sergej Djagilev</ref>, mtellgħa f'<ref target="https://mt.wikipedia.org/wiki/Pariġi">Pariġi</ref> mill-<hi rend="italic">Ballets Russes</hi>. Dawn kienu <hi rend="italic"><ref target="https://mt.wikipedia.org/wiki/L-Għasfur_tan-Nar">L-Għasfur tan-Nar</ref></hi> (1910), <hi rend="italic"><ref target="https://mt.wikipedia.org/wiki/Petruška">Petruška</ref></hi> (1911) u <hi rend="italic"><ref target="https://mt.wikipedia.org/wiki/Il-Konsagrazzjoni_tar-Rebbiegħa">Il-Konsagrazzjoni tar-Rebbiegħa</ref></hi> (1913). L-aħħar waħda minn dawn ittrasformat kif il-kompożituri, li kienu jaħdmu fuq stil kanoniku, kienu jħarsu lejn  l-istruttura ritmika. Kienet responsabbli wkoll għar-reputazzjoni twila li tat lil Stravinskij bħala rivoluzjonarju li wessa' l-fruntieri tad-disinn mużikali. Fl-1920 wara l-"Perijodu Russu"  kellu perijodu fejn irritorna għall-mużika neoklassika. Ix-xogħlijiet ta' dan iż-żmien kellhom it-tendenza li jerġgħu jużaw forom tradizzjonali (concerto grosso, fuga u sinfonija). Ħafna drabi kienu omaġġ lill-mużika tal-kompożituri kbar ta qablu bħal <ref target="https://mt.wikipedia.org/wiki/Johann_Sebastian_Bach">Johann Sebastian Bach</ref> u <ref target="https://mt.wikipedia.org/wiki/Pëtr_Il'ič_Čajkovskij">Čajkovskij</ref>. Fil-ħamsinijiet, Stravinskij beda jirritorna ghall-prinċipji li kien uża fil-kompożizzjonijiet tal-bidu fosthom: l-enerġija ritmika, il-kostruzzjoni ta' idejat melodiċi mtawla minn ċelluli ta' żewġ jew tliet noti u l-importanza għall-kjarezza tal-forma, l-istrumentazzjoni u tal-enunċjazzjoni.</p>
Ħajja u Karriera
It-tfulija fl-imperu Russu
<figure><caption>Igor' Stravinskij, 1903</caption></figure>
<p>Stravinskij twieled fis-17 ta' Ġunju 1882 f'Oranienbaum (illum Lomonosov), subborg ta' San Pietruburgu, il-belt kapitali imperjali Russa<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> u trabba Pietruburgu. <ref target="https://mt.wikipedia.org/wiki/Il-Paġna_prinċipali#cite_note-3">[3]</ref> Il-ġenituri tieghu kienu Fëdor Ignat'evič Stravinskij, kantant baxx fit-teatru Mariinskij f'San Pietruburgu, u Anna (imwielda Kholodovsky).<ref target="https://mt.wikipedia.org/wiki/Il-Paġna_prinċipali#cite_note-Walsh_2001-4">[4]</ref>  Missieru kien ġej minn razza nobbli pollakka magħrufa bħala l-familja Strawiński bl-istemma eraldika ta' Sulima.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref><ref target="https://mt.wikipedia.org/wiki/Il-Paġna_prinċipali#cite_note-6">[6]</ref> Kien jiddeskrivi l-ħajja tal-iskola bħala waħda solitarja u iktar tard f'ħajtu stqarr li "qatt ma sibt lil xi hadd li kien miġbud lejja".<ref target="https://mt.wikipedia.org/wiki/Il-Paġna_prinċipali#cite_note-7">[7]</ref> Stravinskij jmur għall-lezzjonijiet tal-pjanu minn mindu kien żgħir u fl-istess ħin kien jistudja t-teorija u jipprova jikkomponi. Fl-1890, ra rappreżentazzjoni tal-ballett ta' Čaikovskij: 'Is-Sbejħa Rieqda' fit-teatru Mariinski. Ta' ħmistax-il sena, rnexxielu jitgħallem il-kunċert għal pjanu u orkestra nru 1 fis-Sol minuri ta' <ref target="https://mt.wikipedia.org/wiki/Felix_Mendelssohn">Felix Mendelssohn</ref> u għamel riduzzjoni għall-pjanu ta' kwartett għall-arki ta' Glazunov, li jgħidu li kien iqis lil Stravinskij bla talent mużikali u ma kellux opinjoni tajba tal-ħila tiegħu.<ref target="https://mt.wikipedia.org/wiki/Il-Paġna_prinċipali#cite_note-8">[8]</ref></p>
<p>Minkejja l-entużjażmu tiegħu għall-mużika, il-ġenituri riduh jistudja l-liġi. Stravinsky inkiteb fl-Università ta'bSan Pietruburgu fl-1901, iżda matul dawn l-erba' snin ta’ studju, attenda inqas minn ħamsin lezzjoni. Fis-sajf tal-1902 Stravinsky għex għand il-kompożitur <ref target="https://mt.wikipedia.org/wiki/Nikolaj_Rimskij-Korsakov">Nikolaj Rimskij-Korsakov</ref> u l-familja tiegħu fil-belt Ġermaniża ta' Heidelberg. Rimsky-Korsakov, forsi l-kompożitur Russu l-iktar mfittex ta' dak iż-żmien, suġġerixxa lil Stravinsky li ma jidħolx fil-konservatorju ta' San Pietruburgu, u minflok jibda jistudja l-kompożizzjoni billi jieħu l-lezzjonijiet privati miegħu. Missier Stravinsky miet dik is-sena stess b’kanċer, fiż-żmien meta ibnu kien diġà beda jiddedika aktar ħin fuq l-istudju mużikali milli fuq il-liġi. Fl-1905 l-università għalqet xagħrejn minħabba l-konsegwenzi tal-"Ħadd imdemmi". Stravinsky ma tħalliex jagħmel l-aħħar eżamijiet tal-liġi iżda aktar tard ingħata diploma ta' nofs kors f'April tal-1906 . B'hekk beda jikkonċentra iżjed fuq l-istudju tal-mużika u fl-1905, beda jattendi darbtejn fil-ġimgħa lezzjonijiet privati ta’ Rimskij-Korsakov, li sar iqisu bħala t-tieni missier.  Dawn il-lezzjonijiet komplew sal-mewt ta’ Rimskij-Korsakov fl-1908.</p>
<p>Fl-1905 tgħarras lil kuġintu, Yekaterina Gavrilovna Nosenko (imsejħa "Katya"), li kien ilu jaf minn tfulitu. Minkejja l-oppożizzjoni tal-Knisja Ortodossa għaż-żwieġ bejn kuġini, il-koppja żżewġet fit-23 ta’ Jannar 1906: l-ewwel żewġ ulied, Fyodor (Theodore) u Ludmila, twieldu fl-1907 u 1908 rispettivament.</p>
<p>Fi Frar tal-1909, żewġ xogħlijiet orkestrali: lis-<ref target="https://mt.wikipedia.org/wiki/‘Scherzo_Fantastique’">‘Scherzo Fantastique’</ref> u il-<ref target="https://mt.wikipedia.org/wiki/‘Feu_d'artifice’">‘Feu d'artifice’</ref> (Logħob Tan-Nar), ittellgħu f’kunċert f’San Pietruburgu fejn kien hemm ukoll l-impreżarju <ref target="https://mt.wikipedia.org/wiki/Sergei_Djagilev">Sergei Djagilev</ref>, li dak iż-żmien kien involut fl-ippjanar tar-rappreżentazzjoni tal-opera u l-ballett Russi f'Pariġi. Djagilev baqa' tant impressjonat li ddeċieda li jikkummissjona 'l Stravinsky sabiex iwettaq xi orkestrazzjonijiet u mbaghad biex jikkomponi ballett sħiħ "L-Għasfur tan-Nar".</p>
Kompożizzjonijiet
Balletti
<list type="unordered"><item><hi rend="italic">L-għasfur tan-nar</hi> (1910)</item>
<item><hi rend="italic">Petruška</hi> (1911)</item>
<item><hi rend="italic">Il-konsagrazzjoni tar-rebbiegħa</hi> (1913)</item>
<item><hi rend="italic">Renard (balletto)|Renard</hi> (1916)</item>
<item><hi rend="italic">Pulcinella (balletto)|Pulcinella</hi> (1920)</item>
<item><hi rend="italic">Les Noces</hi> (1923)</item>
<item><hi rend="italic">Apollon musagète</hi> (1928)</item>
<item><hi rend="italic">Le baiser de la fée</hi> (1928)</item>
<item><hi rend="italic">Jeu de cartes</hi> (1936)</item>
<item><hi rend="italic">Orpheus</hi> (1947)</item>
<item><hi rend="italic">Agon</hi> (1957)</item></list>
Opra/Teatru
<list type="unordered"><item><hi rend="italic">Le rossignol</hi> (1914)</item>
<item><hi rend="italic">Burleske</hi> għal 4 pantomimi u orkestra da camera (1916)</item>
<item><hi rend="italic">Histoire du soldat</hi> (1918)</item>
<item><hi rend="italic">Mavra</hi> (1922)</item>
<item><hi rend="italic">Oedipus rex</hi> (1927)</item>
<item><hi rend="italic">Perséphone</hi> (1933)</item>
<item><hi rend="italic">Babel</hi> (1944)</item>
<item><hi rend="italic">The Rake's Progress</hi> (1951)</item>
<item><hi rend="italic">The Flood</hi> (1962)</item></list>
Musica da camera
<list type="unordered"><item><hi rend="italic">Tliet biċċiet għall-klarinett</hi> (1919)</item>
<item><hi rend="italic">Ottetto</hi> (1923)</item>
<item><hi rend="italic">Settimino</hi> (1953)</item>
<item><hi rend="italic">Monumentum pro Gesualdo di Venosa ad CD Annum</hi>, 3 madrigali rikomposti għall-istrumenti (1960)</item>
<item><hi rend="italic"> Tliet biċċiet għal kwartett</hi></item>
<item><hi rend="italic"> Concertino għal kwartett tal-arki</hi></item>
<item><hi rend="italic"> Concertino għal 12-il strument</hi></item>
<item><hi rend="italic"> Ragtime</hi></item>
<item><hi rend="italic"> Pastorali għal 5 strumenti</hi></item>
<item><hi rend="italic"> Histoire du Soldat suite għal klarinett, vjolin u pjanu</hi></item>
<item><hi rend="italic"> Epitaffju għal klarinett, flawt u arpa (1964) fl-i Stadttheater ta' Donaueschingen dirett minn Pierre Boulez</hi></item>
<item><hi rend="italic"> Żewġ konċertanti għal vjolin u pianu</hi></item></list>
Mużika korali
<list type="unordered"><item><hi rend="italic">Le Roi des étoiles</hi> per coro maschile e orchestra (1912)</item>
<item><hi rend="italic">Pater Noster</hi> (1926)</item>
<item><hi rend="italic">Symphonie de psaumes</hi> (1930)</item>
<item><hi rend="italic">Quddiesa</hi> (1948)</item>
<item><hi rend="italic">Cantata</hi> għal sopran, tenur, vuċijiet femminili, 2 flawti, oboe, corno inglese, vjolinċell (1953-1954)</item>
<item><hi rend="italic">Canticum Sacrum</hi> (1955)</item>
<item><hi rend="italic">Threni</hi> (1958)</item>
<item><hi rend="italic">A Sermon, a Narrative and a Prayer</hi> (1961)</item>
<item><hi rend="italic">Abramo e Isacco</hi> (1963)</item>
<item><hi rend="italic">Introitus</hi> (1965)</item>
<item><hi rend="italic">Requiem Canticles</hi> (1966)</item></list>
Kompożizzjonijiet għall-orkestra
<list type="unordered"><item><hi rend="italic">Sinfonia fil-Mi bemoll maġġuri</hi> op. 1 (1907)</item>
<item><hi rend="italic">Scherzo fantastique</hi> op. 3 (1908)</item>
<item><hi rend="italic">Feu d'artifice</hi> op. 4 (1908)</item>
<item><hi rend="italic">Le Chant du rossignol</hi> (1917)</item>
<item><hi rend="italic">Ragtime</hi> (1918)</item>
<item><hi rend="italic">Sinfoniji għal istrumenti tan-nifs</hi> (1920)</item>
<item><hi rend="italic">Kunċert għall-vjolin fir-Re</hi> (1931)</item>
<item><hi rend="italic">Kunċert fil-Mi (Dumbarton Oaks)</hi> għal orkestra da camera (1938)</item>
<item><hi rend="italic">Sinfonija fid-Do (Stravinskij)</hi> (1940)</item>
<item><hi rend="italic">Four Norwegian Moods</hi> (1942)</item>
<item><hi rend="italic">Ode</hi> (1943)</item></list>
<list type="unordered"><item><hi rend="italic">Ebony Concerto</hi> (1945)</item>
<item><hi rend="italic">Varjazzjonijiet</hi> (1963-1964)</item></list>
Kompożizzjonijiet għall-pjanu
<list type="unordered"><item><hi rend="italic">Tarantella</hi> (1898)</item>
<item><hi rend="italic">Scherzo</hi> (1902)</item>
<item><hi rend="italic">Sonata fil-Fa djesis minuri</hi> (1904)</item>
<item><hi rend="italic">Piano Rag Music</hi> (1919)</item>
<item><hi rend="italic">Sonata</hi> (1924)</item>
<item><hi rend="italic">Capriccio</hi> għal pjanu u orkestra (1929)</item>
<item><hi rend="italic">Tango</hi> għal pjanu (1940)</item>
<item><hi rend="italic">Movimenti għal pjanu u orkestra</hi> (1958–1959)</item>
<item><hi rend="italic">Circus Polka</hi> (1942)</item></list>
Kompożizzjonijet vokali da camera
<list type="unordered"><item><hi rend="italic">Sħab tal-maltemp</hi>, romanza għal vuċi u pjanu (1902)</item>
<item><hi rend="italic">Il-fungi jmorru għall-gwerra</hi>, għal baxx u pjanu (1904)</item>
<item><hi rend="italic">Pastorale</hi>, għal vuċi u pjanu  (1907)</item>
<item><hi rend="italic">Deux poèmes de Paul Verlaine</hi>, għal baritonu u pjanu (1910)</item>
<item><hi rend="italic">Żewġ poeżiji ta' Konstantin Bal'mont</hi>, għal sopran, tenur u pjanu (1911)</item>
<item><hi rend="italic">Three Songs from William Shakespeare</hi>, għal mezzosopran, flawt, klarinett u vjola (1953)</item>
<item><hi rend="italic">Four Songs</hi>, għal vuċi u ensembe strumentali (1954)</item>
<item><hi rend="italic">In Memoriam Dylan Thomas</hi>, għal tenur, kwartett ta' arki u erba' trumbuni (1954)</item>
<item><hi rend="italic">Elegy for J.F.K.</hi>, għal baritonu jew mezzosopran u tliet klarinetti (1964)</item>
<item><hi rend="italic">The Owl and the Pussy Cat</hi>, għal vuċi u pjanu (1966)</item></list>
</text></body></html>