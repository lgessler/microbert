<html><body><text id="wikipedia_mt_wikipedia_org__5089.html" ns="0" revid="226170" sourceurl="https://mt.wikipedia.org/wiki/Di%C4%A1itigrad" title="Diġitigrad" type="wikipedia">Diġitigrad<figure><caption><hi rend="italic"><ref target="https://mt.wikipedia.org/wiki/Canis_lupus">Canis lupus</ref></hi>, eżempju ta'  annimal <hi rend="bold">Diġitigrad</hi> tal-familja <ref target="https://mt.wikipedia.org/wiki/Canidae">Canidae</ref></caption></figure>
<figure><caption>L-għadam tal-pala tas-sieq ta' quddiem ta' <ref target="https://mt.wikipedia.org/wiki/Lupu">Lupu</ref>, <hi rend="italic"><ref target="https://mt.wikipedia.org/wiki/Canis_lupus">Canis lupus</ref></hi>, annimal <hi rend="bold">Diġitigrad</hi></caption></figure>
<p><hi rend="bold">Diġitigrad</hi> huwa <ref target="https://mt.wikipedia.org/wiki/Annimal">annimal</ref> li joqgħod wieqaf u li jimxi bil-piż ta' ġismu fuq id-diġitali jew fuq is-swaba (lokomozzjoni diġitigradali) u dawn jinkludu il-<ref target="https://mt.wikipedia.org/wiki/Qattus">qtates</ref>, il-<ref target="https://mt.wikipedia.org/wiki/Kelb">klieb</ref> u ħafna <ref target="https://mt.wikipedia.org/wiki/Mammiferu">mammiferi</ref> oħra. Ġeneralment dawn l-annimali huma iktar veloċi u silenzjużi fil-movimenti tagħhom minn annimali b'tip ta' lokomozzjoni oħra.</p>
<p>Fejn normalment l-bniedem joqgħod bilwieqfa u jimxi fuq il-qiegħ kollu tal-pala tas-sieq imserraħ jew imiss mal-art (lokomozjoni <ref target="https://mt.wikipedia.org/wiki/Plantigrad">plantigradali</ref>), id-Digitigrad jimxi fuq il-<ref target="https://mt.wikipedia.org/wiki/Falanġi_distali">falanġi distali</ref> jew <ref target="https://mt.wikipedia.org/wiki/Falanġi_distali">distali</ref> u  l-<ref target="https://mt.wikipedia.org/wiki/Falangi_intermedji">falangi intermedji</ref> jew <ref target="https://mt.wikipedia.org/wiki/Falanġi_intermedji">falanġi tan-nofs</ref>. Il-lokomozzjoni Diġitigradali hija responsabbli għall-forma ta' ganċ ferm distinta li għandhom is-saqajn tal-<ref target="https://mt.wikipedia.org/wiki/Kelb">kelb</ref>.</p>
<p>Hemm differenzi anatomiċi kbar, bejn is-sieq tal-<hi rend="bold">plantigrad</hi> u s-sieq tad-Diġitigrad. Annimali Diġitigradi għandhom il-<ref target="https://mt.wikipedia.org/wiki/Karpali">karpali</ref> u t-<ref target="https://mt.wikipedia.org/wiki/Tarsali">tarsali</ref> relativament twal u allura, dawn l-għadam (li fil-bniedem jikkorispondu għal-għaksa), huma ppożizzjonati ferm aktar 'l fuq minn fejn huma ppożizzjonati fis-saqajn tal-bniedem. Dan il-fattur effetivament itawwal il-pal sal-punt, li kemm il-pal tal-idejn kif ukoll tas-saqajn fl-annimal Diġitigradi, meta mqabbla, jikkorispondu għall-għadam tas-swaba fil-bniedem biss.</p>
<p>Peress li s-superfiċi li tmiss mal-art u li trid tinqata' minn mal-art hija ġeneralment iżgħar, u minnħabba t-tul tas-sieq ukoll li huwa ħafna aktar, hemm tendenza li bil-lokomozzjoni diġitigradali l-movimenti jkunu iktar ħfief, għalhekk ma jonqosx li tiżdied xi ftit il-ħeffa wkoll.</p>
Eżempji ta' annimali Diġitigradi
<figure><caption><hi rend="italic"><ref target="https://mt.wikipedia.org/wiki/Panthera_pardus">Panthera pardus</ref></hi>, eżempju ta' annimal Diġitigrad tal-familja <ref target="https://mt.wikipedia.org/wiki/Felidae">Felidae</ref></caption></figure>
<list type="unordered"><item>Familja <ref target="https://mt.wikipedia.org/wiki/Canidae">Canidae</ref>
<list type="unordered"><item><ref target="https://mt.wikipedia.org/wiki/Lupu">Lupu</ref></item>
<item><ref target="https://mt.wikipedia.org/wiki/Kelb">Kelb</ref></item>
<item><ref target="https://mt.wikipedia.org/wiki/Kojoti">Kojoti</ref></item></list></item>
<item>Familja <ref target="https://mt.wikipedia.org/wiki/Felidae">Felidae</ref>
<list type="unordered"><item><ref target="https://mt.wikipedia.org/wiki/Qattus">Qattus</ref></item>
<item><ref target="https://mt.wikipedia.org/wiki/Iljun">Iljun</ref></item></list></item>
<item>Familja <ref target="https://mt.wikipedia.org/wiki/Hippopotamidae">Hippopotamidae</ref>
<list type="unordered"><item><ref target="https://mt.wikipedia.org/wiki/Ippopotamu">Ippopotamu</ref></item></list></item>
<item>Familja <ref target="https://mt.wikipedia.org/wiki/Elephantidae">Elephantidae</ref>
<list type="unordered"><item><ref target="https://mt.wikipedia.org/wiki/Iljunfant">Iljunfant</ref></item></list></item></list>
Ara wkoll
<list type="unordered"><item><ref target="https://mt.wikipedia.org/wiki/Plantigrad">Plantigrad</ref></item>
<item><ref target="https://mt.wikipedia.org/wiki/Unguligrad">Unguligrad</ref></item>
<item><ref target="https://mt.wikipedia.org/wiki/Lokomozjoni">Lokomozjoni</ref></item>
<item><ref target="https://mt.wikipedia.org/wiki/Lokomozjoni_tal-annimali_fuq_wiċċ_l-art">Lokomozjoni tal-annimali fuq wiċċ l-art</ref></item></list>
Referenzi
<list type="unordered"><item><ref target="http://www.cvm.uiuc.edu/petcolumns/showarticle.cfm?id=118">Yes, the Shin Bone Is Connected to the Ankle Bone</ref></item>
<item><ref target="http://animaldiversity.org.%7C">Saqajn, Idejn u Lokomozjoni Kursorja.</ref> Myers, P., R. Espinosa, C. S. Parr, T. Jones, G. S. Hammond, and T. A. Dewey. 2006. The Animal Diversity Web (online). Accessed January 06, 2007.</item>
<item>DeBlase, A. F., and R. E. Martin. 1981. A manual of mammalogy. Second Edition. Wm. C. Brown, Publishers. Dubuque, Iowa. xii+436 pp.</item>
<item>Hildebrand, M. 1974. Analysis of Vertebrate Structure. John Wiley &amp; Sons, Inc, New York. xv+710 pp.</item>
<item>Vaughan, T. A. 1986. Mammalogy. Third Edition. Harcourt Brace Jovanovich, Publishers, Orlando Fl. vii+576 pp.</item></list>
</text></body></html>