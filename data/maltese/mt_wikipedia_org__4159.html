<html><body><text id="wikipedia_mt_wikipedia_org__4159.html" ns="0" revid="216273" sourceurl="https://mt.wikipedia.org/wiki/Sottospe%C4%8Bi" title="Sottospeċi" type="wikipedia">Sottospeċi<p>Fiż-<ref target="https://mt.wikipedia.org/wiki/Żooloġija">Żooloġija</ref>, it-<ref target="https://mt.wikipedia.org/wiki/Takson">Takson</ref> <ref target="https://mt.wikipedia.org/wiki/Sottospeċi">Sottospeċi</ref> huwa l-livell immedijatament taħt l-<ref target="https://mt.wikipedia.org/wiki/Speċi">ispeċi</ref>, waqt li fil-botanika bħala ekwivalenti qiegħed jintuża t-<ref target="https://mt.wikipedia.org/wiki/Takson">Takson</ref> <ref target="https://mt.wikipedia.org/wiki/Varjetà">Varjetà</ref> għalkemm <hi rend="italic"><hi rend="bold">"sensu stricto"</hi></hi> dan m'huwiex eżattament ekwivalenti.</p>
<p>Fiż-<ref target="https://mt.wikipedia.org/wiki/Żooloġija">Żooloġija</ref>, l-isem xjentifiku ta' <ref target="https://mt.wikipedia.org/wiki/Sottospeċi">Sottospeċi</ref> huwa l-isem binominali b'immedjatament warajh l-isem <ref target="https://mt.wikipedia.org/wiki/Sottospeċi">sottospeċifiku</ref>, eż. <hi rend="italic"><hi rend="bold">Homo sapiens sapiens</hi></hi>. Il-<hi rend="italic"><hi rend="bold">Kodiċi Internazjonali tan-Nomenklatura Żooloġika</hi></hi> (4 edizjoni, 2000) ma kien hemm l-ebda tentativ biex jikkodifikaw "entita infrasottospeċifika" (eż. ir-<ref target="https://mt.wikipedia.org/wiki/Razzez">Razzez</ref> tal-<ref target="https://mt.wikipedia.org/wiki/Bniedem">Bniedem</ref>). </p>
<p>Jekk ikun hemm bżonn ta' <ref target="https://mt.wikipedia.org/wiki/Takson">Takson</ref> sottospeċifiku f'nomenklatura ta' <ref target="https://mt.wikipedia.org/wiki/Annimali">annimali</ref> jista' jingħata <ref target="https://mt.wikipedia.org/wiki/Isem_trinominali">isem trinominali</ref> jew <ref target="https://mt.wikipedia.org/wiki/Trinominal">trinominal</ref>. Ħafna "eżemplari tipiċi" jistgħu jiġu deskritti, iżda ma jistgħux jiġu meqjusa bħala assoluti jew kategoriċi. Dawn il-forom ma għandhomx status uffiċjali, għalkemm jistgħu jkunu ta' għajnuna biex jiddiskrivu popolazjonijiet ta' altitudni jew ġeografija differenti.</p>
<p><ref target="https://mt.wikipedia.org/wiki/Sottospeċi">Sottospeċi</ref> indikata bir-repetizjoni ta' l-isem speċifiku hija magħrufha bħala is-<hi rend="italic"><hi rend="bold">"sottospeċi nominata"</hi></hi>. Allura <hi rend="italic"><hi rend="bold">Panthera leo leo</hi></hi> hija is-<hi rend="italic"><hi rend="bold">"sottospeċi nominata"</hi></hi> ta' l-<ref target="https://mt.wikipedia.org/wiki/Iljun">Iljun</ref> (<hi rend="italic"><hi rend="bold">Panthera leo</hi></hi>). F'dokumenti xjentifiċi, is-<ref target="https://mt.wikipedia.org/wiki/Sottospeċi">Sottospeċi</ref> tkun komunement imqassra f'abbrevjazjoni <hi rend="bold"><hi rend="italic">subsp.</hi> jew </hi><hi rend="italic">ssp.</hi><hi rend="bold"> — eż. </hi><hi rend="italic">Iljun Asjatiku ssp. persica</hi><hi rend="bold"> huwa l-istess bħal <ref target="https://mt.wikipedia.org/wiki/Iljun">Iljun</ref>.</hi></p>
<p>Wieħed għandu jinnota li:</p>
<list type="unordered"><item>Fil-botanika <ref target="https://mt.wikipedia.org/wiki/Sottospeċi">Sottospeċi</ref> ( jew Varjetà, li huwa <ref target="https://mt.wikipedia.org/wiki/Takson">Takson</ref> li qiegħed jiġi użat ta' spiss bħala livell ekwivalenti) huwa livell fost oħrajn taħt il-livell <ref target="https://mt.wikipedia.org/wiki/Speċi">Speċi</ref> li jista' jingħata isem bi 3 partijiet.</item>
<item>Fil-batterioloġija, it-<ref target="https://mt.wikipedia.org/wiki/Taksa">Taksa</ref> <hi rend="italic"><hi rend="bold">sottospeċi</hi></hi> u <hi rend="italic"><hi rend="bold">varjetà</hi></hi> jintużaw it-2 u jistgħu jintużaw flok xulxin.</item></list>
Kriterji
<p>Membri ta' <ref target="https://mt.wikipedia.org/wiki/Sottospeċi">sottospeċi</ref> jridu jkunu morfoloġikament differenti minn membri ta' <ref target="https://mt.wikipedia.org/wiki/Sottospeċi">sottospeċi</ref> oħra ta' l-istess <ref target="https://mt.wikipedia.org/wiki/Speċi">speċi</ref>. <ref target="https://mt.wikipedia.org/wiki/Sottospeċi">Sottospeċi</ref> huma definiti f'relazjoni ma' <ref target="https://mt.wikipedia.org/wiki/Speċi">speċi</ref>. M'huwiex possibli li wieħed jifhem il-kunċett ta' <ref target="https://mt.wikipedia.org/wiki/Sottospeċi">sottospeċi</ref> mingħajr ma jkun fehem x'inhi <ref target="https://mt.wikipedia.org/wiki/Speċi">speċi</ref>. Fil-kuntest ta' organiżmi ħajjin kbar bħal fjuri, siġar, ħut, għasafar u l-bniedem, <ref target="https://mt.wikipedia.org/wiki/Speċi">speċi</ref> tista tkun definita bħala grupp distint u magħruf li jissodisfa 2 kundizjonijiet:</p>
<list type="ordered"><item>Membri tal-grupp jintgħarfu biċ-ċar minn membri ta' gruppi oħra. Id-distinzjoni tista' ssir b'numru ta' metodi, bħal: forom differenti ta' weraq, numru differenti ta' rixx primarju fil-ġwienaħ, ritwal partikolari fl-imġieba waqt it-tgħammir, qiesien relativi ta' ċertu għadam u sekwenzi differenti ta' <ref target="https://mt.wikipedia.org/wiki/DNA">DNA</ref>. Minn dawn m'hemmx bżonn ta' set minimu b'ammont partikolari ta' differenzi. Madankollu fil-prattika hemm tendenza li differenzi żgħar ħafna jiġu njorati u mwarba.</item>
<item>It-taħlit ta' materjal ġenetiku bejn il-grupp u bejn gruppi oħra jkun żgħir u jibqa' mistenni li jibqa' żgħir <hi rend="italic"><hi rend="bold">"tant li anke jekk iż-2 gruppi jitpoġġew flimkien"</hi></hi> it-taħlit jibqa' xorta limitat ħafna.</item></list>
<p>Wieħed irid jinnota li l-qofol ta' dan kollu huwa, li biex il-gruppi jitqiesu different minflok <hi rend="bold">"grupp wieħed varjat"</hi>, id-differenza trid tkun distinta tassew u mhux sempliċiment varjazjoni gradwali kontinwa.</p>
<p>Dan m'huwiex arbitraġġ kundizzjunarju. Bidla gradwali, imsejħa <hi rend="italic"><hi rend="bold">klinazjoni</hi></hi> jew <hi rend="italic"><hi rend="bold">Xaqliba</hi></hi>, hija evidenza ċara ta' taħlit sustanzjali fil-ġeni bejn iż-2 popolazjonijiet. B'firda kbira bejn iswed u abjad jew b'żona relativament żgħira u stabli ta' ibridazjoni, turi li ż-2 popolazjonijiet m'humiex jitħalltu fuq livell għoli u b'hekk huma <ref target="https://mt.wikipedia.org/wiki/Speċi">speċi</ref> separati. Madankollu, il-klassifikazjoni bħala speċi separati jew <ref target="https://mt.wikipedia.org/wiki/Sottospeċi">sottospeċi</ref> tiddependi fuq l-<hi rend="italic"><hi rend="bold">"għaliex"</hi></hi> dawn ma jitħalltux u ma jirriproduċux bejniethom.</p>
<p>Meta jew jekk 2 gruppi ma jirriproduċux għax hemm xi ħaġa ġenetika li żżommhom lura (eż. żrinġijiet suwed m'humiex sesswalment attratti lejn żrinġijiet bojod jew jirriproduċu fi żminijiet differenti matul is-sena) f'dan il-każ huma <ref target="https://mt.wikipedia.org/wiki/Speċi">speċi</ref> differenti.</p>
<p>Biss, jekk iż-2 gruppi jirriproduċu liberament dejjem jekk il-barrieri esterni jitneħħew b'xi mod (eż. popolazjonijiet li huma 'l bogħod minn xulxin jew mifrudin minn xmara u b'xi mod ma jibqgħux) f'dak il-każ dawn huma <ref target="https://mt.wikipedia.org/wiki/Sottospeċi">sottospeċi</ref>.</p>
<p>Wieħed għandu jinnota li bejn speċi u sottospeċi d-distinzjoni tiddependi <hi rend="italic"><hi rend="bold">"biss"</hi></hi> fuq il-probabilita li iż-2 popolazjonijiet (fin-nuqqas ta' barrieri esterni) jerġgħu jingħaqdu lura f'popolazjoni 1 ġenetikament mgħaquda. Ma għandu x'jaqsam xejn "b'kemm" iż-2 popolazjonijiet jidhru "differenti" f'għajnejn il-bniedem. </p>
<p>Waqt li t-tagħrif dwar grupp partikolari jiżdied, il-kategorizzazjoni jista' jkun li jkollha bżonn xi tibdil. Hemm ħafna każi fejn popolazjonijiet meqjusa [[Sottospeċi] ta' popolazjonijiet oħra ġew ri-klassifikati bħala <ref target="https://mt.wikipedia.org/wiki/Speċi">Speċi</ref> sħiħa kollha kemm hi.


</p>
</text></body></html>