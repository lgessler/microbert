<html><body><text id="wikipedia_mt_wikipedia_org__10979.html" ns="0" revid="267786" sourceurl="https://mt.wikipedia.org/wiki/Kevin_Borg" title="Kevin Borg" type="wikipedia">Kevin Borg
<hi rend="italic">Ara ukoll: <ref target="https://mt.wikipedia.org/wiki/Kevin_Borg_(futboler)">Kevin Borg (futboler)</ref></hi>
<p><hi rend="bold">Kevin Borg</hi> (<ref target="https://mt.wikipedia.org/wiki/Furjana">Furjana</ref>, <ref target="https://mt.wikipedia.org/wiki/9_ta'_Ġunju">9 ta' Ġunju</ref> <ref target="https://mt.wikipedia.org/wiki/1986">1986</ref>)<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> huwa <ref target="https://mt.wikipedia.org/wiki/Kantant">kantant</ref> <ref target="https://mt.wikipedia.org/wiki/Malta">Malti</ref> li attwalment jgħix l-<ref target="https://mt.wikipedia.org/wiki/Żvezja">Iżvezja</ref>. Borg irnexxielu jirbaħ il-ħames serje tal-kompetizzjoni tal-kant Żvediża, <hi rend="italic">Idol</hi>, fl-2008, biex sar l-ewwel Malti li rebaħ serje ta' <hi rend="italic">Idol</hi> minn madwar id-dinja.</p>
Mużikali
<p>Borg żbokka fix-xena <ref target="https://mt.wikipedia.org/wiki/Mużika">mużikali</ref> Maltija permezz taż-żewġ parteċipazzjonijiet li għamel fil-<ref target="https://mt.wikipedia.org/wiki/Kanzunetta_Maltija_għall-Ewropa">Kanzunetta Maltija għall-Ewropa</ref>. L-ewwel parteċipazzjoni kienet għall-<ref target="https://mt.wikipedia.org/wiki/Festival_tal-Eurovision_2006">Festival tal-Eurovision 2006</ref> meta bil-kanzunetta "You're My Dream" kiseb 3590 vot biex spiċċa fit-tmien post. Fis-sena suċċessiva, hu rnexxielu jikkwalifika għas-serata finali tas-selezzjoni nazzjonali fejn bil-kanzunetta "Whenever" hu kklassifika fir-raba' post b'total ta' 4,365 vot. Wara dawn ir-riżultati sodisfaċenti, kien ukoll residenti regulari bħala kantant fi <ref target="https://mt.wikipedia.org/wiki/Programm_televiżiv">programm televiżiv</ref> imxandar fil-Gżejjer Maltin, fost kantanti stabbiliti oħra bħal <ref target="https://mt.wikipedia.org/wiki/Olivia_Lewis">Olivia Lewis</ref> u <ref target="https://mt.wikipedia.org/wiki/Glen_Vella">Glen Vella</ref>.</p>
Pop Idol
<p>Lejn tmiem l-<ref target="https://mt.wikipedia.org/wiki/2007">2007</ref>, Kevin Borg ittrasferixxa lejn it-Tramuntana tal-Iżvezja, eżattament fil-belt ta' <ref target="https://mt.wikipedia.org/wiki/Arvidsjaur">Arvidsjaur</ref>, fejn attwalment qed jgħix. Matul l-<ref target="https://mt.wikipedia.org/wiki/2008">2008</ref>, Kevin kellu ċ-ċans li jipparteċipa fil-verżjoni Żvediża ta' <hi rend="italic"><ref target="https://mt.wikipedia.org/wiki/Pop_Idol">Pop Idol</ref></hi> fejn ikkwalifika mill-ewwel rawnd wara taqtigħa fejn il-ġurija kellhom jagħżlu sittax-il artist żagħżugħ minn tmint elef. Wara li rnexxielu jasal sal-aħħar għaxar finalisti fejn kull ġimgħa kien qed jiġi eliminat kantant minn fosthom,<ref target="https://mt.wikipedia.org/wiki/Il-Paġna_prinċipali#cite_note-2">[2]</ref><ref target="https://mt.wikipedia.org/wiki/Il-Paġna_prinċipali#cite_note-3">[3]</ref> fil-<ref target="https://mt.wikipedia.org/wiki/5_ta'_Diċembru">5 ta' Diċembru</ref>, Kevin laħaq il-finali tant prestiġjuża ta' <hi rend="italic">Idol</hi> 2008 li saret nhar it-<ref target="https://mt.wikipedia.org/wiki/12_ta'_Diċembru">12 ta' Diċembru</ref>.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref> Borg irnexxielu jgħolli fil-għoli l-bandiera Maltija hekk kif rebaħ dan il-Konkors grazzi għall-persentaġġ għoli ta' 82% ta' nies mid-dar li vvutawlu <ref target="https://mt.wikipedia.org/wiki/Il-Paġna_prinċipali#cite_note-5">[5]</ref>.
Il-kantant ta’ fama Ewropeja, rebbieh ta’ l-ahhar edizjoni tal-programm ferm popolari Swedish Idol, Kevin Borg, baqa jibbrilla u nistaw nghidu li irranka mhux hazin issa fuq kull aspett fil-qasam tal-kant.
Tant huwa hekk li fit-30 ta’ Mejju huwa mistenni jkanta diversi siltiet li hareg dan l-ahhar quddiem ir-Regina Silvia ta’ l-Isvezja. Ezattament gurnata wara gheluq zmienu (23 sena) fl-10 ta’ Gunju, gewwa l-Istadium Nazzjonali ta’ Ullevi fl-Isvezja, qabel il-loghba ghall-Kwalifikazzjoni tat-Tazza tad-Dinja bejn Malta u l-Isvezja, Kevin ser ikun prezenti biex ikanta l-innijiet taz-zewg timijiet nazzjonali. 
Sa l-ahhar t’Awwissu Kevin ser ikun ghamel 56 kuncert li tnejn minnhom (22 – 23 t’Awwissu) ser issiru gewwa pajjizna.
Din il-gimgha Kevin huwa mistenni li jiffirma it-tieni kuntratt importanti hafna tieghu. Kevin se jinghaqad mal-kumpanija Disney u ghall-dan l-avveniment s’issa diga intefqu tlett miljuni fi flus ghal dawk li huma press, gazzetti u crews televizivi. Malli jintemmu is-56 kuncert fl-ahhar t’Awwissu, Kevin ser jibda il-preparamenti fuq l-ewwel show tat-tieni kuntratt gdid ma’ Disney. Huwa ser ikun qed jiehu sehem fil-musical ferm popolari ‘High School Musical’ u ser ikollu il-parti principali, billi ser jinghata il-parti taz- zaghzugh Troy. Dan il-musical ser isir gewwa Gote Leon li huwa wiehed mill-sbah teatri gewwa l-Isvezja. Kevin ser jibda jkollu tlett musicals kull weekend fuq bazi ta’ erbgha xhur bejn Settembru u Dicembru.
Kevin semma wkoll li f’dawn il-gimghat kellu laqgha mad-direttur tal-films Svediz Anders Gronros biex fil-futur jinghata parti go film ta’ l-istess direttur imma din il-proposta giet ikkunsidrata biss ghalissa minhabba l-ammont ta’ xoghol prezenti tal-kantant Malti. Huwa mahsub ukoll li Kevin ser jiehu sehem fil-‘Melodifestivalern’ li huwa il-Festival tal-Kanzunetta Svediza ghall-Ewropa li minnu ir-rebbieh jew rebbieha jintaghzel biex jirraprezenta l-Isvezja is-sena d-diehla ghal Eurovision Song Contest gewwa in-Norvegja.
Filwaqt li nifirhu lil Kevin ta’ kull success li qed jikseb barra min xtutna, nixtiequlu kull success fil-futur gejjieni tieghu.</p>


Ħoloq esterni

<list type="unordered"><item><ref target="http://www.kevinborg.se/">Sit uffiċjali</ref></item></list>
</text></body></html>