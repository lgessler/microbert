<html><body><text id="wikipedia_mt_wikipedia_org__25192.html" ns="0" revid="271614" sourceurl="https://mt.wikipedia.org/wiki/Luciano_Micallef" title="Luciano Micallef" type="wikipedia">Luciano Micallef


<p><hi rend="bold">Luciano Micallef</hi> (1 ta' Novembru 1954 - ) huwa artist Malti magħruf primarjament għall-arti astratta tiegħu.</p>
Ħajja
<p>Huwa twieled f’<ref target="https://mt.wikipedia.org/wiki/Birkirkara">Birkirkara</ref>, Malta fl-1 ta’ Novembru 1954.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Fl-età ta’10 snin huwa beda jistudja l-arti privatament taħt l-artist Malti <ref target="https://mt.wikipedia.org/wiki/Guzeppi_Briffa">Guzeppi Briffa</ref>. Aktar tard attenda l-<ref target="https://mt.wikipedia.org/wiki/Iskola_ta'_Arti_ta'_Malta">Iskola ta' Arti ta' Malta</ref>. Ingħata borża ta’ studju mill-Gvern Taljan biex jistudja l-arti fl-<ref target="https://mt.wikipedia.org/wiki/Accademia_di_Belli_Arti_di_Firenze">Accademia di Belli Arti di Firenze</ref>.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Huwa meqjus bħala wiehed mill-aktar artisti Maltin prominenti tal-Seklu Għoxrin permezz tal-arti astratta tiegħu.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref></p>
Xogħolijiet
Arti
<p>Fl-1991 għamel l-ewwel wirja tiegħu ta' pitturi astratti fis-Sala Kontemporanja tal-<ref target="https://mt.wikipedia.org/wiki/Mużew_Nazzjonali_ta'_l-Arti_ta'_Malta">Mużew Nazzjonali ta' l-Arti ta' Malta</ref>, filwaqt li esebixxa wkoll bħala parti minn grupp fi ħdan l-istess Mużew iżda f’żewġ postijiet oħra, dawk tas-Salon fl-<ref target="https://mt.wikipedia.org/wiki/Auberge_de_Provence">Auberge de Provence</ref> u ex-Preti Rooms, Auberge de Provence, Malta.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref></p>
<p>Apparti ix-xogħolijiet astratti, Micallef huwa magħruf ukoll għall-pitturi ta’ personalitajiet ewlenin b'stil ikkulurit distiniv.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref> Fosthom dawnil-kwadri insibu dawk tal-Perit <ref target="https://mt.wikipedia.org/wiki/Renzo_Piano">Renzo Piano</ref>, <ref target="https://mt.wikipedia.org/wiki/Il-Paġna_prinċipali#cite_note-6">[6]</ref> <ref target="https://mt.wikipedia.org/wiki/Roberto_Benigni">Roberto Benigni</ref>, <ref target="https://mt.wikipedia.org/wiki/Il-Paġna_prinċipali#cite_note-7">[7]</ref> Luciano Benetton<ref target="https://mt.wikipedia.org/wiki/Il-Paġna_prinċipali#cite_note-8">[8]</ref> u Gilberto Benetton,  <ref target="https://mt.wikipedia.org/wiki/Ornella_Muti">Ornella Muti</ref>, <ref target="https://mt.wikipedia.org/wiki/Il-Paġna_prinċipali#cite_note-9">[9]</ref> u politiċi Maltin bħal <ref target="https://mt.wikipedia.org/wiki/Eddie_Fenech_Adami">Eddie Fenech Adami</ref>  u <ref target="https://mt.wikipedia.org/wiki/Ugo_Mifsud_Bonnici">Ugo Mifsud Bonnic</ref>i fost oħrajn.</p>
<p>Micallef tella wirjiet kemm f’Malta kif ukoll barra minn Malta. L-ispazju tal-wiri tiegħu Gallerija 5 fin-Naxxar fejn isiru wirjiet regolari ta' xogħlijiet tiegħu kien inawgurat fl-1996.<ref target="https://mt.wikipedia.org/wiki/Il-Paġna_prinċipali#cite_note-10">[10]</ref></p>
<p>Fl-2010 ġie kkummissjonat biex iwettaq tliet xogħlijiet kbar bil-ħġieġ imdewweb għall-Knisja tal-Ħniena Divina f’San Pawl tat-Targa, Malta.<ref target="https://mt.wikipedia.org/wiki/Il-Paġna_prinċipali#cite_note-11">[11]</ref></p>
</text></body></html>