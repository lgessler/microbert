<html><body><text id="wikipedia_mt_wikipedia_org__6677.html" ns="0" revid="255363" sourceurl="https://mt.wikipedia.org/wiki/4FUN" title="4FUN" type="wikipedia">4FUN<figure><caption>4FUN waqt il-<ref target="https://mt.wikipedia.org/wiki/Festival_tal-Eurovision_2007">Festival tal-Eurovision 2007</ref></caption></figure>
<p><hi rend="bold">4FUN</hi> huwa grupp mużikali mil-<ref target="https://mt.wikipedia.org/wiki/Litwanja">Litwanja</ref>. Huma jdoqqu diversi stili ta' mużika fosthom ir-<ref target="https://mt.wikipedia.org/wiki/Mużika_rock">rock</ref>, il-<ref target="https://mt.wikipedia.org/wiki/Pop_rock">pop rock</ref>, il-<ref target="https://mt.wikipedia.org/wiki/Mużika_country">country</ref> u diversi oħrajn. Il-grupp ifforma fl-<ref target="https://mt.wikipedia.org/wiki/2001">2001</ref> u pparteċipa f'diversi festivals nazzjonali u anki dawk internazzjoni. </p>
Eurovision
<p>4FUN ipparteċipaw fis-selezzjoni nazzjonali għall-Eurovision tliet darbiet. Huma ma tantx marru tajjeb fl-2005 u lanqas fl-2006, imma fis-sena ta' wara huma rebħu l-fażi nazzjonali bil-kanzunetta <hi rend="italic">Love or Leave</hi>. Huma rnexxielhom jirbħu l-isfida tas-semifinalisti favoriti: <ref target="https://mt.wikipedia.org/wiki/Aistė_Pilvelytė">Aistė Pilvelytė</ref> u <ref target="https://mt.wikipedia.org/wiki/Rūta_Ščiogolevaitė">Rūta Ščiogolevaitė</ref>. 4FUN irrapreżentaw lil-<ref target="https://mt.wikipedia.org/wiki/Litwanja">Litwanja</ref> fil-<ref target="https://mt.wikipedia.org/wiki/Festival_tal-Eurovision_2007">Festival tal-Eurovision 2007</ref> fil-Finlandja u fil-finali spiċċaw fil-21 post bi 28 punt fejn irċevew punti mill-<ref target="https://mt.wikipedia.org/wiki/Repubblika_tal-Irlanda">Irlanda</ref> (12-il punt), il-<ref target="https://mt.wikipedia.org/wiki/Latvja">Latvja</ref> (10 punti), il-<ref target="https://mt.wikipedia.org/wiki/Belarus">Belarus</ref> u r-<ref target="https://mt.wikipedia.org/wiki/Renju_Unit">Renju Unit</ref> (3 punti), u mill-<ref target="https://mt.wikipedia.org/wiki/Andorra">Andorra</ref> (punt).</p>
Membri
<list type="unordered"><item><ref target="https://mt.wikipedia.org/wiki/Julija_Ritčik">Julija Ritčik</ref> - <ref target="https://mt.wikipedia.org/wiki/Vuċi">vokalista</ref>, <ref target="https://mt.wikipedia.org/wiki/Kitarra_akustika">kitarra akustika</ref></item>
<item>Justas Jasenka - vokalist, <ref target="https://mt.wikipedia.org/wiki/Kitarra_elettrika">kitarra elettrika</ref></item>
<item>Andžej Zujevič - kitarra elettrika</item>
<item>Rimantas Jasenka - <ref target="https://mt.wikipedia.org/wiki/Kitarra_baxxa">kitarra baxxa</ref></item>
<item>Laimonas Staniulionis - <ref target="https://mt.wikipedia.org/wiki/Perkussjoni">perkussjoni</ref></item></list>
Diskografija
<list type="unordered"><item><hi rend="italic">Gyvas</hi> (bl-<ref target="https://mt.wikipedia.org/wiki/Lingwa_Ingliża">Ingliż</ref>: <hi rend="italic">Alive</hi>) - 2004</item>
<item><hi rend="italic">Dėlionė/A Puzzle</hi> - 2009</item></list>
Ħoloq esterni
<list type="unordered"><item>[[Mudell:{{{1}}}]] ([{{fullurl:Mudell:{{{1}}}|action=edit}} editja]|[[Diskussjoni mudell:{{{1}}}|diskussjoni]]|[{{fullurl:Mudell:{{{1}}}|action=history}} kronoloġija]|[{{fullurl:Speċjali:XiJwassalHawn/Mudell:{{{1}}}|limit=999}} ħoloq]|[{{fullurl:Mudell:{{{1}}}|action=watch}} segwi]|<ref target="//mt.wikipedia.org/w/index.php?title=Spe%C4%8Bjali:Re%C4%A1istru&amp;page=Mudell%3A%7B%7B%7B1%7D%7D%7D">reġistri</ref>) <ref target="http://www.4fun.lt/">Sit uffiċjali</ref></item></list>
</text></body></html>