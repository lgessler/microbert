<html><body><text id="wikipedia_mt_wikipedia_org__3732.html" ns="0" revid="243737" sourceurl="https://mt.wikipedia.org/wiki/Baqra_tal-ba%C4%A7ar" title="Baqra tal-baħar" type="wikipedia">Baqra tal-baħar
<figure><caption>Distribuzjoni tal-<ref target="https://mt.wikipedia.org/wiki/Lamantini">lamantini</ref></caption></figure>
<figure><caption>Distribuzjoni tad-<ref target="https://mt.wikipedia.org/wiki/Dugongu">dugongu</ref></caption></figure>
<p><ref target="https://mt.wikipedia.org/wiki/Mammiferi">Mammiferi</ref> <ref target="https://mt.wikipedia.org/wiki/Plaċentati">plaċentati</ref> <ref target="https://mt.wikipedia.org/wiki/Erbivori">erbivori</ref> tal-baħar li jiffurmaw l-ordni <ref target="https://mt.wikipedia.org/wiki/Sirenia">Sirenia</ref>, mifruxa ma' ħafna ibħra, xmajjar w estwarji, ma' tul il-kosta ta' l-<ref target="https://mt.wikipedia.org/wiki/Afrika">Afrika</ref>, l-<ref target="https://mt.wikipedia.org/wiki/Indja">Indja</ref>, l-<ref target="https://mt.wikipedia.org/wiki/Awstralja">Awstralja</ref> u ż-żewġ kontinenti <ref target="https://mt.wikipedia.org/wiki/Amerika">Amerikani</ref>. Dawn il-<ref target="https://mt.wikipedia.org/wiki/Mammiferi">mammiferi</ref> jiġu msejħa b'ħafna ismijiet bħal <ref target="https://mt.wikipedia.org/wiki/Baqra_tal-baħar">baqar tal-baħar</ref>, <ref target="https://mt.wikipedia.org/wiki/Lamantini">lamantini</ref> u <ref target="https://mt.wikipedia.org/wiki/Dugongi">dugongi</ref> fost oħrajn. </p>
<p>Il-baqar tal-baħar kollha il jeżistu llum għandhom metaboliżmu estremament baxx u tolleranza ta' xejn lejn l-ilma kiesaħ, biss xorta waħda huma <ref target="https://mt.wikipedia.org/wiki/Mammiferi">mammiferi</ref> totalment akkwatiċi u bħal baleni u d-dniefel, f'ħajjithom ma' joħorġu qatt barra mill-ilma lanqas biex iwelldu.  Minħabba dawn il-fatturi il-baqar tal-baħar jistgħu jgħixu biss f'ibħra baxxi u sħan mal-kosta, fi xmajjar u f'estwarji b'ekosistemi nodfa u b'saħħithom.</p>
<p>Il-lamantini (<ref target="https://mt.wikipedia.org/wiki/Trichechidae">Trichechidae</ref>) u d-dugongi (<ref target="https://mt.wikipedia.org/wiki/Dugongidae">Dugongidae</ref>) huma fil-periklu ta' estinzjoni. L-erba' speċi li huma kollha vulnerabli minħabba telf ta' abitat u mpatti negattivi oħra li huma relatati mal-bniedem, bħall-iżvilupp tal-kosta u żieda fil-popolazjoni.</p>
Deskrizzjoni
<p>Il-baqar tal-baħar għandhom ħafna adattazzjonijiet fisiċi għall-ħajja fl-ilma. L-idejn ġew modifikati b'mod biex jintużaw bħala tmun biex jgħinu fid-direzzjoni, is-saqajn tant ċkienu li baqa' biss 2 għadmiet midfuna fil-fond ġewwa l-muskoli u d-denb inbidel f'forma ta' moqdif. </p>
<p>Ir-ras hija waħda mill-partijiet li ġiet immodifikata l-aktar, biex dawn il-<ref target="https://mt.wikipedia.org/wiki/Mammiferi">mammiferi</ref> jkunu jistgħu jieħdu in-nifs faċilment f'wiċċ l-ilma. Is-snien fil-ħalq naqsu drastikament ukoll u l-ftit li baqa' ġew addattati għal veġetazjoni ratba. Is-sider fil-mara qiegħed pożizjonat taħt l-idejn u għandhom par wieħed biss. Id-differenza bejn il-<ref target="https://mt.wikipedia.org/wiki/Familja">familja</ref> <ref target="https://mt.wikipedia.org/wiki/Trichechidae">Trichechidae</ref> u l-<ref target="https://mt.wikipedia.org/wiki/Familja">familja</ref> <ref target="https://mt.wikipedia.org/wiki/Dugongidae">Dugongidae</ref> hija fil-forma tad-denb u tar-ras. Għalkemm jidhru ħoxnin, il-baqar tal-baħar huma fusiformi w idrodinamiċi.</p>
Dieta
<p>Għad-differenza mill-<ref target="https://mt.wikipedia.org/wiki/Mammiferi">mammiferi</ref> tal-baħar kollha l-oħra (<ref target="https://mt.wikipedia.org/wiki/Denfil">dniefel</ref>, <ref target="https://mt.wikipedia.org/wiki/Balena">baleni</ref>, <ref target="https://mt.wikipedia.org/wiki/Bumerin">bumerini</ref>, <ref target="https://mt.wikipedia.org/wiki/Iljun_tal-baħar">iljuni tal-baħar</ref> u <ref target="https://mt.wikipedia.org/wiki/Lutri_tal-baħar">lutri tal-baħar</ref>) il-baqar tal-baħar huma mammiferi totalment <ref target="https://mt.wikipedia.org/wiki/Erbivori">erbivori</ref> u jieklu biss veġetazjoni u ħaxix tal-baħar biss.</p>
Klassifikazzjoni
<list type="unordered"><item><ref target="https://mt.wikipedia.org/wiki/Ordni">Ordni</ref> <ref target="https://mt.wikipedia.org/wiki/Sirenia">Sirenia</ref>
<list type="unordered"><item><ref target="https://mt.wikipedia.org/wiki/Familja">Familja</ref> <ref target="https://mt.wikipedia.org/wiki/Prorastomidae">Prorastomidae</ref> (estinta)</item>
<item><ref target="https://mt.wikipedia.org/wiki/Familja">Familja</ref> <ref target="https://mt.wikipedia.org/wiki/Protosiren">Protosirenidae</ref> (estinta)</item>
<item><ref target="https://mt.wikipedia.org/wiki/Familja">Familja</ref> <ref target="https://mt.wikipedia.org/wiki/Dugongidae">Dugongidae</ref>
<list type="unordered"><item><ref target="https://mt.wikipedia.org/wiki/Sottofamilja">Sottofamilja</ref> <ref target="https://mt.wikipedia.org/wiki/Dugonginae">Dugonginae</ref>
<list type="unordered"><item><ref target="https://mt.wikipedia.org/wiki/Ġeneru">Ġeneru</ref> <hi rend="italic"><ref target="https://mt.wikipedia.org/wiki/Dugong">Dugong</ref></hi>
<list type="unordered"><item><ref target="https://mt.wikipedia.org/wiki/Dugong">Dugong</ref>, <hi rend="italic"><ref target="https://mt.wikipedia.org/wiki/Dugong_dugon">Dugong dugon</ref></hi></item></list></item></list></item>
<item><ref target="https://mt.wikipedia.org/wiki/Sottofamilja">Sottofamilja</ref> <ref target="https://mt.wikipedia.org/wiki/Hydrodamalinae">Hydrodamalinae</ref>
<list type="unordered"><item><ref target="https://mt.wikipedia.org/wiki/Ġeneru">Ġeneru</ref> <hi rend="italic"><ref target="https://mt.wikipedia.org/wiki/Dusisiren">Dusisiren</ref></hi>
<list type="unordered"><item><hi rend="italic"><ref target="https://mt.wikipedia.org/wiki/Dusisiren_dewana">Dusisiren dewana</ref></hi> (estinta)</item>
<item><hi rend="italic"><ref target="https://mt.wikipedia.org/wiki/Dusisiren_jordani">Dusisiren jordani</ref></hi> (estinta)</item>
<item><hi rend="italic"><ref target="https://mt.wikipedia.org/wiki/Dusisiren_takasatensis">Dusisiren takasatensis</ref></hi> (estinta)</item></list></item>
<item><ref target="https://mt.wikipedia.org/wiki/Ġeneru">Ġeneru</ref> <hi rend="italic"><ref target="https://mt.wikipedia.org/wiki/Hydrodamalis">Hydrodamalis</ref></hi>
<list type="unordered"><item><hi rend="italic"><ref target="https://mt.wikipedia.org/wiki/Hydrodamalis_cuestae">Hydrodamalis cuestae</ref></hi> (estinta)</item>
<item><ref target="https://mt.wikipedia.org/wiki/Baqra_tal-baħar_ta'_Steller">Baqra tal-baħar ta' Steller</ref>, <hi rend="italic"><ref target="https://mt.wikipedia.org/wiki/Hydrodamalis_gigas">Hydrodamalis gigas</ref></hi> (estinta)</item></list></item></list></item></list></item>
<item><ref target="https://mt.wikipedia.org/wiki/Familja">Familja</ref> <ref target="https://mt.wikipedia.org/wiki/Trichechidae">Trichechidae</ref>
<list type="unordered"><item><ref target="https://mt.wikipedia.org/wiki/Ġeneru">Ġeneru</ref> <hi rend="italic"><ref target="https://mt.wikipedia.org/wiki/Trichechus">Trichechus</ref></hi>
<list type="unordered"><item><ref target="https://mt.wikipedia.org/wiki/Lamantin_tal-Karibew">Lamantin tal-Karibew</ref>, <hi rend="italic"><ref target="https://mt.wikipedia.org/wiki/Trichechus_manatus">Trichechus manatus</ref></hi></item>
<item><ref target="https://mt.wikipedia.org/wiki/Lamantin_Afrikan">Lamantin Afrikan</ref>, <hi rend="italic"><ref target="https://mt.wikipedia.org/wiki/Trichechus_senegalensis">Trichechus senegalensis</ref></hi></item>
<item><ref target="https://mt.wikipedia.org/wiki/Lamantin_Amazoniku">Lamantin Amazoniku</ref>, <hi rend="italic"><ref target="https://mt.wikipedia.org/wiki/Trichechus_inunguis">Trichechus inunguis</ref></hi></item></list></item></list></item></list></item></list>
Referenzi
<list type="unordered"><item>Shoshani, Jeheskel (November 16, 2005). Wilson, D. E., and Reeder, D. M. (eds) Mammal Species of the World, 3rd edition, Johns Hopkins University Press, 92-93</item>
<item><ref target="http://www.paleodb.org">The Paleobiology Database</ref></item></list>
Ħoloq esterni
<list type="unordered"><item><ref target="http://www.sirenian.org/">Manatee &amp; Dugong Research, Education, &amp; Conservation </ref></item>
<item><ref target="http://www.hans-rothauscher.de/dugong/4legs.htm">The earliest known Sirenian is <hi rend="italic">Pezosiren portelli</hi></ref>.</item></list>
</text></body></html>