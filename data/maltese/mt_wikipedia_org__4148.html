<html><body><text id="wikipedia_mt_wikipedia_org__4148.html" ns="0" revid="254265" sourceurl="https://mt.wikipedia.org/wiki/Forma_(botanika)" title="Forma (botanika)" type="wikipedia">Forma (botanika)<p><hi rend="italic"><hi rend="bold">Forma</hi></hi> (bil-<ref target="https://mt.wikipedia.org/wiki/Lingwa_Latina">Latin</ref>: <hi rend="italic">forma</hi>) huwa <ref target="https://mt.wikipedia.org/wiki/Takson">takson</ref> fil-<ref target="https://mt.wikipedia.org/wiki/Klassifikazzjoni_xjentifika">klassifikazzjoni xjentifika</ref> li jintuża biss fil-<ref target="https://mt.wikipedia.org/wiki/Botanika">botanika</ref> u fiż-<ref target="https://mt.wikipedia.org/wiki/Żooloġija">żooloġija</ref> il-<ref target="https://mt.wikipedia.org/wiki/Morf">Morf</ref> qiegħed f'livell ekkwivalenti.</p>
<p>Fin-<ref target="https://mt.wikipedia.org/wiki/Nomenklatura_botanika">nomenklatura botanika</ref>, forma huwa takson b'livell aktar baxx minn dak ta' <ref target="https://mt.wikipedia.org/wiki/Sottovarjetà">sottovarjetà</ref> (<hi rend="italic">subvarietas</hi>) iżda b'livell ogħla minn dak ta' <ref target="https://mt.wikipedia.org/wiki/Sottoforma">sottoforma</ref> (<hi rend="italic">subforma</hi>) u b'hekk jissejjaħ takson infraspeċifiku. Dan jidher fl-isem li jkun magħmul minn tliet partijiet isem <ref target="https://mt.wikipedia.org/wiki/Ġeneru_(tassonomija)">ġeneriku</ref>, isem <ref target="https://mt.wikipedia.org/wiki/Speċi">speċifiku</ref> jew l-epitet speċifku u l-isem infraspeċifiku jew l-epitet infraspeċifiku. Biex jiġi ndikat dan, l-abbrevjazzjoni "f." trid tiġi miktuba qabel l-epitet infraspeċifiku.</p>
<p>Eżempju, il-kaktus <hi rend="italic"><ref target="https://mt.wikipedia.org/wiki/Acanthocalycium">Acanthocalycium</ref> spiniflorum</hi> f. <hi rend="italic">klimpelianum</hi> jew <hi rend="italic">Acanthocalycium spiniflorum</hi> forma <hi rend="italic">klimpelianum</hi>.</p>
<p>Forma normalment huwa grupp b'differenzi żgħar imma notabbli. Per eżempju, forom bil-fjura bajda ta' speċi li normalment ikollhom fjuri kkuluriti jistgħu jingħataw l-isem "f. <hi rend="italic">alba</hi>". Uħud mill-botanisti jemmnu li l-forom m'hemmx bżonn jingħataw ismijiet għax hemm numru li ma jispiċċa qatt minn dawn ibbażati fuq differenza ġenetika żgħira ħafna.</p>
</text></body></html>