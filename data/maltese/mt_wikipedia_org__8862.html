<html><body><text id="wikipedia_mt_wikipedia_org__8862.html" ns="0" revid="243854" sourceurl="https://mt.wikipedia.org/wiki/Kampjonati_Ewropej_tal-Futbol_2008" title="Kampjonati Ewropej tal-Futbol 2008" type="wikipedia">Kampjonati Ewropej tal-Futbol 2008
<p>Il-<hi rend="bold">Kampjonati Ewropej tal-Futbol 2008</hi>, magħrufin aktar bħala l-<hi rend="bold">Euro 2008</hi>, kienu t-tlettax-il edizzjoni tal-<ref target="https://mt.wikipedia.org/wiki/Kampjonati_Ewropej_tal-Futbol">Kampjonati Ewropej tal-Futbol</ref>, kompetizzjoni kwadrijennali għal nazzjonijiet <ref target="https://mt.wikipedia.org/wiki/Ewropa">Ewropej</ref>. Il-kampjonat, li sar fl-<ref target="https://mt.wikipedia.org/wiki/Awstrija">Awstrija</ref> u l-<ref target="https://mt.wikipedia.org/wiki/Żvizzera">Iżvizzera</ref>, beda fis-7 ta' Ġunju, 2008 u ntemm bil-finali tad-29 ta' Ġunju fl-<ref target="https://mt.wikipedia.org/wiki/Ernst_Happel_Stadion">Ernst Happel Stadion</ref> fi <ref target="https://mt.wikipedia.org/wiki/Vjenna">Vjenna</ref>. Din kienet t-tieni darba li żewġ pajjiżi ospitaw flimkien edizzjoni waħda, wara l-<ref target="https://mt.wikipedia.org/wiki/Kampjonati_Ewropej_tal-Futbol_2000">edizzjoni tas-sena 2000</ref> li kienet saret fil-<ref target="https://mt.wikipedia.org/wiki/Belġju">Belġju</ref> u l-<ref target="https://mt.wikipedia.org/wiki/Olanda">Olanda</ref>. <ref target="https://mt.wikipedia.org/wiki/Tim_nazzjonali_tal-futbol_ta'_Spanja">Spanja</ref> rebħu dan il-kampjonat, meta fil-<ref target="https://mt.wikipedia.org/wiki/Finali_tal-Kampjonati_Ewropej_tal-Futbol_2008">finali</ref> rebħu b'gowl wieħed lill-<ref target="https://mt.wikipedia.org/wiki/Tim_nazzjonali_tal-futbol_tal-Ġermanja">Ġermanja</ref>. Din kienet biss it-tieni darba fl-istorja ta' dan it-turnew li t-tim rebbieħ rebaħ kull partita fil-fażi tal-gruppi; it-tim l-ieħor kien <ref target="https://mt.wikipedia.org/wiki/Tim_nazzjonali_tal-futbol_ta'_Franza">Franza</ref> lura fl-<ref target="https://mt.wikipedia.org/wiki/Kampjonati_Ewropej_tal-Futbol_1984">1984</ref>. Spanja kienu wkoll l-ewwel tim li ma tilfu l-ebda logħba fil-kompetizzjoni mill-Ġermanja tal-<ref target="https://mt.wikipedia.org/wiki/Kampjonati_Ewropej_tal-Futbol_1996">1996</ref>.</p>
<p>Il-<ref target="https://mt.wikipedia.org/wiki/Tim_nazzjonali_tal-futbol_tal-Greċja">Greċja</ref> kienu ċ-ċampjins renjanti tat-turnew, wara li kienu rebħu l-<ref target="https://mt.wikipedia.org/wiki/Kampjonati_Ewropej_tal-Futbol_2004">edizzjoni ta' qabel</ref>. F'din l-edizzjoni l-fortuni nqalbu hekk kif ma kisbu l-ebda punt fil-fażi tal-grupp. Matul il-31 logħba, it-timijiet parteċipanti skorjaw 77 gowl. L-<ref target="https://mt.wikipedia.org/wiki/Tim_nazzjonali_tal-futbol_tal-Awstrija">Awstrija</ref> u l-<ref target="https://mt.wikipedia.org/wiki/Tim_nazzjonali_tal-futbol_tal-Iżvizzera">Iżvizzera</ref> kkwalifikaw awtomatikament bħala ospiti; l-erbatax-il tim l-ieħor ikkwalfikaw permezz tal-<ref target="https://mt.wikipedia.org/wiki/Kwalifikazzjoni_għall-Kampjonati_Ewropej_tal-Futbol_2008">fażi ta' kwalifikazzjoni</ref> li bdiet f'Awwissu tal-2006. Bħala ċampjins Ewropej, Spanja ngħatat id-dritt li tieħu sehem fit-<ref target="https://mt.wikipedia.org/wiki/Tazza_tal-Konfederazzjonijiet_2009">Tazza tal-Konfederazzjonijiet 2009</ref> fl-<ref target="https://mt.wikipedia.org/wiki/Afrika_t'Isfel">Afrika t'Isfel</ref>.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
L-għażla tal-ospitu
<p>L-<ref target="https://mt.wikipedia.org/wiki/Awstrija">Awstrija</ref> u l-<ref target="https://mt.wikipedia.org/wiki/Żvizzera">Iżvizzera</ref> ingħataw id-dritt li jospitaw l-edizzjoni tal-2008 tal-Kampjonati Ewropej, wara li affrontaw il-kandidatura ta' diversi pajjiżi li pproponew pajjiżhom biex jospitaw l-Euro 2008: <ref target="https://mt.wikipedia.org/wiki/Greċja">Greċja</ref>/<ref target="https://mt.wikipedia.org/wiki/Turkija">Turkija</ref>, <ref target="https://mt.wikipedia.org/wiki/Skozja">Skozja</ref>/<ref target="https://mt.wikipedia.org/wiki/Repubblika_tal-Irlanda">Irlanda</ref>, <ref target="https://mt.wikipedia.org/wiki/Russja">Russja</ref>, <ref target="https://mt.wikipedia.org/wiki/Ungerija">Ungerija</ref>, <ref target="https://mt.wikipedia.org/wiki/Kroazja">Kroazja</ref>/<ref target="https://mt.wikipedia.org/wiki/Bożnija_u_Ħerżegovina">Bożnija u Ħerżegovina</ref> u l-kandidatura Nordika li kienet komposta min-<ref target="https://mt.wikipedia.org/wiki/Norveġja">Norveġja</ref>, l-<ref target="https://mt.wikipedia.org/wiki/Żvezja">Iżvezja</ref>, id-<ref target="https://mt.wikipedia.org/wiki/Danimarka">Danimarka</ref> u l-<ref target="https://mt.wikipedia.org/wiki/Finlandja">Finlandja</ref>. L-Awstrija kienet diġà pproponiet il-kandidatura tagħha bħala ospitu (flimkien mal-Ungerija) għall-edizzjoni tal-<ref target="https://mt.wikipedia.org/wiki/Kampjonati_Ewropej_tal-Futbol_2004">Kampjonati Ewropej 2004</ref>, li kienet mirbuħa mill-<ref target="https://mt.wikipedia.org/wiki/Portugall">Portugall</ref>.</p>
<p>Qabel l-aħħar votazzjoni, kien għad baqa' Awstrija/Żvizzera, Ungerija u Greċja/Turkija; din tal-aħħar kienet l-ewwel eliminata, waqt li l-ewwel tnejn ikkontestaw l-għażla bħala ospitu fil-votazzjoni finali.</p>
Trofew ġdid
<p>Trofew ġdid ingħata lir-rebbieħ tal-edizzjoni tal-Euro 2008. Il-verżjoni l-ġdida tat-Trofew <ref target="https://mt.wikipedia.org/wiki/Henri_Delaunay">Henri Delaunay</ref>, ikkreata minn <ref target="https://mt.wikipedia.org/wiki/Asprey">Asprey</ref> London,<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> hi kważi replika eżatta tal-oriġinal iddisinjata minn <ref target="https://mt.wikipedia.org/wiki/Arthus-Bertrand">Arthus-Bertrand</ref>. Figura żgħira li kienet tinsab fuq wara tat-trofew oriġinali kienet imneħħija. Il-bażi tal-fidda kellha titkabbar biex ikun aktar stabbli. L-ismijiet tal-pajjiżi rebbieħa ġew miktuba fuq il-wara tat-trofew, li huma magħmul minn fidda, jiżen 8 <ref target="https://mt.wikipedia.org/wiki/Kilogram">kilogrammi</ref> u għandu tul ta' 60 <ref target="https://mt.wikipedia.org/wiki/Ċentimetru">ċentimetru</ref>.</p>
Kwalifikazzjoni
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Kwalifikazzjoni_għall-Kampjonati_Ewropej_tal-Futbol_2008">Kwalifikazzjoni għall-Kampjonati Ewropej tal-Futbol 2008</ref></hi>.
<p>It-tlugħ tal-poloz għar-rawnd ta' kwalifikazzjoni sar f'<ref target="https://mt.wikipedia.org/wiki/Montreux">Montreux</ref>, l-Iżvizzera, fis-27 ta' Jannar, 2006. Il-proċess ta' kwalifikazzjoni beda xahar wara t-<ref target="https://mt.wikipedia.org/wiki/Tazza_tad-Dinja_tal-Futbol_2006">Tazza tad-Dinja 2006</ref>. L-Awstrija u l-Iżvizzera ikkwalifikaw awtomatikament għall-fażi finali tal-kampjonat bħala pajjiżi ospiti.</p>
<p>Il-format ta' kwalifikazzjoni kien mibdul minn kampjonati preċedenti. Ir-rebbieħ u t-tieni klassifikat mis-seba' gruppi jikkwalifikaw awtomatikament għall-fażi finali, bl-ospiti jimlew iż-żewġ postijiet tal-kampjonat ta' sittax-il tim. Il-bidla kienet tfisser li ma kienx se jkun hemm <hi rend="italic"><ref target="https://mt.wikipedia.org/wiki/Play-off">play-offs</ref></hi> bejn timijiet li jispiċċaw fit-tieni post tal-gruppi—huma jikkwalifikaw direttament. Timijiet li spiċċaw fit-tielet post ma kellhom l-ebda opportunità li jikkwalifikaw. Sitta mill-gruppi ta' kwalifikazzjoni kellhom seba' timijiet, waqt li Grupp A kellu tmienja.</p>
Timijiet kwalifikati
<figure><caption>Pajjiżi kwalifikati</caption></figure>
1 <hi rend="bold">Tipa ħoxna</hi> tindika li jkun rebbieħ ta' dik l-edizzjoni
2 bħala <ref target="https://mt.wikipedia.org/wiki/Tim_nazzjonali_tal-futbol_taċ-Ċekoslovakkja">Ċekoslovakkja</ref>
3 bħala <ref target="https://mt.wikipedia.org/wiki/Tim_nazzjonali_tal-futbol_tal-Ġermanja_tal-Punent">Ġermanja tal-Punent</ref>
4 bħala <ref target="https://mt.wikipedia.org/wiki/Tim_nazzjonali_tal-futbol_tal-Unjoni_Sovjetika">Unjoni Sovjetika</ref>
5 bħala <ref target="https://mt.wikipedia.org/wiki/Tim_nazzjonali_tal-futbol_tal-Komunità_ta'_Stati_Indipendenti">Komunità ta' Stati Indipendenti</ref>
Stadji
<p>Il-kampjonat intlagħab fi tmien stadji fi ħdan iż-żewġ pajjiżi ospiti; erbgħa fl-Awstrija u erbgħa fl-Iżvizzera. Kull impjant kellu kapaċità tal-anqas ta' 30,000; l-ikbar minnhom kien l-<ref target="https://mt.wikipedia.org/wiki/Ernst_Happel_Stadion">Ernst Happel Stadion</ref> ta' <ref target="https://mt.wikipedia.org/wiki/Vjenna">Vjenna</ref>, li jżomm ġo fih 53,295 ruħ.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref> Kien għal din ir-raġuni li dan il-grawnd ġie magħżul biex fih tintlagħab il-finali. L-Iżvizzera lagħbu kull partita tal-fażi tal-gruppi f'<ref target="https://mt.wikipedia.org/wiki/St._Jakob_Park">St. Jakob Park</ref> ta' <ref target="https://mt.wikipedia.org/wiki/Bażel">Bażel</ref>, li ospita wkoll il-partita tal-ftuħ bħala kompromess għall-finali li ssir fi Vjenna. L-Awstrija lagħbet il-partiti tagħha tal-fażi tal-gruppi fl-Ernst Happel Stadion.</p>
<p>In 2004, the Zürich venue became a problem for the organisers. Originally, the Hardturm stadium was to be renovated and used as the city's venue, but legal challenges delayed the plan to a point that would not have allowed the ground to be used in 2008. This created a problem, as the agreement between UEFA and the organizers stipulated that four venues would be used in each country. The problem was solved when the organizers proposed renovating Letzigrund instead; UEFA approved the revised plan in January 2005. The Letzigrund stadium hosted its first football match on 23 September 2007.[5]</p>
<p>Fl-2004, l-istadju ta' Żurigu ġab problema għall-organizzaturi. Oriġinarjament, l-istadju <ref target="https://mt.wikipedia.org/wiki/Hardturm">Hardturm</ref> kellu jkun rinnovat u wżat bħala l-istadju tal-belt, imma sfidi legali ssospendew il-pjanijiet f'punt fejn il-grawnd ma kellux jkun użat fl-2008. Din ħoloq problema minħabba li l-qbil bejn il-UEFA u l-organizzaturi kien stipulat li erba' stadji se jiġu wżati f'kull pajjiż. Din il-problema kienet solvuta meta l-organizzaturi pproponew ir-rinovazzjoni ta' <ref target="https://mt.wikipedia.org/wiki/Letzigrund">Letzigrund</ref>, bil-UEFA tapprova dan il-pjan f'Jannar tal-2005. L-ewwel logħba li saret ġewwa dan il-grawnd saret nhar it-23 ta' Settembru 2007.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref></p>

Uffiċċjali tal-partiti
<p>Tnax-il referi u erbgħa u għoxrin assistent ġew magħżula għal dan it-turnew:<ref target="https://mt.wikipedia.org/wiki/Il-Paġna_prinċipali#cite_note-5">[5]</ref></p>

Poloz
<p>It-tlugħ tal-poloz għall-fażi finali tal-kampjonat sar fit-2 ta' Diċembru, 2007, fil-<hi rend="italic">Culture and Convention Centre</hi> f'<ref target="https://mt.wikipedia.org/wiki/Luċerna">Luċerna</ref>.<ref target="https://mt.wikipedia.org/wiki/Il-Paġna_prinċipali#cite_note-6">[6]</ref></p>
<p>Din l-edizzjoni involviet ir-ritorn tal-format li kien ġie wżat fl-<ref target="https://mt.wikipedia.org/wiki/Kampjonati_Ewropej_tal-Futbol_1992">Euro 92</ref> u fl-<ref target="https://mt.wikipedia.org/wiki/Kampjonati_Ewropej_tal-Futbol_1996">Euro 96</ref> fejn il-logħob ta' kull grupp jsiru f'żewġ stadji, bl-aqwa tim jibqa' fl-istess belt għat-tliet partiti. Bħal fl-2000 u fl-2004, il-finalisti kienu diviżi f'erba' urni, ibbażati skont il-punti medja akkwistati fil-fażi ta' kwalifikazzjoni tat-<ref target="https://mt.wikipedia.org/wiki/Tazza_tad-Dinja_tal-Futbol_2006">Tazza tad-Dinja tal-Futbol 2006</ref> u tal-Euro 2008, b'kull grupp ikollu tim minn kull urna. L-<ref target="https://mt.wikipedia.org/wiki/Tim_nazzjonali_tal-futbol_tal-Iżvizzera">Iżvizzera</ref> u l-<ref target="https://mt.wikipedia.org/wiki/Tim_nazzjonali_tal-futbol_tal-Awstrija">Awstrija</ref>, bħala ospiti, u l-<ref target="https://mt.wikipedia.org/wiki/Tim_nazzjonali_tal-futbol_tal-Greċja">Greċja</ref>, bħala d-detenturi tat-titlu, kienu fl-ewwel urna.<ref target="https://mt.wikipedia.org/wiki/Il-Paġna_prinċipali#cite_note-7">[7]</ref><ref target="https://mt.wikipedia.org/wiki/Il-Paġna_prinċipali#cite_note-8">[8]</ref> L-<ref target="https://mt.wikipedia.org/wiki/Tim_nazzjonali_tal-futbol_tal-Olanda">Olanda</ref> kienu wkoll fl-ewwel urna, ibbażat skond il-koëffiċjent tal-UEFA għall-klassifika tal-finalisti tal-Kampjonati Ewropej 2008.</p>

Riżultati
Fażi tal-gruppi
Grupp A
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Grupp_A_tal-Kampjonati_Ewropej_tal-Futbol_2008">Grupp A tal-Kampjonati Ewropej tal-Futbol 2008</ref></hi>.


Noti fuq il-pożizzjonijiet fil-grupp
<list type="unordered"><item>Il-Portugall u t-Turkija huma pożizzjonati skond ir-rekord tal-partita kontra xulxin</item>
<item>Ir-Repubblika Ċeka u l-Iżvizzera huma pożizzjonati skond ir-rekord tal-partita kontra xulxin</item></list>
Grupp B
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Grupp_B_tal-Kampjonati_Ewropej_tal-Futbol_2008">Grupp B tal-Kampjonati Ewropej tal-Futbol 2008</ref></hi>.


Noti fuq il-pożizzjonijiet fil-grupp
<list type="unordered"><item>L-Awstrija u l-Polonja huma pożizzjonati skond id-differenza ta' gowls, minħabba li r-rekord tal-partita kontra xulxin hu l-istess</item></list>
Grupp Ċ
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Grupp_Ċ_tal-Kampjonati_Ewropej_tal-Futbol_2008">Grupp Ċ tal-Kampjonati Ewropej tal-Futbol 2008</ref></hi>.


Grupp D
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Grupp_D_tal-Kampjonati_Ewropej_tal-Futbol_2008">Grupp D tal-Kampjonati Ewropej tal-Futbol 2008</ref></hi>.


Fażi eliminatorja
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Fażi_eliminatorja_tal-Kampjonati_Ewropej_tal-Futbol_2008">Fażi eliminatorja tal-Kampjonati Ewropej tal-Futbol 2008</ref></hi>.
<p>Il-fażi eliminatorja hi differenti minn kampjonati tal-passat. Timijiet fi gruppi A u B se jkunu separati mit-timijiet ta' gruppi Ċ u D sal-finali. Ir-raġuni tal-bidla fil-format hu biex ikun ugwaljanza fil-perjodu ta' mistrieħ matul il-fażi eliminatorja. Madankollu, b'dan il-format hemm ċans li partita fil-fażi tal-gruppi tista' tkun repetuta fil-fażi eliminatorja; hu impossibli li jkun hemm finali bejn żewġ timijiet li jkunu affaċċjaw lil xulxin fl-ewwel nofs tal-kampjonat. Ukoll, f'bidla oħra, għall-ewwel darba fil-Kampjonati Ewropej, se jkunu żewġ stadji (<ref target="https://mt.wikipedia.org/wiki/St._Jakob-Park">St. Jakob-Park</ref>, <ref target="https://mt.wikipedia.org/wiki/Bażel">Bażel</ref> u <ref target="https://mt.wikipedia.org/wiki/Ernst_Happel_Stadion">Ernst Happel Stadion</ref>, <ref target="https://mt.wikipedia.org/wiki/Vjenna">Vjenna</ref>) se jkunu wżati fis-seba' partiti tal-fażi eliminatorja.<ref target="https://mt.wikipedia.org/wiki/Il-Paġna_prinċipali#cite_note-9">[9]</ref></p>















Finali
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Finali_tal-Kampjonati_Ewropej_tal-Futbol_2008">Finali tal-Kampjonati Ewropej tal-Futbol 2008</ref></hi>.



Statistika


Unuri
Tim tal-Kampjonat

Żarbuna tad-deheb
<list type="unordered"><item> <ref target="https://mt.wikipedia.org/wiki/David_Villa">David Villa</ref> (4 gowls)</item></list>
Plejer tal-Kampjonat
<list type="unordered"><item> <ref target="https://mt.wikipedia.org/wiki/Xavi">Xavi</ref></item></list>
Gowls
<list type="unordered"><item>L-aktar gowl kmieni: <hi rend="bold">4 minuti</hi> – <ref target="https://mt.wikipedia.org/wiki/Luka_Modrić">Luka Modrić</ref> għall-<ref target="https://mt.wikipedia.org/wiki/Tim_nazzjonali_tal-futbol_tal-Kroazja">Kroazja</ref> kontra l-<ref target="https://mt.wikipedia.org/wiki/Tim_nazzjonali_tal-futbol_tal-Awstrija">Awstrija</ref></item>
<item>L-aktar gowl tard: <hi rend="bold">90+3 minuti</hi> – <ref target="https://mt.wikipedia.org/wiki/Raul_Meireles">Raul Meireles</ref> għall-<ref target="https://mt.wikipedia.org/wiki/Tim_nazzjonali_tal-futbol_tal-Portugall">Portugall</ref> kontra l-<ref target="https://mt.wikipedia.org/wiki/Tim_nazzjonali_tal-futbol_tat-Turkija">Turkija</ref></item>
<item>L-aktar gowls skurjati f'partita: <hi rend="bold">5</hi>
<list type="unordered"><item><ref target="https://mt.wikipedia.org/wiki/Tim_nazzjonali_tal-futbol_ta'_Spanja">Spanja</ref> 4–1 <ref target="https://mt.wikipedia.org/wiki/Tim_nazzjonali_tal-futbol_tar-Russja">Russja</ref></item>
<item><ref target="https://mt.wikipedia.org/wiki/Tim_nazzjonali_tal-futbol_tal-Olanda">Olanda</ref> 4–1 <ref target="https://mt.wikipedia.org/wiki/Tim_nazzjonali_tal-futbol_ta'_Franza">Franza</ref></item>
<item><ref target="https://mt.wikipedia.org/wiki/Tim_nazzjonali_tal-futbol_tat-Turkija">Turkija</ref> 3–2 <ref target="https://mt.wikipedia.org/wiki/Tim_nazzjonali_tal-futbol_tar-Repubblika_Ċeka">Repubblika Ċeka</ref></item>
<item><ref target="https://mt.wikipedia.org/wiki/Tim_nazzjonali_tal-futbol_tal-Portugall">Portugall</ref> 2–3 <ref target="https://mt.wikipedia.org/wiki/Tim_nazzjonali_tal-futbol_tal-Ġermanja">Ġermanja</ref></item>
<item><ref target="https://mt.wikipedia.org/wiki/Tim_nazzjonali_tal-futbol_tal-Ġermanja">Ġermanja</ref> 3–2 <ref target="https://mt.wikipedia.org/wiki/Tim_nazzjonali_tal-futbol_tat-Turkija">Turkija</ref></item></list></item>
<item>L-inqas gowls skurjati f'partita: <hi rend="bold">0</hi>
<list type="unordered"><item><ref target="https://mt.wikipedia.org/wiki/Tim_nazzjonali_tal-futbol_tar-Rumanija">Rumanija</ref> 0–0 <ref target="https://mt.wikipedia.org/wiki/Tim_nazzjonali_tal-futbol_ta'_Franza">Franza</ref></item>
<item><ref target="https://mt.wikipedia.org/wiki/Tim_nazzjonali_tal-futbol_ta'_Spanja">Spanja</ref> 0–0 <ref target="https://mt.wikipedia.org/wiki/Tim_nazzjonali_tal-futbol_tal-Italja">Italja</ref></item></list></item></list>
L-ewwel drabi fil-kampjonat
<list type="unordered"><item>L-ewwel karta safra: <hi rend="bold"><ref target="https://mt.wikipedia.org/wiki/Ludovic_Magnin">Ludovic Magnin</ref></hi> għall-<ref target="https://mt.wikipedia.org/wiki/Tim_nazzjonali_tal-futbol_tal-Iżvizzera">Iżvizzera</ref> kontra r-<ref target="https://mt.wikipedia.org/wiki/Tim_nazzjonali_tal-futbol_tar-Repubblika_Ċeka">Repubblika Ċeka</ref> – 59 minuta</item>
<item>L-ewwel karta ħamra: <hi rend="bold"><ref target="https://mt.wikipedia.org/wiki/Bastian_Schweinsteiger">Bastian Schweinsteiger</ref></hi> għall-<ref target="https://mt.wikipedia.org/wiki/Tim_nazzjonali_tal-futbol_tal-Ġermanja">Ġermanja</ref> kontra l-<ref target="https://mt.wikipedia.org/wiki/Tim_nazzjonali_tal-futbol_tal-Kroazja">Kroazja</ref> – 90+2 minuta</item>
<item>L-aktar karta safra kmieni: <hi rend="bold"><ref target="https://mt.wikipedia.org/wiki/Angelos_Charisteas">Angelos Charisteas</ref></hi> għall-<ref target="https://mt.wikipedia.org/wiki/Tim_nazzjonali_tal-futbol_tal-Greċja">Greċja</ref> kontra l-<ref target="https://mt.wikipedia.org/wiki/Tim_nazzjonali_tal-futbol_tal-iSvezja">iSvezja</ref> - 1:00 minuta</item>
<item>L-ewwel gowl: <hi rend="bold"><ref target="https://mt.wikipedia.org/wiki/Václav_Svěrkoš">Václav Svěrkoš</ref></hi> għar-<ref target="https://mt.wikipedia.org/wiki/Tim_nazzjonali_tal-futbol_tar-Repubblika_Ċeka">Repubblika Ċeka</ref> kontra l-<ref target="https://mt.wikipedia.org/wiki/Tim_nazzjonali_tal-futbol_tal-Iżvizzera">Iżvizzera</ref> – 71 minuta</item>
<item>L-ewwel <ref target="https://mt.wikipedia.org/wiki/Tripletta">tripletta</ref>: <hi rend="bold"><ref target="https://mt.wikipedia.org/wiki/David_Villa">David Villa</ref></hi> għal <ref target="https://mt.wikipedia.org/wiki/Tim_nazzjonali_tal-futbol_ta'_Spanja">Spanja</ref> kontra r-<ref target="https://mt.wikipedia.org/wiki/Tim_nazzjonali_tal-futbol_tar-Russja">Russja</ref></item></list>


Ħoloq esterni

<list type="unordered"><item><ref target="http://www.uefa.com/competitions/euro/index.html">Sit uffiċjali tal-Kampjonati Ewropej 2008</ref></item></list>
<p>[[Kategorija:Futbol Awstrijak]</p></text></body></html>