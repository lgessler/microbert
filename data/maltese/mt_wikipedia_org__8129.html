<html><body><text id="wikipedia_mt_wikipedia_org__8129.html" ns="0" revid="267448" sourceurl="https://mt.wikipedia.org/wiki/Ballun_tad-Deheb" title="Ballun tad-Deheb" type="wikipedia">Ballun tad-Deheb<p>Il-<hi rend="bold">Ballun tad-Deheb</hi> (bil-<ref target="https://mt.wikipedia.org/wiki/Lingwa_Franċiża">Franċiż</ref>: <hi rend="italic">Ballon d'Or</hi>) hu unur tal-<ref target="https://mt.wikipedia.org/wiki/Futbol">futbol</ref> li beda jingħata mill-1956 mir-rivista <ref target="https://mt.wikipedia.org/wiki/Franza">Franċiża</ref> <hi rend="italic"><ref target="https://mt.wikipedia.org/wiki/France_Football">France Football</ref></hi>. Il-"Ballon d'Or", li hu mogħti kull sena lil dak il-plejer li matul l-istaġun preċedenti jkun wettaq prestazzjonijiet mill-aqwa, hu mħares bħala l-aktar unur individwali prestiġjuż tal-futbol.</p>
<p>Qabel l-2007, il-plejer kellu jkun membru ta' klabb ibbażat fil-ġurisdizzjoni tal-<ref target="https://mt.wikipedia.org/wiki/UEFA">UEFA</ref> biex ikun jista' jikkwalifika għas-selezzjoni, u sal-1995, plejer kellu jkun ukoll ta' nazzjonalità <ref target="https://mt.wikipedia.org/wiki/Ewropa">Ewropea</ref> biex ikun eleġibbli. It-tibdil fir-regolamenti fl-2007 ra plejers mill-<ref target="https://mt.wikipedia.org/wiki/Qatar">Qatar</ref>, l-<ref target="https://mt.wikipedia.org/wiki/Stati_Uniti_tal-Amerika">Istati Uniti</ref>, il-<ref target="https://mt.wikipedia.org/wiki/Messiku">Messiku</ref>, il-<ref target="https://mt.wikipedia.org/wiki/Brażil">Brażil</ref> u l-<ref target="https://mt.wikipedia.org/wiki/Arġentina">Arġentina</ref> msemmiha fil-lista tan-nominati flimkien ma' dawk minn klabbs Ewropej.<ref target="https://mt.wikipedia.org/wiki/Il-Paġna_prinċipali#cite_note-regoli-1">[1]</ref></p>
<p>Sa Ottubru tal-2007, 96 <ref target="https://mt.wikipedia.org/wiki/Ġurnalist">ġurnalist</ref> tal-futbol minn madwar id-dinja iddeċidew ir-rebbieħ minn lista ta' 50 nominati minn <hi rend="italic">France Football</hi>; qabel din 52 ġurnalist Ewropew għażlu rebbieħ li ried jilgħab għal klabb Ewropew. Kull votant jagħżel ħames plejers mil-lista tal-50 nominat, u jagħtuhom minn wieħed sa ħames punti. Ir-rebbieħ ikun determinat bin-numru totali ta' punti. Plejers li jispiċċaw fit-tieni u fit-tielet post fil-votazzjoni jingħataw medalji tal-fidda u tal-bronż.<ref target="https://mt.wikipedia.org/wiki/Il-Paġna_prinċipali#cite_note-regoli-1">[1]</ref></p>
<p>Fl-2010, il-Ballun tad-Deheb u l-<ref target="https://mt.wikipedia.org/wiki/Plejer_tas-Sena_tal-FIFA">Plejer tas-Sena tal-FIFA</ref> ġew imwaħħdin ma' xulxin u l-unur għall-aqwa plejer fid-dinja beda jingħata taħt il-<ref target="https://mt.wikipedia.org/wiki/Ballun_tad-Deheb_tal-FIFA">Ballun tad-Deheb tal-FIFA</ref>.</p>
Rebbieħa
<p>Tliet plejers biss irnexxielhom jirbħu dan l-unur tliet darbiet, fejn dawn kienu <ref target="https://mt.wikipedia.org/wiki/Johan_Cruyff">Johan Cruyff</ref>, <ref target="https://mt.wikipedia.org/wiki/Marco_van_Basten">Marco van Basten</ref> u <ref target="https://mt.wikipedia.org/wiki/Michel_Platini">Michel Platini</ref>, waqt li ħames plejers rebħuh darbtejn. <ref target="https://mt.wikipedia.org/wiki/Johan_Cruyff">Johan Cruyff</ref> u <ref target="https://mt.wikipedia.org/wiki/Franz_Beckenbauer">Franz Beckenbauer</ref> iżommu r-rekord li rċevew il-voti mill-ġurija għall-akbar numru konsekuttivi ta' snin (12-il sena).</p>








Ara wkoll
<list type="unordered"><item><ref target="https://mt.wikipedia.org/wiki/Plejer_tas-Sena_tal-FIFA">Plejer tas-Sena tal-FIFA</ref></item>
<item><ref target="https://mt.wikipedia.org/wiki/Żarbuna_tad-Deheb">Żarbuna tad-Deheb</ref></item></list>


Ħoloq esterni
<list type="unordered"><item>(FR)  <ref target="http://www.francefootball.fr/FF/ballon_or/index_bo.html">Il-paġna tal-"Ballon d'Or" fuq is-sit uffiċjali ta' France Football</ref></item>
<item><ref target="http://www.rsssf.com/miscellaneous/europa-poy.html">Rekords u dettalji oħra fuq RSSSF.com</ref></item></list>
</text></body></html>