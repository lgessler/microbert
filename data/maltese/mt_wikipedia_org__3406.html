<html><body><text id="wikipedia_mt_wikipedia_org__3406.html" ns="0" revid="253621" sourceurl="https://mt.wikipedia.org/wiki/Stat_kostrutt" title="Stat kostrutt" type="wikipedia">Stat kostrutt<p>L-<hi rend="bold">istat kostrutt</hi> hu għamla partikolari ta' żewg nomi li flimkien jesprimu stat ta' rabta bejniethom. L-ewwel nom, li ġeneralment jiġi ddeterminat jew speċifikat b'artiklu, hawn jinkiteb mingħajr artiklu biswit nom ieħor. It-tieni nom jiddetermina l-ewwel wieħed u jesprimi relazzjoni ġenitiva, jiġifieri relazzjoni jew pussess tat-tieni nom fuq l-ewwel wieħed. B'hekk, dan l'istat huwa wiehed mill-possibilitajiet kif il-<ref target="https://mt.wikipedia.org/wiki/Ġenitiv">ġenitiv</ref> jista jiġi rrealizzat. 
L-istat Kostrutt iseħħ f'ilsna semitiċi bħall-Għarbi, l-Ebrew, u l-Eġizzjan antik.</p>
il-ġenitiv f'għamla ta' stat kostrutt
<p>Il-<ref target="https://mt.wikipedia.org/wiki/Ġenitiv">ġenitiv</ref> jesprimi rabta ta' <hi rend="bold">possessjoni</hi>, jew <hi rend="bold">relazzjoni dejqa</hi> bejn <ref target="https://mt.wikipedia.org/wiki/Suġġett">suġġett</ref> u <ref target="https://mt.wikipedia.org/wiki/Oġġett">oġġett</ref>. Fil-Malti din ir-relazzjoni tista tieħu tlett għamliet differenti:</p>
<list type="unordered"><item>Fi-Frażi b'partiċella (<hi rend="bold">ta'</hi>), waħedha:</item></list>
eż il-qattus <hi rend="bold">ta'</hi> Pawlu
<p>jew b'partiċella mehmuża ma' <ref target="https://mt.wikipedia.org/wiki/Suffiss_pronominali">suffiss pronominali</ref></p>
eż il-qattus <hi rend="bold">tiegħu</hi>
<list type="unordered"><item>F'kelma b'<ref target="https://mt.wikipedia.org/wiki/Pronom_mhemuż">pronom mehmuż</ref></item></list>
suf<hi rend="bold">u</hi>, xagħar<hi rend="bold">hom</hi>, qalb<hi rend="bold">ha</hi>,
<list type="unordered"><item><hi rend="bold">Fl-għamla ta' l-istat kostrutt</hi>:</item></list>
denb il-qattus, tarf il-ġnien
<p>Fl-istat kostrutt ir-rabta hija bejn żewġ nomi, fejn l-ewwel nom, imsejjaħ in-<hi rend="bold">nom reġġent</hi>, jiġi ddeterminat jew speċifikat aktar preċiżament mit-tieni nom (imsejjaħ <hi rend="bold">komplement</hi>). In-nom reġġent huwa dejjem mingħar <ref target="https://mt.wikipedia.org/wiki/Artiklu_(Grammatika)">artiklu</ref> u it-tieni nom ma jeħtieġx il-partiċella <hi rend="bold">ta'</hi></p>
<p>Żewġ nomi wara xulxin ikunu fl-istat kostrutt biss meta it-tieni nom jiddetermina l-ewwel wieħed</p>
Eż: <hi rend="italic">dahar is-siġġu</hi> (stat kostrutt) vs. <hi rend="italic">tazza nbid</hi>
Użu
<p>Il-ġenitiv jesprimi rabta ta' possessjoni, jew relazzjoni dejqa bejn suġġett u oġġett.</p>
<p>Eżempju: Il-mistidnin ġew f'dar Francesca, dakinhar filgħaxija.</p>
<p>L-istat konstrutt huwa "f'dar Francesca"</p>
<p>F'dar = suġġett</p>
<p>Francesca = oġġett</p>
</text></body></html>