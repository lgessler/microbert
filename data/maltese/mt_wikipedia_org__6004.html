<html><body><text id="wikipedia_mt_wikipedia_org__6004.html" ns="0" revid="274118" sourceurl="https://mt.wikipedia.org/wiki/Sligo" title="Sligo" type="wikipedia">Sligo
<p><hi rend="bold">Sligo</hi> hija belt żgħira fir-<ref target="https://mt.wikipedia.org/wiki/Repubblika_ta'_l-Irlanda">Repubblika ta' l-Irlanda</ref>, u dik ewlenija ta' <ref target="https://mt.wikipedia.org/wiki/County_Sligo">County Sligo</ref>. Fl-2006 kienet tgħodd 18 -il elf ruħ. Hija tinsab imdawra b'muntanji u nixxigħat. L-eqreb belt ta' l-istess kobor hija dik ta' <ref target="https://mt.wikipedia.org/wiki/Derry">Derry</ref> fl-<ref target="https://mt.wikipedia.org/wiki/Irlanda_ta'_Fuq">Irlanda ta' Fuq</ref>, li hija 120 kilometru 'l bogħod. </p>
Nies Magħrufa
<figure><caption>W. B. Yeats f'Sligo</caption></figure>
<p>Fost l-aktar nies magħrufa li ħarġu minn din il-belt hemm id-direttur tal-films <ref target="https://mt.wikipedia.org/wiki/Neil_Jordan">Neil Jordan</ref>. Il-poeta <ref target="https://mt.wikipedia.org/wiki/William_Butler_Yeats">William Butler Yeats</ref> għadda snin twal fi Sligo, u jinsab midfun f'Drumcliffe, <ref target="https://mt.wikipedia.org/wiki/County_Sligo">County Sligo</ref>. </p>
<p>Ħuh il-pittur <ref target="https://mt.wikipedia.org/wiki/Jack_Butler_Yeats">Jack Butler Yeats</ref> huwa l-artista li l-aktar li ta fama lil din il-belt ċkejkna, meta kien għamel żmien twil ipitter it-toroq u l-port tagħha, kif ukoll il-pajsaġġ tal-madwar.</p>
Biex tasal Sligo
<p>Sligo qiegħda ftit kilometri biss 'il bogħod mill-Irlanda ta' Fuq, għalkemm l-aħjar modi ta' trasport pubbliku huma permezz tal-ferrovija li taħdem tliet darbiet kuljum lejn <ref target="https://mt.wikipedia.org/wiki/Dublin">Dublin</ref> via Mullingar. Jekk wieħed irid jasal <ref target="https://mt.wikipedia.org/wiki/Derry">Derry</ref> fl-Irlanda ta' Fuq, l-aħjar jaqbad is-servizz tal-pullman li jitlaq minn <ref target="https://mt.wikipedia.org/wiki/Galway">Galway</ref> u li jieqaf għal ftit ħin fi Sligo.</p>
<p>L-ajruport ta' Sligo huwa ħames kilometri biss mill-qalba tal-belt. Huwa għandu titjiriet diretti lejn <ref target="https://mt.wikipedia.org/wiki/Dublin">Dublin</ref> li tieħu 40 minuta u lejn <ref target="https://mt.wikipedia.org/wiki/Manchester">Manchester</ref>, li tieħu 80 minuta.</p>

Referenza
<list type="unordered"><item><ref target="http://www.sligoborough.ie/">Kunsill Lokali ta' Sligo</ref></item>
<item><ref target="http://franklludwig.com/photographs.html">Ritratti tal-pajsaġġ madwar Sligo</ref></item>
<item><ref target="http://www.yeats-sligo.com/">Sit uffiċjali tas-Sligo Yeats Society</ref></item>
<item><ref target="http://www.sligoairport.com/">Sit uffiċjali ta' l-Ajruport ta' Sligo</ref></item>
<item><ref target="http://www.sligorovers.com/">Sligo Rovers F.C.</ref></item></list>
</text></body></html>