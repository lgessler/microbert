<html><body><text id="wikipedia_mt_wikipedia_org__23804.html" ns="0" revid="249712" sourceurl="https://mt.wikipedia.org/wiki/Ivan_Bek" title="Ivan Bek" type="wikipedia">Ivan Bek
<p><hi rend="bold">Ivan "Ivica" Bek</hi> jew <hi rend="bold">Yvan Beck</hi> (bis-<ref target="https://mt.wikipedia.org/wiki/Lingwa_Serba">Serb</ref>: Иван Бек; <ref target="https://mt.wikipedia.org/wiki/Belgrad">Belgrad</ref>, <ref target="https://mt.wikipedia.org/wiki/29_ta'_Ottubru">29 ta' Ottubru</ref> <ref target="https://mt.wikipedia.org/wiki/1909">1909</ref> – <ref target="https://mt.wikipedia.org/wiki/Sète">Sète</ref>, <ref target="https://mt.wikipedia.org/wiki/2_ta'_Ġunju">2 ta' Ġunju</ref> <ref target="https://mt.wikipedia.org/wiki/1963">1963</ref>) kien eks-plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Jugożlavja">Jugożlav</ref>.</p>
Bijografija
<p>Bek twieled f'Čubura, fis-subborg tal-kapitali Serba ta' <ref target="https://mt.wikipedia.org/wiki/Belgrad">Belgrad</ref>, minn missier <ref target="https://mt.wikipedia.org/wiki/Ġermanja">Ġermaniż</ref> u omm <ref target="https://mt.wikipedia.org/wiki/Repubblika_Ċeka">Ċeka</ref>. Ta' sittax-il sena beda jilgħab ma' <ref target="https://mt.wikipedia.org/wiki/OFK_Beograd">BSK Beograd</ref> fejn skorja 51 gowl f'50 logħba. Fl-1928, Bek ingħaqad ma' <ref target="https://mt.wikipedia.org/wiki/FK_Mačva_Šabac">Mačva</ref> u ftit wara ssieħeb mat-tim Franċiż ta' <ref target="https://mt.wikipedia.org/wiki/FC_Sète">Sète</ref>. Fl-ewwel staġun tiegħu wasal sal-finali tat-tazza, però tilfu 2–0 kontra <ref target="https://mt.wikipedia.org/wiki/Montpellier_HSC">Montpellier</ref>. Fis-sena ta' wara, Sète għal darb'oħra laħqu l-finali u din id-darba għelbu 3–1 lil <ref target="https://mt.wikipedia.org/wiki/Racing_Club_de_France_football_Colombes_92">RC France</ref> b'Bek jiskorja żewġ gowls fil-<ref target="https://mt.wikipedia.org/wiki/Ħin_supplementari">ħin miżjud</ref>. Wara li mar ma' Urania Genève Sport, erba' snin wara ma' Sète, Bek ifforma parti mill-ewwel tim li għamel id-Doppjetta tat-trofej fi Franza.</p>
<p>Fuq livell internazzjonali, Bek għen lill-<ref target="https://mt.wikipedia.org/wiki/Tim_nazzjonali_tal-futbol_tal-Jugożlavja">Jugożlavja</ref> jikklassifikaw fit-tielet post tat-<ref target="https://mt.wikipedia.org/wiki/Tazza_tad-Dinja_tal-Futbol">Tazza tad-Dinja</ref> fl-<ref target="https://mt.wikipedia.org/wiki/Urugwaj">Urugwaj</ref>. Mal-Jugożlavja lagħab it-<ref target="https://mt.wikipedia.org/wiki/Tazza_tad-Dinja_tal-Futbol_1930">Tazza tad-Dinja tal-1930</ref> u spiċċa bi tliet gowls. Aktar tard, eżattament fl-1933, Bek kiseb iċ-ċittadinanza Franċiża u fi Frar tal-1935 ġie magħżul għall-ewwel darba mat-<ref target="https://mt.wikipedia.org/wiki/Tim_nazzjonali_tal-futbol_tal-Italja">tim Franċiż</ref> fil-logħba kontra l-<ref target="https://mt.wikipedia.org/wiki/Tim_nazzjonali_tal-futbol_tal-Italja">Italja</ref>.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
<p>Hu miet f'Ġunju tal-1963 kawża ta' attakk tal-qalb u ġie midfun fiċ-ċimiterju ta' Le Py f'Sète fil-15 ta' Ġunju 1963.</p>
Unuri
Klabb
Sète
<list type="unordered"><item><ref target="https://mt.wikipedia.org/wiki/Ligue_1">Ligue 1</ref>: 1934</item>
<item><ref target="https://mt.wikipedia.org/wiki/Coupe_de_France">Coupe de France</ref>: 1930, 1934</item></list>


Ħoloq esterni
<list type="unordered"><item>(FR)  <ref target="https://www.fff.fr/equipes-de-france/tous-les-joueurs/fiche-joueur/124-yvan-beck">Profil fuq is-sit tal-Federazzjoni Franċiża</ref></item>
<item><ref target="https://www.national-football-teams.com/player/22863.html">Il-Paġna prinċipali</ref> fuq National-Football-Teams.com</item></list>
</text></body></html>