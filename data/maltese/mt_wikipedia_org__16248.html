<html><body><text id="wikipedia_mt_wikipedia_org__16248.html" ns="0" revid="246824" sourceurl="https://mt.wikipedia.org/wiki/Robert-Joseph_Pothier" title="Robert-Joseph Pothier" type="wikipedia">Robert-Joseph Pothier<figure><caption>Basso riljev ta' Pothier, Joseph Kiselewski, 1950</caption></figure>
<figure><caption><hi rend="italic">Traités des contrats aléatoires</hi>, <ref target="https://mt.wikipedia.org/wiki/1767">1767</ref>.</caption></figure>
<p><hi rend="bold">Robert Joseph Pothier</hi> (<ref target="https://mt.wikipedia.org/wiki/Orléans">Orléans</ref>, <ref target="https://mt.wikipedia.org/wiki/9_ta'_Jannar">9 ta' Jannar</ref> <ref target="https://mt.wikipedia.org/wiki/1699">1699</ref> – <ref target="https://mt.wikipedia.org/wiki/Orléans">Orléans</ref>, <ref target="https://mt.wikipedia.org/wiki/2_ta'_Marzu">2 ta' Marzu</ref> <ref target="https://mt.wikipedia.org/wiki/1772">1772</ref>) kien <ref target="https://mt.wikipedia.org/wiki/Ġurista">ġurista</ref> <ref target="https://mt.wikipedia.org/wiki/Franza">Franċiż</ref>. </p>
<p>Wara l-istudji fil-liġi, fl-1720 ġie nnominat imħallef maġistrat tat-tribunal ta' Orléans, kif kienu qablu missieru u nannuh. Żamm l-inkarigu għal tnejn u ħamsin sena. Ta attenzjoni partikolari għat-testi ta' <ref target="https://mt.wikipedia.org/wiki/Ġustinjanu_I">Ġustinjanu</ref>, bit-tir li jikkordina u jippreżenta f'ordni loġiku l-massimu tad-<ref target="https://mt.wikipedia.org/wiki/Dritt_Ruman">Dritt Ruman</ref>. It-test tiegħu "Pandectae Justinianae in novum ordinem digestae" (ippubblikat bejn l-1748 u l-1752) sar klassiku tal-istudji tad-Dritt Ruman. Fl-1749 kiseb il-kattedra tal-liġi fl-Università ta' Orléans.</p>
<p>Fit-"Traité des obligations" żviluppa teorija tad-<ref target="https://mt.wikipedia.org/wiki/Dritt_ċivili">dritt ċivili</ref> msejjes fuq id-<ref target="https://mt.wikipedia.org/wiki/Dritt_morali">dritt morali</ref>. Abbażi tal-morali Nisranija, iddikjara ruħu kontra il-metdi tal-interrogatorju ta' dak iż-żmien, li kienu jikkonsistu f'turmenti ta' intensità li tikber ftit ftit. Il-produzzjoni xjentifika tiegħu kollha – magħrufa bħala t-Trattat ta' Pothier – għadha sal-lum il-ġurnata tal-akbar interess għall-ġurista modern, billi intużat bil-kbir mill-Kummissjoni li <ref target="https://mt.wikipedia.org/wiki/Napuljun_I_ta'_Franza">Napuljun</ref> fdalha l-kompitu li tirrediġi l-<hi rend="italic">Code Civil</hi> il-ġdid.</p>
<p>Fost il-bosta xogħlijiet tiegħu hemm dawn:</p>
<list type="unordered"><item><hi rend="italic">Traité des obligations</hi> [Trattat tal-Obbligazzjonijiet] (1761)</item>
<item><hi rend="italic">Du Contrat de vente</hi> [Dwar il-Kuntratt tal-Bejgħ] (1762)</item>
<item><hi rend="italic">Du Contrat de bail</hi> [Dwar il-Kuntratt tal-Kiri] (1764)</item>
<item><hi rend="italic">Du Contrat de société</hi> [Dwar il-Kuntratt tas-Soċjetà] (1765)</item>
<item><hi rend="italic">Des Contrats de prêt de consomption </hi>[Dwar il-Kuntratt tas-Self għall-Konsum] (1766)</item>
<item><hi rend="italic">Du Contrat de depot et de mandat</hi> [Dwar il-Kuntratt tad-Depożitu u l-Mandat] (1766)</item>
<item><hi rend="italic">Du Contrat de nantissement</hi> (1767)</item></list>
</text></body></html>