<html><body><text id="wikipedia_mt_wikipedia_org__12867.html" ns="0" revid="249610" sourceurl="https://mt.wikipedia.org/wiki/Elena_Gheorghe" title="Elena Gheorghe" type="wikipedia">Elena Gheorghe
<p><hi rend="bold">Elena Gheorghe</hi> (<ref target="https://mt.wikipedia.org/wiki/30_ta'_Lulju">30 ta' Lulju</ref> <ref target="https://mt.wikipedia.org/wiki/1985">1985</ref>) hi <ref target="https://mt.wikipedia.org/wiki/Kantanta">kantanta</ref> <ref target="https://mt.wikipedia.org/wiki/Rumanija">Rumena</ref>. Gheorghe irrapreżentat lill-<ref target="https://mt.wikipedia.org/wiki/Rumanija_fil-Festival_tal-Eurovision">Rumanija</ref> fil-<ref target="https://mt.wikipedia.org/wiki/Festival_tal-Eurovision_2009">Festival tal-Eurovision 2009</ref> u kkwalifikat għall-finali. L-iżblokk fix-xena mużikali wasal fl-2003, b'waħda mill-aqwa kanzunetti mir-repertorju tagħha "Te Ador".</p>
Bijografija
<p>Elena Gheorghe hi ta' dixxendenza Rumena u Maċedona-Rumena.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref><ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Ħafna mid-dixxendenti tagħha huma qassisin Ortodossi. Hi għandha oħtha, li hi ġurnalista u ħuha, Costin, li jilgħab il-futbol ma' <ref target="https://mt.wikipedia.org/wiki/Sportul_Studenţesc">Sportul Studenţesc</ref>. Ommha, Mărioara Gheorghe hi artista tal-folk. Id-debutt tagħha fix-xena tal-folk wasal meta kellha tliet snin bil-kanzunetta <hi rend="italic">Sus în Deal în Poieniţă</hi>.</p>
<p>Gheorghe bdiet tkanta ma' Mandinga, grupp mużikali fuq stil Latin li gawda ħafna suċċess, fejn f'Ġunju tal-2003 ħareġ l-ewwel album bl-isem ta' <hi rend="italic">...De Corazón</hi>. Mandinga ikklassifikaw fir-raba' post fil-finali nazzjonali Rumena f'Marzu tal-2005 bil-kanzunetta <hi rend="italic">My Sun</hi> u sena wara ngħataw diska tad-deheb. F'Jannar tal-2006 hi fetħet skola taż-żfin imsejħa <hi rend="italic">Passitos</hi> u xahar wara temmet l-kollaborazzjoni tagħha ma' Madinga, fejn bdiet karriera bħala solista bl-għajnuna tal-produttur mużikali Laurenţiu Duţă. F'Ġunju tal-2006 Elena ħarġet l-ewwel album bħala solista, bit-titlu <hi rend="italic">Your Voice</hi>.</p>
<p>F'Marzu tal-2007 Elena rebħet l-unur <hi rend="italic">Radio România Actualitaţi</hi> bħala l-aqwa esebizzjoni tal-2006 u ġiet nominata għal "L-Aqwa Kanzunetta 2006" bil-kanzunetta <hi rend="italic">Your Voice</hi>. F'Awwissu tal-2007, fir-<hi rend="italic">Romanian Top Hit Music Awards</hi>, Elena rebħet l-unur ta' "L-Aqwa Kanzunetta 2007" b'<hi rend="italic">Your Brown Eyes</hi>.</p>
Eurovision 2009
<p>Fil-31 ta' Jannar, 2009, Gheorghe intgħażlet bħala l-ambaxxatriċi tar-<ref target="https://mt.wikipedia.org/wiki/Rumanija">Rumanija</ref> fil-<ref target="https://mt.wikipedia.org/wiki/Festival_tal-Eurovision_2009">Festival tal-Eurovision 2009</ref> f'<ref target="https://mt.wikipedia.org/wiki/Moska">Moska</ref>, ġewwa r-<ref target="https://mt.wikipedia.org/wiki/Russja">Russja</ref>. Hi kantat il-kanzunetta "The Balkan Girls", kanzunetta li wara li għaddiet mis-semifinali, spiċċat fid-19-il post b'40 punti fil-finali.</p>
Diskografija
Albums
<list type="unordered"><item>2006 – <hi rend="italic">Vocea Ta</hi></item>
<item>2008 – <hi rend="italic">Lilicea Vreariei</hi></item>
<item>2008 – <hi rend="italic">Te Ador</hi></item></list>




Ħoloq esterni

<list type="unordered"><item><ref target="http://www.youtube.com/user/ElenaGheorgheOficial">Stazzjon uffiċjali fuq YouTube</ref></item></list>
</text></body></html>