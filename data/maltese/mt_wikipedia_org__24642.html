<html><body><text id="wikipedia_mt_wikipedia_org__24642.html" ns="0" revid="265535" sourceurl="https://mt.wikipedia.org/wiki/Mabel_Strickland" title="Mabel Strickland" type="wikipedia">Mabel Strickland
<p><hi rend="bold">Mabel Strickland</hi> (Malta, 8 ta' Jannar, 1899, <ref target="https://mt.wikipedia.org/wiki/Ħal_Lija">Ħal Lija</ref>, Malta — 29 ta' Novembru, 1988) kienet politika, ġurnalista, u propjetarja ta' ġurnal, Maltija.</p>
<p>Bint il-Baruni <ref target="https://mt.wikipedia.org/wiki/Gerald_Strickland">Gerald Strickland</ref>, ir-raba' <ref target="https://mt.wikipedia.org/wiki/Prim_Ministru_ta'_Malta">Prim Ministru ta' Malta</ref>, u Lady Edeline Sackville Strickland, hija kellha żewġ ħutha bniet.</p>
<p>Meta twieldet, missierha kien is-segretarju ewlieni tal-Gvernatur ta' Malta. Meta kienet żgħira telqet minn Malta għall-Awstralja u qatt ma tgħallmet il-lingwa Maltija. Lura Malta fl-1917, Mabel ħadmet għal ftit fil-Kwartieri tar-Royal Navy.</p>
Il-Partit Kostituzzjonali
<p>Fl-1921, saret assistenta segretarja tal-Partit Kostituzzjonali ta' missierha. Matul it-tmexxija ta' missierha bħala Prim Ministru (1927–32), Mabel kienet konsulent tiegħu. </p>
The Times of Malta
<p>Sa mill-1935, Mabel saret editur tal-ġurnali mmexxijin minn familtha, <hi rend="italic">The Times of Malta</hi> u <hi rend="italic">Il-Berqa</hi>. L-attakki tal-gwerra qerdu l-uffiċji tal-ġurnali tagħha, iżda xorta ħarġet il-ġurnali stampati f'għar fil-blat taħt il-Belt Valletta u l-ġurnal ħareġ dejjem.</p>
<p>Meta <hi rend="italic">The Times</hi> ta' Londra sofriet ukoll minn attakki tal-Gwerra fl-1940, kitbet hekk lill-editur: "<hi rend="italic">Times of Malta</hi> sends greetings and congratulations on your and your colleagues' escape and on your great achievement of uninterrupted publication regardless severe German bombing <hi rend="italic">Times</hi> famous offices." </p>
<p>Meta missierha miet fl-1940, Mabel saret il-kap de facto tal-Partit Kostituzzjonali u s-sid tal-ġurnali.</p>
<p>Mabel Strickland kienet unurata bl-Order of the British Empire għall-ħidma tagħha fil-gwerra fl-1944. Fl-aħħar xhur tal-gwerra, kienet korrispondenta tal-gwerra għall-ġurnali tagħha, u kienet mat-21st Army Group tal-British Army of the Rhine. </p>
<p>Wara l-Gwerra, il-partit tagħha baqa' ħafna favur l-Ingilterra. Konservattiva fi ħwejjeġ soċjali, kontra t-tassazzjoni diretta jew żjidiet fit-taxxa ta' suċċessjoni. Fi Frar 1946, il-partit xolja.</p>
<p>Fl-1945, kien hemm tliet nisa fl-Assemblea Nazzjonali: J. Burns Debono, Helen Buhagiar u Mabel Strickland.</p>
Progressive Constitutional Party
<p>Fl-1950, Strickland kienet eletta fl-Assemblea Leġislattiva (il-Parlament) f'isem il-Partit Kostituzzjonali li reġgħet irxuxtatu u reġgħet kienet eletta 1951. Fl-1953 waqqfet partit ġdid, il-Progressive Constitutional Party (PCP) iżda fl-1955 dan il-partit ma tella' ebda kandidat.</p>
<p>Strickland irnexxielha terġa' tkun eletta fl-elezzjonijiet tal-1962 u baqgħet fil-Parlament sal-1966. Ma telgħetx fl-1966 u fl-1971.</p>
<p>Fl-1989, fost l-oħrajn, il-Perit <ref target="https://mt.wikipedia.org/wiki/Dom_Mintoff">Dom Mintoff</ref> f’intervent fil-Kamra tad-Deputati rrefera għal Mabel Strickland. Sostna li hi “ġġieldet għall-Imperu (Ingliż), ratu jintemm, jisfaxxa … iġġieldet għall-Partit tagħha, l-istess. Ma ridtx inkun xagħra f’ġisimha kif għexet din il-mara, għaliex ħajjitha ħajja traġika … Spiċċat biex missierha ġie skumnikat ukoll. It-traġedji kollha kellha din. Il-veru li fejn tmiss kien jaqa’ l-għawġ!”</p>
</text></body></html>