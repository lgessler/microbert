<html><body><text id="wikipedia_mt_wikipedia_org__5547.html" ns="0" revid="231688" sourceurl="https://mt.wikipedia.org/wiki/Opossum_%C4%A1urdien_ta%27_denbu_o%C4%A7xon" title="Opossum ġurdien ta' denbu oħxon" type="wikipedia">Opossum ġurdien ta' denbu oħxon
<p>L-<hi rend="bold">Opossum ġurdien ta' denbu oħxon</hi> jista jkun wieħed minn għaxar <ref target="https://mt.wikipedia.org/wiki/Speċi">speċi</ref> ta' <ref target="https://mt.wikipedia.org/wiki/Opossum">opossumi</ref> magħrufin xjentifikament bħala <hi rend="italic"><ref target="https://mt.wikipedia.org/wiki/Thylamys_sp.">Thylamys sp.</ref></hi> jew l-ispeċi kollha fil-<ref target="https://mt.wikipedia.org/wiki/Ġeneru">ġeneru</ref> <hi rend="italic"><ref target="https://mt.wikipedia.org/wiki/Thylamys">Thylamys</ref></hi>.  </p>
<p>Dawn huma mammiferi marsupjali, membri tat-<ref target="https://mt.wikipedia.org/wiki/Tribù">tribù</ref> <ref target="https://mt.wikipedia.org/wiki/Thylamyini">Thylamyini</ref>, fis-<ref target="https://mt.wikipedia.org/wiki/Sottofamilja">sottofamilja</ref> <ref target="https://mt.wikipedia.org/wiki/Didelphinae">Didelphinae</ref>, fil-<ref target="https://mt.wikipedia.org/wiki/Familja_(bijoloġija)">familja</ref> <ref target="https://mt.wikipedia.org/wiki/Didelphidae">Didelphidae</ref> (<ref target="https://mt.wikipedia.org/wiki/Didelfidu">didelfidi</ref>), tal-ordni <ref target="https://mt.wikipedia.org/wiki/Didelphimorphia">Didelphimorphia</ref> (<ref target="https://mt.wikipedia.org/wiki/Didelfimorfju">didelfimorfji</ref>), nattivi tal-kontinent tal-<ref target="https://mt.wikipedia.org/wiki/Amerika_t'Isfel">Amerika t'Isfel</ref>. </p>
<p>L-opossumi ġrieden ta' denbhom oħxon huma marsupjali żgħar li ġeneralment ikunu jiżnu bejn 18 u 55 gramma u jikbru bejn 7 u 15-il ċentimetru eskluż id-denb ta' bejn 9 u 16-il ċentimetru ieħor. Il-membri kollha ta' dan il-ġeneru kif jgħid isimhom, għandhom denbhom minfuħ u oħxon. Dan huwa addattament għall-abitat f'elevazjoni għolja li jgħixu fiħ dawn l-opossumi u b'hekk għandhom il-kapaċità li jaħżnu x-xaħam f'denbhom biex dan jintuża' fi żmenijiet kesħin meta jkun hemm nuqqas ta' ikel.   </p>
<p><hi rend="italic"><ref target="https://mt.wikipedia.org/wiki/Thylamys_sp.">Thylamys sp.</ref></hi> huma ta' abitudni notturna u l-quċċata tal-attività tagħhom tintlaħaq bil-lejl, b'attività minima ħafna matul il-ġurnata. Dawn il-marsupjali jippreferu jgħixu f'abitat ta' foresti subtropikali u tropikali umdi normalment fil-muntanji jew f'elevazjonijiet għolja. Dawn il-mammiferi huma kemm arborji, jew jgħixu fis-siġar, kif ukoll terrestri jew jgħixu fuq l-art.</p>
Dieta
<p>L-<ref target="https://mt.wikipedia.org/wiki/Opossum_grazzjuż">Opossumi grazzjużi</ref> huma mammiferi marsupjali primarjament <ref target="https://mt.wikipedia.org/wiki/Isettivoru">insettivori</ref> u d-dieta prinċipali tagħhom tikkonsisti minn insetti varji, għalkemm  frott, bajd tal-għasafar u annimali vertebrati żgħar bħal gremxul u ġrieden xi kultant huma inklużi fid-dieta wkoll.  </p>
Distribuzjoni
<p>Dawn l-opossumi għandhom distribuzjoni vasta fil-kontinent tal-<ref target="https://mt.wikipedia.org/wiki/Amerika_t'Isfel">Amerika t'Isfel</ref> u jinsabu mifruxin fl-<ref target="https://mt.wikipedia.org/wiki/Arġentina">Arġentina</ref>, il-<ref target="https://mt.wikipedia.org/wiki/Bolivja">Bolivja</ref>, il-<ref target="https://mt.wikipedia.org/wiki/Brażil">Brażil</ref>, iċ-<ref target="https://mt.wikipedia.org/wiki/Ċili">Ċili</ref>, il-<ref target="https://mt.wikipedia.org/wiki/Paragwaj">Paragwaj</ref> u l-<ref target="https://mt.wikipedia.org/wiki/Peru">Peru</ref>.</p>
Klassifikazjoni
<list type="unordered"><item>Ordni <ref target="https://mt.wikipedia.org/wiki/Didelphimorphia">Didelphimorphia</ref>
<list type="unordered"><item>Superfamilja <ref target="https://mt.wikipedia.org/wiki/Didelphoidea">Didelphoidea</ref>
<list type="unordered"><item>Familja <ref target="https://mt.wikipedia.org/wiki/Didelphidae">Didelphidae</ref>
<list type="unordered"><item>Sottofamilja <ref target="https://mt.wikipedia.org/wiki/Didelphinae">Didelphinae</ref>
<list type="unordered"><item>Tribù <ref target="https://mt.wikipedia.org/wiki/Thylamyini">Thylamyini</ref>
<list type="unordered"><item>Ġeneru <hi rend="italic"><ref target="https://mt.wikipedia.org/wiki/Thylamys">Thylamys</ref></hi>
<list type="unordered"><item><ref target="https://mt.wikipedia.org/wiki/Opossum_ġurdien_ta'_denbu_oħxon_ta'_Cinderella">Opossum ġurdien ta' denbu oħxon ta' Cinderella</ref>, <hi rend="italic"><ref target="https://mt.wikipedia.org/wiki/Thylamys_cinderella">Thylamys cinderella</ref></hi> (Thomas,1902)</item>
<item><ref target="https://mt.wikipedia.org/wiki/Opossum_ġurdien_ta'_denbu_oħxon_eleganti">Opossum ġurdien ta' denbu oħxon eleganti</ref>, <hi rend="italic"><ref target="https://mt.wikipedia.org/wiki/Thylamys_elegans">Thylamys elegans</ref></hi> (Waterhouse,1839)</item>
<item><ref target="https://mt.wikipedia.org/wiki/Opossum_ġurdien_ta'_denbu_oħxon_ta'_Karimi">Opossum ġurdien ta' denbu oħxon ta' Karimi</ref>, <hi rend="italic"><ref target="https://mt.wikipedia.org/wiki/Thylamys_karimii">Thylamys karimii</ref></hi> (Petter,1968)</item>
<item><ref target="https://mt.wikipedia.org/wiki/Opossum_ġurdien_ta'_denbu_oħxon_tal-Paragwaj">Opossum ġurdien ta' denbu oħxon tal-Paragwaj</ref>, <hi rend="italic"><ref target="https://mt.wikipedia.org/wiki/Thylamys_macrurus">Thylamys macrurus</ref></hi> (Olfers,1818)</item>
<item><ref target="https://mt.wikipedia.org/wiki/Opossum_ġurdien_ta'_denbu_oħxon_ta'_żaqqu_bajda">Opossum ġurdien ta' denbu oħxon ta' żaqqu bajda</ref>, <hi rend="italic"><ref target="https://mt.wikipedia.org/wiki/Thylamys_pallidior">Thylamys pallidior</ref></hi> (Thomas,1902)</item>
<item><ref target="https://mt.wikipedia.org/wiki/Opossum_ġurdien_ta'_denbu_oħxon_komuni">Opossum ġurdien ta' denbu oħxon komuni</ref>, <hi rend="italic"><ref target="https://mt.wikipedia.org/wiki/Thylamys_pusillus">Thylamys pusillus</ref></hi> (Desmarest,1804)</item>
<item><ref target="https://mt.wikipedia.org/wiki/Opossum_ġurdien_ta'_denbu_oħxon_arġentat">Opossum ġurdien ta' denbu oħxon arġentat</ref>, <hi rend="italic"><ref target="https://mt.wikipedia.org/wiki/Thylamys_sponsorius">Thylamys sponsorius</ref></hi> (Thomas,1921)</item>
<item><ref target="https://mt.wikipedia.org/wiki/Opossum_ġurdien_ta'_denbu_oħxon_ta'_Tate">Opossum ġurdien ta' denbu oħxon ta' Tate</ref>, <hi rend="italic"><ref target="https://mt.wikipedia.org/wiki/Thylamys_tatei">Thylamys tatei</ref></hi> (Handley,1957)</item>
<item><ref target="https://mt.wikipedia.org/wiki/Opossum_ġurdien_ta'_denbu_oħxon_nanu">Opossum ġurdien ta' denbu oħxon nanu</ref>, <hi rend="italic"><ref target="https://mt.wikipedia.org/wiki/Thylamys_velutinus">Thylamys velutinus</ref></hi> (Wagner,1842)</item>
<item><ref target="https://mt.wikipedia.org/wiki/Opossum_ġurdien_ta'_denbu_oħxon_ta'_żaqqu_kannella_fl-isfar">Opossum ġurdien ta' denbu oħxon ta' żaqqu kannella fl-isfar</ref>, <hi rend="italic"><ref target="https://mt.wikipedia.org/wiki/Thylamys_venustus">Thylamys venustus</ref></hi> (Thomas,1902)</item></list></item></list></item></list></item></list></item></list></item></list></item></list>
Referenzi
<list type="unordered"><item>Braun, J. K., Ronald A. Van Den Bussche, Philip K. Morton, and Michael A. Mares. 2005. Phylogenetic and biogeographic relationships of mouse opossums Thylamys (Didelphimorphia, Didelphidae) in southern South America.</item>
<item>Gardner, Alfred (November 16, 2005). Wilson, D. E., and Reeder, D. M. (eds) Mammal Species of the World, 3rd edition, Johns Hopkins University Press, 3-18. <ref target="https://mt.wikipedia.org/wiki/Special:BookSources/0801882214">ISBN 0-801-88221-4</ref></item>
<item><ref target="http://www.knowyoursto.com/didelphidae/thymalys.html">Informazzjoni dwar l-ispeċi ta' Opossum ta' denbhom oħxon: <hi rend="italic">Thylamys</hi></ref></item>
<item><ref target="http://www.webcitation.org/query?id=1256601206076925&amp;url=www.geocities.com/mammal_taxonomy/nederlands2.html">Tassonomija tal-Mammiferi</ref></item></list>
Ħoloq esterni
<list type="unordered"><item>New World Marsupial Specialist Group 1996.<ref target="http://www.iucnredlist.org/search/details.php/40517/all">Thylamys elegans</ref> In: IUCN 2006. 2006 IUCN Red List of Threatened Species. Downloaded on 19 January 2007.</item>
<item>New World Marsupial Specialist Group 1996.<ref target="http://www.iucnredlist.org/search/details.php/21867/all">Thylamys macrurus</ref> In: IUCN 2006. 2006 IUCN Red List of Threatened Species. Downloaded on 19 January 2007.</item>
<item>New World Marsupial Specialist Group 1996.<ref target="http://www.iucnredlist.org/search/details.php/40518/all">Thylamys pallidior</ref> In: IUCN 2006. 2006 IUCN Red List of Threatened Species. Downloaded on 19 January 2007.</item>
<item>New World Marsupial Specialist Group 1996.<ref target="http://www.iucnredlist.org/search/details.php/40519/all">Thylamys pusillus</ref> In: IUCN 2006. 2006 IUCN Red List of Threatened Species. Downloaded on 19 January 2007.</item>
<item>New World Marsupial Specialist Group 1996.<ref target="http://www.iucnredlist.org/search/details.php/40520/all">Thylamys velutinus</ref> In: IUCN 2006. 2006 IUCN Red List of Threatened Species. Downloaded on 19 January 2007.</item>
<item><ref target="http://www.knowyoursto.com/didelphidae/marmosops.html">Informazzjoni ġenerali u lista varja ta' membri fil-ġeneru <hi rend="italic">Thylamys</hi> </ref></item>
<item><ref target="http://www.natureserve.org/infonatura/">Infonatura, sit b'informazjoni dwar il-fawna tal-kontinent tal-Amerika t'Isfel inklużi il-marsupjali tal-ġeneru <hi rend="italic">Thylamys</hi></ref></item></list>
</text></body></html>