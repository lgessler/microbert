<html><body><text id="wikipedia_mt_wikipedia_org__21027.html" ns="0" revid="269815" sourceurl="https://mt.wikipedia.org/wiki/Gonzalo_Javier_Rodr%C3%ADguez" title="Gonzalo Javier Rodríguez" type="wikipedia">Gonzalo Javier Rodríguez
<p><hi rend="bold">Gonzalo Javier Rodríguez</hi> (<ref target="https://mt.wikipedia.org/wiki/Buenos_Aires">Buenos Aires</ref>, <ref target="https://mt.wikipedia.org/wiki/10_ta'_April">10 ta' April</ref> <ref target="https://mt.wikipedia.org/wiki/1984">1984</ref>) huwa plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Arġentina">Arġentin</ref> li jilgħab bħala <ref target="https://mt.wikipedia.org/wiki/Difensur">difensur</ref>.</p>
Karriera
<p>Wara li beda l-karriera tiegħu ma' <ref target="https://mt.wikipedia.org/wiki/San_Lorenzo_de_Almagro">San Lorenzo</ref> fejn magħhom għamel sentejn, fil-bidu tal-istaġun 2004–05 ingħaqad mal-klabb Spanjol ta' <ref target="https://mt.wikipedia.org/wiki/Villarreal_CF">Villarreal</ref> f'kuntratt ta' ħames snin. Fis-16 ta' April 2006, weġġa' fil-ligamenti tal-irkoppa x-xellugija fejn baqa' barra mil-logħob għal tmien ġimgħat. Fid-19 ta' Awwissu 2006, reġa weġġa' mill-ġdid fejn ċarrat il-<ref target="https://mt.wikipedia.org/wiki/Ligament_kruċjat">ligament kruċjat</ref> tal-irkoppa x-xellugija li ħallietu barra għal seba' xhur. Ir-ritorn tiegħu ftit li xejn dam, minħabba li fl-14 ta' Ġunju 2007, weġġa' għal darb'oħra l-irkoppa u kellu jiġi operat u jibqa' inattiv għal sitt xhur.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Wara l-perjodi ta' inattività, mill-<ref target="https://mt.wikipedia.org/wiki/La_Liga_2008–09">istaġun 2008–09</ref> reġa' stabilixxa ruħu mal-ewwel tim u fforma koppja difensiva ma' <ref target="https://mt.wikipedia.org/wiki/Diego_Godin">Diego Godin</ref>.</p>
<p>Nhar it-3 ta' Awwissu 2012, ittrasferixxa ma' <ref target="https://mt.wikipedia.org/wiki/ACF_Fiorentina">Fiorentina</ref> għas-somma ta' €1.5 miljun.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Iddebutta fis-<ref target="https://mt.wikipedia.org/wiki/Serie_A">Serie A</ref> fil-25 ta' Awwissu kontra <ref target="https://mt.wikipedia.org/wiki/Udinese_Calcio">Udinese</ref> fir-rebħa ta' 2–1. L-ewwel gowl bil-flokk vjola wasal fil-21 ta' Ottubru fil-logħba kontra <ref target="https://mt.wikipedia.org/wiki/AC_ChievoVerona">Chievo</ref>. Fl-ewwel staġun tiegħu fl-Italja skorja total ta' sitt gowls f'35 logħba fil-kampjonat.</p>
Internazzjonali
<p>Iddebutta mat-<ref target="https://mt.wikipedia.org/wiki/Tim_nazzjonali_tal-futbol_tal-Arġentina">tim nazzjonali tal-Arġentina</ref> f'Jannar tal-2001 fil-konfront kontra l-<ref target="https://mt.wikipedia.org/wiki/Tim_nazzjonali_tal-futbol_tal-Ħonduras">Ħonduras</ref>, fejn aktar tard ħa sehem fil-<ref target="https://mt.wikipedia.org/wiki/Tazza_tal-Konfederazzjonijiet_2005">Tazza tal-Konfederazzjonijiet 2005</ref>. Kawża tal-problemi fiżiċi li kellu f'April tal-2006 hu kellu jaqbeż it-<ref target="https://mt.wikipedia.org/wiki/Tazza_tad-Dinja_tal-Futbol_2006">Tazza tad-Dinja 2006</ref>.</p>
Unuri
Klabb
San Lorenzo
<list type="unordered"><item><ref target="https://mt.wikipedia.org/wiki/Copa_Sudamericana">Copa Sudamericana</ref>: 2002</item></list>
Villarreal
<list type="unordered"><item><ref target="https://mt.wikipedia.org/wiki/Tazza_Intertoto">Tazza Intertoto</ref>: 2004</item></list>


Ħoloq esterni
<list type="unordered"><item>(EN)  <ref target="http://www.transfermarkt.de/en/-/aufeinenblick/spieler_19998.html">Il-Paġna prinċipali</ref> fuq transfermarkt.de</item>
<item>{{Il-mudell <ref target="https://mt.wikipedia.org/wiki/Mudell:FIFA">FIFA</ref>}} għandu nieqes l-identifikatur u l-entità ma teżistix fuq Wikidata.</item>
<item><ref target="https://www.national-football-teams.com/player/311.html">Il-Paġna prinċipali</ref> fuq National-Football-Teams.com</item></list>
</text></body></html>