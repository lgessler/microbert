<html><body><text id="wikipedia_mt_wikipedia_org__24902.html" ns="0" revid="274152" sourceurl="https://mt.wikipedia.org/wiki/Split,_Kroazja" title="Split, Kroazja" type="wikipedia">Split, Kroazja

<p><hi rend="bold">Split</hi> (/ˈsplɪt/;<ref target="https://mt.wikipedia.org/wiki/Il-Paġna_prinċipali#cite_note-1">[1]</ref><ref target="https://mt.wikipedia.org/wiki/Il-Paġna_prinċipali#cite_note-2">[2]</ref> pronunzja bil-<ref target="https://mt.wikipedia.org/wiki/Lingwa_Kroata">Kroat</ref>: [splît]) hija t-tieni l-akbar belt tal-<ref target="https://mt.wikipedia.org/wiki/Kroazja">Kroazja</ref> u l-ikbar belt tar-reġjun tad-<ref target="https://mt.wikipedia.org/wiki/Dalmazja">Dalmazja</ref>, b'madwar 250,000 persuna jgħixu fiż-żona urbana tagħha. Tinsab fuq ix-xatt tal-Lvant tal-<ref target="https://mt.wikipedia.org/wiki/Baħar_Adrijatiku">Baħar Adrijatiku</ref> u hija mifruxa fuq <ref target="https://mt.wikipedia.org/wiki/Peniżola">peniżola</ref> ċentrali u l-inħawi tagħha. Il-belt hija ċentru tat-trasport intrareġjonali u hija destinazzjoni turistika popolari. Il-belt hija marbuta mal-gżejjer Adrijatiċi u mal-<ref target="https://mt.wikipedia.org/wiki/Peniżola_Taljana">peniżola Apennina</ref>. </p>
Isem
<p>Permezz ta' teorija popolari, il-belt kisbet isimha mill-pjanta xewkija <hi rend="italic">Calicotome spinosa</hi> (ασπάλαθος bil-<ref target="https://mt.wikipedia.org/wiki/Lingwa_Griega">Grieg</ref>), li għaliha ġiet msemmija l-kolonja Griega ta' Aspálathos (Aσπάλαθος) jew Spálathos (Σπάλαθος). It-teorija hija dubjuża peress li hemm pjanta xewkija <ref target="https://mt.wikipedia.org/wiki/Spanja">Spanjola</ref> (<hi rend="italic">Spartium junceum, Brnistra</hi> jew <hi rend="italic">žuka</hi> bil-Kroat) li hija pjanta iktar frekwenti fiż-żona. Madankollu, minħabba li huma pjanti simili, wieħed jista' jifhem kif inqalgħet il-konfużjoni. </p>
<figure><caption>Rikostruzzjoni tal-Palazz tal-Imperatur <ref target="https://mt.wikipedia.org/wiki/Imperu_Ruman">Ruman</ref> <ref target="https://mt.wikipedia.org/wiki/Palazz_ta'_Dijoklezjanu">Dijoklezjanu</ref> fid-dehra oriġinali tiegħu meta tlesta fit-305, ta' <ref target="https://mt.wikipedia.org/wiki/Ernest_Hébrard">Ernest Hébrard</ref>.</caption></figure>
</text></body></html>