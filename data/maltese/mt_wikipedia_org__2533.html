<html><body><text id="wikipedia_mt_wikipedia_org__2533.html" ns="0" revid="243143" sourceurl="https://mt.wikipedia.org/wiki/Supereroj" title="Supereroj" type="wikipedia">Supereroj
<figure><caption><ref target="https://mt.wikipedia.org/wiki/Superman">Superman</ref> (xellug) u <ref target="https://mt.wikipedia.org/wiki/Batman">Batman</ref>, tnejn mill-iktar supereroj magħrufa u influwenti. Xogħol ta' <ref target="https://mt.wikipedia.org/wiki/Alex_Ross">Alex Ross</ref>.</caption></figure>
<p><hi rend="bold">Supereroj</hi> huwa <ref target="https://mt.wikipedia.org/wiki/Karattru_fittizju">karattru fittizju</ref> li hu msemmi għall-għemejjel <ref target="https://mt.wikipedia.org/wiki/Kuraġġ">kuraġġużi</ref> u <ref target="https://mt.wikipedia.org/wiki/Nobbiltà">nobbli</ref> li jwettaq.  Dan il-personaġġ, li jkollu kważi dejjem <ref target="https://mt.wikipedia.org/wiki/Isem">isem</ref> u <ref target="https://mt.wikipedia.org/wiki/Kostum">kostum</ref> ikkuluriti, iħaddan abbiltajiet li jisbqu 'l dawk normali tal-bnedmin.  </p>
<p><ref target="https://mt.wikipedia.org/wiki/Superman">Superman</ref> (is-<hi rend="italic">super-raġel</hi>), il-karattru tal-<ref target="https://mt.wikipedia.org/wiki/Komiks">komiks</ref> (imma wkoll tal-films, tal-<ref target="https://mt.wikipedia.org/wiki/Kartuns">kartuns</ref>, tat-<ref target="https://mt.wikipedia.org/wiki/Teleserje">teleserjejiet</ref> u tal-<ref target="https://mt.wikipedia.org/wiki/Vidjo-loghob">vidjo-loghob</ref>) li ddebutta fl-<ref target="https://mt.wikipedia.org/wiki/1938">1938</ref>, huwa l-<ref target="https://mt.wikipedia.org/wiki/Prototip">prototip</ref> tas-supereroj.</p>
Lejn definizzjoni
<p>Id-dizzjunarji lis-supereroj jarawh hekk:</p>
<list type="unordered"><item>Persunaġġ erojku b'missjoni diżinteressata li twassal għat-tajjeb tas-soċjetà.</item>
<item>Min għandu super-poteri, teknoloġija avvanzata ferm, ħiliet mistiċi jew fiżiċi u/jew mentali żviluppati ħafna.</item>
<item>Min għandu super-identità, kostum li joħloq <ref target="https://mt.wikipedia.org/wiki/Ikona">ikona</ref> madwaru, u poteri (li jippermettu trasformazzjoni minn persuna bħal kulħadd f'supereroj).</item>
<item>Hu ġeneralment distint, ċoè jintgħażel mill-kumplament tal-persunaġġi li nsibu f'ġeneri oħrajn bħall-<ref target="https://mt.wikipedia.org/wiki/Fantaxjenza">fantaxjenza</ref>.</item></list>
<p>Tipikament is-supereroj ikollhom żewġ identitajiet: dik ta' supereroj li jaf bih kulħadd (li tinżamm mistura) u l-oħra ta' bniedem komuni li jafuh ftit nies.</p>
</text></body></html>