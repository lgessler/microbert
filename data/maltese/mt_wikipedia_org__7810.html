<html><body><text id="wikipedia_mt_wikipedia_org__7810.html" ns="0" revid="273412" sourceurl="https://mt.wikipedia.org/wiki/UEFA_Champions_League_2007%E2%80%9308" title="UEFA Champions League 2007–08" type="wikipedia">UEFA Champions League 2007–08
<p>Il-<hi rend="bold">UEFA Champions League 2007–08</hi> kienet it-53 edizzjoni tal-<ref target="https://mt.wikipedia.org/wiki/UEFA_Champions_League">kampjonat massimu tal-futbol Ewropew</ref>.</p>
<p>Il-finali ntlagħbet fil-<ref target="https://mt.wikipedia.org/wiki/21_ta'_Mejju">21 ta' Mejju</ref> fi <ref target="https://mt.wikipedia.org/wiki/Stadju_Luzhniki">Stadju Luzhniki</ref> f'<ref target="https://mt.wikipedia.org/wiki/Moska">Moska</ref>, fejn <ref target="https://mt.wikipedia.org/wiki/Manchester_United_FC">Manchester United</ref> lagħbu kontra <ref target="https://mt.wikipedia.org/wiki/Chelsea_FC">Chelsea</ref>, fejn b'hekk din il-finali kienet l-ewwel waħda fl-istorja tat-Tazza Ewropea bejn żewġ timijiet Ingliżi. Manchester United rebħu 6–5 bil-<ref target="https://mt.wikipedia.org/wiki/Għoti_tal-penalties">penalties</ref>, wara pari ta' 1–1 wara l-<ref target="https://mt.wikipedia.org/wiki/Ħin_supplementari">ħin supplementari</ref>.</p>
Sistema ta' kwalifikazzjoni
<p>76 tim se jipparteċipaw fl-edizzjoni tal-UEFA Champions League 2007–08 mit-53 assoċjazzjoni membru tal-<ref target="https://mt.wikipedia.org/wiki/UEFA">UEFA</ref>. Kull assoċjazzjoni ddaħħal ċertu numru ta' klabbs fiċ-Champions League ibbażati skont il-<ref target="https://mt.wikipedia.org/wiki/Koeffiċjenti_tal-UEFA">koeffiċjenti</ref> tal-kampjonati; assoċjazzjonijiet ta' koëffiċjent għoli jistgħu jdaħħlu aktar minn assoċjazzjonijiet ta' koeffiċjenti baxx, imma l-ebda assoċjazzjoni tista' ddaħħal aktar minn erba' timijiet. Kull membru tal-UEFA huma garantiti li jkollhom ta' lanqas tim li jikkwalifika, bl-eċċezzjoni ta' <ref target="https://mt.wikipedia.org/wiki/Liechtenstein">Liechtenstein</ref>, li ma torganizza l-ebda kampjonat. Nazzjon ġdid se jieħu sehem fl-edizzjoni ta' din is-sena: il-<ref target="https://mt.wikipedia.org/wiki/Montenegro">Montenegro</ref>, wara s-seperazzjoni tas-<ref target="https://mt.wikipedia.org/wiki/Serbja_u_Montenegro">Serbja u Montenegro</ref>. Iċ-ċampjins minn <ref target="https://mt.wikipedia.org/wiki/San_Marino">San Marino</ref> u <ref target="https://mt.wikipedia.org/wiki/Andorra">Andorra</ref> jipparteċipaw ukoll minn din is-sena. Hawn taħt hi l-iskema ta' kwalifikazzjoni għaċ-Champions League 2007-08:<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
<list type="unordered"><item>Assoċjazzjonijiet 1-3 (Spanja, Italja, u Ingilterra): 4 timijiet</item>
<item>Assoċjazzjonijiet 4-6 (Franza, Ġermanja, u Portugall): 3 timijiet</item>
<item>Assoċjazzjonijiet 7-15 (Olanda, Greċja, Russja, Rumanija, Skozja, Belġju, Ukrajna, Repubblika Ċeka, u Turkija): 2 timijiet</item>
<item>Assoċjazzjonijiet 16-53: 1 tim</item></list>
<p><hi rend="bold">L-ewwel rawnd ta' kwalifikazzjoni: (28 tim)</hi></p>
<list type="unordered"><item>28 ċampjin minn assoċjazzjonijiet 25-53 (mhux inkluża Liechtenstein)</item></list>
<p><hi rend="bold">It-tieni rawnd ta' kwalifikazzjoni: (28 tim)</hi></p>
<list type="unordered"><item>14-il rebbieħ mill-ewwel rawnd ta' kwalifikazzjoni</item>
<item>8 ċampjins minn assoċjazzjonijiet 17-24 (Bulgarija, Iżrael, Norveġja, Awstrija, Serbja, Polonja, Danimarka, u Ungerija)</item>
<item>6 timijiet li spiċċaw fit-tieni post tal-assoċjazzjonijiet 10-15</item></list>
<p><hi rend="bold">It-tielet rawnd ta' kwalifikazzjoni: (32 tim)</hi></p>
<list type="unordered"><item>14-il rebbieħ mit-tieni rawnd ta' kwalifikazzjoni</item>
<item>7 ċampjins minn assoċjazzjonijiet 10-16</item>
<item>3 timijiet li spiċċaw fit-tieni post minn assoċjazzjonijiet 7-9</item>
<item>6 timijiet li spiċċaw fit-tielet post minn assoċjazzjonijiet 1-6</item>
<item>2 timijiet li spiċċaw fir-raba' post minn assoċjazzjonijiet 1-3 (AC Milan, it-tim li spiċċa fir-raba' post mill-Italja, bħala ċampjins kurrenti, ikkwalifikaw awtomatikament għall-fażi tal-gruppi.</item></list>
<p><hi rend="bold">Fażi tal-gruppi: (32 tim)</hi></p>
<list type="unordered"><item>rebbieħ kurrenti taċ-Champions League</item>
<item>16-il rebbieħ mit-tielet rawnd ta' kwalifikazzjoni</item>
<item>9 ċampjins minn assoċjazzjonijiet 1-9</item>
<item>6 timijiet li spiċċaw fit-tieni post minn assoċjazzjonijiet 7-9</item></list>
Rawnds ta' kwalifikazzjoni
L-ewwel rawnd ta' kwalifikazzjoni
<p>Il-poloz kienu mtellgħin nhar il-Ġimgħa, <ref target="https://mt.wikipedia.org/wiki/29_ta'_Ġunju">29 ta' Ġunju</ref> <ref target="https://mt.wikipedia.org/wiki/2007">2007</ref> f'<ref target="https://mt.wikipedia.org/wiki/Nyon">Nyon</ref>, l-<ref target="https://mt.wikipedia.org/wiki/Żvizzera">Iżvizzera</ref>. Il-poloz kienu kondotti mis-Segretarju Ġenerali tal-UEFA <ref target="https://mt.wikipedia.org/wiki/David_Taylor">David Taylor</ref> u Michele Centenaro, il-kap tal-kompetizzjonijiet għall-klabbs tal-UEFA. L-ewwel leg tal-partiti kienu ntlagħbu fis-<ref target="https://mt.wikipedia.org/wiki/17_ta'_Lulju">17 ta' Lulju</ref> u fit-<ref target="https://mt.wikipedia.org/wiki/18_ta'_Lulju">18 ta' Lulju</ref>, waqt li t-tieni leg intlagħbu fl-<ref target="https://mt.wikipedia.org/wiki/24_ta'_Lulju">24 ta' Lulju</ref> u fil-<ref target="https://mt.wikipedia.org/wiki/25_ta'_Lulju">25 ta' Lulju</ref> <ref target="https://mt.wikipedia.org/wiki/2007">2007</ref>.</p>

It-tieni rawnd ta' kwalifikazzjoni
<p>Il-poloz kienu mtellgħin nhar il-Ġimgħa, <ref target="https://mt.wikipedia.org/wiki/29_ta'_Ġunju">29 ta' Ġunju</ref> <ref target="https://mt.wikipedia.org/wiki/2007">2007</ref> f'<ref target="https://mt.wikipedia.org/wiki/Nyon">Nyon</ref>, l-<ref target="https://mt.wikipedia.org/wiki/Żvizzera">Iżvizzera</ref>. Il-poloz kienu kondotti mis-Segretarju Ġenerali tal-UEFA <ref target="https://mt.wikipedia.org/wiki/David_Taylor">David Taylor</ref> u Michele Centenaro, il-kap tal-kompetizzjonijiet għall-klabbs tal-UEFA. L-ewwel leg tal-partiti kienu ntlagħbu fil-<ref target="https://mt.wikipedia.org/wiki/31_ta'_Lulju">31 ta' Lulju</ref> u fl-<ref target="https://mt.wikipedia.org/wiki/1_ta'_Awwissu">1 ta' Awwissu</ref>, waqt li t-tieni leg intlagħbu fis-<ref target="https://mt.wikipedia.org/wiki/7_ta'_Awwissu">7 ta' Awwissu</ref> u fit-<ref target="https://mt.wikipedia.org/wiki/8_ta'_Awwissu">8 ta' Awwissu</ref> <ref target="https://mt.wikipedia.org/wiki/2007">2007</ref>.</p>

It-tielet rawnd ta' kwalifikazzjoni
<p>Il-poloz kienu mtellgħin nhar il-Ġimgħa, <ref target="https://mt.wikipedia.org/wiki/3_ta'_Awwissu">3 ta' Awwissu</ref> <ref target="https://mt.wikipedia.org/wiki/2007">2007</ref> f'<ref target="https://mt.wikipedia.org/wiki/Nyon">Nyon</ref>, l-<ref target="https://mt.wikipedia.org/wiki/Żvizzera">Iżvizzera</ref>. Il-poloz kienu kondotti mis-Segretarju Ġenerali tal-UEFA <ref target="https://mt.wikipedia.org/wiki/David_Taylor">David Taylor</ref> u Michele Centenaro, il-kap tal-kompetizzjonijiet għall-klabbs tal-UEFA. L-ewwel leg tal-partiti kienu ntlagħbu fl-<ref target="https://mt.wikipedia.org/wiki/14_ta'_Awwissu">14 ta' Awwissu</ref> u fil-<ref target="https://mt.wikipedia.org/wiki/15_ta'_Awwissu">15 ta' Awwissu</ref>, waqt li t-tieni leg intlagħbu fit-<ref target="https://mt.wikipedia.org/wiki/28_ta'_Awwissu">28 ta' Awwissu</ref> u fid-<ref target="https://mt.wikipedia.org/wiki/29_ta'_Awwissu">29 ta' Awwissu</ref> <ref target="https://mt.wikipedia.org/wiki/2007">2007</ref>. Rebbieħa f'dawn ir-rawnd ikkwalifikaw għall-fażi tal-gruppi, waqt li l-klabbs telliefa daħlu fl-ewwel rawnd tat-<ref target="https://mt.wikipedia.org/wiki/Tazza_UEFA">Tazza UEFA</ref>. Minħabba l-mewt ta' <ref target="https://mt.wikipedia.org/wiki/Antonio_Puerta">Antonio Puerta</ref>, l-ewwel leg ta' <ref target="https://mt.wikipedia.org/wiki/Sevilla_FC">Sevilla</ref> kontra <ref target="https://mt.wikipedia.org/wiki/AEK_Athens_FC">AEK Athens</ref> kienet posposta għat-<ref target="https://mt.wikipedia.org/wiki/3_ta'_Settembru">3 ta' Settembru</ref>.</p>

Fażi tal-gruppi
<p>Il-poloz itellgħu nhar il-Ħamis, <ref target="https://mt.wikipedia.org/wiki/30_ta'_Awwissu">30 ta' Awwissu</ref> <ref target="https://mt.wikipedia.org/wiki/2007">2007</ref> f'<ref target="https://mt.wikipedia.org/wiki/Monako">Monako</ref>. Il-poloz kienu ospitati minn <ref target="https://mt.wikipedia.org/wiki/Pedro_Pinto">Pedro Pinto</ref> u kienu kondotti mis-Segretarju Ġenerali tal-UEFA <ref target="https://mt.wikipedia.org/wiki/David_Taylor">David Taylor</ref> u Michele Centenaro, il-kap tal-kompetizzjonijiet għall-klabbs tal-UEFA. Il-partiti ntlagħbu bejn it-<ref target="https://mt.wikipedia.org/wiki/18_ta'_Settembru">18 ta' Settembru</ref> u it-<ref target="https://mt.wikipedia.org/wiki/12_ta'_Diċembru">12 ta' Diċembru</ref> <ref target="https://mt.wikipedia.org/wiki/2007">2007</ref>.</p>
Kriterji ta' spareġġ
<p>Skont il-paragrafu 6.05 tar-<ref target="http://www.uefa.com/newsfiles/19071.pdf">Regolament tal-UEFA</ref> għal dan l-istaġun, jekk żewġ skwadri jew aktar jispiċċaw pari fil-punti fl-aħħar tal-logħob tal-fażi tal-gruppi, jiġu applikati l-kriterji li jmiss biex tiġi stabbilita l-klassifika:</p>
<list type="ordered"><item>l-akbar numru ta' punti miksbun kontra l-iskwadri fil-kwistjoni fil-fażi tal-gruppi;</item>
<item>l-akbar differenza ta' gowls miksuba kontra l-iskwadri fil-kwsitjoni fil-fażi tal-gruppi;</item>
<item>l-akbar numru ta' gowls skurjati barra mid-dar kontra l-iskwadri fil-kwsitjoni fil-fażi tal-gruppi;</item>
<item>l-akbar differenza ta' gowls fil-partiti kollha li ntlagħbu fil-fażi tal-gruppi;</item>
<item>numru akbar ta' gowls skurjati fil-partiti kollha li ntlagħbu fil-fażi tal-gruppi;</item>
<item>numru akbar ta' punti ta' koëffiċjenti akkumulati mill-iskwadri fil-kwistjoni, kif ukoll mill-assoċjazzjoni, matul il-ħames staġuni ta' qabel</item></list>

















Fażi eliminatorja
<p>Mill-aħħar sittax li kkwalifikaw għas-semifinali, il-klabbs jilgħabu żewġ logħbiet waħda ġewwa darhom u l-oħra barra minn darhom bl-istess regoli bħal fil-fażi ta' kwalifikazzjoni jiġu applikati. Fl-aħħar sittax, ir-rebbieħa tal-gruppi jilgħabu kontra klabbs li spiċċaw fit-tieni u mhux ma' timijiet li huma mill-istess gruppi jew nazzjon.</p>
<p>Il-poloz tal-ewwel fażi (dik tal-aħħar sittax) kienu mtellgħin nhar il-Ġimgħa, <ref target="https://mt.wikipedia.org/wiki/21_ta'_Diċembru">21 ta' Diċembru</ref> <ref target="https://mt.wikipedia.org/wiki/2007">2007</ref> f'<ref target="https://mt.wikipedia.org/wiki/Nyon">Nyon</ref>, l-<ref target="https://mt.wikipedia.org/wiki/Żvizzera">Iżvizzera</ref>. Il-poloz kienu kondotti mis-Segretarju Ġenerali tal-UEFA <ref target="https://mt.wikipedia.org/wiki/David_Taylor">David Taylor</ref> u Giorgio Marchetti, id-direttur tal-UEFA tal-futbol professjonali.</p>
<p>Il-poloz tal-kwarti tal-finali u tas-semifinali kienu mtellgħin nhar il-Ġimgħa, <ref target="https://mt.wikipedia.org/wiki/14_ta'_Marzu">14 ta' Marzu</ref> <ref target="https://mt.wikipedia.org/wiki/2008">2008</ref> f'<ref target="https://mt.wikipedia.org/wiki/Nyon">Nyon</ref>, l-<ref target="https://mt.wikipedia.org/wiki/Żvizzera">Iżvizzera</ref>. Il-poloz kienu kondotti mis-Segretarju Ġenerali tal-UEFA <ref target="https://mt.wikipedia.org/wiki/David_Taylor">David Taylor</ref> u <ref target="https://mt.wikipedia.org/wiki/Rinat_Dasayev">Rinat Dasayev</ref>, l-ambaxxatur tal-finali ta' Moska. Il-kontra tal-fażi tal-aħħar sittax, minn din il-fażi 'l quddiem, it-timijiet jistgħu jiltaqgħu ma' timijiet tal-istess grupp jew tal-istess pajjiż.</p>

L-aħħar sittax
<p>L-ewwel leg tal-partiti kienu ntlagħbu fid-<ref target="https://mt.wikipedia.org/wiki/19_ta'_Frar">19 ta' Frar</ref> u fl-<ref target="https://mt.wikipedia.org/wiki/20_ta'_Frar">20 ta' Frar</ref>, waqt li t-tieni leg intlagħbu fl-<ref target="https://mt.wikipedia.org/wiki/4_ta'_Marzu">4 ta' Marzu</ref> u fil-<ref target="https://mt.wikipedia.org/wiki/5_ta'_Marzu">5 ta' Marzu</ref> <ref target="https://mt.wikipedia.org/wiki/2008">2008</ref>. Minħabba li <ref target="https://mt.wikipedia.org/wiki/AC_Milan">Milan</ref> u <ref target="https://mt.wikipedia.org/wiki/FC_Internazionale_Milano">Inter Milan</ref> jaqsmu l-<ref target="https://mt.wikipedia.org/wiki/San_Siro">istess grawnd</ref>, it-tieni leg tal-logħba bejn Inter Milan u <ref target="https://mt.wikipedia.org/wiki/Liverpool_FC">Liverpool</ref> tmexxiet għall-<ref target="https://mt.wikipedia.org/wiki/11_ta'_Marzu">11 ta' Marzu</ref>.</p>

Kwarti tal-finali
<p>L-ewwel leg tal-partiti kienu ntlagħbu fl-<ref target="https://mt.wikipedia.org/wiki/1_ta'_April">1 ta' April</ref> u fit-<ref target="https://mt.wikipedia.org/wiki/2_ta'_April">2 ta' April</ref>, waqt li t-tieni leg intlagħbu fit-<ref target="https://mt.wikipedia.org/wiki/8_ta'_April">8 ta' April</ref> u fid-<ref target="https://mt.wikipedia.org/wiki/9_ta'_April">9 ta' April</ref> <ref target="https://mt.wikipedia.org/wiki/2008">2008</ref>. </p>

Semifinali
<p>L-ewwel leg tal-partiti kienu ntlagħbu fit-<ref target="https://mt.wikipedia.org/wiki/22_ta'_April">22 ta' April</ref> u fit-<ref target="https://mt.wikipedia.org/wiki/23_ta'_April">23 ta' April</ref>, waqt li t-tieni leg intlagħbu fit-<ref target="https://mt.wikipedia.org/wiki/29_ta'_April">29 ta' April</ref> u fit-<ref target="https://mt.wikipedia.org/wiki/30_ta'_April">30 ta' April</ref> <ref target="https://mt.wikipedia.org/wiki/2008">2008</ref>. </p>

Finali
<p>Il-finali tal-UEFA Champions League 2008 intlagħbet fil-<ref target="https://mt.wikipedia.org/wiki/21_ta'_Mejju">21 ta' Mejju</ref> <ref target="https://mt.wikipedia.org/wiki/2008">2008</ref> fil-<ref target="https://mt.wikipedia.org/wiki/Luzhniki_Stadium">Luzhniki Stadium</ref> f'<ref target="https://mt.wikipedia.org/wiki/Moska">Moska</ref>, ir-<ref target="https://mt.wikipedia.org/wiki/Russja">Russja</ref>. Il-finali kienet bejn <ref target="https://mt.wikipedia.org/wiki/Manchester_United_FC">Manchester United</ref> u <ref target="https://mt.wikipedia.org/wiki/Chelsea_FC">Chelsea</ref>, fejn din kienet l-ewwel finali fejn iż-żewġ kontestanti kienu mill-<ref target="https://mt.wikipedia.org/wiki/Ingilterra">Ingilterra</ref>.</p>
<p>United rebħu l-logħba 6-5 bil-penalties wara li l-partita spiċċat pari ta' 1-1. <ref target="https://mt.wikipedia.org/wiki/Cristiano_Ronaldo">Cristiano Ronaldo</ref> fetaħ l-iskor fis-26 minuta, qabel ma' <ref target="https://mt.wikipedia.org/wiki/Frank_Lampard">Frank Lampard</ref> kiseb il-pari ftit qabel it-tmiem tal-ewwel taqsima. <ref target="https://mt.wikipedia.org/wiki/Ryan_Giggs">Ryan Giggs</ref> daħal bħala sostitut lejn l-aħħar tat-tieni taqsima fejn għamel is-759 apparenza fil-flokk ta' Manchester United, fejn stabilixxa rekord ġdid. Kmieni fil-<ref target="https://mt.wikipedia.org/wiki/Ħin_supplementari">ħin supplementari</ref>, Giggs kellu xutt salvat fuq il-linja minn <ref target="https://mt.wikipedia.org/wiki/John_Terry">John Terry</ref>. Lejn nofs it-tieni taqsima tal-ħin supplementari, kien hemm konfużjoni sħiħa li kienet tinvolvi lill-biċċa l-kbira tat-22 plejer fuq il-grawnd, u <ref target="https://mt.wikipedia.org/wiki/Didier_Drogba">Didier Drogba</ref> ġie mkeċċi wara li ta daqqa ta' ħarta lil <ref target="https://mt.wikipedia.org/wiki/Nemanja_Vidić">Nemanja Vidić</ref> quddiem ir-referì.</p>
<p>L-iskor baqa' l-istess, u l-partita marret għall-<ref target="https://mt.wikipedia.org/wiki/Għoti_tal-penalties">għoti tal-penalties</ref>. Chelsea marru fil-vantaġġ fit-tieni rawnd meta <ref target="https://mt.wikipedia.org/wiki/Cristiano_Ronaldo">Cristiano Ronaldo</ref> ra l-penalty salvat minn <ref target="https://mt.wikipedia.org/wiki/Petr_Čech">Petr Čech</ref>, fejn ta ċ-ċans lil <ref target="https://mt.wikipedia.org/wiki/John_Terry">John Terry</ref> li jrebbaħ it-tazza lil Chelsea fil-ħames penalty. Madanakollu, il-kaptan ta' Chelsea x'ħin kien se jagħti żelaq u l-ballun ħabat mal-lasta u mar barra. <ref target="https://mt.wikipedia.org/wiki/Ryan_Giggs">Ryan Giggs</ref> skorja s-sebgħa penalty, qabel ma' <ref target="https://mt.wikipedia.org/wiki/Edwin_van_der_Sar">Edwin van der Sar</ref> salva l-penalty minn <ref target="https://mt.wikipedia.org/wiki/Nicolas_Anelka">Nicolas Anelka</ref> biex inkuruna lil Manchester United bħala ċampjins tal-Ewropa għat-tielet darba.</p>
<p><ref target="https://mt.wikipedia.org/wiki/Manchester_United">Manchester United</ref> irrapreżentaw lill-Ewropa fit-<ref target="https://mt.wikipedia.org/wiki/Tazza_tad-Dinja_tal-Futbol_tal-Klabbs_2008">Tazza tad-Dinja tal-Futbol tal-Klabbs 2008</ref>.</p>




L-aqwa skorers
<p>L-aqwa skorers tal-UEFA Champions League 2007–08 (il-fażi tal-gruppi u l-fażi eliminatorja biss) huma:<ref target="https://mt.wikipedia.org/wiki/Il-Paġna_prinċipali#cite_note-3">[3]</ref></p>



Ħoloq esterni

<list type="unordered"><item><ref target="http://www.uefa.com/competitions/ucl/index.html">Champions League fuq uefa.com</ref></item></list>
</text></body></html>