<html><body><text id="wikipedia_mt_wikipedia_org__24480.html" ns="0" revid="267923" sourceurl="https://mt.wikipedia.org/wiki/Tessie_Camilleri" title="Tessie Camilleri" type="wikipedia">Tessie Camilleri<p><hi rend="bold">Tessie Camilleri</hi> (6 ta' Jannar 1901 – 2 ta' Ottubru 1930) kienet l-ewwel mara li ggradwat mill-<ref target="https://mt.wikipedia.org/wiki/Università_ta'_Malta">Università ta' Malta</ref>.</p>
Bijografija
<p>Tessie Camilleri twieldet fl-1901 f'familja edukata minn <ref target="https://mt.wikipedia.org/wiki/Tas-Sliema">Tas-Sliema</ref>. Zitha, Giulia Camilleri, kienet spettur tal-iskejjel, waqt li tliet zijiet oħra kienu jmexxu skola privata fil-<ref target="https://mt.wikipedia.org/wiki/Valletta">Belt Valletta</ref>.<ref target="https://mt.wikipedia.org/wiki/Il-Paġna_prinċipali#cite_note-:0-1">[1]</ref></p>
<p>Camilleri daħlet l-Università ta' Malta f'Ottubru tal-1919, u segwiet korsijiet fil-letteratura Ingliża, fil-filosofija u fil-letteratura Latina. Iggradwat b'Baċellerat fil-Letteratura (B.Litt.) fit-2 ta' Mejju tal-1922.<ref target="https://mt.wikipedia.org/wiki/Il-Paġna_prinċipali#cite_note-:0-1">[1]</ref><ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Id-<hi rend="italic"><ref target="https://mt.wikipedia.org/wiki/Daily_Malta_Chronicle">Daily Malta Chronicle</ref></hi> irrappurtat hekk din il-gradwazzjoni storika: "Is-Sinjorina Camilleri spikkat bil-kbir fil-kors tal-letteratura, b'ħiliet u kisbiet intellettwali mhux tas-soltu. Nifirħulha mill-qalb ta' dan is-suċċess ferm mistħoqq li taha l-unur li tkun l-ewwel gradwata mara tal-Università ta' Malta".<ref target="https://mt.wikipedia.org/wiki/Il-Paġna_prinċipali#cite_note-:1-3">[3]</ref></p>
<p>Iktar tard, iżżewġet lil Edgar Staines OBE, amministatur fl-Università ta' Malta (Segretarju tal-Kunsill fl-Universita'), u miegħu kellha erbat itfal. Mietet ta' 29 sena, fit-2 ta' Ottubru tal-1930.</p>
<p>Wieħed mill-passaġġi ewlenin tal-Università ta' Malta hu msemmi għaliha. Ir-rettur, il-Professur <ref target="https://mt.wikipedia.org/wiki/Juanito_Camilleri">Juanito Camilleri</ref>, inawgura Vjal Tessie Camilleri f'Novembru tal-2007 fil-preżenza ta' tnejn minn uliedha.<ref target="https://mt.wikipedia.org/wiki/Il-Paġna_prinċipali#cite_note-:1-3">[3]</ref></p>
</text></body></html>