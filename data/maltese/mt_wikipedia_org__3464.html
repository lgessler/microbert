<html><body><text id="wikipedia_mt_wikipedia_org__3464.html" ns="0" revid="243209" sourceurl="https://mt.wikipedia.org/wiki/Skerma" title="Skerma" type="wikipedia">Skerma

<p>L-Iskerma huwa <ref target="https://mt.wikipedia.org/wiki/Sport">sport</ref> li jintlagħab bl-użu tax-<ref target="https://mt.wikipedia.org/wiki/Xabla">xwabel</ref> li ma jkunux jaqtgħu u jkunu mingħajr ponta. </p>
Ix-Xwabel
<p>Fl-isport jintużaw tliet tipi ta' xwabel u dawn huma il-Foil, l-Èpeè, u s-Sabre. Hawn Malta il Foil u l-Epee ilhom jintlagħbu izda l-aħħar kategorija bdiet tintlagħab biss fl 2007. </p>
<p><hi rend="italic">Il-Foil</hi> - Il-Foil hija xabla li tuża t-tarf biex tolqot u takkwista l-punti u tippreżenta l-itqal 'target' għal min ikun qed jiġġieled, dan għaliex it-'target' huwa mill-qadd 'il fuq, mingħajr l-idejn u r-ras. Bħala arma hija vera ħafifa u tiġi bażikament f'żewġ mudelli; dik <ref target="https://mt.wikipedia.org/wiki/Franċiż">Franċiża</ref> li hija l-klassika u oħra fejn il-manku għandu għamla ta' pistola - <hi rend="italic">pistol grip</hi> li hija dik moderna u preferuta fil-kompetizzjonijiet.</p>
<p><hi rend="italic">L-Èpeè</hi> - L-èpeè hija itqal mill-Foil bħala xabla, biss għandha l-istess użanza, għax biex takkwista l-punti trid tolqot bil-ponta, biss li għandha differenti huwa li biha tista' tolqot kull parti tal-ġisem, allura ma tkunx daqshekk ristrett fejn għandek tolqot. Bħall-Foil, din tiġi f'żewġ mudelli, dik Franċiża u <hi rend="italic">pistol grip</hi>.</p>
<p><hi rend="italic">Is-Sabre</hi> - Is-Sabre hi l-aktar xabla li tirrekjedi stamina u ħeffa, bħaż-żewġ xwabel l-oħra tuża il-ponta biex tolqot l-avversarju tiegħek, biss bis-sabre tista' wkoll tuża l-ġenb biex qisek 'taqta' '. Bħala <hi rend="italic">target</hi> għandek mill-qadd 'il fuq, bl-idejn u r-ras inklużi. Din it-tip ta' xabla kienet tintuża mis-suldati li kienu jkunu qegħdin jattakaw fuq iż-żwiemel biex ikunu jistgħu jiddekapitaw. Filfatt ix-xabla propja għandha għamla mgħawġa biex tkun tista' taqta' aħjar.</p>
Protezzjoni
<p>L-Iskerma huwa wieħed mill-aktar sports li l-aktar tkun protett, peress li dan jinkludi ħafna affarjiet biex inaqsulek mill-periklu u aktar ma jiżviluppa l-isport aktar isiru avvanzi fuq l-affarjiet li jintużaw.</p>
<p><hi rend="italic">Il-Plastron</hi> - Din hija nofs ġakketta jew protezzjoni tal-plastik fil-każ tan-nisa li tintlibes taħt il-ġakketta propja biex tipproteġik mid-daqqiet, din tintlibes fuq in-naħa li int tuża, lemin jew xellug.</p>
<p><hi rend="italic">Il-Ġaketta</hi> - Din tintuża biex tipproteġilek sidrek, l-istonku, idejk u dahrek mid-daqqiet. Il-ġakketta trid tkun ta' kwalita' biex tintuża fil-kompetizzjonijiet. </p>
<p><hi rend="italic">Il-Breeches</hi> - Dan huwa qalziet li huwa magħmul mill-istess materjal tal-ġakketta u jipproteġilek saqajk mid-daqqiet. Dan jasal sa taħt l-irkoppa u miegħu jintlibsu kalzetti li jaslu sa taħt l-irkoppa. </p>
<p><hi rend="italic">Il-Maskla</hi> - Din tintlibes biex ovjament tipproteġilek rasek u wiċċek. </p>
<p><hi rend="italic">L-Ingwanta</hi> - Din tintlibes fuq liema id tkun ser tuża jekk hux lemin jew xellug.</p>
Apparat Ieħor
<p><hi rend="italic">Il-Lamè</hi> - Din hija bħal ġaketta ħafifa li tkun magħmula minn materjal qisu tal-metal ħalli meta jkun hemm 'contact' jiġifieri jiġi skurjat punt, din tirreġistra fuq il-magna. Din tintuża biss għall-Foil u s-Sabre.</p>
<p><hi rend="italic">Il-Wire</hi> - Dan jintuża biex jgħaqqad iċ-ċirkwit u dan jeħel max-xabla, mal-lamè u ma' apparat apposta. </p>
<p><hi rend="italic">Is-Slipper</hi> - Dan huwa żarbun apposta li jgħinek fil-bilanċ u l-ġiri. Dan it-tip ta' slipper ma huwiex mill-apparat rikjest għall-isport imma huwa rrakmandat.</p>
</text></body></html>