<html><body><text id="wikipedia_mt_wikipedia_org__20018.html" ns="0" revid="274201" sourceurl="https://mt.wikipedia.org/wiki/Log%C4%A7ob_folkloristiku_Malti" title="Logħob folkloristiku Malti" type="wikipedia">Logħob folkloristiku Malti
<p>Il-<hi rend="bold">Logħob folkloristiku Malti</hi> huma logħob favoriti tal-<ref target="https://mt.wikipedia.org/wiki/Malta">Maltin</ref> fosthom hemm il-passju,l-bocci,in-noli,t-tiġieġa l-għamja,l-ħabel u ħafna aktar. Ftit minn dawn il-logħob illum il-ġurnata għadhom jintlagħbu eżempju l-passju,l-boċċi,noli u l-ħabel. Ħafna mit-tfal fl-iskejjel jilagħbu l-passju u ftit mis-subien jilagħbu bil-boċċi. Anki l-logħob bil-lastiku kienu jilagħbu fl-antik. Il-ġuġarelli ta' dak iż-żmien kienu l-pupa tad-drapp,il-karozza tal-injam il-ħabel,iż-żibeg u ħafna aktar. </p>
<p><hi rend="bold">Il-Passju</hi></p>
<p>Il-passju kien wiehed mill-iktar logħob preferuti ta' missirijietna. Qabel ma kienet tintlab il-loghba xi ħadt kellu jpinġi kaxxa u ġo fiha kien ikollha disgħa kaxxi zgħar. Il-loghba tikonsisti li minn imissu iwaddab il-ġebla l-ewwel mill-wiehed imbagħad ikompli sejjer sad-disgħa u jaqbeż il-kaxxi kolla mingħajr ma jirfes il-lajn. </p>
<p><hi rend="bold">Il-Ħabel</hi></p>
<p>Il-ħabel kien wiehed mill-aktar loghob preferuti tal-bniet. Dan kien jintlab billi minn jaqbez il-habel l-iktar darbiet jirbah hija loghba vera difficli izda,meta tara lil xi tifla taqbez il-habel tahseb li mhiex daqsekk difficli. </p>
<p><hi rend="bold">Iż-Żibeg</hi></p>
<p>Iż-żibeg huwa wieħed mill-aktar logħob antiki f'Malta. Dawn kienu jintlagħbu l-iktar mill-bniet. Il-bniet kienu jagħmlu kullani bihom kienu jpartuhom u kienu jilghabu t-toqba bihom u jimmiraw u jwaddbu iż-żibga ġot-toqba. </p>
<p><hi rend="bold">Il-pupa tad-drapp u l-karozza tal-injam</hi></p>
<p>Il-pupa tad-drapp dejjem kienet magħmula mid-drapp. Il-bniet kienu jraqduha magħhom jew jilgħabu biha. Il-karozza tal-injam kienet dejjem magħmula minn injam u l-mastrudaxxa kien jbiha prezz żghir ghas-subien. Is-subien kien jilgħabu biha wkoll.</p>
<p><hi rend="bold">Pizzi Pizzi Kanna</hi></p>
<p>Din il-logħba tintlagħab bejn żewġt itfal jew iktar. Niftħu s-swaba’
kollha ta’ jdejna waqt li xi ħadd jgħid din it-taqbila 'Pizzi pizzi kanna dolores ta' Sant Anna' u ma’ kull sillaba
jimxi minn fuq seba’ għal ieħor ta’ kull min ikun qed jilgħab. Malli
tispiċċa t-taqbila, inneħħu dak is-seba’ li jkun waqaf fuqu dak li jkun
qed jgħid din it-taqbila. Min jispiċċa bis-swaba’ kollha mdaħħlin ‘il
ġewwa l-ewwel ikun it-tellief.</p>
<p><hi rend="bold">Iż-żunzana iddur iddur</hi></p>
<p>Din il-logħba tintlagħab bejn grupp ta’ tfal ta’ iktar minn
tlieta. Kulħadd ipoġġi f’ċirku waqt li titkanta din it-taqbila.
Xi ħadd mill-grupp ikun qed jiġri madwar dan iċ-ċirku
b’ġebla żgħira f’idu donnu żunżana. Malli tispiċċa ttaqbila,
dak li jkun qed jiġri (iż-żunżana) ipoġġi l-ġebla
wara dahar it-tifel li jkun wasal warajh. Dak li jkollu lġebla
warajh imbagħad irid iqum jiġri wara ż-żunżana u
jipprova jaqbadha.</p>
<p>Jekk jaqbadha, iż-żunżana jkollha tpoġġi f’nofs iċ-ċirku u
ma tilgħabx iżjed. Iżda jekk jirnexxilha ddur iċ-ċirku sħiħ
u tpoġġi flok dak li jkun qed jiġri warajha tirbaħ l-post u
b’hekk it-tifel li jkun qed jiġri jispiċċa hu ż-żunżana u llogħba
tibqa’ sejra hekk sakemm kulħadd jispiċċa
bilqiegħda f’nofs iċ-ċirku.</p>
</text></body></html>