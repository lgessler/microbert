<html><body><text id="wikipedia_mt_wikipedia_org__2538.html" ns="0" revid="243671" sourceurl="https://mt.wikipedia.org/wiki/Trojja" title="Trojja" type="wikipedia">Trojja
<figure><caption>iż-żiemel ta' Trojja</caption></figure>
<p><hi rend="bold">Trojja</hi> hija belt ta' Greċja l-Qadima, 6.5km (jew 4mili) 'l bogħod mill-<ref target="https://mt.wikipedia.org/wiki/Baħar_Eġew">Baħar Eġew</ref> u tagħti għad-<ref target="https://mt.wikipedia.org/wiki/Dardanelli">Dardanelli</ref>, fil-Majjistral tal-<ref target="https://mt.wikipedia.org/wiki/Asja_Minuri">Asja Minuri</ref> (it-<ref target="https://mt.wikipedia.org/wiki/Turkija">Turkija</ref> tal-lum). Twaqqfet fi <ref target="https://mt.wikipedia.org/wiki/Żmien_il-Bronż">Żmien il-Bronż</ref>, aktarx fis-sena 3000 qK, u b'kollox instab li għaddiet minn disa' fażijiet sa żmien ir-Rumani. </p>
<p>Din il-belt kienet il-fus li ddur madwarha l-<ref target="https://mt.wikipedia.org/wiki/Gwerra_ta'_Trojja">Gwerra ta' Trojja</ref> msemmija fil-poemi epiċi ta' <ref target="https://mt.wikipedia.org/wiki/Omeru">Omeru</ref>. Il-Griegi ta' dik l-era kienu jagħfuha bħala <hi rend="italic">Ilium</hi>, isem li jmur lura għall-fundatur tagħha Ilus, iben Tros, mnejn l-isem <hi rend="italic">Trojja</hi> tnissel.</p>
<p>Trojja, li għandha sfumatura leġġendarja, dlonk tfakkarna fiż-<ref target="https://mt.wikipedia.org/wiki/Żiemel_ta'_Trojja">Żiemel ta' Trojja</ref>. L-episodju marbut miegħu jappartieni lill-<ref target="https://mt.wikipedia.org/wiki/Mit">mit</ref> li jdur madwar il-<ref target="https://mt.wikipedia.org/wiki/Gwerra_ta'_Trojja">Gwerra ta' Trojja</ref> hekk kif irrakkuntat fil-<ref target="https://mt.wikipedia.org/wiki/Poema">poema</ref> epika Latina l-<ref target="https://mt.wikipedia.org/wiki/Enejde">Enejde</ref> mill-pinna ta' <ref target="https://mt.wikipedia.org/wiki/Virġilju">Virġilju</ref>. Wara għaxar snin jassedjaw il-belt ta' Trojja, il-Griegi ħarġu bi pjan mill-iktar inġenjuż: bnew żiemel tal-injam ġgantesk.</p>
</text></body></html>