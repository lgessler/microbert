<html><body><text id="wikipedia_mt_wikipedia_org__15163.html" ns="0" revid="215020" sourceurl="https://mt.wikipedia.org/wiki/Bruno_Pesaola" title="Bruno Pesaola" type="wikipedia">Bruno Pesaola
<p><hi rend="bold">Bruno Pesaola</hi> (<ref target="https://mt.wikipedia.org/wiki/Buenos_Aires">Buenos Aires</ref>, <ref target="https://mt.wikipedia.org/wiki/28_ta'_Lulju">28 ta' Lulju</ref> <ref target="https://mt.wikipedia.org/wiki/1925">1925</ref>) huwa eks-plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Italja">Taljan</ref>-<ref target="https://mt.wikipedia.org/wiki/Arġentina">Arġentin</ref> u kowċ. Hu hu l-aktar famuż għaż-żmien li qatta' ma' <ref target="https://mt.wikipedia.org/wiki/SSC_Napoli">Napoli</ref>, kemm bħala plejer u kif ukoll bħala kowċ.</p>
Karriera
Klabb
<p>Bruno Pesaola beda l-karriera tiegħu mal-klabb taż-żgħażagħ tar-<ref target="https://mt.wikipedia.org/wiki/Club_Atlético_River_Plate">River Plate</ref>. F'nofs is-snin erbgħin ingħaqad mat-tim Taljan tar-<ref target="https://mt.wikipedia.org/wiki/AS_Roma">Roma</ref>, fejn iddistingwa ruħu bħala attakkant veloċi u miċidjali. Wara li kien weġġa' t-tibja u l-fibula wara daħla minn avversarju fil-konfront tas-26 ta' Frar 1950 kontra <ref target="https://mt.wikipedia.org/wiki/US_Città_di_Palermo">Palermo</ref>, Pesaola kellu jħalli 'l-klabb tal-kapital fl-aħħar tal-istaġun.</p>
<p>Għal żewġ staġuni lagħab ma' <ref target="https://mt.wikipedia.org/wiki/Novara_Calcio">Novara</ref>, fejn jibqa' mfakkar għall-gowl li skorja kontra t-tim tal-<ref target="https://mt.wikipedia.org/wiki/Juventus_FC">Juventus</ref> fid-29 ta' April 1951 fir-rebħa ta' 3–1 li kienet l-ewwel rebħa interna tal-klabb kontra t-tim minn Turin għal ħdax-il sena. Wara ngħaqad ma' <ref target="https://mt.wikipedia.org/wiki/SSC_Napoli">Napoli</ref>, fejn mat-tim ta' Napli sar wieħed mill-plejers simboliċi fit-tmien snin li kien mal-klabb. Bejn l-1953 u l-1960 kien ingħata l-faxxa ta' <ref target="https://mt.wikipedia.org/wiki/Kaptan_(futbol)">kaptan</ref> tat-tim.</p>
Nazzjonal
<p>Minkejja li twieled l-Arġentina, hu ddebutta mat-<ref target="https://mt.wikipedia.org/wiki/Tim_nazzjonali_tal-futbol_tal-Italja">tim nazzjonali Taljan</ref> f'<ref target="https://mt.wikipedia.org/wiki/Liżbona">Liżbona</ref> kontra l-<ref target="https://mt.wikipedia.org/wiki/Tim_nazzjonali_tal-futbol_tal-Portugall">Portugall</ref> fir-rebħa ta' 3–0 tas-26 ta' Mejju 1957. Barra minn hekk lagħab sitt logħbiet mat-tim nazzjonali B.</p>
Kowċ
<p>L-ewwel esperjenza tiegħu ta' kowċ kienet ma' <ref target="https://mt.wikipedia.org/wiki/SS_Scafatese_Calcio_1922">Scafatese</ref> fejn kopra wkoll ir-rwol ta' plejer. Fl-1962, ġie magħżul biex jissostitwixxi lil Fioravante Baldi bħala l-kowċ il-ġdid ta' Napoli li kienu jinsabu fiż-żona tar-relegazzjoni tas-<ref target="https://mt.wikipedia.org/wiki/Serie_B">Serie B</ref>. Hu mhux biss irnexxielu jeħles lit-tim minn qiegħ il-klassifika, imma kiseb il-promozzjoni għas-Serie A. Man-Napoli rebaħ l-ewwel <ref target="https://mt.wikipedia.org/wiki/Coppa_Italia">Coppa Italia</ref>, l-ewwel trofew Ewropew (it-Tazza tal-Alpi tal-1966) u wassalhom għat-tieni post fl-1968. Mal-<ref target="https://mt.wikipedia.org/wiki/ACF_Fiorentina">Fiorentina</ref> rebaħ l-ewwel <hi rend="italic">scudetto</hi> fl-1968–69, rebaħ Coppa Italia mal-<ref target="https://mt.wikipedia.org/wiki/Bologna_FC_1909">Bologna</ref> fl-1974 u man-Napoli (fit-tielet esperjenza tiegħu mal-klabb) salvahom għal darb'oħra minn relegazzjoni ċerta.</p>
Ħoloq esterni
<list type="unordered"><item><ref target="http://www.national-football-teams.com/v2/player.php?id=19273">Dettalji tal-karriera</ref> fuq National Football Teams</item></list>
</text></body></html>