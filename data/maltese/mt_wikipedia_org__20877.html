<html><body><text id="wikipedia_mt_wikipedia_org__20877.html" ns="0" revid="269861" sourceurl="https://mt.wikipedia.org/wiki/Aleksandar_Tonev" title="Aleksandar Tonev" type="wikipedia">Aleksandar Tonev
<p><hi rend="bold">Aleksandar Tonev</hi> (bil-<ref target="https://mt.wikipedia.org/wiki/Lingwa_Bulgara">Bulgaru</ref>: Александър Тонев; <ref target="https://mt.wikipedia.org/wiki/Elin_Pelin_(belt)">Elin Pelin</ref>, <ref target="https://mt.wikipedia.org/wiki/3_ta'_Frar">3 ta' Frar</ref> <ref target="https://mt.wikipedia.org/wiki/1990">1990</ref>) huwa plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Bulgarija">Bulgaru</ref> li jilgħab bħala <ref target="https://mt.wikipedia.org/wiki/Midfilder">midfilder offensiv</ref>.</p>
Karriera
<p>Tonev kiber fit-timijiet taż-żgħażagħ ta' <ref target="https://mt.wikipedia.org/wiki/PFC_CSKA_Sofia">CSKA Sofia</ref>, u ddebbutta mat-tim tal-kbar fir-rebħa ta' 3–1 kontra <ref target="https://mt.wikipedia.org/wiki/PFC_Belasitsa_Petrich">Belasitsa Petrich</ref> fit-8 ta' Marzu 2008. Wara l-bejgħ ta' numru ta' plejers fis-sajf tal-2008, hu sab aktar opportunitajiet fit-tim. L-ewwel gowls ma' CKSA waslu fir-rebħa ta' 4–1 kontra <ref target="https://mt.wikipedia.org/wiki/FC_Vihren_Sandanski">Vihren Sandanski</ref> tat-22 ta' April 2009, fejn skorja doppjetta. Għall-istaġun 2009–10 ġie misluf lil <ref target="https://mt.wikipedia.org/wiki/OFC_Sliven_2000">Sliven</ref> sabiex jikseb aktar esperjenza. </p>
<p>Nhar is-16 ta' Ġunju 2011, Tonev iffirma mal-klabb Pollakk ta' <ref target="https://mt.wikipedia.org/wiki/Lech_Poznań">Lech Poznań</ref> fejn lagħab l-ewwel logħba bħala sostitut fid-29 ta' Lulju 2011, fil-konfront kontra <ref target="https://mt.wikipedia.org/wiki/ŁKS_Łódź">ŁKS Łódź</ref>, mirbuħ 5–0. Fis-26 ta' Lulju 2012, Tonev sab ix-xibka għall-ewwel darba fl-Ewropa, hekk kif skorja l-uniku gowl fir-rebħa ġewwa darhom kontra l-klabb Ażerbajġan ta' <ref target="https://mt.wikipedia.org/wiki/FK_Khazar_Lankaran">Khazar Lankaran</ref>, valida għat-tieni rawnd ta' kwalifikazzjoni tal-<ref target="https://mt.wikipedia.org/wiki/UEFA_Europa_League">Europa League</ref>.</p>
<p>Fis-7 ta' Ġunju 2013, <ref target="https://mt.wikipedia.org/wiki/Aston_Villa_FC">Aston Villa</ref> ħabbru li kienu akkwistaw lil Tonev għas-somma ta' €3.2 miljun.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
Internazzjonali
<p>Tonev iddebutta mat-<ref target="https://mt.wikipedia.org/wiki/Tim_nazzjonali_tal-futbol_tal-Bulgarija">tim nazzjonali tal-Bulgarija</ref> fit-telfa ta' 1–0 kontra <ref target="https://mt.wikipedia.org/wiki/Tim_nazzjonali_tal-futbol_ta'_Wales">Wales</ref> fil-11 ta' Ottubru 2011. Nhar it-22 ta' Marzu 2013, skorja tliet gowls fil-logħba valida għall-<ref target="https://mt.wikipedia.org/wiki/Kwalifikazzjoni_għat-Tazza_tad-Dinja_tal-Futbol_2014_(UEFA)">kwalifikazzjoni għat-Tazza tad-Dinja 2014</ref> kontra <ref target="https://mt.wikipedia.org/wiki/Tim_nazzjonali_tal-futbol_ta'_Malta">Malta</ref>, fir-rebħa ta' 6–0.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
Gowls internazzjonali
<hi rend="italic">Punteġġi u r-riżultati tal-Bulgarija qedgħin fil-lista xellugija.</hi>

Unuri
Klabb
CSKA Sofia
<list type="unordered"><item><ref target="https://mt.wikipedia.org/wiki/A_PFG">A PFG</ref>: 2007–08</item>
<item><ref target="https://mt.wikipedia.org/wiki/Tazza_Bulgara">Tazza Bulgara</ref>: 2010–11</item>
<item><ref target="https://mt.wikipedia.org/wiki/Super_Cup_Bulgara">Super Cup Bulgara</ref>: 2008</item></list>
Individwali
<list type="unordered"><item>L-Aqwa Plejer Bulgaru Żagħżugħ tal-Istaġun: 2010–11</item></list>


Ħoloq esterni
<list type="unordered"><item>Il-mudell {{<ref target="https://mt.wikipedia.org/wiki/Mudell:Nfteams">Nfteams</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>