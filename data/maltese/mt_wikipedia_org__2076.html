<html><body><text id="wikipedia_mt_wikipedia_org__2076.html" ns="0" revid="266389" sourceurl="https://mt.wikipedia.org/wiki/Ewropa_%C4%8Aentrali" title="Ewropa Ċentrali" type="wikipedia">Ewropa Ċentrali
<figure><caption>Ewropa Ċentrali</caption></figure>
<figure><caption>Ewropa Ċentrali</caption></figure>
<p>L-<hi rend="bold">Ewropa Ċentrali</hi> hija r-reġjun bejn iż-żewġ blokok li jiffurmaw l-<ref target="https://mt.wikipedia.org/wiki/Ewropa_tal-Punent">Ewropa tal-Punent</ref> u dik tal-<ref target="https://mt.wikipedia.org/wiki/Ewropa_tal-Lvant">Lvant</ref>. Dan it-terminu beda jintuża' iktar wara l-waqgħa tal-<ref target="https://mt.wikipedia.org/wiki/Komuniżmu">Komuniżmu</ref>, meta spiċċaw ħafna delineazzjonijiet. Ir-reġjun jikkomprendi (minn fuq għal isfel) mill-<ref target="https://mt.wikipedia.org/wiki/Polonja">Polonja</ref>, ir-<ref target="https://mt.wikipedia.org/wiki/Repubblika_Ċeka">Repubblika Ċeka</ref>, is-<ref target="https://mt.wikipedia.org/wiki/Slovakkja">Slovakkja</ref>, l-<ref target="https://mt.wikipedia.org/wiki/Ungerija">Ungerija</ref>, it-<ref target="https://mt.wikipedia.org/wiki/Transilvanja">Transilvanja</ref>, is-<ref target="https://mt.wikipedia.org/wiki/Slovenja">Slovenja</ref>, u partijiet mill-<ref target="https://mt.wikipedia.org/wiki/Balkani">Balkani</ref>. Xi drabi, il-<ref target="https://mt.wikipedia.org/wiki/Ġermanja">Ġermanja</ref>, l-<ref target="https://mt.wikipedia.org/wiki/Awstrija">Awstrija</ref> u l-<ref target="https://mt.wikipedia.org/wiki/Żvizzera">Iżvizzera</ref> huma wkoll inklużi f'dan ir-reġun Ewropew.</p>
<p>Storikament, m'hemmx fruntieri fiżiċi li juru lil dan ir-reġun. Hu iktar kunċett ta' storja komuni, f'għaqda kontra l-Lvant ikkaratterizzat mill-<ref target="https://mt.wikipedia.org/wiki/Imperu_Ottoman">Imperu Ottoman</ref> u mir-<ref target="https://mt.wikipedia.org/wiki/Russja">Russja</ref>. Sal-<ref target="https://mt.wikipedia.org/wiki/L-Ewwel_Gwerra_Dinjija">Ewwel Gwerra Dinjija</ref>, fil-Punent kien hemm preponderanza ta' konservattiżmu kontra l-ideat liberali moderni meħudin mill-kummerċ internazzjonali; u, fl-aħħar mill-aħħar, mir-<ref target="https://mt.wikipedia.org/wiki/Rivoluzzjoni_Franċiża">Rivoluzzjoni Franċiża</ref>. Wara l-Ewwel Gwerra Dinjija, u iktar u iktar, wara t-<ref target="https://mt.wikipedia.org/wiki/It-Tieni_Gwerra_Dinjija">Tieni Gwerra Dinjija</ref>, dawn l-ideat inġenerali, u d-demokrazija liberali iktar fil-partikulari, espandew il-fruntieri tagħhom mal-Ewropa ħielsa kollha.</p>
<p>Il-kunċett ta' <ref target="https://mt.wikipedia.org/wiki/Ewropa">Ewropa</ref> Ċentrali qiegħed jiġi użat ħafna riċentement, anki jekk fadal biex jilħaq il-kunċetti ta' Ewropa tal-Punent u tal-Lvant. F'kuntesti storiċi u kulturali, l-Ewropa tal-Lvant tidher l-iktar fejn hemm inħawi li fihom il-Ġermaniżi għexu u tħawwdu mal-Islavi u l-Magjari, u fejn il-minoranzi tar-Rom u l-Lhud għamlu kontribut kulturali qawwi. Din in-nozzjoni tilfet ħafna mill-valur tagħha ħabba l-gwerer u d-diviżjoni fiżika u ideoloġika bil-Ġermaniżi imqegħdin fil-Punent, kemm politikament u kemm fiżikament. </p>
<p>Dan it-terminu qed jerġa' jintuża ħafna wkoll minħabba t-tkabbir tal-<ref target="https://mt.wikipedia.org/wiki/Unjoni_Ewropea">Unjoni Ewropea</ref>.</p>
</text></body></html>