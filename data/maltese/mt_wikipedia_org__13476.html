<html><body><text id="wikipedia_mt_wikipedia_org__13476.html" ns="0" revid="265218" sourceurl="https://mt.wikipedia.org/wiki/%C4%A6amrun_Spartans_FC" title="Ħamrun Spartans FC" type="wikipedia">Ħamrun Spartans FC
<p><hi rend="bold">Ħamrun Spartans Football Club</hi> hu <ref target="https://mt.wikipedia.org/wiki/Klabb_tal-futbol">klabb tal-futbol</ref> <ref target="https://mt.wikipedia.org/wiki/Malta">Malti</ref> bbażat il-<ref target="https://mt.wikipedia.org/wiki/Ħamrun">Ħamrun</ref>. It-tim rebaħ l-<ref target="https://mt.wikipedia.org/wiki/L-Ewwel_Diviżjoni_Maltija">Ewwel Diviżjoni Maltija</ref> fl-2007. Wara l-promozzjoni għal-<ref target="https://mt.wikipedia.org/wiki/Premier_League_Malti">Premier League Malti</ref> lis-Spartans spiċċaw fis-6 post fl-2008 u rnexxielhom jibqgħu fl-ogħla diviżjoni s'issa.</p>
<p>Minn meta beda fl-1907, il-<hi rend="bold">Ħamrun Spartans</hi> rebħu total ta' 7 kampjonati . Huma ġew ukoll runners-up għal 11-il darba.</p>
<p>Wieħed mill-istillel fl-istorja tal-klabb, <ref target="https://mt.wikipedia.org/wiki/Stefan_Sultana">Stefan Sultana</ref>, skorja total ta' 252 gowls fil-karriera tiegħu (Waqt li lagħab għall-<hi rend="bold">Ħamrun Spartans</hi>), li ġie l-aktar plejer Malti li skorja gowls (mit-12 ta' Mejju, 2007). </p>
Storja
<p><hi rend="italic">Ħamrun Spartans</hi> bdew jilgħabu l-futbol fl-1907. Fl-istaġun 1913-14, <hi rend="italic">Ħamrun Spartans</hi> kien diġà tim stabbilit u rebħu t-titolu min għand <hi rend="italic"><ref target="https://mt.wikipedia.org/wiki/St._Georges_FC">St. George's</ref></hi> minħabba r-<ref target="https://mt.wikipedia.org/wiki/Regola_tal-gowls_barra_mid-dar">regola tal-gowls barra mid-dar</ref>. It-tieni suċċess tal-Kampjonat tagħhom kien erba' snin wara meta spiċċaw mill-ġdid konġunti fil-quċċata tal-Klassifika ma' <hi rend="italic">St George's</hi>. Din id-darba l-Ħamrun kienu ċ-Ċampjins ta' Malta għax rebħu lil <hi rend="italic">St George's</hi> fill-play-off. L-aħjar plejer tal-Ħamrun dak iż-żmien kien Gejtu Psaila, magħruf bħala l-Ħaċċa. Fl-20 u 30, il-klabb għadda minn perijodu diffiċli meta il-plejers tal-Ħamrun ħallew il-klabb biex immoru ġo klabbs oħra. L-ikbar rivali tal-Ħamrun kienu l-ġirien tal-<ref target="https://mt.wikipedia.org/wiki/Marsa_FC">Marsa</ref>.</p>
<p>Tim ġdid, <hi rend="italic">Ħamrun Liberty</hi> ġie iffurmat u fi ftit ta' snin, <hi rend="italic">Ħamrun Liberty</hi> kienu fost l-aqwa fil-futbol Malti. Mar-ritorn tagħhom għall-<ref target="https://mt.wikipedia.org/wiki/L-Ewwel_Diviżjoni_Maltija">Ewwel Diviżjoni</ref> fl-1946-47, il-klabb bidel ismu għal <hi rend="italic">Ħamrun Spartans</hi>. Rebħu  t-Trofew <hi rend="italic">Johnnie Walker</hi> u t-Tazza Cassar. Huma rebħu t-Tazza Cassar darb'oħra fl-istaġun 1948-1949. Bejn l-1947 u 1952, kienu erba' darbiet runners-up.</p>
<p>It-tim beda nieżel fis-60 sakemm ġew relegati fl-istaġun 1969-70. Wara li jirritorna għall-Ewwel Diviżjoni, kienu relegati għal darb'oħra fl-1974. Madankollu, wara sentejn fit-<ref target="https://mt.wikipedia.org/wiki/It-Tieni_Diviżjoni_Maltija">Tieni Diviżjoni</ref>, kienu lura fl-Ewwel Diviżjoni.</p>
<p>Fil-75 anniversarju, fl-istaġun 1982-83, il-klabb kien lura fil-quċċata meta rebaħ it-titolu wara assenza ta' 36 sena. Il-<hi rend="italic">Ħamrun Spartans</hi> irnexxielhom ukoll jirbħu l-FA Trophy matul dak l-istaġun. Dan kien il-bidu tal-era taħt il-gwida tal-President Victor Tedesco. It-tim ġie msaħħaħ bl-aqwa plejers bħal Ġiġi Salerno, Raymond u Ġorġ Xuereb, Edwin Farrugia, <ref target="https://mt.wikipedia.org/wiki/Raymond_Vella">Raymond Vella</ref> (li kien taħt self minn <ref target="https://mt.wikipedia.org/wiki/Marsa_FC">Marsa</ref>), <ref target="https://mt.wikipedia.org/wiki/Joe_Brincat">Joe Brincat</ref> u Carlo Seychell. Alfred Cardona kien il-kowċ tagħhom. Wara ħafna tilwim mad-Diviżjoni tal-Immigrazzjoni, Victor Tedesco irnexxielu jiffirma żewġ barranin, żewġ plejers Inglizi Peter Hatch u John Linacre - l-ewwel barranin li lagħabu fuq il-gżira wara perjodu twil.</p>
<p>Il-Ħamrun stabbilixxew rekord ġdid li huwa l-unika tim lokali biex li kemm <hi rend="italic">home</hi> u kemm <hi rend="italic">away</hi> f'kompetizzjoni tal-UEFA wara li għelbu lil-<ref target="https://mt.wikipedia.org/wiki/Ballymena_United_FC">Ballymena United</ref> tal-<ref target="https://mt.wikipedia.org/wiki/Irlanda_ta'_Fuq">Irlanda ta' Fuq</ref>. F'għaxar snin il-Ħamrun irrnexxielhom jirbħu 3 titoli tal-kampjonat nazzjonali, 3 FA Trophies, u 3 Super Euro Cups. </p>
<p>Wara kampanji suċċessivi bħal dawn, lis-<hi rend="italic">Spartans</hi> iffaċċjaw diffikultajiet finanzjarji. It-tim kellu jittrasferixxi l-aqwa plejers tiegħu sakemm finalment kienu relegat għall-Ewwel Diviżjoni fl-1998-1999. Wara sena, dawn kienu promossi lura għall-<ref target="https://mt.wikipedia.org/wiki/Premier_League_Malti">Premier League</ref> wara li rebaħ l-ewwel titolu tal-Ewwel Diviżjoni.</p>
<p>L-aħħar erba' staġuni kienu snin tilgħajn u niżlin. Huma kienu relegati għall-Ewwel Diviżjoni fi tmiem tal-istaġun 2003/2004, imma reġgħu saru ċampjins promossi tal-Ewwel Diviżjoni fl-2004/05, imbagħad reġaw relegati mill-Premier League fl-istaġun 2005/06 u rebħu l-Ewwel Diviżjoni għal darb'oħra fl-2007.</p>
<p>Mill-istaġun 2007/2008 Ħamrun Spartans reġgħu ġew lura fil-ġlieda għall-unuri. Matul l-istaġun 2007/2008 il-Ħamrun kienu sodisfatti bil-gowls kollha tagħhom u spiċċaw fil-finali tal-FA trophy kontra <ref target="https://mt.wikipedia.org/wiki/Birkirkara_FC">Birkirkara</ref> li ġew telliefa b'differenza ta' gowl wieħed. Dan l-istaġun kien ukoll suċċess kbir għall-partitarji tal-Ħamrun wara li rebħu l-Malta Best Support Award.</p>
<p>Apparentement ġew imsaħħa f'diversi dipartimenti, il-Ħamrun immiraw li jiparteċipaw għal post fl-Ewropa fl-istaġun kurrenti. Madankollu, it-tim naqas milli jilħaq iċ-Championship pool. Fir-relegation pool Ħamrun bdew b'rebħa eċċellenti 3-0 kontra <ref target="https://mt.wikipedia.org/wiki/Msida_Saint-Joseph_FC">Msida</ref>, imbagħad sofrew telfa xokkanti ta' 1-5 kontra <ref target="https://mt.wikipedia.org/wiki/Tarxien_Rainbows_FC">Tarxien</ref>. Erba' punti matul it-tliet logħbiet ma kinux biżżejjed biex jilħqu s-sigurtà, u fil-logħba finali eżawriti l-Ħamrun kienu megħluba faċilment minn <ref target="https://mt.wikipedia.org/wiki/Qormi_FC">Qormi</ref>. Ma' Tarxien u Msida wkoll leħqu 16-il punt wara d-dro bejniethom, <hi rend="italic">Ħamrun Spartans</hi> kienu relegati fuq l-agħar rekord tar-ras għal ras. Fortunatament għal <hi rend="italic">Ħamrun Spartans</hi>, il-każijiet ta' korruzzjoni li jinvolvu l-klabbs ta' <hi rend="italic"><ref target="https://mt.wikipedia.org/wiki/Vittoriosa_Stars_FC">Vittoriosa Stars</ref></hi> u <ref target="https://mt.wikipedia.org/wiki/Marsaxlokk_FC">Marsaxlokk</ref> kienu t-tnejn "relegati" imma t-timijiet baqgħu fil-Premier League għall-istaġun 2009-2010.</p>
<p>Il-Ħamrun fl-istaġun 2009-2010 għamel suċċess billi siċċa fit-8 pożizzjoni fil-Premier League Malti bl-aħħar logħba tar-Relegation Pool kontra l-Imsida bir-riżultat finali ta' 2-2. Ħamrun kienu ukoll fis-semi finali tal-FA Trophy f'dak l-istaġun.</p>
Plejers
<p>}</p>









Unuri
<list type="unordered"><item><hi rend="bold"><ref target="https://mt.wikipedia.org/wiki/Premier_League_Malti">Premier League Malti</ref></hi>:</item></list>
<p><hi rend="bold">Rebbieħa (8)</hi></p>
1913-14, 1917–18, 1946–47, 1982–83, 1986–87, 1987–88, 1990–91, 2020/21
<p><hi rend="bold">Runners-up (11)</hi></p>
<list type="unordered"><item><hi rend="bold">Euro Challenge</hi>:</item></list>
<p><hi rend="bold">Rebbieħa (5)</hi>:</p>
1985, 1988, 1991, 1992
<p><hi rend="bold">Runners-up (3)</hi></p>
<list type="unordered"><item><hi rend="bold">MFA Super 5 Lottery Tournament</hi>:</item></list>
<p><hi rend="bold">Rebbieħa (1)</hi>:</p>
1991/1992
<p><hi rend="bold">Runners-up (2)</hi></p>
<list type="unordered"><item><hi rend="bold">U*Bet FA Trophy</hi>:</item></list>
<p><hi rend="bold">Rebbieħa (6)</hi>:</p>
1982-83, 1983–84, 1986–87, 1987–88, 1988–89, 1991-92
<list type="unordered"><item><hi rend="bold">Tazza Cassar</hi>:</item></list>
<p><hi rend="bold">Rebbieħa (2)</hi>:</p>
1947/47, 1948/49
<list type="unordered"><item><hi rend="bold">Super Cup</hi>:</item></list>
<p><hi rend="bold">Rebbieħa (5)</hi>:</p>
1986-87, 1987–88, 1988–89, 1990–91, 1991-92





Ħoloq esterni
<list type="unordered"><item><ref target="http://www.hamrunspartansfc.com/">Sit Uffiċjali</ref></item>
<item><ref target="http://www.freewebs.com/hamrunspartansnursery/">Websajt tan-Nursery</ref></item>
<item><ref target="http://www.weltfussballarchiv.com/club_profile.php?ID=4039">Il-Paġna prinċipali</ref> fuq Weltfussballarchiv.com</item></list>
</text></body></html>