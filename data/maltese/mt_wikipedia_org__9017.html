<html><body><text id="wikipedia_mt_wikipedia_org__9017.html" ns="0" revid="270977" sourceurl="https://mt.wikipedia.org/wiki/Kwalifikazzjoni_g%C4%A7all-Kampjonati_Ewropej_tal-Futbol_2008" title="Kwalifikazzjoni għall-Kampjonati Ewropej tal-Futbol 2008" type="wikipedia">Kwalifikazzjoni għall-Kampjonati Ewropej tal-Futbol 2008
<p>Din il-paġna tiddeskrivi l-fażi ta' <hi rend="bold">kwalifikazzjoni tal-<ref target="https://mt.wikipedia.org/wiki/Kampjonati_Ewropej_tal-Futbol_2008">Kampjonati Ewropej tal-Futbol 2008</ref></hi>.</p>
Poloz
<p>Għad-diviżjoni tat-timijiet nazzjonali fl-urni biex isiru l-poloz inizzjali għall-gruppi kienet ikkunsidrata l-pożizzjoni tat-timijiet Ewropej permezz tal-<ref target="https://mt.wikipedia.org/wiki/Koefiċċjenti_tal-UEFA">koefiċċjenti tal-UEFA</ref>, skont ir-riżultati miksub fil-fażi ta' kwalifikazzjoni tal-<ref target="https://mt.wikipedia.org/wiki/Kampjonati_Ewropej_tal-Futbol_2004">Kampjonati Ewropej 2004</ref> u anki tat-<ref target="https://mt.wikipedia.org/wiki/Tazza_tad-Dinja_tal-Futbol_2006">Tazza tad-Dinja 2006</ref>. Wieħed irid jinnota li:</p>
<list type="unordered"><item>Il-<ref target="https://mt.wikipedia.org/wiki/Tim_nazzjonali_tal-futbol_tal-Greċja">Greċja</ref>, detentur tat-titlu, kienet imdaħħla fl-urna tal-aqwa timijiet.</item>
<item>Il-<ref target="https://mt.wikipedia.org/wiki/Tim_nazzjonali_tal-futbol_tal-Portugall">Portugall</ref> ma kellux bżonn jipparteċipa fil-kwalifikazzjoni għall-Euro 2004, minħabba li kien l-ospitu ta' dik l-edizzjoni. Minflok, ġie wżat biss ir-rekord tal-fażi ta' kwalifikazzjoni għat-Tazza tad-Dinja 2006.</item>
<item>Il-<ref target="https://mt.wikipedia.org/wiki/Tim_nazzjonali_tal-futbol_tal-Ġermanja">Ġermanja</ref> ma kellhiex bżonn tipparteċipa fil-kwalifikazzjoni għat-Tazza tad-Dinja 2006. Minflok, ġie wżat biss ir-rekord tal-fażi ta' kwalifikazzjoni għall-Euro 2004.</item>
<item>Il-<ref target="https://mt.wikipedia.org/wiki/Tim_nazzjonali_tal-futbol_tal-Każakistan">Każakistan</ref> qatt ma ħa sehem f'kampjonat Ewropew, u b'hekk għal dan it-tim ġie wżat biss ir-rekord tat-Tazza tad-Dinja. L-aħħar parteċipazzjoni tagħhom f'fażi ta' kwalifikazzjoni kienet fit-<ref target="https://mt.wikipedia.org/wiki/Tazza_Ażjatika_tal-Futbol_2000">Tazza Ażjatika 2000</ref>. Ir-rekord f'din il-kompetizzjoni ma kienx ikkunsidrat.</item>
<item>Wara l-indipendenza tal-<ref target="https://mt.wikipedia.org/wiki/Montenegro">Montenegro</ref> mis-<ref target="https://mt.wikipedia.org/wiki/Serbja">Serbja</ref>, is-<ref target="https://mt.wikipedia.org/wiki/Tim_nazzjonali_tal-futbol_tas-Serbja">Serbja</ref> wirtet ir-riżultati kollha tat-tim nazzjonali li kien jeżisti qabel. Il-<ref target="https://mt.wikipedia.org/wiki/Tim_nazzjonali_tal-futbol_tal-Montenegro">Montenegro</ref> kien għadu ma ġiex ammess fil-<ref target="https://mt.wikipedia.org/wiki/UEFA">UEFA</ref> jew fil-<ref target="https://mt.wikipedia.org/wiki/FIFA">FIFA</ref> fil-bidu tal-kwalifikazzjoni għal din il-kompetizzjoni, u b'hekk ma setax jikkompeti sal-edizzjoni li jmiss tat-<ref target="https://mt.wikipedia.org/wiki/Tazza_tad-Dinja_tal-Futbol_2010">Tazza tad-Dinja</ref>.</item></list>
<p>It-tlugħ tal-poloz sar fis-27 ta' Jannar, 2006, f'<ref target="https://mt.wikipedia.org/wiki/Montreux">Montreux</ref>, l-<ref target="https://mt.wikipedia.org/wiki/Żvizzera">Żvizzera</ref>.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>

Sommarju
<p>It-tabella t'hawn taħt għandha s-seba' gruppi ta' kwalifikazzjoni. Timijiet li assiguraw post fil-fażi finali tal-kampjonat huma bi sfond aħdar. L-ordni tat-timijiet hi skont il-pożizzjoni finali fil-grupp.</p>
<p>Ikkwalifikaw awtomatikament għall-Euro 2008 l-<ref target="https://mt.wikipedia.org/wiki/Tim_nazzjonali_tal-futbol_tal-Awstrija">Awstrija</ref> u l-<ref target="https://mt.wikipedia.org/wiki/Tim_nazzjonali_tal-futbol_tal-Iżvizzera">Iżvizzera</ref> minħabba li huma l-pajjiżi ospiti.</p>
<p>Jekk żewġ jew aktar timijiet jispiċċaw l-istess punti fi tmiem il-logħob, il-kriterji segwenti huma applikati:</p>
<list type="ordered"><item>L-akbar numru ta' punti miksuba fil-partiti bejn it-timijiet fil-kwistjoni.</item>
<item>L-akbar differenza ta' gowls fil-partiti bejn it-timijiet fil-kwistjoni.</item>
<item>L-akbar numru ta' gowls skurjati fil-partiti bejn it-timijiet fil-kwistjoni.</item>
<item>L-akbar numru ta' gowls skurjati barra minn darhom fil-partiti bejn it-timijiet fil-kwistjoni.</item>
<item>Jekk wara l-applikazzjoni ta' dawn l-erba' kriterji preċedenti t-timijiet xorta jibqgħu fl-istess sitwazzjoni, l-istess kriterji jerġgħu jiġu applikat biex jiġi determinat il-pożizzjoni tat-tim. Jekk din il-proċedura ma twassal għal ebda deċiżjoni, kriterji 6 u 7 jiġu applikati:</item>
<item>Riżultati ta' kull partiti tal-grupp: 1. Differenza superjuri ta' gowls 2. Numru ikbar ta' gowls skurjati 3. Numru ikbar ta' gowls skurjati barra minn darhom 4. Kondotta tajba fost il-plejers.</item>
<item>Bħala soluzzjoni estrema, isir it-tlugħ tax-xorti.</item></list>















L-aqwa skorers

<p>Sors: <ref target="http://www.uefa.com/competitions/euro/statistics/players/typestat=gs/index.html">UEFA</ref></p>




Ħoloq esterni
<list type="unordered"><item><ref target="http://www.uefa.com/newsfiles/19079.pdf">Regoli tal-kompetizzjoni</ref></item></list>
</text></body></html>