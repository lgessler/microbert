<html><body><text id="wikipedia_mt_wikipedia_org__8320.html" ns="0" revid="266519" sourceurl="https://mt.wikipedia.org/wiki/Monako" title="Monako" type="wikipedia">Monako
<p><hi rend="bold">Monako</hi> <ref target="https://mt.wikipedia.org/wiki/Stampa:En-us-Monaco.ogg">ˈmɒnəkoʊ</ref>(<ref target="https://mt.wikipedia.org/wiki/Għajnuna:Medja">għajnuna</ref>·<ref target="https://mt.wikipedia.org/wiki/Stampa:En-us-Monaco.ogg">info</ref>), uffiċjalment il-<hi rend="bold">Prinċipalità ta' Monako</hi> (<ref target="https://mt.wikipedia.org/wiki/Lingwa_Franċiża">Franċiż</ref>:<hi rend="italic">Principauté de Monaco</hi> <ref target="https://mt.wikipedia.org/wiki/Lingwa_Monagaski">Monagaski</ref>: <hi rend="italic">Principatu de Múnegu</hi>; <ref target="https://mt.wikipedia.org/wiki/Lingwa_Taljana">Taljan</ref>:<hi rend="italic">Principato di Monaco</hi>; <ref target="https://mt.wikipedia.org/wiki/Lingwa_Oċċitana">Oċċitan</ref>:<hi rend="italic">Principat de Mónegue</hi>), hija <ref target="https://mt.wikipedia.org/wiki/Belt-stat">belt-stat</ref> sovrana, li tinsab fir-<ref target="https://mt.wikipedia.org/wiki/Riviera_Franċiża">Riviera Franċiża</ref> fl-<ref target="https://mt.wikipedia.org/wiki/Ewropa_tal-Punent">Ewropa tal-Punent</ref>. Il-pajjiż imiss ma <ref target="https://mt.wikipedia.org/wiki/Franza">Franza</ref> fuq tliet naħat u naħa waħda tmiss mal-<ref target="https://mt.wikipedia.org/wiki/Baħar_Mediterran">Baħar Mediterran</ref>. Monako għandu erja ta' 2.02 km2 (0.78 mi kw), u popolazzjoni ta' 36,371, dawn jagħmlu l-pajjiż it-<ref target="https://mt.wikipedia.org/wiki/Lista_ta'_pajjiżi_skont_l-erja_tal-art">tieni l-iżgħar</ref>, u l-aktar <ref target="https://mt.wikipedia.org/wiki/List_of_countries_by_population_density">pajjiż b'popolazzjoni densa fid-dinja</ref>. Monako għandu <ref target="https://mt.wikipedia.org/wiki/Fruntiera_tal-art">fruntiera tal-art</ref> ta' 4.4 km (2.7 mi) biss, <ref target="https://mt.wikipedia.org/wiki/Kosta">kosta</ref> ta' 4.1 km (2.5 mi), u wisa' li tvarja bejn 1,700 u 349 m (5,600 u 1,145 ft). L-ogħla punt fil-pajjiż huwa passaġġ dejjaq li jismu <ref target="https://mt.wikipedia.org/wiki/Chemin_des_Révoires">Chemin des Révoires</ref> fuq l-għoljiet ta' <ref target="https://mt.wikipedia.org/wiki/Mont_Agel">Mont Agel</ref>, fid-distrett ta' <ref target="https://mt.wikipedia.org/wiki/Les_Révoires">Les Révoires</ref>, li hija 161 metru (528 pied) fuq il-livell tal-baħar. L-aktar <hi rend="italic">Quartier</hi> popolat ta' Monako hu <ref target="https://mt.wikipedia.org/wiki/Monte_Carlo">Monte Carlo</ref>, u l-aktar <hi rend="italic">Ward</hi> popolata hija <ref target="https://mt.wikipedia.org/wiki/Larvotto">Larvotto/Bas Moulins</ref>. Monako hija magħrufa għar-<ref target="https://mt.wikipedia.org/wiki/Reklamazzjoni_tal-art">reklamazzjoni tal-art</ref> tagħha u ż-żieda fid-daqs tagħha hu stmat li hu 20%.</p>
<p>Monako hu <ref target="https://mt.wikipedia.org/wiki/Prinċipalità">prinċipalità</ref> gvernata taħt forma ta' <ref target="https://mt.wikipedia.org/wiki/Monarkija_kostituzzjonali">monarkija kostituzzjonali</ref>, b'<ref target="https://mt.wikipedia.org/wiki/Albertu_II_(Prinċep_ta'_Monako)">Albert II</ref> bħala <ref target="https://mt.wikipedia.org/wiki/Kap_tal-istat">kap tal-istat</ref>. Minkejja li l-Prinċep Albertu II huwa monarka kostituzzjonali, hu għandu <ref target="https://mt.wikipedia.org/wiki/Poter_politiku">poter politiku</ref> enormi.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref> Id-<ref target="https://mt.wikipedia.org/wiki/Dar_ta'_Grimaldi">Dar ta' Grimaldi</ref> iggvernat lil Monako, b'interuzzjonijiet qsar, mill-1297.<ref target="https://mt.wikipedia.org/wiki/Il-Paġna_prinċipali#cite_note-6">[6]</ref> Il-lingwa uffiċjali hija l-<ref target="https://mt.wikipedia.org/wiki/Lingwa_Franċiża">Franċiż</ref>, iżda l-<ref target="https://mt.wikipedia.org/wiki/Lingwa_Monagaska">Monagask</ref>, it-<ref target="https://mt.wikipedia.org/wiki/Lingwa_Taljana">Taljan</ref>, u l-<ref target="https://mt.wikipedia.org/wiki/Lingwa_Ingliża">Ingliż</ref> huma mitkellma u mifhuma.<ref target="https://mt.wikipedia.org/wiki/Il-Paġna_prinċipali#cite_note-7">[7]</ref> Is-sovranità tal-istat ġiet rikonoxxuta uffiċjalment mit-<ref target="https://mt.wikipedia.org/wiki/Trattat_Franko-Monagaski">Trattat Franko-Monagask tal-1861</ref>, fejn Monako sar membru sħih bil-vot tan-<ref target="https://mt.wikipedia.org/wiki/Ġnus_Magħquda">Ġnus Magħquda</ref> fl-1993. Minkejja l-indipendenza ta' Monako u l-politika barranija separata, id-difiża tagħha hija f'idejn Franza. Madankollu, Monako jżomm żewġ <ref target="https://mt.wikipedia.org/wiki/Militari_tal-Monako">unitajiet militari</ref> żgħar.</p>
<p>L-iżvilupp ekonomiku ġie xprunat tard fis-seklu 19 bil-<ref target="https://mt.wikipedia.org/wiki/Trasport_bil-ferrovija">ferrovija</ref> għall-Franza, u l-ftuħ tal-ewwel każino, Monte Carlo.<ref target="https://mt.wikipedia.org/wiki/Il-Paġna_prinċipali#cite_note-8">[8]</ref> Minn dakinhar, il-klima ħafifa tal-Prinċipat, xenarji sbiħ, u faċilitajiet għamlu lil Monako famuż mad-dinja għat-<ref target="https://mt.wikipedia.org/wiki/Destinazzjoni_turistika">turiżmu</ref>, u bħala <ref target="https://mt.wikipedia.org/wiki/Rikreazzjoni">ċentru rikrejattiv</ref> għas-sinjuri u l-famużi.Però fis-snin aktar reċenti Monako sar <ref target="https://mt.wikipedia.org/wiki/Ċentru_bankarju">ċentru bankarju</ref> maġġur u fittex b'suċċess li jiddiversifika l-ekonomija tiegħu lejn is-<ref target="https://mt.wikipedia.org/wiki/Settur_tas-servizzi">servizzi</ref>, industriji żgħar ta' <ref target="https://mt.wikipedia.org/wiki/Prodotti_b'valur_għoli">valur għolji</ref> li ma jniġġsux. L-istat m'għandu l-ebda <ref target="https://mt.wikipedia.org/wiki/Taxxa_tad-dħul">taxxa tad-dħul</ref>, <ref target="https://mt.wikipedia.org/wiki/Rati_tat-taxxa_madwar_id-dinja">taxxi kummerċjali baxxi</ref> u hu magħruf bħala kenn tat-taxxa.</p>
</text></body></html>