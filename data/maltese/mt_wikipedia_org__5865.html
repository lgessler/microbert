<html><body><text id="wikipedia_mt_wikipedia_org__5865.html" ns="0" revid="258576" sourceurl="https://mt.wikipedia.org/wiki/%C4%A0gantija" title="Ġgantija" type="wikipedia">Ġgantija
<p><hi rend="bold">Il-Ġgantija</hi> huwa maqdes kbir li jinsab fix-<ref target="https://mt.wikipedia.org/wiki/Xagħra">Xagħra</ref>, <ref target="https://mt.wikipedia.org/wiki/Għawdex">Għawdex</ref>. Huwa meqjus bħala wieħed mill-iktar tempji importanti, mhux biss f'Għawdex iżda anki f'<ref target="https://mt.wikipedia.org/wiki/Malta">Malta</ref>. It-<ref target="https://mt.wikipedia.org/wiki/Tempju">tempju</ref> jismu Ġgantija għax jagħti impressjoni li fih kienu jgħixu il-ġganti. Barra minn hekk il-ġebel tiegħu huwa kbir u b'saħħtu ħafna.</p>
<p>Il-Ġgantija fih żewġ imqades ħdejn xulxin, magħmulin f'bini wieħed, iżda ma jinfdux. Huwa probabbli li dan il-maqdes kien miksi b'kisja ta' tafal minn ġewwa biex jgħatti l-ħaġar, u kien hemm ukoll xi tpinġijiet b' <ref target="https://mt.wikipedia.org/wiki/Kulur">kulur</ref> <ref target="https://mt.wikipedia.org/wiki/Aħmar">aħmar</ref>. Għalkemm fid-<ref target="https://mt.wikipedia.org/wiki/Disinn">disinn</ref> u fil-<ref target="https://mt.wikipedia.org/wiki/Bini">bini</ref> il-maqdes jixbaħ ħafna lill-imqades l-oħrajn f'<ref target="https://mt.wikipedia.org/wiki/Malta">Malta</ref>, għandu ħaġa waħda differenti. Il-vojt ta' bejn il-ħitan ta' barra u dawk ta' ġewwa hu mimli <ref target="https://mt.wikipedia.org/wiki/Mazkan">mazkan</ref>.</p>
<p>It-tempji tal-Ġgantija kienu dikjarati bħala <ref target="https://mt.wikipedia.org/wiki/Sit_Storiku_Dinji">Sit Storiku Dinji</ref> mill-<ref target="https://mt.wikipedia.org/wiki/UNESCO">UNESCO</ref> fl-<ref target="https://mt.wikipedia.org/wiki/1980">1980</ref>.</p>

Ħoloq esterni
<list type="unordered"><item><ref target="http://www.heritagemalta.org/ggantija.html">Paġna tal-Heritage Malta dwar il-Ġgantija</ref></item>
<item><ref target="http://www.gozo.gov.mt/pages.aspx?page=15">gozo.gov.mt's Paġna dwar il-Ġgantija</ref></item></list>
</text></body></html>