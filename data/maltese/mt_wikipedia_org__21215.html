<html><body><text id="wikipedia_mt_wikipedia_org__21215.html" ns="0" revid="272704" sourceurl="https://mt.wikipedia.org/wiki/Cape_Town_Stadium" title="Cape Town Stadium" type="wikipedia">Cape Town Stadium
<p><hi rend="bold">Cape Town Stadium</hi><ref target="https://mt.wikipedia.org/wiki/Il-Paġna_prinċipali#cite_note-1">[1]</ref> f'<ref target="https://mt.wikipedia.org/wiki/Cape_Town">Cape Town</ref>, l-<ref target="https://mt.wikipedia.org/wiki/Afrika_t'Isfel">Afrika t'Isfel</ref>, huwa grawnd ġdid mibni għat-<ref target="https://mt.wikipedia.org/wiki/Tazza_tad-Dinja_tal-Futbol_2010">Tazza tad-Dinja tal-Futbol 2010</ref>. Matul il-fażi tal-ippjanar kien famuż bħala <hi rend="bold">Green Point Stadium</hi>, li kien l-istess isem ta' grawnd ieħor f'dan is-sit.</p>
<p>Dan il-grawnd jinsab fi <ref target="https://mt.wikipedia.org/wiki/Green_Point">Green Point</ref>, bejn <ref target="https://mt.wikipedia.org/wiki/Signal_Hill">Signal Hill</ref> u l-<ref target="https://mt.wikipedia.org/wiki/Oċean_Atlantiku">Oċean Atlantiku</ref>, qrib iċ-ċentru tal-belt ta' Cape Town u l-<ref target="https://mt.wikipedia.org/wiki/Victoria_&amp;_Alfred_Waterfront">Victoria &amp; Alfred Waterfront</ref>, post famuż mat-turisti u tal-kummerċ. Dan il-grawnd iżomm mad-69,070 ruħ u hu mdawwar minn 60 ettaru ta' park urban. Cape Town Stadium ġie inawgurat nhar l-14 ta' Diċembru 2009.</p>
Il-grawnd preċedenti
<p>Il-grawnd preċedenti ġie mwaqqa fl-2007 u kien użat prinċipalment għal-logħbiet tal-futbol taż-żewġ klabbs tal-belt, <ref target="https://mt.wikipedia.org/wiki/Santos_Football_Club">Santos Football Club</ref> u <ref target="https://mt.wikipedia.org/wiki/Ajax_Cape_Town">Ajax Cape Town</ref>. Barra minn hekk, dan l-istadju ħa ħsieb biex fih jospita kunċerti ta' <ref target="https://mt.wikipedia.org/wiki/Michael_Jackson">Michael Jackson</ref>, tal-<ref target="https://mt.wikipedia.org/wiki/U2">U2</ref>, <ref target="https://mt.wikipedia.org/wiki/Metallica">Metallica</ref>, <ref target="https://mt.wikipedia.org/wiki/Paul_Simon">Paul Simon</ref>, u l-kunċert tal-2003 <hi rend="italic">46664</hi> favur il-vittmi tal-<ref target="https://mt.wikipedia.org/wiki/AIDS">AIDS</ref>.</p>
Tazza tad-Dinja 2010
<p>Fih se jintlagħbu ħames logħbiet mill-ewwel rawnd, waħda mit-tieni rawnd, logħba mill-kwarti tal-finali u semifinali tat-Tazza tad-Dinja 2010.</p>

Gallerija
<list type="unordered">
<item>Dehra mill-ajru tal-Green Point Stadium l-antik, li twaqqa' fl-2007</item>
</list>


Ħoloq esterni

<list type="unordered"><item><ref target="http://www.capetown.gov.za/en/FIFA2010/Pages/CapeTownStadium.aspx">Cape Town Stadium</ref> fis-sit ta' City of Cape Town</item>
<item><ref target="http://www.capetown.travel/2010/capetown-stadium/stadium/">Cape Town Stadium</ref> fis-sit ta' Cape Town Tourism</item>
<item><ref target="http://in3sixty.com/cms/manager/share/id/4d76d42b-fd48-aef7-a57a-7905ad61dbaf">Dehra 360°</ref></item></list>
<p>Koordinati: <ref target="https://tools.wmflabs.org/geohack/geohack.php?pagename=Il-Pa%C4%A1na_prin%C4%8Bipali&amp;params=33_54_12.46_S_18_24_40.15_E_region:ZA-WC_type:landmark_source:dewiki">33°54′12.46″S 18°24′40.15″E﻿ / ﻿33.9034611°S 18.4111528°E﻿ / -33.9034611; 18.4111528</ref></p>
</text></body></html>