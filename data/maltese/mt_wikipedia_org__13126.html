<html><body><text id="wikipedia_mt_wikipedia_org__13126.html" ns="0" revid="271821" sourceurl="https://mt.wikipedia.org/wiki/Darron_Gibson" title="Darron Gibson" type="wikipedia">Darron Gibson
<p><hi rend="bold">Darron Thomas Daniel Gibson</hi> (<ref target="https://mt.wikipedia.org/wiki/Derry">Derry</ref>, <ref target="https://mt.wikipedia.org/wiki/25_ta'_Ottubru">25 ta' Ottubru</ref> <ref target="https://mt.wikipedia.org/wiki/1987">1987</ref>) huwa plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Irlanda">Irlandiż</ref>.</p>
Karriera
<p>Gibson ingħaqad ma' <ref target="https://mt.wikipedia.org/wiki/Manchester_United_FC">Manchester United</ref> fl-2004. Id-debutt mat-tim tal-kbar wasal fil-partita mil-<ref target="https://mt.wikipedia.org/wiki/Football_League_Cup">League Cup</ref> kontra <ref target="https://mt.wikipedia.org/wiki/Barnet_FC">Barnet</ref> tas-26 ta' Ottubru 2005, fejn kien daħal bħala sostitut għal <ref target="https://mt.wikipedia.org/wiki/Lee_Robert_Martin">Lee Martin</ref>. Matul l-istaġun 2005–06 hu kien figura prominenti fit-tim tar-Riservi ta' Manchester United fejn għenhom jirbħu t-Tripletta. Hu għamel total ta' dsatax-il dehra, b'żewġ gowls. F'Mejju tal-2006 hu rebaħ l-Unur Jimmy Murphy bħala l-plejer żagħżugħ tas-sena u lagħab regularment għat-tim tal-kbar ta' United matul il-logħob tal-ħbiberija waqt l-istaġun tas-sajf.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Flimkien ma' <ref target="https://mt.wikipedia.org/wiki/Dong_Fangzhuo">Dong Fangzhuo</ref>, <ref target="https://mt.wikipedia.org/wiki/Jonny_Evans">Jonny Evans</ref>, <ref target="https://mt.wikipedia.org/wiki/Fraizer_Campbell">Fraizer Campbell</ref> u <ref target="https://mt.wikipedia.org/wiki/Danny_Simpson">Danny Simpson</ref>, hu kien wieħed fost id-diversi plejers ta' United li qattgħu l-istaġun 2005–06 taħt self ma' <ref target="https://mt.wikipedia.org/wiki/Royal_Antwerp_FC">Royal Antwerp</ref>. F'Ottubru tal-2007, hu ġie msellef għal darba oħra, din id-darba ma' <ref target="https://mt.wikipedia.org/wiki/Wolverhampton_Wanderers_FC">Wolverhampton Wanderers</ref>.</p>
<p>Id-debutt fil-<ref target="https://mt.wikipedia.org/wiki/Premier_League">Premier League</ref> wasal fil-15 ta' Novembru 2008, fejn deher bħala sostitut fit-tieni taqsima tal-partita kontra <ref target="https://mt.wikipedia.org/wiki/Stoke_City_FC">Stoke City</ref>, qabel ma deher għall-ewwel darba fil-<ref target="https://mt.wikipedia.org/wiki/UEFA_Champions_League">UEFA Champions League</ref> għaxart ijiem wara, bħala sostitut għal <ref target="https://mt.wikipedia.org/wiki/Darren_Fletcher">Darren Fletcher</ref> kontra <ref target="https://mt.wikipedia.org/wiki/Villarreal_FC">Villarreal</ref>. Fl-4 ta' Jannar 2009, Gibson sab l-ewwel gowl tiegħu mal-klabb, bil-gowl ikun l-aħħar wieħed tar-rebħa ta' 3–0 fuq <ref target="https://mt.wikipedia.org/wiki/Southampton_FC">Southampton</ref> fit-Tielet Rawnd tal-<ref target="https://mt.wikipedia.org/wiki/FA_Cup">FA Cup</ref>. Hu skorja ieħor fil-Ħames Rawnd tal-kompetizzjoni, fejn skorja t-tieni gowl ta' United fir-rebħa barra minn darhom ta' 4–1 kontra <ref target="https://mt.wikipedia.org/wiki/Derby_County_FC">Derby County</ref> fil-15 ta' Frar 2009. Il-prestazzjoni tiegħu f'din il-partita ġiet regalata bl-unur tal-Plejer tal-Partita.</p>
<p>Fl-1 ta' Marzu 2009, Gibson beda f'nofs il-grawnd mal-veteran Paul Scholes kontra <ref target="https://mt.wikipedia.org/wiki/Tottenham_Hotspur_FC">Tottenham Hotspur</ref> fil-finali tal-Football League 2009 f'<ref target="https://mt.wikipedia.org/wiki/Wembley_Stadium">Wembley Stadium</ref>, fejn lagħab id-90 minuta, qabel ma postu ħadu <ref target="https://mt.wikipedia.org/wiki/Ryan_Giggs">Ryan Giggs</ref> għall-bidu tal-<ref target="https://mt.wikipedia.org/wiki/Ħin_supplementari">ħin supplementari</ref>. United rebħu 4–1 bil-<ref target="https://mt.wikipedia.org/wiki/Għoti_tal-penalties">penalties</ref>, fejn din kienet it-tieni midalja għal Gibson wara dik tat-<ref target="https://mt.wikipedia.org/wiki/Tazza_tad-Dinja_tal-Futbol_tal-klabb">Tazza tad-Dinja tal-klabb</ref> mirbuħa f'Diċembru 2008.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
<p>L-ewwel gowl tiegħu fil-kampjonat wasal fl-24 ta' Mejju fl-aħħar partita tal-<ref target="https://mt.wikipedia.org/wiki/Premier_League_2008–09">istaġun 2008–09</ref> kontra <ref target="https://mt.wikipedia.org/wiki/Hull_City_AFC">Hull City</ref>. Minn fuq il-faxxa xellugija, Federico Macheda lagħblu ballun u Gibson minn tarf il-kaxxa xuttja xutt minn madwar 20 metru li baqa' dieħel ġox-xibka.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref></p>
Internazzjonali
<p>Gibson kien fiċ-ċentru ta' disgwit bejn il-<ref target="https://mt.wikipedia.org/wiki/Federazzjoni_tal-futbol_tal-Irlanda">Federazzjoni tal-futbol Irlandiża</ref> u dik tal-<ref target="https://mt.wikipedia.org/wiki/Federazzjoni_tal-futbol_tal-Irlanda_ta'_Fuq">Irlanda ta' Fuq</ref> fuq l-eliġibbilità ta' plejers li twieldu fl-Irlanda ta' Fuq biex jirrapreżentaw lir-Repubblika tal-Irlanda. Normalment, plejers li jkunu twieldu barra mit-territorju li jkunu jridu jirrapreżentaw iridu juru lill-FIFA li huma għandhom "konnessjoni" valida (atenati jew residenza) f'dak it-territorju. Madanakollu, l-unika pożizzjoni kostituzzjonaali tal-Irlanda ta' Fuq, skont kif inhu speċifikat fil-Qbil tal-Ġimgħa l-Kbira, iċ-ċittandinanza Irlandiża hi d-dritt ta' kull persuna mwieled fil-gżira tal-Irlanda jekk iridu dan, u b'riżultat t'hekk Gibson kien eleġibbli li jilgħab għar-<ref target="https://mt.wikipedia.org/wiki/Tim_nazzjonali_tal-futbol_tal-Irlanda">Repubblika tal-Irlanda</ref> fuq livell internazzjonali.</p>
<p>Gibson għall-bidu rrapreżenta lill-Irlanda ta' Fuq fil-livell ta' taħt is-sittax-il sena u kien inkluż fl-iskwadri tal-Victory Shield. Madanakollu, hu ġie mwaqqa mit-tim wara li attenda xi provi ma' <ref target="https://mt.wikipedia.org/wiki/Manchester_United">Manchester United</ref> u sussegwentament iddeċieda li jibda jilgħab għall-Irlanda. Wara li lagħab fil-livell ta' taħt is-sbatax, id-dsatax u l-għoxrin sena, hu kien ġie inkluż għal diversi drabi fl-iskwadra tar-<ref target="https://mt.wikipedia.org/wiki/Tim_nazzjonali_tal-futbol_tal-Irlanda">Repubblika tal-Irlanda</ref> għall-<ref target="https://mt.wikipedia.org/wiki/Kwalifikazzjoni_għall-Kampjonati_Ewropej_tal-Futbol_2008">fażi ta' kwalifikazzjoni</ref> għall-<ref target="https://mt.wikipedia.org/wiki/Kampjonati_Ewropej_tal-Futbol_2008">Euro 2008</ref>,<ref target="https://mt.wikipedia.org/wiki/Il-Paġna_prinċipali#cite_note-4">[4]</ref> qabel ma finalment iddebutta fir-rebħa ta' 4–0 kontra d-<ref target="https://mt.wikipedia.org/wiki/Tim_nazzjonali_tal-futbol_tad-Danimarka">Danimarka</ref>. L-ewwel partita tiegħu mal-ewwel ħdax mat-tim nazzjonali waslet fir-rebħa ta' 1–0 kontra <ref target="https://mt.wikipedia.org/wiki/Tim_nazzjonali_tal-futbol_ta'_Ċipru">Ċipru</ref> fil-15 ta' Ottubrui 2008.</p>
Unuri
Klabb
Manchester United
<list type="unordered"><item><ref target="https://mt.wikipedia.org/wiki/Football_League_Cup">League Cup</ref>: 2008–09, 2009–10</item>
<item><ref target="https://mt.wikipedia.org/wiki/Tazza_tad-Dinja_tal-Futbol_tal-Klabbs">Tazza tad-Dinja tal-Klabbs</ref>: 2008</item></list>


Ħoloq esterni
<list type="unordered"><item>Il-mudell {{<ref target="https://mt.wikipedia.org/wiki/Mudell:Soccerbase">Soccerbase</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>