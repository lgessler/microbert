<html><body><text id="wikipedia_mt_wikipedia_org__22637.html" ns="0" revid="271506" sourceurl="https://mt.wikipedia.org/wiki/Fabio_Attard" title="Fabio Attard" type="wikipedia">Fabio Attard


<p>Dun Fabio Attard (Għawdex, 23 ta' Marzu 1959) huwa patri Sależjan li ismu beda jiċċirkola bħala suċċessur possibbli ta' Mons. Pawlu Cremona bħala Arċisqof ta' Malta.</p>
Studji
<p>Għamel il-professjoni Salesjanai nhar it-8 ta’ Settembru 1980 ġewwa Dublin, l-Irlanda fejn kien għamel ukoll in-novizzjat. Ġie ordnat djaknu f’Ruma fil-11 ta’ Lulju 1986, u ordnat saċerdot fl-4 ta’ Lulju 1987 fil-Bażilika ta' San Ġorġ ir-Rabat mill-Kardinal Salesjan Jose’ Castillo Lara. Studja t-teoloġija fl-Universita’ Pontificia Salesiana. Kien iggradwa fit-teoloġija Morali fl-"Alfonsianum" f'Ruma ukoll.</p>
Ħidma
<p>L-ewwel ħidma tiegħu kienet li joħloq preżenza Salesjana f'xi subborgi f'Tuneż, it-Tuneżija, fejn għamel bejn l-1988 u l-1991 meta reġa' lura Malta beda jaħdem f'St Patrick's u l-Oratorju. Fl-1993 sar rettur tal-oratorju u fl-1994 tal-iskola ukoll. </p>
<p>Fl-1996 kien mitlub ikompli l-istudji u mar Dublin jirriċerka fuq John Henry Newman, fuq it-tema tal-kuxjenza. Gradwa b'distinzjoni minn Milltown Institute for Philosophy and Theology, immexxi mill-Ġiżwiti, fl-1999, u l-Università Salesjana ta' Ruma qabbdietu jgħallem it-teoloġija morali u l-ispiritwalità.</p>
<p>F'Ruma huw kien attiv ukoll fl-Accademia Alfonsiana u korsijiet internazzjonali għal kongregazzjonijiet reliġjużi.</p>
Karigi
<p>Fl-2005 sar ir-rettur tal-Istitut tal-formazzjoni Pastorali, li kien ħoloq hu stess fl-Arċidjoċesi ta' Malta. </p>
<p>Sa mill-2008, Attard qed iservi bħala kunsillier għat-tieni terminu konsekuttiv bħala kunsillier tal-ministeru taż-żgħażagħ Sależjani.</p>
</text></body></html>