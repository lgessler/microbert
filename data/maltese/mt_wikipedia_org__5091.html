<html><body><text id="wikipedia_mt_wikipedia_org__5091.html" ns="0" revid="244708" sourceurl="https://mt.wikipedia.org/wiki/Plantigrad" title="Plantigrad" type="wikipedia">Plantigrad
<figure><caption> L-Ghadam tal-pala tas-sieq, tal-bniedem (eżempju ċar ta' Plantigrad)</caption></figure>
<figure><caption> <hi rend="italic"><ref target="https://mt.wikipedia.org/wiki/Procyon_lotor">Procyon lotor</ref></hi> eżempju ċar ta' annimal Plantigrad tal-familja <ref target="https://mt.wikipedia.org/wiki/Procyonidae">Procyonidae</ref></caption></figure>
<p><hi rend="bold">Plantigrad</hi> huwa <ref target="https://mt.wikipedia.org/wiki/Annimal">annimal</ref> li joqgħod wieqaf u li jimxi bil-piż ta' ġismu fuq il-qiegh kollu tal-pala tas sieq imserraħ jew imiss ma' l-art (lokomozjoni <ref target="https://mt.wikipedia.org/wiki/Plantigrad">plantigradali</ref>) u dawn jinkludu il-<ref target="https://mt.wikipedia.org/wiki/Bniedem">bniedem</ref>, l-<ref target="https://mt.wikipedia.org/wiki/Ors">orsijiet</ref> u ħafna <ref target="https://mt.wikipedia.org/wiki/Mammiferu">mammiferi</ref> oħra. Ġeneralment dawn l-annimali huma ħafna aktar goffi fil-movimenti tagħhom minn annimali b' tip ta' lokomozjoni ieħor.</p>
<p>Filwaqt li <ref target="https://mt.wikipedia.org/wiki/Diġitigrad">diġitigrad</ref> normalment joqgħod wieqaf u jimxi fuq il-<ref target="https://mt.wikipedia.org/wiki/Falanġi_distali">falanġi distali</ref> jew <ref target="https://mt.wikipedia.org/wiki/Falanġi_distali">distali</ref> u  l-<ref target="https://mt.wikipedia.org/wiki/Falangi_intermedji">falangi intermedji</ref> jew <ref target="https://mt.wikipedia.org/wiki/Falanġi_intermedji">falanġi tan-nofs</ref>, il-<hi rend="bold">plantigrad</hi> joqgħod wieqaf u jimxi fuq il-<ref target="https://mt.wikipedia.org/wiki/Podjali">podjali</ref> u l-<ref target="https://mt.wikipedia.org/wiki/Metatarsali">metatarsali</ref> u dawn ċatti u jmissu ma' l-art jiffurmaw il-qiegħ tal-pala tas-sieq. Lokomozjoni <ref target="https://mt.wikipedia.org/wiki/Plantigrad">plantigradali</ref> hija tip ta' lokomozjoni meqjusa bħala waħda anqas speċjaliżata jew anqas evoluta minn lokomozjoni <ref target="https://mt.wikipedia.org/wiki/Diġitigrad">diġitigradali</ref> jew lokomozjoni <ref target="https://mt.wikipedia.org/wiki/Unguligrad">unguligradali</ref>.</p>
<p>Hemm differenzi anatomiċi kbar, bejn is-sieq ta' <ref target="https://mt.wikipedia.org/wiki/Plantigrad">plantigrad</ref> u s-sieq ta' <ref target="https://mt.wikipedia.org/wiki/Diġitigrad">diġitigrad</ref>. Annimali <hi rend="bold">plantigradi</hi> għandhom il-<ref target="https://mt.wikipedia.org/wiki/Karpali">karpali</ref> u t-<ref target="https://mt.wikipedia.org/wiki/Tarsali">tarsali</ref> relativament qosra u b' hekk dawn l-għadam, huma ppużizjonati ferm aktar 'l isfel minn fejn huma ppużizjonati fis-saqajn ta' <ref target="https://mt.wikipedia.org/wiki/Diġitigrad">diġitigrad</ref> u jikkorispondu għal-għadam ta' l-għaksa fil-bniedem. Dan il-fattur, effetivament inaqqas sew it-tul, kemm tal-pal ta' l-idejn kif ukoll tas-saqajn ta' l-annimali <ref target="https://mt.wikipedia.org/wiki/Plantigrad">plantigradi</ref>.</p>
<p>Peress li s-superfiċi li tmiss ma' l-art u li trid tinqata minn ma' l-art hija ġeneralment akbar, u minnħabba ukoll li t-tul tas-sieq huwa ħafn' anqas, hemm tendenza li bil-lokomozjoni plantigradali l-movimenti jkunu ta' rapidita minuri.</p>
Eżempji ta' annimali <ref target="https://mt.wikipedia.org/wiki/Plantigrad">Plantigradi</ref>
<figure><caption><hi rend="italic"><ref target="https://mt.wikipedia.org/wiki/Ursus_arctos">Ursus arctos</ref></hi> eżempju ċar ta' annimal Plantigrad tal-familja <ref target="https://mt.wikipedia.org/wiki/Ursidae">Ursidae</ref></caption></figure>
<list type="unordered"><item><ref target="https://mt.wikipedia.org/wiki/Familja">Familja</ref> <ref target="https://mt.wikipedia.org/wiki/Didelphidae">Didelphidae</ref>
<list type="unordered"><item><ref target="https://mt.wikipedia.org/wiki/Opossum">opossum</ref></item></list></item>
<item><ref target="https://mt.wikipedia.org/wiki/Familja">Familja</ref> <ref target="https://mt.wikipedia.org/wiki/Hominidae">Hominidae</ref>
<list type="unordered"><item><ref target="https://mt.wikipedia.org/wiki/Bniedem">bniedem</ref></item></list></item>
<item><ref target="https://mt.wikipedia.org/wiki/Familja">Familja</ref> <ref target="https://mt.wikipedia.org/wiki/Leporidae">Leporidae</ref>
<list type="unordered"><item><ref target="https://mt.wikipedia.org/wiki/Fenek">fenek</ref></item>
<item><ref target="https://mt.wikipedia.org/wiki/Liepru">liepru</ref></item></list></item>
<item><ref target="https://mt.wikipedia.org/wiki/Familja">Familja</ref> <ref target="https://mt.wikipedia.org/wiki/Muridae">Muridae</ref>
<list type="unordered"><item><ref target="https://mt.wikipedia.org/wiki/Far">far</ref></item>
<item><ref target="https://mt.wikipedia.org/wiki/Ġurdien">ġurdien</ref></item></list></item>
<item><ref target="https://mt.wikipedia.org/wiki/Familja">Familja</ref> <ref target="https://mt.wikipedia.org/wiki/Procyonidae">Procyonidae</ref>
<list type="unordered"><item><ref target="https://mt.wikipedia.org/wiki/Pruċun">pruċun</ref></item></list></item>
<item><ref target="https://mt.wikipedia.org/wiki/Familja">Familja</ref> <ref target="https://mt.wikipedia.org/wiki/Ursidae">Ursidae</ref>
<list type="unordered"><item><ref target="https://mt.wikipedia.org/wiki/Ors">ors</ref></item>
<item><ref target="https://mt.wikipedia.org/wiki/Panda_ġgant">panda ġgant</ref></item></list></item></list>
Ara ukoll
<list type="unordered"><item><ref target="https://mt.wikipedia.org/wiki/Diġitigrad">Diġitigrad</ref></item>
<item><ref target="https://mt.wikipedia.org/wiki/Unguligrad">Unguligrad</ref></item>
<item><ref target="https://mt.wikipedia.org/wiki/Lokomozjoni">Lokomozjoni</ref></item>
<item><ref target="https://mt.wikipedia.org/wiki/Lokomozjoni_ta'_l-annimali_fuq_wiċċ_l-art">Lokomozjoni ta' l-annimali fuq wiċċ l-art</ref></item></list>
Referenzi
<list type="unordered"><item><ref target="http://www.cvm.uiuc.edu/petcolumns/showarticle.cfm?id=118">Yes, the Shin Bone Is Connected to the Ankle Bone</ref></item>
<item><ref target="http://animaldiversity.org.%7C">Saqajn, Idejn u Lokomozjoni Kursorja.</ref> Myers, P., R. Espinosa, C. S. Parr, T. Jones, G. S. Hammond, and T. A. Dewey. 2006. The Animal Diversity Web (online). Accessed January 06, 2007.</item>
<item>DeBlase, A. F., and R. E. Martin. 1981. A manual of mammalogy. Second Edition. Wm. C. Brown, Publishers. Dubuque, Iowa. xii+436 pp.</item>
<item>Hildebrand, M. 1974. Analysis of Vertebrate Structure. John Wiley &amp; Sons, Inc, New York. xv+710 pp.</item>
<item>Vaughan, T. A. 1986. Mammalogy. Third Edition. Harcourt Brace Jovanovich, Publishers, Orlando Fl. vii+576 pp.</item></list></text></body></html>