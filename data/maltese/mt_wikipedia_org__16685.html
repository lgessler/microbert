<html><body><text id="wikipedia_mt_wikipedia_org__16685.html" ns="0" revid="244005" sourceurl="https://mt.wikipedia.org/wiki/San_Girgor_Na%C5%BCjan%C5%BCenu" title="San Girgor Nażjanżenu" type="wikipedia">San Girgor Nażjanżenu
<p><hi rend="bold">San Girgor Nażjanżenu</hi> (329 - 389 w.K.) kien wieħed mis-Santi Padri tal-Lvant.</p>
<p>Twieled f’Nażjanże, Kappadoċja fis-sena 330.  Missieru Girgor Nazjanzenu x-xiħ, ommu Nonna, ħuħ Ċesarju, u oħtu Gorgonja, huma lkoll qaddisin.</p>
<p>Kellu temperament differenti minn ta’ ħabibu <ref target="https://mt.wikipedia.org/wiki/San_Bażilju">Bażilju</ref>, kien aktar miġbur, ta’ għalih waħdu, u jħobb il-kwiet.  Meta ħabibu mar eremita, hu mar warajh.  Fis-sena 362 ġie ordnat saċerdot, u fis-sena 372 ġie kkonsagrat Isqof ta’ Sasima, mill-ħabib tiegħu San Basilju li kien Arċisqof ta’ Ċesarija.  Fis-sena 380 sar il-Patrijarka ta’ Konstantinopli.</p>
<p>Sena wara rtira f’Nażjanzu fejn għex fil-kwiet, jitlob, jikteb u jipprietka, sakemm miet fil-25 ta’ Jannar tas-sena 389, ta’ 64 sena.  Hu ukoll huwa Duttur tal-Knisja.</p>
<p>San Girgor hu wieħed mit-tliet teoloġi l-kbar tal-Kappadoċja, kolonni tal-Knisja fi żmienu flimkien ma’ ħabibu San Bażilju u San Girgor ta' Nissa (ħu San Bażilju).  Hu magħruf bħala d-Duttur tat-Trinita’.  Kien hu l-ewwel wieħed li sejjaħ lill-Madonna “Omm Alla”.</p>
</text></body></html>