<html><body><text id="wikipedia_mt_wikipedia_org__25563.html" ns="0" revid="265828" sourceurl="https://mt.wikipedia.org/wiki/Isabelle_de_Charri%C3%A8re" title="Isabelle de Charrière" type="wikipedia">Isabelle de Charrière
<figure><caption>Ritratt ta' Isabelle de Charrière minn Maurice-Quentin de La Tour, 1771 Saint-Quentin, Aisne</caption></figure>
<figure><caption><hi rend="italic">Isabelle de Charrière</hi> minn Guillaume de Spinny (1759), <ref target="https://mt.wikipedia.org/wiki/Château_de_Zuylen">Château de Zuylen</ref> f'<ref target="https://mt.wikipedia.org/wiki/Oud-Zuilen">Oud-Zuilen</ref>.</caption></figure>
<figure><caption>Il-Kastell ta’ Zuylen f’Oud-Zuilen (l-<ref target="https://mt.wikipedia.org/wiki/Olanda">Olanda</ref>).</caption></figure>
<p><hi rend="bold">Isabelle de Charrière</hi>, imlaqqma f'żgħożitha <hi rend="italic">Belle de Zuylen</hi>, twiedet <hi rend="italic">Isabella Agneta Elisabeth van Tuyll van Serooskerken</hi> fl-20 ta' Ottubru,1740 fix-<ref target="https://mt.wikipedia.org/wiki/Château_de_Zuylen">Château de Zuylen</ref>, f'<ref target="https://mt.wikipedia.org/wiki/Oud-Zuilen">Oud-Zuilen</ref> ħdejn <ref target="https://mt.wikipedia.org/wiki/Utrecht">Utrecht</ref> (l-<ref target="https://mt.wikipedia.org/wiki/Olanda">Olanda</ref>) u mietet f'Pontet f'<ref target="https://mt.wikipedia.org/wiki/Colombier_(Neuchâtel)"> Colombier</ref>, fil- <ref target="https://mt.wikipedia.org/wiki/Canton_ta'_Neuchâtel">Canton ta' Neuchâtel</ref> li dak iż-żmien kien taħt il-<ref target="https://mt.wikipedia.org/wiki/Prussja">Prussja</ref>, fis-27 ta' Diċembru, 1805 <ref target="https://mt.wikipedia.org/wiki/Il-Paġna_prinċipali#cite_note-1">[1]</ref> <ref target="https://mt.wikipedia.org/wiki/Il-Paġna_prinċipali#cite_note-2">[2]</ref> <ref target="https://mt.wikipedia.org/wiki/Il-Paġna_prinċipali#cite_note-3">[3]</ref> <ref target="https://mt.wikipedia.org/wiki/Il-Paġna_prinċipali#cite_note-4">[4]</ref> kienet kittieba<ref target="https://mt.wikipedia.org/wiki/Olanda"> Olandiża</ref> u <ref target="https://mt.wikipedia.org/wiki/Svizzera">Svizzera</ref> tuża l-lingwa <ref target="https://mt.wikipedia.org/wiki/Franċiż">Franċiża</ref><ref target="https://mt.wikipedia.org/wiki/Il-Paġna_prinċipali#cite_note-5">[5]</ref>.</p>
Bijografija
<p>Imwielda f'familja Olandiża ta' nobbli għolja, Belle van Zuylen kellha intelliġenza vivaċi, kurżità intellettwali kbira u ideat mhux konvenzjonali. Minn kmieni ħafna kellha xeħta għall-kitba. Il-ġenituri tagħha qablu li jipprovdulha l-għalliema li xtaqet u għalhekk kellha edukazzjoni aktar tajba mill-biċċa l-kbira tal-kontemporanji tagħha, kienet titkellem diversi lingwi (<ref target="https://mt.wikipedia.org/wiki/Lingwa_Ingliża">Ingliż</ref>, <ref target="https://mt.wikipedia.org/wiki/Ġermaniż">Ġermaniż</ref>, <ref target="https://mt.wikipedia.org/wiki/Taljan">Taljan</ref> u <ref target="https://mt.wikipedia.org/wiki/Latin">Latin</ref>), u ddedikat ruħha għal-Matematika u l-<ref target="https://mt.wikipedia.org/wiki/Fiżika">Fiżika</ref>, u l-qari tal-klassiċi, imma kitbet bil-<ref target="https://mt.wikipedia.org/wiki/Franċiż">Franċiż</ref>, il-lingwa tan-nobbli tal-<ref target="https://mt.wikipedia.org/wiki/Ewropa">Ewropa</ref> tas-seklu 18. Meta kellha tnejn u għoxrin sena (1763) kitbet l-ewwel xogħol letterarju tagħha, <hi rend="italic">Le Noble</hi> ("In-Nobbli") li ġie ppubblikat anonimament. Dan kien satira ironika dwar il-preġudizzji tal-klassi soċjali tagħha..</p>
<figure><caption><hi rend="italic">Isabelle de Charrière</hi> minn Jens Juel, (1777), <ref target="https://mt.wikipedia.org/wiki/Bibljoteka_Pubblika_u_Universitarja_ta'_Neuchâtel">Bibljoteka Pubblika u Universitarja ta' Neuchâtel</ref>.</caption></figure>
<p>Fl-età ta' 30 sena żżewġet lill-ekstutur ta' ħuha Willem René, Charles-Emmanuel de Charrière de Penthaz, imwieled f'Colombier <ref target="https://mt.wikipedia.org/wiki/Il-Paġna_prinċipali#cite_note-6">[6]</ref> <ref target="https://mt.wikipedia.org/wiki/Il-Paġna_prinċipali#cite_note-7">[7]</ref>. Minn 1784 hemm il-karriera letterarja tagħa ħadet spinta u pproduċiet abbundanza ta' korrispondenza, fuljetti, novelli u rumanzi, li l-aktar notevoli minnhom huma <hi rend="italic">Lettres neuchâteloises</hi> (1784), <hi rend="italic">Lettres de Mistriss Henley publiées par son amie</hi> (1784), <hi rend="italic">Lettres écrites de Lausanne</hi> (1785), <hi rend="italic">Caliste</hi> (1787) u <hi rend="italic">Trois femmes</hi> (1796), xi biċċiet għat-Teatru, xi kitbiet politiċi u xi opri (lbretti u forsi l-mużika).</p>
<p>Ix-xogħlijiet tagħha matul ir-<ref target="https://mt.wikipedia.org/wiki/Rivoluzzjoni_Franċiża">Rivoluzzjoni Franċiża</ref>, li matulha tat kenn lil xi aristokratiċi Franċiżi f'<ref target="https://mt.wikipedia.org/wiki/Neuchâtel">Neuchâtel</ref>, jirriflettu l-impenn politiku tu soċjali tagħa u huma hija partikolarment rikki u varjati.</p>
<p>Kellha korrispondenza abbundanti ma' <ref target="https://mt.wikipedia.org/wiki/David-Louis_Constant_de_Rebecque">David-Louis Constant de Rebecque</ref>, il-kittieb <ref target="https://mt.wikipedia.org/wiki/Benjamin_Constant">Benjamin Constant</ref>, il-bijografu Skoċċiż <ref target="https://mt.wikipedia.org/wiki/James_Boswell">James Boswell</ref>, id-diplomatiku Jean-Pierre de Chambrier d'Oleyres, it-traduttur <ref target="https://mt.wikipedia.org/wiki/Ludwig_Ferdinand_Huber">Ludwig Ferdinand Huber</ref> u l-editur <ref target="https://mt.wikipedia.org/wiki/Pierre-Alexandre_DuPeyrou">Pierre-Alexandre DuPeyrou</ref>, ħabib tal-qalb ta' <ref target="https://mt.wikipedia.org/wiki/Jean-Jacques_Rousseau">Jean-Jacques Rousseau</ref>. Kellha korrispondenza wkoll mal-protetti tagħha <ref target="https://mt.wikipedia.org/wiki/Henriette_L'Hardy">Henriette L'Hardy</ref>, <ref target="https://mt.wikipedia.org/wiki/Caroline_de_Sandoz-Rollin">Caroline de Sandoz-Rollin</ref>, <ref target="https://mt.wikipedia.org/wiki/Isabelle_de_Gélieu">Isabelle de Gélieu</ref>, li servew tipprova fuqhom l-ideat tagħha dwar l-edukazzjoni tan-nisa, li tikkostitwixxi tema importanti tar-rumanz tagħha. Hija kkomponiet ukoll biċċiet ta' mużika għall-klaviċimblu jew pjanuforte, kif ukoll biċċiet għal strumenti tal-kordi u biċċiet għall-vuċi.<ref target="https://mt.wikipedia.org/wiki/Il-Paġna_prinċipali#cite_note-8">[8]</ref></p>
<p>L-asterojdi (9604) Bellevanzuylen hi msemmija għal Belle van Zuylen, il-futura Isabelle de Charrière. Ġiet skoperta fit-30 ta' Diċembru, 1991 mill<hi rend="italic">-Observatoire de Haute-Provence</hi> minn Eric Walter Elst.</p>
Xogħolijiet (għażla)
<list type="unordered"><item><hi rend="italic">Le Noble</hi>, rakkont morali, 1763<ref target="https://mt.wikipedia.org/wiki/Il-Paġna_prinċipali#cite_note-9">[9]</ref></item>
<item><hi rend="italic">Lettres neuchâteloises</hi>, rumanz, 1784</item>
<item><hi rend="italic">Lettres de  Mistriss Henley publiées par son amie</hi> 1784</item>
<item><hi rend="italic">Lettres écrites de Lausanne</hi>, rumanz permezz ta' ittri, Toulouse, 1785</item>
<item><hi rend="italic">Caliste ou continuation de Lettres écrites de Lausanne</hi> 1787 (L-aħħar tliet ittri qatt ma ġew ippubblikati: dawn jinstabu bħala manuskritti fil-bibbljoteka ta' Neuchâtel. Mill-aħħar ittra miktuba minn Cécile tgħid li qiegħda f'kunvent u li-ġurnata ta' qabel kien telqet lil Milord, li kienet iżżewwġet għal kollox. Kienet qiegħda tistenna 'l ommha li kienet fit-triq.)</item>
<item><hi rend="italic">Bien-né. Nouvelles et anecdotes. Apologie de la flatterie</hi>, 1788</item>
<item><hi rend="italic">Courte réplique à l'auteur d'une longue réponse; par Mme la Baronne de ...</hi> 1789</item>
<item><hi rend="italic">Plainte et défense de Thérese Levasseur</hi>. 1789</item>
<item><hi rend="italic">Lettre à M. Necker sur son administration, écrite par lui-même</hi>, 1791</item>
<item><hi rend="italic">L’émigré</hi>, kummiedja fi tliet atti, 1793</item>
<item><hi rend="italic">Lettres trouvées dans des portefeuilles d’émigrés</hi>, 1793</item>
<item><hi rend="italic">Trois femmes</hi>, rumanz, Leipzig, 1795 (edizzjoni bil-Ġermaniż); Londra, 1796 (edizzjoni bil-Franċiż).</item>
<item><hi rend="italic">Honorine d’Userche: nouvelle de l’Abbé de La Tour</hi>, 1795</item>
<item><hi rend="italic">Sainte Anne</hi>, 1799</item>
<item><hi rend="italic">Sir Walter Finch et son fils William</hi>, 1806 (ippubblikat wara mewtha)</item></list>
Xogħlijiet mużikali
<list type="unordered"><item>Ġabra (Paris, Chez Bonjour, 1788 u 1789) li fia arji żgħar  (jew arjetti) u xi rumanzi (ġeneru li kien moda ħafna dak iż-żmien), bl-akkumpanjament tal-klaviċimbalu (u bil-vjolin <hi rend="italic">ad libitum</hi>); ġabra ta' minwetti strumentali (Amsterdam, Hummel et Fils, 1786); u xi sonati għall-klaviċimbalu u l-pjanuforte (1783, <hi rend="italic">opus</hi> 1 sa 3).</item>
<item><hi rend="italic">Chansonnette bretonne. Minuetto IV &amp; Trio</hi>. Inleiding Wim Aerts &amp; Els van Swol. In: Akkoord Magazine (2005), no. 3, p. 19-22.</item>
<item>Kitbet il-libretti għal xi opri u  l-mużika għalihom.</item></list>
</text></body></html>