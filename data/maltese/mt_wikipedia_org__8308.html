<html><body><text id="wikipedia_mt_wikipedia_org__8308.html" ns="0" revid="274160" sourceurl="https://mt.wikipedia.org/wiki/Estonja" title="Estonja" type="wikipedia">Estonja
<figure><caption>Estonja 2021</caption></figure>
<p>L-<hi rend="bold">Estonja</hi> <ref target="https://mt.wikipedia.org/wiki/Stampa:En-us-Estonia.ogg">ɨsˈtoʊniə</ref>(<ref target="https://mt.wikipedia.org/wiki/Għajnuna:Medja">għajnuna</ref>·<ref target="https://mt.wikipedia.org/wiki/Stampa:En-us-Estonia.ogg">info</ref>) (<ref target="https://mt.wikipedia.org/wiki/Lingwa_Estonjana">Estonjan</ref>:<hi rend="italic">Eesti</hi>), uffiċjalment ir-<hi rend="bold">Repubblika tal-Estonja</hi> (<ref target="https://mt.wikipedia.org/wiki/Lingwa_Estonjana">Estonjan</ref>:<hi rend="italic">Eesti Vabariik</hi>), hi <ref target="https://mt.wikipedia.org/wiki/Stat_sovran">stat</ref> fir-<ref target="https://mt.wikipedia.org/wiki/Reġjun_Baltiku">Reġjun Baltiku</ref> fl-<ref target="https://mt.wikipedia.org/wiki/Ewropa_ta'_Fuq">Ewropa ta' Fuq</ref>. Il-pajjiż huwa mdawwar fit-tramuntana mill-<ref target="https://mt.wikipedia.org/wiki/Golf_tal-Finlandja">Golf tal-Finlandja</ref>, lejn il-punent mill-<ref target="https://mt.wikipedia.org/wiki/Baħar_Baltiku">Baħar Baltiku</ref>, fin-nofsinhar il-<ref target="https://mt.wikipedia.org/wiki/Latvja">Latvja</ref> (343km), u lejn il-lvant mill-<ref target="https://mt.wikipedia.org/wiki/Lag_Peipus">Lag Peipus</ref> u r-<ref target="https://mt.wikipedia.org/wiki/Russja">Russja</ref> (338.6km).<ref target="https://mt.wikipedia.org/wiki/Il-Paġna_prinċipali#cite_note-5">[5]</ref> In-naħa l-oħra tall-Baħar Baltiku għandha l-<ref target="https://mt.wikipedia.org/wiki/Żvezja">Iżvezja</ref> fil-punent u l-<ref target="https://mt.wikipedia.org/wiki/Finlandja">Finlandja</ref> fit-tramuntana. It-territorju tal-Estonja jkopri 45,227 km2 (17,462 mi kw), u huwa influwenzat mill-<ref target="https://mt.wikipedia.org/wiki/Umdu_kontinentali">klima kontinentali umida</ref>.</p>
Is-sistema politika
<p>L-Estonja hija <ref target="https://mt.wikipedia.org/wiki/Repubblika_parlamentari">repubblika parlamentari</ref>. Il-<ref target="https://mt.wikipedia.org/wiki/Kap_tal-gvern">kap tal-gvern</ref> tagħha - il-<ref target="https://mt.wikipedia.org/wiki/Prim_ministru">prim ministru</ref> - huwa maħtur mill-president u approvat mill-parlament. Dan huwa responsabbli mis-setgħa eżekuttiva mogħtija lill-gvern. Il-<ref target="https://mt.wikipedia.org/wiki/Kap_tal-istat">kap tal-istat</ref> - il-<ref target="https://mt.wikipedia.org/wiki/President">president</ref> - huwa elett mill-Parlament jew il-kulleġġ elettorali għal 5 snin. Il-<ref target="https://mt.wikipedia.org/wiki/Parlament">Parlament</ref> għandu 101 membri, eletti kull 4 snin. Il-pajjiż huwa maqsum fi 15-il <ref target="https://mt.wikipedia.org/wiki/Kontea">kontea</ref> u 79 <ref target="https://mt.wikipedia.org/wiki/Muniċipalità">muniċipalità</ref>.<ref target="https://mt.wikipedia.org/wiki/Il-Paġna_prinċipali#cite_note-EU-6">[6]</ref></p>
Il-kummerċ u l-ekonomija
<p>L-aktar setturi importanti tal-ekonomija tal-Estonja fl-2018 kienu l-kummerċ bl-ingrossa u bl-imnut, it-trasport, l-akkomodazzjoni u s-servizzi tal-ikel (21.1%), l-industrija (20.8%) u l-amministrazzjoni pubblika, id-difiża, l-edukazzjoni, is-saħħa tal-bniedem u l-attivitajiet ta' xogħol soċjali (15.6%).<ref target="https://mt.wikipedia.org/wiki/Il-Paġna_prinċipali#cite_note-EU-6">[6]</ref></p>
<p>Il-kummerċ fi ħdan l-UE jammonta għal 68% tal-esportazzjonijiet tal-Estonja (il-<ref target="https://mt.wikipedia.org/wiki/Finlandja">Finlandja</ref> 16%, l-<ref target="https://mt.wikipedia.org/wiki/Iżvezja">Iżvezja</ref> 11% u l-<ref target="https://mt.wikipedia.org/wiki/Latvja">Latvja</ref> 10%), filwaqt li barra mill-UE 6% jmorru fl-<ref target="https://mt.wikipedia.org/wiki/Istati_Uniti">Istati Uniti</ref> u fir-<ref target="https://mt.wikipedia.org/wiki/Russja">Russja</ref>.<ref target="https://mt.wikipedia.org/wiki/Il-Paġna_prinċipali#cite_note-EU-6">[6]</ref></p>
<p>F’termini ta’ importazzjonijiet, 77% jiġu minn Stati Membri tal-UE (il-<ref target="https://mt.wikipedia.org/wiki/Finlandja">Finlandja</ref> 13%, il-<ref target="https://mt.wikipedia.org/wiki/Ġermanja">Ġermanja</ref> 10% u l-<ref target="https://mt.wikipedia.org/wiki/Litwanja">Litwanja</ref> 9%), filwaqt li barra mill-UE 9% jiġu mir-<ref target="https://mt.wikipedia.org/wiki/Russja">Russja</ref> u 4% miċ-<ref target="https://mt.wikipedia.org/wiki/Ċina">Ċina</ref>.<ref target="https://mt.wikipedia.org/wiki/Il-Paġna_prinċipali#cite_note-EU-6">[6]</ref></p>
L-Estonja fl-UE
<p>Hemm 6 membri tal-<ref target="https://mt.wikipedia.org/wiki/Parlament_Ewropew">Parlament Ewropew</ref> mill-Estonja.<ref target="https://mt.wikipedia.org/wiki/Il-Paġna_prinċipali#cite_note-EU-6">[6]</ref></p>
<p>Fil-<ref target="https://mt.wikipedia.org/wiki/Kunsill_tal-UE">Kunsill tal-UE</ref>, il-ministri nazzjonali jiltaqgħu b'mod regolari biex jadottaw il-liġijiet tal-UE u jikkoordinaw il-politiki. Il-laqgħat tal-Kunsill jattendu għalihom regolarment rappreżentantiFittex it-traduzzjonijiet disponibbli tal-link preċedentiEN••• tal-gvern Estonjan, skont il-qasam tal-politika li jkun qed jiġi indirizzat.<ref target="https://mt.wikipedia.org/wiki/Il-Paġna_prinċipali#cite_note-EU-6">[6]</ref></p>
<p>Il-<ref target="https://mt.wikipedia.org/wiki/Kunsill_tal-UE">Kunsill tal-UE</ref> m’għandux persuna waħda permanenti bħala president (bħal pereżempju, il-Kummissjoni jew il-Parlament). Minflok, ix-xogħol jitmexxa mill-pajjiż li jkollu l-Presidenza tal-Kunsill, li jinbidel kull sitt xhur.
Matul dawn is-6 xhur, il-ministri mill-gvern ta’ dak il-pajjiż jippresiedu u jgħinu jiddeterminaw l-aġenda tal-laqgħat tal-Kunsill f’kull qasam ta’ politika, u jiffaċilitaw id-djalogu ma’ istituzzjonijiet oħra tal-UE.
Dati tal-presidenzi Estonjani: Lul-Diċ 2017.<ref target="https://mt.wikipedia.org/wiki/Il-Paġna_prinċipali#cite_note-EU-6">[6]</ref></p>
<p>Il-Kummissarju nominat mill-Estonja għall-<ref target="https://mt.wikipedia.org/wiki/Kummissjoni_Ewropea">Kummissjoni Ewropea</ref> hi <ref target="https://mt.wikipedia.org/wiki/Kadri_Simson">Kadri Simson</ref>, li hi responsabbli għall-<ref target="https://mt.wikipedia.org/wiki/Enerġija">Enerġija</ref>.<ref target="https://mt.wikipedia.org/wiki/Il-Paġna_prinċipali#cite_note-EU-6">[6]</ref></p>
<p>Il-Kummissjoni hija rrappreżentata f’kull pajjiż tal-UE minn uffiċċju lokali, imsejjaħ “rappreżentanza”.<ref target="https://mt.wikipedia.org/wiki/Il-Paġna_prinċipali#cite_note-EU-6">[6]</ref></p>
<p>L-Estonja għandha 6 rappreżentanti fil-<ref target="https://mt.wikipedia.org/wiki/Kumitat_Ekonomiku_u_Soċjali_Ewropew">Kumitat Ekonomiku u Soċjali Ewropew</ref>. Dan il-korp konsultattiv – li jirrappreżenta lil dawk li jħaddmu, il-ħaddiema u gruppi oħra ta’ interess – huwa kkonsultat dwar il-liġijiet proposti, biex ikun hemm idea aħjar tal-bidliet possibbli tas-sitwazzjonijiet soċjali u tax-xogħol fil-pajjiżi membri.<ref target="https://mt.wikipedia.org/wiki/Il-Paġna_prinċipali#cite_note-EU-6">[6]</ref></p>
<p>L-Estonja għandha 6 rappreżentanti fil-<ref target="https://mt.wikipedia.org/wiki/Kumitat_Ewropew_tar-Reġjuni">Kumitat Ewropew tar-Reġjuni</ref>, l-assemblea tal-UE tar-rappreżentanti reġjonali u lokali. Dan il-korp konsultattiv jiġi kkonsultat dwar il-liġijiet proposti, biex jiżgura li dawn il-liġijiet iqisu l-perspettiva minn kull reġjun tal-UE.<ref target="https://mt.wikipedia.org/wiki/Il-Paġna_prinċipali#cite_note-EU-6">[6]</ref></p>
<p>L-Estonja tikkomunika wkoll mal-istituzzjonijiet tal-UE permezz tar-rappreżentanza permanenti tagħha fi Brussell. Bħala l-“ambaxxata għall-UE” tal-Estonja, il-kompitu ewlieni tagħha hu li tiżgura li l-interessi u l-politiki tal-pajjiż huma segwiti b’mod effettiv kemm jista’ jkun fl-UE.<ref target="https://mt.wikipedia.org/wiki/Il-Paġna_prinċipali#cite_note-EU-6">[6]</ref></p>
<p>L-ammont li jħallas kull pajjiż tal-UE fil-baġit tal-UE huwa kkalkulat b’mod ġust, skont il-mezzi. Aktar ma tkun kbira l-ekonomija tal-pajjiż, aktar iħallas – u viċi versa.
L-għan tal-baġit tal-UE mhuwiex li jipprova jqassam mill-ġdid il-ġid, iżda pjuttost jiffoka fuq il-ħtiġijiet tal-Ewropej b’mod ġenerali. <ref target="https://mt.wikipedia.org/wiki/Il-Paġna_prinċipali#cite_note-EU-6">[6]</ref></p>
<p>Ċifri tal-2018 għall-Estonja:<ref target="https://mt.wikipedia.org/wiki/Il-Paġna_prinċipali#cite_note-EU-6">[6]</ref></p>
<list type="unordered"><item>Nefqa totali tal-UE fl-Estonja – € 0.759 biljun (ekwivalenti għal 3.03% tal-ekonomija Estonjana)</item>
<item>Kontribuzzjoni totali għall-baġit tal-UE – € 0.210 biljun (ekwivalenti għal 0.84% tal-ekonomija Estonjana)</item></list>
<p>Il-flus imħallsa fil-baġit tal-UE mill-Estonja jgħinu biex jiġu ffinanzjati programmi u proġetti fil-pajjiżi kollha tal-UE – bħall-bini ta’ toroq, is-sussidjar ta’ riċerkaturi u l-ħarsien tal-ambjent.<ref target="https://mt.wikipedia.org/wiki/Il-Paġna_prinċipali#cite_note-EU-6">[6]</ref></p>
</text></body></html>