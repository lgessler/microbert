<html><body><text id="wikipedia_mt_wikipedia_org__16655.html" ns="0" revid="267989" sourceurl="https://mt.wikipedia.org/wiki/Achal_Prabhala" title="Achal Prabhala" type="wikipedia">Achal Prabhala<figure><caption>Achal Prabhala (Wikimania 2009)</caption></figure>
<p><hi rend="bold">Achal Prabhala</hi> huwa riċerkatur, attivista u kittieb <ref target="https://mt.wikipedia.org/wiki/Indja">Indjan</ref> minn <ref target="https://mt.wikipedia.org/wiki/Bangalore">Bangalore</ref>, <ref target="https://mt.wikipedia.org/wiki/Karnataka">Karnataka</ref>. Huwa jaħdem dwar id-drittijiet tal-proprjetà intellettwali fir-rigward tal-<ref target="https://mt.wikipedia.org/wiki/Mediċina">mediċina</ref> u l-għarfien. Prabhala huwa membru tal-bord ta' konsulenza tal-<ref target="https://mt.wikipedia.org/wiki/Fondazzjoni_Wikimedia">Fondazzjoni Wikimedia</ref>.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
Ħajja privata
<p>Prabhala jgħix f'Bangalore, l-Indja.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Huwa studja l-ekonomija u l-amministrazzjoni pubblika f'Middlebury College u wara fl-<ref target="https://mt.wikipedia.org/wiki/Università_ta'_Yale">Università ta' Yale</ref>, fejn ikkontribwixxa għal artikli fuq il-<hi rend="italic">Yale Daily News</hi>, il-gazzetta tal-istudenti.</p>
Bijografija
Kitbiet u riċerka
<p>Achal Prabhala jirriċerka l-<ref target="https://mt.wikipedia.org/wiki/Proprjetà_intelletwali">proprjetà intelletwali</ref> f'konnessjoni mal-mediċina u l-għarfien. Fl-2005, huwa kiteb rapport dwar il-kwistjonijiet tal-copyright u għall-aċċess tat-tagħlim fl-Afrika tan-Nofsinhar għall-<ref target="https://mt.wikipedia.org/wiki/Ċentru_Internazzjonali_għall-Kummerċ_u_l-Iżvilupp_Sostenibbli">ICTSD</ref> u l-<ref target="https://mt.wikipedia.org/wiki/Konferenza_tal-Ġnus_Magħquda_fuq_il-kummerċ_u_l-iżvilupp">UNCTAD</ref><ref target="https://mt.wikipedia.org/wiki/Il-Paġna_prinċipali#cite_note-3">[3]</ref> u mexxa l-proġett "Access to learning materials in South Africa" 2004–05.<ref target="https://mt.wikipedia.org/wiki/Il-Paġna_prinċipali#cite_note-ArmstrongBeer2010-4">[4]</ref><ref target="https://mt.wikipedia.org/wiki/Il-Paġna_prinċipali#cite_note-Meléndez-OrtizRoffe2009-5">[5]</ref></p>
<p>B'fondi minn għotja tal-Fondazzjoni Wikimedia, Prabahala, flimkien ma' Priya Sen u Zen Marie, ipproduċa l-film <hi rend="italic">People are Knowledge</hi>. Il-film jesplora kif jistgħu jiġu wżat metodi alternattivi ta' ċitazzjoni fuq il-Wikipedija.<ref target="https://mt.wikipedia.org/wiki/Il-Paġna_prinċipali#cite_note-NYT-6">[6]</ref></p>
Xogħlijiet
<list type="unordered"><item><hi rend="italic">Access to knowledge in Africa</hi> (2010) ma' C. Armstrong, J. De Beer, D. Kawooya u T. Schonwetter.</item>
<item><hi rend="italic">The best of Quest</hi> (2011) ma' Laeeq Futehally u Arshia Sattar.</item>
<item><hi rend="italic">Civil Lines 6</hi> (2011) ma' Mukul Kesavan u Kai Friese.</item></list>


Ħoloq esterni
<list type="unordered"><item><ref target="http://www.outlookindia.com/peoplehome3.aspx?pid=4315&amp;author=Achal+Prabhala">Artikli ta' Achal Prabhala</ref> fuq Outlookindia.com</item></list>
</text></body></html>