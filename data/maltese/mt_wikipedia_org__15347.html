<html><body><text id="wikipedia_mt_wikipedia_org__15347.html" ns="0" revid="215482" sourceurl="https://mt.wikipedia.org/wiki/Johnny_Leoni" title="Johnny Leoni" type="wikipedia">Johnny Leoni

<p><hi rend="bold">Johnny Leoni</hi> (<ref target="https://mt.wikipedia.org/wiki/Sion_(Żvizzera)">Sion</ref>, <ref target="https://mt.wikipedia.org/wiki/30_ta'_Ġunju">30 ta' Ġunju</ref> <ref target="https://mt.wikipedia.org/wiki/1984">1984</ref>) huwa <ref target="https://mt.wikipedia.org/wiki/Futbol">futboler</ref> <ref target="https://mt.wikipedia.org/wiki/Żvizzera">Żvizzeru</ref> li jilgħab bħala <ref target="https://mt.wikipedia.org/wiki/Gowler_(futbol)">gowler</ref> ma' <ref target="https://mt.wikipedia.org/wiki/Neftchi_Baku_PFC">Neftchi Baku</ref> fil-<ref target="https://mt.wikipedia.org/wiki/Premier_League_Ażerbajġan">Premier League Ażerbajġan</ref>.</p>
<p>Wara li beda l-karriera tiegħu ma' <ref target="https://mt.wikipedia.org/wiki/FC_Sion">Sion</ref>, f'Mejju tal-2003 issieħeb ma' <ref target="https://mt.wikipedia.org/wiki/FC_Zürich">Zürich</ref>. Madanakollu, kellu jistenna sal-<ref target="https://mt.wikipedia.org/wiki/Super_League_Żvizzera_2005–06">istaġun 2005–06</ref> sabiex jistabbilixxi lilu nnifsu bħala l-ewwel għażla bejn il-lasti. Tibqa' mfakkra fost il-partitarji tal-klabbs il-prestazzjoni tiegħu fil-kwarti tal-finali tat-<ref target="https://mt.wikipedia.org/wiki/Tazza_Żvizzera">Tazza Żvizzera</ref> fejn kien salva tliet penalties waqt l-<ref target="https://mt.wikipedia.org/wiki/Għoti_tal-penalties">għoti tal-penalties</ref> kontra <ref target="https://mt.wikipedia.org/wiki/FC_Aarau">Aarau</ref>.</p>
<p>Il-kowċ tat-<ref target="https://mt.wikipedia.org/wiki/Tim_nazzjonali_tal-futbol_tal-Iżvizzera">tim nazzjonali Żvizzeru</ref>, <ref target="https://mt.wikipedia.org/wiki/Ottmar_Hitzfeld">Ottmar Hitzfeld</ref>, inkludieh għal numru ta' drabi fost l-iskwadra u kien ukoll membru tat-tim fit-<ref target="https://mt.wikipedia.org/wiki/Tazza_tad-Dinja_tal-Futbol_2010">Tazza tad-Dinja 2010</ref>, però sal-lum naqas li jagħmel id-debutt tiegħu.</p>
Unuri
Klabb
<p> <hi rend="bold">Zürich</hi></p>
<list type="unordered"><item><ref target="https://mt.wikipedia.org/wiki/Super_League_Żvizzera">Super League Żvizzera</ref>: 2005–06, 2006–07</item>
<item><ref target="https://mt.wikipedia.org/wiki/Tazza_Żvizzera">Tazza Żvizzera</ref>: 2005</item></list>
Ħoloq esterni
<list type="unordered"><item><ref target="https://www.national-football-teams.com/player/24310.html">Il-Paġna prinċipali</ref> fuq National-Football-Teams.com</item>
<item><ref target="http://www.dbfcz.ch/spieler.php?spieler_id=2">Statistika</ref> fuq is-sit tal-istatistika ta' FC Zürich</item></list>
</text></body></html>