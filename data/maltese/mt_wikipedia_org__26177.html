<html><body><text id="wikipedia_mt_wikipedia_org__26177.html" ns="0" revid="268379" sourceurl="https://mt.wikipedia.org/wiki/Katarina_Vitale" title="Katarina Vitale" type="wikipedia">Katarina Vitale<figure><caption>Katarina Vitale</caption></figure>
<p><hi rend="bold">Katarina Vitale</hi> (1566-1619), jew <hi rend="bold">Katerina Vitale</hi> jew <hi rend="bold">Caterina Vitale</hi>, kienet l-ewwel spiżjara f’Malta, u l-ewwel spiżjara tal-<ref target="https://mt.wikipedia.org/wiki/Kavallieri_ta'_l-Ordni_ta'_San_Ġwann">Kavallieri tal-Ordni ta’ San Ġwann</ref>.<ref target="https://mt.wikipedia.org/wiki/Il-Paġna_prinċipali#cite_note-:0-1">[1]</ref></p>
Ħajja privata u professjonali
<p>Katarina Vitale kienet oriġinarjament mill-<ref target="https://mt.wikipedia.org/wiki/Greċja">Greċja</ref>.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Hija żżewġet lil <ref target="https://mt.wikipedia.org/wiki/Ettore_Vitale">Ettore Vitale</ref>, spiżjar tal-Kavallieri tal-Ordni ta’ San Ġwann, meta kienet adolexxenti.<ref target="https://mt.wikipedia.org/wiki/Il-Paġna_prinċipali#cite_note-:0-1">[1]</ref><ref target="https://mt.wikipedia.org/wiki/Il-Paġna_prinċipali#cite_note-:1-3">[3]</ref> Meta r-raġel tagħha miet fl-1590, hi wirtet l-ispiżerija tiegħu kif ukoll il-kompitu li tissodisfa l-ħtiġijiet tal-ispiżeriji tal-Furmarija, jew kif inhi magħrufa aħjar, is-Sacra Infermeria. Katarina Vitale ġiet deskritta bħala negozjant ta’ suċċess, saret sinjura ħafna, u hija magħrufa bħala benefattur tal-<ref target="https://mt.wikipedia.org/wiki/Karmelitani">Karmelitani</ref>.<ref target="https://mt.wikipedia.org/wiki/Il-Paġna_prinċipali#cite_note-:0-1">[1]</ref></p>
<p>Peress li kienet twettaq professjoni li ma kinitx waħda komuni fost in-nisa ta’ dak iż-żmien, kienet persuna kontroversjali u kienet fil-mira ta’ għadd ta’ leġġendi, qlajjiet u xnigħat, tant li kien jingħad li kienet prostituta, ġellieda, u sadista li kienet tittortura l-iskjavi.<ref target="https://mt.wikipedia.org/wiki/Il-Paġna_prinċipali#cite_note-:1-3">[3]</ref></p>
<p>Katarina Vitale mietet fl-1619 f’<ref target="https://mt.wikipedia.org/wiki/Siracusa">Siracusa</ref> u l-katavru tagħha ndifen fil-Knisja Karmelitana fil-<ref target="https://mt.wikipedia.org/wiki/Valletta">Belt Valletta</ref>.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref> Malli wieħed jidħol fil-Knisja Karmelitana, fuq ix-xellug u fuq il-lemin hemm il-lapida tagħha kif ukoll il-lapida ta’ <ref target="https://mt.wikipedia.org/wiki/Caterina_Scappi">Caterina Scappi</ref>, il-fundatriċi tal-ewwel sptar għan-nisa f’Malta.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref></p>
Iktar qari
<list type="unordered"><item><ref target="http://www.independent.com.mt/articles/2017-01-30/books/The-nuns-who-lived-off-the-proceeds-of-prostitution-6736169737">Is-sorijiet li għexu mir-rikavat tal-prostituzzjoni</ref></item></list>
</text></body></html>