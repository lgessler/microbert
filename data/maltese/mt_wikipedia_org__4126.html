<html><body><text id="wikipedia_mt_wikipedia_org__4126.html" ns="0" revid="271828" sourceurl="https://mt.wikipedia.org/wiki/Familja_(bijolo%C4%A1ija)" title="Familja (bijoloġija)" type="wikipedia">Familja (bijoloġija)<p>Il-<hi rend="bold">Familja</hi> plural <ref target="https://mt.wikipedia.org/wiki/Familja">Familji</ref> (<ref target="https://mt.wikipedia.org/wiki/Latin">Latin</ref> <hi rend="italic"><hi rend="bold">familia</hi></hi> plural <hi rend="italic"><hi rend="bold">familiae</hi></hi>) fil-<ref target="https://mt.wikipedia.org/wiki/Klassifikazjoni_Xjentifika">Klassifikazjoni Xjentifika</ref> tal-organiżmi ħajjin semplifikata, huwa <ref target="https://mt.wikipedia.org/wiki/Takson">Takson</ref> bejn <ref target="https://mt.wikipedia.org/wiki/Ordni">Ordni</ref> u <ref target="https://mt.wikipedia.org/wiki/Ġeneru">Ġeneru</ref>, waqt li f'<ref target="https://mt.wikipedia.org/wiki/Klassifikazjoni_Xjentifika">Klassifikazjoni Xjentifika</ref> kumplessa hemm żewġ Taksi oħra, <ref target="https://mt.wikipedia.org/wiki/Superfamilja">Superfamilja</ref> 'l fuq minn Familja u <ref target="https://mt.wikipedia.org/wiki/Sottofamilja">Sottofamilja</ref> taħt Familja (il-klassifikazjoni tal-<ref target="https://mt.wikipedia.org/wiki/Lepidoptera">Lepidoptera</ref> hi eċċezjoni billi t-<ref target="https://mt.wikipedia.org/wiki/Takson">Takson</ref> <ref target="https://mt.wikipedia.org/wiki/Familja">Familja</ref> qiegħed bejn it-<ref target="https://mt.wikipedia.org/wiki/Takson">Taksa</ref> <ref target="https://mt.wikipedia.org/wiki/Serje">Serje</ref> u <ref target="https://mt.wikipedia.org/wiki/Grupp">Grupp</ref>), għalkemm dan jiddependi skond l-iskema.</p>
<p>Il-livell tat-<ref target="https://mt.wikipedia.org/wiki/Takson">Takson</ref> <ref target="https://mt.wikipedia.org/wiki/Familja">Familja</ref> huwa l-aktar importanti wara it-<ref target="https://mt.wikipedia.org/wiki/Takson">Taksa</ref> <hi rend="bold"><ref target="https://mt.wikipedia.org/wiki/Speċi">Speċi</ref></hi> u <hi rend="bold"><ref target="https://mt.wikipedia.org/wiki/Ġeneru">Ġeneru</ref></hi> fit-<ref target="https://mt.wikipedia.org/wiki/Tassonomija">Tassonomija</ref>. Dettalji eżatti tan-nomenklatura formali jiddependu fuq il-<ref target="https://mt.wikipedia.org/wiki/Kodiċi_tan-Nomenklatura">Kodiċi tan-Nomenklatura</ref> u f'liema tip ta' grupp it-<ref target="https://mt.wikipedia.org/wiki/Takson">Takson</ref> <ref target="https://mt.wikipedia.org/wiki/Familja">Familja</ref> jkun qiegħed , jekk hux: </p>
<list type="unordered"><item>Livell botaniku</item>
<item>Livell żooloġiku</item>
<item>Klassifikazjoni tal-Vajrus</item></list>
Storja tal-Kunċett
<p><ref target="https://mt.wikipedia.org/wiki/Familja">Familja</ref>, bħala livell intermedju bejn <ref target="https://mt.wikipedia.org/wiki/Ordni">Ordni</ref> u <ref target="https://mt.wikipedia.org/wiki/Ġeneru">Ġeneru</ref>, hija invenzjoni relativament reċenti. </p>
Botanika
<p>Fil-Botanika il-kelma "<ref target="https://mt.wikipedia.org/wiki/Familja">Familja</ref>" (<hi rend="italic"><hi rend="bold">familia</hi></hi>) ġiet użata mil-botaniku franċiż Pierre Magnol f' <hi rend="italic"><hi rend="bold">"Prodromus historiae generalis plantarum, in quo familiae plantarum per tabulas disponuntur"</hi></hi> (1689) fejn hu sejjaħ "<ref target="https://mt.wikipedia.org/wiki/Familja">Familji</ref>" (<hi rend="italic"><hi rend="bold">familiae</hi></hi>) is-76 grupp ta' pjanti li hu rrikonoxxa fit-tabelli tiegħu. Dak iż-żmien il-kunċett livell kien għadu fl-istat ta' <hi rend="italic"><hi rend="bold">in statu nascendi</hi></hi> u fil-Prologu  ta' <hi rend="italic"><hi rend="bold">"Prodromus"</hi></hi> Magnol kiteb li ried jiġbor il-<ref target="https://mt.wikipedia.org/wiki/Familja">Familji</ref> f' <hi rend="italic"><hi rend="bold"><ref target="https://mt.wikipedia.org/wiki/Ġeneru">Ġenera</ref></hi></hi> akbar, kelma li hija ferm 'il bogħod minn kif tintuża llum.</p>
Żooloġija
<p>Fiż-Żooloġija, il-<ref target="https://mt.wikipedia.org/wiki/Familja">Familja</ref> bħala livell intermedju bejn <ref target="https://mt.wikipedia.org/wiki/Ordni">Ordni</ref> u <ref target="https://mt.wikipedia.org/wiki/Ġeneru">Ġeneru</ref> kien introdott minn <ref target="https://mt.wikipedia.org/wiki/Pierre_André_Latreille">Pierre André Latreille</ref> f' <hi rend="italic"><hi rend="bold">"Précis des caractères génériques des insectes, disposés dans un ordre naturel"</hi></hi> (1796). Huwa uża l-<ref target="https://mt.wikipedia.org/wiki/Familja">Familji</ref> (uħud minnhom bla isem) f'uħud mill-<ref target="https://mt.wikipedia.org/wiki/Ordni">Ordnijiet</ref> tal-"insetti" iżda mhux kollha (bl-artropodi kollha inklużi).</p>
<p>Madankollu, mill-bidu tas-seklu 20 din il-kelma bdiet tintuża kostantement b'kunċett u f'sens modern. L-użu u l-karatteristika ta' dawn l-ismijiet huwa definit fil-'<hi rend="bold">Kodiċi</hi><hi rend="italic"> tal- </hi><hi rend="bold">"International Code of Botanical Nomenclature"</hi><hi rend="italic"> u tal-</hi><hi rend="bold">"International Code of Zoological Nomenclature"</hi><hi rend="italic">.</hi></p>
<p>
<hi rend="bold">Grupp</hi> fil-<ref target="https://mt.wikipedia.org/wiki/Klassifikazjoni_Xjentifika">Klassifikazjoni Xjentifika</ref> tal-organiżmi ħajjin huwa <ref target="https://mt.wikipedia.org/wiki/Takson">Takson</ref> bejn il-Familja u s-Sottofamilja u dan huwa Takson ta' eċċezjoni għax jintuża biss fil-klassifikazjoni tal-<ref target="https://mt.wikipedia.org/wiki/Lepidoptera">Lepidoptera</ref>.</p>
</text></body></html>