<html><body><text id="wikipedia_mt_wikipedia_org__11955.html" ns="0" revid="268932" sourceurl="https://mt.wikipedia.org/wiki/Julien_Faubert" title="Julien Faubert" type="wikipedia">Julien Faubert
<p><hi rend="bold">Julien Faubert</hi> (<ref target="https://mt.wikipedia.org/wiki/Le_Havre">Le Havre</ref>, <ref target="https://mt.wikipedia.org/wiki/1_ta'_Awwissu">1 ta' Awwissu</ref> <ref target="https://mt.wikipedia.org/wiki/1983">1983</ref>) hu plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Franza">Franċiż</ref>.</p>
Karriera
<p>Faubert beda l-karriera mat-tim ta' <ref target="https://mt.wikipedia.org/wiki/AS_Cannes">Cannes</ref>, qabel ma fl-2004 itrasferixxa mat-tim ta' <ref target="https://mt.wikipedia.org/wiki/FC_Girondins_de_Bordeaux">Bordeaux</ref>.</p>
West Ham United
<p>Fl-1 ta' Lulju 2007, minkejja xniegħat li Faubert kien qrib li jitrasferixxi mat-tim ta' <ref target="https://mt.wikipedia.org/wiki/Rangers_FC">Rangers</ref>, hu minflok ingħaqad mat-tim <ref target="https://mt.wikipedia.org/wiki/Ingilterra">Ingliż</ref> ta' <ref target="https://mt.wikipedia.org/wiki/West_Ham_United_FC">West Ham United</ref> għal somma ta' madwar £6.1 miljun.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Però, il-karriera mal-West Ham ma tantx bdiet fuq nota pożittiva hekk kif weġġa' fil-logħba ta' ħbiberija ta' qabel l-istaġun kontra <ref target="https://mt.wikipedia.org/wiki/SK_Sigma_Olomouc">Sigma Olomouc</ref>, u kien mistenni li jdum sitt xhur barra mil-logħob. Id-debutt mal-ewwel tim wasal fit-12 ta' Jannar 2008, meta daħal bħala sostitut fil-partita kontra <ref target="https://mt.wikipedia.org/wiki/Fulham_FC">Fulham</ref> f'<ref target="https://mt.wikipedia.org/wiki/Upton_Park">Upton Park</ref>. L-ewwel staġun qalb il-futbol Ingliż xejn ma kien feliċi meta irnexxielu jagħmel biss tmien apparenzi minħabba li kontinwament kien iweġġa.</p>
Real Madrid
<p>Faubert ingħata l-permess li jinnegozja mat-tim ta' <ref target="https://mt.wikipedia.org/wiki/Real_Madrid_CF">Real Madrid</ref>, bi ħsieb li jiġi msellef għall-kumplament tal-istaġun għal somma ta' <ref target="https://mt.wikipedia.org/wiki/Ewro">€</ref>1.5 miljun b'għażla li Real jixtruh b'mod permanenti għal €6 miljun.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> It-trasferiment tiegħu sar fil-31 ta' Jannar 2009,<ref target="https://mt.wikipedia.org/wiki/Il-Paġna_prinċipali#cite_note-3">[3]</ref> waqt li d-debutt tiegħu bil-flokk Madrilen wasal fis-7 ta' Frar, kontra <ref target="https://mt.wikipedia.org/wiki/Racing_de_Santander">Racing Santander</ref>.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref></p>
Karriera internazzjonali
<p>L-unika apparenza ta' Faubert mat-<ref target="https://mt.wikipedia.org/wiki/Tim_nazzjonali_tal-futbol_ta'_Franza">tim nazzjonali Franċiż</ref> waslet fis-16 ta' Awwissu 2006, kontra il-<ref target="https://mt.wikipedia.org/wiki/Tim_nazzjonali_tal-futbol_tal-Bożnija_u_Ħerżegovina">Bożnija u Ħerżegovina</ref>. Id-debutt immarkah b'gowl fl-aħħar minuta biex assigura rebħa għal Franza bl-iskor ta' 2–1.</p>


Ħoloq esterni
<list type="unordered"><item>Il-mudell {{<ref target="https://mt.wikipedia.org/wiki/Mudell:Soccerbase">Soccerbase</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>