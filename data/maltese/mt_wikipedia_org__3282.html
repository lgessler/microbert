<html><body><text id="wikipedia_mt_wikipedia_org__3282.html" ns="0" revid="257969" sourceurl="https://mt.wikipedia.org/wiki/Qlug%C4%A7" title="Qlugħ" type="wikipedia">Qlugħ<figure></figure>
<p>Il-Qlugħ u bażikament biċċa <ref target="https://mt.wikipedia.org/wiki/Drapp">drapp</ref> jew materjal ħafif u artab ieħor li jintrama ma' xi arblu ta' <ref target="https://mt.wikipedia.org/wiki/Dgħajsa">dgħajsa</ref>, <ref target="https://mt.wikipedia.org/wiki/Xini">xini</ref> jew għamar ieħor sabiex ir-<ref target="https://mt.wikipedia.org/wiki/Riħ">riħ</ref> jaħbat miegħu u jimbotta d-dgħajsa fid-direzzjoni tar-riħ. Qabel l-invenzjoni tal-magni, id-dgħajjes kienu jaħdmu biss jew bl-<ref target="https://mt.wikipedia.org/wiki/Moqdief">imqadef</ref> jew bil-qlugħ.</p>
Il-Qlugħ tad-dgħajjes (frejgatini) tal-Latini
<p>Sa ftit ta' żmien ilu, hawn Malta kien għad hawn min juża l-qlugħ latin fuq il-<ref target="https://mt.wikipedia.org/wiki/Frejgatina">frejgatini</ref>. Kien hawn ukoll min kien itellaq bihom u dawn kienu dehra komuni madwar ħamsin sena ilu, jew aktar (illum 2006) fil-bajjiet ta' <ref target="https://mt.wikipedia.org/wiki/Birżebbuġa">Birżebbuġa</ref>, l-<ref target="https://mt.wikipedia.org/wiki/Isla">Isla</ref> u il-<ref target="https://mt.wikipedia.org/wiki/Gżira">Gżira</ref>. Milli jidher u minn ritratti li jeżistu, kienu jkunu avvenimenti akkaniti, u l-frejgatini kienu jinbnew għal tal-apposta, aktar mislutin u mhux ċanelli, b'antenna twila ukoll sa xi 27 pied.</p>
<p>Żgur kienu joffru xena majestuża, dawk il-frejgatini kollha, fir-riħ qawwi u bil-qlugħ miftuħin.</p>
<p>Il-qlugħ x'aktarx kien magħmul minn tajjar Eġizzjan (Egyptian Cotton)li kien jinħadem fi strixxi twal minn fuq għal isfel tal-qlugħ.</p>
<p>Illum rari tara frejgatina bil-qlugħ tal-latin, jekk mhux ta' xi ħadd, bħal f'Birżebbuġa akkanit għalihom. Ta' min jerġa' jqajjem dan id-delizzju li jorbot mat-tradizzjoni Maltija ta' l-ibbordjar, jekk mhux f'sens agonistiku, f'sens kulturali.</p>
</text></body></html>