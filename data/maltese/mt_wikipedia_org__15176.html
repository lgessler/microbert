<html><body><text id="wikipedia_mt_wikipedia_org__15176.html" ns="0" revid="268383" sourceurl="https://mt.wikipedia.org/wiki/Luttu_nazzjonali" title="Luttu nazzjonali" type="wikipedia">Luttu nazzjonali<p><hi rend="bold">Luttu nazzjonali</hi> hija ġurnata li gvern ta' pajjiż jiddekreta li tkun uffiċjalment immarkata b'<ref target="https://mt.wikipedia.org/wiki/Luttu">luttu</ref> u attivitajiet ta' tifkira jiġu osservati flimkien mal-maġġoranza tal-poplu tal-pajjiż. Ġranet bħal dawn jinkludu dawk li mmarkaw il-<ref target="https://mt.wikipedia.org/wiki/Mewt">mewt</ref> jew il-<ref target="https://mt.wikipedia.org/wiki/Funeral">funeral</ref> ta' figura jew figuri rinomata minn dak il-pajjiż, jew l-anniversarju mill-mewt jew imwiet ta' dawn, jew tifkira ta' <ref target="https://mt.wikipedia.org/wiki/Diżastru_naturali">diżastri naturali</ref>, etċ.</p>
Eżempji ta' lutti nazzjonali
Nazzjonali
<list type="unordered"><item><ref target="https://mt.wikipedia.org/wiki/Polonja">Polonja</ref> (2010) – Ġiet dikjarata ġimgħa ta' luttu nazzjonali wara l-aħbar tal-mewt tal-president <ref target="https://mt.wikipedia.org/wiki/Lech_Kaczynski">Lech Kaczynski</ref> f'inċident tal-ajru qrib <ref target="https://mt.wikipedia.org/wiki/Smolensk">Smolensk</ref> (Russja).<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Barra mill-Polonja, il-<ref target="https://mt.wikipedia.org/wiki/Brażil">Brażil</ref> iddikjara wkoll tliet ijiem ta' luttu nazzjonali; ir-<ref target="https://mt.wikipedia.org/wiki/Russja">Russja</ref> ddikjarat il-ġurnata tat-Tnejn 12 ta' April bħala luttu nazzjonali, waqt li l-<ref target="https://mt.wikipedia.org/wiki/Kanada">Kanada</ref> għamlet dan fil-15 ta' April.</item>
<item><ref target="https://mt.wikipedia.org/wiki/Brażil">Brażil</ref> (2009) – Ġew dikjarati tliet ijiem ta' luttu nazzjonali bħala tifkira tal-vittima tal-kraxx tal-<ref target="https://mt.wikipedia.org/wiki/Titjira_tal-Air_France_447">ajruplan AF447</ref>.</item>
<item><ref target="https://mt.wikipedia.org/wiki/Awstralja">Awstralja</ref> (2009) – Ġiet dikjarata ġurnata ta' luttu nazzjonali minħabba l-vittmi tan-nirien li nqabdu fl-istat ta' <ref target="https://mt.wikipedia.org/wiki/Victoria_(Awstralja)">Victoria</ref>.</item>
<item><ref target="https://mt.wikipedia.org/wiki/Stati_Uniti">Stati Uniti</ref> – Mill-mewt tal-President <ref target="https://mt.wikipedia.org/wiki/John_Fitzgerald_Kennedy">John Fitzgerald Kennedy</ref>, sar komuni li tiġi kkommemorata id-data tal-funeral ta' <ref target="https://mt.wikipedia.org/wiki/President_tal-Istati_Uniti">president tal-Istati Uniti</ref>.</item>
<item><ref target="https://mt.wikipedia.org/wiki/Libanu">Libanu</ref> (2005) – Ġiet dikjarata ġurnata ta' luttu nazzjonali wara l-mewt tal-Prim Ministru <ref target="https://mt.wikipedia.org/wiki/Rafiq_Hariri">Rafiq Hariri</ref>.</item>
<item><ref target="https://mt.wikipedia.org/wiki/Portugall">Portugall</ref> (1999) – Ġew dikjarati tliet ijiem ta' luttu nazzjonali wara l-mewt ta' <ref target="https://mt.wikipedia.org/wiki/Amália_Rodrigues">Amália Rodrigues</ref>.</item>
<item><ref target="https://mt.wikipedia.org/wiki/Malta">Malta</ref> (1984) – Ġew iddikjarati jumejn ta' luttu nazzjonali wara t-traġedja tal-isplużjoni tal-<hi rend="italic">patrol boat</hi> li ħalliet seba' vittmi mill-Korp tal-Pulizija.</item></list>
Reliġjon
<list type="unordered"><item><ref target="https://mt.wikipedia.org/wiki/Ġwanni_Pawlu_II">Papa Ġwanni Pawlu II</ref> (2005) – Luttu nazzjonali prinċipalment f'pajjiżi <ref target="https://mt.wikipedia.org/wiki/Kattoliċi_Rumani">Kattoliċi Rumani</ref>.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></item>
<item><ref target="https://mt.wikipedia.org/wiki/Madre_Tereża_ta'_Kalkutta">Madre Tereża ta' Kalkutta</ref> (1997) – Luttu nazzjonali prinċipalment fl-<ref target="https://mt.wikipedia.org/wiki/Indja">Indja</ref>, l-<ref target="https://mt.wikipedia.org/wiki/Albanija">Albanija</ref> u xi pajjiżi Kattoliċi Rumani.</item></list>
</text></body></html>