<html><body><text id="wikipedia_mt_wikipedia_org__19002.html" ns="0" revid="271001" sourceurl="https://mt.wikipedia.org/wiki/Ignazio_Abate" title="Ignazio Abate" type="wikipedia">Ignazio Abate
<p><hi rend="bold">Ignazio Abate</hi> (<ref target="https://mt.wikipedia.org/wiki/Sant'Agata_de'_Goti">Sant'Agata de' Goti</ref>, <ref target="https://mt.wikipedia.org/wiki/12_ta'_Novembru">12 ta' Novembru</ref> <ref target="https://mt.wikipedia.org/wiki/1986">1986</ref>) huwa eks-plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Italja">Taljan</ref> li kien jilgħab bħala <ref target="https://mt.wikipedia.org/wiki/Difensur">difensur laterali</ref>.</p>
Tfajjel
<p>Abate twieled ġewwa <ref target="https://mt.wikipedia.org/wiki/Sant'Agata_de'_Goti">Sant'Agata de' Goti</ref>, bin tal-eks <ref target="https://mt.wikipedia.org/wiki/Gowler_(futbol)">gowler</ref> Taljan <ref target="https://mt.wikipedia.org/wiki/Beniamino_Abate">Beniamino Abate</ref>.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
Karriera tal-Klabbs
Bidu
<p>Abate beda jilgħab il-futbol mad-dilettanti Rescaldina, qabel ma ngħaqad man-<hi rend="italic">nursery</hi> ta' <ref target="https://mt.wikipedia.org/wiki/A.C._Milan">Milan</ref> fl-1999.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Matul l-istaġun tal-2003-04, huwa għamel id-debutt professjonali tiegħu, fejn lagħab fil-logħba tal-<ref target="https://mt.wikipedia.org/wiki/Coppa_Italia">Coppa Italia</ref> kontra s-<ref target="https://mt.wikipedia.org/wiki/UC_Sampdoria">Sampdoria</ref> fit-3 ta' Diċembru. Huwa għamel id-debutt tiegħu fil-<ref target="https://mt.wikipedia.org/wiki/UEFA">Kompetizzjonijiet Ewropej</ref> ukoll, f'logħba tal-fażi tal-gruppi tal-<ref target="https://mt.wikipedia.org/wiki/UEFA_Champions_League">UEFA Champions League</ref> kontra <ref target="https://mt.wikipedia.org/wiki/RC_Celta_de_Vigo">Celta Vigo</ref> fid-9 ta' Diċembru.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref> F'dik il-logħba huwa kiser ir-rekord bħala l-iżgħar plejer tal-Milan li lagħab fil-<ref target="https://mt.wikipedia.org/wiki/UEFA_Champions_League">UEFA Champions League</ref>, meta kien għad kellu 17-il sena u 27 jum.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref></p>
Żmien ta' self  (2004–2007)
<p>Għall-istaġun tal-2004-05 kien ġie <ref target="https://mt.wikipedia.org/wiki/Self_(sports)">imsellef</ref> lill-<ref target="https://mt.wikipedia.org/wiki/SSC_Napoli">Napoli</ref> fis-<ref target="https://mt.wikipedia.org/wiki/Lega_Pro_Prima_Divisione">Serie C1</ref>, fejn hu għamel 29 apparenza u skorja 2 gowls. Fis-sajf tal-2005 hu kien lest li jgħaddi l-istaġun ta' wara b'self lis-<ref target="https://mt.wikipedia.org/wiki/UC_Sampdoria">Sampdoria</ref>.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref> Madanakollu, qabel il-bidu attwali tal-kompetizzjonijiet, kien issejjaħ lura u ġie misluf lil <ref target="https://mt.wikipedia.org/wiki/Piacenza_Calcio">Piacenza</ref> minflok, għalkemm huwa għamel biss 13-il apparenza fl-ewwel staġun tiegħu tas-<ref target="https://mt.wikipedia.org/wiki/Serie_B">Serie B</ref>. Fl-istaġuni ta' wara, huwa kiseb aktar suċċess fil-winger taż-żgħażagħ, li għamel 38 apparenza matul il-ħin tas-<ref target="https://mt.wikipedia.org/wiki/Self_(sports)">self</ref> ma' <ref target="https://mt.wikipedia.org/wiki/FC_Modena">Modena</ref>.</p>
Debutt fis-Serie A (2007–2009)
<p>Fl-istaġun tal-2007-08 Abate eventwalment għamel id-debutt tiegħu fis-<ref target="https://mt.wikipedia.org/wiki/Serie_A">Serie A</ref>, wara li ġie akkwistat minn <ref target="https://mt.wikipedia.org/wiki/Empoli_FC">Empoli</ref> f'forma ta' <ref target="https://mt.wikipedia.org/wiki/Ko-propjetà_(futbol)">ko-propjetà</ref>, għall-<ref target="https://mt.wikipedia.org/wiki/Euro">€</ref>900,000.<ref target="https://mt.wikipedia.org/wiki/Il-Paġna_prinċipali#cite_note-6">[6]</ref><ref target="https://mt.wikipedia.org/wiki/Il-Paġna_prinċipali#cite_note-7">[7]</ref> F'dik is-sena, huwa rnexxielu jiskorja l-ewwel gowl tiegħu fis-Serie A, f'logħba kontra <ref target="https://mt.wikipedia.org/wiki/Genoa_CFC">Genoa</ref>, fis-27 ta' April 2008.<ref target="https://mt.wikipedia.org/wiki/Il-Paġna_prinċipali#cite_note-8">[8]</ref> Wara r-relegazzjoni ta' Empoli, it-tim ta' Milan xtrah għal €2 miljuni, kif ukoll lil <ref target="https://mt.wikipedia.org/wiki/Luca_Antonini">Luca Antonini</ref> għal-€2.9M (u biegħu lil <ref target="https://mt.wikipedia.org/wiki/Nicola_Pozzi">Nicola Pozzi</ref> u lil <ref target="https://mt.wikipedia.org/wiki/Lino_Marzoratti">Lino Marzoratti</ref> għal €4.75M b'total)<ref target="https://mt.wikipedia.org/wiki/Il-Paġna_prinċipali#cite_note-9">[9]</ref> iżda bagħtuħ ma <ref target="https://mt.wikipedia.org/wiki/Torino_FC">Torino</ref> fi ftehim ta' ko-proprjetà, għall-<ref target="https://mt.wikipedia.org/wiki/Euro">€</ref>2 miljuni.<ref target="https://mt.wikipedia.org/wiki/Il-Paġna_prinċipali#cite_note-10">[10]</ref><ref target="https://mt.wikipedia.org/wiki/Il-Paġna_prinċipali#cite_note-11">[11]</ref> Minkejja korriment kmieni, huwa kellu staġun tajjeb, li lagħab 25 logħba u skorja  <ref target="https://mt.wikipedia.org/wiki/Gowl_(sport)">gowl</ref>.</p>
Lura ma Milan
<figure><caption>Abate fl-azzjoni għal AC Milan fl-2012</caption></figure>
<p>Fl-24 ta' Ġunju, 2009, Milan ħadu lil Abate mill-ġdid u dak iż-żmien kien inkluż fl-iskwadra tat-tim għall-istaġun 2009-10.<ref target="https://mt.wikipedia.org/wiki/Il-Paġna_prinċipali#cite_note-12">[12]</ref> <ref target="https://mt.wikipedia.org/wiki/Il-Paġna_prinċipali#cite_note-13">[13]</ref> Wara li serva prinċipalment bħala midfilder riżerv fl-ewwel ftit logħob, ftit tard hu beda jiġi impjegat bħala <ref target="https://mt.wikipedia.org/wiki/Difensur">difesnur mal-linja</ref> regolari mill-kowċ ta' Milan, <ref target="https://mt.wikipedia.org/wiki/Leonardo_Araújo">Leonardo</ref>. Minħabba l-prestazzjonijiet tajba tiegħu, fil-11 ta' Frar 2010 kien offrut u ffirma estensjoni għal kuntratt tieghu sal-2014.<ref target="https://mt.wikipedia.org/wiki/Il-Paġna_prinċipali#cite_note-14">[14]</ref><ref target="https://mt.wikipedia.org/wiki/Il-Paġna_prinċipali#cite_note-15">[15]</ref></p>
<p>Il-kowċ ġdid <ref target="https://mt.wikipedia.org/wiki/Massimiliano_Allegri">Allegri</ref> żammu fl-istess pożizzjoni għall-istaġun 2010-11 fejn kien regoli u l-prestazzjonijiet solidi difensivi tiegħu selfu idejn fir-rebħa tat-18-il  Scudetto ta' Milan u s-<ref target="https://mt.wikipedia.org/wiki/Coppa_Italia">Super Coppa Italiana</ref>.</p>
Karriera Internazzjonali
<p>Wara playing fil-livelli varji ta' żgħażagħ fil-futbol internazzjonali, Abate għamel id-dubett mal-U–21 tal-<ref target="https://mt.wikipedia.org/wiki/Tim_nazzjonali_tal-futbol_tal-Italja_ta'_taħt_il-21_sena">Italja</ref> f'logħba ta' ħbiberija kontra l-<ref target="https://mt.wikipedia.org/wiki/Tim_nazzjonali_tal-futbol_tal-Lussemburgu_ta'_taħt_il-21_sena">Lussemburgu</ref>, li qam minn fuq il-<ref target="https://mt.wikipedia.org/wiki/Sostitut_(futbol)">bank</ref> matul it-tieni taqsima, fit-12 ta' Diċembru 2006.<ref target="https://mt.wikipedia.org/wiki/Il-Paġna_prinċipali#cite_note-16">[16]</ref></p>
<p>Mat-tim nazzjonali <ref target="https://mt.wikipedia.org/wiki/Logħob_Olimpiku">Olimpiku</ref> kkowċjat minn <ref target="https://mt.wikipedia.org/wiki/Pierluigi_Casiraghi">Casiraghi</ref>, hu rebaħ it-<ref target="https://mt.wikipedia.org/wiki/Toulon_Tournament_2008">Toulon Tournament 2008</ref>, fejn hu lagħab erba' logħbiet u skorja gowl kontra l-<ref target="https://mt.wikipedia.org/wiki/Tim_nazzjonali_tal-futbol_tal-Istati_Uniti_ta'_taħt_it-23_sena">Istati Uniti</ref>.<ref target="https://mt.wikipedia.org/wiki/Il-Paġna_prinċipali#cite_note-17">[17]</ref> Huwa wkoll ħadu sehem fil-<ref target="https://mt.wikipedia.org/wiki/Logħob_Olimpiku_tas-sajf_2008">Logħob Olimpiku tal-2008</ref> f'Bejġing.<ref target="https://mt.wikipedia.org/wiki/Il-Paġna_prinċipali#cite_note-18">[18]</ref></p>
<p>Huwa mbagħad ħa sehem fil-kompetizzjoni tal-<ref target="https://mt.wikipedia.org/wiki/2009_UEFA_European_Under-21_Football_Championship">European U-21 Championship 2009</ref> li kienet miżmuma fl-<ref target="https://mt.wikipedia.org/wiki/Żveżja">Iżveżja</ref>, li Abate għamel żewġ apparenzi.<ref target="https://mt.wikipedia.org/wiki/Il-Paġna_prinċipali#cite_note-19">[19]</ref></p>
<p>Abate għamel l-ewwel debutt tiegħu mat-tim tal-kbar fil-11 ta' Novembru, 2011, b'rebħa ta' 2–0 kontra l-<ref target="https://mt.wikipedia.org/wiki/Tim_nazzjonali_tal-futbol_tal-Polonja">Polonja</ref> f'logħba ta' ħbiberija. Imbagħad kien inkluż fl-iskwadra Taljana għal <ref target="https://mt.wikipedia.org/wiki/Kampjonati_Ewropej_tal-Futbol_2012">UEFA Euro 2012</ref>. Huwa ngħata n-numru 7 fil-kompetizzjoni, u rċieva l-ewwel bidu tiegħu kontra l-<ref target="https://mt.wikipedia.org/wiki/Tim_nazzjonali_tal-futbol_tal-Irlanda">Irlanda</ref>. Huwa beda l-kwarti tal-finali f'kunflitt kontra <ref target="https://mt.wikipedia.org/wiki/Tim_nazzjonali_tal-futbol_tal-Ingilterra">Ingilterra</ref>, iżda hu kien <ref target="https://mt.wikipedia.org/wiki/Sostitut_(futbol)">sostitut</ref> flokk <ref target="https://mt.wikipedia.org/wiki/Christian_Maggio">Christian Maggio</ref> fid-90 minuta. Huwa kien eskluż mill-bidu tal-XI kontra l-<ref target="https://mt.wikipedia.org/wiki/Tim_nazzjonali_tal-futbol_tal-Ġermanja">Ġermanja</ref> fis-semifinali minħabba korrimenti. Huwa kien magħżul biex jibda t-telfa ta' 4-0 kontra <ref target="https://mt.wikipedia.org/wiki/Tim_nazzjonali_tal-futbol_ta'_Spanja">Spanja</ref> fil-finali, fejn hu lagħab l-ammont sħiħ tal-ħin.</p>


Unuri
Klabb
Milan
<list type="unordered"><item><ref target="https://mt.wikipedia.org/wiki/Serie_A">Serie A</ref>: 2003–04, 2010–11</item>
<item><ref target="https://mt.wikipedia.org/wiki/Supercoppa_Italiana">Supercoppa Italiana</ref>: 2011</item></list>
Internazzjonali
<list type="unordered"><item><ref target="https://mt.wikipedia.org/wiki/Kampjonati_Ewropej_tal-Futbol">UEFA Euro</ref>: <ref target="https://mt.wikipedia.org/wiki/Kampjonati_Ewropej_tal-Futbol_2012">2012</ref> - Runner-up</item></list>


Ħoloq esterni
<list type="unordered"><item>{{Il-mudell <ref target="https://mt.wikipedia.org/wiki/Mudell:FIFA">FIFA</ref>}} għandu nieqes l-identifikatur u l-entità ma teżistix fuq Wikidata.</item>
<item>Il-mudell {{<ref target="https://mt.wikipedia.org/wiki/Mudell:UEFA">UEFA</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>