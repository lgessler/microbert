<html><body><text id="wikipedia_mt_wikipedia_org__18216.html" ns="0" revid="241018" sourceurl="https://mt.wikipedia.org/wiki/Sor%C4%8Bid" title="Sorċid" type="wikipedia">Sorċid
<p>Is-<hi rend="bold">Sriċed</hi> jew <hi rend="bold">Sorċidi</hi> (<hi rend="bold">Soricidae</hi>) huma  familja ta' <ref target="https://mt.wikipedia.org/wiki/Mammiferu">mammiferi</ref> <ref target="https://mt.wikipedia.org/wiki/Soricomorpha">sorikomorfi</ref> msejħin komunement <hi rend="bold">ġrieden ta' ġeddumhom twil</hi> jew <hi rend="bold">ġrieden ta' ħalqhom twil</hi>.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref>) </p>
Deskrizzjoni
<p>Is-sriċed huma <ref target="https://mt.wikipedia.org/wiki/Mammiferu">mammiferi</ref> żgħar li jixbħu l-<ref target="https://mt.wikipedia.org/wiki/Ġurdien">ġurdien</ref>, jiġu mit-<ref target="https://mt.wikipedia.org/wiki/Talpa">talpa</ref> u huma karatterizzati b'geddum twil bil-ponta u suf artab u bellusi ta' lewn kannella-griż. Għalkemm minn barra jidher qisu ġurdien b'imnieħru twil, is-sorċid mhuwiex <ref target="https://mt.wikipedia.org/wiki/Roditur">roditur</ref>: il-familja tas-sriċed tappartieni għall-ordni tas-<ref target="https://mt.wikipedia.org/wiki/Sorikomorfi">sorikomorfi</ref>. Is-sriċed għandhom ħames swaba' f'saqjhom waqt li r-rodituri għandhom erbgħa. Ma rridux inħalltuhom mat-<ref target="https://mt.wikipedia.org/wiki/Tupaiidae">Tupaiidae</ref> u  <ref target="https://mt.wikipedia.org/wiki/Macroscelididae">Macroscelididae</ref> li jappartienu għall-<ref target="https://mt.wikipedia.org/wiki/Ordni_(bijoloġija)">ordnijiet</ref> oħra.</p>
<p>Is-sriċed huma żgħar, il-parti l-kbira huma daqs ġurdien. L-ikbar speċi hi dik tas-<hi rend="italic">Suncus murinus</hi> tal-<ref target="https://mt.wikipedia.org/wiki/Asja">Asja</ref> tropikali li huma 15 ċm twal u jiżnu 100 gramma, waqt li l-iżgħar hi dik tas-<hi rend="italic">Suncus etruscus</hi> li huma 3.5 ċm twal u jiżnu 2 grammi u li huma l-iżgħar mammiferi ħajjin li nafu bihom.</p>
<p>L-10% tal-massa tas-sriċed hi kkonċentrata f'moħħu, u għalhekk għandu rapport moħħ/massa tal-ġisem relattivament għoli.</p>
Distribuzzjoni
<p>Is-sriċed huma mifruxin ma' kważi d-dinja kollha, barra <ref target="https://mt.wikipedia.org/wiki/Ginea_l-Ġdida">Ginea l-Ġdida</ref>, l-<ref target="https://mt.wikipedia.org/wiki/Awstralja">Awstralja</ref> u <ref target="https://mt.wikipedia.org/wiki/New_Zealand">New Zealand</ref>, waqt li fl-<ref target="https://mt.wikipedia.org/wiki/Amerika_t'Isfel">Amerika t'Isfel</ref> jgħixu biss fil-parti tat-Tramuntana. Il-familja tas-sriċed fiha xi 376 speċi, ir-raba' l-ikbar numru fost il-mammiferi, wara il-<ref target="https://mt.wikipedia.org/wiki/Muridae">Muridae</ref>, <ref target="https://mt.wikipedia.org/wiki/Cricetidae">Cricetidae</ref> u <ref target="https://mt.wikipedia.org/wiki/Vespertilionidae">Vespertilionidae</ref>.</p>
Bijoloġija
<p>Ġeneralment is-sriċed huma annimali tal-art li jieklu ż-żerriegħa, insetti, dud u varjetà kbira ta' ikel fil-weraq u l-veġetazzjoni folta, oħrajn jispeċjalizzaw f'li jixxabtu mas-siġar jew jgħixu taħt l-art jew taħt il-borra jew isibu l-ikel mill-ilma.</p>
<p>Għandhom għajnejhom żgħar, imma jisimgħu u jxommu ħafna. Huma attivi żafna u jieklu ħafna, b'metaboliżmu għoli iżjed mis-soltu. Is-sriċed kuljum jieklu kwantità ta' ikel ekwivalenti għal 80-90% tat-toqol ta' ġisimhom. Ma jibernawx.</p>
<p>Waqt li r-rodituri għandhom inċisivi li jibqgħu jikbru matul ħajjithom kollha, snien is-sriċed jittiklulhom il-ħin kollu, problema kbira għalihom għax jitilfu s-snien tal-ħalib qabel jitwieldu u hekk ikollhom sett wieħed biss x'jużaw. </p>
<p>Is-sriċed jiddefendu t-territorju tagħhom: ikeċċu l-għedewwa u jaċċettaw il-kumpanija biex jgħammru biss. Ħafna jħaffru taħt l-art biex jaħżnu l-ikel jew biex jaħarbu mill-predaturi.</p>
<p>Il-mara tista' twelled għaxar darbiet fis-sena, it-tqala tieħu minn 17 sa 32 jum. Il-mara spiss tibqa' tqila fil-jiem wara li twelled u bil-ħalib matul it-tqala, u l-frieħ jinfatmu meta jitwieled il-boton ta' wara. Is-sriċed għandhom għomor medju ta' bejn 12 u 30 xahar.</p>
<p>Is-sriċed għandhom karatteristiċi mhux tas-soltu għall-mammiferi: xi speċi huma velenużi waqt li oħrjan jużaw l-<ref target="https://mt.wikipedia.org/wiki/Ekolokazzjoni">ekolokazzjoni</ref>, kif jagħmlu l-<ref target="https://mt.wikipedia.org/wiki/Farfett_il-lejl">friefet il-lejl</ref> u l-<ref target="https://mt.wikipedia.org/wiki/Odontoċeti">balieni bis-snien</ref>. Kontra l-parti l-kbira tal-mammiferi, dawn huma mogħnija bl-għadam żigomatiku.</p>
Tassonomija
<p>Hemm 376 <ref target="https://mt.wikipedia.org/wiki/Speċi">speċi</ref> ta' sriċed f'26 <ref target="https://mt.wikipedia.org/wiki/Ġeneru_(tassonomija)">ġeneru</ref>, miġburin fi tliet <ref target="https://mt.wikipedia.org/wiki/Sottofamilja">sottofamilji</ref>: <ref target="https://mt.wikipedia.org/wiki/Crocidurinae">Crocidurinae</ref>, <ref target="https://mt.wikipedia.org/wiki/Myosoricinae">Myosoricinae</ref> u <ref target="https://mt.wikipedia.org/wiki/Soricinae">Soricinae</ref>. Barra minn hekk il-familja fiha wkoll is-sottofamilji estinti <ref target="https://mt.wikipedia.org/wiki/Limnoecinae">Limnoecinae</ref>, <ref target="https://mt.wikipedia.org/wiki/Crocidosoricinae">Crocidosoricinae</ref>, <ref target="https://mt.wikipedia.org/wiki/Allosoricinae">Allosoricinae</ref> u <ref target="https://mt.wikipedia.org/wiki/Heterosoricinae">Heterosoricinae</ref>. </p>
<list type="unordered"><item>Familja <hi rend="bold">Soricidae</hi>
<list type="unordered"><item>Sottofamilja <ref target="https://mt.wikipedia.org/wiki/Crocidurinae">Crocidurinae</ref>
<list type="unordered"><item><hi rend="italic"><ref target="https://mt.wikipedia.org/wiki/Crocidura">Crocidura</ref></hi></item>
<item><hi rend="italic"><ref target="https://mt.wikipedia.org/wiki/Diplomeson">Diplomeson</ref></hi></item>
<item><hi rend="italic"><ref target="https://mt.wikipedia.org/wiki/Feroculus">Feroculus</ref></hi></item>
<item><hi rend="italic"><ref target="https://mt.wikipedia.org/wiki/Paracrocidura">Paracrocidura</ref></hi></item>
<item><hi rend="italic"><ref target="https://mt.wikipedia.org/wiki/Ruwenzorisorex">Ruwenzorisorex</ref></hi></item>
<item><hi rend="italic"><ref target="https://mt.wikipedia.org/wiki/Scutisorex">Scutisorex</ref></hi></item>
<item><hi rend="italic"><ref target="https://mt.wikipedia.org/wiki/Solisorex">Solisorex</ref></hi></item>
<item><hi rend="italic"><ref target="https://mt.wikipedia.org/wiki/Suncus">Suncus</ref></hi></item>
<item><hi rend="italic"><ref target="https://mt.wikipedia.org/wiki/Sylvisorex">Sylvisorex</ref></hi></item></list></item>
<item>Sottofamilja <ref target="https://mt.wikipedia.org/wiki/Myosoricinae">Myosoricinae</ref>
<list type="unordered"><item><hi rend="italic"><ref target="https://mt.wikipedia.org/wiki/Congosorex">Congosorex</ref></hi></item>
<item><hi rend="italic"><ref target="https://mt.wikipedia.org/wiki/Myosorex">Myosorex</ref></hi></item>
<item><hi rend="italic"><ref target="https://mt.wikipedia.org/wiki/Surdisorex">Surdisorex</ref></hi></item></list></item>
<item>Sottofamilja <ref target="https://mt.wikipedia.org/wiki/Soricinae">Soricinae</ref>
<list type="unordered"><item>Tribù <ref target="https://mt.wikipedia.org/wiki/Anourosoricini">Anourosoricini</ref>
<list type="unordered"><item><hi rend="italic"><ref target="https://mt.wikipedia.org/wiki/Anourosorex">Anourosorex</ref></hi></item></list></item>
<item>Tribù <ref target="https://mt.wikipedia.org/wiki/Blarinellini">Blarinellini</ref>
<list type="unordered"><item><hi rend="italic"><ref target="https://mt.wikipedia.org/wiki/Blarinella">Blarinella</ref></hi></item></list></item>
<item>Tribù <ref target="https://mt.wikipedia.org/wiki/Blarinini">Blarinini</ref>
<list type="unordered"><item><hi rend="italic"><ref target="https://mt.wikipedia.org/wiki/Blarina">Blarina</ref></hi></item>
<item><hi rend="italic"><ref target="https://mt.wikipedia.org/wiki/Cryptotis">Cryptotis</ref></hi></item></list></item>
<item>Tribù <ref target="https://mt.wikipedia.org/wiki/Nectogalini">Nectogalini</ref>
<list type="unordered"><item><hi rend="italic"><ref target="https://mt.wikipedia.org/wiki/Chimarrogale">Chimarrogale</ref></hi></item>
<item><hi rend="italic"><ref target="https://mt.wikipedia.org/wiki/Chodsigoa">Chodsigoa</ref></hi></item>
<item><hi rend="italic"><ref target="https://mt.wikipedia.org/wiki/Episoriculus">Episoriculus</ref></hi></item>
<item><hi rend="italic"><ref target="https://mt.wikipedia.org/wiki/Nectogale">Nectogale</ref></hi></item>
<item><hi rend="italic"><ref target="https://mt.wikipedia.org/wiki/Neomys">Neomys</ref></hi></item>
<item><hi rend="italic"><ref target="https://mt.wikipedia.org/wiki/Nesiotites">Nesiotites</ref></hi></item>
<item><hi rend="italic"><ref target="https://mt.wikipedia.org/wiki/Soriculus">Soriculus</ref></hi></item></list></item>
<item>Tribù <ref target="https://mt.wikipedia.org/wiki/Notiosoricini">Notiosoricini</ref>
<list type="unordered"><item><hi rend="italic"><ref target="https://mt.wikipedia.org/wiki/Megasorex">Megasorex</ref></hi></item>
<item><hi rend="italic"><ref target="https://mt.wikipedia.org/wiki/Notiosorex">Notiosorex</ref></hi></item></list></item>
<item>Tribù <ref target="https://mt.wikipedia.org/wiki/Soricini">Soricini</ref>
<list type="unordered"><item><hi rend="italic"><ref target="https://mt.wikipedia.org/wiki/Sorex">Sorex</ref></hi></item></list></item></list></item></list></item></list>
Speċi li jgħixu f'Malta u Għawdex
<list type="unordered">
<item>Ġurdien ta' geddumu twil<hi rend="italic"><ref target="https://mt.wikipedia.org/wiki/Crocidura_sicula">Crocidura sicula</ref></hi> </item>
<item>Ġurdien ta' ħalqu twil<hi rend="italic"><ref target="https://mt.wikipedia.org/wiki/Suncus_etruscus">Suncus etruscus</ref></hi></item>
</list>
Biblijografija
<list type="unordered"><item>Wilson, D. E.; Reeder, D. M. <hi rend="italic"><ref target="http://www.bucknell.edu/msw3/">Mammal Species of the World, 3rd edition</ref></hi>, Johns Hopkins University Press, <ref target="https://mt.wikipedia.org/wiki/Special:BookSources/0801882214">ISBN 0-8018-8221-4</ref></item></list>
</text></body></html>