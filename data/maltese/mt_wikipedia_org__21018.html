<html><body><text id="wikipedia_mt_wikipedia_org__21018.html" ns="0" revid="243590" sourceurl="https://mt.wikipedia.org/wiki/ACF_Fiorentina" title="ACF Fiorentina" type="wikipedia">ACF Fiorentina
<p><hi rend="bold">ACF Fiorentina</hi>, magħruf aħjar bħala sempliċement <hi rend="bold">Fiorentina</hi>, huwa <ref target="https://mt.wikipedia.org/wiki/Klabb_tal-futbol">klabb tal-futbol</ref> <ref target="https://mt.wikipedia.org/wiki/Italja">Taljan</ref> mill-belt ta' <ref target="https://mt.wikipedia.org/wiki/Firenze">Firenze</ref>, fit-<ref target="https://mt.wikipedia.org/wiki/Toskana">Toskana</ref>. Iffundat wara fużjoni fl-1926 (u fundat mill-ġdid fl-2002 wara l-falliment), Fiorentina lagħbu l-biċċa l-kbira tal-istorja tagħhom fl-ogħla livell tal-futbol Taljan; erba' klabbs oħra lagħbu iktar staġuni fis-<ref target="https://mt.wikipedia.org/wiki/Serie_A">Serie A</ref>.</p>
<p>Fiorentina rebħu l-<ref target="https://mt.wikipedia.org/wiki/Serie_A">kampjonat</ref> darbtejn, fl-<ref target="https://mt.wikipedia.org/wiki/Serie_A_1955–56">istaġun 1955–56</ref> u għal darb'oħra fl-<ref target="https://mt.wikipedia.org/wiki/Serie_A_1968–69">1968–69</ref>, kif ukoll sitt trofej tal-<ref target="https://mt.wikipedia.org/wiki/Coppa_Italia">Coppa Italia</ref> u <ref target="https://mt.wikipedia.org/wiki/Supercoppa_Italiana">Supercoppa Italiana</ref> waħda. Fix-xena Ewropea, Fiorentina rebħu t-<ref target="https://mt.wikipedia.org/wiki/Tazza_tat-Tazez_Ewropej">Tazza tat-Tazez Ewropej</ref> fl-<ref target="https://mt.wikipedia.org/wiki/Tazza_tat-Tazez_Ewropej_1960–61">1960–61</ref> u tilfu l-finali tas-sena ta' wara. Huma spiċċaw finalisti telliefa tat-<ref target="https://mt.wikipedia.org/wiki/Tazza_taċ-Ċampjins_1956–57">Tazza taċ-Ċampjins 1956–57</ref>, wara li tilfu kontra <ref target="https://mt.wikipedia.org/wiki/Real_Madrid_CF">Real Madrid</ref>, u waslu viċin biex jirbħu t-<ref target="https://mt.wikipedia.org/wiki/Tazza_UEFA">Tazza UEFA</ref> meta tilfu l-finali tal-<ref target="https://mt.wikipedia.org/wiki/Tazza_UEFA_1989–90">istaġun 1989–90</ref>.</p>
<p>Mill-1931, il-klabb ilu jilgħab fi <ref target="https://mt.wikipedia.org/wiki/Stadio_Artemio_Franchi">Stadio Artemio Franchi</ref> li attwalment jesa' mas-47,282 ruħ. Il-grawnd uża numru ta' ismijiet matul is-snin u ġie rinnovat numru ta' drabi. Fiorentina huma l-aktar magħrufin bil-laqam <hi rend="italic">Viola</hi>, bħala referenza għall-kulur vjola tagħhom.</p>
Plejers
Skwadra attwali
<p><hi rend="italic">Aġġornata sal-11 ta' Lulju 2013</hi><ref target="https://mt.wikipedia.org/wiki/Il-Paġna_prinċipali#cite_note-3">[3]</ref></p>



Unuri
Kompetizzjonijiet domestiċi
<list type="unordered"><item><hi rend="bold"><ref target="https://mt.wikipedia.org/wiki/Serie_A">Serie A</ref>: 2</hi></item></list>
1955–56, 1968–69
<list type="unordered"><item><hi rend="bold"><ref target="https://mt.wikipedia.org/wiki/Serie_B">Serie B</ref>: 3</hi></item></list>
1930–31, 1938–39, 1993–94
<list type="unordered"><item><hi rend="bold"><ref target="https://mt.wikipedia.org/wiki/Serie_C2">Serie C2</ref>: 1</hi></item></list>
2002–03 <hi rend="italic">(bħala Florentia Viola)</hi>
<list type="unordered"><item><hi rend="bold"><ref target="https://mt.wikipedia.org/wiki/Coppa_Italia">Coppa Italia</ref>: 6</hi></item></list>
1939–40, 1960–61, 1965–66, 1974–75, 1995–96, 2000–01
<list type="unordered"><item><hi rend="bold"><ref target="https://mt.wikipedia.org/wiki/Supercoppa_Italiana">Supercoppa Italiana</ref>: 1</hi></item></list>
1996
Kompetizzjonijiet internazzjonali
<list type="unordered"><item><hi rend="bold"><ref target="https://mt.wikipedia.org/wiki/Tazza_tat-Tazez_Ewropej">Tazza tat-Tazez Ewropej</ref>: 1</hi></item></list>
1960–61


Ħoloq esterni

<list type="unordered"><item>(IT,EN)  <ref target="http://www.violachannel.tv/">Sit uffiċjali</ref></item></list>
</text></body></html>