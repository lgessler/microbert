<html><body><text id="wikipedia_mt_wikipedia_org__26037.html" ns="0" revid="263705" sourceurl="https://mt.wikipedia.org/wiki/Esperantolo%C4%A1ija" title="Esperantoloġija" type="wikipedia">Esperantoloġija<figure><caption>Tabella grammatikali tal-Esperanto</caption></figure>
<p>L-<hi rend="bold">Esperantoloġija</hi> (jew l-<hi rend="bold">istudji tal-Esperanto</hi>) hija studju tal-lingwistika speċjali tal-<ref target="https://mt.wikipedia.org/wiki/Esperanto">Esperanto</ref> li tistudja l-kostruzzjoni tal-kliem, l-assemblaġġ tal-kliem, l-introduzzjoni tal-kliem fil-lingwa u t-traskrizzjoni ta’ termini “umbrella” u ismijiet proprji. Il-prinċipji tal-Esperantoloġija tal-kostruzzjoni tal-kliem huma eżemplari tal-prinċipji tal-ħtieġa u tas-suffiċjenza li għandhom l-għan li joħolqu bilanċ bejn kemm kelma tkun konċiża u kemm tkun tinftiehem b’mod ċar.<ref target="https://mt.wikipedia.org/wiki/Il-Paġna_prinċipali#cite_note-:0-1">[1]</ref> Fir-rigward tal-għerq tal-kliem, l-Esperantoloġija tistabbilixxi dawn il-prinċipji:</p>
<list type="unordered"><item>il-prinċipju tal-internazzjonalità;</item>
<item>il-prinċipju tal-analoġija ma’ elementi lingwistiċi oħra;</item>
<item>il-prinċipju li l-vokabolarju jkun ekonomiku;</item>
<item>il-prinċipju tal-ewfonija.</item></list>
<p>Kif wieħed jista’ jobsor, dawn il-prinċipji kollha mhux dejjem jaqblu bejniethom; pereżempju l-prinċipju tal-internazzjonalità jitlob li tintuża l-kelma <hi rend="italic">internacionala</hi> filwaqt li l-prinċipji tal-analoġija u li l-vokabolarju jkun ekonomiku jitolbu li tintuża l-kelma <hi rend="italic">internacia</hi>. Fl-Esperanto, it-tieni u t-tielet prinċipji huma iktar b’saħħithom mill-ewwel prinċipju.<ref target="https://mt.wikipedia.org/wiki/Il-Paġna_prinċipali#cite_note-:1-2">[2]</ref></p>
<p>Barra minn hekk, il-validità assoluta tal-prinċipji msemmijin hawn fuq ixxekkel ukoll l-użu tal-lingwa peress li m’hemmx mod kif forom li ma jkunux wisq ċari jiġu ċċarati jew korretti.<ref target="https://mt.wikipedia.org/wiki/Il-Paġna_prinċipali#cite_note-:0-1">[1]</ref><ref target="https://mt.wikipedia.org/wiki/Il-Paġna_prinċipali#cite_note-:1-2">[2]</ref></p>
</text></body></html>