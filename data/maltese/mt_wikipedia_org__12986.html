<html><body><text id="wikipedia_mt_wikipedia_org__12986.html" ns="0" revid="215707" sourceurl="https://mt.wikipedia.org/wiki/Log%C4%A7ob_tal-Pajji%C5%BCi_%C5%BC-%C5%BBg%C4%A7ar_tal-Ewropa_2009" title="Logħob tal-Pajjiżi ż-Żgħar tal-Ewropa 2009" type="wikipedia">Logħob tal-Pajjiżi ż-Żgħar tal-Ewropa 2009
<p>Il-<hi rend="bold">Logħob tal-Pajjiżi ż-Żgħar tal-Ewropa 2009</hi> kienu t-13-il edizzjoni tal-<ref target="https://mt.wikipedia.org/wiki/Logħob_tal-Pajjiżi_ż-Żgħar_tal-Ewropa">Logħob tal-Pajjiżi ż-Żgħar tal-Ewropa</ref> li saru matul Ġunju 2009 fost il-pajjiżi parteċipanti fil-Logħob tal-Pajjiżi ż-Żgħar. Iċ-ċerimonja tal-ftuħ saret fl-<ref target="https://mt.wikipedia.org/wiki/1_ta'_Ġunju">1 ta' Ġunju</ref> ġewwa <ref target="https://mt.wikipedia.org/wiki/Nikosija">Nikosija</ref>, f'<ref target="https://mt.wikipedia.org/wiki/Ċipru">Ċipru</ref>, u dik tal-għeluq saret fis-<ref target="https://mt.wikipedia.org/wiki/6_ta'_Ġunju">6 ta' Ġunju</ref>. Ċipru ospita din il-manifestazzjoni għat-tieni darba fl-istorja,<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> u din l-edizzjoni tagħlaq għoxrin sena ta' storja ta' dawn il-logħob, bl-ewwel edizzjoni ta' dawn l-istess logħob tmur lura għall-<ref target="https://mt.wikipedia.org/wiki/Logħob_tal-Pajjiżi_ż-Żgħar_tal-Ewropa_1989">1989</ref>.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Il-kumitat organizzattiv għandu stima li l-ispiża għal dawn l-avvenimenti hu ta' 1.5 miljun <ref target="https://mt.wikipedia.org/wiki/Ewro">ewro</ref>.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref></p>
Parteċipanti
<list type="unordered"><item><ref target="https://mt.wikipedia.org/wiki/Andorra">Andorra</ref></item>
<item><ref target="https://mt.wikipedia.org/wiki/Ċipru">Ċipru</ref></item>
<item><ref target="https://mt.wikipedia.org/wiki/Iżlanda">Iżlanda</ref></item>
<item><ref target="https://mt.wikipedia.org/wiki/Liechtenstein">Liechtenstein</ref></item>
<item><ref target="https://mt.wikipedia.org/wiki/Lussemburgu">Lussemburgu</ref></item>
<item><ref target="https://mt.wikipedia.org/wiki/Malta">Malta</ref></item>
<item><ref target="https://mt.wikipedia.org/wiki/Monako">Monako</ref></item>
<item><ref target="https://mt.wikipedia.org/wiki/San_Marino">San Marino</ref></item></list>



Immaġini tal-logħob
Logo
<figure><caption>Il-Vapur ta' Kyrenia</caption></figure>
<p>Il-logo uffiċjali tal-Logħob tal-Pajjiżi ż-Żgħar 2009 jirrapreżenta l-<ref target="https://mt.wikipedia.org/wiki/Vapur_ta'_Kyrenia">vapur ta' Kyrenia</ref> stilizzat. Il-fdalijiet ta' dan il-ġifen huma forsi l-aktar antiki u l-aktar sejbiet arkeoloġiċi konservati ta' vapur kummerċjali. L-arkeoloġiċi skoprew dawn il-fdalijiet taħt il-baħar ta' Kyrenia fl-1965 u illum jinsabu konservati ġewwa l-<ref target="https://mt.wikipedia.org/wiki/Kastell_ta'_Kyrenia">Kastell ta' Kyrenia</ref>.</p>
<p>Dawn il-vapuri, permezz tat-trasportazzjoni ta' prodotti fil-<ref target="https://mt.wikipedia.org/wiki/Mediterran">Mediterran</ref>, mhux biss għenu għall-iżvilupp kummerċjali fi ħdan il-<ref target="https://mt.wikipedia.org/wiki/Mare_Nostrum">Mare Nostrum</ref> imma għenu wkoll għall-iskambji kulturali u ta' ideat bejn id-diversi popli li kienu jgħixu qrib il-kosta.</p>
<p>Dan is-simbolu ġie magħżul bħala rappreżentazzjoni tal-istorja, tal-kultura u tas-sens patrijottiku ta' Ċipru u hu wkoll rappreżentat fuq il-muniti tal-10, l-20, u l-50 ċenteżmu tal-<ref target="https://mt.wikipedia.org/wiki/Ewro">ewro</ref> ta' Ċipru.</p>
Maskot
<p>Il-maskot uffiċjali ta' dawn il-logħob huwa <ref target="https://mt.wikipedia.org/wiki/Tewkru">Tefkros</ref>, <ref target="https://mt.wikipedia.org/wiki/Ħamiema">ħamiemu</ref>, li ġie imħabbar fuq is-sit uffiċjali tal-logħob nhar l-14 ta' Mejju, 2008.</p>
Impjanti
<p>Il-maġġoranza tal-avvenimenti sportivi saru f'impjanti ġewwa jew madwar il-belt kapitali <ref target="https://mt.wikipedia.org/wiki/Nikosija">Nikosija</ref>. Il-belt fin-naħa t'isfel ta' <ref target="https://mt.wikipedia.org/wiki/Limassol">Limassol</ref> ospitat l-logħob tal-ġinnastika u sport akwatiku waqt li l-avvenimenti tal-mountain bike ġew miżmuma fil-Park Nazzjonali ta' <ref target="https://mt.wikipedia.org/wiki/Machairas">Machairas</ref>, b'medja ta' altitudni ta' 700m.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref><ref target="https://mt.wikipedia.org/wiki/Il-Paġna_prinċipali#cite_note-5">[5]</ref></p>





Ħoloq esterni
<list type="unordered"><item><ref target="http://www.cyprus2009.org.cy/">Sit uffiċjali</ref></item></list>
</text></body></html>