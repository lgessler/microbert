<html><body><text id="wikipedia_mt_wikipedia_org__5654.html" ns="0" revid="266060" sourceurl="https://mt.wikipedia.org/wiki/Murexia" title="Murexia" type="wikipedia">Murexia
<p><hi rend="italic"><hi rend="bold">Murexia</hi></hi> huwa <ref target="https://mt.wikipedia.org/wiki/Ġeneru_(tassonomija)">ġeneru</ref> ta' <ref target="https://mt.wikipedia.org/wiki/Mammiferu">mammiferi</ref>, il-marsupjali karnivori (eżattament id-<ref target="https://mt.wikipedia.org/wiki/Dasjur_tal-pil_qasir">Dasjur tal-pil qasir</ref>, għalkemm jissejjaħ ukoll bl-isem ta' ġurdien marsupjal tal-pil qasir), tal-kontinent <ref target="https://mt.wikipedia.org/wiki/Awstralja">Awstraljan</ref>.</p>
<p>Dan il-ġeneru qiegħed klassifikat fil-klassi <ref target="https://mt.wikipedia.org/wiki/Mammiferu">Mammalia</ref>, fis-sottoklassi <ref target="https://mt.wikipedia.org/wiki/Theria">Theria</ref>, fl-infraklassi <ref target="https://mt.wikipedia.org/wiki/Metatheria">Metatheria</ref> (il-marsupjali kollha), fis-superordni <ref target="https://mt.wikipedia.org/wiki/Australidelphia">Australidelphia</ref> (il-marsupjali Awstraljani kollha u l-<ref target="https://mt.wikipedia.org/wiki/Kolokolo">kolokolo</ref> tal-kontinent tal-Amerika t'Isfel), fl-ordni <ref target="https://mt.wikipedia.org/wiki/Dasyuromorphia">Dasyuromorphia</ref> (il-marsupjali karnivori tal-kontinent Awstraljan), fil-familja <ref target="https://mt.wikipedia.org/wiki/Dasyuridae">Dasyuridae</ref>, fis-sottofamilja <ref target="https://mt.wikipedia.org/wiki/Dasyurinae">Dasyurinae</ref> u fit-tribù <ref target="https://mt.wikipedia.org/wiki/Phascogalini">Phascogalini</ref> ma' sitt ġeneri oħra, li huma <hi rend="italic"><ref target="https://mt.wikipedia.org/wiki/Antechinus">Antechinus</ref></hi>, <hi rend="italic"><ref target="https://mt.wikipedia.org/wiki/Murexechinus">Murexechinus</ref></hi>, <hi rend="italic"><ref target="https://mt.wikipedia.org/wiki/Micromurexia">Micromurexia</ref></hi>, <hi rend="italic"><ref target="https://mt.wikipedia.org/wiki/Paramurexia">Paramurexia</ref></hi>, <hi rend="italic"><ref target="https://mt.wikipedia.org/wiki/Phascomurexia">Phascomurexia</ref></hi> u <hi rend="italic"><ref target="https://mt.wikipedia.org/wiki/Phascogale">Phascogale</ref></hi>.</p>
<p>Il-ġeneru <hi rend="italic">Murexia</hi> huwa wieħed monotipiku u b'hekk jiġbor fih speċi waħda biss (dan il-ġeneru għal żmien twil kien jiġbor fih żewġ speċi sakemm testijiet morfoloġiċi u ġenetiċi wrew li l-ispeċi l-oħra kienet distinta jew differenti biżżejjed biex tkun separata u riklassifikata fil-ġeneru <hi rend="italic"><ref target="https://mt.wikipedia.org/wiki/Paramurexia">Paramurexia</ref></hi>).</p>
Lista tal-ispeċi tal-ġeneru <hi rend="italic">Murexia</hi>
<list type="unordered"><item>Ġeneru <hi rend="italic"><hi rend="bold">Murexia</hi></hi> (Tate u Archbold, 1937)
<list type="unordered"><item><hi rend="italic"><ref target="https://mt.wikipedia.org/wiki/Murexia_longicaudata">Murexia longicaudata</ref></hi> (Schlegel, 1866)</item></list></item></list>
Referenzi
<list type="unordered"><item>Wilson, D. E.; Reeder, D. M. <hi rend="italic"><ref target="http://www.bucknell.edu/msw3/">Mammal Species of the World, 3rd edition</ref></hi>, Johns Hopkins University Press, <ref target="https://mt.wikipedia.org/wiki/Special:BookSources/0801882214">ISBN 0-8018-8221-4</ref></item>
<item>Ronald M. Nowak. <hi rend="italic">Walker's Mammals of the World</hi>, Johns Hopkins University Press, Baltimore 1999. <ref target="https://mt.wikipedia.org/wiki/Special:BookSources/0801857899">ISBN 0-8018-5789-9</ref></item></list>
Ħoloq esterni
<list type="unordered"><item><ref target="http://www.bio.ic.ac.uk/research/apurvis/pubs/Cardillo2004JZool.pdf">Siġra filoġenetika tal-Marsupjali</ref></item></list>
</text></body></html>