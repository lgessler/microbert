<html><body><text id="wikipedia_mt_wikipedia_org__8689.html" ns="0" revid="268091" sourceurl="https://mt.wikipedia.org/wiki/Kaptan_(futbol)" title="Kaptan (futbol)" type="wikipedia">Kaptan (futbol)<figure><caption>Il-faxxa tal-kaptan</caption></figure>
<p>Il-<hi rend="bold">kaptan</hi> ta' tim tal-<ref target="https://mt.wikipedia.org/wiki/Futbol">futbol</ref> huwa membru ta' tim magħżul biex ikun il-mexxej tat-tim fil-grawnd; ħafna drabi dawn ikun uħud mill-aktar membri esperjenzati u veterani tal-iskwadra, jew plejer li għandu influwenza qawwija fuq il-logħba jew għandu kwalitajiet tajba ta' mexxej. Il-faxxa li tintlibes fuq l-id tidentifka l-kaptan tat-tim.</p>
Responsabilitajiet
<p>Skont ir-<ref target="https://mt.wikipedia.org/wiki/Regoli_tal-futbol">regoli tal-futbol</ref>, ir-responsabbilità prinċipali tal-kaptan hija dik li jieħdu sehem fl-għażla tal-munita qabel il-bidu tal-logħba jew qabel l-<ref target="https://mt.wikipedia.org/wiki/L-għoti_tal-penalties">għoti tal-penalties</ref> li tiddetermina liema naħa tim se jilgħab jew min se jibda l-logħba. B'kuntrarju ta' dak li jingħad xi kultant, il-kaptan m'għandu l-ebda awtorità li jisfida deċiżjoni tar-<ref target="https://mt.wikipedia.org/wiki/Referì_(futbol)">referì</ref>. Madanakollu, ir-referis jistgħu jitkellmu mal-kaptan ta' tim rigward imġieba mhux adegwata tat-tim matul il-logħba.</p>
Pożizzjonijiet relatati
Kaptan tal-klabb
<p>Il-kaptan ta' klabb ikun mħatur ġeneralment għal <ref target="https://mt.wikipedia.org/wiki/Staġun_(sport)">staġun</ref>; jekk ma jkunx jista' jattendi għal partita partikulari jew ma jkunx magħżul, il-viċi-kaptan jieħu postu. Il-kaptan ta' klabb ħafna drabi jieħu rwol speċifiku f'relazzjonijiet mal-<ref target="https://mt.wikipedia.org/wiki/Stampa">istampa</ref> bħala raprreżentant tat-tim u jkun l-ewwel plejer li jerfa' t-<ref target="https://mt.wikipedia.org/wiki/Trofew">trofew</ref> jekk it-tim jirbaħ wieħed. Madanakollu, klabb jista' jaħtar żewġ kaptani għal żewġ rwoli distini: kaptan biex jirrapreżenta lill-plejers f'relazzjonijiet pubbliċi, u kaptan ieħor bħala l-kap fil-grawnd.</p>
<p>L-għażla ta' kaptan hi komunament ikkunsidrata bħala għażla importanti għall-kowċ ta' klabb tal-futbol: il-kaptan hu fil-fatt mistenni li jkun il-korrispondent tal-kowċ fil-grawnd. Ir-relazzjonijiet bejn dawn it-tnejn hi waħda kruċjali. L-istess jgħodd għar-rapport bejnu u l-partitarji. Kwalitajiet li għandu jħaddan kaptan jinkludu d-determinazzjoni u stamina, fejn hu jkun kapaċi li jikkomunika ma' kulħadd, u jkun plejer intelliġenti fit-tattiċi. Kaptani tal-klabbs jistgħu jieħdu wkoll ċerti responsabilitajiet fi ħdan l-istaff tal-logħob, bħal jorganizza avvenimenti li jixprunaw il-moral u jagħti ħarsa lejn plejers aktar żgħażagħ.</p>
Viċi-kaptan
<p>Il-viċi-kaptan huwa plejer li jkun mistenni li jieħu l-irwol ta' kaptan tal-iskwadra meta l-kaptan tal-klabb ma' jkunx inkluż mal-ewwel ħdax, jew jekk il-kaptan tal-klabb ikun sostitwit.</p>
<p>Fl-assenza, il-viċi-kaptan jieħdu l-irwol ta' kaptan. Jekk il-kaptan kurrenti jkun magħżul fl-iskwadra għal dik il-logħba, u jidħol bħala sostitut, allura l-viċi-kaptan jagħti l-faxxa ta' kaptan lilu għal tul il-partita kollha.</p>
<p>Id-doveri ta' viċi-kaptan m'humiex biss li jmexxi lit-tim meta l-kaptan ma jkunx qed jilgħab. L-irwol tiegħu jivolvu wkoll li jmexxi l-plejers mal-kaptan u jgħin ukoll lil plejers ġovanili biex jiżviluppaw.</p>
<p>L-għażla tal-viċi-kaptan issir ukoll mill-<ref target="https://mt.wikipedia.org/wiki/Kowċ">kowċ</ref> fil-bidu tal-istaġun, flimkien mal-kaptan.</p>
</text></body></html>