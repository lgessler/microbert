<html><body><text id="wikipedia_mt_wikipedia_org__13474.html" ns="0" revid="251684" sourceurl="https://mt.wikipedia.org/wiki/Ir%C4%A7ula_ta%27_Malta" title="Irħula ta' Malta" type="wikipedia">Irħula ta' Malta<p>Din hija lista' ta' Irħula ta' <ref target="https://mt.wikipedia.org/wiki/Malta">Malta</ref>.</p>
Malta
<list type="unordered"><item>Ħ'<ref target="https://mt.wikipedia.org/wiki/Attard">Attard</ref></item>
<item><ref target="https://mt.wikipedia.org/wiki/Ta'_Qali">Ta' Qali</ref></item>
<item><ref target="https://mt.wikipedia.org/wiki/Ħal_Balzan">Ħal Balzan</ref></item>
<item>Il-<ref target="https://mt.wikipedia.org/wiki/Birgu">Birgu</ref></item>
<item><ref target="https://mt.wikipedia.org/wiki/Birkirkara">Birkirkara</ref></item>
<item><ref target="https://mt.wikipedia.org/wiki/Fleur_De_Lys">Fleur De Lys</ref></item>
<item><ref target="https://mt.wikipedia.org/wiki/Mrieħel">Mrieħel</ref></item>
<item><ref target="https://mt.wikipedia.org/wiki/Birżebbuġa">Birżebbuġa</ref></item>
<item><ref target="https://mt.wikipedia.org/wiki/Hal-Far">Hal-Far</ref></item>
<item><ref target="https://mt.wikipedia.org/wiki/Kalafrana">Kalafrana</ref></item>
<item><ref target="https://mt.wikipedia.org/wiki/Qajjenza">Qajjenza</ref></item>
<item><ref target="https://mt.wikipedia.org/wiki/Bormla">Bormla</ref></item>
<item><ref target="https://mt.wikipedia.org/wiki/Dingli">Dingli</ref></item>
<item><ref target="https://mt.wikipedia.org/wiki/Fgura">Fgura</ref></item>
<item>Il-<ref target="https://mt.wikipedia.org/wiki/Furjana">Furjana</ref></item>
<item>Ħal-<ref target="https://mt.wikipedia.org/wiki/Għarghur">Għarghur</ref></item>
<item><ref target="https://mt.wikipedia.org/wiki/Għasri">Għasri</ref></item>
<item><ref target="https://mt.wikipedia.org/wiki/Għaxaq">Għaxaq</ref></item>
<item><ref target="https://mt.wikipedia.org/wiki/Gudja">Gudja</ref></item>
<item><ref target="https://mt.wikipedia.org/wiki/Gżira">Gżira</ref></item>
<item><ref target="https://mt.wikipedia.org/wiki/Manoel_Island">Manoel Island</ref></item>
<item>Il-<ref target="https://mt.wikipedia.org/wiki/Ħamrun">Ħamrun</ref></item>
<item>L-<ref target="https://mt.wikipedia.org/wiki/Iklin">Iklin</ref></item>
<item>L-<ref target="https://mt.wikipedia.org/wiki/Isla">Isla</ref></item>
<item><ref target="https://mt.wikipedia.org/wiki/Kalkara">Kalkara</ref></item>
<item><ref target="https://mt.wikipedia.org/wiki/Ħal_Kirkop">Ħal Kirkop</ref></item>
<item><ref target="https://mt.wikipedia.org/wiki/Ħal_Lija">Ħal Lija</ref></item>
<item><ref target="https://mt.wikipedia.org/wiki/Ħal_Luqa">Ħal Luqa</ref></item>
<item>Il-<ref target="https://mt.wikipedia.org/wiki/Marsa">Marsa</ref></item>
<item><ref target="https://mt.wikipedia.org/wiki/Marsaskala">Marsaskala</ref></item>
<item><ref target="https://mt.wikipedia.org/wiki/Marsaxlokk">Marsaxlokk</ref></item>
<item><ref target="https://mt.wikipedia.org/wiki/Mdina">Mdina</ref></item>
<item><ref target="https://mt.wikipedia.org/wiki/Mellieħa">Mellieħa</ref></item>
<item><ref target="https://mt.wikipedia.org/wiki/Ċirkewwa">Ċirkewwa</ref></item>
<item><ref target="https://mt.wikipedia.org/wiki/Għadira">Għadira</ref></item>
<item><ref target="https://mt.wikipedia.org/wiki/Għajn_Tuffieħa">Għajn Tuffieħa</ref></item>
<item><ref target="https://mt.wikipedia.org/wiki/Manikata">Manikata</ref></item>
<item><ref target="https://mt.wikipedia.org/wiki/Mġarr">Mġarr</ref></item>
<item><ref target="https://mt.wikipedia.org/wiki/Żebbiegh">Żebbiegh</ref></item>
<item><ref target="https://mt.wikipedia.org/wiki/Mosta">Mosta</ref></item>
<item><ref target="https://mt.wikipedia.org/wiki/Bidnija">Bidnija</ref></item>
<item><ref target="https://mt.wikipedia.org/wiki/Mqabba">Mqabba</ref></item>
<item><ref target="https://mt.wikipedia.org/wiki/Msida">Msida</ref></item>
<item><ref target="https://mt.wikipedia.org/wiki/Mtarfa">Mtarfa</ref></item>
<item><ref target="https://mt.wikipedia.org/wiki/Naxxar">Naxxar</ref></item>
<item><ref target="https://mt.wikipedia.org/wiki/Baħar_iċ-ċagħaq">Baħar iċ-ċagħaq</ref></item>
<item><ref target="https://mt.wikipedia.org/wiki/Birguma">Birguma</ref></item>
<item><ref target="https://mt.wikipedia.org/wiki/Magħtab">Magħtab</ref></item>
<item><ref target="https://mt.wikipedia.org/wiki/Salina">Salina</ref></item>
<item><ref target="https://mt.wikipedia.org/wiki/San_Pawl_tat-Tarġa">San Pawl tat-Tarġa</ref></item>
<item><ref target="https://mt.wikipedia.org/wiki/Raħħal_Ġdid">Raħal Ġdid</ref></item>
<item><ref target="https://mt.wikipedia.org/wiki/Pembroke">Pembroke</ref></item>
<item><ref target="https://mt.wikipedia.org/wiki/Pieta">Pieta</ref></item>
<item><ref target="https://mt.wikipedia.org/wiki/Gwardamangia">Gwardamangia</ref></item>
<item><ref target="https://mt.wikipedia.org/wiki/Qrendi">Qrendi</ref></item>
<item><ref target="https://mt.wikipedia.org/wiki/Rabat_(Malta)">Rabat</ref></item>
<item><ref target="https://mt.wikipedia.org/wiki/Baħrija">Baħrija</ref></item>
<item><ref target="https://mt.wikipedia.org/wiki/Mtaħleb">L-Imtaħleb</ref></item>
<item><ref target="https://mt.wikipedia.org/wiki/Tal-Virtù">Tal-Virtù</ref></item>
<item><ref target="https://mt.wikipedia.org/wiki/Ħal_Safi">Ħal Safi</ref></item>
<item><ref target="https://mt.wikipedia.org/wiki/San_Ġiljan">San Ġiljan</ref></item>
<item><ref target="https://mt.wikipedia.org/wiki/Paceville">Paceville</ref></item>
<item><ref target="https://mt.wikipedia.org/wiki/San_Ġwann">San Ġwann</ref></item>
<item>Il-<ref target="https://mt.wikipedia.org/wiki/Kappara">Kappara</ref></item>
<item><ref target="https://mt.wikipedia.org/wiki/San_Pawl_il-Baħar">San Pawl il-Baħar</ref></item>
<item>iIl-<ref target="https://mt.wikipedia.org/wiki/Bidnija">Bidnija</ref></item>
<item><ref target="https://mt.wikipedia.org/wiki/Buġibba">Buġibba</ref></item>
<item><ref target="https://mt.wikipedia.org/wiki/Burmarrad">Burmarrad</ref></item>
<item><ref target="https://mt.wikipedia.org/wiki/Pwales">Pwales</ref></item>
<item>Il-<ref target="https://mt.wikipedia.org/wiki/Qawra">Qawra</ref></item>
<item><ref target="https://mt.wikipedia.org/wiki/San_Martin">San Martin</ref></item>
<item><ref target="https://mt.wikipedia.org/wiki/Wardija">Wardija</ref></item>
<item><ref target="https://mt.wikipedia.org/wiki/Xemxija">Xemxija</ref></item>
<item><ref target="https://mt.wikipedia.org/wiki/Santa_Luċija">Santa Luċija</ref></item>
<item><ref target="https://mt.wikipedia.org/wiki/Siġġiewi">Siġġiewi</ref></item>
<item><ref target="https://mt.wikipedia.org/wiki/Sliema">Sliema</ref></item>
<item><ref target="https://mt.wikipedia.org/wiki/Swieqi">Swieqi</ref></item>
<item><ref target="https://mt.wikipedia.org/wiki/Ibraġ">Ibraġ</ref></item>
<item><ref target="https://mt.wikipedia.org/wiki/Madliena">Madliena</ref></item>
<item><ref target="https://mt.wikipedia.org/wiki/Ta'_Xbiex">Ta' Xbiex</ref></item>
<item><ref target="https://mt.wikipedia.org/wiki/Hal_Tarxien">Hal Tarxien</ref></item>
<item><ref target="https://mt.wikipedia.org/wiki/Valletta">Valletta</ref></item>
<item><ref target="https://mt.wikipedia.org/wiki/Xgħajra">Xgħajra</ref></item>
<item><ref target="https://mt.wikipedia.org/wiki/Żejtun">Żejtun</ref></item>
<item><ref target="https://mt.wikipedia.org/wiki/Żurrieq">Żurrieq</ref></item>
<item><ref target="https://mt.wikipedia.org/wiki/Bubaqra">Bubaqra</ref></item></list>
Għawdex
<list type="unordered"><item><ref target="https://mt.wikipedia.org/wiki/Fontana">Fontana</ref></item>
<item><ref target="https://mt.wikipedia.org/wiki/Għajnsielem">Għajnsielem</ref></item>
<item><ref target="https://mt.wikipedia.org/wiki/Għarb">Għarb</ref></item>
<item><ref target="https://mt.wikipedia.org/wiki/Kemmuna">Kemmuna</ref></item>
<item><ref target="https://mt.wikipedia.org/wiki/Kerċem">Kerċem</ref></item>
<item><ref target="https://mt.wikipedia.org/wiki/Munxar">Munxar</ref></item>
<item><ref target="https://mt.wikipedia.org/wiki/Xlendi">Xlendi</ref></item>
<item><ref target="https://mt.wikipedia.org/wiki/Nadur">Nadur</ref></item>
<item><ref target="https://mt.wikipedia.org/wiki/Qala">Qala</ref></item>
<item><ref target="https://mt.wikipedia.org/wiki/Rabat_(Għawdex)">Rabat</ref></item>
<item><ref target="https://mt.wikipedia.org/wiki/San_Lawrenz">San Lawrenz</ref></item>
<item><ref target="https://mt.wikipedia.org/wiki/Sannat">Sannat</ref></item>
<item><ref target="https://mt.wikipedia.org/wiki/Xagħra">Xagħra</ref></item>
<item><ref target="https://mt.wikipedia.org/wiki/Xewkija">Xewkija</ref></item>
<item><ref target="https://mt.wikipedia.org/wiki/Żebbuġ">Żebbuġ</ref></item>
<item><ref target="https://mt.wikipedia.org/wiki/Marsalforn">Marsalforn</ref></item></list>
Laqmijiet ta' xi rħula
<p>Il-laqam huwa ħaġa mill-aktar komuni f'kull soċjetà, kemm dawk l-imsejjħa żviluppati, kif ukoll f'dawk li mhumiex meqjusa bħala tali. L-artiklu li ġej ma jiddiskutiex il-laqam in ġenerali imma jiffoka fuq it-tradizzjoni antika ta' laqmijiet mogħtija lill-irħula Maltin u lil min jgħamarhom. Qed jitniżżlu wkoll l-aktar tifsiriet komuni l-għaliex ir-raħal partikolari għandu dak il-laqam.</p>
<ref target="https://mt.wikipedia.org/wiki/Isla">L-Isla</ref>
<p>Fi żmien l-Assedju l-kbir il-kmandant li kien inkarigat mill-Isla kien jismu xi ħaġa tixbah Ċejċu . Jum minnhom, it-truppi li kienu jiehdu hsieb l-Isla għamlu attakk  b'saħħtu fuq l-għedewwa. La Vallette staqsa minn kienu u ta' madwaru weġbuh li kienu grupp taht ta' Ċejċu. B'hekk in-nies tal-Isla bdew jissejħu ta' Ċejċu, Ċacu. Zmien wara, kien hemm drawwa li meta nies issajru xi tjur, kienu jitfghu r-rix wara il-bieb biex kulhadd ikun jaf u biz-zmien <hi rend="bold">Ta' Ċaċu sar</hi> il-laqam sinonomu għan-nies ta l-Isla li jħobbu jiftaħru.</p>
<ref target="https://mt.wikipedia.org/wiki/Birgu">Il-Birgu</ref>
<p>Lin-nies tal-belt tal-Birgu jgħidulhom <hi rend="bold">tat-Tokba</hi>. Din hija l-kelma Maltija "toqba", biss tingħad bil-"k" minflok bil-"q" minħabba d-drawwa li għandhom in-nies tal-Birgu, bħan-nies ta' xi rħula oħra li jlissnu l-"q" bil-ħoss ta' "k". Jingħad li t-Tokba hija referenza għal-post fejn imorru jgħumu n-nies tal-Birgu. Oħrajn jgħidu li t-Tokba hija referenza għal bieb ċkejken li hemm fis-sur u li jissejjaħ b'dan l-isem.</p>
<ref target="https://mt.wikipedia.org/wiki/Bormla">Bormla</ref>
<p>Il-laqam tan-nies ta' Bormla huwa <hi rend="bold">"Ta' baħarhom"</hi> jew <hi rend="bold">"Ta' baħar iċ-ċwieċ"</hi>. Dan jingħad minħabba li l-baħar tagħhom ġie meħud kollhu mit-<ref target="https://mt.wikipedia.org/wiki/Tarzna">tarzna</ref>. Dan il-laqam illum ma jregix ghax it-tarzna f'Bormla giet zarmata.</p>
<ref target="https://mt.wikipedia.org/wiki/Rabat,_Malta">Ir-Rabat</ref>
<p><hi rend="bold">Rabti kibx</hi>. Hekk jissejħu r-Rabtin. Kibx hija kelma oħra Maltija għal muntun. Jista' jkun li b'dan il-laqam iridu jfissru li r-Rabtin huma nies ta' rashom iebsa. Filfatt teżisti l-idjoma li tgħid <hi rend="italic">Rabti u Żebbuġi jagħmlu Lhudi</hi> (Il-Lhud huma meqjusa bħala nies ta' rashom iebsa u li jagħmlu li jfettlilhom u għall-flus.)</p>
<ref target="https://mt.wikipedia.org/wiki/Floriana">Il-Furjana</ref>
<p><hi rend="bold">Tal-kagħka</hi> u <hi rend="bold">tal-<hi rend="italic">Irish</hi></hi>. Tal-kagħka gej minn <hi rend="italic">traffic island</hi> żgħira li hemm waqtli tal-Irish ġej mir-rabta li hemm bejn il-Furjana u ħafna Irlandiżi li kienu jgħixu hemm u mill-gear tal-futbol li jilbsu <ref target="https://mt.wikipedia.org/wiki/Floriana_FC">Floriana FC</ref> aħdar u abjad li ġie mgħoti lit-tim fl-1905 mill-<hi rend="italic">Royal Irish Fusiliers</hi>.</p>
<ref target="https://mt.wikipedia.org/wiki/Ħal_Għargħur">Ħal Għargħur</ref>
<p>Fil-passat dan ir-raħal kien jiġi msejjaħ pajjiż it-tewm, peress li ħafna tewm kien jiġi prodott u mnixxef f'dan ir-raħal. L-Għargħurin ta' dari kienu magħrufin illi jisirqu t-tewm ta'xulxin, illi kien ikun fuq il-bjut biex jinxef. Dan kien jinsteraq billi kienu jdendlu qattus minn denbu ma' lasta u jresquh lejn tarf bejt. Il-qattus kien jibda jipprova jaqbad mal-bejt u b'hekk kien iwaqqa` fl-art it-tewm li kien ikun hemm fuq il-bejt.</p>
<p>Partijiet minn ħal Għargħur li llum jagħmlu parti mis-Swieqi kienu jissejħu pajjiż il-baqar. Dan minhabba li kien hemm ħafna rziezet tal-baqar fl-inħawi.</p>
<p>L-Għargħurin, fil-passat, kienu magħrufin ukoll bħala tas-sikkina fost in-nies l-oħra tan-naħa ta' fuq ta' Malta. Dan minħabba illi ħafna rġiel minn dan ir-raħal kienu jġorru sikkina jew mus magħhom, fil-waqt illi n-nisa kienu jżommu fuqhom tip ta'arma msejjħa dies, illi kienet forma ta virga kemxejn ħoxna ġejja għall-ponta miż-żewġ naħat. L-Għargħurin kellhom ukoll il-fama ta'nies 
ħorox, u dan seta` wassal iktar biex jinħoloq dan il-laqam.</p>
<ref target="https://mt.wikipedia.org/wiki/Ħamrun">Il-Ħamrun</ref>
<p>Il-Ħamruniżi huma magħrufa bħala <hi rend="bold">tas-sikkina</hi> minħabba li huma meqjusa bħala nies ġellidin.</p>
<ref target="https://mt.wikipedia.org/wiki/Sliema">Tas-Sliema</ref>
<p><hi rend="bold">Tax-Xelin</hi> u <hi rend="bold">Tal-pepè</hi> huma żewġ laqmijiet tas-Slimiżi. L-ewwel wiehed gej mill-fatt li meta tas-Sliema kienet taht l-Inglizi, dawn kienu jharsu l-isfel lejn il-Maltin kollha inkluzi is-Slimizi, u biex juru superjorita, kienu jistidnuwhom imorru l-knisja u hemm kienu jghatuhom "hobza u xelin" biex jitrejjqu. It-tieni wieħed ġej mill-fatt li n-nies ta' Tas-Sliema kienu meqjusa bħala ta' klassi għolja u li jħobbu jitfgħu ħafna kliem bl-Ingliż. B'hekk b'pepè jkunu jridu juru ċertu snobbiżmu. Hemm min jgħid li l-kelma pepè ġejja mill-fatt li s-Slimiżi kienu jsejjħu lil missierhom papà b'ċertu tgħawwiġ tal-ilsien minflok <hi rend="italic">missier</hi>, <hi rend="italic">pà</hi> jew <hi rend="italic">tà</hi> kif kienu jsejjħulu n-nies t'irħula oħra. B'hekk ħadu l-laqam tal-papà li bit-tgħawwiġ tal-ilsien inbidel f'pepè.</p>
<ref target="https://mt.wikipedia.org/wiki/Msida">L-Imsida</ref>
<p>Il-Misidjani huma msejjħa <hi rend="bold">Tal-Ħama</hi>. Meta tinżel ħafna xita l-Imsida kien (u f'xi postijiet għadu) jsofri minn għargħar. Għalhekk, mal-ilma li kien jinżel l-Imsida u jgħerreq il-post, kien jinżel ħafna ħama.</p>
<ref target="https://mt.wikipedia.org/wiki/Birkirkara">Birkirkara</ref>
<p>Il-Karkariżi huma magħrufa bħala <hi rend="bold">ta' sormhom ċatt</hi>. Ma hemm ebda referenza ufficjali li tindika minfejn gej dan il-laqam izda hafna isostnu li il-karkarizi setghu kienu assocjati ma nies ghazzenin, li dejjem bilqegheda.  Hemm storja li tghid li darba il-Karkarizi kienu qedin itellghu il-qampiena l-kbira tal-Parrocca ta' Santa Elena, inqata' l-habel u kulhadd mar ghal sormu.....</p>
<ref target="https://mt.wikipedia.org/wiki/Qormi">Ħal-Qormi</ref>
<p><hi rend="bold">Sa nofsinhar irġiel</hi>. Dan hu l-laqam marbut mal-Qriema. Hemm bosta tifsiriet għal dan. Xi wħud jgħidu li dan il-laqam ġej għax il-Qriema kienu jħobbu l-qatra wara l-ikel u għalhekk wara ma jibqgħux daqshekk f'tagħhom. Tifsira oħra hija li minħabba li Ħal-Qormi huwa magħruf għall-furnara tiegħu, dawn peress li jgħaddu l-lejl jagħmlu l-ħobż, wara nofsinhar kienu jmorru jistrieħu. Tifsira oħra, mhux daqshekk popolari hija li l-arloġġ tal-knisja kien waqaf fuq nofsinhar u ma baqax jaħdem u b'hekk ingħatalhom dan il-laqam.</p>
<ref target="https://mt.wikipedia.org/wiki/Birżebbuġa">Birżebbuġa</ref>
<p>In-nies ta' Birżebbuġa jsibuhom bħala <hi rend="bold">Ta' Wara l-Muntanji</hi> għaliex ir-raħal ta' Birżebbuġa jinsab fin-nofsinhar nett ta' Malta f'ħalq il-ħuta maqtugħ minn irħula oħrajn. </p>
<ref target="https://mt.wikipedia.org/wiki/Valletta">Valletta</ref>
<p><hi rend="bold">Tal-Iljun</hi>.  Il-Beltin maghrufin ta l-iljun minhabba li l-arma tal-belt kapitali, li hija mehuda mill-istemma tal-Gran Mastru La Valette.  Huma ukoll maghrufin <hi rend="bold">Tal-Palestina</hi>, ghaliex huma nies gellieda u passjonali hafna, specjalment ghal Belt taghhom.</p>
</text></body></html>