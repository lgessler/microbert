<html><body><text id="wikipedia_mt_wikipedia_org__13927.html" ns="0" revid="227980" sourceurl="https://mt.wikipedia.org/wiki/Alessandro_Nesta" title="Alessandro Nesta" type="wikipedia">Alessandro Nesta
<p><hi rend="bold">Alessandro Nesta</hi> (<ref target="https://mt.wikipedia.org/wiki/Ruma">Ruma</ref>, <ref target="https://mt.wikipedia.org/wiki/19_ta'_Marzu">19 ta' Marzu</ref> <ref target="https://mt.wikipedia.org/wiki/1976">1976</ref>) huwa <ref target="https://mt.wikipedia.org/wiki/Futbol">futboler</ref> <ref target="https://mt.wikipedia.org/wiki/Italja">Taljan</ref> li jilgħab mal-klabb Kanadiż ta' <ref target="https://mt.wikipedia.org/wiki/Montreal_Impact">Montreal Impact</ref>. Ikkunsidrat bħala wieħed mill-aqwa <ref target="https://mt.wikipedia.org/wiki/Difensur_ċentrali">difensuri ċentrali</ref> ta' kull żmien, hu rebaħ it-<ref target="https://mt.wikipedia.org/wiki/Tazza_tad-Dinja_tal-Futbol_2006">Tazza tad-Dinja 2006</ref> flimkien mat-<ref target="https://mt.wikipedia.org/wiki/Tim_nazzjonali_tal-futbol_tal-Italja">tim nazzjonali Taljan</ref>.</p>
Karatteristiċi tekniċi
<p>Nesta huwa meqjus bħala wieħed mill-aqwa <ref target="https://mt.wikipedia.org/wiki/Difensur">difensuri</ref> ċentrali fid-dinja tal-futbol. Huwa difensur veloċi ħafna, atletiku u b'saħħtu. Magħruf ukoll għas-sens ta' pożizzjoni li għandu fil-grawnd u għall-mod kif jantiċipa lil <ref target="https://mt.wikipedia.org/wiki/Attakkant">attakkant</ref>.</p>
Karriera
Lazio
<p>Rappreżentant ta' <ref target="https://mt.wikipedia.org/wiki/AS_Roma">AS Roma</ref> kien għall-bidu induna bit-talent li jipposjedi Nesta meta kien għadu tifel, imma missieru ma riedx li ibnu jilgħab mar-Roma minħabba li hu kellu legami kbar mar-rivali kbar taghhom, <ref target="https://mt.wikipedia.org/wiki/SS_Lazio">SS Lazio</ref>. Fl-1985, beda l-karriera tiegħu mal-Lazio kif xtaq missieru. Fl-1993 il-kowċ <ref target="https://mt.wikipedia.org/wiki/Zdenek_Zeman">Zdenek Zeman</ref> għaraf it-talent ta' Nesta u għażlu biex jilgħab mal-ewwel ħdax fis-<ref target="https://mt.wikipedia.org/wiki/Serie_A">Serie A</ref>. Nesta lagħab l-ewwel logħba tieghu kontra <ref target="https://mt.wikipedia.org/wiki/Udinese_Calcio">Udinese</ref>, logħba li ntemmet 2–2. Fl-istaġun 1997–98, Nesta skorja l-gowl deċiżiv li rebbaħ il-<ref target="https://mt.wikipedia.org/wiki/Coppa_Italia">Coppa Italia</ref> lil Lazio konta l-<ref target="https://mt.wikipedia.org/wiki/AC_Milan">Milan</ref>. Fl-1998 ġie magħżul minn <ref target="https://mt.wikipedia.org/wiki/Cesare_Maldini">Cesare Maldini</ref> fl-iskwadra li kellha tirrapreżenta lit-<ref target="https://mt.wikipedia.org/wiki/Tim_nazzjonali_tal-futbol_tal-Italja">tim nazzjonali Taljan</ref> ġewwa <ref target="https://mt.wikipedia.org/wiki/Franza">Franza</ref> għat-<ref target="https://mt.wikipedia.org/wiki/Tazza_tad-Dinja_tal-Futbol_1998">Tazza tad-Dinja</ref>. Waqt it-Tazza tad-Dinja, Nesta weġġa' u kellu jibqa' barra mil-logħob għal ħames xhur. Ir-ritorn lura tiegħu wasal f'Diċembru tal-1998 fejn kien strumentali fit-tiġrija għall-kampjonat li ntilef fl-aħħar ġurnata għal punt biss. Fl-1999 bhala <ref target="https://mt.wikipedia.org/wiki/Kaptan_(futbol)">kaptan</ref> mexxa lit-tim tiegħu għal rebha fit-<ref target="https://mt.wikipedia.org/wiki/Tazza_tat-Tazzi_Ewropej_1998-99">Tazza tat-Tazzi</ref> u ftit xhur wara għolla wkoll is-<ref target="https://mt.wikipedia.org/wiki/Supercup_Ewropea">Supercup Ewropea</ref>. L-ikbar sodisfazzjon għal Nesta waslet fis-sena ta' wara meta irnexxielu jirbaħ kemm il-kampjonat kif ukoll il-Coppa Italia.</p>
Milan
<p>Fis-sena 2002, Il-president tal-Lazio Sergio Cragnotti kellu jbieh hafna mill-plajers tieghu minhabba krizi finanzjarja li waslitu ghal falliment. Nesta gie akkwistat mil-A.C.Milan fl-ahhar jum tal-calciomercato. Nesta kompla sahhah id-difiza tal-Milan li diga kienet issahhet bl-akkwist ta' Jaap Stam ftit qalbel. 
Fl-ewwel stagun tieghu mal-Milan, nesta rebah it-tazza tac-campjins u l-Coppa Italia. Nesta kompla jzid fl-unuri personali tieghu bir-rebh ta` Supercoppa UEFA, kampjonat, u Supercoppa Taljana.</p>
Unuri
Klabb
<p> <hi rend="bold">Lazio</hi></p>
<list type="unordered"><item><ref target="https://mt.wikipedia.org/wiki/Serie_A">Serie A</ref>: 1999–2000</item>
<item><ref target="https://mt.wikipedia.org/wiki/Coppa_Italia">Coppa Italia</ref>: 1997–98, 1999–2000</item>
<item><ref target="https://mt.wikipedia.org/wiki/Supercoppa_Italiana">Supercoppa Italiana</ref>: 1998, 2000</item>
<item><ref target="https://mt.wikipedia.org/wiki/Tazza_tat-Tazez_Ewropej">Tazza tat-Tazez Ewropej</ref>: 1998–99</item>
<item><ref target="https://mt.wikipedia.org/wiki/Super_Cup_Ewropea">Super Cup Ewropea</ref>: 1999</item></list>
<p> <hi rend="bold">Milan</hi></p>
<list type="unordered"><item><ref target="https://mt.wikipedia.org/wiki/Serie_A">Serie A</ref>: 2003–04, 2010–11</item>
<item><ref target="https://mt.wikipedia.org/wiki/Coppa_Italia">Coppa Italia</ref>: 2002–03</item>
<item><ref target="https://mt.wikipedia.org/wiki/Supercoppa_Italiana">Supercoppa Italiana</ref>: 2004, 2011</item>
<item><ref target="https://mt.wikipedia.org/wiki/UEFA_Champions_League">UEFA Champions League</ref>: 2002–03, 2006–07</item>
<item><ref target="https://mt.wikipedia.org/wiki/Super_Cup_Ewropea">Super Cup Ewropea</ref>: 2003, 2007</item>
<item><ref target="https://mt.wikipedia.org/wiki/Tazza_tad-Dinja_tal-Futbol_tal-Klabbs">Tazza tad-Dinja tal-Klabbs</ref>: 2007</item></list>
<p> <hi rend="bold">Montreal Impact</hi></p>
<list type="unordered"><item><ref target="https://mt.wikipedia.org/wiki/Canadian_Championship">Canadian Championship</ref>: 2013</item></list>
Individwali
<list type="unordered"><item>Plejer Żagħżugħ tas-Sena tas-Serie A: 1998</item>
<item>Difensur tas-Sena tas-Serie A: 2000, 2001, 2002, 2003</item>
<item><ref target="https://mt.wikipedia.org/wiki/Tim_tas-Sena_tal-UEFA">Tim tas-Sena tal-UEFA</ref>: 2002, 2003, 2004, 2007</item>
<item><ref target="https://mt.wikipedia.org/wiki/FIFPro_World_XI">FIFPro World XI</ref>: 2005, 2007</item>
<item><ref target="https://mt.wikipedia.org/wiki/FIFA_100">FIFA 100</ref></item></list>
Ħoloq esterni
<list type="unordered"><item>(IT)  <ref target="http://www.figc.it/nazionali/DettaglioConvocato?codiceConvocato=1411&amp;squadra=1">Statistika mat-tim nazzjonali Taljan</ref></item>
<item>(IT)  <ref target="http://aic.football.it/scheda/183">Statistika fuq aic.football.it</ref></item></list>
</text></body></html>