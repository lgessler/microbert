<html><body><text id="wikipedia_mt_wikipedia_org__8673.html" ns="0" revid="266763" sourceurl="https://mt.wikipedia.org/wiki/Klabb_tal-futbol" title="Klabb tal-futbol" type="wikipedia">Klabb tal-futbol
<p><hi rend="bold">Klabb tal-futbol</hi> hu l-isem kollettiv li jindika grupp ta' plejers li jiffurmaw tim u li l-għan tagħhom hu li jipprattikaw il-logħba tal-<ref target="https://mt.wikipedia.org/wiki/Futbol">futbol</ref>. Fuq lat professjonistku, dan hu mmexxi fuq bażi mondjali mill-<ref target="https://mt.wikipedia.org/wiki/FIFA">FIFA</ref>.</p>
<p>Fil-pajjiżi <ref target="https://mt.wikipedia.org/wiki/Lingwa_Ingliża">Anglosassoni</ref>, minħabba li t-terminu <hi rend="italic"><ref target="https://mt.wikipedia.org/wiki/Football">football</ref></hi> hu wżat biex jindika numru ta' <ref target="https://mt.wikipedia.org/wiki/Sport">sports</ref> differenti, it-terminu "klabb tal-futbol" jista' jirreferi għal grupp li jipprattika sport differenti: <ref target="https://mt.wikipedia.org/wiki/Futbol">futbol Ingliż</ref>, <ref target="https://mt.wikipedia.org/wiki/Futbol_Amerikan">futbol Amerikan</ref>, <ref target="https://mt.wikipedia.org/wiki/Arena_football">arena football</ref>, <ref target="https://mt.wikipedia.org/wiki/Futbol_Awstraljan">futbol Awstraljan</ref>, <ref target="https://mt.wikipedia.org/wiki/Futbol_Kanadiż">futbol Kanadiż</ref>, <ref target="https://mt.wikipedia.org/wiki/Futbol_Galliku">futbol Galliku</ref> jew anki <ref target="https://mt.wikipedia.org/wiki/Rugby">rugby</ref>.</p>
<p>Dan it-terminu hu ħafna drabi wżat fis-sinjifikat ta' <hi rend="bold">soċjetà tal-futbol</hi> li jiddeskrivi l-organizzazzjoni kompleta tal-iskwadra, jiġifieri l-għaqda tal-atleti, l-amministrazzjoni u d-diriġenza.</p>
<p>L-iskwadra (jew soċjetà) tal-futbol hi magħmula minn diversi figuri professjonali li jsegwu ġerarkija preċiża ħafna.</p>
</text></body></html>