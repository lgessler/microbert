<html><body><text id="wikipedia_mt_wikipedia_org__5260.html" ns="0" revid="268899" sourceurl="https://mt.wikipedia.org/wiki/Opossum_sufi_ta%27_Derby" title="Opossum sufi ta' Derby" type="wikipedia">Opossum sufi ta' Derby
<p>L-<hi rend="bold">opossum sufi ta' Derby</hi>, magħruf xjentifikament bħala <hi rend="italic">Caluromys derbianus</hi>, huwa mammiferu marsupjal tal-familja <ref target="https://mt.wikipedia.org/wiki/Didelphidae">Didelphidae</ref> (didelfidu), fl-ordni <ref target="https://mt.wikipedia.org/wiki/Didelphimorphia">Didelphimorphia</ref> (didelfimorfju), nattiv tal-kontinenti <ref target="https://mt.wikipedia.org/wiki/Amerika">Amerikani</ref> b'firxa min-Nofsinhar tal-<ref target="https://mt.wikipedia.org/wiki/Messiku">Messiku</ref> sat-Tramuntana tal-<ref target="https://mt.wikipedia.org/wiki/Ekwador">Ekwador</ref>.</p>
<p>Dan l-<ref target="https://mt.wikipedia.org/wiki/Opossum_sufi">opossum sufi</ref> ġeneralment jippreferi jgħix f'abitat ta' foresti primarji (għalkemm jisab ukoll f'dawk sekondarji), kemm dawk dejjem ħodor kif ukoll dawk li jwaqqgħu l-weraq u mal-firxa vasta li għandu, huwa jinsab fi stat kemm minn dak ta' lokalment komuni, sa dak ta' mhux komuni f'inħawi oħra.   </p>
<p>Bħal kull membru tal-ġeneru <hi rend="italic"><ref target="https://mt.wikipedia.org/wiki/Caluromys">Caluromys</ref></hi>, l-opossum sufi ta' Derby huwa annimal strettament siġri (jgħix fis-siġar), għandu il-kwozjent tal-enċefalizazzjoni (il-massa ċelebrali mmqabla fi proporzjon mal-massa tal-ġisem) ta' rata aktar għolja minn dik tal-<ref target="https://mt.wikipedia.org/wiki/Opossum">opossumi</ref> l-oħrajn, botna iżgħar u denb twil u tqil ħafna f'aktar minn nofs it-tul kollu tiegħu.</p>
Dieta
<p>L-opossum sufi ta' Derby huwa annimal <ref target="https://mt.wikipedia.org/wiki/Omnivoru">omnivoru</ref> u d-dieta tiegħu tikkonsisti minn frott, żrieragħ, weraq, ħxejjex rotob, insetti, annimali invertebrati żgħar u possibilment annimali mejta jew fi stat ta' dekompożizzjoni wkoll.</p>
Distribuzzjoni
<p>Dan l-opossum għandu distribuzzjoni ma' bosta pajjiżi fin-Nofsinhar tal-kontinent tal-<ref target="https://mt.wikipedia.org/wiki/L-Amerika_ta'_Fuq">Amerika ta' Fuq</ref>, fl-Amerika Ċentrali u fit-Tramuntana tal-kontinent tal-<ref target="https://mt.wikipedia.org/wiki/L-Amerika_t'Isfel">Amerika t'Isfel</ref> u jinsab fil-<ref target="https://mt.wikipedia.org/wiki/Beliże">Beliże</ref>, l-<ref target="https://mt.wikipedia.org/wiki/Ekwador">Ekwador</ref>, il-<ref target="https://mt.wikipedia.org/wiki/Gwatemala">Gwatemala</ref>, il-<ref target="https://mt.wikipedia.org/wiki/Ħonduras">Ħonduras</ref>, il-<ref target="https://mt.wikipedia.org/wiki/Kolombja">Kolombja</ref>, il-<ref target="https://mt.wikipedia.org/wiki/Kosta_Rika">Kosta Rika</ref>, il-<ref target="https://mt.wikipedia.org/wiki/Messiku">Messiku</ref>, in-<ref target="https://mt.wikipedia.org/wiki/Nikaragwa">Nikaragwa</ref> u l-<ref target="https://mt.wikipedia.org/wiki/Panama">Panama</ref>.</p>
Klassifikazzjoni
<list type="unordered"><item>Ordni <ref target="https://mt.wikipedia.org/wiki/Didelphimorphia">Didelphimorphia</ref>
<list type="unordered"><item>Superfamilja <ref target="https://mt.wikipedia.org/wiki/Didelphoidea">Didelphoidea</ref>
<list type="unordered"><item>Familja <ref target="https://mt.wikipedia.org/wiki/Didelphidae">Didelphidae</ref>
<list type="unordered"><item>Sottofamilja <ref target="https://mt.wikipedia.org/wiki/Caluromyinae">Caluromyinae</ref>
<list type="unordered"><item>Ġeneru <hi rend="italic"><ref target="https://mt.wikipedia.org/wiki/Caluromys">Caluromys</ref></hi>
<list type="unordered"><item>Sottoġeneru <hi rend="italic"><ref target="https://mt.wikipedia.org/wiki/Mallodelphys">Mallodelphys</ref></hi>
<list type="unordered"><item><hi rend="bold">Opossum sufi ta' Derby</hi>, <hi rend="italic">Caluromys derbianus</hi>
<list type="unordered"><item>Sottospeċi
<list type="unordered"><item><hi rend="italic"><ref target="https://mt.wikipedia.org/wiki/Caluromys_derbianus_aztecus">Caluromys derbianus aztecus</ref></hi> (Thomas, 1913)</item>
<item><hi rend="italic"><ref target="https://mt.wikipedia.org/wiki/Caluromys_derbianus_centralis">Caluromys derbianus centralis</ref></hi> (Hollister, 1914)</item>
<item><hi rend="italic"><ref target="https://mt.wikipedia.org/wiki/Caluromys_derbianus_derbianus">Caluromys derbianus derbianus</ref></hi> (Waterhouse, 1841)</item>
<item><hi rend="italic"><ref target="https://mt.wikipedia.org/wiki/Caluromys_derbianus_fervidus">Caluromys derbianus fervidus</ref></hi> (Thomas, 1913)</item>
<item><hi rend="italic"><ref target="https://mt.wikipedia.org/wiki/Caluromys_derbianus_nauticus">Caluromys derbianus nauticus</ref></hi> (Thomas, 1913)</item>
<item><hi rend="italic"><ref target="https://mt.wikipedia.org/wiki/Caluromys_derbianus_pallidus">Caluromys derbianus pallidus</ref></hi> (Thomas, 1899)</item></list></item></list></item></list></item></list></item></list></item></list></item></list></item></list></item></list>
Referenzi
<list type="unordered"><item>Wilson, D. E.; Reeder, D. M. <ref target="http://www.bucknell.edu/msw3/"><hi rend="italic">Mammal Species of the World</hi></ref> (bl-Ingliż) (3 ed.). Johns Hopkins University Press. <ref target="https://mt.wikipedia.org/wiki/ISBN">ISBN</ref><ref target="https://mt.wikipedia.org/wiki/Speċjali:SorsiKotba/0-8018-8221-4">0-8018-8221-4</ref>.</item>
<item>Eisenberg, John F.; Redford, Kent H. (2000). <hi rend="italic">Mammals of Neotropics: Ecuador, Bolivia and Brazil</hi> (bl-Ingliż).</item>
<item><ref target="https://www.iucnredlist.org/species/3650/22175821">"Caluromys derbianus"</ref> (bl-Ingliż). Lista Ħamra ta' Speċi Mhedda tal-IUCN 2006.</item></list>
Ħoloq esterni
<list type="unordered"><item><ref target="http://paleodb.org/cgi-bin/bridge.pl">Id-Databażi Palebijoloġika</ref></item>
<item><ref target="http://www.webcitation.org/query?id=1256601206076925&amp;url=www.geocities.com/mammal_taxonomy/nederlands2.html">Tassonomija tal-Mammiferi</ref></item></list>
</text></body></html>