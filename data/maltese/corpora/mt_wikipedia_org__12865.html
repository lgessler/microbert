<html><body><text id="wikipedia_mt_wikipedia_org__12865.html" ns="0" revid="271090" sourceurl="https://mt.wikipedia.org/wiki/Flor-de-Lis" title="Flor-de-Lis" type="wikipedia">Flor-de-Lis
<p><hi rend="bold">Flor-de-Lis</hi> hu grupp mużikali <ref target="https://mt.wikipedia.org/wiki/Portugall">Portugiż</ref> li jkanta fuq stil <ref target="https://mt.wikipedia.org/wiki/Mużika_folk">folk</ref>, u li ħa sehem f'isem il-<ref target="https://mt.wikipedia.org/wiki/Portugall_fil-Festival_tal-Eurovision">Portugall</ref> fil-<ref target="https://mt.wikipedia.org/wiki/Festival_tal-Eurovision_2009">Festival tal-Eurovision 2009</ref> f'<ref target="https://mt.wikipedia.org/wiki/Moska">Moska</ref>, ġewwa r-<ref target="https://mt.wikipedia.org/wiki/Russja">Russja</ref>, permezz tal-kanzunetta "<ref target="https://mt.wikipedia.org/wiki/Todas_as_ruas_do_amor">Todas as ruas do amor</ref>" (It-toroq kollha tal-imħabba). Irnexxielhom jgħaddu mill-ewwel semifinali u fil-finali spiċċaw fil-ħmistax-il post.  </p>
Karriera
Il-bidu
<p>Il-bidu ta' Flor-de-Lis hu assoċjat mal-parteċipazzjoni ta' Pedro Marques bħala perkussjonist fil-proġett "Adulfe", imfassal għall-ewwel darba minn José Salgueiro bħala attrazzjoni għall-Expo-98, u li kien jiffoka fuq l-istrumenti tradizzjonali Portugiżi.</p>
<p>Is-suċċess suċċessiv wassal biex isiru diversi avvenimenti nazzjonali u internazzjonali bejn l-1999 u s-sena 2000, li wasslu wkoll għax-xewqa ta' Pedro Marques li jesplora l-wirt kbir tal-mużika Portugiża flimkien ma' elementi mużikali oħra minn partijiet oħra tad-dinja.</p>
<p>Il-proġett beda jieħu s-sura fl-2001, bil-parteċipazzjoni ta' diversi mużiċisti li rrekordjaw sessjonijiet, wieħed minnhom ikun Paulo Pereira, li kompla fuq l-istrumenti tan-nifs minn dakinhar.</p>
Repertorju kurrenti
<p>Ir-repertorju kurrenti jikkonsisti mhux biss mil-lirika oriġinali ta' Pedro Marques u Daniela Varela, imma wkoll poeżiji ta' Eugénio de Andrade, José Régio, Ary dos Santos, David-Mourão Ferreira u Maria José de Castro.</p>
<p>Il-ħoss hu bbażat fuq mużika popolari Portugiża, minn <ref target="https://mt.wikipedia.org/wiki/Fado">fado</ref> għal <ref target="https://mt.wikipedia.org/wiki/Folk">folk</ref>, imma r-riżultat finali jiġbor ukoll l-għeruq ta' mużika minn kontinenti oħra. Il-<ref target="https://mt.wikipedia.org/wiki/Vokali">vokali</ref> ta' Daniela Varela jinstimgħu flimkien ma' Pedro Marques fuq il-<ref target="https://mt.wikipedia.org/wiki/Perkussjoni">perkussjoni</ref>, Jose Camacho fuq il-<ref target="https://mt.wikipedia.org/wiki/Kitarra">kitarra</ref>, Jorge Marques fuq il-<ref target="https://mt.wikipedia.org/wiki/Cavaquinho">cavaquinho</ref>, Paulo Pereira fuq il-<ref target="https://mt.wikipedia.org/wiki/Flawt">flawt</ref> u Ana Sofia Campeã fuq l-<ref target="https://mt.wikipedia.org/wiki/Akkordju">akkordju</ref>.</p>
<p>Daniela dehret promettenti għall-kant minn età bikrija, fejn dehret ta' tmien snin f'"Jovens Cantores de Lisboa", u fi plejs diretti minn Filipe La Féria bħal "Jasmim ou o Sonho do Cinema" u "Godspell" wara l-età ta' għaxar snin.</p>
Eurovision 2009
<p>L-2008 kienet sena ta' żvilupp kbir u r-rebħa fil-finali nazzjonali tal-<ref target="https://mt.wikipedia.org/wiki/Portugall_fil-Festival_tal-Eurovision">Portugall</ref> għall-<ref target="https://mt.wikipedia.org/wiki/Festival_tal-Eurovision_2009">Festival tal-Eurovision 2009</ref> tathom ċans biex jimpressjonaw fuq skala ikbar. Huma ngħataw din l-opportunità, fejn kellhom jibdew mis-semifinali tat-12 ta' Mejju 2009.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Wara li għaddew mis-semifinali, fil-finali tas-16 ta' Mejju fejn spiċċaw fil-ħmistax-il post b'57 punt.</p>


Ħoloq esterni
<list type="unordered"><item><ref target="http://www.myspace.com/flordelisbanda">Profil</ref> fuq <ref target="https://mt.wikipedia.org/wiki/MySpace">MySpace</ref></item>
<item><ref target="http://flordelisbanda.blogspot.com">Blogg uffiċjali</ref></item>
<item><ref target="http://www.human2stay.com/article.php?subaction=showfull&amp;id=1240692944&amp;archive=&amp;start_from=&amp;ucat=3&amp;">Intervista ma' Daniela Varela</ref></item></list>
</text></body></html>