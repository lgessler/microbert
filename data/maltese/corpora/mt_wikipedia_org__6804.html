<html><body><text id="wikipedia_mt_wikipedia_org__6804.html" ns="0" revid="216478" sourceurl="https://mt.wikipedia.org/wiki/Wikotba" title="Wikotba" type="wikipedia">Wikotba
<p><hi rend="bold">Wikibooks</hi> (għall-bidu imsejjaħ bħala <hi rend="bold">Wikimedia Free Text Project</hi> u <hi rend="bold">Wikimedia Textbooks</hi>) huwa <ref target="https://mt.wikipedia.org/wiki/Wiki">wiki</ref> tal-<ref target="https://mt.wikipedia.org/wiki/Fondazzjoni_Wikimedia">Fondazzjoni Wikimedia</ref> għall-ħolqien ta' kontenut bla ħlas ta' <ref target="https://mt.wikibooks.org/wiki/WB:WIW">kotba testwali u manwali</ref>.</p>
Storja
<p>Wikibooks beda fl-10 ta' Lulju, 2003, bħala tweġiba għal rikjesta li saret mill-kontributur tal-<ref target="https://mt.wikipedia.org/wiki/Wikipedija">Wikipedija</ref> Karl Wick għal proġett li jkun jista' jospita u jibni ġo fih kotba testwali b'xejn fuq suġġetti bħall-<ref target="https://mt.wikipedia.org/wiki/Kimika_organika">kimika organika</ref> u l-<ref target="https://mt.wikipedia.org/wiki/Fiżika">fiżika</ref>. Żewġ sottoproġetti kbar huma l-<ref target="https://mt.wikipedia.org/wiki/Wikijunior">Wikijunior</ref> u l-<ref target="https://mt.wikipedia.org/wiki/Wikiversità">Wikiversità</ref> li ġew ikkreati fi ħdan il-Wikitbiet qabel ma l-politika uffiċjali tal-Wikibooks ġiet aktar tard mibdula, li proġetti b'tip ta' inkubatur għandhom jibdew skont il-politika l-ġdida tal-proġetti tal-Fondazzjoni Wikimedia. </p>
Wikijunior
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Wikijunior">Wikijunior</ref></hi>.
<p>Wikijunior huwa sottoproġett tal-Wikitbiet li jispeċalizza fuq kotba għat-tfal. Il-proġett jikkonsisti fuq kemm rivista u anki websajt, u attwalment qed jiġi żviluppat bl-Ingliż, id-Daniż, l-Finlandiż, il-Franċiż, il-Ġermaniż, it-Taljan, il-Ġappuniż u l-Ispanjol. Dan il-proġett huwa finanzjat minn Beck Foundation.</p>
Kontenut
<figure><caption>Il-kobor tal-ikbar tmien siti tal-Wikitbiet (skont il-lingwa), Lulju 2003– Jannar 2008</caption></figure>
<p>Waqt li xi kotba huma oriġinali, oħrajn bdew bħala testi ikkupjati minn fonti oħra ta' kotba testwali ta' kontenut ħieles fuq l-internet. Il-kontenut kollu tas-sit huwa kopert mil-Liċenzja ta' dokumentazzjoni ħielsa. Dan ifisser li l-kontribuzzjonijiet jibgqgħu taħt proprjetà letterarja tal-kreaturi, waqt li l-liċenzja <ref target="https://mt.wikipedia.org/wiki/Copyleft">copyleft</ref> tassigura li l-kontenut jibqa' distribwit u riprodott b'xejn.</p>
<p>Il-Wikitbiet huwa differenti mill-funzjoni tal-<ref target="https://mt.wikipedia.org/wiki/Wikisors">Wikisors</ref>, fejn il-kontenut tal-Wikitbiet ikun mistenni li jiġi mibdul mill-parteċipanti. Però, dokumenti li għandhom t-test oriġinali bħala sors, bħad-drammi <ref target="https://mt.wikipedia.org/wiki/Shakespeare">Xejksperjani</ref> huma minflok ospitati fuq Wikisors.</p>


Ħoloq esterni
<list type="unordered"><item><ref target="https://mt.wikibooks.org/wiki/">Wikibooks</ref></item>
<item><ref target="https://meta.wikimedia.org/wiki/Wikibooks">Il-paġna tal-Wikitbiet fuq Meta-Wiki</ref></item></list>
</text></body></html>