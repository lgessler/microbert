<html><body><text id="wikipedia_mt_wikipedia_org__21748.html" ns="0" revid="238282" sourceurl="https://mt.wikipedia.org/wiki/Opossum_bugeddum_skur" title="Opossum bugeddum skur" type="wikipedia">Opossum bugeddum skur

<p>L-<hi rend="bold">Opossum bugeddum skur</hi> (<hi rend="italic">Caenolestes fuliginosus</hi>), li jsibuh ukoll bħala Opposum bugeddum tal-ħarir, huwa <ref target="https://mt.wikipedia.org/wiki/Marsupjal">marsupjal</ref> żgħir li jgħix fil-foresti alpini tal-<ref target="https://mt.wikipedia.org/wiki/Andi">Andi</ref>. Mis-seba' speċijiet tal-ordni <ref target="https://mt.wikipedia.org/wiki/Paucituberculata">Paucituberculata</ref>, li għadhom ħajjin illum, dan huwa l-aktar <ref target="https://mt.wikipedia.org/wiki/Opossum_bugeddum">opossum bugeddum</ref> li hu magħruf u l-aktar wieħed li hemm tagħrif u informazzjoni dwaru. </p>
Deskrizzjoni
<p>Din l-ispeċi hija simili ħafna tal-ispeċi l-oħrajn li qegħdin miġburin fl-istess ġeneru (Caenolestes).</p>
<p>L-opossum bugeddum skur għandu l-pil fin u folt ta' lewn kannella skur li jkanġi fl-iswed fuq id-dahr, filwaqt li jiċċara ħafna fin-naħa taż-żaqq. Il-wiċċ tawwali li ġej għall-ponta mgħammar b' par għajnejn ċkejknin.</p>
<p>Din l-ispeċi ta' opossum bugeddum tippreżenta fiha dimorfiżmu sesswali qawwi fejn in-nisa huma ta' daqs notevolment iżgħar. It-tul tar-ras u l-ġisem huwa bejn 90 u 140 millimetru u d-denb kważi għarwien kapaċi jilħaq jew iqarreb dan it-tul ukoll. Il-piż totali ta' l-irġiel ijvarja bejn 25 u 41 gramma filwaqt il-piż tan-nisa jvarja bejn 16.5 u 22.5 grammi u ma għandhomx marsupju.</p>
Dieta
<p>L-Opossum bugeddum skur huwa marsupjal b'dieta <ref target="https://mt.wikipedia.org/wiki/Karnivoru">karnivora</ref> li tikkonsisti minn varjetà ta' insetti u annimali vertebrati u invertebrati żgħar.</p>
Distribuzzjoni
<p>Id-distribuzzjoni ta' dan il-marsupjal tal-Amerika t'Isfel hija l-akbar fost l-ispeċi ta' din l-ordni. L-opossum ġurdien skur qiegħed mifrux fil-boskijiet u fil-prateriji umdi, f'altitudni bejn 1,500 u 4,000 metru, fil-<ref target="https://mt.wikipedia.org/wiki/Peru">Peru</ref>, l-<ref target="https://mt.wikipedia.org/wiki/Ekwador">Ekwador</ref>, il-<ref target="https://mt.wikipedia.org/wiki/Kolombja">Kolombja</ref> u l-<ref target="https://mt.wikipedia.org/wiki/Veneżwela">Veneżwela</ref>, fejn jiċċaqlaq minn post għall-ieħor billi jħaffer mini taħt l-art.</p>
Klassifikazzjoni
<p>Opossum bugeddum skur jew Opposum bugeddum tal-ħarir hemm erba' sottospeċijiet.</p>
<list type="unordered"><item>Ordni <ref target="https://mt.wikipedia.org/wiki/Paucituberculata">Paucituberculata</ref>
<list type="unordered"><item>Familja <ref target="https://mt.wikipedia.org/wiki/Caenolestidae">Caenolestidae</ref>
<list type="unordered"><item>Ġeneru <hi rend="italic"><ref target="https://mt.wikipedia.org/wiki/Caenolestes">Caenolestes</ref></hi>
<list type="unordered"><item>Speċi</item>
<item><hi rend="bold">Opossum bugeddum skur</hi>, <hi rend="italic"><ref target="https://mt.wikipedia.org/wiki/Caenolestes_fuliginosus">Caenolestes fuliginosus</ref></hi>
<list type="unordered"><item>Sottospeċi</item>
<item><hi rend="italic"><ref target="https://mt.wikipedia.org/wiki/Caenolestes_fuliginosus_centralis">Caenolestes fuliginosus centralis</ref></hi> (Tomes, 1863)</item>
<item><hi rend="italic"><ref target="https://mt.wikipedia.org/wiki/Caenolestes_fuliginosus_fuliginosus">Caenolestes fuliginosus fuliginosus</ref></hi> (Bublitz, 1987)</item>
<item><hi rend="italic"><ref target="https://mt.wikipedia.org/wiki/Caenolestes_fuliginosus_obscurus">Caenolestes fuliginosus obscurus</ref></hi> (Thomas, 1895)</item>
<item><hi rend="italic"><ref target="https://mt.wikipedia.org/wiki/Caenolestes_fuliginosus_tatei">Caenolestes fuliginosus tatei</ref></hi> (Anthony, 1923)</item></list></item></list></item></list></item></list></item></list>
Konservazzjoni
<p>Din l-ispeċi, fil-lista l-ħamra tal-Unjoni Internazjonali għall-Konservazzjoni tan-Natura (IUCN red list) qiegħda mniżżla bħala fi stat ta' riskju ta' estinzjoni baxx.</p>
Referenzi
<list type="unordered"><item>Wilson, D. E.; Reeder, D. M. <hi rend="italic"><ref target="http://www.bucknell.edu/msw3/">Mammal Species of the World, 3rd edition</ref></hi>, Johns Hopkins University Press, <ref target="https://mt.wikipedia.org/wiki/Special:BookSources/0801882214">ISBN 0-8018-8221-4</ref></item></list>
Ħoloq esterni
<list type="unordered"><item><ref target="http://animaldiversity.ummz.umich.edu/site/accounts/information/Caenolestes_fuliginosus.html">Daħla ta' <hi rend="italic">Caenolestes fuliginosus</hi> fuq Animal Diversity Web</ref></item>
<item><ref target="http://www.iucnredlist.org/details/41506/0"><hi rend="italic">Caenolestes fuliginosus</hi></ref> fuq il-Lista Ħamra tal-IUCN 2007</item></list>
</text></body></html>