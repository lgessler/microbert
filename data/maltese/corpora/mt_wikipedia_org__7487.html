<html><body><text id="wikipedia_mt_wikipedia_org__7487.html" ns="0" revid="251211" sourceurl="https://mt.wikipedia.org/wiki/Probabbilt%C3%A0" title="Probabbiltà" type="wikipedia">Probabbiltà<p>Il-kunċett tal- <hi rend="bold">probabbiltà</hi> - li beda jintuża mis-seklu sbatax – sar, bil-mogħdija taż-żmien, il-bażi ta' bosta oqsma xjentifiċi. B'mod partikulari il-fergħa tal-<ref target="https://mt.wikipedia.org/wiki/Statistika">istatistika</ref> (l-<ref target="https://mt.wikipedia.org/wiki/Statistika_inferenzjali">istatistika inferenzjali</ref>), li sservi għadd ta' xjenzi kemm naturali u kemm soċjali. </p>
Metodoloġija
Tliet definizzjonijiet
<list type="unordered"><item>Id-definizzjoni klassika (<ref target="https://mt.wikipedia.org/wiki/Pierre_Simon_Laplace">Laplace</ref>): tapplika għal esperimenti każwali li fihom il-ġrajjiet elementari jitqiesu ekwiprobabbli. <hi rend="italic">Il-probabbiltà ta' ġrajja hu ir-rapport bejn in-numru tal-każi li jirnexxu u n-numru tal-każi possibbli, jekk dawn tal-aħħar jitqisu ugwalment possibbli.</hi></item>
<item>Id-definizzjoni frekwentista (<ref target="https://mt.wikipedia.org/wiki/Richard_von_Mises">von Mises</ref>): tapplika għal esperimenti każwali li fihom il-ġrajjiet elementari ma jitqisux ugwalment possibbli, imma l-esperiment hu ripetibbli iżjed drabi taħt l-istess kundizzjonijiet. <hi rend="italic">Il- probabbiltà ta' ġrajja hi marbuta mal-frekwenza relattiva li tiġi vverifikata l-ġrajja stess, fuq numru kbir ta' provi (li jersaq lejn l-infinit).</hi></item>
<item>Id-definizzjoni soġġettiva jew soġġettivista (De Finetti, <ref target="https://mt.wikipedia.org/wiki/Leonard_Jimmie_Savage">Savage</ref>, <ref target="https://mt.wikipedia.org/wiki/Frank_Plumpton_Ramsey">Ramsey</ref>): tapplika għal esperimenti każwali li fihom il-ġrajjiet elementari ma jitqisux ugwalment possibbli u l-esperiment mhux ripetibbli għal drabi oħra taħt l-istess kundizzjonijiet. <hi rend="italic">Il-probabbiltà ta' ġrajja tingħata skont l-esperjenza personali u l-informazzjoni disponibbli.</hi></item></list>
<p>Mela, jekk in-numru tal-każi possibbli huma 





n




{\displaystyle \displaystyle {n}}

 u s-sett tal-każi li jirenexxu hu 






n

A






{\displaystyle \displaystyle {n_{A}}}

, għat-teorija klassika il-probabbiltà li tiġri l-ġrajja 





A




{\displaystyle \displaystyle {A}}

 hi:</p>




P
(
A
)
=



n

A


n


,


{\displaystyle P(A)={\frac {n_{A}}{n}},}


<p>waqt li għat-teorija frekwentista hi:</p>




P
(
A
)
=

lim

n
→
∞





n

A


n


.


{\displaystyle P(A)=\lim _{n\to \infty }{\frac {n_{A}}{n}}.}


<p>Fiż-żewġ definizzjonijiet il-probabbiltà hi <ref target="https://mt.wikipedia.org/wiki/Funzjonijiet_(Matematika)">funzjoni</ref> li għandha bħala <ref target="https://mt.wikipedia.org/wiki/Funzjonijiet_(Matematika)">dominju</ref> il-ġrajjiet 





A




{\displaystyle \displaystyle {A}}

 u ko-dominju in-numri reali bejn 0 u 1, it-truf inklużi.
It-teorija klassika tikkonsidra l-każi kollha bħala ekwiprobabbli, li fir-realtà mhux dejjem hekk. Il-liġi frekwentista, infatti, hi bbażata fuq l-isperimentazzjoni, jiġifieri hi liġi sperimentali msejħa wkoll <hi rend="bold">liġi empirika tal-każ</hi>.</p>
<p>Hemm approċċ differenti, l-approċċ bayesjan li għandu bħala rappreżentant importanti lil <ref target="https://mt.wikipedia.org/wiki/Bruno_de_Finetti">Bruno de Finetti</ref>. Din it-teorija tintroduċi l-<hi rend="bold"><ref target="https://mt.wikipedia.org/wiki/Speranza_matematika">isperanza matematika</ref></hi>.</p>
<p>Dan l-eżempju, li ta de Finetti, jiċċara kollox. Nimmaġinaw li se jkun hemm partita tal-futbol u allura l-<ref target="https://mt.wikipedia.org/wiki/Spazju_tal-ġrajjiet">ispazju tal-ġrajjiet</ref> se jkun fih ir-rebħa tat-tim lokali, ir-rebħa tat-tim minn barra u <hi rend="italic">draw</hi>. Naraw x'jiġri fit-tliet approċċi:</p>
<list type="unordered"><item>skont it-teorija klassika hemm ċans ta' 1 fuq 3 li sseħħ l-ewwel ġrajja</item>
<item>skont it-teorija frekwentista nistgħu inħarsu lejn ir-riżultati tal-partiti li saru qabel u nikkalkulaw il-frekwenza ta' ġrajja</item>
<item>imbagħad, skont it-teorija soġġettiva, nistgħu nitkixfu fuq il-forma tal-players, fuq l-art li ħa jilgħabu fuqha u hekk noħorġu b'probabbiltà soġġettiva.</item></list>
<p>Hu interessanti li wieħed jinnota li fid-definizzjoni klassika hemm vizzju loġiku. Il-fatt li nissoponu li l-każi kollha huma ugwalment possibbli jimplika li diġà tajna definizzjoni tal-probabbiltà fil-waqt stess meta qegħdin niddefinixxu l-probabbiltà.</p>
Definizzjoni frekwentista

<hi rend="bold">Kalkulu tal-Probabbiltà</hi>
<p>Fil-<ref target="https://mt.wikipedia.org/wiki/Matematika">matematika</ref> bil-kalkulu tal-probabbiltà nfissru l-istudju tal-ġrajjiet każwali probabbli, jiġifieri dawk il-ġrajjiet li jistgħu jiġru jew ma jiġrux u jiddependu biss mill-każ. Dan l-istudju jippermetti li nassenjaw lill-ġrajjiet każwali valur numeriku biex inkunu nistgħu inħarsu oġġettivament lejhom u niddeċiedu liema bejniethom għandhom l-ikbar probabbiltà li jiġru. Il-probabbiltà matematika ta' ġrajja każwali hi ugwali għar-rapport bejn in-numru tal-każi li jiġru u l-każi possibbli, jekk nammettu li l-każi kollha għandhom l-istess possibblità li jiġru.</p>
<p>Fit-tfiegħ każwali ta' damma mhux imbabbsa, il-probabbiltà li nitfgħu in-naħa bin-numru 2 għandha probabbiltà matematika ta' 1/6, billi n-numru tal-każi possibbli huma 6, għax id-damma għandha 6 naħat, u billi n-numru tal-każi fejn isseħħ il-ġrajja "tfiegħ tan-naħa 2" hu 1, għax id-damma għandha naħa waħda biss bin-numru 2. Hekk ġrajja każwali nassjoċċjawha ma' numru bejn 0 u 1: il-probabbiltà matematika tagħha ikkalkulata bil-mod deskritt hawn fuq.</p>
<p>Meta ma nkunux nafu in-numru tal-każi li jirnexxu jew in-numru tal-każi possibbli, jew ma nkunux nafu la wieħed u lanqas l-ieħor għal ġrajja każwali, hu ċar li ma nistgħux nikkalkulaw il-probabbiltà matematika tagħha.
F'dal-każ ikollna nirrikorru għall-<ref target="https://mt.wikipedia.org/wiki/Statistika">istatistika</ref> ddeterminata minn mudell naturali jew artifiċjali tal-ġrajja każwali li qegħdin nistudjaw. Jekk il-kampjun hu kbir biżżejjed, il-<ref target="https://mt.wikipedia.org/wiki/Liġi_tan-numri_kbar">Liġi tan-Numri Kbar</ref> tgħid li nistgħu nikkunsidraw il-frekwenza tal-ġrajja ugwali għall-istatistika tagħha.</p>
<p>Id-definizzjoni frekwentista hi msejsa fuq il-liġi (jew postulat) empirika tal-każ jiġifieri l-<ref target="https://mt.wikipedia.org/wiki/Liġi_tan-numri_kbar">Liġi tan-Numri Kbar</ref>: f'suċċessjoni ta' provi magħmulin fl-istess kundizzjonijiet, il-frekwenza ta' ġrajja tersaq lejn il-probabbiltà tal-ġrajja stess, u l-approssimazzjoni titjieb meta nżidu n-numru tal-provi.</p>
L-approċċ assjomatiku
<p>L-approċċ assjomatiku tal-probabbiltà ġej mill-proposta ta' <ref target="https://mt.wikipedia.org/wiki/Andrej_Nikolaevič_Kolmogorov">Andrej Nikolaevič Kolmogorov</ref> fl-1933 fil-<hi rend="italic">Grundbegriffe der Wahrscheinlichkeitsrechnung</hi> (<hi rend="italic">Kunċetti fundamentali tal-kalkulu tal-probabbiltà</hi>). Ir-riċerka dak iż-żmien kienet għada kristallizzata fuq id-dibattitu bejn dawk li kienu jikkunsidraw il-probabbiltà bħala limitu ta' frekwenzi relattivi (ara l-approċċ frekwentista) u dawk li kienu qegħdin ifittxu sisien loġiċi għaliha. L-approċċ assiomatiku tiegħu wera ruħu biżżejjed biex iwarrab jekk wieħed kienx iżomm ma' skola ta' ħsieb jew oħra.</p>
<list type="ordered"><item>Il-ġrajjiet huma sottosettijiet ta' spazju 





S




{\displaystyle \displaystyle {S}}

, u jiffurmaw <ref target="https://mt.wikipedia.org/wiki/Sigma-alġebra">klassi additiva</ref> 





A




{\displaystyle \displaystyle {A}}

.</item>
<item>Għal kull 





a




{\displaystyle \displaystyle {a}}

 fil-klassi 





A




{\displaystyle \displaystyle {A}}

 hu assenjat <ref target="https://mt.wikipedia.org/wiki/Numru_reali">numru reali</ref> 





P
(
a
)




{\displaystyle \displaystyle {P(a)}}

 mhux negattiv u qatt ikbar minn wieħed, msejjaħ il-<hi rend="italic">probabbiltà ta' 





a




{\displaystyle \displaystyle {a}}

</hi>;</item>
<item>





P
(
S
)
=
1




{\displaystyle \displaystyle {P(S)=1}}

, jiġifieri l-probabbiltà ta' ġrajja żgura hi 1;</item>
<item>Jekk l-<ref target="https://mt.wikipedia.org/wiki/Intersezzjoni">intersezzjoni</ref> bejn 





a




{\displaystyle \displaystyle {a}}

 u 





b




{\displaystyle \displaystyle {b}}

 hi vojta, allura 





P
(
a
∪
b
)
=
P
(
a
)
+
P
(
b
)




{\displaystyle \displaystyle {P(a\cup b)=P(a)+P(b)}}

;</item>
<item>Jekk 





A
(
n
)




{\displaystyle \displaystyle {A(n)}}

 hi <ref target="https://mt.wikipedia.org/wiki/Successjoni_(matematika)">successjoni</ref> ta' ġrajjiet li tonqos u meta 





n




{\displaystyle \displaystyle {n}}

 tersaq lejn l-infinit, l-intersezzjoni tal-





A
(
n
)




{\displaystyle \displaystyle {A(n)}}

 tersaq lejn 





∅




{\displaystyle \displaystyle {\emptyset }}

, imbagħad 




lim

n
→
∞


P
(
A
(
n
)
)
=
0


{\displaystyle \lim _{n\to \infty }P(A(n))=0}

.</item></list>
Teoremi
<p>Mill-assjomi msemmijin hawn fuq joħorġu dawn it-teoremi fundamentali: </p>
<list type="unordered"><item>it-<ref target="https://mt.wikipedia.org/wiki/Teorema_tal-probabbiltà_totali">Teorema tal-probabbiltà totali</ref>: 



P
(
A
∪
A
)
=
P
(
A
)
+
P
(
B
)
−
P
(
A
∩
B
)


{\displaystyle P(A\cup A)=P(A)+P(B)-P(A\cap B)}

;</item>
<item>it-<ref target="https://mt.wikipedia.org/wiki/Teorema_tal-probabbiltà_komposta">Teorema tal-probabbiltà komposta</ref>: 



P
(
A
∩
B
)
=
P
(
B
)
P
(
A

|

B
)
=
P
(
A
)
P
(
B

|

A
)


{\displaystyle P(A\cap B)=P(B)P(A|B)=P(A)P(B|A)}

;</item>
<item>it-<ref target="https://mt.wikipedia.org/wiki/Teorema_tal-probabbiltà_assoluta">Teorema tal-probabbiltà assoluta</ref>: 





P
(
B
)
=

∑

i


P
(

A

i


)
P
(
B

|


A

i


)




{\displaystyle \displaystyle {P(B)=\sum _{i}P(A_{i})P(B|A_{i})}}

;</item>
<item>it-<ref target="https://mt.wikipedia.org/wiki/Teorema_ta'_Bayes">Teorema ta' Bayes</ref>: 



P
(

A

k



|

B
)
=
P
(

A

k


)
P
(
B

|


A

k


)


/



∑

I


P
(

A

i


)
P
(
B

|


A

i


)


{\displaystyle P(A_{k}|B)=P(A_{k})P(B|A_{k}){\big /}\sum _{I}P(A_{i})P(B|A_{i})}

,</item></list>
<p>u konċetti tal-qofol bħal </p>
<list type="unordered"><item>il-probabbiltà <ref target="https://mt.wikipedia.org/wiki/Kondizzjonata">kondizzjonata</ref>: 



P
(
A

|

B
)
=
P
(
A
∩
B
)

/

P
(
B
)


{\displaystyle P(A|B)=P(A\cap B)/P(B)}

;</item>
<item>l-<ref target="https://mt.wikipedia.org/wiki/Indipendenza_stokastika">indipendenza stokastika</ref>: 



P


(
A

|

B
)
=
P
(
A
)




{\displaystyle P\displaystyle {(A|B)=P(A)}}

 .</item></list>
Ħjiel storiku
<p>L-ewwel studji li wara waslu għall-kunċetti marbuta mal-probabbiltà jistgħu jinstabu f'nofs is-seklu XVI f' <hi rend="italic">Liber de ludo aleæ</hi> ta' <ref target="https://mt.wikipedia.org/wiki/Girolamo_Cardano">Girolamo Cardano</ref> (miktub fl-1526, imma ppubblikat biss seklu u nofs wara, fl-1663) u f'<hi rend="italic">Sulla scoperta dei dadi</hi> ta' <ref target="https://mt.wikipedia.org/wiki/Galileo_Galilei">Galileo Galilei</ref> (ippubblikat fl-1656) li fihom iż-żewġ awturi kisbu listi ta' numri permezz tal-<ref target="https://mt.wikipedia.org/wiki/Permutazzjoni">permutazzjonijiet</ref>.</p>
<p>Il-problema tal-qsim tal-flus fil-każ tal-logħob tal-azzard meta hemm bżonn li l-logħba tiġi nterrotta, ittrattah <ref target="https://mt.wikipedia.org/wiki/Luca_Pacioli">Luca Pacioli</ref>, magħruf ukoll bħala <ref target="https://mt.wikipedia.org/wiki/Fra_Luca_dal_Borgo">Fra Luca dal Borgo</ref>, fix-xogħol tiegħu <hi rend="italic">Summa de arithmetica, geometria, proportioni et proportionalita</hi> (ippubblikat fl-1494) u wara <ref target="https://mt.wikipedia.org/wiki/Niccolò_Tartaglia">Tartaglia</ref>. Sabu riżoluzzjoni għalih <ref target="https://mt.wikipedia.org/wiki/Blaise_Pascal">Pascal</ref> u <ref target="https://mt.wikipedia.org/wiki/Pierre_de_Fermat">Fermat</ref>.</p>
<p>It-twelid tal-kunċett modern tal-<hi rend="italic">probabbiltà</hi> hu attribwit liż-żewġ xjenzjati kbar, <ref target="https://mt.wikipedia.org/wiki/Blaise_Pascal">Blaise Pascal</ref> (1623-1662) u <ref target="https://mt.wikipedia.org/wiki/Pierre_de_Fermat">Pierre de Fermat</ref> (1601-1665), b'mod partikulari fil-korrispondenza bejniethom fejn jiddiskutu problema marbut mal-logħob tal-azzard: <hi rend="italic">Jekk nitfgħu ħafna drabi żewġ dammi, kemm il-tefa' hi meħtieġa, biex inkunu f'qagħda tajba li nagħmlu mħatra li se toħroġ is-sitta doppja?</hi></p>
<p>Fl-istess perijodu <ref target="https://mt.wikipedia.org/wiki/Christiaan_Huygens">Christiaan Huygens</ref> (1629-1695) kiteb <hi rend="italic">de ratiociniis in aleæ lugo</hi> fejn uża l-kunċett ta' <ref target="https://mt.wikipedia.org/wiki/Valur_mistenni">valur mistenni</ref> u l-<ref target="https://mt.wikipedia.org/wiki/Kampjunament_statistiku">kampjunament statistiku</ref> bir-ripożizzjoni u mingħajr. Ix-xogħlijiet tiegħu influwenzaw fost oħrajn ‘l <ref target="https://mt.wikipedia.org/wiki/Pierre_de_Montmort">Pierre de Montmort</ref> (1678-1719) li fl-1708 kiteb l-<hi rend="italic">Essai d'analyse sur le jeux de hasard</hi>, u wkoll ‘l <ref target="https://mt.wikipedia.org/wiki/Jakob_Bernoulli">Jakob Bernoulli</ref> u ‘l <ref target="https://mt.wikipedia.org/wiki/Abraham_de_Moivre">Abraham de Moivre</ref>.</p>
<p>Pascal, fl-1654, ħabbar lill-Akkademja ta' Pariġi li kien qiegħed jaħdem fuq il-problema tal-qsim tal-flus fil-logħob. U f'ittra tad-29 ta' Lulju tal-istess sena ippropona lil Fermat, li kien uża metodi bbażati fuq il-kumbinazzjonijiet, soluzzjoni tal-problema bl-użu tal-metodu tar-rikorrenza. </p>
<p>Fl-1713 ġie ppubblikat l-<hi rend="italic">Ars conjectandi</hi> ta' <ref target="https://mt.wikipedia.org/wiki/Jacob_Bernoulli">Jacob Bernoulli</ref> wara mewtu, fejn kienet ifformulata l-ewwel teorema tal-limiti, jiġifieri l-<ref target="https://mt.wikipedia.org/wiki/Liġi_tan-numri_kbar">Liġi tan-Numri Kbar</ref>.</p>
<p>Fis-seklu XX, fit-30ijiet, inħolqot <hi rend="italic">teorija moderna tal-probabbiltà </hi> li nafuha fuq kollox lil <ref target="https://mt.wikipedia.org/wiki/Andrey_Nikolaevich_Kolmogorov">Andrey Nikolaevich Kolmogorov</ref> li fl-1933 żviluppa t-teorija assjomatika f' <hi rend="italic">Grundbegriffe der Wahrscheinlichkeitsrechnung</hi> ispirat mit-<hi rend="italic">teorija tal-miżura</hi>.</p>
<p>Fl-ewwel nofs tas-seklu għaxra twaqqfet ukoll it-teorija soġġettivista, li l-formulazzjoni tagħha nafuha lil <ref target="https://mt.wikipedia.org/wiki/Bruno_de_Finetti">Bruno de Finetti</ref>.</p>
Ara wkoll

<list type="unordered"><item><ref target="https://mt.wikipedia.org/wiki/Teorija_tal-probabbiltà">Teorija tal-probabbiltà</ref></item>
<item><ref target="https://mt.wikipedia.org/wiki/Ġrajja_(teorija_tal-probabbiltà)">Ġrajja</ref></item>
<item><ref target="https://mt.wikipedia.org/wiki/Teorema_ta'_Cox">Teorema ta' Cox</ref></item>
<item><ref target="https://mt.wikipedia.org/wiki/Liġi_tan-numri_kbar">Liġi tan-numri kbar</ref></item>
<item><ref target="https://mt.wikipedia.org/wiki/Andrey_Nikolaevich_Kolmogorov">Kolmogorov</ref>, <ref target="https://mt.wikipedia.org/wiki/Bruno_de_Finetti">Bruno de Finetti</ref></item>
<item><ref target="https://mt.wikipedia.org/wiki/Mekkanika_kwantistika">Mekkanika kwantistika</ref></item>
<item><ref target="https://mt.wikipedia.org/wiki/Statistika">Statistika</ref></item></list>
</text></body></html>