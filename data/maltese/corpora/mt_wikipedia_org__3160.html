<html><body><text id="wikipedia_mt_wikipedia_org__3160.html" ns="0" revid="243716" sourceurl="https://mt.wikipedia.org/wiki/%C4%A6adid" title="Ħadid" type="wikipedia">Ħadid



<p>Il-<hi rend="bold">Ħadid</hi> hu l-iktar <ref target="https://mt.wikipedia.org/wiki/Metall">metall</ref> komuni fid-<ref target="https://mt.wikipedia.org/wiki/Dinja">Dinja</ref>. Jintuża għal bosta affarijiet minħabba li hu materjal b'saħħtu u rħis. Minnu jsir ukoll l-<ref target="https://mt.wikipedia.org/wiki/Azzar">azzar</ref> billi jiġi mħallat mal-karbonju waqt li qed jiġi maħdum.</p>
<p>Fil-<ref target="https://mt.wikipedia.org/wiki/Kimika">kimika</ref>, il-ħadid hu s-26 element fit-<ref target="https://mt.wikipedia.org/wiki/Tavla_Perjodika">tavla perjodika</ref>, bis-simbolu, <hi rend="bold">Fe</hi>, mil-<ref target="https://mt.wikipedia.org/wiki/Latin">Latin</ref>, <hi rend="italic">Ferrum</hi>.</p>
<p>Hemm tlett forom komuni ta' ħadid:</p>
<list type="unordered"><item><ref target="https://mt.wikipedia.org/wiki/Ħadid_fondut">Ħadid fondut</ref>, li fih 2% – 3.5% <ref target="https://mt.wikipedia.org/wiki/Karbonju">Karbonju</ref> u ammonti żgħar ta' <ref target="https://mt.wikipedia.org/wiki/Manganiż">Manganiż</ref>. Idub meta jilħaq it-temperatura ta' 1150°C (1470 <ref target="https://mt.wikipedia.org/wiki/Kelvin">K</ref>). Hu b'saħħtu ħafna, iebes u jitfarrak (ma jitgħawwiġx). Jista' faċilment jiġi mdewweb u maħdum f'kull forma mixtieqa. Jintuża għall-għamla ta' tappieri, <ref target="https://mt.wikipedia.org/wiki/Ċilindru">ċilindri</ref> tal-<ref target="https://mt.wikipedia.org/wiki/Gass">gass</ref> u <ref target="https://mt.wikipedia.org/wiki/Magna">magni</ref> tal-<ref target="https://mt.wikipedia.org/wiki/Karozza">karozzi</ref>.</item>
<item><ref target="https://mt.wikipedia.org/wiki/Ħadid_maħdum">Ħadid maħdum</ref>, li għandu anqas minn 0.5% ta' <ref target="https://mt.wikipedia.org/wiki/Karbonju">Karbonju</ref>. Jista' faċilment jinħadem u jitgħawweġ meta jkun jikwi (aħmar nar). Jintuża biex jinħadmu <ref target="https://mt.wikipedia.org/wiki/Puġġaman">puġġamani</ref>, <ref target="https://mt.wikipedia.org/wiki/Nagħla">nagħal</ref> taż-<ref target="https://mt.wikipedia.org/wiki/Żiemel">żwiemel</ref>, <ref target="https://mt.wikipedia.org/wiki/Katina">ktajjen</ref>, <ref target="https://mt.wikipedia.org/wiki/Musmar">imsiemer</ref>, <ref target="https://mt.wikipedia.org/wiki/Grada">gradi</ref> u affarijiet oħra ta' tiżjin u artiġġjanat li jiġu maħduma minn xi <ref target="https://mt.wikipedia.org/wiki/Ħaddied">ħaddied</ref> jew <ref target="https://mt.wikipedia.org/wiki/Artist">artist</ref>.</item>
<item>L-<ref target="https://mt.wikipedia.org/wiki/Azzar">Azzar</ref> hu <ref target="https://mt.wikipedia.org/wiki/Liga">liga</ref> ta' ħadid, aktar b'saħħita u li ma tantx issaddad.</item></list>
</text></body></html>