<html><body><text id="wikipedia_mt_wikipedia_org__9044.html" ns="0" revid="263692" sourceurl="https://mt.wikipedia.org/wiki/Liebru" title="Liebru" type="wikipedia">Liebru
<figure><caption>Ras ta' skeletru ta' Liebru Ewropew (<hi rend="italic">Lepus europaeus</hi>)</caption></figure>
<figure><caption>Snien inċisivi tal-lagomorfi li ma ntiklux mal-ikel. <hi rend="italic">i</hi> - l-ewwel par ta' inċisivi, <hi rend="italic">i2</hi> - it-tieni par ta' inċisivi fuq wara ta' l-ewwel par, inċisivi tipiċi tal-Lagomorfi.</caption></figure>
<p>Il-<hi rend="bold">liebri</hi> (sing. <hi rend="bold">Liebru</hi>) huma l-<ref target="https://mt.wikipedia.org/wiki/Leporidu">leporidi</ref> tal-<ref target="https://mt.wikipedia.org/wiki/Ġeneru">ġeneru</ref> <hi rend="italic"><ref target="https://mt.wikipedia.org/wiki/Lepus">Lepus</ref></hi> għalkemm uħud minn dawn jissejħu <ref target="https://mt.wikipedia.org/wiki/Fenek_ħmar">fniek ħmir</ref> u erba' <ref target="https://mt.wikipedia.org/wiki/Speċi">speċi</ref> oħra ta' leporidi tal-ġeneri <hi rend="italic"><ref target="https://mt.wikipedia.org/wiki/Caprolagus">Caprolagus</ref></hi> u <hi rend="italic"><ref target="https://mt.wikipedia.org/wiki/Pronolagus">Pronolagus</ref></hi> xi drabi jissejħu liebru u <ref target="https://mt.wikipedia.org/wiki/Liebru_l-ġebel">liebru l-ġebel</ref> rispettivament ukoll, biss dawn huma <ref target="https://mt.wikipedia.org/wiki/Fenek">fniek</ref>.</p>
<p>Il-liebri huma mammiferi ta' ħeffa kbira (eż. il-<ref target="https://mt.wikipedia.org/wiki/Liebru_Ewropew">Liebru Ewropew</ref> <hi rend="italic"><ref target="https://mt.wikipedia.org/wiki/Lepus_europaeus">Lepus europaeus</ref></hi> kapaċi jilħaq veloċità ta' 70 kilometru jew 45 mil fis-siegħa).</p>
<p>Normalment il-liebru huwa <ref target="https://mt.wikipedia.org/wiki/Mammiferu">mammiferu</ref> ta' natura mistħija u jgħix ħajja solitarja jew bħala par, għalkemm il-<ref target="https://mt.wikipedia.org/wiki/Liebru_Ewropew">Liebru Ewropew</ref> jibdel l-attitudni tiegħu lejn ir-rebbiegħa fejn dawn jibdew jiġru wara xulxin matul il-ġurnata fid-dawl tax-xemx f'nofs il-kampanja. Din l-imġiba hija xejn aktar ħlief kompetizzjoni bejn l-irġiel biex jakkwistaw id-dominanza u b'hekk aċċess għal aktar nisa biex jirriproduċu magħhom. Waqt dan iż-żmien ta' freneżija fost il-liebri, wieħed jista' jarahom jagħtu u jiġġieldu bl-idejn. Għal żmien twil ħafna kienu jaħsbu li dan kien ikun ġlied ta' kompetizzjoni bejn l-irġiel, iżda minn osservazzjonijiet aktar fil-qrib irrisulta li dan ma kienx ħlief ġlied bejn in-nisa u l-irġiel, biex in-nisa juru li għadhom m'humiex lesti għat-tgħammir jew biex jaraw id-determinazzjoni ta' l-irġiel. </p>
<p>Il-liebri ma jgħixux bħal biċċa l-kbira tal-fniek f' bejta taħt l-art u dan lanqas meta jasal iż-żmien taż-żrameġ. It-twelid taż-żgħar isir ġo bejta magħmulha minn ħofra baxxa jew fil-ħaxix mirfus u mgħaffeġ mill-omm. Din mhijiex problema għaż-żrameġ għax huma addattati għan-nuqqas ta' protezjoni fisika billi jitwieldu miksijjin bil-pil u b'għajnejhom miftuħa, b'hekk ftit żmien wara t-twelid dawn ikunu kapaċi jaħsbu għalihom infushom, għall-kuntrarju taż-żrameġ tal-fniek fejn dawn jitwieldu għomja, mingħajr pil u totalment dipendenti fuq l-omm. </p>
Klassifikazzjoni
<list type="unordered"><item>Ġeneru <hi rend="italic"><ref target="https://mt.wikipedia.org/wiki/Lepus">Lepus</ref></hi>
<list type="unordered"><item>Sottoġeneru <hi rend="italic"><ref target="https://mt.wikipedia.org/wiki/Incertae_sedis">incertae sedis</ref></hi>
<list type="unordered"><item><ref target="https://mt.wikipedia.org/wiki/Liebru_Ġappuniż">Liebru Ġappuniż</ref>, <hi rend="italic">Lepus brachyurus</hi></item>
<item><ref target="https://mt.wikipedia.org/wiki/Liebru_Abissinjan">Liebru Abissinjan</ref>, <hi rend="italic">Lepus habessinicus</hi></item></list></item>
<item>Sottoġeneru <hi rend="italic"><ref target="https://mt.wikipedia.org/wiki/Macrotolagus">Macrotolagus</ref></hi>
<list type="unordered"><item><ref target="https://mt.wikipedia.org/wiki/Liebru_antilop">Liebru antilop</ref> jew <ref target="https://mt.wikipedia.org/wiki/Fenek_ħmar_antilop">Fenek ħmar antilop</ref>, <hi rend="italic">Lepus alleni</hi></item></list></item>
<item>Sottoġeneru <hi rend="italic"><ref target="https://mt.wikipedia.org/wiki/Poecilolagus">Poecilolagus</ref></hi>
<list type="unordered"><item><ref target="https://mt.wikipedia.org/wiki/Liebru_taż-żarbuna_tas-silġ">Liebru taż-żarbuna tas-silġ</ref>, <hi rend="italic">Lepus americanus</hi></item></list></item>
<item>Sottoġeneru <hi rend="italic"><ref target="https://mt.wikipedia.org/wiki/Lepus_(sottoġeneru)">Lepus</ref></hi>
<list type="unordered"><item><ref target="https://mt.wikipedia.org/wiki/Liebru_tal-Artiku">Liebru tal-Artiku</ref>, <hi rend="italic">Lepus arcticus</hi></item>
<item><ref target="https://mt.wikipedia.org/wiki/Liebru_tal-Alaska">Liebru tal-Alaska</ref>, <hi rend="italic">Lepus othus</hi></item>
<item><ref target="https://mt.wikipedia.org/wiki/Liebru_tal-muntanji">Liebru tal-muntanji</ref>, <hi rend="italic">Lepus timidus</hi></item></list></item>
<item>Sottoġeneru <hi rend="italic"><ref target="https://mt.wikipedia.org/wiki/Proeulagus">Proeulagus</ref></hi>
<list type="unordered"><item><ref target="https://mt.wikipedia.org/wiki/Liebru_ta'_denbu_iswed">Liebru ta' denbu iswed</ref> jew <ref target="https://mt.wikipedia.org/wiki/Fenek_ħmar_ta'_denbu_iswed">Fenek ħmar ta' denbu iswed</ref>, <hi rend="italic">Lepus californicus</hi></item>
<item><ref target="https://mt.wikipedia.org/wiki/Liebru_tal-ġnub_bojod">Liebru tal-ġnub bojod</ref> jew <ref target="https://mt.wikipedia.org/wiki/Fenek_ħmar_tal-ġnub_bojod">Fenek ħmar tal-ġnub bojod</ref>, <hi rend="italic">Lepus callotis</hi></item>
<item><ref target="https://mt.wikipedia.org/wiki/Liebru_ta'_Kap">Liebru ta' Kap</ref>, <hi rend="italic"><ref target="https://mt.wikipedia.org/wiki/Lepus_capensis">Lepus capensis</ref></hi></item>
<item><ref target="https://mt.wikipedia.org/wiki/Liebru_ta'_Tehuantepec">Liebru ta' Tehuantepec</ref> jew <ref target="https://mt.wikipedia.org/wiki/Fenek_ħmar_ta'_Tehuantepec">Fenek ħmar ta' Tehuantepec</ref>, <hi rend="italic">Lepus flavigularis</hi></item>
<item><ref target="https://mt.wikipedia.org/wiki/Liebru_iswed">Liebru iswed</ref> jew <ref target="https://mt.wikipedia.org/wiki/Fenek_ħmar_iswed">Fenek ħmar iswed</ref>, <hi rend="italic">Lepus insularis</hi></item>
<item><ref target="https://mt.wikipedia.org/wiki/Liebru_tax-xgħari">Liebru tax-xgħari</ref>, <hi rend="italic">Lepus saxatilis</hi></item>
<item><ref target="https://mt.wikipedia.org/wiki/Liebru_tad-deżert">Liebru tad-deżert</ref> jew <ref target="https://mt.wikipedia.org/wiki/Liebru_tar-ramel">Liebru tar-ramel</ref>, <hi rend="italic">Lepus tibetanus</hi></item>
<item><ref target="https://mt.wikipedia.org/wiki/Liebru_ta'_Tolai">Liebru ta' Tolai</ref>, <hi rend="italic">Lepus tolai</hi></item></list></item>
<item>Sottoġeneru <hi rend="italic"><ref target="https://mt.wikipedia.org/wiki/Eulagos">Eulagos</ref></hi>
<list type="unordered"><item><ref target="https://mt.wikipedia.org/wiki/Liebru_xkupa">Liebru xkupa</ref>, <hi rend="italic">Lepus castroviejoi</hi></item>
<item><ref target="https://mt.wikipedia.org/wiki/Liebru_ta'_Yunnan">Liebru ta' Yunnan</ref>, <hi rend="italic">Lepus comus</hi></item>
<item><ref target="https://mt.wikipedia.org/wiki/Liebru_Korean">Liebru Korean</ref>, <hi rend="italic">Lepus coreanus</hi></item>
<item><ref target="https://mt.wikipedia.org/wiki/Liebru_Taljan">Liebru Taljan</ref> jew <ref target="https://mt.wikipedia.org/wiki/Liebru_Korsikan">Liebru Korsikan</ref>, <hi rend="italic">Lepus corsicanus</hi></item>
<item><ref target="https://mt.wikipedia.org/wiki/Liebru_Ewropew">Liebru Ewropew</ref>, <hi rend="italic"><ref target="https://mt.wikipedia.org/wiki/Lepus_europaeus">Lepus europaeus</ref></hi></item>
<item><ref target="https://mt.wikipedia.org/wiki/Liebru_ta'_Granada">Liebru ta' Granada</ref>, <hi rend="italic">Lepus granatensis</hi></item>
<item><ref target="https://mt.wikipedia.org/wiki/Liebru_Manċurjan">Liebru Manċurjan</ref>, <hi rend="italic">Lepus mandshuricus</hi></item>
<item><ref target="https://mt.wikipedia.org/wiki/Liebru_sufi">Liebru sufi</ref>, <hi rend="italic">Lepus oiostolus</hi></item>
<item><ref target="https://mt.wikipedia.org/wiki/Liebru_tal-altipjan_tal-Etjopja">Liebru tal-altipjan tal-Etjopja</ref>, <hi rend="italic">Lepus starcki</hi></item>
<item><ref target="https://mt.wikipedia.org/wiki/Liebru_ta'_denbu_abjad">Liebru ta' denbu abjad</ref> jew <ref target="https://mt.wikipedia.org/wiki/Fenek_ħmar_ta'_denbu_abjad">Fenek ħmar ta' denbu abjad</ref>, <hi rend="italic">Lepus townsendii</hi></item></list></item>
<item>Sottoġeneru <hi rend="italic"><ref target="https://mt.wikipedia.org/wiki/Sabanalagus">Sabanalagus</ref></hi>
<list type="unordered"><item><ref target="https://mt.wikipedia.org/wiki/Liebru_Etjopjan">Liebru Etjopjan</ref>, <hi rend="italic">Lepus fagani</hi></item>
<item><ref target="https://mt.wikipedia.org/wiki/Liebru_tas-savana_Afrikana">Liebru tas-savana Afrikana</ref>, <hi rend="italic">Lepus microtis</hi></item></list></item>
<item>Sottoġeneru <hi rend="italic"><ref target="https://mt.wikipedia.org/wiki/Indolagus">Indolagus</ref></hi>
<list type="unordered"><item><ref target="https://mt.wikipedia.org/wiki/Liebru_ta'_Hainan">Liebru ta' Hainan</ref>, <hi rend="italic">Lepus hainanus</hi></item>
<item><ref target="https://mt.wikipedia.org/wiki/Liebru_Indjan">Liebru Indjan</ref>, <hi rend="italic">Lepus nigricollis</hi></item>
<item><ref target="https://mt.wikipedia.org/wiki/Liebru_ta'_Burma">Liebru ta' Burma</ref>, <hi rend="italic">Lepus peguensis</hi></item></list></item>
<item>Sottoġeneru <hi rend="italic"><ref target="https://mt.wikipedia.org/wiki/Sinolagus">Sinolagus</ref></hi>
<list type="unordered"><item><ref target="https://mt.wikipedia.org/wiki/Liebru_Ċiniż">Liebru Ċiniż</ref>, <hi rend="italic">Lepus sinensis</hi></item></list></item>
<item>Sottoġeneru <hi rend="italic"><ref target="https://mt.wikipedia.org/wiki/Tarimolagus">Tarimolagus</ref></hi>
<list type="unordered"><item><ref target="https://mt.wikipedia.org/wiki/Liebru_ta'_Yarkand">Liebru ta' Yarkand</ref>, <hi rend="italic">Lepus yarkandensis</hi></item></list></item></list></item></list>
Referenzi
<list type="unordered"><item>Wilson, D. E.; Reeder, D. M. <hi rend="italic"><ref target="http://www.bucknell.edu/msw3/">Mammal Species of the World, 3rd edition</ref></hi>, Johns Hopkins University Press, <ref target="https://mt.wikipedia.org/wiki/Special:BookSources/0801882214">ISBN 0-8018-8221-4</ref></item>
<item><ref target="http://paleodb.org/cgi-bin/bridge.pl">Id-Databażi Palebijoloġika</ref></item></list>
</text></body></html>