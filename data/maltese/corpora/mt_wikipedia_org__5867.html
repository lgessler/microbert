<html><body><text id="wikipedia_mt_wikipedia_org__5867.html" ns="0" revid="254524" sourceurl="https://mt.wikipedia.org/wiki/Mazkan" title="Mazkan" type="wikipedia">Mazkan
<p><hi rend="bold">Mazkan</hi> (nom tal-massa) hu fdal ta' l-<ref target="https://mt.wikipedia.org/wiki/Inġir">inġir</ref>, jiġifieri biċċiet ta' ġebel, frak u <ref target="https://mt.wikipedia.org/wiki/Xaħx">xaħx</ref>, li jintuża biex jagħti s-saħħa f'varji kostruzzjonijiet tal-ġebel. L-għan ewlieni għall-użu tal-mazkan hu li dan jifrex jew jilqa' l-forżi fil-bini kif meħtieġ. Il-mazkan jintuża f'ċerti ħitan tad-<ref target="https://mt.wikipedia.org/wiki/Dobblu">dobblu</ref>, f'ħitan li jserrħu fuq xulxin jew bejn ħitan u xorok tas-saqaf. Il-mazkan ilu jintuża fil-bini min żmien antik ħafna. Insibuħ użat fil-ħitan tat-tempji taż-żmien in-<ref target="https://mt.wikipedia.org/wiki/Neolitiku">Neolitiku</ref>, fil-bini tal-<ref target="https://mt.wikipedia.org/wiki/Girna">giren</ref> (biex jintela il-vojt bejn il-<ref target="https://mt.wikipedia.org/wiki/Kileb">kileb</ref> u il-ħitan ta' barra) kif wkoll  f'forom ta' ħnejjiet primittivi. F'bini antik, ħafna drabi, il-ġebel li jintuża f'ħajt li jimtela bil-mazkan ikun <ref target="https://mt.wikipedia.org/wiki/Xulliel">xulliel</ref>, jiġifieri ikun maħdum minn naħa waħda biss.</p>
ħsieb strutturali
<p>Il-varjetà fid-daqs tat-trab u ġebel hu importanti biex jintela' l-vojt kompletament u b'hekk iservi ta' mħadda soda li tifrex il-piż ndaqs ma kullimkien (<hi rend="italic">shock absorbtion</hi>)</p>
</text></body></html>