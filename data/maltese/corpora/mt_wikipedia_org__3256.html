<html><body><text id="wikipedia_mt_wikipedia_org__3256.html" ns="0" revid="238708" sourceurl="https://mt.wikipedia.org/wiki/Francesco_Buhagiar" title="Francesco Buhagiar" type="wikipedia">Francesco Buhagiar
<p><hi rend="bold">Francesco Buhagiar</hi> (<ref target="https://mt.wikipedia.org/wiki/Qrendi">Qrendi</ref>, <ref target="https://mt.wikipedia.org/wiki/7_ta'_Settembru">7 ta' Settembru</ref> <ref target="https://mt.wikipedia.org/wiki/1876">1876</ref> – <ref target="https://mt.wikipedia.org/wiki/Rabat_(Malta)">Rabat</ref>, <ref target="https://mt.wikipedia.org/wiki/27_ta'_Ġunju">27 ta' Ġunju</ref> <ref target="https://mt.wikipedia.org/wiki/1934">1934</ref>), iben Michele Buhagiar u Filomena mwielda Mifsud,<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> kien it-tieni <ref target="https://mt.wikipedia.org/wiki/Prim_Ministru_ta'_Malta">Prim Ministru ta' Malta</ref> fejn serva bejn l-1923 u l-1924. Buhagiar ħa l-lawrja ta' Avukat mill-Università Rjali ta' Malta fl-1901. Kien membru tal-<ref target="https://mt.wikipedia.org/wiki/Unione_Politica_Maltese">Unione Politica Maltese</ref> (Partit ta' Panzavecchia) u ġie elett fl-Ewwel u t-Tieni Leġislatura: 1921 u 1924. Kien Ministru tal-Ġustizzja bejn Ottubru 1922 u Settembru 1924, Ministru tal-Finanzi, Dwana u Portijiet bejn Ottubru 1923 u Awwissu 1924. Kien it-tieni <ref target="https://mt.wikipedia.org/wiki/Prim_Ministru_ta'_Malta">Prim Ministru</ref> fil-Gvern Awtonomu Malti bejn Ottubru 1923 u Settembru 1924. Wara li rriżenja minn Prim Ministru sar Imħallef. Iċ-ċajta fis-snin għoxrin kienet li dan ħares fil-mera u lix-xbiha ta’ quddiemu qalilha “minn għada, int Imħallef”!  Miet ir-<ref target="https://mt.wikipedia.org/wiki/Rabat_(Malta)">Rabat</ref> fis-<ref target="https://mt.wikipedia.org/wiki/27_ta’_Ġunju">27 ta’ Ġunju</ref> <ref target="https://mt.wikipedia.org/wiki/1934">1934</ref>.</p>
</text></body></html>