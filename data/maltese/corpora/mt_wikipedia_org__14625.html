<html><body><text id="wikipedia_mt_wikipedia_org__14625.html" ns="0" revid="215406" sourceurl="https://mt.wikipedia.org/wiki/Herbert_von_Bismarck" title="Herbert von Bismarck" type="wikipedia">Herbert von Bismarck<figure><caption>Herbert von Bismarck</caption></figure>
<p><hi rend="bold">Nikolaus Heinrich Ferdinand Herbert von Bismarck</hi> (<ref target="https://mt.wikipedia.org/wiki/Berlin">Berlin</ref>, <ref target="https://mt.wikipedia.org/wiki/28_ta'_Diċembru">28 ta' Diċembru</ref> <ref target="https://mt.wikipedia.org/wiki/1849">1849</ref> – <ref target="https://mt.wikipedia.org/wiki/Friedrichsruh">Friedrichsruh</ref>, <ref target="https://mt.wikipedia.org/wiki/18_ta'_Settembru">18 ta' Settembru</ref> <ref target="https://mt.wikipedia.org/wiki/1904">1904</ref>) kien <ref target="https://mt.wikipedia.org/wiki/Politiku">politiku</ref> <ref target="https://mt.wikipedia.org/wiki/Ġermanja">Ġermaniż</ref>.</p>
<p>Imweield f'Berlin, hu kien l-aħħar tifel tal-Kanċillier <ref target="https://mt.wikipedia.org/wiki/Otto_von_Bismarck">Otto von Bismarck</ref> u l-mara tiegħu <ref target="https://mt.wikipedia.org/wiki/Johanna_von_Puttkamer">Johanna, née von Puttkamer</ref>. Hu kellu oħtu ikbar minnu, Marie (t. 1847), u ħuh iżgħar minnu, Guljelmu (t. 1852). Hu ġġieled fil-<ref target="https://mt.wikipedia.org/wiki/Gwerra_Franko-Prussjana">Gwerra Franko-Prussjana</ref>, fejn sofra minn ġerħa f'saqajh ix-xellugija wara li ntlaqat minn balla f'attakk fil-<ref target="https://mt.wikipedia.org/wiki/Battalja_ta'_Mars-la-Tour">Battalja ta' Mars-la-Tour</ref>. Hu ngħaqad mas-servizz diplomatiku fl-1874 skont ix-xewqa ta' missieru.</p>
<p>Hu xtaq li jiżżewweġ lill-Prinċipessa Elisabeth von Carolath-Beuthen fl-1881, imma missieru ma ħalliehx jagħmel dan il-pass, l-ewwel minħabba li kienet Kattolika divorzjata u t-tieni minħabba li kienet għaxar snin ikbar minn Herbert. Il-Kanċillier sforza lit-tifel bil-biki, b'rikatti u b'theddid biex ma jirtux u dan għamlu billi kkonvinċa lill-Kaiser <ref target="https://mt.wikipedia.org/wiki/Guljelmu_I_tal-Ġermanja">Guljelmu I</ref> ibiddel l-istatuti fuq il-primoġenitura. Din l-esperjenza kissret lil Herbert fejn beda jirrikorri lejn ix-xorb. Fil-21 ta' Ġunju, 1892, ġewwa <ref target="https://mt.wikipedia.org/wiki/Vjenna">Vjenna</ref> hu żżewweġ lill-Kontessa Marguerite Hoyos, neputija ta' <ref target="https://mt.wikipedia.org/wiki/Robert_Whitehead">Robert Whitehead</ref>, l-inventur tat-torpidow. Flimkien kellhom ħamest itfal.</p>
<p>Hu daħal fis-servizz ċivili fl-1874 u waqt li misieru kien Kanċillier hu ġie promoss lejn il-pożizzjoni ta' Sottosegretarju fl-Uffiċċju tal-Affarijiet Barranin. Fl-1886 ġie maħtur <ref target="https://mt.wikipedia.org/wiki/Ministru_tal-Affarijiet_Barranin_tal-Ġermanja">Segretarju tal-Istat għall-Affarijiet Barranin</ref>. Fl-1890, wara r-riżenja ta' missieru, Herbert ukoll irriżenzja minn Segretarju tal-Istat.</p>
<p>Hu miet fi <ref target="https://mt.wikipedia.org/wiki/Friedrichsruh">Friedrichsruh</ref>.</p>
</text></body></html>