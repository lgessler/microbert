<html><body><text id="wikipedia_mt_wikipedia_org__9944.html" ns="0" revid="251894" sourceurl="https://mt.wikipedia.org/wiki/Che_Guevara" title="Che Guevara" type="wikipedia">Che Guevara

<p><hi rend="bold">Ernesto Guevara</hi> magħruf aħjar bħala <hi rend="bold">Ernesto Che Guevara</hi>, <hi rend="bold">Che Guevara</hi> jew sempliċiment, <hi rend="bold">iċ-Che</hi> (Rosario, <ref target="https://mt.wikipedia.org/wiki/14_ta'_Ġunju">14 ta' Ġunju</ref>,<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> 1928 – La Higuera, 9 ta' Ottubru, 1967) kien rivoluzzjonarju u <ref target="https://mt.wikipedia.org/wiki/Gwerilla">gwerillier</ref> <ref target="https://mt.wikipedia.org/wiki/Arġentina">Arġentin</ref>.</p>
<p>Il-laqam "Che" ingħatalu mill-ġellieda <ref target="https://mt.wikipedia.org/wiki/Kuba">Kubani</ref> sħabu fil-<ref target="https://mt.wikipedia.org/wiki/Messiku">Messiku</ref>, u ġej mill-fatt li huwa, bħall-Arġentini kollha, ilissen ta' spiss il-lokuzjoni "che". Il-kelma ġejja mil-<ref target="https://mt.wikipedia.org/wiki/Lingwa_Mapuche">lingwa Mapuche</ref> u tfisser "raġel", "perusna", u din daħlet fl-<ref target="https://mt.wikipedia.org/wiki/Lingwa_Spanjola">Ispanjol</ref> mitkellem fl-Arġentina u l-<ref target="https://mt.wikipedia.org/wiki/Urugwaj">Urugwaj</ref> biex tiġbed l-attenzjoni ta' interlokutur, jew ġeneralment, bħala mod ta' esklamazzjoni simili għal "ej!". Guevara kien membru tal-<ref target="https://mt.wikipedia.org/wiki/Moviment_26_ta'_Luju">Moviment 26 ta' Luju</ref> li, wara s-suċċess tar-<ref target="https://mt.wikipedia.org/wiki/Rivoluzzjoni_Kubana">Rivoluzzjoni Kubana</ref>, ġie maħtur bħala l-gvern il-ġdid, u kien l-iktar persuna b'saħħitha wara <ref target="https://mt.wikipedia.org/wiki/Fidel_Castro">Fidel Castro</ref>. Wara l-<ref target="https://mt.wikipedia.org/wiki/1965">1965</ref>, telaq minn Kuba sabiex "jesporta r-rivoluzzjoni", l-ewwel fl-eks Kongo Belga (illum ir-<ref target="https://mt.wikipedia.org/wiki/Repubblika_Demokratika_tal-Kongo">Repubblika Demokratika tal-Kongo</ref>), u iktar tard il-<ref target="https://mt.wikipedia.org/wiki/Bolivja">Bolivja</ref>. Fit-<ref target="https://mt.wikipedia.org/wiki/8_ta'_Ottubru">8 ta' Ottubru</ref>, <ref target="https://mt.wikipedia.org/wiki/1967">1967</ref> ġie ferut u maqbud minn grupp anti-gwerilla tal-eżerċtu Bolivjan - assistit mill-forzi speċjali Statunitensi tas-<ref target="https://mt.wikipedia.org/wiki/CIA">CIA</ref> - f'<ref target="https://mt.wikipedia.org/wiki/La_Higuera">La Higuera</ref>, fil-provinċja ta' <ref target="https://mt.wikipedia.org/wiki/Vallegrande">Vallegrande</ref> (dipartiment ta' <ref target="https://mt.wikipedia.org/wiki/Santa_Cruz">Santa Cruz</ref>). L-għada, ġie maqtul fi skola tal-villaġġ. Il-kadavru tiegħu - wara li kien espost għall-pubbliku f'Vallegrande - indifen f'post sigriet u ġie misjub minn missjoni ta' antropoloġi forensiċi Arġentini u Kubani, awtorizzati mill-Gvern Bolivjan ta' <ref target="https://mt.wikipedia.org/wiki/Sanchez_de_Lozada">Sanchez de Lozada</ref>, fl-<ref target="https://mt.wikipedia.org/wiki/1997">1997</ref>. Minn dakinhar, il-fdalijiet tiegħu tpoġġew fil-Mażolew ta' Santa Clara ta' Kuba.</p>
</text></body></html>