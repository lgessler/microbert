<html><body><text id="wikipedia_mt_wikipedia_org__21800.html" ns="0" revid="274256" sourceurl="https://mt.wikipedia.org/wiki/Andrea_Poli" title="Andrea Poli" type="wikipedia">Andrea Poli
<p><hi rend="bold">Andrea Poli</hi> (<ref target="https://mt.wikipedia.org/wiki/Vittorio_Veneto,_Treviso">Vittorio Veneto, Treviso</ref>, <ref target="https://mt.wikipedia.org/wiki/29_ta'_Settembru">29 ta' Settembru</ref> <ref target="https://mt.wikipedia.org/wiki/1989">1989</ref>) huwa plejer professjonali tal-<ref target="https://mt.wikipedia.org/wiki/Futbol">futbol</ref> li jilgħab bħala midfilder mal-klabb ta' <ref target="https://mt.wikipedia.org/wiki/AC_Milan">Milan</ref> u mat-<ref target="https://mt.wikipedia.org/wiki/Tim_nazzjonali_tal-futbol_tal-Italja">tim nazzjonali Taljan</ref>.</p>
Karriera
<figure><caption>Andrea Poli ma' Sampdoria</caption></figure>
<p>Poli beda il-karriera tiegħu fis-<ref target="https://mt.wikipedia.org/wiki/Serie_B">Serie B</ref> mal-klabb ta' beltu <ref target="https://mt.wikipedia.org/wiki/ACD_Treviso_2013">Treviso</ref>. Fil-31 ta' Jannar 2007 huwa ffirma mal-klabb tas-<ref target="https://mt.wikipedia.org/wiki/Serie_A">Serie A</ref> <ref target="https://mt.wikipedia.org/wiki/UC_Sampdoria">Sampdoria</ref> imma ġie misluf minnufih lura ma' Treviso biex fl-aħħar tal-istaġun mar lura ma' Sampdoria. Fl-4 ta' Novembru, Poli ddebutta fis-Serie A fit-telfa ta' 3–0 kontra <ref target="https://mt.wikipedia.org/wiki/Cagliari_Calcio">Cagliari</ref>. Għall-istaġun 2008–09 ġie misluf lill-klabb ta' <ref target="https://mt.wikipedia.org/wiki/US_Sassuolo_Calcio">Sassuolo</ref> fis-Serie B, fejn kien strumentali biex it-tim jilħaq ir-raba' post fil-klassifika. Fis-sena 2011 huwa kien parti mit-tim ta' Sampdoria li safa relegat għas-Serie B wara li spiċċa fit-18-il post tas-Serie A.</p>
<p>Fid-29 ta' Awwissu 2011, Poli ngħaqad ma' <ref target="https://mt.wikipedia.org/wiki/FC_Internazionale_Milano">Inter</ref> b'self għal staġun, bil-klabb minn Milan ikollu l-għażla li jakkwistah b'mod permanenti fl-aħħar tal-istaġun. Poli skorja l-ewwel gowl tiegħu ma' Inter fil-<ref target="https://mt.wikipedia.org/wiki/Coppa_Italia">Coppa Italia</ref> kontra <ref target="https://mt.wikipedia.org/wiki/Genoa_CFC">Genoa</ref>, fir-rebħa ta' 2–1 nhar id-19 ta' Jannar 2012.</p>
<p>Fit-8 ta' Lulju 2013, Poli ngħaqad ma' <ref target="https://mt.wikipedia.org/wiki/AC_Milan">Milan</ref> biex sar it-tielet akkwist tas-sajf 2013. Bil-flokk numru 16, l-istess bħalma kien jilbes ma' Sassuolo u Sampdoria, hu ddebutta fl-20 ta' Awwissu 2013 fil-logħba preliminari tal-UEFA Champions League kontra <ref target="https://mt.wikipedia.org/wiki/PSV_Eindhoven">PSV Eindhoven</ref>. Erbat ijiem wara, Poli huwa skorja l-ewwel gowl tiegħu fil-kamjonat, fil-logħba li Milan tilfu bl-iskor ta' 2–1 kontra <ref target="https://mt.wikipedia.org/wiki/Hellas_Verona_FC">Hellas Verona</ref>.</p>
Internazzjonali
<p>Poli ntgħażel mill-kowċ tat-<ref target="https://mt.wikipedia.org/wiki/Tim_nazzjonali_tal-futbol_tal-Italja">tim nazzjonali Taljan</ref>, <ref target="https://mt.wikipedia.org/wiki/Cesare_Prandelli">Cesare Prandelli</ref>, u ddebutta fil-logħba ta' ħbiberija kontra l-<ref target="https://mt.wikipedia.org/wiki/Tim_nazzjonali_tal-futbol_tal-Ingilterra">Ingilterra</ref>, li l-Italja tilfu 2–1. Hu skorja l-ewwel gowl tiegħu f'logħba oħra ta' ħbiberija, din id-darba kontra <ref target="https://mt.wikipedia.org/wiki/Tim_nazzjonali_tal-futbol_ta'_San_Marino">San Marino</ref> fil-31 ta' Mejju 2015.</p>
Ħoloq esterni
<list type="unordered"><item>(EN)  <ref target="http://www.acmilan.com/en/teams/roster_player/7638">Profil</ref> fuq ACMilan.com</item>
<item>(IT)  <ref target="http://www.figc.it/nazionali/DettaglioConvocato?codiceConvocato=3071&amp;squadra=1">Il-logħbiet internazzjonali ta' Andrea Poli</ref></item></list>
</text></body></html>