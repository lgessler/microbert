<html><body><text id="wikipedia_mt_wikipedia_org__23517.html" ns="0" revid="271621" sourceurl="https://mt.wikipedia.org/wiki/Charles_Casha" title="Charles Casha" type="wikipedia">Charles Casha



<p><hi rend="bold">Carmel Casha</hi> (magħruf aktar bħala <hi rend="bold">Charles</hi>) (21 ta’ Settembru, 1943, il-<ref target="https://mt.wikipedia.org/wiki/Marsa">Marsa</ref> - ) hu kittieb Malti.</p>
<p>Carmel Casha kien it-tieni wieħed fost tliet subien, Charles trabba f’ambjent ta’ wara l-gwerra, meta t-toroq tagħna kienu mingħajr traffiku u t-triq kienet id-dinja ċkejkna ta’ dawk li kienu joqogħdu fiha. Kienet dinja differenti li Charles pinġa fl-istejjer tiegħu li dehru fit-tliet kotba: <hi rend="italic">Minn Tarf sa Tarf tat-Triq</hi>, <hi rend="italic">Minn fuq L-Għatba</hi> u <hi rend="italic">Mill-Gallarija</hi>.
Jistqarr li l-kitba għat-tfal hija gost li jieħdu f’dinja oħra, kultant id-dinja tat-tfulija u kultant id-dinja tal-fantasija. Imma meta jikteb għall-kbar huwa jħossu qrib ħafna tar-realtà.
​
Fl-2002, Il-Kunsill, Għalliema u Studenti fl-Iskola Maria Goretti, taw ġieħ lil Charles Casha, waqt ċerimonja f’Jum L-Ilsien Malti. L-iskola wriet l-apprezzament tagħha għad-drammi li Casha kiteb biex jittellgħu mill-istudenti tal-istess skola.
Fl-2007 Charles Casha ngħata Ġieħ il-Marsa mill-Kunsill Lokali tal-Marsa għas-sehem tiegħu fil-letteratura Maltija.
Fl-2013 huwa ngħata wkoll Ġieħ Ħaż-Żabbar mill-Kunsill Lokali ta’ Ħaż-Żabbar.
Fl-2014 huwa ngħata apprezzament mill-Għaqda Storika Kulturali Marsa għall-ħidma fil-qasam tal-letteratura Maltija.
Fl-2012 Casha ġie onorat bil-Midalja Għall-Qadi tar-Reppubblika.</p>
</text></body></html>