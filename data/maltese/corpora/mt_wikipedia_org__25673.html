<html><body><text id="wikipedia_mt_wikipedia_org__25673.html" ns="0" revid="269805" sourceurl="https://mt.wikipedia.org/wiki/Rotot_ta%27_Santiago_de_Compostela_fi_Franza" title="Rotot ta' Santiago de Compostela fi Franza" type="wikipedia">Rotot ta' Santiago de Compostela fi Franza<figure><caption>Mappa bir-rotot Ewropej lejn Santiago de Compostela</caption></figure>
<p>L-<ref target="https://mt.wikipedia.org/wiki/UNESCO">UNESCO</ref> ddeżinjat ir-Rotot ta' <ref target="https://mt.wikipedia.org/wiki/Santiago_de_Compostela">Santiago de Compostela</ref> fi <ref target="https://mt.wikipedia.org/wiki/Franza">Franza</ref> bħala <ref target="https://mt.wikipedia.org/wiki/Sit_ta'_Wirt_Dinji">Sit ta' Wirt Dinji</ref> f'Diċembru 1998 abbażi ta' tliet kriterji tal-għażla: il-kriterju (ii) "Wirja ta' skambju importanti ta' valuri umani, tul perjodu ta' żmien jew fi ħdan żona kulturali fid-dinja, dwar l-iżviluppi fl-arkitettura jew it-teknoloġija, l-arti monumentali, l-ippjanar tal-bliet jew id-disinn tal-pajsaġġ"; il-kriterju (iv) "Eżempju straordinarju ta' tip ta' bini, ta' grupp ta' siti jew ta' pajsaġġ arkitettoniku jew teknoloġiku li joħroġ fid-dieher stadju/i sinifikanti fl-istorja tal-bniedem"; u l-kriterju (vi) "Assoċjazzjoni diretta jew tanġibbli ma' avvenimenti jew ma' tradizzjonijiet ħajjin, ma' ideat jew ma' twemmin, jew ma' xogħlijiet artistiċi jew letterarji ta' valur universali straordinarju". </p>
<figure><caption>L-arzella pellegrina, waħda mis-simboli tul tar-rotot tal-pellegrinaġġ ta' San Ġakbu</caption></figure>
<p>Ir-rotot jgħaddu mir-reġjuni ta' Franza li ġejjin: Aquitaine, Auvergne, Basse-Normandie, Bourgogne, Centre, Champagne-Ardenne, Ile-de-France, Languedoc-Roussillon, Limousin, Midi-Pyrénées, Picardie, Poitou-Charentes, u Provence-Alpes-Côte d'Azur. L-UNESCO tqis li l-valur universali straordinarju tas-sit jinsab fir-rwol li r-rotot kellhom fl-"iskambju <ref target="https://mt.wikipedia.org/wiki/Reliġjon">reliġjuż</ref> u <ref target="https://mt.wikipedia.org/wiki/Kultura">kulturali</ref>", fl-iżvilupp ta' "binjiet speċjalizzati" tul ir-rotot, u fix-"xhieda eċċezzjonali tagħhom tas-setgħa u tal-influwenza tal-<ref target="https://mt.wikipedia.org/wiki/Kristjaneżmu">Kristjaneżmu</ref> fost in-nies ta' kull klassi tas-soċjetajiet u tal-pajjiż <ref target="https://mt.wikipedia.org/wiki/Ewropa">Ewropej</ref> fil-<ref target="https://mt.wikipedia.org/wiki/Medjuevu">Medjuevu</ref>".<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
<p>L-UNESCO ddeżinjat 71 struttura tul ir-rotot tal-<ref target="https://mt.wikipedia.org/wiki/Pellegrinaġġ">pellegrinaġġ</ref> u seba' mogħdijiet min-network ta' mogħdijiet magħruf bħala <hi rend="italic">Chemin du Puy</hi>. Il-biċċa l-kbira tal-istrutturi huma <ref target="https://mt.wikipedia.org/wiki/Monument">monumenti</ref>, <ref target="https://mt.wikipedia.org/wiki/Knisja_Kattolika">knejjes</ref> jew ‘sptarijiet' li kienu verament sptarijiet jew inkella kienu qishom bereġ li joffru servizzi lill-pellegrini fi triqithom lejn Santiago de Compostela fi Spanja. Uħud mill-istrutturi huma postijiet ta' pellegrinaġġ fihom infushom, filwaqt li strutturi oħra jinkludu xi torri, pont jew bieb prinċipali ta' belt.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
Strutturi
<figure><caption>Il-Pont Valentré ta' Cahors</caption></figure>
<p>Uħud mill-istrutturi inklużi f'dan is-Sit ta' Wirt Dinji tal-UNESCO huma wkoll strutturi li huma inklużi bħala Sit ta' Wirt Dinji waħedhom, bħal pereżempju l-knisja ta' <ref target="https://mt.wikipedia.org/wiki/Vézelay">Vézelay</ref> jew il-katidral ta' <ref target="https://mt.wikipedia.org/wiki/Amiens">Amiens</ref>, jew inkella huma inklużi bħala struttura partikolari minn għadd ta' strutturi ta' Sit ta' Wirt Dinji differenti, bħal pereżempju t-Torri ta' <ref target="https://mt.wikipedia.org/wiki/San_Ġakbu">San Ġakbu</ref>, f'<ref target="https://mt.wikipedia.org/wiki/Pariġi">Pariġi</ref>, li hu wieħed mit-torrijiet jew mill-kampnari ta' Franza u tal-<ref target="https://mt.wikipedia.org/wiki/Belġju">Belġju</ref> li huma iskritti bħala Sit ta' Wirt Dinji wieħed fil-lista tal-UNESCO. Dawn li ġejjin huma l-71 struttura fir-Rotot ta' Santiago de Compostela fi Franza:</p>
<list type="ordered"><item>Périgueux: il-katidral ta' Saint-Front – Aquitaine</item>
<item>Saint-Avit-Sénieur: il-knisja tar-raħal – Aquitaine</item>
<item>Le Buisson-de-Cadouin: l-eks abbazija – Aquitaine</item>
<item>Bazas: l-eks katidral – Aquitaine</item>
<item><ref target="https://mt.wikipedia.org/wiki/Bordeaux">Bordeaux</ref>: il-bażilika ta' San Severinu – Aquitaine</item>
<item>Bordeaux: il-bażilika ta' <ref target="https://mt.wikipedia.org/wiki/San_Mikiel">San Mikiel</ref> – Aquitaine</item>
<item>Bordeaux: il-katidral ta' <ref target="https://mt.wikipedia.org/wiki/Sant'Indrija">Sant'Indrija</ref> – Aquitaine</item>
<item>La Sauve: l-abbazija ta' La Sauve-Majeure – Aquitaine</item>
<item>La Sauve-Majeure: il-knisja ta' Saint-Pierre – Aquitaine</item>
<item>Soulac-sur-Mer: il-knisja ta' Notre-Dame-de-la-Fin-des-Terres – Aquitaine</item>
<item>Aire-sur-l'Adour: il-knisja ta' Sainte-Quitterie – Aquitaine</item>
<item>Mimizan: il-kampnar – Aquitaine</item>
<item>Sorde-l'Abbaye: l-abbazija ta' <ref target="https://mt.wikipedia.org/wiki/San_Ġwann_Battista">San Ġwann</ref> – Aquitaine</item>
<item>Saint-Sever: l-abbazija – Aquitaine</item>
<item>Agen: il-katidral ta' Saint Caprais – Aquitaine</item>
<item><ref target="https://mt.wikipedia.org/wiki/Bayonne">Bayonne</ref>: il-katidral ta' <ref target="https://mt.wikipedia.org/wiki/Santa_Marija">Santa Marija</ref> – Aquitaine</item>
<item>L'Hôpital-Saint-Blaise: il-knisja tar-raħal – Aquitaine</item>
<item>Saint-Jean-Pied-de-Port: il-bieb ta' San Ġwann – Aquitaine</item>
<item>Oloron-Sainte-Marie: il-knisja ta' Santa Marija – Aquitaine</item>
<item>Clermont-Ferrand: il-knisja ta' Notre-Dame du Port – Auvergne</item>
<item>Le Puy-en-Velay: il-katidral – Auvergne</item>
<item>Le Puy-en-Velay: il-binja Hôtel-Dieu ta' San Ġakbu – Auvergne</item>
<item>La Charité-sur-Loire: il-knisja ta' Sainte-Croix-Notre-Dame – Bourgogne</item>
<item>Asquins: il-knisja ta' San Ġakbu t'Asquins – Bourgogne</item>
<item>Vézelay: l-eks knisja u abbazija ta' <ref target="https://mt.wikipedia.org/wiki/Santa_Madalena_Sofia_Barat">Santa Maddalena</ref> – Bourgogne</item>
<item>Neuvy-Saint-Sépulchre: il-knisja kolleġjali ta' San Stiefnu (l-eks knisja kolleġjali ta' San Ġakbu) – Centre-Val de Loire</item>
<item><ref target="https://mt.wikipedia.org/wiki/Bourges">Bourges</ref>: il-katidral ta' <ref target="https://mt.wikipedia.org/wiki/San_Stiefnu">San Stiefnu</ref> – Centre</item>
<item>L'Épine: il-bażilika Notre-Dame de l'Épine – Champagne-Ardenne</item>
<item>Châlons-en-Champagne: il-knisja ta' Notre-Dame-en-Vaux – Champagne-Ardenne</item>
<item>Pariġi: it-torri ta' San Ġakbu – Île-de-France</item>
<item>Saint-Guilhem-le-Désert: l-eks abbazija ta' Gellone – Languedoc-Roussillon</item>
<item>Aniane/Saint-Jean-de-Fos: il-Pont tax-<ref target="https://mt.wikipedia.org/wiki/Xitan">Xitan</ref> – Languedoc-Roussillon</item>
<item>Saint-Gilles-du-Gard: il-knisja u l-eks abbazija – Languedoc-Roussillon</item>
<item>Saint-Léonard-de-Noblat: il-knisja ta' Saint-Léonard – Limousin</item>
<item><ref target="https://mt.wikipedia.org/wiki/Mont_Saint-Michel">Mont Saint-Michel</ref> – ir-raħal kollu – Basse-Normandie</item>
<item>Audressein: il-knisja ta' Tramesaygues – Midi-Pyrénées</item>
<item>Saint-Lizier: l-eks katidral u l-kjostru, il-katidral ta' Notre-Dame-de-la-Sède, il-palazz episkopali u s-swar – Midi-Pyrénées</item>
<item><ref target="https://mt.wikipedia.org/wiki/Conques">Conques</ref>: il-knisja u l-abbazija ta' Saint Foy – Midi-Pyrénées</item>
<item>Conques: il-pont ta' fuq ix-xmara Dourdou – Midi-Pyrénées</item>
<item>Espalion: il-pont antik – Midi-Pyrénées</item>
<item>Estaing: il-pont fuq ix-xmara Lot – Midi-Pyrénées</item>
<item>Saint-Chély-d'Aubrac: il-pont imsejjaħ "tal-pellegrini" fuq ix-xmara Boralde – Midi-Pyrénées</item>
<item>Saint-Bertrand-de-Comminges: l-eks katidral ta' Notre-Dame – Midi-Pyrénées</item>
<item>Saint-Bertrand-de-Comminges: il-bażilika paleo-Kristjana, il-kappella ta' <ref target="https://mt.wikipedia.org/wiki/Ġiljan_l-Ospitalier">San Ġiljan</ref> – Midi-Pyrénées</item>
<item><ref target="https://mt.wikipedia.org/wiki/Toulouse">Toulouse</ref>: il-bażilika ta' Saint-Sernin – Midi-Pyrénées</item>
<item>Toulouse: il-binja ta' Hôtel-Dieu ta' San Ġakbu – Midi-Pyrénées</item>
<item>Valcabrère: il-knisja ta' Saint-Just – Midi-Pyrénées</item>
<item>Auch: il-katidral ta' Santa Marija – Midi-Pyrénées</item>
<item>Beaumont-sur-l'Osse u Larressingle: il-pont t'Artigue jew ta' Lartigue – Midi-Pyrénées</item>
<item>La Romieu: il-knisja kolleġjali ta' Saint-Pierre – Midi-Pyrénées</item>
<item><ref target="https://mt.wikipedia.org/wiki/Cahors">Cahors</ref>: il-katridral ta' San Stiefnu – Midi-Pyrénées</item>
<item>Cahors: il-pont ta' Valentré – Midi-Pyrénées</item>
<item>Gréalou: id-<ref target="https://mt.wikipedia.org/wiki/Dolmen">dolmen</ref> ta' Pech-Laglaire – Midi-Pyrénées</item>
<item>Figeac: l-isptar ta' San Ġakbu – Midi-Pyrénées</item>
<item><ref target="https://mt.wikipedia.org/wiki/Rocamadour">Rocamadour</ref>: il-knisja ta' Saint-Sauveur u l-kripta ta' Saint-Amadour – Midi-Pyrénées</item>
<item>Aragnouet: l-ospizju u l-kappella ta' Notre-Dame- de-l'Assomption, magħrufa wkoll bħala l-kappella tat-<ref target="https://mt.wikipedia.org/wiki/Templari">Templari</ref> – Midi-Pyrénées</item>
<item>Gavarnie: il-knisja parrokjali – Midi-Pyrénées</item>
<item>Jézeau: il-knisja ta' San Lawrenz – Midi-Pyrénées</item>
<item>Ourdis-Cotdoussan: il-knisja ta' Cotdussan – Midi-Pyrénées</item>
<item>Rabastens: il-knisja ta' Notre-Dame-du-Bourg – Midi-Pyrénées</item>
<item>Moissac: il-knisja u l-abbazija ta' Saint-Pierre kif ukoll il-kjostru – Midi-Pyrénées</item>
<item>Amiens: il-katidral ta' Notre-Dame – Picardie</item>
<item>Folleville: il-knisja parrokjali ta' San Ġwann Battista – Picardie</item>
<item>Compiègne: il-knisja parrokjali ta' San Ġakbu – Picardie</item>
<item>Saintes: il-knisja ta' Sainte-Eutrope – Poitou-Charentes</item>
<item>Saint-Jean-d'Angély: l-abbazija rjali ta' San Ġwann Battista – Poitou-Charentes</item>
<item>Melle: il-knisja ta' Saint-Hilaire – Poitou-Charentes</item>
<item>Aulnay: il-knisja ta' Saint-Pierre – Poitou-Charentes</item>
<item><ref target="https://mt.wikipedia.org/wiki/Poitiers">Poitiers</ref>: il-knisja ta' Saint-Hilaire-le-Grand – Poitou-Charentes</item>
<item>Pons: l-eks sptar tal-pellegrini – Poitou-Charentes</item>
<item><ref target="https://mt.wikipedia.org/wiki/Arles">Arles</ref> – il-belt kollha – Provence-Alpes-Côte d'Azur</item></list>
</text></body></html>