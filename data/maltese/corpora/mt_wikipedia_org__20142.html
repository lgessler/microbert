<html><body><text id="wikipedia_mt_wikipedia_org__20142.html" ns="0" revid="245587" sourceurl="https://mt.wikipedia.org/wiki/Paul_Van_Himst" title="Paul Van Himst" type="wikipedia">Paul Van Himst
<p><hi rend="bold">Paul Van Himst</hi> (<ref target="https://mt.wikipedia.org/wiki/Sint-Pieters-Leeuw">Sint-Pieters-Leeuw</ref>, <ref target="https://mt.wikipedia.org/wiki/2_ta'_Ottubru">2 ta' Ottubru</ref> <ref target="https://mt.wikipedia.org/wiki/1943">1943</ref>) huwa eks <ref target="https://mt.wikipedia.org/wiki/Futbol">futboler</ref> <ref target="https://mt.wikipedia.org/wiki/Belġju">Belġjan</ref> li kien jilgħab bħala <ref target="https://mt.wikipedia.org/wiki/Midfilder">midfilder</ref> u kien ukoll kowċ. Issa rtira, huwa għadu jappoġġja lil <ref target="https://mt.wikipedia.org/wiki/RSC_Anderlecht">RSC Anderlecht</ref>, l-eks-tim tiegħu. Huwa kien imlaqqam <hi rend="italic">Polle Gazon</hi> (<hi rend="italic">Polle</hi> tfisser Paul bid-djalett ta' <ref target="https://mt.wikipedia.org/wiki/Brussell">Brussell</ref>, u <hi rend="italic">Gazon</hi> tfisser lawn bil-<ref target="https://mt.wikipedia.org/wiki/Lingwa_Franċiża">Franċiż</ref>) minħabba n-numru kbir ta' fowls kommessi fuqu. Fl-1964, hu lagħab fil-logħba Belġju-<ref target="https://mt.wikipedia.org/wiki/Tim_nazzjonali_tal-futbol_tal-Olanda">Olanda</ref> flimkien ma' 10 plejers ta' Anderlecht wara s-sostituzzjoni tal-gowler Delhasse minn <ref target="https://mt.wikipedia.org/wiki/Jean_Trappeniers">Jean Trappeniers</ref>.</p>
<p>Van Himst rebaħ il-<ref target="https://mt.wikipedia.org/wiki/L-Ewwel_Diviżjoni_Belġjana">kampjonat Belġjan</ref> 8 darbiet, kollha ma' Anderlecht, klabb li miegħu beda jilagħab l-ewwel staġun professjonali tiegħu fl-1959-60. Ma' Anderlecht, huwa skorja 233 gowls f'457 logħbiet (16-il staġun). Huwa mbagħad lagħab għal <ref target="https://mt.wikipedia.org/wiki/RWD_Molenbeek">RWDM</ref> (klabb ieħor minn Brussell) fl-istaġun 1975-76 u għall-<ref target="https://mt.wikipedia.org/wiki/KSC_Eendracht_Aalst">Eendracht Aalst</ref> (imbagħad fit-<ref target="https://mt.wikipedia.org/wiki/It-Tieni_Diviżjoni_Belġjana">tieni diviżjoni</ref>) fl-istaġun ta' wara.</p>
<p>Bejn l-1960 u l-1974, "Polle Gazon" skorja 30 gowl (f'81 logħbiet) għat-<ref target="https://mt.wikipedia.org/wiki/Tim_nazzjonali_tal-futbol_tal-Belġju">Tim nazzjonali Belġjan</ref>. Din il-prestazzjoni għamlithu l-aqwa skorer Belġjan flimkien ma' <ref target="https://mt.wikipedia.org/wiki/Bernard_Voorhoof">Bernard Voorhoof</ref>—u l-ħames l-aktar plejer li għamel apparenzi għall-pajjiżu. Huwa għamel id-debutt tiegħu fid-19 ta' Ottubru 1960, f'logħba kontra l-<ref target="https://mt.wikipedia.org/wiki/Tim_nazzjonali_tal-futbol_tal-Iżvezja">Iżvezja</ref> u kien parti mit-tim tal-Belġju li kwalifikata għat-<ref target="https://mt.wikipedia.org/wiki/Tazza_tad-Dinja_tal-Futbol_1970">Tazza tad-Dinja 1970</ref>. Imbagħad Van Himst għen lil-Belġju jiksbu t-tielet post fil-<ref target="https://mt.wikipedia.org/wiki/Kampjonati_Ewropej_tal-Futbol_1972">Kampjonati Ewropej 1972</ref>. Huwa għandu wkoll ir-rekord taż-<ref target="https://mt.wikipedia.org/wiki/Żarbuna_tad-Deheb_Belġjana">Żarbuna tad-Deheb</ref>, li kienet mogħtija lilu erba' darbiet.</p>
<p>Bħala maniġer tal-futbol, Van Himst ħadem notevolment għall-Anderlecht u għat-tim nazzjonali li huwa wassal għat-<ref target="https://mt.wikipedia.org/wiki/Tazza_tad-Dinja_tal-Futbol_1994">Tazza tad-Dinja 1994</ref>.</p>
<p>F'Novembru 2003, hu kien imsejjaħ l-<ref target="https://mt.wikipedia.org/wiki/UEFA_Jubilee_Awards">Plejer tad-Deheb</ref> tal-Belġju mill-<ref target="https://mt.wikipedia.org/wiki/Federazzjoni_tal-futbol_tal-Belġju">Federazzjoni tal-futbol tal-Belġju</ref> bħala l-aktar plejer pendenti tagħhom tal-aħħar 50 sena. </p>
<p>Hu deher fil-film li ħareġ fl-1981 <hi rend="italic">Escape to Victory</hi>, bħala Michel Fieu.</p>
Ħoloq esterni
<list type="unordered"><item><ref target="http://www.uefa.com/uefa/history/associationweeks/association=13/newsId=140820.html">UEFA.com - Plejer tad-Deheb tal-Belġju</ref></item></list>
</text></body></html>