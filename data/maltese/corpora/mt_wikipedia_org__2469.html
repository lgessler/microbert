<html><body><text id="wikipedia_mt_wikipedia_org__2469.html" ns="0" revid="271430" sourceurl="https://mt.wikipedia.org/wiki/Pittura" title="Pittura" type="wikipedia">Pittura<figure><caption><hi rend="italic">Mara fit-Tieqa</hi> ta' <ref target="https://mt.wikipedia.org/wiki/Albert_Decker">Albert Decker</ref>, 1856</caption></figure>
<p>Il-<hi rend="bold">pittura</hi> hija <ref target="https://mt.wikipedia.org/wiki/L-Arti">l-arti</ref> li fiha pigmenti jiġu applikati ma' karta, tila, ċeramika, <ref target="https://mt.wikipedia.org/wiki/Injam">injam</ref> jew saħansitra ma' ħajt.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Il-proċess bażikament jikkonsisiti f'li jiddellek il-kulur ma' wiċċ. Ir-riżultat ta' dan jaf ikollu l-għan li jimita r-realtà ta' madwarna jew li jirraffigura elementi metafiżiċi jew astratti.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
Storja tal-Pittura
<p>Skont il-<ref target="https://mt.wikipedia.org/wiki/Mitoloġija_Griega">mitoloġija Griega</ref>, il-pittura nibtet f'<ref target="https://mt.wikipedia.org/wiki/Delphi">Delphi</ref>. Imma l-eqdem tpinġijiet li nafu bihom instabu fil-<ref target="https://mt.wikipedia.org/wiki/Grotta_ta'_Chauvet">Grotta ta' Chauvet</ref> fi <ref target="https://mt.wikipedia.org/wiki/Franza">Franza</ref> u aktarx saru mat-32,000 sena ilu.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref> Fihom hemm <ref target="https://mt.wikipedia.org/wiki/Żiemel">żwiemel</ref>, rinoċeronti, <ref target="https://mt.wikipedia.org/wiki/Iljun">iljuni</ref>, bufli u mammutijiet.  </p>
<p>Fil-preżent il-pittura hija waħda mill-iktar forom ta' arti magħrufa u apprezzati.</p>
<p>Il-pittura tiġi kklassifikata bħala <hi rend="italic">arti viżiva</hi>.</p>
</text></body></html>