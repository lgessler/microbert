<html><body><text id="wikipedia_mt_wikipedia_org__10203.html" ns="0" revid="215068" sourceurl="https://mt.wikipedia.org/wiki/Coccinella" title="Coccinella" type="wikipedia">Coccinella
<p>Il-ġeneru <hi rend="bold">Coccinella</hi> huwa wieħed mill-iktar ġeneri familjari tan-<ref target="https://mt.wikipedia.org/wiki/Nannakoli">nannakoli</ref>. Tipikament, il-membri ta' dan il-ġeneru ikollhom  ġwienaħ protettivi (elitra) ta' lewn <ref target="https://mt.wikipedia.org/wiki/Aħmar">aħmar</ref> jew <ref target="https://mt.wikipedia.org/wiki/Oranġjo">oranġjo</ref> mżewqin b'tikkek jew faxxex ta' lewn <ref target="https://mt.wikipedia.org/wiki/Iswed">iswed</ref>. Dan il-ġeneru għandu membri imferrxin l-iktar fl-emisfera ta' fuq tad-<ref target="https://mt.wikipedia.org/wiki/Dinja">dinja</ref>.</p>
<p>L-isem ta' dan il-ġeneru jiġi mill-kelma <ref target="https://mt.wikipedia.org/wiki/Lingwa_Latina">Latina</ref> <hi rend="italic">coccineus</hi>, li tirreferi għall-kulur aħmar.</p>
<p>L-adulti u l-<ref target="https://mt.wikipedia.org/wiki/Larva">larva</ref> huma predaturi <ref target="https://mt.wikipedia.org/wiki/Insettivori">insettivori</ref> u jieklu varjetà ta' insetti żgħar. Fost dawn l-insetti insibu il-mell/l-afidi (<hi rend="italic">aphids</hi>) u il-miskta (<hi rend="italic">scale insects</hi>), li huma <ref target="https://mt.wikipedia.org/wiki/Parassiti">parassiti</ref> ta' prodotti agrikoli. Ċerti speċi ta' dan il ġeneru (eż. <hi rend="italic"><ref target="https://mt.wikipedia.org/wiki/Coccinella_septempunctata">Coccinella septempunctata</ref></hi>) jintużaw bħala <ref target="https://mt.wikipedia.org/wiki/Kontroll_bijoloġiku">kontroll bijoloġiku</ref> u jiġu mferrxa fl-għelieqi biex jikkontrollaw il-popolazzjoni ta' insetti parassiti.</p>
Gallerija
<list type="unordered">
<item>Speċi ta' <hi rend="italic">Coccinella</hi> mill-Istati Uniti</item>
<item><hi rend="italic">Coccinella septempuntata</hi>, speċi komuni fil-kampanja Maltija</item>
<item>Speċi ta' <hi rend="italic">Coccinella</hi> tistrieħ fuq pjanta</item>
</list>
Ħoloq esterni
<list type="unordered"><item><ref target="http://www.pbase.com/tmurray74/lady_beetles_genus_coccinella">Ritratti ta' membri mill-ġeneru Coccinella</ref></item>
<item><ref target="http://www.cirrusimage.com/beetles_ladybird_seven-spotted.htm">Informazzjoni fuq membru eżemplari ta' dan il-ġeneru – <hi rend="italic">Coccinella septempunctata</hi></ref></item></list>
</text></body></html>