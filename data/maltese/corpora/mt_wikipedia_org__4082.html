<html><body><text id="wikipedia_mt_wikipedia_org__4082.html" ns="0" revid="243754" sourceurl="https://mt.wikipedia.org/wiki/Renju_(bijolo%C4%A1ija)" title="Renju (bijoloġija)" type="wikipedia">Renju (bijoloġija)

<figure><caption>Il-livelli varji tas-sistema ta' klassifikazzjoni xjentifika.</caption></figure>


Il-ġerarkija tal-ikbar tmien <ref target="https://mt.wikipedia.org/wiki/Kategorija_tassonomika">gradi tassonomiċi</ref> tal-klassifikazzjoni xjentifika.
<p>Fil-<ref target="https://mt.wikipedia.org/wiki/Bijoloġija">bijoloġija</ref>, <hi rend="bold">renju</hi> huwa <ref target="https://mt.wikipedia.org/wiki/Takson">takson</ref> li qiegħed fil-quċċata (jew kważi) tal-iskema fil-<ref target="https://mt.wikipedia.org/wiki/Klassifikazzjoni_xjentifika">klassifikazzjoni xjentifika</ref> tal-organiżmi (għax fl-iskemi moderni, id-<ref target="https://mt.wikipedia.org/wiki/Dominju_(bijoloġija)">dominju</ref> qiegħed jiġi wżat bħala l-ogħla taksa). Ir-renji jinqasmu fi gruppi iżgħar, l-hekk imsejħa <ref target="https://mt.wikipedia.org/wiki/Fajlum">fajlum</ref> (fiż-żooloġija) jew <ref target="https://mt.wikipedia.org/wiki/Diviżjoni_(bijoloġija)">diviżjoni</ref> (fil-botanika), għalkemm qabel dan, renju jista' jinqasam f'<ref target="https://mt.wikipedia.org/wiki/Sottorenju">sottorenju</ref>, f'<ref target="https://mt.wikipedia.org/wiki/Fergħa_(bijoloġija)">fergħa</ref> jew f'<ref target="https://mt.wikipedia.org/wiki/Infrarenju">infrarenju</ref>, biss dawn m'humiex livelli obbligatorji.</p>
<p><ref target="https://mt.wikipedia.org/wiki/Carolus_Linnaeus">Carolus Linnaeus</ref> fl-ewwel pubblikazzjoni tas-<hi rend="italic"><ref target="https://mt.wikipedia.org/wiki/Systema_Naturae">Systema Naturae</ref></hi> fl-1735, kellu skema ta' klassifikazzjoni b'żewġ Renji ta' organiżmi ħajjin, <ref target="https://mt.wikipedia.org/wiki/Animalia">Animalia</ref> għal annimali u <ref target="https://mt.wikipedia.org/wiki/Vegetabilia">Vegetabilia</ref> għal <ref target="https://mt.wikipedia.org/wiki/Pjanti">pjanti</ref> (Linnaeus inkluda wkoll il-<ref target="https://mt.wikipedia.org/wiki/Minerali">minerali</ref>, fir-renju <ref target="https://mt.wikipedia.org/wiki/Mineralia">Mineralia</ref>). Barra minn hekk, Linnaeus qasam ir-renju fi klassijiet u dawn tal-aħħar ġew miġbura f'fajla għal annimali u f'diviżjonijiet għal pjanti.</p>
Skemi ta' klassifikazzjonijiet użati matul iż-żminijiet

<p>Kun af li l-ekwivalenzi f'din it-tabella mhumiex eżatti. Pereżempju, Haeckel poġġa lill-<ref target="https://mt.wikipedia.org/wiki/Algi_ħomor">algi ħomor</ref> (fil-klassifika ta' Haeckel Florideae u fil-klassifiki moderni <ref target="https://mt.wikipedia.org/wiki/Florideophyceae">Florideophyceae</ref>) u l-<ref target="https://mt.wikipedia.org/wiki/Algi_blu-ħodor">algi blu-ħodor</ref> (fil-klassifika ta' Haeckel Archephyta u fil-klassifiki moderni <ref target="https://mt.wikipedia.org/wiki/Cyanobacteria">Cyanobacteria</ref>) fir-renju <ref target="https://mt.wikipedia.org/wiki/Plantae">Plantae</ref>, filwaqt li fl-iskemi ta' klassifika moderna huma kkunsidrati bħala membri tar-renji <ref target="https://mt.wikipedia.org/wiki/Protista">Protista</ref> u <ref target="https://mt.wikipedia.org/wiki/Bacteria">Bacteria</ref> rispettivament. Madanakollu, għalkemm hemm xi nuqqasijiet fl-ekwivalenzi, din hija tabella semplifikata utli xorta waħda.</p>
Ħoloq esterni
<list type="unordered"><item><ref target="http://home.manhattan.edu/~frances.cardillo/plants/intro/plntlist.html">Klassifikazzjoni ta' Whittaker</ref></item></list>
</text></body></html>