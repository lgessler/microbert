<html><body><text id="wikipedia_mt_wikipedia_org__2454.html" ns="0" revid="231537" sourceurl="https://mt.wikipedia.org/wiki/Plutone_(mitolo%C4%A1ija)" title="Plutone (mitoloġija)" type="wikipedia">Plutone (mitoloġija)<figure><caption><hi rend="italic">Plutone</hi>, ta' <ref target="https://mt.wikipedia.org/wiki/Agostino_Carracci">Agostino Carracci</ref> (1592).</caption></figure>
<p>Fil-<ref target="https://mt.wikipedia.org/wiki/Mitoloġija_Rumana">mitoloġija Rumana</ref>, <hi rend="bold">Plutone</hi> (jew <hi rend="bold">Plutun</hi>, bil-<ref target="https://mt.wikipedia.org/wiki/Latin">Latin</ref> <hi rend="italic">Pluto</hi>, bil-<ref target="https://mt.wikipedia.org/wiki/Grieg_Antik">Grieg Antik</ref> Πλούτων <hi rend="italic">Plouton</hi>) kien l-alla tad-<ref target="https://mt.wikipedia.org/wiki/Dinja_ta'_Taħt">Dinja ta' Taħt</ref>. L-ekwivalenti tiegħu fil-<ref target="https://mt.wikipedia.org/wiki/Mitoloġija_Griega">mitoloġija Griega</ref> kien <ref target="https://mt.wikipedia.org/wiki/Ħajdes">Ħajdes</ref>(Ἅιδης/ᾍδης, Hāidēs), għalkemm Plutone kien inqas aħrax. L-isem sikwit jiġi konfuż ma' diak ta' <ref target="https://mt.wikipedia.org/wiki/Pluto_(alla)">Pluto</ref> (bil-Grieg antik  Πλοῦτος <hi rend="italic">Ploutos</hi>), l-alla Grieg tal-Ġid.</p>
Il-mit
<figure><caption><ref target="https://mt.wikipedia.org/wiki/Orfew">Orfew</ref> quddiem Plutone u Proserpina. Inċiżjoni ta' <ref target="https://mt.wikipedia.org/wiki/Virgil_Solis">Virgil Solis</ref> għal <hi rend="italic"><ref target="https://mt.wikipedia.org/wiki/Il-metamorfożi">Il-metamorfożi</ref> ta' <ref target="https://mt.wikipedia.org/wiki/Ovidju">Ovidju</ref>, Ktieb X, 11-52.</hi></caption></figure>
<p>Pluto kien bin <ref target="https://mt.wikipedia.org/wiki/Saturnu_(mitoloġija)">Saturnu</ref> u <ref target="https://mt.wikipedia.org/wiki/Opi">Opi</ref> u żewġ <ref target="https://mt.wikipedia.org/wiki/Proserpina">Proserpina</ref>, li ħataf biex jiżżewiġha. Omm Proserpina, <ref target="https://mt.wikipedia.org/wiki/Cerere_(mitoloġija)">Cerere</ref>, kienet tant milquta li ġiegħlet li ssir ix-<ref target="https://mt.wikipedia.org/wiki/Xitwa">xitwa</ref>.</p>
<p>Il-palazz tiegħu jinsab f'nofs it-<ref target="https://mt.wikipedia.org/wiki/Tartaru_(mitoloġija)">Tartaru</ref>, fejn bħala sovran jikkmanda l-istat tiegħu u jiddetta l-liġijiet inflessibbli tiegħu. Is-suġġetti tiegħu, dellijiet ħfief u kważi kollha miżerabbli, huma numerużi daqs il-mewġ tal-baħar u l-istilel tas-sema: dawk kollha li l-mewt taħsad mill-wiċċ tad-dinja jaqgħu taħt ix-xettru ta' dan l-alla jew issiru l-priża tiegħu. Mill-jum li ħa s-setgħa f'idejh, ħadd mill-ministri tiegħu qatt kiser l-ordnijiet tiegħu u l-ebda wieħed mis-suġġetti tiegħu qatt ipprova jirbella. Mit-tliet allat sovrani li jikkontrollaw id-dinja, hu biss qatt ma kellu biża' ta' insubordinazzjoni jew diżubbidjenza u l-awroritàa tiegħu hi rikonoxxuta universalment.</p>
Il-kult
It-tmienja magħżulin

<p><hi rend="bold">Plutone</hi> huwa figura tal-<ref target="https://mt.wikipedia.org/wiki/Mitoloġija_Rumana">mitoloġija Rumana</ref>, l-alla tal-mejtin u tad-dinja l-oħra. Jikkorrispondi għall-alla tal-<ref target="https://mt.wikipedia.org/wiki/Mitoloġija_Griega">mitoloġija Griega</ref>, <ref target="https://mt.wikipedia.org/wiki/Ade">Ade</ref>. Plutone, li xi mindaqqiet kienu jsibuh ukoll bħala <ref target="https://mt.wikipedia.org/wiki/Dite">Dite</ref>, kien miżżewweġ lil <ref target="https://mt.wikipedia.org/wiki/Proserpina">Proserpina</ref>.</p>
<p>Flimkien ma' <ref target="https://mt.wikipedia.org/wiki/Ġove_(mitoloġija)">Ġove</ref> u <ref target="https://mt.wikipedia.org/wiki/Nettunu_(mitoloġija)">Nettunu</ref>, Plutone għen biex iwaqqgħu lil missierhom, <ref target="https://mt.wikipedia.org/wiki/Saturnu_(mitoloġija)">Saturnu</ref> mill-poter. Huma u jaqsmu d-dinja bejniethom, Ġove għażel is-smewwiet bħala r-renju tiegħu, l-għażla ta' Nettunu waqgħet fuq is-saltna tal-<ref target="https://mt.wikipedia.org/wiki/Baħar">baħar</ref>, waqt li Plutone laħaq ir-renjant tad-dinja ta' taħt.</p>
<p>Oriġinarjament kien meqjus bħala alla aħrax u bla ħniena, li la jagħti widen lit-talb u wisq anqas lis-sagrifiċċji. Il-karatteristiċi twajba u inqas feroċi tiegħu iżda, tperrċu fil-kulti u fit-twemmin popolari fejn deher bħala għajn ta' prosperità u providenza għaliex kien irodd ħwejjeġ merfugħin taħt l-art bħall-minerali u l-prodotti tar-raba'. Ta' spiss il-kult tiegħu kien jiġi assoċjat ma dak ta' <ref target="https://mt.wikipedia.org/wiki/Ċerere">Ċerere</ref>.</p>
</text></body></html>