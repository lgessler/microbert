<html><body><text id="wikipedia_mt_wikipedia_org__21038.html" ns="0" revid="273902" sourceurl="https://mt.wikipedia.org/wiki/Alfabett_Malti" title="Alfabett Malti" type="wikipedia">Alfabett Malti<p>L-<hi rend="bold">alfabett Malti</hi> huwa l-<ref target="https://mt.wikipedia.org/wiki/Alfabett">alfabett</ref> li jintuża sabiex jinkiteb il-<ref target="https://mt.wikipedia.org/wiki/Lingwa_Maltija">Malti</ref>. Dan huwa l-uniku alfabett li jikteb <ref target="https://mt.wikipedia.org/wiki/Lingwi_Semitiċi">lingwa Semitika</ref> b'<ref target="https://mt.wikipedia.org/wiki/Alfabett_Latin">alfabett modern Latin</ref>. Għal din ir-raġuni, minbarra l-ittri tal-alfabett Latin, dan jinkludi wkoll <ref target="https://mt.wikipedia.org/wiki/Ittra_(alfabett)">ittri</ref> <ref target="https://mt.wikipedia.org/wiki/Dijakritiku">dijakritiċi</ref> li jarrikkixxuh b'tali mod li jesprimi b'mod l-aktar preċiż <ref target="https://mt.wikipedia.org/wiki/Fonema">fonemi</ref>, ħsejjes u intonazzjonijiet Semitiċi.</p>
<p>Kellhom jgħaddu żewġ sekli u iktar minn tnax-il verżjoni biex l-alfabett attwali jiġi stabbilit uffiċjalment fl-1 ta' Jannar 1934. Il-ħolqien ta' dan l-alfabett kien neċessarju sabiex jippermetti lill-Malti biex ma jibqax iktar bħala lingwa mitkellma biss. Dan kollu sar grazzi għal ġabra ta' studjużi <ref target="https://mt.wikipedia.org/wiki/Malta">Maltin</ref> li kienu jiffurmaw l-<ref target="https://mt.wikipedia.org/wiki/Akkademja_tal-Malti">Akkademja tal-Malti</ref>. L-Akkademja kellha taffaċċja diversi diffikultajiet sabiex tadatta l-alfabett Latin f'lingwa Semitika; ix-xena politika, li rat kunflitt bejn sostenituri tal-irredentiżmu Taljan u l-okkupanti Ingliżi, ir-reliġjon u t-tradizzjonijiet kienu ostakli.</p>
<p>L-alfabett jikkonsisti minn 30 ittra:</p>
<p>A a, B b, Ċ ċ, D d, E e, F f, Ġ ġ, G g, GĦ għ, H h, Ħ ħ, I i, IE ie, J j, K k, L l, M m, N n, O o, P p, Q q, R r, S s, T t, U u, V v, W w, X x, Ż ż, Z z.</p>
Storja
<p>Il-Malti kien għal ħafna żmien lingwa mitkellma biss; il-popolazzjoni kienet tikkomunika bil-Malti imma kienu jintużaw l-ittri <ref target="https://mt.wikipedia.org/wiki/Lingwa_Sqallija">Sqallin</ref> sabiex jinkiteb. Fil-fatt, fis-<ref target="https://mt.wikipedia.org/wiki/Lingwa_Sikulu-Għarbija">Sikulu-Għarbi</ref> bil-Malti, il-kliem u l-kitba fl-arċipelagu Malti segwew evoluzzjoni parallela għal dik fi <ref target="https://mt.wikipedia.org/wiki/Sqallija">Sqallija</ref>, b'din tal-aħħar mis-Sikulu-Għarbi għall-Isqalli.</p>
<p>Huwa stmat li l-oriġini tal-Malti jmur lura għas-seklu 11,<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> però huwa biss fis-seklu 15 li dehru l-ewwel traċċi ta' kitba bil-Malti grazzi għal atti notarili. Dawn l-atti huma miktubin bl-Isqalli, imma l-ismijiet tal-persuni u l-postijiet huma miktubin bil-Malti flimkien ma' <ref target="https://mt.wikipedia.org/wiki/Traskrizzjoni_fonetika">traskrizzjoni fonoloġika u fonetika</ref>. L-alfabett użat ma kienx adattat, it-traskrizzjoni kienet b'mod każwali u, għal <ref target="https://mt.wikipedia.org/wiki/Fonema">fonema</ref> bil-Malti kienu jikkorrispondu <ref target="https://mt.wikipedia.org/wiki/Grafema">grafemi</ref> bl-Isqalli ħafna drabi differenti (it-traskrizzjoni tal-"k" jew "ch" u "i" jew "j" tiegħu kienet tagħti grafija Maltija, "knisja" jew waħda pjuttost Sqallija, "chnisia").<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>


Biblijografija
<list type="unordered"><item>Martine Vanhove, "<ref target="http://www.persee.fr/web/revues/home/prescript/article/remmm_0997-1327_1994_num_71_1_1642">La langue maltaise: un carrefour linguistique</ref>" f'<hi rend="italic">Revue du monde musulman et de la Méditerranée</hi>, 1994, kap. 71, pġ. 167–183</item>
<item>Tony Cardona, <hi rend="italic">Introduzzjoi għal-Lingwistika Maltija</hi>, Mireva Publications, Malta, 1997</item></list>
Ħoloq esterni
<list type="unordered"><item><ref target="http://www.kunsilltalmalti.gov.mt/">Il-Kunsill Nazzjonali tal-Ilsien Malti</ref></item></list>
</text></body></html>