<html><body><text id="wikipedia_mt_wikipedia_org__25372.html" ns="0" revid="260668" sourceurl="https://mt.wikipedia.org/wiki/Antonio_Vivaldi" title="Antonio Vivaldi" type="wikipedia">Antonio Vivaldi
<p><hi rend="bold">Antonio Lucio Vivaldi</hi> (Venezja, 4 ta' Marzu 1678 – Vjenna, 28 ta' Lulju 1741) kien kompożitur u vjolinista Taljan <ref target="https://mt.wikipedia.org/wiki/Il-Paġna_prinċipali#cite_note-grove-1">[1]</ref><ref target="https://mt.wikipedia.org/wiki/Il-Paġna_prinċipali#cite_note-italia-2">[2]</ref><ref target="https://mt.wikipedia.org/wiki/Il-Paġna_prinċipali#cite_note-3">[3]</ref>, li kien jgħix fir-Repubblika ta' Venezia, meqjus bħala wieħed mill-aqwa esponenti tal-Barokk mużikali.  </p>
<p>Kien qassis imma ma kienx iqaddes għal raġunijiet tas-saħħa. Kellu l-laqam ta' "il Prete rosso" (il-qassis l-aħmar) minħabba li kellu xagħru aħmar. </p>
<p>Kien wieħed mil-vjolinisti l-aktar <hi rend="italic">vituosi</hi> ta' żmienu u wieħed mill-aqwa kompożituri tal-mużika barokka. Hu meqjus bħala l-mużiċista l-aktar importanti, influwenti u oriġinali tal-epoka tiegħu. Vivaldi għamel kontribut sinjifikattiv fl-iżvilupp tal-kunċert, fuq kollox dak solistiku (ġeneru mibdi minn <ref target="https://mt.wikipedia.org/wiki/Giuseppe_Torelli">Giuseppe Torelli</ref>), u fit-teknika tal-vjolin u tal-<ref target="https://mt.wikipedia.org/wiki/Orkestrazzjoni">orkestrazzjoni</ref>. Ħadem ukoll fil-qasam tal-opera lirika u x-xogħol vast tiegħu jinkludi ħafna kunċerti, sonati, u mużika saġra.</p>
<p>Ix-xogħlijiet tiegħu fi żmienu influwenzaw għad kbir mill-kompożituri, fosthom il-ġenju kbir tal-barokk <ref target="https://mt.wikipedia.org/wiki/Johann_Sebastian_Bach">Johann Sebastian Bach</ref>, imma wkoll <ref target="https://mt.wikipedia.org/wiki/Johann_Georg_Pisendel">Pisendel</ref>, <ref target="https://mt.wikipedia.org/wiki/Johann_David_Heinichen">Heinichen</ref>, <ref target="https://mt.wikipedia.org/wiki/Jan_Dismas_Zelenka">Zelenka</ref>, <ref target="https://mt.wikipedia.org/wiki/Joseph_Bodin_de_Boismortier">Boismortier</ref>, <ref target="https://mt.wikipedia.org/wiki/Michel_Corrette">Corrette</ref>, <ref target="https://mt.wikipedia.org/wiki/Willem_de_Fesch">De Fesch</ref>, <ref target="https://mt.wikipedia.org/wiki/Johann_Joachim_Quantz">Quantz</ref> u wara influwenzaw mużiċisti klassiċi kbar bħal <ref target="https://mt.wikipedia.org/wiki/Wolfgang_Amadeus_Mozart">Wolfgang Amadeus Mozart</ref>, <ref target="https://mt.wikipedia.org/wiki/Gioacchino_Rossini">Gioacchino Rossini</ref> u <ref target="https://mt.wikipedia.org/wiki/Ludwig_van_Beethoven">Ludwig van Beethoven</ref> (pereżempju s-<ref target="https://mt.wikipedia.org/wiki/Sinfonija_nru_6_(Beethoven)">Sinfonija Pastorali</ref>). Mill-kompożizzjonijiet tiegħu l-aktar magħrufa huma l-erba' kunċerti għall-vjolin bl-isem ta' <hi rend="italic"><ref target="https://mt.wikipedia.org/wiki/L-erba'_Staġuni">L-erba' Staġuni</ref></hi>, eżempju famuż ta' mużika bis-suġġett. Kif ġaralhom ħafna komożituri barokki, wara mewtu ismu u l-mużika tiegħu intesew. Kien biss bis-saħħa tar-riċerka ta xi mużikoloġi tes-seklu 20, bħal <ref target="https://mt.wikipedia.org/wiki/Arnold_Schering">Arnold Schering</ref>, <ref target="https://mt.wikipedia.org/wiki/Marc_Pincherle">Marc Pincherle</ref>, <ref target="https://mt.wikipedia.org/wiki/Alberto_Gentili">Alberto Gentili</ref> u <ref target="https://mt.wikipedia.org/wiki/Alfredo_Casella">Alfredo Casella</ref>, <ref target="https://mt.wikipedia.org/wiki/Gian_Francesco_Malipiero">Gian Francesco Malipiero</ref> li Vivaldi reġa' ġie skopert u sar wieħed mill-kompożituri l-aktar magħrufin u esekwiti.</p>
Bijografia
<p>Id-dokumenti dwar il-ħajja ta' Vivaldi huma skarsi ħafna għaliex qabel is-seklu 20 l-ebda bijografu ma interessa ruħu li jirrikostruwixxiha. Il-bijografija għad fiha ħafna lakuni u ineżattezzi; xi perjodi minn ħajtu għadna ma nafu xejn fuqhom, bħall-vjaġġi li suppost għamel fl-<ref target="https://mt.wikipedia.org/wiki/Italja">Italja</ref> u fl-<ref target="https://mt.wikipedia.org/wiki/Ewropa">Ewropa</ref>. Allura wieħed irid jirreferi għax-xhieda diretta tal-epoka, b'mod partikulari dik ta' <ref target="https://mt.wikipedia.org/wiki/Charles_de_Brosses">Charles de Brosses</ref>, <ref target="https://mt.wikipedia.org/wiki/Carlo_Goldoni">Carlo Goldoni</ref>, tal-arkitett Ġermaniż <ref target="https://mt.wikipedia.org/wiki/Johann_Friedrich_Armand_von_Uffenbach">Johann Friedrich Armand von Uffenbach</ref>, li kienu iltaqgħu mal-kompożitur. Tagħrif ieħor ġej minn xi manuskritti u dokumenti misjubin f'diversi arkivji fl-Italja u f'pajjiżi oħra.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref> Biex nagħtu żewġ eżempji konkreti: Kien biss fl-1938 li setgħet tiġi determinata id-data ta' mewtu, mill-att misjub Vjenna. u fl-1963 instabet id-data t-twelid fuq l-att tal-magħmudija (qabel is-sena ta' twelidu, 1678, kienet biss dedotta  mill-fażijiet magħrufin tal-karriera ekkleżjastika tiegħu). </p>
It-tfulija u ż-żogħżija
<figure><caption>Knisja ta' San Giovanni in Bragor, fejn tgħammed Antonio Vivaldi</caption></figure>
<p>Antonio Vivaldi twieled nhar  il-Ġimgħa l-4 ta' Marzu <ref target="https://mt.wikipedia.org/wiki/Venezja">Venezja</ref> u tgħammed id-dar mill-majjistra  Margarita Veronese għax kien fil-periklu tal-mewt. Rega' tgħammed formalment xagħrejn wara fis-6 ta' Mejju fil-knisja ta' San Giovanni in Bragora, mhux 'il bogħod minn fejn jaħsbu li kien joqgħod Vivaldi, f'bini fil-proprjetà tal-familja nobiljari Salamon, fil-parroċċa ta' La Bragora, fis-<hi rend="italic">sestiere</hi> ta' Castello. Il-parrinu tal-magħmudija kien Giovanni Antonio Veccellio, sid ta' spiżerija popolari fuq ir-Riva degli Schiavoni, l-ispiżerija "all'Insegna del Doge", kien ilu għarmel sentejn mill-kuġina ta' omm Antonio.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref></p>
<p>Missieru Giovanni Battista Vivaldi (madwar l-1655-1736), kien bin ħajjat minn Brescia, li wara mewtu l-familja marret toqgħod Venezja. Kienu joqoqħdu fil-post imsejjaħ "il-fran tal-Arsenale", fil-parroċċa ta' San Martino fejn Giovanni kien jaħdem ta' barbier u vjolinista. Ommu, Camilla Calicchio (1653-1728), kienet bint Camillo Calicchio, ħajjat minn Pomarico, provinċja ta' Matera,<ref target="https://mt.wikipedia.org/wiki/Il-Paġna_prinċipali#cite_note-6">[6]</ref> li fl-1651, ta' tnejn u għoxrin sena kien mar Venezja, u Zanetta Temporini, mara ta' karattru qawwi , kellha tletin sena meta żżewġet fl-istess sena 1651.<ref target="https://mt.wikipedia.org/wiki/Il-Paġna_prinċipali#cite_note-:0-7">[7]</ref> Camilla u Giovanni Battista żżewġu fil-11 ta' Ġunju 1676 u kellhom b'kollox tnax-il wild, li fosthom tlieta mietu żgħar. Dawn kienu: Gabriela Antonia (1676-1678), Antonio Lucio (1678-1741), Margarita Gabriella (1680-1750), Cecilia Maria (1683-1767), Bonaventura Tomaso (1685-post 1718), Zanetta Anna (1687-1762), Francesco Gaetano (1690-1752), Iseppo Santo (1692-1696), Gerolama Michela (1694-1696) u Iseppo Caetano (1697-post 1729).<ref target="https://mt.wikipedia.org/wiki/Il-Paġna_prinċipali#cite_note-8">[8]</ref> Minn dawn Antonio biss għażel il-karriera mużikali.</p>
<figure><caption><ref target="https://mt.wikipedia.org/wiki/Francesco_Guardi">Francesco Guardi</ref>: <hi rend="italic">Piazza San Marco, Venezja</hi> (circa 1776), Vjenna, Kunsthistorisches Museum; il-knisja ta' San Geminiano ta' <ref target="https://mt.wikipedia.org/wiki/Jacopo_Sansovino">Jacopo Sansovino</ref>, li twaqqgħet fir-risistemazzjoni Napoleonika kienet fil-Piazza San Marco, quddiem il-bażilka.</caption></figure>
<p>Missieru kien x'aktarx interessat ħafna aktar fil-mużika milli fix-xogħol ta' barbier, infatti fl-1685 aċċetta x-xogħol pretiġjuż ta' vjolinista tal-basilka ta' San Marco, li dak iż-żmien kienet għadha kappella privata tad-Doge u mhux sede veskoviliu fiha kienu jiċċelebraw biss f'okkażjonijiet speċjali. Fl-istess sena nħatar il-famuż <ref target="https://mt.wikipedia.org/wiki/Giovanni_Legrenzi">Giovanni Legrenzi</ref> bħala Maestro ta' din il-kappella. Flimkien ma' dan u mal-kollega tiegħu <ref target="https://mt.wikipedia.org/wiki/Antonio_Lotti">Antonio Lotti</ref>, Giovanni Battista Vivaldi waqqaf is-<hi rend="italic">Sovvegno dei musicisti di S. Cecilia</hi>, konfraternità ta' mużiċisti Venezjani. Ma' dan l-impen fl-1689 żied dak ta' għalliem tal-vjolin fl-isptar <hi rend="italic">dei Mendicanti</hi>.</p>
<p>Antonio Vivaldi x'aktarx tgħallem idoqq il-vjolin minn missieru. Wera talent kbir kmieni ħafna u kien jitħalla jmur għand il-mużiċisti tal-Kappella tad-Doge. X'aktarx kien jgħallmu l-Maestro di Cappella Giovanni Legrenzi, però dan ma setax kellu influwenza kbira billi miet fl-1690 meta Vivaldi kellhom xi 12-il sena. Immma m'hemmx dubju li Vivaldi tgħallem ħafna mill-mużiċisti tal-kappella ta' San Marco mindu kien għadu żgħir. Ftit ftit ħa post missieru Giovanni Battista Vivaldi, vjolinista ta' xi fama, li rwol tiegħu fil-ħajja u l-karriera ta' ibnu bilfors kien importanti u fit-tul, billi miet xi ħames snin qabel ibnu.</p>
<p>Il-karriera ekkleżjastika taż-żagħżugħ Antonio bdiet fit-18 ta' Settembru 1693, meta laħaq l-età minima għat-tonsura, minn idejn il-patrijarka ta' Venezja, li sar il-Kardinal Badoero. Kompla l-istudji tiegħu fil-knisja ta' San Geminiano u ta' San Giovanni in Oleo. Kif kienet id-drawwa baqa' jgħix mal-familja fil-parroċċa ta' San Giovanni Battista f'Bragora. Il-mużika ma abbandunahiex; anzi minħabba l-ħila tiegħu fuq il-vjolin fl-1696 kien diġà ġie impjegat bħala vjolinista soprannumerarju matul il-funzjonijet tal-miled fil-kappella tal-bażilka ta' San Marco, fejn deher l-ewwel darba fil-pubbliku. Fl-istess żmien kien jagħmel parti mill-grupp tal-'<hi rend="italic">Arte dei sonadori</hi>.</p>
<p>Fl-4 ta' April 1699 ħa l-ordni minuri ta' suddjaknu fil-knisja ta' S. Giovanni in Oleo u, fit-18 ta' Settembru 1700 ġie ordnat djaknu. Fit-23 ta' Marzu 1703 ġie ordnat qassis. Baqa' jgħix id-dar u jaħdem ma' missieru. Laqqmuh <hi rend="italic">il Prete Rosso</hi> (il-Qassis l-Aħmar) minħabba l-kulur ta' xagħru, allavolja kien moħbi bil-parrokka kif kienet il-moda dak iż-żmien. </p>
<p>Mill-1704 waqaf iqaddes minħabba raġunijiet tas-saħħa. X'aktarx kien ibati minn xi forma ta' ażma ("għafsa tas-sider") li kien ilu jbati biha mit-twelid,<ref target="https://mt.wikipedia.org/wiki/Il-Paġna_prinċipali#cite_note-9">[9]</ref> u minħabba tagħha ma kienx jista' jkompli l-quddiesa sal-aħħar mingħajr ma jħalli l-artal.</p>
L-attività fi ħdan il-<hi rend="italic">Pio Ospedale della Pietà</hi>
<figure><caption>Gabriele Bella: <hi rend="italic">La cantata delle putte delli Ospitali</hi> (1720 circa) - Venezja, Palazzo Querini Stampalia</caption></figure>
<p>Minkejja li kien għadu żaghżugħ, il-fama tiegħu malajr bdiet tinfirex u fl-1 ta' Settembru 1703 nħatar bħala <hi rend="italic">maestro</hi> tal-vjolin mill-awtorità tal-<hi rend="italic">Pio Ospedale della Pietà</hi> bi stipendju ta' 60 dukat fis-sena; baqa' hemm sal-1720. Il-<hi rend="italic">Pio Ospedale della Pietà</hi> li twaqqaf fl-1346 kien l-isptar l-aktar prestiġjuż mill-erba' sptarijiet femminili ta' Venezja (it-tlieta l-oħra kienu l-<hi rend="italic">Ospedale degli Incurabili</hi>, l-<hi rend="italic">Ospedale dei Mendicanti</hi> u l-<hi rend="italic">Ospedale dei Derelitti ai SS. Giovanni e Paolo</hi>), u fih kienu jieħdu ħsieb it-tfal orfni jew minn familji fqar ħafna li kienu jitgħallmu sengħa u jħallu l-istitut ta' 15-il sena. Il-bniet minflok kienu jirċievu edukazzjoni mużikali u dawk  ta' talent kienu jsiru membri tal-isptar. Dawn kienu jinqasmu fi tlieta skont l-abbiltà tagħhom: <hi rend="italic">figlie di coro</hi>, <hi rend="italic">privilegiate di coro</hi>, u <hi rend="italic">maestre di coro</hi> li kienu jgħallmu. Il-kronista dilettant tal-mużika, Charles de Brosses, kien impressjonat: </p>
<p>F'Awwissu ta' 1704 l-istipendju tiegħu sar ta' 100 dukat u miegħu żid il-pożizzjoni  ta' għalliem tal-viola da gamba u fl-1705 ngħata l-inkarigu tal-kompożizzjoni u l-eżekuzzjoni tal-kunċerti, b'salarju akbar ta' 150 dukat, somma modesta ħafna li kien miżjud magħha l-ħlas tal-quddies ta' kuljum għall-<hi rend="italic">Pietà</hi> u l-familji għanja patrizji. </p>
<p>F' <hi rend="italic">Les Confessions </hi>, <ref target="https://mt.wikipedia.org/wiki/Jean-Jacques_Rousseau">Jean-Jacques Rousseau</ref> jagħti xhieda oħra ral-kwalità tal-kwalità ta' dawn it-tfajliet tal-orkestra, li hu seta' jappreza personalment matul iż-żmien li għadda Venezja, meta mill-1743 sal-1744 kien segretarju tal-ambaxxatur Franċiż f'Venezja:</p>
<figure><caption><ref target="https://mt.wikipedia.org/wiki/Francesco_Guardi">Francesco Guardi</ref>: <hi rend="italic">Concerto di dame al Casino dei Filarmonici</hi> (1782), <ref target="https://mt.wikipedia.org/wiki/Munich">Munich</ref>, Alte Pinakothek</caption></figure>
<p>Il-fatt li kellu għad-diżpożizzjoni tiegħu dawn l-istrumentalisti u kantanti esperti mingħajr ħsieb ta' numru, ħin jew spejjeż kien ta' vantaġġ kbir għall-kompożitur billi hekk kellu libertà kbira fil-kreatività u l-isperimentazzjoni f'kull tip ta' kumbinazzjoni tal-organiku strumentali. F'din l-epoka il-<hi rend="italic">maestro</hi> tal-vjolin żagħżugħ kien żgur beda il-karriera tiegħu ta' kompożitur u kien qiegħed isir magħruf għall-ewwel opri tiegħu mifruxin f'manuskritti, u l-fama li kien beda jieħu setgħet tiġġustifika  ntgħażel biexjiġi afdat dan il-post importanti. Id-direzzjoni mużikali tal-Pietà kinet affdata mill-1801 lil <ref target="https://mt.wikipedia.org/wiki/Francesco_Gasparini">Francesco Gasparini</ref>, "<hi rend="italic">maestro di coro</hi>". Dan il-mużiċista ta' talent kbir , attiv ħafna fil-kompożizzjoni, kien jiddeika l-parti l-kbira ta' ħinu jaħdem fuq l-opri fit-Teatro Sant'Angelo.<ref target="https://mt.wikipedia.org/wiki/Il-Paġna_prinċipali#cite_note-10">[10]</ref> Allura kien iħalli f'idejn Vivaldi għad kbir, dejjem jikber, ta' dmirijiet li fl-aħħar Vivaldi fil-vrità sar l-animatur mużikali prinċipali tal-<hi rend="italic">Ospedale</hi>.</p>
<p>Ir-relazzjonijiet tiegħu mal-kunsill direttiv tal-Ospedale, jekk noqgħodu fuq il-ftit dokumenti li baqa', jidhru li kienu jvarjaw. Kull sena it-tmexxija tal-istitut Venezjan kienu jiltaqgħu biex jivvutaw fuq il-post ta' maestro. Vivaldi kien rarament spostat imma fl-1709 tilef il-post b'7 voti kontra u 6 favur. Però wara li baqa' jaħdem għal rasu bħala mużiċista għal sena oħra, fl-1711 reġa' nħatar fil-Pietà wara votazzjoni tal-kunsill tal-istitut. Dan kien x'aktarx għax id-direzzjoni  kienu fehmu l-importanza tiegħu  fl-iskola. Fl-1713 sar risponsabli għall-attività mużikali tal-istitut u fl-1716 "maestro de' concerti". L-istudjużi tal-ħajja ta' Vivaldi, bħal Michael Talbot u Micky White, jiddubitaw jekk kienx qata' formalment kull inpen min mal-Pietà matul is-snin li ma kienx jgħallem hemm. Hemm probabbiltà kbira li Vivaldi kompla jforni l-Pietà b'kunċerti u kompożizzjonijiet oħra matul ħajtu kollha, anki privatament.</p>
<figure><caption><hi rend="italic">Il Pio Ospedale della Pietà sulla Riva Degli Schiavoni</hi> (1686), Venezja, kollezzjoni privata</caption></figure>
<p>Kien matul dawn is-snin li Vivaldi kiteb il-parti l-bira tal-mużika tiegħu, li tikkonsisti f'ħafna opri u anke għadd kbir ta' kunċerti. fl-1705 ġiet ippubblikata l-ewwel ġabra tiegħu, Opus 1, ġabra ta' 12-il sonata għal tlieta ddedikata lin-nobbli Venezjan Annibale Gambara, li kienu għadhom fl-istil neocorrelljan . Fl-1708<ref target="https://mt.wikipedia.org/wiki/Il-Paġna_prinċipali#cite_note-sardelli-11">[11]</ref> dehret ġabra oħra ta' 12-il sonata għall-vjolin  u l-basso  continuo (Opus 2), imma l-fama laħqet il-livell internazzjonali bil-kollezzjoni ta' 12-il kunċert għall-arki, <hi rend="italic"><ref target="https://mt.wikipedia.org/wiki/L'estro_armonico">L'estro armonico</ref></hi> (Opus 3), li ġie stampat <ref target="https://mt.wikipedia.org/wiki/Amsterdam">Amsterdam</ref> fl-1711 bis-saħħa tal-editur Estienne Roger, li kien aktar 'il quddiem fit-teknika ġdida tal-istampa mill-edituri Venezjani Sala u Bortoli. Il-ħarġa tagħha ġiet ippubblikizzata b'avviż f'<hi rend="italic">The Post Man</hi> ta' Londra. Dawn il-kunċerti kellhom suċċess tremend fl-Ewropa kollha u kienu segwiti fl-1714 minn <hi rend="italic">La stravaganza</hi> (Opus 4), ġabra ta' kunċerti.</p>
<p>Fi Frar tal-1711 Vivaldi, flimkien ma' missieru mar <ref target="https://mt.wikipedia.org/wiki/Brescia">Brescia</ref>, fejn ikkonsinna l-i<hi rend="italic">Stabat Mater</hi> RV 621 lill-Kongregazzjoni tal-Oratorju ta' San Filippu Neri li kienu kkommissjonawha. Fl-1718 beda perjodu ta' vjjaġġi ta' sikwit, imma qatt ma qata' r-rabtiet li kellu mal-Pietà. Mill-atti reġistrati nistgħu naraw li bejn l-1723 u l-1729 tħallas għall-kompożizzjoni ta' mill-inqas 140 kunċert.</p>
Impreżarju tal-opra fit-Teatru Sant'Angelo
<p>F'Venezja tal bidu tas-seklu XVIII l-opra kienet id-divertiment mużikali l-aktar popolari u l-aktar ta' qligħ għall-kompożituri. Kien hemm bosta teatri jikkompetu bejniethom. Sa ftit snin ilu kienu jaħsbu li l-ewwel xogħol teatrali Vivaldjan kien <hi rend="italic">Ottone in villa</hi> (RV 729), irrappreżentat fit-Teatro delle Grazie ta' Vicenza f'Mejju tal-1713. Però wara riċerki ġodda instab li Vivaldi kiteb l-ewwel opra fl-1705 jew qabel għax f'din is-sena lesta <hi rend="italic">Creso tolto alle fiamme</hi> (RV Anh. 138) ta' Girolamo Polani għat-Teatru Sant'Angelo ta' Venezja. Fl-1714 sar impreżarju kif ukoll <hi rend="italic">direttore delle musiche</hi> f'dan it-teatru fejn lesta it-tielet opra tiegħu <hi rend="italic">Orlando finto pazzo</hi> (RV 727). Madankollu ma jidhirx li d-dramm kellu s-suċċess mistenni, u biex "isalva" l-istaġun, l-impreżarju Vivaldi kellu jirranġa b'xi tibdiliet u b'xi żididiet <hi rend="italic">Orlando</hi> ta' Giovanni Alberto Ristori, li kienet ġa ppreżentata s-sena ta' qabel. Fl-1715 tela' pastiċċ, <hi rend="italic">Nerone fatto Cesare</hi> (RV 724, mitluf), bil-mużika ta' diversi kompożituri u 11-il arja minn Vivaldi stess.</p>
<p>Is-sena 1716 rat ir-rappreżentazzjoni ta' <hi rend="italic">Arsilda, regina di Ponto</hi> (RV 700), li x'aktarx kienet suċċess billi wara l-opra ta' warajha <hi rend="italic">(L'incoronazione di Dario, RV 719</hi>), ġew proposti rappreżentazzjonijiet bl-istess atturi żagħżagħ ħafna (l-aqwa fosthom Annibale Pio Fabri, Anna Vicenza Dotti u Maria Teresa Cotte jew Cotti)<ref target="https://mt.wikipedia.org/wiki/Il-Paġna_prinċipali#cite_note-12">[12]</ref>. Fl-istess sena ġiet rappreżentata <hi rend="italic">La costanza trionfante degli amori e degl'odii</hi> (RV 706), fit-teatru żgħir San Moisè.</p>
<p>Fl-istess perjodu il-Pietà ikkommissjonatlu diversi xogħlijiet liturġiċi. L-aktar importanti fosthom kienu żewġ oratorji: l-ewwel wieħed, <hi rend="italic">Moyses Deus Pharaonis</hi> (RV 643), li sfortunatament intilef u it-tieni, <hi rend="italic">Juditha triumphans devicta Holofernis barbarie</hi> (RV 644), kompost fl-1716, li hu wieħed mix-xogħlijiet sagri l-aktar magħrufin ta' Vivaldi. It-tieni wieġed kien ikkommissjonat biex jiċċelebra il-vittorja tar-Repubblika ta' Venezja kontra t-<ref target="https://mt.wikipedia.org/wiki/Imperu_Ottoman">Torok</ref> u r-rikonkwista tal-ġżira ta' Corfù. Il-ħdax-il parti, kemm maskili kif ukoll femminili, kienu interpretati mill-bniet tal-Pietà u ħafna arji kellhom partijiet għal strumenti solisti bħal flauti dolci, obwejiet, klarinetti, viola d'amore, mandolini, biex juru t-talent tat-tfajliet anke fi strumenti partikularment rari u li ma jinkisbux faċilment f'dik l-epoka.</p>
<figure><caption><hi rend="italic">Il teatro alla moda</hi> ta' Benedetto Marcello</caption></figure>
<p>Bħala rappreżentant l-aktar jidher tal-istil operistiku modern, Vivaldi kien wieħed mill-bersalji tal-fuljett satiriku <hi rend="italic">Il teatro alla moda</hi>, ippubblkat anonimament fl-1720, imma magħruf li kien miktub mill-mużiċista u letterat Benedetto Marcello. Benedetto Marcello, patrizju u maġistrat Venezjan, li kien ukoll mużiċista apprezzat minn ħafna mill-kontemporanji tiegħu (fosthom <ref target="https://mt.wikipedia.org/wiki/Johann_Sebastian_Bach">Johann Sebastian Bach</ref>), kien jappoġġa viżjoni aristokratika u elitista tal-mużika, u ma kienx lest li japprezza l-aspetti aktar "popolari" tal-produzzjoni operistika tal-epoka tiegħu. Madankollu l-unika referenza espliċita għal Vivaldi fit-<hi rend="italic">Teatro alla moda</hi> hi moħbija fil-frontespizju, fejn sensiela ta' anagrammi li jaħbu l-ismijiet ta' xi persunaġġi magħrufin ħafna fl-epoka, fosthom, <hi rend="italic">"ALDIVIVA"</hi> li tirreferi ċarament għal Vivaldi. Fl-istess frontespizju jidher grupp ta' personaġġi fuq dgħajsa u r-raġel bilwieqfa fuqha liebes kappell tal-qassisin u jdoqq il-vjolin seta' kien karikatura ta' Vivaldi. Fil-bqija, il-fuljett jikkritika u jirridikola aspetti tat-teatru mużikali li kienu mifruxin ħafna dak-ż-żmien imma mhux speċifikament diretti kontra l-attività ta' Vivaldi.</p>
Is-snin tal-maturità
<figure><caption>Antonio Vivaldi f'ritratt postum ta' Lambert Jeune</caption></figure>
<p>Fl-1718 lil Vivaldi offrewlu l-inkarigu prestiġjuż ta' <hi rend="italic">maestro di cappella da camera</hi> fil-qorti ta' Filippu t'Assia-Darmstadt, gvernatur ta' Mantova u dilettant kbir magħruf tal-mużika. Allura mar joqgħod fil-belt Lombarda u baqa' hemm madwar tliet snin.<ref target="https://mt.wikipedia.org/wiki/Il-Paġna_prinċipali#cite_note-13">[13]</ref> Min dan il-perjodu, biex inkunu eżatti mill-istaġun 1720-1721, baqa' xhieda ta' almenu tliet opri, fosthom <hi rend="italic">Tito Manlio</hi> (RV 738), u diversi kantati u serenati. Wara Vivaldi mar <ref target="https://mt.wikipedia.org/wiki/Milan">Milan</ref>, fejn fl-1721 ippreżenta id-dramma pastorali <hi rend="italic">La Silvia</hi> (RV 734) u fl-1722 l-oratorju <hi rend="italic">L'adorazione delli tre re magi al bambino Gesù</hi> (RV 645, mitluf). Ukoll fl-1722 il-kompożitur Venezjan mar <ref target="https://mt.wikipedia.org/wiki/Ruma">Ruma</ref>, fejn kien mistieden mill-Papa Benedettu XIII biex idoqq fil-preżenza tiegħu. Fl-1725 tmar lura Venezja, fejn fl-istess sena pproduċa erba' xogħlijiet teatrali.</p>
<p>Dan kien ukoll li-perjodu li fih kiteb <hi rend="italic"><ref target="https://mt.wikipedia.org/wiki/Le_quattro_stagioni">Le quattro stagioni</ref></hi>, erba' kunċerti għall-vjolin li jirrappreżentaw ix-xeni tan-natura bil-mużika. X'aktarx l-idea li jikkomponi dawn il-kunċerti ġietu  meta kien fil-kampanja madwar Mantova. Dawn kienu konċezzjoni revoluzzjonarja fil-mużika, fihom Vivaldi jirrappreżenta l-ħoss tal-ilma fin-nixxigħat, l-għana tal-għasafar, l-inbiħ tal-klieb, iż-żarżir tan-naħal, l-għajjat tar-rgħajja, it-tempesta, iż-żeffiena fis-sakra, il-lejl sieket, il-festi tal-kaċċa, il-mogħdija bis-silġ, it-tfal jiżżerżqu fuq is-silġ u l-ħoss tan-nar jaqbad. Ma kull kunċert hemm assoċjat sunett miktub minn Vivaldi stess, li jiddesktivi x-xena raffigurata fil-mużika. Dawn ġew ippubblikati bħala l-ewwel erba' kunċerti f'ġabra ta' tnax: <hi rend="italic">Il cimento dell'armonia e dell'inventione</hi> Opus 8, ippubblikata <ref target="https://mt.wikipedia.org/wiki/Amsterdam">Amsterdam</ref>, fl-1725, minn Michel-Charles Le Cène, li ssuċċieda lil Estienne Roger fl-attività editorjali.</p>
<p>X'aktarx matul dan il-perjodu f'Mantova Vivaldi sar jaf 'il <ref target="https://mt.wikipedia.org/wiki/Anna_Girò">Anna Girò</ref>, li dak iż-żmien kienet għadha tifla (jaħsbu li twieldet madwar l-1710), li 'l quddiem kellha ssir l-istudenta tiegħu u takkwista fama  kbira bħala kantanta lirika. Vivaldi tella' mill-inqas 15-il rappreżentazzjoni operistika bil-parteċipazzjoni ta' Anna Girò bejn l-1723 u l-1740. Minkejja li hemm ħafna letteratura li ħolqot ipoteżi fantasjuża dwar ir-relazzjoni ta' mħabba li seta' kien hemm bejniethom, sa issa m'hemm l-ebda prova minnn dokumentazzjoni storika.</p>
L-aħħar snin u l-mewt
<figure><caption>Karikatura ta' Vivaldiminn Pier Leone Ghezzi (1723),li għandha l-kitba:<hi rend="italic">Il Prete Rosso Compositore di Musica che fece L'opera a Capranica del 1723</hi><ref target="https://mt.wikipedia.org/wiki/Il-Paġna_prinċipali#cite_note-14">[14]</ref>Biblioteca Apostolica vaticana</caption></figure>
<p>Fil-quċċat tal-karriera, Vivaldi rċieva għadd kbir ta' kummissjonijiet mill-familji nobbli u rjali tal-Ewropa. Is-serenata <hi rend="italic">La Gloria, Imeneo</hi> (RV 687) kitibha għaż-żwieġ ta' <ref target="https://mt.wikipedia.org/wiki/Lwiġi_XV_ta'_Franza">Lwiġi XV</ref>. L-Opus 9, <hi rend="italic">La cetra</hi>, kien iddedikat lill-<ref target="https://mt.wikipedia.org/wiki/Karlu_VI_ta'_Asburgu">Imperatur Karlu VI</ref>. Vivaldi kellu l-opportunità li jiltaqa' mal-Imperatur fl-1728, meta dan mar Trieste biex jissuperviżża l-bini ta' port ġdid. Carlo tant kien jammira x-xogħol tal-Prete Rosso, kif kellu d-drawwa li jsejjaħlu, li dam ikellmu aktar milli kien dam ikellem il-ministri tiegħu f'sentejn. Tah it-titlu ta' Kavallier u midalja tad-deheb u stiednu jmur il-qorti ta' <ref target="https://mt.wikipedia.org/wiki/Vjenna">Vjenna</ref>. Min-naħa tiegħu Vivaldi ppreżenta l-Imperatur b'dik li suppost kienet kopja tal-manuskritt ta' <hi rend="italic">La cetra</hi>. Però din il-ġabra ta' kunċerti hi kważi kompletament differenti minn dik ippubblikata bl-istess titlu, bħala Opus 9. X'aktarx minħabba dewmien fl-istampar Vivaldi ħoloq bl-aħjar mod li seta' ġabra improvviżata ta' kunċerti.</p>
<p>Fl-1730, flimkien ma' missieru vvjaġġa għal <ref target="https://mt.wikipedia.org/wiki/Vjenna">Vjenna</ref> u <ref target="https://mt.wikipedia.org/wiki/Praga">Praga</ref>, fejn ġiet rappreżentata, fost oħrajn, l-opra tiegħu <hi rend="italic">Farnace</hi> (RV 711). Xi xogħlijiet oħra ta' dan il-perjodu juru li kien iltaqa' ma' tnejn mill-aqwa librettisti Taljani tal-epoka: <hi rend="italic">L'Olimpiade</hi> u <hi rend="italic">Catone in Utica</hi> kienu komposti fuq librett ta' <ref target="https://mt.wikipedia.org/wiki/Pietro_Metastasio">Pietro Metastasio</ref> li kien diġa famuż u li fl-1730 kien inħatar "Poeta Ċesarew" fil-qorti ta' Vjenna, waqt li l-librett ta' <hi rend="italic">Griselda</hi> kien adattament, miż-żagħżużgħ <ref target="https://mt.wikipedia.org/wiki/Carlo_Goldoni">Carlo Goldoni</ref>, ta' librett antik tal-predeċessur ta' Metastasio, Apostolo Zeno.</p>
<figure><caption><ref target="https://mt.wikipedia.org/wiki/Karlu_VI_ta'_Asburgu">Karlu VI ta' Asburgu</ref></caption></figure>
<p>Il-ħajja ta' Vivaldi, bħal ta' ħafna kompożituri ta' żmienu, spiċċat ħażin minħabba l-kondizzjonijiet ekonomiċi u umani. L-opri tiegħu ma baqgħux partikularment apprezzati Venezja minħabba bidla mgħaġġla fil-gosti u minħabba d-dħul tal-opra Naplitana ma baqgħux moda. Allura fl-1737 iddeċieda li jmur <ref target="https://mt.wikipedia.org/wiki/Vjenna">Vjenna</ref>, fejn kien stiednu Karlu VI u fejn kien jispera li jsib xi pożizzjoni uffiċjali fil-qorti. Barra minnhekk x'aktarx li Vivaldi kellu f'moħħu li jtella' xi opri fil-Kärntnertortheater. Biex iħallas l-ispejjeż biex imur Vjenna ma ħasibhiex darbten biex ibigħ għadd konsiderevoli ta' manuskritti b'irħis. Imma fiż-żmien meta ddeċieda li jmur joqgħod fil-belt kapitali Asburġika u hekk iħalli l-Talja għal dejjem, ġara episopdju spjaċevoli li affettwa r-ruħ tal-mużiċista profondament.</p>
<p>Lejliet il-ftuħ tal-istaġun tal-opra f'Ferrara, li bih Vivaldi kien jispera li joħroġ mid-diffikutajiet li kien iltaqa' magħhom f'pajjiżu, ġie msejjaħ min-nunzju appostoliku ta' Venezja li għarrfu li kien hemm projbizzjoni li jmur Ferrara, deċiża fid-diskussjonijiet li kellu mal-Kardinal Arċisqof ta' dik il-belt, Tommaso Ruffo.<ref target="https://mt.wikipedia.org/wiki/Il-Paġna_prinċipali#cite_note-15">[15]</ref> Din id-deċiżjoni li kienet katastrofika minħabba l-istat avvanzat tal-proġett u l-impenji finanzjarji li kien diġà ħa Vivaldi, kienet motivata mill-fatt li l-<hi rend="italic">Prete Rosso</hi> ma kienx iqaddes  u kellu d-drawwa li jivjaġġa ma' Girò u nisa oħra, barra li l-arċisqof kien kontra  li l-qassisin jieħdu sehem fl-affarijiet tal-ispettaklu.<ref target="https://mt.wikipedia.org/wiki/Il-Paġna_prinċipali#cite_note-16">[16]</ref> Dan hu għall-inqas dak li jidher mill-ittra mibgħuta minn Vivaldi lill-protettur Ferrariż tiegħu, il-Markiż Guido Bentivoglio, biex jitlob l-appoġġ tiegħu biex jipprova jikseb revoka tal-interdizzjoni veskovili. F'din l-ittra Vivaldi jispjega r-raġuni tas-saħħa li minħaba fiha kien ilu ma jqaddes għal ħafna snin, u l-korrettezza perfetta fl-imġiba tiegħu man-nisa li jikkumpanjawh, kollha ta' devozzjoni u onestà jleqqu u bil-provi.<ref target="https://mt.wikipedia.org/wiki/Il-Paġna_prinċipali#cite_note-17">[17]</ref> Minkejja l-isforzi tiegħu kollha Vivaldi ma rnexxielu jikseb xejn u barra mit-telf ekonomiku dan qisu affront kbir li ġiegħlu jitlaq mill-Italja għal dejjem.</p>
<figure><caption>Plakka kommemorativa ta' Vivaldi fl-Università Teknika ta' Vjenna</caption></figure>
<p>Diżgrazzjatament, ftit wara li wasal Vjenna f'Ottobru tal-1740, Karlu VI miet. Imbagħad segwiet gwerra ta' dimensjonijiet Ewropej, Il-<ref target="https://mt.wikipedia.org/wiki/Gwerra_tas-suċċessjoni_Awstrijaka">Gwerra tas-suċċessjoni Awstrijaka</ref> li ġiegħlet it-tifla, l-imperatriċi futura <ref target="https://mt.wikipedia.org/wiki/Marija_Tereża_tal-Awstrija">Marija Tereża tal-Awstrija</ref>, li taħrab għall-<ref target="https://mt.wikipedia.org/wiki/Ungerija">Ungerija</ref>. Din kienet daqqa ta' ħarta traġika għal Vivaldi għaliex barra li minħabba l-gwerra, it-teatri Vjenniżi għalqu sas-sena ta' wara, hu baqa' mingħajr protezzjoni Imperjali u mingħajr flus.  Vivaldi, forsi għax kien marid wisq u fqir wisq ma seta' jagħmel xejn ħlief li jibqa' Vjenna, ibigħ il-manuskritti b'irħis biex jgħix sakemm fil-lejl bejn is-27 u t-28 ta' Lulju 1741, miet b'infezzjoni intestinali (jew forsi anki minħabba b'dik l-asma bronkjali li kien ilu jbati biha minn twelidu) f'appartment qrib ħafna tal-Kärntnertortheater. Fit-28 ta' Lulju Vivaldi indifen f'fossa komuni fl-iS<hi rend="italic">pitaller Gottsacker</hi> ta' Vjenna, b'funeral sempliċi imsejjaħ "tal-fqar". Iċ-ċimiterju m'għadux jeżisti, il-post fejn kien il-qabar tiegħu qiegħed maġenb il-Karlskirche, fejn hemm is-sede ċentrali tal-Università Teknika ta' Vjenna. Fil-bidu il-mużika tiegħu kienet sfortunata wkoll u waqgħet fl-oskurità, fejn baqgħet sa nofs is-seklu 20, meta l-figura ta' Vivaldi reġgħet saret importanti ħafna fil-panorama tal-istorja tal-mużika Ewropea.</p>
Il-mużika ta' Vivaldi
<p>Vivaldi jemfasizza ħafna l-istruttura formali u ritmika tal-kunċert, ifittex ripetutament kontrasti armoniċi u jivvinta temi u melodiji mhux tas-soltu. It-talent tiegħu kien jikkonsisti fil-kompożizzjoni ta' mużika mhux akkademika, ċara u espressiva b'mod li tista' tiġi apprezzata mill-pubbliku ġenerali u mhux mill-minoranza ta' speċjalisti biss. Vivaldi kien apprezzat mill-kritiċi Ġermaniżi kontempoanji. Fosthom insibu 'l Johann Adam Hiller, Ernst Ludwig Gerber u l-flawtista u kompożitur Johann Joachim Quantz. Dan qal li kien sema' xi kunċerti (probabilment <hi rend="italic">L'estro armonico</hi>) tal-<hi rend="italic">Prete Rosso</hi> f'Pirna fl-1714 u ddeskrvihom bħala <hi rend="italic">ġeneru ġdid ta' biċċiet mużikali b'ritornelli manjifiċi</hi> (dan kien wieħed mir-rikonoxximenti kbar lil Vivaldi minn personalità ta' żmienu.) Il-mużika tiegħu kellha influwenza kbira fuq diversi kompożituri Awstrijaċi u Ġermaniżi. Fost dawn l-aktar famuż kien <ref target="https://mt.wikipedia.org/wiki/Johann_Sebastian_Bach">Johann Sebastian Bach</ref>, li kien influwenzat ħafna mill-forma tal-kunċert Vivaldjan: xi kunċerti Vivaldjani tant assimulahom li ttraskriviehom għall-orgni, il-klaveċimbalu solista jew għal klaveċimbalu wieħed jew aktar mal-orkestra. Fost dawn kien hemm il-famuż <hi rend="italic">Kunċert għal erba' vjolini, arki u klaviċembalu op. 3 n. 10</hi> (RV 580). Bach ma ttraskriviehomx biss imma żejjen sistematikament in-nisġa Vivaldjana mill-punto di vista kontrappuntistiku.</p>
<p>Kien apprezzat ukoll fl-ambjent mużikali Franċiż, li fih kienu jispikkaw Pierre Gaviniès u l-organista Michel Corrette. Il-fama tiegħu fi Franza kompliet għal ċertu żmien anke wara mewtu, infatti  <ref target="https://mt.wikipedia.org/wiki/Jean-Jacques_Rousseau">Jean-Jacques Rousseau</ref> fl-1775 għamel riarranġament għall-flawt tal-<hi rend="italic">Primavera</hi>.</p>
<figure><caption><ref target="https://mt.wikipedia.org/wiki/Johann_Sebastian_Bach">Johann Sebastian Bach</ref>: il modello di Vivaldi è stato determinante per l'evoluzione del suo stile</caption></figure>
<p>Min-naħa l-oħra kien attakkat bl-aħrax mill-Ingliżi, pereżempju Charles Avison kien isostni li l-mużika tiegħu kienet addattata biex "tidiverti t-tfal". Madankollu f'ħajtu il-mużika strumentali tiegħu kellha suċċess fl-Ewropa kollha u kienet stampata bosta drabi kemm mill-Franċiżi kif ukoll mill-Ingliżi. </p>
<p>L-Italja minkejja li kellu influwenza qawwija u li ġedded il-mużika strumentali tal-epoka, kien kważi injorat għal kollox mill-istudjużi ta' żmienu u wara mewtu x-xogħlijiet tiegħu intesew totalment. Dan kien minħabba l-moda li kien hemm l-Italja tas-seklu 18 fejn kienu dejjem iridu awturi ġodda u mużika ġdida. Vivaldi hu meqjus bħala wieħed mill- <hi rend="italic">maestri</hi> tal-iskola Barokka Taljana, ibbażata fuq kontrasti sonori qawwija u fuq armoniji sempliċi u suġġestivi. Kien prattikament minsi matul iż-żmien tal-<ref target="https://mt.wikipedia.org/wiki/Klassiċiżmu_(mużika)">Klassiċiżmu</ref>, imma beda jintgħoġob mir-<ref target="https://mt.wikipedia.org/wiki/Romanticismo">Romantiċiżmu</ref> tardiv u fil-bidu tas-seklu 20. Wara r-riskoperta tax-xogħlijiet tiegħu wara t-<ref target="https://mt.wikipedia.org/wiki/It-Tieni_Gwerra_Dinjija">Tieni Gwerra Dinjija</ref> (bis-saħħa wkoll tat-twaqqif ta' entitajiet bħall-<hi rend="italic">Istituto Italiano Antonio Vivaldi</hi> dedikati għall-istudju u għat-tifrix tal-mużika Vivaldjana), Vivaldi sar wieħed mill-kompożituri l-aktar popolari u mismugħin tal-<ref target="https://mt.wikipedia.org/wiki/Barokk">Barokk</ref>anke jekk mhux il-mużiċisti kollha tas-seklu 20 urew l-istess entużjażmu: Luigi Dallapiccola qal provokatorjament li Vivaldi ma kitibx 400 kunċert, "imma l-istess kunċert għal erba' mitt darba". Din reġa' qalha <ref target="https://mt.wikipedia.org/wiki/Igor'_Fëdorovič_Stravinskij">Igor' Fëdorovič Stravinskij</ref>, u issa saret proverbjali.</p>
<figure><caption>Antonio Vivaldi (ritratt minn François Morellon de la Cave <hi rend="italic">Effigies Antonii Vivaldi</hi>, għall-edizzjoni Le Cène tal-op. 8 tal-1725)</caption></figure>
Katalogu tax-xogħlijiet
<p>Il-katalgu tax-xogħlijiet ta' Vivaldi hu partikularment vast u kompless. Minħabba l-fama kbira li kellu mal-Ewropa kollha il-manuscritti tigeħu infirxu mal-irkejjen kollha tal-kontinent. Allura mhuwiex rari li f'xi riorganizzazzjoni tal-kollezzjonijiet tal-manuskritti ta' biblijoteka titfaċċa xi kompożizzjoni mhux pubblikata li kienet intilfet għal sekli sħaħ, kif ġara reċentement Dresden. Element ieħor ta' konfużjoni ġej mill-eżistenza ta' diversi katalgi li ma jaqblux bejniethom f'dak li jirrigwarda in-numerazzjoni u l-kronoloġija tax-xogħlijiet. Fosthom, dal-aħħar il-Katalgu Ryom (different mill-ittri RV) jidher li sar ir-riferiment universali. Madankollu anke issa mhux rari li tiltaqa' ma' pubblikazzjoni mużikali li tagħmel riferiment għal katalogazzjoni differenti. Fil-"corpus" tal-kompożiizzjonijiet Vivaldjani insibu madwar 600 kunċert u sonata li kważi 300 minnhom huma għall-vjolin wieħed jew aktar, madwar 30 għall-vjolinċell, 39 għall-faggot, 25 għall-flawt u 25 għall-oboe, u l-bqija għall-strumenti bħal-ljutu, il-mandolina u strumenti  oħra li jintużaw rarament ħafna fil-funzjoni konċertistika tal-epoka Mal-kompożizzjonijiet mużikali rridu nżidu 'l madwar 100 xogħol ta' mużika sagra u 100 xogħol ieħor ta' mużika vokali. Il-kompożizzjonijiet operistiċi nstabu mill-ġdid riċentement. Dawn jkkonsistu f'madwar 45 titlu li għal ħafna minnhom intilfet il-parti mużkali tagħhom.</p>
Reputazzjoni wara mewtu
<figure><caption>Lapida b'memorja tal-kompożitur f'Calle della Pietà, Venezja</caption></figure>
<p>Vivaldi baqa' mhux magħruf għall-kunċerti ppubblikati u injorat għal kollox sa wara li reġa' beda jkun hemm interess fil-mużika ta' <ref target="https://mt.wikipedia.org/wiki/Johann_Sebastian_Bach">Bach</ref>, bis-saħħa ta' <ref target="https://mt.wikipedia.org/wiki/Felix_Mendelssohn">Felix Mendelssohn-Bartholdy</ref>. Anke x-xogħol famuż tiegħu, <hi rend="italic"><ref target="https://mt.wikipedia.org/wiki/Le_quattro_stagioni">Le quattro stagioni</ref></hi>, ma kienx inkluż fl-edizzjoni oriġinali. Fil-bidu tas-seklu 20 il-kunċert fl-istil Vivaldjan kompost fl-1913 minn <ref target="https://mt.wikipedia.org/wiki/Fritz_Kreisler">Fritz Kreisler</ref> li għaddieh bħala xogħol oriġinali tal-<hi rend="italic">Prete Rosso</hi> (RV Anh. 62),<ref target="https://mt.wikipedia.org/wiki/Il-Paġna_prinċipali#cite_note-18">[18]</ref> ikkontribwixxa għall-irxoxtar tal-fortuna ta' Vivaldi. Dan ta spinta lill-istudjuż Franċiż Marc Pincherle, biex jibda xogħol akkademiku fuq ix-xogħlijiet tal-kompożitur Venezjan. I-sejba ta' bosta manuskritti ta' Vivaldi u l-akkwiżizzjoni tagħhom mill-<hi rend="italic">Biblioteca Nazionale Universitaria di Torino</hi> wasslet għal interess ġdid fil-mużika ta' Vivaldi.</p>
<p>It-twelid mill-ġdid tax-xogħlijiet mhux pubblikati ta' Vivaldi fis-seklu 20 sar l-aktar bis-saħħa tad-dedikazzjoni ta' Alfredo Casella, li fl-1939 organizza is-<hi rend="italic">Settimana di Vivaldi</hi>, issa storika, li fiha instabu mill-ġdid il-<hi rend="italic">Gloria RV 589</hi> u <hi rend="italic">L'Olimpiade</hi> (RV 725). Mit-Tieni Gwerra Dinjija 'l hawn il-kompożizzjonijiet ta' Vivaldi kellhom suċċess universali. Fl-1947 il-kummerċjant Venezjan Antonio Fanna waqqaf l-<hi rend="italic">Istituto Italiano Antonio Vivaldi</hi>, bil-kompożitur Gian Francesco Malipiero bħala direttur artistiku, bl-intenzjoni li jimppromwovi l-mużika ta' Vivaldi u l-pubblikazzjoni ta' edizzjonijiet ġodda tax-xogħlijiet tiegħu.</p>
Il-mużika strumentali
<p>Għalkemm Il-kunċert solistiku, li ġej mill-concerto grosso, kien bdieh <ref target="https://mt.wikipedia.org/wiki/Giuseppe_Torelli">Giuseppe Torelli</ref> xorta lil Vivaldi għandna nattribwixxu l-elaborazzjoni ta' forma li kienet użatat bħala mudell sat-twelid  tal-kunċert klassiku.<ref target="https://mt.wikipedia.org/wiki/Il-Paġna_prinċipali#cite_note-19">[19]</ref> Il-parti l-kbira mill-kunċerti tiegħu hi kkaratterizzata minn żewġ movimenti mgħaġġlin b'alternazzjoni ta' "kollha" bbażati fuq ritornell, li jerġa' jiġi propost f'diversi tonalitajiet ta' soli modulanti ta' karattru tematiku ħieles. Din il-forma, li ma kinetx invenzjoni Vivaldjana,<ref target="https://mt.wikipedia.org/wiki/Il-Paġna_prinċipali#cite_note-grove-1">[1]</ref> intużat mill-kompożitur Venezjan b'libertà kbira; pereżempju matul il-moviment iqassar ir-ritornell waqt li fl-istess ħin itawwal is-soli, jew jirrepeti darbtejn ir-ritornell finali bl-inserzjoni ta' episodju soliistiku qasir li juża materjal mużikali mill-ewwel solo.<ref target="https://mt.wikipedia.org/wiki/Il-Paġna_prinċipali#cite_note-20">[20]</ref> Fil- movimenti bilmod, kultant juża forma ta' ritornell semplifikata, u drabi oħra juża forma b'tema waħda u b'żewġ partijiet maħruġa mis-sonata.</p>
<p>Vivaldi kkompona 329 kunċert għal strument solista wieħed u arki, li 220 minnhom huma għal vjolin, 37 għal fagott, 27 għal vjolinċell, 19 għal obwe, 13 għal flawt travers, 2 għal flawt dritt, 3 għal <hi rend="italic">flautino</hi> (flawt dritt sopran irqieq), wieħed għal mandolina u 7 għal <hi rend="italic">viola d'amore</hi>. Barra minn dawn hemm xi erbgħin kunċerti għall-żewġ strumenti u arki, l-aktar għal żewġ strumenti ugwali (żewġ vjolini jew żewġ obwejiet), imma fosthom hemm ukoll il-famuż kunċert għal viola d'amore u ljutu. Imbagħad hemm aktar minn tletin kunċerti multipli, għal aktar minn tliet solisti. Ma dawn irridu nżidu xi sittin "kunċert mimli" (kunċert għall-arki mingħajr solisti), jixbhu ħafna s-sinfoniji tal-opra, li fihom kultant insibu attenzjoni għall-elaborazzjoni kontrappuntistika 'l bogħod ħafna mill-immaġini stereotipata ta' Vivaldi bħala kompożitur "faċli" u superficjali.<ref target="https://mt.wikipedia.org/wiki/Il-Paġna_prinċipali#cite_note-grove-1">[1]</ref> Hemm numru żgħir ta' kunċerti b'solista u żewġ orkestri, infatti din hu qsim tal-orkestra f'żewġ gruppi separati, fit-tradizzjoni tal-polikoralità sagra Venezjana fli fjorixxiet bejn l-aħħar tas-seklu 16 u l-bidu tas-sbatax. Fl-aħħar hemm xi għoxrin "kunċert mingħajr orkestra", miktubin għal grupp  ta' numru ta' strumenti, minn tnejn sa sitta, akkompanjati mill-basso continuo: dawn mhumiex tal-forma li fiha jiġu trattati s-soltu dawn il-gruppi, jiġifieri il-forma tas-"sonata da camera" jew tas-"sonata da chiesa", imma f'dik tal-kunċert "bir-ritornelli".<ref target="https://mt.wikipedia.org/wiki/Il-Paġna_prinċipali#cite_note-21">[21]</ref></p>
<p>Ħafna kunċerti huma programmatiċi jew onomatopejċi: fost dawn hemm pereżempju l-fumużissmi <hi rend="italic">Stagioni</hi> (Staġuni, RV269, 315, 293, 297) li huma l-ewwel erba' kunċerti fl-opra 8, <hi rend="italic">Il Gardellino</hi> (Il-Gardell, RV90, 428), <hi rend="italic">La Tempesta di Mare</hi> (It-Tempesta tal-Baħar, RV98, 433, 570), <hi rend="italic">Il cornet[t]o da posta</hi> (Il-Kurunetta tal-Posta, RV363), <hi rend="italic">La Caccia</hi> (Il-Kaċċa, RV 362), <hi rend="italic">La notte</hi> (Il-Lejl, RV104, 501). Imbagħad ħafna kunċerti oħra għandhom titlu li jista' jirreferi għall-istil mużikali, bħall-<hi rend="italic">Concerto madrigalesco</hi> (Kunċert madrigalesk, RV129) jew il-<hi rend="italic">Concerto alla rustica</hi> (Kunċert bi stil rustiku, HRV151), jew għall-emozzjoni ġenerali tal-mużika, bħal <hi rend="italic">L'inquietudine</hi> (RV23) jew <hi rend="italic">L'amoroso</hi> (RV271), għall-modalità partikulari tal-eżekuzzjoni bħal <hi rend="italic">L'ottavina</hi> (RV763), li fiha is-soli kollha jindaqqu fuq  l-ottava l-għolja, jew anke għall-eżekutur li jkun ħa jdoqqu, bħal <hi rend="italic">Il Carbonelli</hi> (RV366) jew għall-okkażżjoni li jkun kompost għaliha tkun bħall-kunċerti "per lal-la solennità di S Lorenzo" (RV286, 556, 562).<ref target="https://mt.wikipedia.org/wiki/Il-Paġna_prinċipali#cite_note-22">[22]</ref></p>
<p>Waslulna madwar 90 sonata, li jippreżentaw stil inqas innovattiv min tal-kunċerti. Kemm fis-sonata solistika (għal strument wieħed u basso continuo) kif ukoll fis-sonata "għal tlieta" (għal żewġ strumenti u basso continuo) tintuża sistema formali u kitba marbuta mal-mudelli komuni tal-musica da camera ta' dak iż-żmien (<ref target="https://mt.wikipedia.org/wiki/Arcangelo_Corelli">Arcangelo Corelli</ref>, <ref target="https://mt.wikipedia.org/wiki/Tomaso_Albinoni">Tomaso Albinoni</ref>, l-iskola Bolonjiża u dik Venezjana). Is-sonati għal tlieta, miġburin fl-opra 1 u l-opra 5, huma influwenzati ħafna mix-xogħlijiet da camera ta' Arcangelo Corelli, anke jekk huma "dinamizzati" mill-vitalità tal-kitba strumentali Venezjana, filwaqt li s-sonati għall-istrument wieħed, miktubin l-aktar għall-vjolin, jew għall-vjolinċell, jew għal strument tan-nifs, għandhom stil tipikament da camera personalizzat minn żvilupp partikolari tal-kantabilità fil-movimenti bil-mod u minn distakkament progressiv fir-ritmu mill-mudelli taż-żfin.</p>
<p>Fost is-sonati tiegħu, ta' min jiftakar ir-RV 68, RV 70, RV 71 u RV 77, miktubin għall-żewġ vjolini u kontrabaxx <hi rend="italic">ad libitum</hi>, li x'aktarx kienu komposti qabel id-dwetti għall-żewġ vjolini op. 3 ta' <ref target="https://mt.wikipedia.org/wiki/Jean-Marie_Leclair">Jean-Marie Leclair</ref><ref target="https://mt.wikipedia.org/wiki/Il-Paġna_prinċipali#cite_note-grove-1">[1]</ref>u allura huma fost l-ewwel u l-aktar eżempji interessanti ta' sonati għall-żewġ vjolini mingħajr akkompanjament mill-<hi rend="italic">basso continuo</hi>.</p>

Ġabriet li ġew stampati f'ħajtu
<p>Meta neżaminaw x-xogħijiet ippubblikaati waqt li Vivaldi kien għadu ħaj, mal-ewwel nindunaw li fl-ewwel snin tal-karriera tiegħu kien hemm prevalenza ta' sonati, waqt li fit-tieni parti ta' ħajtu, meta kien diġa kompożitur stabilit, kien hemm maġġoranza assoluta ta' kunċerti. L-aħħar żewġ pubblikazzjonijiet, Opus XIII u oħra bla numru, li jikkonsistu f'sonati huma każijiet partikolari. L-ewwel waħda hi żgur falza u min id Franċiża imma fiha jintużaw elementi tematiċi ta' oriġni Vivaldjana. It-tieni waħda min-naħa l-oħra hi pubblikazzjoni magħmula mingħajtr il-kontroll tal-kompożitur, kif jidher ċar mill-fatt li m'għandhiex numru u skont Kolneder x'aktarx fiha mużika komposta ħafna snin qabel.<ref target="https://mt.wikipedia.org/wiki/Il-Paġna_prinċipali#cite_note-26">[26]</ref> Ta' min jgħid li l-pubblikazzjoni tal-kunċerti kienet tqum ħafna iżjed minn pubblikazzjoni ta' sonati u allura kienet operazzjoni kummerċjali ħafna iżjed ta' riskju għal kompożitur żagħżugħ. Għalhekk ma nistgħux neskludu l-possibbiltà li Vivaldi kkompona l-kunċerti fl-ewwel snin tas-sarvizz tiegħu mal-Ospedale della Pietà, kif forsi jista' jidher mill-fatt li ngħata aktar responsabbiltà fl-1705, miż-żieda fl-istipendju li kiseb fl-1708<ref target="https://mt.wikipedia.org/wiki/Il-Paġna_prinċipali#cite_note-27">[27]</ref> u minn diversi affinitajiet stilistiċi bejn is-sonati għal vjolin u ċimbalu f' Opus II (1708) u xi kunċerti ta' <hi rend="italic">l'Estro Armonico</hi> (Opus III, 1711).</p>

Il-mużika vokali
Opri
<p>Vivaldi kien isostni li kien ikkompona 94 opra. Fir-realtà, ġew identifikati inqas minn 50 titlu, u xi 20 biss għadhom jeżistu. Min-naħa l-oħra, il-kalolu tal-kompożizzjonijiet hu magħmul aktar kompless mid-drawwa  tal-epoka li jieħdu opri qodma u jbiddlulhom it-titlu u li jikkomponu pastiċċi<ref target="https://mt.wikipedia.org/wiki/Il-Paġna_prinċipali#cite_note-28">[28]</ref> li jkun fihom mużika ta' diversi awturi, kemm miktuba għall-okkażżjoni u kemm adatta minn opri ta' qabel. </p>
<p>Waslulna 21 opra minn Vivaldi, xi wħud sħaħ o oħrajn le, kollha drammi għall-mużika li mill-punto di vista drammatiku jsegwu il-kanoni tipiċi tal-<hi rend="italic">opera seria</hi> tal-epoka. Madankollu l-mużika hi dinamika u rikka fl-invenzjoni. Però mhux rari li nsibu f'xi pastiċċi tard fil-ħajja tal-<hi rend="italic">Prete Rosso</hi>, arji ta' kompożituri kontemporanji, bħal <ref target="https://mt.wikipedia.org/wiki/Leonardo_Leo">Leonardo Leo</ref>, <ref target="https://mt.wikipedia.org/wiki/Geminiano_Giacomelli">Geminiano Giacomelli</ref>, <ref target="https://mt.wikipedia.org/wiki/Johann_Adolf_Hasse">Johann Adolf Hasse</ref> u <ref target="https://mt.wikipedia.org/wiki/Giovanni_Battista_Pergolesi">Giovanni Battista Pergolesi</ref>. </p>
<list type="unordered"><item><hi rend="italic">Creso tolto alle fiamme</hi> (RV Anh. 138), <ref target="https://mt.wikipedia.org/wiki/Venezja">Venezja</ref> 1705</item>
<item><hi rend="italic">Ottone in villa</hi> (RV 729-A), librett: Domenico Lalli, Vicenza 1713</item>
<item><hi rend="italic">Orlando furioso</hi> (RV Anh. 84), librett: Grazio Braccioli; mużika: Giovanni Alberto Ristori; opra li nkitbet għall impreża Vivaldi modifikata ħafna drabi minn Antonio Vivaldi, Venezja 1713</item>
<item><hi rend="italic">Orlando finto pazzo</hi> (RV 727), librett: Grazio Braccioli, Venezja 1714</item>
<item><hi rend="italic">Orlando furioso</hi> (RV 819), librett: Grazio Braccioli; fiha wkolli xi tratti mill-opra omonima ta' Ristori tal-1713 (RV Anh. 84), Venezja 1714</item>
<item><hi rend="italic">Nerone fatto Cesare</hi> (RV 724), librett: Matteo Noris, Venezja 1715</item>
<item><hi rend="italic">La costanza trionfante degl'amori e degl'odii</hi> (RV 706-A), librett: Antonio Marchi, Venezja 1716</item>
<item><hi rend="italic">Arsilda, regina di Ponto</hi> (RV 700), librett: Domenico Lalli, Venezja 1716</item>
<item><hi rend="italic">L'incoronazione di Dario</hi> (RV 719), librett: Adriano Morselli, Venezja 1717</item>
<item><hi rend="italic">Tieteberga</hi> (RV 737), libretto: Antonio Maria Lucchini, j717</item>
<item><hi rend="italic">Il vinto trionfante del vincitore</hi> (RV Anh. 58), librett: Antonio Marchi, Venezja 1717</item>
<item><hi rend="italic">Artabano, re de' Parti</hi> (RV 701/706-B), librett: Antonio Marchi, Venezja 1718</item>
<item><hi rend="italic">Armida al campo d'Egitto</hi> (RV 699-A), librett: Giovanni Palazzi, Venezja 1718</item>
<item><hi rend="italic">Scanderbeg</hi> (RV 732), librett: Antonio Salvi, <ref target="https://mt.wikipedia.org/wiki/Firenze">Firenze</ref> 1718</item>
<item><hi rend="italic">Armida al campo d'Egitto</hi> (RV 699-B), librett: Giovanni Palazzi, Mantova 1718</item>
<item><hi rend="italic">Teuzzone</hi> (RV 736), librett: Apostolo Zeno, Mantova 1719</item>
<item><hi rend="italic">Artabano, re de' Parti</hi> (RV 701/706-C), librett: Antonio Marchi, Vicenza 1719</item>
<item><hi rend="italic">Tito Manlio</hi> (RV 738), librett: Matteo Noris, Mantova 1719</item>
<item><hi rend="italic">Tito Manlio</hi> (RV 778), librett: Matteo Noris, <ref target="https://mt.wikipedia.org/wiki/Ruma">Ruma</ref> 1720</item>
<item><hi rend="italic">La verità in cimento</hi> (RV 739), librett: Giovanni Palazzi, Venezja 1720</item>
<item><hi rend="italic">La Candace, o siano Li veri amici</hi> (RV 704), librett: Francesco Silvani u Domenico Lalli, Mantova 1720</item>
<item><hi rend="italic">Filippo, re di Macedonia</hi> (RV 715), librett: Domenico Lalli, Venezia 1720</item>
<item><hi rend="italic">La Silvia</hi> (RV 734), librett: Enrico Bissari, Milan 1721</item>
<item><hi rend="italic">Ercole su'l Termodonte</hi> (RV 710), librett: Giacomo Francesco Bussani, Ruma 1723</item>
<item><hi rend="italic">La virtù trionfante dell'amore, e dell'odio, overo Il Tigrane</hi> (RV 740), librett: Francesco Silvani, Ruma 1724</item>
<item><hi rend="italic">Giustino</hi> (RV 717), librett: conte Nicolò Beregan (1683), irranġat minn Pietro Pariati (1711) għal <ref target="https://mt.wikipedia.org/wiki/Tomaso_Albinoni">Tomaso Albinoni</ref>, u b'modifiki serji oħra (forsi minni Antonio Maria Lucchini), Ruma, 1724</item>
<item><hi rend="italic">L'Artabano</hi> (RV 706-D), librett: Alessandro Marchi, Mantova 1725</item>
<item><hi rend="italic">L'inganno trionfante in amore</hi> (RV 721) (pasticcio), librett: Matteo Noris, irtokkat minn G. M. Ruggieri, mużiċiista u kittieb dilettant, Venezja 1725</item>
<item><hi rend="italic">Venezia (nascente?)</hi> (RV Anh. 139) mużika ta' Antonio Vivaldi, ippreparata għall-1726 f'Sant'Angelo, imma mbagħad ma tlestietx.</item>
<item><hi rend="italic">Cunegonda</hi> (RV 707) x'aktarx pastiċċ), librett: Agostin Piovene, Venezia 1726</item>
<item><hi rend="italic">La fede tradita e vendicata</hi> (RV 712), librett: Francesco Silvani, Venezia 1726</item>
<item><hi rend="italic">La tirannia gastigata</hi> (RV Anh. 55) (pastiċċ, bi ħdax-il arja ta' Vivaldi), librett di Francesco Silvani, Praga 1726</item>
<item><hi rend="italic">Dorilla in Tempe</hi> (RV 709-A), librett: Antonio Maria Lucchini, Venezja 1726</item>
<item><hi rend="italic">Ipermestra</hi> (RV 722), librett: Antonio Salvi, Firenze 1727</item>
<item><hi rend="italic">Farnace</hi> (RV 711-A), librett: Antonio Maria Lucchini, Venezja 1727</item>
<item><hi rend="italic">Farnace</hi> (RV 711-B), librett: Antonio Maria Lucchini, Venezja 1727</item>
<item><hi rend="italic">Siroe, re di Persia</hi> (RV 735-A), librett: <ref target="https://mt.wikipedia.org/wiki/Pietro_Metastasio">Pietro Metastasio</ref>, Reggio Emilia 1727</item>
<item><hi rend="italic">Orlando</hi> (RV 728), librett: Grazio Braccioli, Venezja 1727</item>
<item><hi rend="italic">Rosilena ed Oronta</hi> (RV 730), librett: Giovanni Palazzi, Venezja 1728</item>
<item><hi rend="italic">L'Atenaide</hi> (RV 702-A), librett: Apostolo Zeno, Firenze 1728</item>
<item><hi rend="italic">Farnace</hi> (RV 711-C), librett: Antonio Maria Lucchini, <ref target="https://mt.wikipedia.org/wiki/Praga">Praga</ref> 1730</item>
<item><hi rend="italic">Argippo</hi> (RV 697), libretto: Domenico Lalli, Praga 1730</item>
<item><hi rend="italic">L'Atenaide</hi> (RV 702-B), librett: Apostolo Zeno, Firenze 1731/1732</item>
<item><hi rend="italic">Farnace</hi> (RV 711-D), librett: Antonio Maria Lucchini, Pavia 1731</item>
<item><hi rend="italic">Alvilda, regina de' Goti</hi> (RV Anh. 88), librett: Apostolo Zeno, Praga 1731</item>
<item><hi rend="italic">Dorilla in Tempe</hi> (RV 709-B), librett: Antonio Maria Lucchini, b'modifiki sostanzjali kkomparata mal-verżjoni oriġinali tal-1726, Praga 1732</item>
<item><hi rend="italic">Farnace</hi> (RV 711-E), librett: Antonio Maria Lucchini, Mantova 1732</item>
<item><hi rend="italic">Semiramide</hi> (RV 733), librett: Francesco Silvani, Mantova 1732</item>
<item><hi rend="italic">La fida ninfa</hi> (RV 714), librett: Scipione Maffei, Verona 1732</item>
<item><hi rend="italic">Argippo</hi> (RV Anh. 137), librett: Domenico Lalli, Praga 1733. Misjuba riċentement fi Praga.</item>
<item><hi rend="italic">Motezuma</hi> (RV 723), librett: Girolamo Alvise Giusti, Venezja 1733</item>
<item><hi rend="italic">Dorilla in Tempe</hi> (RV 709-C) (pastiċċ, b'żewġ arji ta' Hasse, tnejn ta' Giacomelli, waħda ta' Leo u tlieta ta' kompożituri mhux magħrufin), librett: Antonio Maria Lucchini, b'modifikiazzjoni sostanzjali kkomparata mal-verżjoni oriġinali, Venezjaj 1734</item>
<item><hi rend="italic">La Dorilla</hi> (RV 709-D), librett: Antonio Maria Lucchini, l-unika partitura kkonservata (Torino) mid-diversi verżjonijiet ta' <hi rend="italic">La</hi> <hi rend="italic">Dorilla in Tempe</hi> (ibbażata fuq l-edizzjoni Venezjana tal-1734, b'xi żidiet u tħassir)</item>
<item><hi rend="italic">L'Olimpiade</hi> (RV 725), librett: Pietro Metastasio, Venezja 1734</item>
<item><hi rend="italic">Il Bajazet (Tamerlano)</hi> (RV 703), librett: Agostin Piovene, Verona 1735</item>
<item><hi rend="italic">L'Adelaide</hi> (RV 695), librett: Antonio Salvi, Verona 1735</item>
<item><hi rend="italic">Griselda</hi> (RV 718), librett: Apostolo Zeno u <ref target="https://mt.wikipedia.org/wiki/Carlo_Goldoni">Carlo Goldoni</ref>, Venezja 1735</item>
<item><hi rend="italic">Aristide</hi> (RV Anh. 89), librett: Carlo Goldoni, Venezia 1735</item>
<item><hi rend="italic">Ginevra, principessa di Scozia</hi> (RV 716), librett: Antonio Salvi, Firenze 1736</item>
<item><hi rend="italic">La bottega da cafè</hi> (RV Anh. 43), librett: Carlo Goldoni, Venezia 1736</item>
<item><hi rend="italic">Il giorno felice</hi> (RV Anh. 92), librett: Scipione Maffei, <ref target="https://mt.wikipedia.org/wiki/Vjenna">Vjenna</ref> 1737 (reviżjoni ta' <hi rend="italic">La fida ninfa</hi>)</item>
<item><hi rend="italic">Farnace</hi> (RV 711-F), librett: Antonio Maria Lucchini, Treviso 1737</item>
<item><hi rend="italic">Catone in Utica</hi> (RV 705), librett: Pietro Metastasio, Verona 1737</item>
<item><hi rend="italic">L'oracolo in Messenia</hi> (RV 726), librett: Apostolo Zeno, Venezja 1737</item>
<item><hi rend="italic">Rosmira (fedele)</hi> (RV 731), librett: Silvio Stampiglia, Venezia 1738</item>
<item><hi rend="italic">Armida al campo d'Egitto</hi> (RV 699-D), librett: Giovanni Palazzi, Venezja 1738</item>
<item><hi rend="italic">Farnace</hi> (RV 711-G), librett: Antonio Maria Lucchini, Ferrara 1738</item>
<item><hi rend="italic">Siroe, re di Persia</hi> (RV 735-B), librett: <ref target="https://mt.wikipedia.org/wiki/Pietro_Metastasio">Pietro Metastasio</ref>, Ancona 1738</item>
<item><hi rend="italic">Siroe, re di Persia</hi> (RV 735-C), librett: <ref target="https://mt.wikipedia.org/wiki/Pietro_Metastasio">Pietro Metastasio</ref>, Ferrara 1739</item>
<item><hi rend="italic">Feraspe</hi> (RV 713), librett: Francesco Silvani, Venezja 1739</item>
<item><hi rend="italic">Ernelinda</hi> (RV Anh. 45) x'aktarx pastiċċ magħmul minn arji, barra ta' Vivaldi, ta' Gasparini u Galuppi, speċjalment minn <hi rend="italic">La fede tradita e vendicata</hi>, Venezja 1750</item>
<item><hi rend="italic">Medea e Giasone</hi> (RV 749.21)</item></list>
Kantati u serenati
<p>Vivaldi ikkompona l-kantati tiegħu jibbaża ruħu prinċipalment fuq il-manjiera Naplitana tipika tal-kompożituri ta' wara <ref target="https://mt.wikipedia.org/wiki/Alessandro_Scarlatti">Alessandro Scarlatti</ref> u <ref target="https://mt.wikipedia.org/wiki/Benedetto_Marcello">Benedetto Marcello</ref>: huma magħmulin  minn sensiela ta' tnejn jew iżjed <hi rend="italic">arie da capo</hi> li jalternaw ma' reċitattivi. Ix-xenarju hu meħud dejjem minn temi mill-<ref target="https://mt.wikipedia.org/wiki/Arkadja">Arkadja</ref>: rgħajja fid-dwiefer tat-turmenti tal-imħabba u ta' ninfi infidili (jew kontra)  li <ref target="https://mt.wikipedia.org/wiki/Kupidu">Kupidu</ref> jagħmel straġi minn qalbhom.<ref target="https://mt.wikipedia.org/wiki/Il-Paġna_prinċipali#cite_note-29">[29]</ref></p>
<p>Instabu dawn il-kantati ta' Vivaldi:</p>
<list type="unordered"><item>22 kantati għal soprano u basso continuo;</item>
<item>8 għal contralto u basso continuo;</item>
<item>5 għal soprano u akkumpanjament strumentali;</item>
<item>4 għal contralto u akkumpanjament strumentali.</item></list>
<p>Ikkomparata mal-cantata, is-serenata kienet xogħol ta' dimensjonijiet aktar importanti b'ouverture orkestrali, arji solistiċi, reċitattivi u kultant anki korijiet. Is-serenati kollha ntilfu ħlief tlieta: is-<hi rend="italic">Serenata a tre</hi> RV 690, is-serenata taż-żwieġ, <hi rend="italic">Gloria e Himeneo</hi> RV 687 u fuq kollox <hi rend="italic">La Sena festeggiante</hi> RV 693, ikkommissjonata lil Vivaldi fl-1726 minn Jean-Vincent Languet, konti ta' Cergy u ambaxxatur ta' Franza f'Venezja, għal xi okkażjoni li ma nafux x'kienet, forsi għaċ-ċerimonji tal-insedjament tal-amaxxatur stess jew forsi għaż-żjara tal-Kardinal Pietro Ottoboni, protettur uffiċjali tal-interessi ta' Franza fis-Santa Sede.<ref target="https://mt.wikipedia.org/wiki/Il-Paġna_prinċipali#cite_note-30">[30]</ref></p>
Mużika sagra
<p>Il-mużika sagra ta' Vivaldi kient ftit magħrufa barra mill-Italja u, bħax-xogħlijiet kollha tiegħu wara mewtu intesit għal kollox u ftit ftit ftit reġgħet saret magħrufa u apprezzata ħafna fil-bidu tat-tletinijiet tas-seklu 20. Waslulna madwar 50 xogħol ta' mużika sagra ta' ġeneri differenti: partijiet mill-Quddiesa Tridentina u l-introduzzjonijiet tagħhom (Kyrie, Gloria, Credo), salmi, innijiet, antifoni, mottetti. L-impenn tal-<hi rend="italic">Prete Rosso</hi> fir-repertorju sagru kien ftit jew xejn okkażjonali billi la kellu kommissjonijiet u lanqas qatt ħa b'mod fiss il-kariga prestiġjuża ta' <hi rend="italic">maestro</hi> f'San Marco.<ref target="https://mt.wikipedia.org/wiki/Il-Paġna_prinċipali#cite_note-31">[31]</ref> Il-mużika sagra tiegħu kien f'dak li jgħidulu l-i<hi rend="italic">stil modern</hi> (jiġifieri kunċertat, tipiku tal-mużika Venezjana, b'kuntrast mal-i<hi rend="italic">stil antik</hi> jew <hi rend="italic">osservat</hi> sever tal-mużika ta' <ref target="https://mt.wikipedia.org/wiki/Giovanni_Pierluigi_da_Palestrina">Palestrina</ref>), anke jekk hekk jew hekk bosta movimenti tax-xogħlijiet tiegħu baqgħu marbutin mal-i<hi rend="italic">stil osservat</hi>. Anke x-xogħlijiet tiegħu <hi rend="italic">a cappella</hi> bħall-<hi rend="italic">Lauda Jerusalem</hi> b'4 vuċijiet u l-<hi rend="italic">Credidi</hi> b'5 vuċijiet jimxu mal-istil kunċertat fejn l-istrumenti bilkemm jastakkaw ruħhom mill-gruppi tal-kor. Barra minn hekk dan ir-repertorju kien suġġett għall-influwenzi operistiċi tal-epoka. Dan nistgħu nosservawh fuq kollox fil-mottetti tiegħu għal vuċi waħda.</p>
<p>Barra minn hekk Vivaldi ikkompona tmien mottetti ta' "introduzzjoni" li kienu jservu bħala daħla għal xogħlijiet fuq skala akbar (<hi rend="italic">Gloria</hi>, <hi rend="italic">Dixit Dominus</hi>, <hi rend="italic">Miserere</hi>); dan is-sottoġeneru rari kien jintuża minn kompożituri oħra. Partikularità oħra li tiddistingwi l-mużika sagra tal-<hi rend="italic">Prete Rosso</hi> hi li kien sikwit jassenja l-parti melodika għall-vjolin fil-movimenti korali, b'hekk iħalli l-kor ikanta f'omofonija fl-isfond (pereżempju l-ewwel u l-aħħar moviment tal-<hi rend="italic">Credo</hi> RV 591). B'dan il-mod Vivaldi antiċipa l-quddies sinfoniku tal-ġenerazzjoni ta' <ref target="https://mt.wikipedia.org/wiki/Franz_Joseph_Haydn">Haydn</ref>. Anke l-inflwenzi tal-kunċert jidhru ċarament. Biżżejjed ninnotaw il-<hi rend="italic">Beatus vir</hi> RV 598, li fiha intervall twil ta' 420 battuta fil-forma ta' ritornell. Fost ix-xogħlijiet sagri l-aktar famużi tiegħu hemm il-<hi rend="italic">Gloria</hi> RV 589, iż-żewġ  <hi rend="italic">Magnificat</hi> RV 610 u RV 611, l-i<hi rend="italic">Stabat Mater</hi> RV 621 u l-oratorju <hi rend="italic">Juditha triumphans</hi>.</p>
Influwenza kulturali
<p>Il-kratere Vivaldi fuq <ref target="https://mt.wikipedia.org/wiki/Merkurju_(pjaneta)">Merkurju</ref> hu msemmi għal Vivaldi.<ref target="https://mt.wikipedia.org/wiki/Il-Paġna_prinċipali#cite_note-32">[32]</ref></p>


Biblijografija
Kotba
<list type="unordered"><item>Anna Laura Bellina, Bruno Brizi e Maria Grazia Pensa, <hi rend="italic">I libretti vivaldiani</hi>, Firenze, Olschki, 1982. <ref target="https://mt.wikipedia.org/wiki/Special:BookSources/8822230892">ISBN 88-222-3089-2</ref></item>
<item>Lorenzo Bianconi e Giovanni Morelli (kura ta'), <hi rend="italic">Antonio Vivaldi, Teatro musicale, cultura e società</hi> (vol. 2), Firenze, Leo S. Olschki editur, 1982. <ref target="https://mt.wikipedia.org/wiki/Special:BookSources/8822230906">ISBN 88-222-3090-6</ref></item>
<item>Gianfranco Formichetti, <hi rend="italic">Venezia e il prete col violino. Vita di Antonio Vivaldi</hi>, Milan, Bompiani, 2006. <ref target="https://mt.wikipedia.org/wiki/Special:BookSources/8845256405">ISBN 88-452-5640-5</ref></item>
<item>Remo Giazotto (katalgu tax-xogħlijiet kura ta' Agostino Girard, diskografija kura ta' Luigi Bellingardi), <hi rend="italic">Antonio Vivaldi</hi>, Torino, ERI, 1973.</item>
<item>(FR)  <ref target="https://mt.wikipedia.org/wiki/Carlo_Goldoni">Carlo Goldoni</ref>, <hi rend="italic">Mémoires de M. Goldoni, pour servir à l'histoire de sa vie, et à celle de son théatre</hi>, (3 volumi), Pariġi, Veuve Duchesne, 1787 (aċċessibbli <hi rend="italic">online</hi> f' <hi rend="italic">books.google</hi>: <ref target="http://books.google.it/books?id=PZlDAAAAcAAJ&amp;printsec=frontcover&amp;dq=Carlo+Goldoni,+M%C3%A9moires+de+M.+Goldoni+pour+servir+%C3%A0+l'histoire+de+sa+vie+et+%C3%A0+celle+de+son+th%C3%A9%C3%A2tre&amp;source=bl&amp;ots=D-IKWvYmeR&amp;sig=gEv8hudivsZ4Ck4FlZpUaKFN_D4&amp;hl=it&amp;ei=gNIfTbzeFMeX8QOEwKnRBQ&amp;sa=X&amp;oi=book_result&amp;ct=result&amp;resnum=1&amp;ved=0CBcQ6AEwAA#v=onepage&amp;q&amp;f=false">Tomo primo</ref> e <ref target="http://books.google.it/books?id=xwY6AAAAcAAJ&amp;printsec=frontcover&amp;source=gbs_ge_summary_r&amp;cad=0#v=onepage&amp;q&amp;f=false">Tomo terzo</ref> - Edizioni storiche in italiano pure aċċessibbli <hi rend="italic">online</hi> in <hi rend="italic">books.google</hi>: <ref target="http://books.google.it/books?id=QPoUAAAAQAAJ&amp;printsec=frontcover&amp;dq=related:BCUL1092421023&amp;lr=#v=onepage&amp;q&amp;f=false">L-ewwel tom</ref>, Venezja, Zatta, 1788, <ref target="http://books.google.it/books?id=Ess8AyyRpVgC&amp;printsec=frontcover&amp;dq=related:BCUL1092421023&amp;lr=#v=onepage&amp;q&amp;f=false">It-tieni volum</ref>, Firenze, Barbèra, 1861, u <ref target="http://books.google.it/books?id=bWFDAAAAYAAJ&amp;printsec=frontcover&amp;dq=related:BCUL1092421023&amp;lr=#v=onepage&amp;q&amp;f=false">Tom III</ref>, Lucca, Bertini, 1811)</item>
<item>Walter Kolneder, <hi rend="italic">Vivaldi</hi>, Milan, Rusconi, 1978 (prima ed.: 1965). <ref target="https://mt.wikipedia.org/wiki/Special:BookSources/881870060X">ISBN 88-18-70060-X</ref></item>
<item>Gian Francesco Malipiero, <hi rend="italic">Antonio Vivaldi, il Prete Rosso</hi>, Milan, Ricordi, 1958</item>
<item>Benedetto Marcello (stampat anonimament), <hi rend="italic">Il teatro alla moda - o sia - Metodo Sicuro, e facile per ben comporre, &amp; esequire l'Opere Italiane in Musica all'uso moderno - Nel quale - Si danno Avvertimenti utili, e necessarij à Poeti, Compositori di Musica, Musici dell'uno e dell'altro sesso, Impresarj, Suonatori, Ingegneri e Pittori di Scena, Parti buffe, Sarti, Paggi, Comparse, Suggeritori, Copisti, Protettori e Madri di Virtuose &amp; altre Persone appartenenti al Teatro</hi>, Venezia, "Stampato ne Borghi di Belisania per Aldiviva Licante all'Insegna dell'Orso in Peata", 1720 (ristampat fl-epoka moderna: <hi rend="italic">Il teatro alla moda - 1720</hi>, Milan, Il Polifilo, 2006. <ref target="https://mt.wikipedia.org/wiki/Special:BookSources/9788870503326">ISBN 978-88-7050-332-6</ref>)</item>
<item>(FR)  Marc Pincherle, <hi rend="italic">Vivaldi et la musique instrumentale</hi>, Pariġi, Floury, 1948</item>
<item>Egidio Pozzi, <hi rend="italic">Antonio Vivaldi</hi>, Palermo, L'Epos (Porti di Ulisse), 2007. <ref target="https://mt.wikipedia.org/wiki/Special:BookSources/9788883022425">ISBN 978-88-8302-242-5</ref></item>
<item>Eduardo Rescigno (kura ta'), <hi rend="italic">Antonio Vivaldi</hi> (testi ta' Eduardo Rescigno, Anelide Nascimbene u Luigi Di Fronzo), Milan, SKIRA, 22/02/2007</item>
<item>Mario Rinaldi, <hi rend="italic">Antonio Vivaldi</hi>, Milan, Istituto d'Alta Cultura, 1943</item>
<item>(FR)  Peter Ryom, <hi rend="italic">Répertoire des œuvres d'Antonio Vivaldi. Les compositions instrumentales</hi>, Copenaghen, Engstrøm &amp; Sødring, 1986. <ref target="https://mt.wikipedia.org/wiki/Special:BookSources/8787091194">ISBN 87-87091-19-4</ref></item>
<item>Federigo Stefani (kura ta'), <hi rend="italic">Sei lettere di Antonio Vivaldi veneziano maestro compositore di musica della prima metà del secolo XVIII</hi>, Venezja, Visentini, 1871 (aċċessibbli b'xejn <hi rend="italic">on-line</hi> bħala <ref target="http://books.google.it/books?id=1W2dxGsiTKgC&amp;pg=PA21#v=onepage&amp;q&amp;f=false">ebook-gratis Google</ref>)</item>
<item>(EN)  Reinhard Strohm, <hi rend="italic">The operas of Antonio Vivaldi</hi>, 2 vol., Firenze, Olschki, 2008. <ref target="https://mt.wikipedia.org/wiki/Special:BookSources/9788822256829">ISBN 978-88-222-5682-9</ref></item>
<item>Michael Talbot, <hi rend="italic">Vivaldi</hi>, Londra, Dent &amp; Sons, 1978)</item>
<item>Michael Talbot (kura ta'), <hi rend="italic">Vivaldi. Fonti e letteratura critica</hi>, Firenze, Olschki, 1991. <ref target="https://mt.wikipedia.org/wiki/Special:BookSources/9788822238467">ISBN 978-88-222-3846-7</ref></item></list>
Katalgi u dokumenti
<list type="unordered"><item>(DE)  Wilhelm Altmann, <hi rend="italic">Thematischer Katalog der gedruckten Werke Antonio Vivaldis</hi>, «Archiv für Musikwissenschaft», 1922, vol. IV, 262/279</item>
<item>Piero Damilano, <hi rend="italic">Inventario delle composizioni musicali manoscritte di Antonio Vivaldi esistenti presso la Biblioteca Nazionale di Torino</hi>, «Rivista Italiana di Musicologia», 1968, vol. III, 109/179</item>
<item>Antonio Fanna, <hi rend="italic">Antonio Vivaldi: Catalogo numerico-tematico delle opere strumentali</hi>, Milano, Ricordi, 1968 (seconda ed. riv. e ampl.: 1986. <ref target="https://mt.wikipedia.org/wiki/Special:BookSources/8875920222">ISBN 88-7592-022-2</ref>)</item>
<item>Fabio Fano, <hi rend="italic">Una traccia prossima alla prima origine della raccolta di musiche vivaldiane conservata alla Biblioteca Nazionale di Torino</hi>, «Medioevo e umanesimo», 1976, vol. XXVI, 83-93</item>
<item>(DE)  Alois Fuchs, <hi rend="italic">Thematisches Verzeichniss über die Compositionen von: I. Antonio Vivaldi, II. <ref target="https://mt.wikipedia.org/wiki/Arcangelo_Corelli">Arcangelo Corelli</ref>, III. <ref target="https://mt.wikipedia.org/wiki/Giuseppe_Tartini">Giuseppe Tartini</ref></hi>, anno di compilazione: 1839</item>
<item>(DE)  Karl Heller, <hi rend="italic">Die deutsche Überlieferung der Instrumentalwerke Vivaldis</hi>, Lipsia, Deutscher Verlag für Musik, 1971</item>
<item>(EN)  Arlan Stone Martin, <hi rend="italic">Vivaldi violin concertos: a handbook</hi>, Metuchen (N.J.), Scarecrow Press, 1972</item>
<item>Giacomo Manzoni, <hi rend="italic">Guida all'ascolto della musica sinfonica</hi>, Milano, Universale Economica Feltrinelli, 1998. <ref target="https://mt.wikipedia.org/wiki/Special:BookSources/9788807805394">ISBN 978-88-07-80539-4</ref></item>
<item>Noriko Ohmura, <hi rend="italic">A reference work concordance table of Vivaldi's instrumental works</hi>, Tokyo, Academica Music Limited, 1972</item>
<item>Livia Pancino, <hi rend="italic">Le caratteristiche grafiche della mano di Vivaldi secondo il metodo grafologico</hi>, «Informazioni e Studi Vivaldiani. Bollettino dell'Istituto Italiano Antonio Vivaldi» (ISV), 1992, vol. XIII, 67-95</item>
<item>(FR)  Marc Pincherle, <hi rend="italic">Inventaire - Thématique</hi>, in <hi rend="italic">id.</hi>, <hi rend="italic">Antonio Vivaldi et la musique instrumentale</hi>, <hi rend="italic">op. cit</hi>., volume secondo</item>
<item>Mario Rinaldi, <hi rend="italic">Catalogo numerico tematico delle composizioni di Antonio Vivaldi</hi>, Roma, Editrice Cultura moderna, 1945</item>
<item>Franca Porticelli e Susan Orlando (a cura di), <hi rend="italic">Vivaldimania. Una storia torinese. Catalogo della mostra (Torino, 23 aprile-8 giugno 2008)</hi>, Milano, Silvana Editoriale, 2008. <ref target="https://mt.wikipedia.org/wiki/Special:BookSources/9788836611188">ISBN 978-88-366-1118-8</ref></item>
<item>(FR)  Peter Ryom, <hi rend="italic">Antonio Vivaldi: table de concordances des œuvres (RV)</hi> Copenaghen, Engstrøm &amp; Sødring, 1973. <ref target="https://mt.wikipedia.org/wiki/Special:BookSources/8787091003">ISBN 87-87091-00-3</ref></item>
<item>(FR)  Peter Ryom, <hi rend="italic">Inventaire de la documentation manuscrite des œuvres de Vivaldi, I. Biblioteca Nazionale di Torino, Première Partie: le fonds Foà</hi>, «Vivaldi Informations», 1973, vol. II, 61-112</item>
<item>Peter Ryom, <hi rend="italic">RV 749</hi>, «Informazioni e Studi Vivaldiani. Bollettino dell'Istituto Italiano Antonio Vivaldi» (ISV), 1993, vol. XIV, 5-49</item>
<item>(DE)  Peter Ryom, <hi rend="italic">Antonio Vivaldi Thematisch-systematisch Verzeichnis seiner Werke</hi>, Wiesbaden, Breitkopf &amp; Härtel, 2007. <ref target="https://mt.wikipedia.org/wiki/Special:BookSources/9783765103728">ISBN 978-3-7651-0372-8</ref></item>
<item>(DE)  Reinhard Strohm, <hi rend="italic">Italienische Opernarien des frühen Settecento (1720-1730)</hi> (2 voll.), Colonia, Volk, 1976. Primo volume: <ref target="https://mt.wikipedia.org/wiki/Special:BookSources/3872520954">ISBN 3-87252-095-4</ref>; secondo volume: <ref target="https://mt.wikipedia.org/wiki/Special:BookSources/3872520989">ISBN 3-87252-098-9</ref></item></list>
Ħoloq esterni
<list type="unordered"><item><ref target="http://www.haendel.it/compositori/vivaldi.htm">Bijografija kompluta u xogħlijiet</ref></item>
<item><ref target="http://www.kantoreiarchiv.de/archiv/choir_orchestra/gloria/">Partitura tal-Gloria RV 589</ref></item></list>
</text></body></html>