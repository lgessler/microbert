<html><body><text id="wikipedia_mt_wikipedia_org__10989.html" ns="0" revid="238177" sourceurl="https://mt.wikipedia.org/wiki/Banda_Victory" title="Banda Victory" type="wikipedia">Banda Victory
<p>Is-<hi rend="bold">Soċjetà Filarmonika Victory</hi> twaqqfet uffiċjalment nhar il-<ref target="https://mt.wikipedia.org/wiki/25_ta'_Ottubru">25 ta' Ottubru</ref> <ref target="https://mt.wikipedia.org/wiki/1898">1898</ref>, u kienet l-ewwel <ref target="https://mt.wikipedia.org/wiki/Banda_filarmonika">banda</ref> mwaqqfa fl-irħula kollha ta' <ref target="https://mt.wikipedia.org/wiki/Għawdex">Għawdex</ref>. Hija twaqqfet fuq l-inizjattiva tal-Fundatur l-<ref target="https://mt.wikipedia.org/wiki/Arċipriet">Arċipriet</ref> <ref target="https://mt.wikipedia.org/wiki/Ġużepp_Diacono">Ġużepp Diacono</ref> u taħt it-tmexxija abbli tas-<ref target="https://mt.wikipedia.org/wiki/Surmast_mużikali">Surmast</ref> <ref target="https://mt.wikipedia.org/wiki/Malta">Malti</ref>, <ref target="https://mt.wikipedia.org/wiki/Eduardo_Farina">Eduardo Farina</ref>. Minkejja li għebet għal xi ftit, fl-<ref target="https://mt.wikipedia.org/wiki/1934">1934</ref> reġgħet twieldet il-Banda ġox-<ref target="https://mt.wikipedia.org/wiki/Xagħra">Xagħra</ref>, b'inizjattiva tal-Fundatur Franġisk Camilleri u taht it-tmexxija tas-Surmast Mikiel Farrugia.</p>
<p>Mit-twaqqif tagħha sal-ġurnata tal-lum, is-Soċjetà qatt ma ħarset lura u dejjem tat kontribut siewi fil-qasam <ref target="https://mt.wikipedia.org/wiki/Mużika">mużikali</ref> u <ref target="https://mt.wikipedia.org/wiki/Kultura">kulturali</ref> tal-gżejjer tagħna. Matul il-medda tas-snin, il-Banda Victory tmexxiet minn diversi <ref target="https://mt.wikipedia.org/wiki/Surmast_mużikali">surmastrijiet</ref> ta' potenzjal kbir. Is-Soċjetà Filarmonka Victory hi nkarigata uffiċjalment mill-organizzazzjoni tal-festi esterni ta' waħda mill-ikbar festi f'Għawdex: il-festa tant popolari ta' <ref target="https://mt.wikipedia.org/wiki/Marija_Bambina">Marija Bambina</ref>. Fl-<ref target="https://mt.wikipedia.org/wiki/1976">1976</ref>, is-Soċjetà, b'inizjattiva tal-Kumitat u membri voluntiera, irnexxielha tibni Każin kbir u sala moderna li tilqa' l-bżonnijiet tal-lum għall-attivitajiet kulturali. Fl-<ref target="https://mt.wikipedia.org/wiki/2002">2002</ref>, il-Kumitat iddeċieda li jsemmi din is-sala għall-Kan. Dun Alwiġ Camilleri li serva għal diversi snin bħala Assistent Direttur Spiritwali tas-Soċjetà u li kellu tant għal qalbu din l-Għaqda Mużikali u li llum m'għadux magħna.</p>
<p>Il-banda Victory irnexxielha tesegwixxi diversi kunċerti barra minn Malta fosthom dak fl-<ref target="https://mt.wikipedia.org/wiki/Stati_Uniti">Istati Uniti tal-Amerika</ref> fl-<ref target="https://mt.wikipedia.org/wiki/1994">1994</ref>.</p>
<p>F'April 2006, il-Banda Victory ippartecipat fil-festi cinkwantenarji li gew organizzati b'mod kongunt bejn is-Socjeta' Filarmonika Leone tal-Belt Victoria, il-Knisja Katidrali u l-Parrocca tax-Xaghra. Nhar is-Sibt 29 ta' April ta' dik  is-sena, il-Banda laqghet l-istatwa artistika u devota ta' Marija Assunta meqjuma fil-Katidral ta' Ghawdex mal-wasla taghha fix-Xaghra u regghet akkumpanjatha lura lejn tarf ir-rahal fi tmiem iz-zjara taghha nhar l-Erbgha 3 ta' Mejju. Dawn l-attivitajiet saru bhala parti minn programm ta' festi specjali li fakkru l-hamsin anniversarju mill-ghoti tal-istatwa ta' Santa Marija mis-Socjeta' Filarmonika Leone lill-Knisja Katidrali ta' Ghawdex fid-29 ta' April 1956. </p>
<p>Il-Banda Victory tiehu sehem f'numru kbir ta' servizzi muzikali matul is-sena, kemm fix-Xaghra u anke barra r-rahal. Kull sena, fl-4 ta' Settembru, din is-Socjeta' tesegwixxi programm muzikali fuq il-plancier f'Misrah il-Vitorja filwaqt li kull sentejn, f'Lejliet Hadd il-Palm, tesegwixxi programm ta' muzika sagra fil-Knisja Bazilika ta' Marija Bambina bhala parti mic-celebrazzjonijiet tal-Gimgha Mqaddsa. </p>
<p>Kumitat attwali:</p>
<p>President: Dr. Joseph Attard LLD
Vici-President: Eucharist Sultana
Presidenti Onorarji: Michael F. Cini, Mons. Ewkaristiku Sultana, Mons. Arcipriet Carmelo Refalo
Bandisti Onorarji: Eucharist Camilleri, Joseph Refalo, Carmelo Sultana, Joseph Bajada
Membri Onorarji: Francis Bajada, Louis Portelli
Segretarju: Joseph Bajada
Tezorier: Noel Grima
Direttur tal-Kazin: Ezechiel Grima
Delegat tal-Kumitat ghall-Bandisti: Joseph Vella
Direttur Spiritwali: Kan. Dun Giljan Refalo Rapa
Assistent Direttur Spiritwali: Kan. Dun Guzepp Cini
Surmast Direttur: Mro. Joseph Galea LCM
Assistent Surmast Direttur: Mro. Ivan Attard A.MusTCL
Direttur tal-Kor tas-Socjeta' (il-Kor Nativitas): Mro. Ivan Attard A.MusTCL
Awditur tas-Socjeta': Joe Cordina
Rapprezentat Legali: Dr. Carmelo Galea LLD
Nutar: Dr. Josianne Cini</p>
</text></body></html>