<html><body><text id="wikipedia_mt_wikipedia_org__20951.html" ns="0" revid="267703" sourceurl="https://mt.wikipedia.org/wiki/Benito_Mussolini" title="Benito Mussolini" type="wikipedia">Benito Mussolini
<p><hi rend="bold">Benito Mussolini Andrea Amilcare</hi> (<ref target="https://mt.wikipedia.org/wiki/29_ta'_Lulju">29 ta' Lulju</ref>, <ref target="https://mt.wikipedia.org/wiki/1883">1883</ref> – <ref target="https://mt.wikipedia.org/wiki/28_ta'_April">28 ta' April</ref>, <ref target="https://mt.wikipedia.org/wiki/1945">1945</ref>) kien <ref target="https://mt.wikipedia.org/wiki/Politiku">politiku</ref> <ref target="https://mt.wikipedia.org/wiki/Taljan">Taljan</ref>, <ref target="https://mt.wikipedia.org/wiki/Ġurnalist">ġurnalist</ref> u mexxej tal-<ref target="https://mt.wikipedia.org/wiki/Partit_Nazzjonali_Faxxist">Partit Nazzjonali Faxxist</ref>, li mexxa l-pajjiż minn 1922 sal-1943. Fl-1926 Mussolini ħataf il-poter totali bħala dittatur u mexxa l-<ref target="https://mt.wikipedia.org/wiki/Italja">Italja</ref> bħala <hi rend="italic">Il duce</hi> ("il-mexxej") 1930-1943. Mussolini kien wieħed mill-figuri ewlenin fil-ħolqien tal-<ref target="https://mt.wikipedia.org/wiki/Faxxiżmu">faxxiżmu</ref>.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
<p>Oriġinarjament membru tal-Partit Soċjalista Taljan (PSI), Mussolini kien imkeċċi mill-PSI minħabba l-oppożizzjoni tiegħu għall-pożizzjoni tal-partit dwar in-newtralità fil-<ref target="https://mt.wikipedia.org/wiki/Tieni_Gwerra_Dinjija">Tieni Gwerra Dinjija</ref>. Mussolini iddenunzja l-PSI, u aktar tard waqqaf l-moviment faxxista. Wara l-Marċa fuq Ruma f'Ottubru 1922 sar is-27 Prim Ministru tal-Italja. Wara li qered il-partiti opposti kollha permezz tal-pulizija sigrieta tiegħu u l-projbizzjoni tal-istrajkijiet tax-xogħol,<ref target="https://mt.wikipedia.org/wiki/Il-Paġna_prinċipali#cite_note-Haugen-2">[2]</ref> Mussolini u s-segwaċi faxxisti tiegħu ikkonsolidaw il-poter tagħhom permezz ta' serje ta' liġijiet li trasformaw in-nazzjon f'dittatura ta' partit wieħed. F'ħames snin huwa kien stabbilixxa awtorità dittatorjali b'mezzi kemm legali u straordinarji, bl-aspirazzjoni li jinħoloq stat totalitarju. Mussolini baqa' fil-poter sakemm kien mibdul fl-1943; huwa baqa l-mexxej tar-Repubblika Taljana Soċjali sa mewtu fl-1945.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref></p>
<p>Mill-1939, Mussolini ipprova jdewwem il-bidu ta' gwerra maġġuri fl-Ewropa mill-inqas sal-1942. Il-<ref target="https://mt.wikipedia.org/wiki/Ġermanja">Ġermanja</ref> invadiet il-<ref target="https://mt.wikipedia.org/wiki/Polonja">Polonja</ref> fl-1 ta' Settembru 1939, u bdiet <ref target="https://mt.wikipedia.org/wiki/It-Tieni_Gwerra_Dinjija">it-Tieni Gwerra Dinjija</ref>. Fl-10 ta' Ġunju 1940, Mussolini żamm mal-Ġermanja, għalkemm kien jaf li l-Italja ma kelliex il-kapaċità militari fl-1940 li idħol f'gwerra twila ma' <ref target="https://mt.wikipedia.org/wiki/Franza">Franza</ref> u r-<ref target="https://mt.wikipedia.org/wiki/Renju_Unit">Renju Unit</ref>. Mussolini ħaseb li wara l-reża Franċiża, l-Italja setgħet konċessjonijiet territorjali minn Franza u imbagħad ikun jista' jikkonċentra l-forzi tiegħu fuq offensiva kbira fl-<ref target="https://mt.wikipedia.org/wiki/Eġittu">Eġittu</ref>, fejn il-forzi Brittaniċi u tal-<ref target="https://mt.wikipedia.org/wiki/Commonwealth_tan-Nazzjonijiet">Commonwealth tan-Nazzjonijiet</ref> kienu iktar numerużi mill-forzi Taljani. Madankollu r-Renju Unit irrifjuta li jaċċetta l-proposti Ġermaniż għall-paċi li jkun jinvolvu li kienu jaċċettaw r-rebħiet tal-Ġermanja fil-Lvant u l-Punent tal-Ewropa, il-pjanijiet għall-invażjoni Ġermaniża tar-Renju Unit ma pproċedux, u l-gwerra kompliet.</p><p>

Fl-24 ta' Lulju 1943, ftit wara l-bidu tal-invażjoni tal-Italja mill-Alleati, Mussolini tielef fil-vot fil-Kunsill il-Kbir tal Faxxiżmu, u r-Re arrestah l-għada. Fit-12 ta' Settembru 1943 Mussolini inħeles mill-ħabs fl-assult ta' Gran Sasso mill-forzi speċjali Ġermaniżi. Lejn l-aħħar ta' April 1945, meta kien qiegħed jiffaċċja telfa totali, Mussolini pprova  jaħrab lejn it-tramuntana,<ref target="https://mt.wikipedia.org/wiki/Il-Paġna_prinċipali#cite_note-4">[4]</ref> imma malajr inqabad u iġġustizzjati sommarjament qrib il-<ref target="https://mt.wikipedia.org/wiki/Lag_ta'_Como">Lag ta' Como</ref> mill-partiġġjani Taljani. Ġismu mbagħad ittieħed Milan fejn kien mdendel rasu 'l isfel fejn jarah il-pubbliku biex in-nies ikunu żguri li kien miet.</p><figure><caption>Benito Mussolini</caption></figure>


Ħoloq esterni
<list type="unordered"><item><ref target="http://www.benitomussolini.info/gallery/">Gallerija ta' Benito Mussolini</ref></item>
<item><ref target="http://www.comandosupremo.com/Mussolini.html">Comando Supremo: Benito Mussolini</ref></item></list>
</text></body></html>