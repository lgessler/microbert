<html><body><text id="wikipedia_mt_wikipedia_org__8872.html" ns="0" revid="215365" sourceurl="https://mt.wikipedia.org/wiki/Grupp_B_tal-Kampjonati_Ewropej_tal-Futbol_2008" title="Grupp B tal-Kampjonati Ewropej tal-Futbol 2008" type="wikipedia">Grupp B tal-Kampjonati Ewropej tal-Futbol 2008
<p><hi rend="bold">Grupp B tal-Kampjonati Ewropej tal-Futbol 2008</hi> hu wieħed mill-erba' gruppi tal-<ref target="https://mt.wikipedia.org/wiki/Kampjonati_Ewropej_tal-Futbol_2008">Kampjonati Ewropej 2008</ref>. L-ewwel partiti tal-grupp intlagħbu fit-8 ta' Ġunju, 2008, u l-logħob tlestew nhar is-16 ta' Ġunju 2008. Is-sitt partiti ntlagħbu fl-<ref target="https://mt.wikipedia.org/wiki/Awstrija">Awstrija</ref>, fil-bliet ta' <ref target="https://mt.wikipedia.org/wiki/Vjenna">Vjenna</ref> u <ref target="https://mt.wikipedia.org/wiki/Klagenfurt">Klagenfurt</ref>. Il-grupp kien jikkonsisti minn nazzjonijiet mill-<ref target="https://mt.wikipedia.org/wiki/Ewropa_Ċentrali">Ewropa Ċentrali</ref>; wieħed mill-ospiti, l-<ref target="https://mt.wikipedia.org/wiki/Tim_nazzjonali_tal-futbol_tal-Awstrija">Awstrija</ref>, il-<ref target="https://mt.wikipedia.org/wiki/Tim_nazzjonali_tal-futbol_tal-Kroazja">Kroazja</ref>, il-<ref target="https://mt.wikipedia.org/wiki/Tim_nazzjonali_tal-futbol_tal-Ġermanja">Ġermanja</ref> u l-<ref target="https://mt.wikipedia.org/wiki/Tim_nazzjonali_tal-futbol_tal-Polonja">Polonja</ref>. L-Awstrija u l-Polonja kienu qed jagħmlu d-debutt fil-Kampjonati Ewropej.</p>
<p>Il-Kroazja sar l-ewwel tim li kkwalifika għall-kwarti tal-finali minn Grupp B meta wara r-rebħa ta' 1–0 kontra l-Awstrija, huma kisbu rebħa ta' 2–1 kontra l-Ġermanja. Dan ir-riżultat, flimkien mal-pari ta' 1–1 mal-Polonja, kien ifisser li l-Kroazja spiċċat l-ewwel post tal-grupp. It-tieni post għall-kwarti tal-finali kienet deċiża fl-aħħar sett ta' partiti, bil-Ġermanja tirbaħ lill-Awstrija b'gowl minn <ref target="https://mt.wikipedia.org/wiki/Michael_Ballack">Michael Ballack</ref>, fejn b'hekk għamlet li r-riżultat fil-partita bejn il-Kroazja u l-Polonja, ikun wieħed irrelevanti. Il-gowl ta' <ref target="https://mt.wikipedia.org/wiki/Ivan_Klasnić">Ivan Klasnić</ref> kien ifisser li l-Kroazja kienet l-ewwel tim li akkwistat il-massimu tal-punti fil-fażi tal-gruppi.</p>
</text></body></html>