<html><body><text id="wikipedia_mt_wikipedia_org__7476.html" ns="0" revid="247759" sourceurl="https://mt.wikipedia.org/wiki/English_Football_League" title="English Football League" type="wikipedia">English Football League<p>Il-<hi rend="bold">Football League</hi> hi kompetizzjoni f'forma ta' kampjonat li fiha jieħdu sehem klabbs professjonali tal-<ref target="https://mt.wikipedia.org/wiki/Futbol">futbol</ref> fl-<ref target="https://mt.wikipedia.org/wiki/Ingilterra">Ingilterra</ref> u fil-<ref target="https://mt.wikipedia.org/wiki/Galles">Galles</ref>, u hi l-eqdem kompetizzjoni ta' dan it-tip fil-futbol mondjali. Mill-1992 kellha 72 tim diviżi fi tliet diviżjonijiet, li huma preżentament magħrufa bħala:</p>
<list type="unordered"><item><ref target="https://mt.wikipedia.org/wiki/Football_League_Championship">Football League Championship</ref></item>
<item><ref target="https://mt.wikipedia.org/wiki/Football_League_1">Football League 1</ref></item>
<item><ref target="https://mt.wikipedia.org/wiki/Football_League_2">Football League 2</ref></item></list>
<p>Fattur ċentrali ta' dawn il-kampjonati hi l-promozzjoni u r-relegazzjoni. L-ewwel żewġ timijiet tal-Football League Championship jikkwaliikaw awtomatikament għal Premier League, flimkien mar-rebbieħ tal-play-off tal-erba' l-aqwa klassifikati. L-aħħar tnejn tal-Football League 2 jiġu relegati fil-Conference, il-livell l-aktar għoli fil-lvell tad-dilettanti fl-Ingilterra.</p>
Ħarsa ġenerali

<p>Il-Football League tikkonsisti minn 72 klabb tal-futbol professjonista mill-<ref target="https://mt.wikipedia.org/wiki/Ingilterra">Ingilterra</ref> u <ref target="https://mt.wikipedia.org/wiki/Wales">Wales</ref>. Torganizza wkoll żewġ kompetizzjonijiet eliminatorji. Il-Football League ġie fundat fl-<ref target="https://mt.wikipedia.org/wiki/1888">1888</ref> minn <ref target="https://mt.wikipedia.org/wiki/William_McGregor">William McGregor</ref>, oriġinarjament bi tnax-il tim. Hekk kif żdiedu d-diviżjonijiet, kien hemm aktar klabbs, u sal-<ref target="https://mt.wikipedia.org/wiki/1950">1950</ref> il-kampjonat kellu 92 klabb. 
Minħabba konsiderazzjonijiet finanzjari ġabu xi ftit tal-problemi fl-<ref target="https://mt.wikipedia.org/wiki/1992">1992</ref> meta, biex ikabbru aktar il-qligħ, il-membri l-kbar tal-Football Leaguq infirdu minn din il-kompetizzjoi biex għamlu kompetizzjoni ġdida, l-FA Premier League, li kienet imsejħa <ref target="https://mt.wikipedia.org/wiki/Premier_League">Premier League</ref> fl-<ref target="https://mt.wikipedia.org/wiki/2007">2007</ref>. Il-Football League ma baqax jinkludi l-20 klabb li ngħaqdu ma' dan il-grupp, alavolja r-relegazzjoni u l-promozzjoni bejn il-Football League u l-Premier League għadha ssir. Total ta' 130 tim lagħbu fil-Football League  sal-2007 (inklużi dawk fil-Premier League, minħabba li l-klabbs iridu jgħaddu mill-Football league qabel ma jaslu f'din id-diviżjoni għolja.</p>
Storja
<p>Il-Football League ġiet fundata fit-<ref target="https://mt.wikipedia.org/wiki/22_ta'_Marzu">22 ta' Marzu</ref> <ref target="https://mt.wikipedia.org/wiki/1888">1888</ref> u l-ewwel kampjonat sar fit-8 ta' Settembru. Kien hemm tnax-il klabb li ħadu sehem f'din l-ewwel edizzjoni u huma magħruf bħala l-"membri fundatarji".</p>
<p>Fl-<ref target="https://mt.wikipedia.org/wiki/1892">1892</ref> il-Football League ġie diviż f'żewġ diviżjonijiet, fejn assorba r-rivalità tal-<ref target="https://mt.wikipedia.org/wiki/Football_Alliance">Football Alliance</ref>: b'hekk ġew fundati l-<ref target="https://mt.wikipedia.org/wiki/First_Division">Ewwel Diviżjoni</ref> u t-<ref target="https://mt.wikipedia.org/wiki/Second_Division">Tieni Diviżjoni</ref>. It-<ref target="https://mt.wikipedia.org/wiki/Second_Division">Tielet Diviżjoni</ref> bdiet issir wara l-<ref target="https://mt.wikipedia.org/wiki/L-Ewwel_Gwerra_Dinjija">Ewwel Gwerra Dinjija</ref>, fl-<ref target="https://mt.wikipedia.org/wiki/1920">1920</ref>, biex issir l-amissjoni ta' xi timijiet tas-<ref target="https://mt.wikipedia.org/wiki/Southern_League">Southern League</ref>. Is-sena ta' wara ġew ammessi timijiet oħr mit-Tramuntanta tal-Ingilterra u għal xi snin kienet diviża f'fażi għan-naħa tat-Tramuntana u għal dik tan-Nofsinhar. Wara l-introduzzjoni tal-<ref target="https://mt.wikipedia.org/wiki/Fourth_Division">Fourth Division</ref> fl-<ref target="https://mt.wikipedia.org/wiki/1958">1958</ref> ġab unfikazzjoni tat-Third Division.</p>
<p>Mill-<ref target="https://mt.wikipedia.org/wiki/1983">1983</ref> l-isem tal-Football League hu assoċċjat ma' sponsor minħabba motivi pubbliċitarji, però r-rivoluzzjoni vera tas-sistemà intera tal-futbol fl-Ingilterra saret fl-<ref target="https://mt.wikipedia.org/wiki/1992">1992</ref>. Wara li nkisbu d-dritti televiżivi u s-sitwazzjoni ekonomika tjiebet, xi timijiet tal-Ewwel Diviżjoni heddew li joħorġu mill-Football League biex jiffurmaw kampjonat awtonomu, il-<ref target="https://mt.wikipedia.org/wiki/Premier_League">Premier League</ref>. Filfatt hekk kien ġara, imma mhux biss għat-timijiet il-kbar: kienu ġew segwiti minn timijiet oħra tal-Ewwel Diviżjoni. F'dik is-sena l-pożizzjoni tal-Football League saret aktar dgħajfa, fejn ġabret biss it-tliet diviżjonijiet inferjuri tal-futbol professjonista. L-istruttura tal-futbol Ingliż ġiet modifikata, bl-eliminazzjoni tar-Raba' Diviżjoni:</p>
<list type="unordered"><item><ref target="https://mt.wikipedia.org/wiki/Premier_League">Premier League</ref>: diviżjoni waħda tal-ewwel serje</item>
<item>Football League: tliet diviżjonijiet, mit-tieni sar-raba' serje. 
<list type="unordered"><item><ref target="https://mt.wikipedia.org/wiki/First_Division">First Division</ref></item>
<item><ref target="https://mt.wikipedia.org/wiki/Second_Division">Second Division</ref></item>
<item><ref target="https://mt.wikipedia.org/wiki/Third_Division">Third Division</ref></item></list></item></list>


Ħoloq esterni
<list type="unordered"><item><ref target="http://www.football-league.co.uk/">Sit uffiċjali</ref></item>
<item><ref target="http://www.historicalkits.co.uk/">Storja tal-flokkijiet tal-futbol ta' kull klabb</ref></item>
<item><ref target="http://www.rsssf.com/engpaul/FLA/league.html">Arkivju tal-Football League (1888- ) fuq RSSSF</ref></item></list>
</text></body></html>