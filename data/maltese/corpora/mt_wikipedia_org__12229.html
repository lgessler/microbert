<html><body><text id="wikipedia_mt_wikipedia_org__12229.html" ns="0" revid="248309" sourceurl="https://mt.wikipedia.org/wiki/L-Ewwel_Divi%C5%BCjoni_tal-Football_League" title="L-Ewwel Diviżjoni tal-Football League" type="wikipedia">L-Ewwel Diviżjoni tal-Football League
<p><hi rend="bold">L-Ewwel Diviżjoni tal-Football League</hi> kienet l-ogħla diviżjoni tal-<ref target="https://mt.wikipedia.org/wiki/Football_League">Football League</ref> bejn l-1993 u l-2004, u kumplessivament kienet l-ogħla diviżjoni tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Ingilterra">Ingliż</ref> bejn l-1892 u l-1992.</p>
Storja
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Football_League">Football League</ref></hi>.
<p>Il-fundazzjoni tal-Football League saret fl-1888 mid-direttur tal-klabb ta' <ref target="https://mt.wikipedia.org/wiki/Aston_Villa_FC">Aston Villa</ref> <ref target="https://mt.wikipedia.org/wiki/William_McGregor">William McGregor</ref>. Oriġinarjament din kienet tikkonsisti minn diviżjoni waħda magħmula minn tnax-il klabb (<ref target="https://mt.wikipedia.org/wiki/Accrington_FC">Accrington</ref>, <ref target="https://mt.wikipedia.org/wiki/Aston_Villa_FC">Aston Villa</ref>, <ref target="https://mt.wikipedia.org/wiki/Blackburn_Rovers_FC">Blackburn Rovers</ref>, <ref target="https://mt.wikipedia.org/wiki/Bolton_Wanderers_FC">Bolton Wanderers</ref>, <ref target="https://mt.wikipedia.org/wiki/Burnley_FC">Burnley</ref>, <ref target="https://mt.wikipedia.org/wiki/Derby_County_FC">Derby County</ref>, <ref target="https://mt.wikipedia.org/wiki/Everton_FC">Everton</ref>, <ref target="https://mt.wikipedia.org/wiki/Notts_County_FC">Notts County</ref>, <ref target="https://mt.wikipedia.org/wiki/Preston_North_End_FC">Preston North End</ref>, Stoke (issa <ref target="https://mt.wikipedia.org/wiki/Stoke_City_FC">Stoke City</ref>), <ref target="https://mt.wikipedia.org/wiki/West_Bromwich_Albion_FC">West Bromwich Albion</ref> u <ref target="https://mt.wikipedia.org/wiki/Wolverhampton_Wanderers_FC">Wolverhampton Wanderers</ref>), sempliċement magħrufa bħala <hi rend="italic">The Football League</hi>. Meta fl-1892, dan il-kampjonat beda jaċċetta membri mill-<ref target="https://mt.wikipedia.org/wiki/Football_Alliance">Football Alliance</ref>, tal-ewwel kien maqsum f'żewġ diviżjonijiet; il-kampjonat oriġinarju ġie estiż (bl-aqwa żewġ klabbs tal-Alliance jingħaqdu) u ġie msemmi bl-isem il-ġdid ta' L-Ewwel Diviżjoni, waqt li l-kumplament tal-membri tal-Alliance ġew ammessi fit-<ref target="https://mt.wikipedia.org/wiki/It-Tieni_Diviżjoni_tal-Football_League">Tieni Diviżjoni</ref>.</p>
<p>Għall-mitt sena ta' wara, l-Ewwel Diviżjoni kien bla ebda dubju l-aqwa kampjonat professjonali fil-futbol Ingliż. Wara, fl-1992 it-22 klabb li kienu jagħmlu parti mill-Ewwel Diviżjoni ddeċidew li jirriżenjaw mill-Football League u jiffurma l-<ref target="https://mt.wikipedia.org/wiki/FA_Premier_League">FA Premier League</ref>. Hekk għamlu, u permezz ta' din it-tranżizzjoni l-istatus tagħhom bħala l-ikbar u l-aktar klabbs sinjuri fil-pajjiż aktar kiber, waqt li n-negozjati għad-<ref target="https://mt.wikipedia.org/wiki/Drittijiet_televiżivi">drittijiet televiżivi</ref> saru jagħtu aktar profitt. Il-Football League kien sussegwentamant ri-organnizat, bit-Tieni, it-Tielet u r-Raba' Diviżjoni jiġu msemmija l-Ewwel, it-Tieni u t-Tielet rispettivament. B'hekk, l-Ewwel Diviżjoni, waqt li xorta baqgħet fl-ogħla livell tal-Football League, issa niżlet fit-tieni livell mis-sistema totali tal-kampjonat Ingliż, biex b'hekk l-aqwa timijiet wirtu s-sistema ta' logħba eliminatorji li toffri l-promozzjoni mit-Tieni Diviżjoni l-antika.</p>
<p>L-isem tal-Ewwel Diviżjoni tbiddel għal <hi rend="bold"><ref target="https://mt.wikipedia.org/wiki/Football_League_Championship">Football League Championship</ref></hi> qabel il-bidu tal-istaġun 2004–05, għal raġunijiet kummerċjali. Madanakollu, din xorta tibqa' fit-tieni livell tal-futbol Ingliż.</p>
Daqs
<p>L-Ewwel Diviżjoni fil-bidu kienet tikkonsisti mit-tnax-il klabb fundatur; minn dakinhar din id-diviżjoni esperjenzat estenzjoni hekk kif il-futbol beda jsir aktar popolari waqt li l-kwalità tat-timijiet kiber ukoll. Kien hemm ukoll serje ta' tnaqqis lejn tmiem is-snin tmenin, però dawn ma tantx damu, kif inhu deskritt f'din it-tabella:</p>
<p>† bħala d-diviżjoni fit-tieni livell tal-futbol Ingliż (mill-1995)</p>
Ara wkoll
<list type="unordered"><item><ref target="https://mt.wikipedia.org/wiki/Football_League">Football League</ref></item>
<item><ref target="https://mt.wikipedia.org/wiki/Premier_League">Premier League</ref></item>
<item><ref target="https://mt.wikipedia.org/wiki/FA_Cup">FA Cup</ref></item>
<item><ref target="https://mt.wikipedia.org/wiki/League_Cup">League Cup</ref></item>
<item><ref target="https://mt.wikipedia.org/wiki/It-Tieni_Diviżjoni_tal-Football_League">It-Tieni Diviżjoni</ref></item>
<item><ref target="https://mt.wikipedia.org/wiki/It-Tielet_Diviżjoni_tal-Football_League">It-Tielet Diviżjoni</ref></item>
<item><ref target="https://mt.wikipedia.org/wiki/Ir-Raba'_Diviżjoni_tal-Football_League">Ir-Raba' Diviżjoni</ref></item>
<item><ref target="https://mt.wikipedia.org/wiki/Football_Conference">Football Conference</ref></item></list>
</text></body></html>