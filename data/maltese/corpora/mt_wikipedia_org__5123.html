<html><body><text id="wikipedia_mt_wikipedia_org__5123.html" ns="0" revid="215446" sourceurl="https://mt.wikipedia.org/wiki/Insettivoru" title="Insettivoru" type="wikipedia">Insettivoru<figure><caption>Mostru gila, tip ta' gremxula eżempju ta' rettilu <hi rend="bold">Insettivoru</hi></caption></figure>
<p><hi rend="bold">Insettivoru</hi> (mil-<ref target="https://mt.wikipedia.org/wiki/Latin">Latin</ref> <hi rend="italic"><hi rend="bold">"nsectum"</hi></hi> - <hi rend="bold">insetti</hi> li tfisser insett u <hi rend="italic"><hi rend="bold">"vorare"</hi></hi> - <hi rend="bold">-voru</hi> li tfisser taħtaf u tibla l-ikel), huwa definit bħala <ref target="https://mt.wikipedia.org/wiki/Annimal">annimal</ref> b' <ref target="https://mt.wikipedia.org/wiki/Dieta">dieta</ref> li tkun tikkonsisti primarjament jew esklużivament mill-insetti u <ref target="https://mt.wikipedia.org/wiki/Annimali">annimali</ref> żgħar oħrajn (eżempju <ref target="https://mt.wikipedia.org/wiki/Brimba">brimb</ref> u <ref target="https://mt.wikipedia.org/wiki/Skorpjun">skorpjuni</ref>). Annimali li jieklu primarjament jew esklużivament insetti, jissejħu <hi rend="bold">insettivori obligati</hi>.</p>
<p>Il-kelma tirreferi ukoll għal mammiferi ta' l-<ref target="https://mt.wikipedia.org/wiki/Ordni">ordni</ref> <ref target="https://mt.wikipedia.org/wiki/Insectivora">Insectivora</ref> (li llum il-ġurnata huwa maqsum f' bosta ordnijiet), li numru minnhom inzerta jiekol l-insetti iżda mhux kollha u bħal ma hemm ħafna <ref target="https://mt.wikipedia.org/wiki/Speċi">speċi</ref> ta' l-<ref target="https://mt.wikipedia.org/wiki/Ordni">ordni</ref> <ref target="https://mt.wikipedia.org/wiki/Carnivora">Carnivora</ref> li huma <ref target="https://mt.wikipedia.org/wiki/Omnivori">omnivori</ref> (u 2 minnhom il-<ref target="https://mt.wikipedia.org/wiki/Panda_ġgant">panda ġgant</ref> u l-<ref target="https://mt.wikipedia.org/wiki/Panda_ż-żgħir">panda ż-żgħir</ref> jew il-<ref target="https://mt.wikipedia.org/wiki/Panda_l-aħmar">panda l-aħmar</ref> huma <ref target="https://mt.wikipedia.org/wiki/Erbivoru">erbivori</ref>), tant ieħor hemm membri tal-<ref target="https://mt.wikipedia.org/wiki/Ordni">ordni</ref> <ref target="https://mt.wikipedia.org/wiki/Insectivora">Insectivora</ref> li ma jieklux insetti.</p>
<p>L-<hi rend="bold">Insettivori</hi> bħal <ref target="https://mt.wikipedia.org/wiki/Pixxivoru">pixxivori</ref> huma annimali <ref target="https://mt.wikipedia.org/wiki/Karnivoru">karnivori</ref> speċjalizzati u bħal ma' dawn ta' l-aħħar jispeċċjalizzaw fil-konsumazjoni primarja jew esklużiva tal-ħut, l-<hi rend="bold">insettivori</hi> jispeċjalizzaw fil-konsumazjoni primarja jew esklużiva ta' l-insetti.</p>
<p>Hemm ukoll kemm il-<ref target="https://mt.wikipedia.org/wiki/Ġeneru">ġeneru</ref> u ftit mijjiet ta' <ref target="https://mt.wikipedia.org/wiki/Speċi">speċi</ref> ta' <ref target="https://mt.wikipedia.org/wiki/Pjanta_karnivora">pjanti insettivori</ref>. Dawn ġeneralment jikbru f' ħamrijja fqira minn nitroġenu u b' hekk biex ipattu għal dan in-nuqqas jikkunsmaw l-insetti. Teknikament dawn mhumiex <hi rend="bold">insettivori obligati</hi>, għax jistgħu jikkunsmaw, kull annimal żgħir li kapaċi jinqabbad fin-nassa tagħhom. Fl-akbar <ref target="https://mt.wikipedia.org/wiki/Speċi">speċi</ref> ta' <ref target="https://mt.wikipedia.org/wiki/Pjanta_karnivora">pjanti insettivori</ref> instabu kemm il-darba <ref target="https://mt.wikipedia.org/wiki/Rodittur">roditturi</ref> u <ref target="https://mt.wikipedia.org/wiki/Rettilu">rettili</ref> żgħar.</p>
Eżempji ta' Annimali Karnivori
<list type="unordered"><item><ref target="https://mt.wikipedia.org/wiki/Mammiferi">Mammiferi</ref>: <ref target="https://mt.wikipedia.org/wiki/Ekidna">ekidni</ref>, <ref target="https://mt.wikipedia.org/wiki/Numbat">numbat</ref>, <ref target="https://mt.wikipedia.org/wiki/Wikkiel_in-nemel">wikkiela n-nemel</ref>, <ref target="https://mt.wikipedia.org/wiki/Orikteropu">orikteropu</ref>, <ref target="https://mt.wikipedia.org/wiki/Pangolin">pangolini</ref>, <ref target="https://mt.wikipedia.org/wiki/Senġi">senġijiet</ref>, <ref target="https://mt.wikipedia.org/wiki/Farfett_il-lejl">friefett il-lejl</ref>.</item>
<item><ref target="https://mt.wikipedia.org/wiki/Għasfur">Għasafar</ref>: <ref target="https://mt.wikipedia.org/wiki/Ħuttafa">ħuttaf</ref>.</item>
<item><ref target="https://mt.wikipedia.org/wiki/Amfibjan">Amfibjani</ref>: <ref target="https://mt.wikipedia.org/wiki/Żrinġ">żrinġijiet</ref> u <ref target="https://mt.wikipedia.org/wiki/Rospu">rospi</ref></item>
<item><ref target="https://mt.wikipedia.org/wiki/Rettilu">Rettili</ref>: <ref target="https://mt.wikipedia.org/wiki/Kamalejonte">kamalejonti</ref> u <ref target="https://mt.wikipedia.org/wiki/Gremxula">gremxul</ref>.</item>
<item><ref target="https://mt.wikipedia.org/wiki/Ħuta">Ħut</ref>: <ref target="https://mt.wikipedia.org/wiki/Kelb_il-baħar">klieb il-baħar</ref> u <ref target="https://mt.wikipedia.org/wiki/Tonna">tonn</ref>.</item>
<item><ref target="https://mt.wikipedia.org/wiki/Invertebrat">Invertebrati</ref>: <ref target="https://mt.wikipedia.org/wiki/Brimba">brimb</ref>, <ref target="https://mt.wikipedia.org/wiki/Skorpjun">skorpjumi</ref>, <ref target="https://mt.wikipedia.org/wiki/Nannakola">nannakoli</ref>, <ref target="https://mt.wikipedia.org/wiki/Libellula">libelluli</ref> u <ref target="https://mt.wikipedia.org/wiki/Mantida">mantidi</ref>.</item>
<item><ref target="https://mt.wikipedia.org/wiki/Pjanta">Pjanti</ref>: <ref target="https://mt.wikipedia.org/wiki/Pjanta_karnivora">pjanti insettivori</ref></item></list>
Ara Ukoll
<list type="unordered"><item><ref target="https://mt.wikipedia.org/wiki/Erbivoru">Erbivoru</ref></item>
<item><ref target="https://mt.wikipedia.org/wiki/Detritivoru">Detritivoru</ref></item>
<item><ref target="https://mt.wikipedia.org/wiki/Karnivoru">Karnivoru</ref></item>
<item><ref target="https://mt.wikipedia.org/wiki/Omnivoru">Omnivoru</ref></item>
<item><ref target="https://mt.wikipedia.org/wiki/-voru">Lista ta' -vori</ref></item></list>
Referenzi
<list type="unordered"><item>Murphy, W.J., E. Eisirik, S.J. O'Brian, O. Madsen, M. Scally, C.J. Douady, E. Teeling, O.A. Ryder, M.J. Stanhope, W.W. de Jong, and M.S. Springer. 2001. Resolution of the early placental mammal radiation using Bayesian phylogenetics. Science 294238-2351.</item>
<item>Vaughan, T. A. 1986. Mammalogy. Third Edition. Saunders College Publishing, Fort Worth. vii+576 pp.</item>
<item>Yates, T. L. 1984. Insectivores, elephant shrews, tree shrews, and dermopterans. Pp. 117-144 in Anderson, S. and J. K. Jones, Jr. (eds). Orders and Families of Recent Mammals of the World. John Wiley and Sons, N.Y. xii+686 pp.</item></list>
Ħoloq esterni
<list type="unordered"><item>Myers, P. 1999. "Insectivora" (On-line), Animal Diversity Web. Accessed January 06, 2007 at <ref target="http://animaldiversity.ummz.umich.edu/site/accounts/information/Insectivora.html">Informazjoni dwar l-ordni Insectivora</ref>.</item>
<item>iCarnivorousPlants.com by Makoto Honda<ref target="http://www.honda-e.com/">Informazjoni dwar il-Pjanti Karnivori tad-dinja.</ref></item></list>
</text></body></html>