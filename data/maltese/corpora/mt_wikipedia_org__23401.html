<html><body><text id="wikipedia_mt_wikipedia_org__23401.html" ns="0" revid="256886" sourceurl="https://mt.wikipedia.org/wiki/L-G%C4%A7oti_ta%27_Breda" title="L-Għoti ta' Breda" type="wikipedia">L-Għoti ta' Breda
<p><hi rend="italic"><hi rend="bold">L-Għoti ta' Breda</hi></hi> (bl-Ispanjol: <hi rend="italic"><hi rend="bold">La rendición de Breda</hi></hi> magħrufa wkoll bħala <hi rend="italic"><hi rend="bold">El cuadro de las lanzas</hi></hi> jew <hi rend="italic"><hi rend="bold">Las lanzas</hi></hi>) hija pittura tal-artist Spanjol <ref target="https://mt.wikipedia.org/wiki/Diego_Velázquez">Diego Velázquez</ref> tal-<ref target="https://mt.wikipedia.org/wiki/Epoka_tad-Deheb_Spanjola">Epoka tad-Deheb Spanjola</ref>. Il-pittura tlestiet matul is-snin 1634–35, ispirata miż-żjara li għamel Velázquez fl-Italja flimkien ma <ref target="https://mt.wikipedia.org/wiki/Ambrogio_Spinola">Ambrogio Spinola</ref>, il-ġeneral Ġenwiż li kkonkwista <ref target="https://mt.wikipedia.org/wiki/Breda">Breda</ref> fil-5 ta' Ġunju 1625. Din il-pittura hija meqjusa fost l-iżjed xogħlijiet sinjifikattivi ta' Velázquez, u l-kritiku Jan Morris iddeskriviha bħala waħda mil-pitturi l-iżjed Spanjoli fl-istorja.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
Storja
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Assedju_ta'_Breda_(1624)">Assedju ta' Breda (1624)</ref></hi>.Il-konkwista ta' <ref target="https://mt.wikipedia.org/wiki/Breda">Breda</ref> fl-1625 kien wieħed mill-ftit suċċessi maġġuri li għamlet l-armata Spanjola matul it-tmiem tal-<ref target="https://mt.wikipedia.org/wiki/Gwerra_tat-Tmenin_Sena">Gwerra tat-Tmenin Sena</ref>. <ref target="https://mt.wikipedia.org/wiki/Ambrogio_Spinola">Ambrogio Spinola</ref>, in-nobbli Ġenwiż li kien il-ġeneral tal-armata Spanjola, mar kontra l-istruzzjonijiet tas-superjuri tiegħu waqt il-konkwista ta' Breda. Qabel il-konkwista, il-gvern Spanjol iddeċieda li assedju armat kontra bliet tal-<ref target="https://mt.wikipedia.org/wiki/Pajjiżi_l-Baxxi">Pajjiżi l-Baxxi</ref> kien ħela ta' riżorsi u minflok kien se jagħfas fuq imblokk ekonomiku tal-Pajjiżi Baxxi.
<p>Breda, belt viċin il-fruntiera tal-<ref target="https://mt.wikipedia.org/wiki/Pajjiżi_l-Baxxi">Pajjiżi l-Baxxi</ref>, kienet okkupata mid-<ref target="https://mt.wikipedia.org/wiki/Duka_ta'_Alba">Duka ta' Alba</ref> mill-1567. Wara għaxar snin, il-belt kienet irkuprata minn <ref target="https://mt.wikipedia.org/wiki/Holach">Holach</ref>, pero reġgħet sfat maħtufa minn <ref target="https://mt.wikipedia.org/wiki/Haultpenne">Haultpenne</ref> ftit wara. Breda kienet is-sede tal-familja Oranġjo li kellha l-kastell tagħha hemmhekk.</p>
</text></body></html>