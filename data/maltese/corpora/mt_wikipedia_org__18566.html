<html><body><text id="wikipedia_mt_wikipedia_org__18566.html" ns="0" revid="272321" sourceurl="https://mt.wikipedia.org/wiki/Jhonnattann_Da_Conceicao" title="Jhonnattann Da Conceicao" type="wikipedia">Jhonnattann Da Conceicao
<p><hi rend="bold">Jhonnattann Benites Da Conceicao</hi> (twieled fis-27 ta' Ġunju 1989) huwa plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Brażil">Brażiljan</ref> li jilgħab bħala <ref target="https://mt.wikipedia.org/wiki/Attakkant">attakkant</ref>.</p>
Karriera
<p>Jhonnattann iffirma l-ewwel kuntratt professjonali tiegħu ma' Cardoso Moreira, klabb minn <ref target="https://mt.wikipedia.org/wiki/Rio_de_Janeiro">Rio de Janeiro</ref> fil-Brażil. Imbagħad, huwa ingħaqad ma' <ref target="https://mt.wikipedia.org/wiki/Associação_Desportiva_Cabofriense">Desportiva Cabofriense</ref> li magħhom skorja 15-il-gowl.</p>
<p>Jhonnattann mexxa għal ma' klabb Brażiljan ieħor, <ref target="https://mt.wikipedia.org/wiki/Volta_Redonda_Futebol_Clube">Volta Redonda</ref>, li meta f'żewġ staġuni hu rnexxielu jiskorja mhux inqas minn 25 gowl qabel ma ssieħeb mal-klabb Malti ta' <ref target="https://mt.wikipedia.org/wiki/Valletta">Valletta FC</ref>. Mal-Beltin huwa ħa sehem fl-ewwel rawnd ta' kwalifikazzjoni tal-<ref target="https://mt.wikipedia.org/wiki/UEFA_Champions_League">UEFA Champions League</ref> fejn skorja żewġ gowls fl-ewwel leg tar-rebħa ta' 8−0 kontra <ref target="https://mt.wikipedia.org/wiki/Lusitanos_FC">Lusitanos</ref> u l-gowl tar-rebħa fit-tieni leg barra minn darhom. Valletta naqsu milli jilħqu ftehim ma Jhonnattann fuq il-kuntratt tiegħu u l-klabb ħelsu mill-kuntratt.</p>
<p><ref target="https://mt.wikipedia.org/wiki/Birkirkara_FC">Birkirkara</ref> kienu wara Jhonnattann minn qabel ingħaqad ma' Valletta, allura kien biss il-klabb ta Birkirkara li offrielu prova. Jhonnattann irnexxielu jimpressjona fl-ewwel dehra fit-22 Lulju fejn skorja doppjetta fir-rebħa ta 4−2 fuq <ref target="https://mt.wikipedia.org/wiki/Sliema_Wanderers_FC">Sliema Wanderers</ref> fil-logħba tal-ftuħ tat-Tazza AME. Jhonnattann kellu tliet prestazzjonijiet oħra pożittivi fit-Tazza AME kontra <ref target="https://mt.wikipedia.org/wiki/Qormi_FC">Qormi</ref>, <ref target="https://mt.wikipedia.org/wiki/Rabat_Ajax_FC">Rabat Ajax</ref> u <ref target="https://mt.wikipedia.org/wiki/Mosta_FC">Mosta</ref>. Huwa wkoll irnexxielu jiskorja l-gowl tad-dro fil-logħba kontra Rabat, filwaqt li Birkirkara rebħu 4−1. Il-Kumitat offra kuntratt lil-midfilder Brażiljan li ġie ffirmat fit-3 ta' Awwissu 2012.</p>
<p>Jhonnattann għamel id-debutt uffiċjali tiegħu ma' Birkirkara fl-20 ta' Awwissu fl-ewwel logħba tal-<ref target="https://mt.wikipedia.org/wiki/Premier_League_Malti_2012−13">kampjonat 2012−13</ref>, kontra <ref target="https://mt.wikipedia.org/wiki/Melita_FC">Melita</ref>. Hu kien inkluż bħala sostitut tard fit-tieni taqsima u ftit mumenti wara skorja. Jhonnattann skorja wkoll tliet gowls f'logħba waħda fir-rebħa ta' 3−0 ta' Birkirkara fuq <ref target="https://mt.wikipedia.org/wiki/Floriana_FC">Floriana</ref>,<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> u rebaħ l-unur tal-plejer tax-xahar ta' Diċembru 2012.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
Unuri
Birkirkara
<list type="unordered"><item><ref target="https://mt.wikipedia.org/wiki/Premier_League_Malti">Premier League Malti</ref>: <ref target="https://mt.wikipedia.org/wiki/Premier_League_Malti_2012–13">2012–13</ref></item></list>


Ħoloq esterni
<list type="unordered"><item><ref target="http://www.birkirkarafc.com/player.php?id=187">Profil</ref> fuq is-sit uffiċjali ta' Birkirkara FC</item></list>
</text></body></html>