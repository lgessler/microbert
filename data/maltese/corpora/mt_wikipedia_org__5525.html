<html><body><text id="wikipedia_mt_wikipedia_org__5525.html" ns="0" revid="231857" sourceurl="https://mt.wikipedia.org/wiki/Opossum_nanu_mistur_ta%27_%C5%BCaqqu_%C4%A7amra" title="Opossum nanu mistur ta' żaqqu ħamra" type="wikipedia">Opossum nanu mistur ta' żaqqu ħamra

<p>L-<ref target="https://mt.wikipedia.org/wiki/Opossum_nanu_mistur_ta'_żaqqu_ħamra">Opossum nanu mistur ta' żaqqu ħamra</ref> jew <ref target="https://mt.wikipedia.org/wiki/Opossum_grazzjuż_ta'_żaqqu_ħamra">Opossum grazzjuż ta' żaqqu ħamra</ref>, magħruf xjentifikament bħala <hi rend="italic"><ref target="https://mt.wikipedia.org/wiki/Cryptonanus_ignitus">Cryptonanus ignitus</ref></hi>, huwa mammiferu marsupjal, tat-<ref target="https://mt.wikipedia.org/wiki/Tribù">tribù</ref> <ref target="https://mt.wikipedia.org/wiki/Thylamyini">Thylamyini</ref>, fil-<ref target="https://mt.wikipedia.org/wiki/Familja">familja</ref> <ref target="https://mt.wikipedia.org/wiki/Didelphidae">Didelphidae</ref> (<ref target="https://mt.wikipedia.org/wiki/Didelfidu">didelfidu</ref>), fl-ordni <ref target="https://mt.wikipedia.org/wiki/Didelphimorphia">Didelphimorphia</ref> (<ref target="https://mt.wikipedia.org/wiki/Didelfimorfju">didelfimorfju</ref>) u huwa wieħed mill-<ref target="https://mt.wikipedia.org/wiki/Opossum_nanu_mistur">opossumi nani mistura</ref>, nattiv tal-kontinent ta' l-<ref target="https://mt.wikipedia.org/wiki/Amerika_ta'_isfel">Amerika ta' isfel</ref>.</p>
<p>Dan l-<ref target="https://mt.wikipedia.org/wiki/Opossum_nanu_mistur">opossum nanu mistur</ref> huwa marsupjal b'abitudni notturna (voldieri,attiv bil-lejl) b'attività minima matul il-ġurnata. <hi rend="italic"><ref target="https://mt.wikipedia.org/wiki/Cryptonanus_ignitus">Cryptonanus ignitus</ref></hi> jgħix f'abitat ta' foresti tax-xita kemm subtropikali kif ukoll f'ambjenti tropikalment umdużi tal-muntanji. Dan huwa mammiferu primarjament arborju (jgħix fis-siġar), għalkemm jinżel mal-art biex jiekol xi frott u biex jikaċċa.</p>
<p>Dan il-marsupjal ġie skopert xjentifikament fl-2002, għandu l-pil ta' taħt żaqqu fin ta' lewn oranġjo fil-ħamrani u huwa ta' daqs kemxejn akbar mill-<ref target="https://mt.wikipedia.org/wiki/Opossum_nanu_mistur_ta'_Chacoan">Opossum nanu mistur ta' Chacoan</ref> li kien maħsub li huma l-istess <ref target="https://mt.wikipedia.org/wiki/Speċi">speċi</ref>.   </p>
Dieta
<p>L-<ref target="https://mt.wikipedia.org/wiki/Opossum_nanu_mistur_ta'_żaqqu_ħamra">Opossum nanu mistur ta' żaqqu ħamra</ref> huwa marsupjal b'dieta <ref target="https://mt.wikipedia.org/wiki/Omnivoru">Omnivora</ref>, li tikkonsisti minn frott, insetti u annimali vertebrati u invertebrati żgħar oħra.</p>
Distribuzjoni
<p><hi rend="italic"><ref target="https://mt.wikipedia.org/wiki/Cryptonanus_ignitus">Cryptonanus ignitus</ref></hi> huwa <ref target="https://mt.wikipedia.org/wiki/Speċi">speċi</ref> b'distribuzjoni żgħira ħafna (l' iżgħar fost l-ispeċi fil-<ref target="https://mt.wikipedia.org/wiki/Ġeneru">ġeneru</ref> <hi rend="italic"><ref target="https://mt.wikipedia.org/wiki/Cryptonanus">Cryptonanus</ref></hi>) u jinsab jgħix fil-lokalita ta' Yuto biss, fil-kontinent tal-<ref target="https://mt.wikipedia.org/wiki/Amerika_ta'_isfel">Amerika ta' isfel</ref>, fit-Tramuntana tal-<ref target="https://mt.wikipedia.org/wiki/Arġentina">Arġentina</ref>, fil-provinċa ta' Jujuy u b'hekk huwa <ref target="https://mt.wikipedia.org/wiki/Speċi">speċi</ref> endemika ta' din il-provinċa u tal-<ref target="https://mt.wikipedia.org/wiki/Arġentina">Arġentina</ref>.</p>
Klassifikazjoni
<list type="unordered"><item><ref target="https://mt.wikipedia.org/wiki/Ordni">Ordni</ref> <ref target="https://mt.wikipedia.org/wiki/Didelphimorphia">Didelphimorphia</ref>
<list type="unordered"><item><ref target="https://mt.wikipedia.org/wiki/Superfamilja">Superfamilja</ref> <ref target="https://mt.wikipedia.org/wiki/Didelphoidea">Didelphoidea</ref>
<list type="unordered"><item><ref target="https://mt.wikipedia.org/wiki/Familja">Familja</ref> <ref target="https://mt.wikipedia.org/wiki/Didelphidae">Didelphidae</ref>
<list type="unordered"><item><ref target="https://mt.wikipedia.org/wiki/Sottofamilja">Sottofamilja</ref> <ref target="https://mt.wikipedia.org/wiki/Didelphinae">Didelphinae</ref>
<list type="unordered"><item><ref target="https://mt.wikipedia.org/wiki/Tribù">Tribù</ref> <ref target="https://mt.wikipedia.org/wiki/Thylamyini">Thylamyini</ref>
<list type="unordered"><item><ref target="https://mt.wikipedia.org/wiki/Ġeneru">Ġeneru</ref> <hi rend="italic"><ref target="https://mt.wikipedia.org/wiki/Cryptonanus">Cryptonanus</ref></hi>
<list type="unordered"><item><ref target="https://mt.wikipedia.org/wiki/Opossum_nanu_mistur_ta'_żaqqu_ħamra">Opossum nanu mistur ta' żaqqu ħamra</ref>, <hi rend="italic"><ref target="https://mt.wikipedia.org/wiki/Cryptonanus_ignitus">Cryptonanus ignitus</ref></hi></item></list></item></list></item></list></item></list></item></list></item></list></item></list>
Sinonimi
<p><hi rend="italic"><hi rend="bold">"Gracilinanus chacoensis ignitus"</hi></hi> u <hi rend="italic"><hi rend="bold">"Gracilinanus ignitus"</hi></hi> huma sinonimi jew l-istess bħal u jirreferu għal <hi rend="italic"><ref target="https://mt.wikipedia.org/wiki/Cryptonanus_ignitus">Cryptonanus ignitus</ref></hi> ta' Díaz, Flores &amp; Barquez, 2002.</p>
Referenzi
<list type="unordered"><item>Díaz, M.M., Flores, D.A. &amp; Barquez, R.M. 2002. A New Species Of Gracile Mouse Opossum (Didelphimorphia: Didelphidae), From Argentina. Journal of Mammalogy 83(3):824-833, August 2002.</item>
<item>Voss, R.S., Lunde, D.P. &amp; Jansa, S.A. 2005. On the Contents of <hi rend="italic">Gracilinanus</hi> Gardner &amp; Creighton, 1989, with the Description of a Previously Unrecognized Clade of Small Didelphid Marsupials. American Museum Novitates 3482:1-34, 25 juli 2005. Tista tara il- <ref target="http://diglib1.amnh.org/novitates/i0003-0082-482-01-0001.pdf">fajl hawn</ref>.</item></list>
Link Esterni
<list type="unordered"><item><ref target="http://www.webcitation.org/query?id=1256601206076925&amp;url=www.geocities.com/mammal_taxonomy/nederlands2.html">Tassonomija tal-Mammiferi</ref>.</item></list></text></body></html>