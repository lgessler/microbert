<html><body><text id="wikipedia_mt_wikipedia_org__3042.html" ns="0" revid="270552" sourceurl="https://mt.wikipedia.org/wiki/Il-Ktieb_tar-Ri%C4%A7_u_l-Fjuri" title="Il-Ktieb tar-Riħ u l-Fjuri" type="wikipedia">Il-Ktieb tar-Riħ u l-Fjuri

<figure><caption>Il-Ktieb tar-Riħ u l-Fjuri (qoxra)</caption></figure>
<p><hi rend="italic"><hi rend="bold">Il-Ktieb tar-Riħ u l-Fjuri</hi></hi> huwa ktieb ta' <ref target="https://mt.wikipedia.org/wiki/Poeżija">poeżiji</ref> bil-<ref target="https://mt.wikipedia.org/wiki/Lingwa_Maltija">Malti</ref> ta' <ref target="https://mt.wikipedia.org/wiki/Immanuel_Mifsud">Immanuel Mifsud</ref> li ħareġ fl-<ref target="https://mt.wikipedia.org/wiki/2001">2001</ref>. Dan il-ktieb huwa ġabra ta' sittin poeżija miktuba bejn l-<ref target="https://mt.wikipedia.org/wiki/1989">1989</ref> u l-2001. Id-diżillużjoni bl-imħabba titħallat ma' l-imħabba tas-sabiħ, iċċelebrata l-aktar fil-versi erotiċi.</p>
<p>Anki hawn jinstab il-vjaġġ bħala tema ċentrali, bil-kittieb li jsir il-pellegrin fi tfittxija għal xi ħaġa mhijex magħrufa.</p>
<p>Minkejja l-kulur u l-ġmiel, xi poeżiji joħorġu fid-deher aspetti aktar negattivi tal-ħajja tal-kittieb. </p>
<p>Xi wħud minn dawn il-poeżiji kienu tradotti għall-<ref target="https://mt.wikipedia.org/wiki/Lingwa_Ingliża">Ingliż</ref> minn <ref target="https://mt.wikipedia.org/wiki/Maria_Grech_Ganado">Maria Grech Ganado</ref>, u nqalbu wkoll għall-<ref target="https://mt.wikipedia.org/wiki/Lingwa_Katalana">Katalan</ref>, għas-<ref target="https://mt.wikipedia.org/wiki/Lingwa_Slovakka">Slovakk</ref> u s-<ref target="https://mt.wikipedia.org/wiki/Lingwa_Slovena">Sloven</ref>, fejn inqraw f'festivals tal-poeżiji f'dawn il-pajjiżi.</p>
Premjijiet
<p>Il-Ktieb tar-Riħ u l-Fjuri ta' Immanuel Mifsud ġie fit-tieni post għall-Premju Letterarju tal-2002. Dakinhar, l-ewwel premju ma ngħatax.</p>
</text></body></html>