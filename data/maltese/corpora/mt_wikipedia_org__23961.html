<html><body><text id="wikipedia_mt_wikipedia_org__23961.html" ns="0" revid="271617" sourceurl="https://mt.wikipedia.org/wiki/Josie_Coppini" title="Josie Coppini" type="wikipedia">Josie Coppini


<p><hi rend="bold">Josie Coppini</hi> (Valletta, 21 ta' Diċembru 1933 - 28 ta' Lulju 1998) kien attur Malti.</p>
Studji
<p>Ħa l-edukazzjoni fil-Kulleġġ Stella Maris, Gżira. </p>
Teatru
<p>L-ewwel imħabba lejn il-palk kienet permezz tal-mużika, liema passjoni ġiet mill-familja. Coppini kien imħarreġ bħala baritonu minn zijuh, Joseph Satariano.</p>
<p>Wara li Narcy Calamatta ħajru jagħmel kors fid-drama, huwa ħa t-tmexxija fil-produzzjoni She's Done It Again.</p>
<p>Fost oħrajn ħa sehem ukoll fl-opra Ġensna, Iskra u fil-La Traviata ta' Verdi fit-Teatru Manoel.</p>
<p>Josie kellu diversi partijiet ukoll fil-films The Trenchcoat, Final Justice u Black Eagle. </p>
<p>Produzzjonijiet oħra li ħa sehem fihom huma Triq Waħda, interpreta l-parti tas-Sur Nin fis-serje F'Baħar wieħed (1977), In-neputija tal-kappillan u fil-produzzjoni Issa naraw.</p>
<p>L-aħħar dehra tiegħu kienet fil-produzzjoni popolari tal-PBS, Ir-Ronnie. </p>
Mewt
<p>Huwa miet fl-eta' ta 64 sena. Id-difna saret fiċ-ċimiterju ta’ Santa Maria Addolorata, Raħal Ġdid.</p>
</text></body></html>