<html><body><text id="wikipedia_mt_wikipedia_org__27581.html" ns="0" revid="273295" sourceurl="https://mt.wikipedia.org/wiki/Schokland" title="Schokland" type="wikipedia">Schokland<figure><caption>Ix-xatt u l-knisja tal-eks gżira ta' Schokland</caption></figure>
<p><hi rend="bold">Schokland</hi> (pronunzja bl-Olandiż: [ˈsxɔklɑnt]) hija eks gżira f'Zuiderzee, fil-muniċipalità ta' Noordoostpolder, in-<ref target="https://mt.wikipedia.org/wiki/Pajjiżi_l-Baxxi">Netherlands</ref>. Schokland kienet torbiera tawwalija li baqgħetx gżira iktar meta n-Noordoostpolder irkupraha mill-baħar fl-1942. Attwalment hija sempliċement parti kemxejn olzata tal-polder, b'ħajt li għadu parzjalment sħiħ u li qabel kien tul ix-xatt ta' Middelbuurt. Fl-1 ta' April 2014, fi Schokland kienu jgħixu tmienja min-nies<ref target="https://mt.wikipedia.org/wiki/Il-Paġna_prinċipali#cite_note-1">[1]</ref>, iżda skont l-Uffiċċju għall-Istatistika tan-Netherlands hemm biss ħamsa min-nies li għadhom jgħixu fuq l-eks gżira.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
Storja
<figure><caption>Schokland mill-ajru fl-1933</caption></figure>
<p>Schokland kienet żona b'insedjament attraenti fil-<ref target="https://mt.wikipedia.org/wiki/Medjuevu">Medju Evu</ref> meta kienet ferm akbar, iżda sas-seklu 19 kienet kontinwament mhedda bl-għargħar minħabba ż-żieda fil-livell tal-baħar. Sa dak iż-żmien, l-abitanti ta' Schokland kienu marru jgħixu fl-iktar tliet partijiet għoljin: Emmeloord, Molenbuurt, u Middelbuurt. Għargħar kbir fl-1825 ġab miegħu qerda enormi, u fl-1859 il-gvern iddeċieda jtemm l-insedjament permanenti fi Schokland. L-eks muniċipalità ta' Schokland ingħaqdet ma' Kampen fuq l-art kontinentali.</p>
<p>Illum il-ġurnata Schokland hija sit arkeoloġiku popolari fejn hemm il-<ref target="https://mt.wikipedia.org/wiki/Mużew">Mużew</ref> ta' Schokland. Schokland sar l-ewwel <ref target="https://mt.wikipedia.org/wiki/Sit_ta'_Wirt_Dinji">Sit ta' Wirt Dinji</ref> tal-<ref target="https://mt.wikipedia.org/wiki/UNESCO">UNESCO</ref> fin-Netherlands.<ref target="https://mt.wikipedia.org/wiki/Il-Paġna_prinċipali#cite_note-:0-3">[3]</ref></p>
Sit ta' Wirt Dinji
<figure><caption>Schokland mill-ajru fis-seklu 21</caption></figure>
<p>Schokland ġiet iddeżinjata bħala Sit ta' Wirt Dinji tal-UNESCO fl-1995.<ref target="https://mt.wikipedia.org/wiki/Il-Paġna_prinċipali#cite_note-:0-3">[3]</ref></p>
<p>Il-valur universali straordinarju tas-sit ġie rrikonoxxut abbażi ta' żewġ kriterji tal-għażla tal-UNESCO: il-<hi rend="bold">kriterju (iii)</hi> "Xhieda unika jew minn tal-inqas eċċezzjonali ta' tradizzjoni kulturali jew ta' ċivilizzazzjoni li għadha ħajja jew li għebet"; u l-<hi rend="bold">kriterju (v)</hi> "Eżempju straordinarju ta' insedjament uman tradizzjonali, ta' użu tal-art jew ta' użu tal-baħar, li jirrappreżenta kultura (jew kulturi), jew interazzjoni umana mal-ambjent, speċjalment meta jkun sar vulnerabbli minħabba l-impatt ta' bidla irreversibbli".<ref target="https://mt.wikipedia.org/wiki/Il-Paġna_prinċipali#cite_note-:0-3">[3]</ref></p>
Trasport pubbliku
<p>L-iktar stazzjonijiet ferrovjarji fil-qrib jinsabu f'Kampen u f'Dronten.</p>
<p>Il-karozza tal-linja nru 682 topera minn Kampen u tgħaddi minn Schokland.</p>
</text></body></html>