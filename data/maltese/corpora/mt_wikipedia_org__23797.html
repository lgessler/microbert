<html><body><text id="wikipedia_mt_wikipedia_org__23797.html" ns="0" revid="249656" sourceurl="https://mt.wikipedia.org/wiki/Peregrino_Anselmo" title="Peregrino Anselmo" type="wikipedia">Peregrino Anselmo
<p><hi rend="bold">Juan Peregrino Anselmo</hi> (<ref target="https://mt.wikipedia.org/wiki/Montevideo">Montevideo</ref>, <ref target="https://mt.wikipedia.org/wiki/30_ta'_April">30 ta' April</ref> <ref target="https://mt.wikipedia.org/wiki/1902">1902</ref> – <ref target="https://mt.wikipedia.org/wiki/27_ta'_Ottubru">27 ta' Ottubru</ref> <ref target="https://mt.wikipedia.org/wiki/1975">1975</ref>) kien plejer u kowċ tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Urugwaj">Urugwajan</ref>.</p>
Karriera
<p>Bħala <ref target="https://mt.wikipedia.org/wiki/Attakkant">attakkant</ref>, Anselmo kien fost l-aqwa plejers tal-futbol Urugwaj wara l-gwerra. Hu lagħab il-karriera kollha tiegħu ma' <ref target="https://mt.wikipedia.org/wiki/Club_Atlético_Peñarol">Peñarol</ref>, fejn magħhom rebaħ il-kampjonat nazzjonali għal ħames darbiet. Wara li rtira, mexxa lill-istess Peñarol fl-1962.</p>
<p>Fuq livell internazzjonali Anselmo ħa sehem mat-<ref target="https://mt.wikipedia.org/wiki/Tim_nazzjonali_tal-futbol_tal-Urugwaj">tim nazzjonali Urugwajan</ref> fl-<ref target="https://mt.wikipedia.org/wiki/Logħob_Olimpiku_tas-sajf_1928">Olimpjadi tal-1928</ref>, fejn magħhom rebaħ il-midalja tad-deheb. Friski mir-rebħ ta' din il-midalja, sentejn wara kien fost il-protagonisti li wasslu lis-<hi rend="italic">Celeste</hi> għar-rebħa fl-<ref target="https://mt.wikipedia.org/wiki/Tazza_tad-Dinja_tal-Futbol_1930">ewwel edizzjoni</ref> tat-<ref target="https://mt.wikipedia.org/wiki/Tazza_tad-Dinja_tal-Futbol">Tazza tad-Dinja</ref> li saret fl-Urugwaj fl-1930. Anselmo ħalla l-marka tiegħu b'gowl fl-aħħar logħba tal-fażi tal-gruppi kontra r-<ref target="https://mt.wikipedia.org/wiki/Tim_nazzjonali_tal-futbol_tar-Rumanija">Rumanija</ref> (f'rebħa ta' 4–0 għall-Urugwaj) u skorja doppjetta fis-semifinali kontra l-<ref target="https://mt.wikipedia.org/wiki/Tim_nazzjonali_tal-futbol_tal-Jugożlavja">Jugożlavja</ref> (bis-Sud-Amerikani joħorġu rebbieħa 6–1). Bil-finali kontra l-<ref target="https://mt.wikipedia.org/wiki/Tim_nazzjonali_tal-futbol_tal-Arġentina">Arġentina</ref>, Anselmo irrifjuta li jinżel jilgħab wara attakk ta' paniku. Postu ħadu <ref target="https://mt.wikipedia.org/wiki/Héctor_Castro">Héctor Castro</ref> li skorja r-raba' gowl fir-rebħa ta' 4–2.</p>
<p>Fl-1935 ifforma parti mit-tim tal-Urugwaj li rebaħ il-<ref target="https://mt.wikipedia.org/wiki/Copa_América">Copa América</ref> fil-<ref target="https://mt.wikipedia.org/wiki/Perù">Perù</ref>, mingħajr qatta ma niżel fil-grawnd.</p>


Ħoloq esterni
<list type="unordered"><item><ref target="https://www.national-football-teams.com/player/52733.html">Il-Paġna prinċipali</ref> fuq National-Football-Teams.com</item></list>
</text></body></html>