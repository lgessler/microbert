<html><body><text id="wikipedia_mt_wikipedia_org__7227.html" ns="0" revid="243316" sourceurl="https://mt.wikipedia.org/wiki/A%C5%BCerbaj%C4%A1an_fil-Festival_tal-Eurovision" title="Ażerbajġan fil-Festival tal-Eurovision" type="wikipedia">Ażerbajġan fil-Festival tal-Eurovision
<p>L-<hi rend="bold">Ażerbajġan</hi> idebutta fil-<ref target="https://mt.wikipedia.org/wiki/Festival_tal-Eurovision">Festival tal-Eurovision</ref> fl-edizzjonii tal-<ref target="https://mt.wikipedia.org/wiki/Festival_tal-Eurovision_2008">2008</ref>, wara li l-<ref target="https://mt.wikipedia.org/wiki/İctimai_Televiziya_və_Radio_Yayımları_Şirkəti">ITV</ref> sar membru attiv tal-<ref target="https://mt.wikipedia.org/wiki/European_Broadcasting_Union">EBU</ref> qabel mal-festival kien ġie mħejji. ITV ilu jxandar il-Eurovision għal dawn l-aħħar snin, fejn xtara mill-EBU id-drittijiet għax-xandir.</p>
<p>L-Ażerbajġan hu l-aħħar pajjiż mill-<ref target="https://mt.wikipedia.org/wiki/Kawkasu">Kawkasu</ref> li pparteċipa: l-<ref target="https://mt.wikipedia.org/wiki/Armenja_fil-Festival_tal-Eurovision">Armenja</ref> kienet l-ewwel pajjiż, fl-2006, u wara segwiet il-<ref target="https://mt.wikipedia.org/wiki/Ġeorġja_fil-Festival_tal-Eurovision">Ġeorġja</ref> fl-2007.</p>
Storja
<p>Qabel ma saret l-ewwel dehra, l-<ref target="https://mt.wikipedia.org/wiki/AzTV">AzTV</ref> kien imħajjrin li jipparteċipaw fl-<ref target="https://mt.wikipedia.org/wiki/Festival_tal-Eurovision_2007">2007</ref>, imma r-regoli tal-EBU ma ħallewx lil AzTV isir membru tagħhom. AzTV kienu mċaħdin milli jsiru membri tal-EBU minħabba li kienu kkunsidrati li jżommu konnessjoni kbira mal-gvern Ażerbajġan.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
<p>Fil-5 ta' Lulju, stazzjon ieħor — l-istazzjon pubbliku tal-ITV — sar membru sħiħ tal-EBU u fil-15 ta' Ottubru ngħataw il-permess mill-EBU li jieħdu sehem.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
<p>L-ewwel kanzunetta tal-Ażerbajġan f'dan il-festival kienet minn <ref target="https://mt.wikipedia.org/wiki/Elnur_Hüseynov">Elnur</ref> u <ref target="https://mt.wikipedia.org/wiki/Samir_Javadzadeh">Samir</ref> li kklassifikaw fil-finali fit-8 post b'132 punt. Fl-2009 l-Ażerbajġan tejjeb ir-rekord tiegħu meta l-koppja <ref target="https://mt.wikipedia.org/wiki/Aysel_Teymurzadeh">AySel</ref> u <ref target="https://mt.wikipedia.org/wiki/Arash">Arash</ref> temmew l-avventura tagħhom fit-tielet post b'207 punti. Fis-sena 2011 wasal l-ikbar suċċess tal-pajjiż. Id-dwett iffurmat minn <ref target="https://mt.wikipedia.org/wiki/Eldar_Gasimov">Ell</ref> u <ref target="https://mt.wikipedia.org/wiki/Nigar_Jamal">Nikki</ref> rebħu l-<ref target="https://mt.wikipedia.org/wiki/Festival_tal-Eurovision_2011">konkors</ref> li sar ġewwa l-<ref target="https://mt.wikipedia.org/wiki/Ġermanja">Ġermanja</ref>, b'total ta' 221 punt minn 43 pajjiż.</p>
<p>Mill-introduzzjoni tal-semifinali fl-2004, l-Ażerbajġan irnexxielu dejjem jgħaddi mis-semifinali, u flimkien mal-<ref target="https://mt.wikipedia.org/wiki/Greċja_fil-Festival_tal-Eurovision">Greċja</ref> dejjem spiċċa fost l-ewwel għaxra mill-bidu tas-sistema tas-semifinali.</p>


Votazzjoni
<p>L-Ażerbajġan ta l-aktar punti lil:</p>
<p>L-Ażerbajġan rċieva l-aktar punti mingħand:</p>



Ħoloq esterni
<list type="unordered"><item><ref target="http://www.eurovisionaz.com/">Eurovision Azerbaijan</ref></item></list>
</text></body></html>