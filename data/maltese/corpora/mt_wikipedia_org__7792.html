<html><body><text id="wikipedia_mt_wikipedia_org__7792.html" ns="0" revid="227566" sourceurl="https://mt.wikipedia.org/wiki/Fortunato_Mizzi" title="Fortunato Mizzi" type="wikipedia">Fortunato Mizzi
<p><hi rend="bold">Fortunato Mizzi</hi> (<ref target="https://mt.wikipedia.org/wiki/1844">1844</ref> – <ref target="https://mt.wikipedia.org/wiki/1905">1905</ref>) kien il-fundatur tal-Partito Anti-Riformista fl-1880, u jista' jitqies bħala l-persuna li tat bidu għall-proċess li wassal għall-<ref target="https://mt.wikipedia.org/wiki/Jum_l-Indipendenza_(Malta)">indipendenza</ref> ta' <ref target="https://mt.wikipedia.org/wiki/Malta">Malta</ref>. Mill-Partito Anti-Riformista eventwalment ħareġ il-<ref target="https://mt.wikipedia.org/wiki/Partit_Nazzjonalista_(Malta)">Partit Nazzjonalista</ref> ta' Malta. </p>
<p>Kien membru tal-komunità pro-Taljana f'Malta u minn dejjem kien wera s-sostenn tiegħu lejn ir-<ref target="https://mt.wikipedia.org/wiki/Risorgimento">Risorgimento</ref> Taljan, u lejn l-użu uffiċjali tat-<ref target="https://mt.wikipedia.org/wiki/Lingwa_Taljana">Taljan</ref> f'Malta.</p>
<p>Fortunato Mizzi żżewweġ lil Maria Sofia Fogliero de Luna u kellhom tifel, <ref target="https://mt.wikipedia.org/wiki/Enrico_Mizzi">Enrico</ref>, li iktar 'il quddiem kellu jilħaq bħala <ref target="https://mt.wikipedia.org/wiki/Prim_Ministru_ta'_Malta">Prim Ministru ta' Malta</ref>.</p>
<p>Jeżisti bust ta' Fortunato Mizzi fil-<ref target="https://mt.wikipedia.org/wiki/Pincio">Pincio</ref>, f'<ref target="https://mt.wikipedia.org/wiki/Ruma">Ruma</ref>.</p>
</text></body></html>