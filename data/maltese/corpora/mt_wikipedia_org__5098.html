<html><body><text id="wikipedia_mt_wikipedia_org__5098.html" ns="0" revid="226945" sourceurl="https://mt.wikipedia.org/wiki/Festival_tal-Eurovision_2007" title="Festival tal-Eurovision 2007" type="wikipedia">Festival tal-Eurovision 2007
<p>Il-<hi rend="bold">Festival tal-Eurovision 2007</hi> kienet it-52 edizzjoni tal-<ref target="https://mt.wikipedia.org/wiki/Eurovision">Festival tal-Eurovision</ref> u ġie organizzat fil-<ref target="https://mt.wikipedia.org/wiki/Hartwall_Areena">Hartwall Areena</ref> ġewwa <ref target="https://mt.wikipedia.org/wiki/Ħelsinki">Ħelsinki</ref>, <ref target="https://mt.wikipedia.org/wiki/Finlandja">Finlandja</ref> fl-<ref target="https://mt.wikipedia.org/wiki/10_ta’_Mejju">10 ta’ Mejju</ref> (għas-semifinali) u fit-<ref target="https://mt.wikipedia.org/wiki/12_ta’_Mejju">12 ta’ Mejju</ref> (il-finali). Il-<ref target="https://mt.wikipedia.org/wiki/Finlandja">Finlandja</ref> kisbet id-dritt li torganiżża il-Festival meta rebħet il-<ref target="https://mt.wikipedia.org/wiki/Festival_tal-Eurovision_2006">festival ta’ l-2006</ref> ġewwa <ref target="https://mt.wikipedia.org/wiki/Ateni">Ateni</ref>, il-<ref target="https://mt.wikipedia.org/wiki/Greċja">Greċja</ref>. Din kienet l-ewwel darba li l-festival sar fil-Finlandja u r-rebbieħ kien il-pajjiż debuttant tas-<ref target="https://mt.wikipedia.org/wiki/Serbja">Serbja</ref>.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
<p>Baġit ta’ €13-il miljun ġie propost biex jitlesta l-festival. Bliet oħra li riedu jorganizzaw kienu <ref target="https://mt.wikipedia.org/wiki/Espoo">Espoo</ref>, <ref target="https://mt.wikipedia.org/wiki/Turku">Turku</ref> u <ref target="https://mt.wikipedia.org/wiki/Tampere">Tampere</ref>. L-ospiti taż-żewġ serati kienu <ref target="https://mt.wikipedia.org/wiki/Jaana_Pelkonen">Jaana Pelkonen</ref>, personalita fil-qasam televiżiv Finlandiż, u <ref target="https://mt.wikipedia.org/wiki/Mikko_Leppilampi">Mikko Leppilampi</ref>, mużiċist u attur. <ref target="https://mt.wikipedia.org/wiki/Krisse_Salminen">Krisse Salminen</ref> kienet parti mill-preżentazzjoni tas-serata hekk kif iltaqgħet mal-kantanti fil-<ref target="https://mt.wikipedia.org/wiki/Green_room">green room</ref> u anki man-nies barra fil-pjazez.</p>
<p>Kien hemm rekord ta' 42 pajjiż parteċipant fejn l-<ref target="https://mt.wikipedia.org/wiki/European_Broadcasting_Union">EBU</ref> marret kontra l-limitu ta' 40 pajjiż.</p>
Format
<p>Fit-<ref target="https://mt.wikipedia.org/wiki/12_ta'_Marzu">12 ta' Marzu</ref> <ref target="https://mt.wikipedia.org/wiki/2007">2007</ref> kien hemm il-poloz għall-postijiet li fihom il-kantanti kienu se jinterpretaw id-diska fis-semifinali u fil-finali, kif ukoll il-proċedura ta' kif il-pajjiżi kienu se jivvutaw. Kien hemm idea ġdida hekk kif ħames pajjiżi mis-semifinali u tlieta mill-finali ntgħażlu biex jagħżlu l-post fejn riedu jintepretaw il-kanzunetta tagħhom. Fis-semifinali, l-Awstrija, l-Andorra, it-Turkija, l-iSlovenja u l-Latvja kellhom iċ-ċans li jagħżlu waqt li fil-finali x-xorti messet lill-Armenja, l-Ukrajna u l-Ġermanja. Il-pajjiżi kollha għażlu li jkantaw id-diska fit-tieni nofs taż-żewġ serati. Wara l-poloz, kull kanzunetta kienet approvata mill-EBU, fejn spiċċat il-possibilita ta' diskwalifikazzjoni għall-kanzunetta Iżraelita. Ir-Renju Unit għażlu l-kanzunetta wara ż-żmien stipulat hekk kif l-EBU tathom dispensazzjoni speċjali.</p>
<p>Is-sistemà tal-voti kienet l-istess bħall-2006, però kien hemm żieda ta' ħames minuti ma' l-għaxar minuti li kien hemm diġà. Fil-finali, ir-riżultati minn kull pajjiż kienu dehru għal darb'oħra minn wieħed sa seba' punti awtomatikament fuq l-iskrin u t-tmienja, l-għaxra u t-tnax-il punt kienu maqruha mill-persuni li kienu qed jippreżentaw il-voti tal-pajjiż. Ir-rebbieħ ngħata <hi rend="italic">tour</hi> promozzjonali madwar l-Ewropa fejn żar id-<ref target="https://mt.wikipedia.org/wiki/Danimarka">Danimarka</ref>, <ref target="https://mt.wikipedia.org/wiki/Spanja">Spanja</ref>, l-<ref target="https://mt.wikipedia.org/wiki/Żvezja">Iżvezja</ref>, l-<ref target="https://mt.wikipedia.org/wiki/Olanda">Olanda</ref>, il-<ref target="https://mt.wikipedia.org/wiki/Greċja">Greċja</ref> u l-<ref target="https://mt.wikipedia.org/wiki/Ġermanja">Ġermanja</ref>. Dan sar bejn is-<ref target="https://mt.wikipedia.org/wiki/16_ta'_Mejju">16 ta' Mejju</ref> u l-<ref target="https://mt.wikipedia.org/wiki/21_ta'_Mejju">21 ta' Mejju</ref>.</p>
Pajjiżi parteċipanti
<figure><caption><ref target="https://mt.wikipedia.org/wiki/Jaana_Pelkonen">Jaana Pelkonen</ref> u <ref target="https://mt.wikipedia.org/wiki/Mikko_Leppilampi">Mikko Leppilampi</ref></caption></figure>
<p>Pajjiżi parteċipanti fil-Festival tal-Eurovision iridu jkunu membri attivi tal-<ref target="https://mt.wikipedia.org/wiki/European_Broadcasting_Union">EBU</ref></p>
<p>42 pajjiż bagħtu applikazzjonijiet preliminarji. Minkejja li fis-snin ta' qabel in-numru massimu ta' pajjiżi parteċipanti kien ta' 40, l-EBU approvat l-42 pajjiż fl-2007. Ir-<ref target="https://mt.wikipedia.org/wiki/Repubblika_Ċeka">Repubblika Ċeka</ref>, is-<ref target="https://mt.wikipedia.org/wiki/Serbja">Serbja</ref>, il-<ref target="https://mt.wikipedia.org/wiki/Montenegro">Montenegro</ref> u l-<ref target="https://mt.wikipedia.org/wiki/Ġeorġja_(pajjiż)">Ġeorġja</ref> daħlu għall-ewwel darba fl-edizzjoni tal-2007.<ref target="https://mt.wikipedia.org/wiki/Il-Paġna_prinċipali#cite_note-esckaz.com-2">[2]</ref> <ref target="https://mt.wikipedia.org/wiki/Monako">Monako</ref> ħabbret l-irtirar tagħha fit-<ref target="https://mt.wikipedia.org/wiki/12_ta'_Diċembru">12 ta' Diċembru</ref> <ref target="https://mt.wikipedia.org/wiki/2006">2006</ref>,<ref target="https://mt.wikipedia.org/wiki/Il-Paġna_prinċipali#cite_note-esckaz.com-2">[2]</ref> u l-EBU ħabbret il-formazzjoni ta' kif se jitkantaw il-kanzunetti fil-<ref target="https://mt.wikipedia.org/wiki/15_ta'_Diċembru">15 ta' Diċembru</ref> <ref target="https://mt.wikipedia.org/wiki/2006">2006</ref>.</p>
Semifinali
<p>Is-semifinali saret nhar fl-<ref target="https://mt.wikipedia.org/wiki/10_ta'_Mejju">10 ta' Mejju</ref> <ref target="https://mt.wikipedia.org/wiki/2007">2007</ref>. Għall-ewwel darba, 28 pajjiż tħallew jipparteċipaw fis-semifinali, u l-42 pajjiż parteċipant ivvota.</p>
<p><hi rend="italic">Il-kanzunetti li kkwalifikaw huma kkuluriti u b'tipa ħoxna.</hi></p>


Finali
<p>Il-pajjiżi fil-finali kienu:</p>
<list type="unordered"><item>l-erba' pajjiżi li jikkwalifikaw awtomatikament kull sena li huma <ref target="https://mt.wikipedia.org/wiki/Franza">Franza</ref>, il-<ref target="https://mt.wikipedia.org/wiki/Ġermanja">Ġermanja</ref>, <ref target="https://mt.wikipedia.org/wiki/Spanja">Spanja</ref> u r-<ref target="https://mt.wikipedia.org/wiki/Renju_Unit">Renju Unit</ref>;</item>
<item>l-ewwel għaxra mill-finali tal-2006;</item>
<item>l-ewwel għaxra mis-semifinali.</item></list>
<p>Il-finali saret fit-<ref target="https://mt.wikipedia.org/wiki/12_ta'_Mejju">12 ta' Mejju</ref> <ref target="https://mt.wikipedia.org/wiki/2007">2007</ref>.</p>


Xandara internazzjonali
<p> <hi rend="bold">Awstralja</hi></p>
Minkejja l-<ref target="https://mt.wikipedia.org/wiki/Awstralja">Awstralja</ref> mhijiex eliġibbli biex tieħu sehem, il-festival jixxandar fuq l-<ref target="https://mt.wikipedia.org/wiki/Special_Broadcasting_Service">SBS</ref>.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref> Il-festival ma jixxandarx fil-ħin li jixxandar fl-Ewropa, iżda, fil-każ tal-edizzjoni ta' din is-sena s-semifinali xxandret fit-<ref target="https://mt.wikipedia.org/wiki/12_ta'_Mejju">12 ta' Mejju</ref> u l-finali fit-<ref target="https://mt.wikipedia.org/wiki/13_ta'_Mejju">13 ta' Mejju</ref>. L-Awstralja xxandar mill-istazzjoni tar-Renju Unit, fejn jinkludi kommentarju ta' <ref target="https://mt.wikipedia.org/wiki/Paddy_O'Connell">Paddy O'Connell</ref> u <ref target="https://mt.wikipedia.org/wiki/Terry_Wogan">Terry Wogan</ref>. Ikun hemm madwar 432,000 persuna li jsegwu l-festival.
<p> <hi rend="bold">Ażerbajġan</hi></p>
L-<ref target="https://mt.wikipedia.org/wiki/Ażerbajġan">Ażerbajġan</ref> kienu mistennija li jagħmlu d-debutt, però dan ma sarx minħabba <ref target="https://mt.wikipedia.org/wiki/AzTV">AzTV</ref> applika biex jingħaqad ma' l-EBU imma dan kien miċħud nhar it-<ref target="https://mt.wikipedia.org/wiki/18_ta'_Ġunju">18 ta' Ġunju</ref> <ref target="https://mt.wikipedia.org/wiki/2007">2007</ref> u għalhekk kellhom jistennew sakemm jiġu aċċettati. Stazzjon ieħor mill-Ażerbajġan, OTV, xandar is-serata. Hu hu membru passiv tal-EBU u ilu jxandar il-festival sentejn. Dan kien l-uniku stazzjon, din is-sena, li bagħat il-kummentaturi tiegħu f'Ħelsinki minkejja li pajjiżu ma kienx qed jieħu sehem.
<p> <hi rend="bold">Italja</hi></p>
It-televiżjoni <ref target="https://mt.wikipedia.org/wiki/Italja">Taljana</ref> ma tiħux sehem minħabba li r-<ref target="https://mt.wikipedia.org/wiki/RAI">RAI</ref>, l-istazzjon nazzjonali, huwa f'kompetizzjoni qawwija ma' stazzjonijiet televiżivi kummerċjali u huma jemmnu li l-Eurovision ma jkunx popolari f'pajjiżhom, minkejja l-fatt li l-edizzjoni tal-1991 kienet segwita minn 6 miljun persuna.
<p> <hi rend="bold">Monako</hi></p>
<ref target="https://mt.wikipedia.org/wiki/Monako">Monako</ref> xandru l-finali fuq <ref target="https://mt.wikipedia.org/wiki/Télé_Monte_Carlo">TMC</ref> wara li rtiraw mill-kompetizzjoni f'<ref target="https://mt.wikipedia.org/wiki/Diċembru">Diċembru</ref> <ref target="https://mt.wikipedia.org/wiki/2006">2006</ref>.
<p><hi rend="bold">Madwar id-dinja</hi></p>
Xandira diretta saret permezz tas-satellita minn madwar id-dinja kollha bħal <ref target="https://mt.wikipedia.org/wiki/Channel_One_Russia">Channel One Russia</ref>, <ref target="https://mt.wikipedia.org/wiki/ERT_World">ERT World</ref>, <ref target="https://mt.wikipedia.org/wiki/TVE_Inernacional">TVE Inernacional</ref>, <ref target="https://mt.wikipedia.org/wiki/TVP_Polonia">TVP Polonia</ref>, <ref target="https://mt.wikipedia.org/wiki/RTP_Internacional">RTP Internacional</ref> and <ref target="https://mt.wikipedia.org/wiki/TVR_i">TVR i</ref>. Is-<ref target="http://www.eurovision.tv">sit uffiċjali tal-Festival tal-Eurovision</ref> ipprovda xandira diretta fuq l-internet permezz ta' <ref target="https://mt.wikipedia.org/wiki/Octoshape">Octoshape</ref>.
Mapep


Pożizzjonijiet
<figure><caption>Riżultati finali (semifinali [11-28] u l-finali flimkien). L-aħmar hu l-ewwel post, u blu l-aħħar post.</caption></figure>
Kontroversja
<p>Ħafna pajjiżi pprotestaw kontra s-sistema tal-voti fil-festival tal-2007. Robert Abela, kap tal-kontinġent Malti, ippropona li r-riżultati ma kinux "bbażati biss mill-vot pubbliku", fejn ammetta wkoll li t-tnax-il punt ta' Malta ngħata lir-Renju Unit bħala protesta. "Il-mod li l-voti huwa pproċessat fl-EBU hu ħażin, u hemm bżonn li jkun ristrutturat", qalu ħafna segwaċi tal-Eurovision.<ref target="https://mt.wikipedia.org/wiki/Il-Paġna_prinċipali#cite_note-Malta01-4">[4]</ref></p>
Gallerija
<list type="unordered">
<item><ref target="https://mt.wikipedia.org/wiki/Anonymous_(grupp)">Anonymous</ref> ikantaw "<ref target="https://mt.wikipedia.org/wiki/Salvem_el_món">Salvem el món</ref>" għall-<hi rend="bold"><ref target="https://mt.wikipedia.org/wiki/Andorra">Andorra</ref></hi></item>
<item><ref target="https://mt.wikipedia.org/wiki/Hayko">Hayko</ref> jkanta "<ref target="https://mt.wikipedia.org/wiki/Anytime_you_need">Anytime you need</ref>" għall-<hi rend="bold"><ref target="https://mt.wikipedia.org/wiki/Armenja">Armenja</ref></hi></item>
<item><ref target="https://mt.wikipedia.org/wiki/Dmitry_Koldun">Koldun</ref> ikanta "<ref target="https://mt.wikipedia.org/wiki/Work_Your_Magic">Work Your Magic</ref>"  għall-<hi rend="bold"><ref target="https://mt.wikipedia.org/wiki/Belarus">Belarus</ref></hi></item>
<item><ref target="https://mt.wikipedia.org/wiki/Marija_Šestić">Marija Šestić</ref> tkanta "<ref target="https://mt.wikipedia.org/wiki/Rijeka_bez_imena">Rijeka bez imena</ref>" għall-<hi rend="bold"><ref target="https://mt.wikipedia.org/wiki/Bosnia_u_Ħerżegovina">Bosnia u Ħerżegovina</ref></hi></item>
<item> <ref target="https://mt.wikipedia.org/wiki/Elitsa_Todorova">Elitsa Todorova</ref> u <ref target="https://mt.wikipedia.org/wiki/Stoyan_Yankulov">Stoyan Yankulov</ref> ikantaw "<ref target="https://mt.wikipedia.org/wiki/Voda">Voda</ref>" għall-<hi rend="bold"><ref target="https://mt.wikipedia.org/wiki/Bulgarija">Bulgarija</ref></hi></item>
<item><ref target="https://mt.wikipedia.org/wiki/Evridiki">Evridiki</ref> tkanta "<ref target="https://mt.wikipedia.org/wiki/Comme_Ci,_Comme_Ça">Comme Ci, Comme Ça</ref>" għal <hi rend="bold"><ref target="https://mt.wikipedia.org/wiki/Ċipru">Ċipru</ref></hi></item>
<item><ref target="https://mt.wikipedia.org/wiki/Gerli_Padar">Gerli Padar</ref> tkanta "<ref target="https://mt.wikipedia.org/wiki/Partners_in_crime">Partners in crime</ref>" għall-<hi rend="bold"><ref target="https://mt.wikipedia.org/wiki/Estonja">Estonja</ref></hi></item>
<item><ref target="https://mt.wikipedia.org/wiki/Hanna_Pakarinen">Hanna Pakarinen</ref> tkanta "<ref target="https://mt.wikipedia.org/wiki/Leave_Me_Alone_(kanzunetta_ta'_Hanna_Pakarinen)">Leave Me Alone</ref>" għall-<hi rend="bold"><ref target="https://mt.wikipedia.org/wiki/Finlandja">Finlandja</ref></hi></item>
<item><ref target="https://mt.wikipedia.org/wiki/Les_Fatals_Picards">Les Fatals Picards</ref> ikantaw "<ref target="https://mt.wikipedia.org/wiki/L'amour_à_la_française">L'amour à la française</ref>" għal <hi rend="bold"><ref target="https://mt.wikipedia.org/wiki/Franza">Franza</ref></hi></item>
<item><ref target="https://mt.wikipedia.org/wiki/Roger_Cicero">Roger Cicero</ref> ikanta "<ref target="https://mt.wikipedia.org/wiki/Frauen_regier'n_die_Welt">Frauen regier'n die Welt</ref>" għall-<hi rend="bold"><ref target="https://mt.wikipedia.org/wiki/Ġermanja">Ġermanja</ref></hi></item>
<item> <ref target="https://mt.wikipedia.org/wiki/Sarbel">Sarbel</ref> ikanta "<ref target="https://mt.wikipedia.org/wiki/Yassou_Maria">Yassou Maria</ref>" għall-<hi rend="bold"><ref target="https://mt.wikipedia.org/wiki/Greċja">Greċja</ref></hi></item>
<item><ref target="https://mt.wikipedia.org/wiki/Magdi_Rúzsa">Magdi Rúzsa</ref> tkanta "<ref target="https://mt.wikipedia.org/wiki/Unsubstantial_Blues">Unsubstantial Blues</ref>" għall-<hi rend="bold"><ref target="https://mt.wikipedia.org/wiki/Ungerija">Ungerija</ref></hi></item>
<item><ref target="https://mt.wikipedia.org/wiki/Bonaparti.lv">Bonaparti.lv</ref> ikantaw "<ref target="https://mt.wikipedia.org/wiki/Questa_Notte">Questa Notte</ref>" għal-<hi rend="bold"><ref target="https://mt.wikipedia.org/wiki/Latvja">Latvja</ref></hi></item>
<item><ref target="https://mt.wikipedia.org/wiki/Karolina_Gočeva">Karolina Gočeva</ref> tkanta "<ref target="https://mt.wikipedia.org/wiki/Mojot_Svet">Mojot Svet</ref>" għall-<hi rend="bold"><ref target="https://mt.wikipedia.org/wiki/Maċedonja">Maċedonja</ref></hi></item>
<item><ref target="https://mt.wikipedia.org/wiki/Natalia_Barbu">Natalia Barbu</ref> tkanta "<ref target="https://mt.wikipedia.org/wiki/Fight_(kanzunetta)">Fight</ref>" għall-<hi rend="bold"><ref target="https://mt.wikipedia.org/wiki/Moldova">Moldova</ref></hi></item>
<item><ref target="https://mt.wikipedia.org/wiki/The_Jet_Set">The Jet Set</ref> ikantaw "<ref target="https://mt.wikipedia.org/wiki/Time_To_Party">Time To Party</ref>" għall-<hi rend="bold"><ref target="https://mt.wikipedia.org/wiki/Polonja">Polonja</ref>'</hi></item>
<item><ref target="https://mt.wikipedia.org/wiki/Sabrina">Sabrina</ref> tkanta "<ref target="https://mt.wikipedia.org/wiki/Dança_comigo">Dança comigo</ref>" għall-<hi rend="bold"><ref target="https://mt.wikipedia.org/wiki/Portugal">Portugal</ref>'</hi></item>
<item><ref target="https://mt.wikipedia.org/wiki/Serebro">Serebro</ref> ikantaw "<ref target="https://mt.wikipedia.org/wiki/Song_Number_1">Song #1</ref>" għar-<hi rend="bold"><ref target="https://mt.wikipedia.org/wiki/Russja">Russja</ref></hi></item>
<item><ref target="https://mt.wikipedia.org/wiki/Alenka_Gotar">Alenka Gotar</ref> tkanta "<ref target="https://mt.wikipedia.org/wiki/Cvet_z_juga">Cvet z juga</ref>" għall-<hi rend="bold"><ref target="https://mt.wikipedia.org/wiki/Slovenja">Islovenja</ref></hi></item>
<item><ref target="https://mt.wikipedia.org/wiki/D'NASH">D'NASH</ref> ikantaw "<ref target="https://mt.wikipedia.org/wiki/I_Love_You_Mi_Vida">I Love You Mi Vida</ref>" għal <hi rend="bold"><ref target="https://mt.wikipedia.org/wiki/Spanja">Spanja</ref></hi></item>
<item><ref target="https://mt.wikipedia.org/wiki/DJ_Bobo">DJ Bobo</ref> jkanta "<ref target="https://mt.wikipedia.org/wiki/Vampires_Are_Alive">Vampires Are Alive</ref>" għall-<hi rend="bold"><ref target="https://mt.wikipedia.org/wiki/Svizzera">iSvizzera</ref></hi></item>
<item><ref target="https://mt.wikipedia.org/wiki/Kenan_Doğulu">Kenan Doğulu</ref> jkanta "<ref target="https://mt.wikipedia.org/wiki/Shake_It_Up_Shekerim">Shake It Up Shekerim</ref>" għat-<hi rend="bold"><ref target="https://mt.wikipedia.org/wiki/Turkija">Turkija</ref></hi></item>
<item><ref target="https://mt.wikipedia.org/wiki/Verka_Serduchka">Verka Serduchka</ref> tkanta "Dancing Lasha Tumbai" għall-<hi rend="bold"><ref target="https://mt.wikipedia.org/wiki/Ukrajna">Ukrajna</ref></hi></item>
<item><ref target="https://mt.wikipedia.org/wiki/Scooch">Scooch</ref> ikantaw "<ref target="https://mt.wikipedia.org/wiki/Flying_the_Flag_(for_You)">Flying the Flag (for You)</ref>" għar-<hi rend="bold"><ref target="https://mt.wikipedia.org/wiki/Renju_Unit">Renju Unit</ref></hi></item>
</list>


Ħoloq esterni

<list type="unordered"><item><ref target="http://www.eurovision.tv/">Sit uffiċjali</ref></item></list>
</text></body></html>