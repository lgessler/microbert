<html><body><text id="wikipedia_mt_wikipedia_org__16511.html" ns="0" revid="271211" sourceurl="https://mt.wikipedia.org/wiki/Vladimir_Putin" title="Vladimir Putin" type="wikipedia">Vladimir Putin<figure><caption><hi rend="bold">Vladimir Putin</hi> = Владимир Владимирович Путин</caption></figure>
<p><hi rend="bold">Vladimir Vladimirovich Putin</hi> (<ref target="https://mt.wikipedia.org/wiki/San_Pietruburgu">Leningrad</ref>, <ref target="https://mt.wikipedia.org/wiki/Unjoni_Sovjetika">Unjoni Sovjetika</ref>, <ref target="https://mt.wikipedia.org/wiki/7_ta'_Ottubru">7 ta' Ottubru</ref> <ref target="https://mt.wikipedia.org/wiki/1952">1952</ref>) huwa l-President attwali tal-<ref target="https://mt.wikipedia.org/wiki/Russja">Federazzjoni Russa</ref>. Ilu fil-kariga mis-7 ta' Mejju 2012. Kien ukoll Prim Ministru mill-1999 sal-2000, u President mill-2000 sal-2008. Matul it-tieni terminu tiegħu ta' Prim Ministru, kien ukoll iċ-Chairman tal-Partit Russja Magħquda.</p>
<p>Putin studja l-Ġermaniż u jitkellmu sew. Studja l-Liġi fl-Università Statali ta' Pietruburgu u ggradwa fl-1975. Huwa kien Foreign Intelligence Officer tal-<ref target="https://mt.wikipedia.org/wiki/KGB">KGB</ref> għal 16-il sena, u tela' sal-grad ta' Logutenent Kurunell qabel irtira fl-1991 biex daħal fil-politika. Fl-1996 mar Moska u daħal fl-amministrazzjoni tal-President <ref target="https://mt.wikipedia.org/wiki/Boris_Yeltsin">Boris Yeltsin</ref> u fl-aħħar tal-1999, wara r-riżenja ta' Yeltsin, Putin sar Aġent President. </p>
<p>Putin rebaħ l-elezzjonijiet presidenzjali tal-2000 bi 53% u dawk tal-2004 with bi 72%. Matul l-ewwel presidenza, l-ekonomija Russa kibret għal 8 snin sħaħ, u l-GDP kiber bi 72%. L-elezzjoni tal-2012 rebaħa b'64%. Il-waqgħa fil-prezz taż-żejt flimkien ma' sanzjonijiet internazzjonali wara li fl-2014 ir-Russja annessat il-Krimea u intervjeniet militarment fl-Ukrajna waqqgħet il-GDP bi 3.7% fl-2015, għalkemm is-sena ta' wara reġa' għola b'0.3% u r-Russja ħarġet mir-riċessjoni.</p>
<p>Ikkritikat internazzjonalment fejn jidħlu demokrazija u governanza tajba, Putin gawda u jgawdi minn appoġġ kbir f'pajjiżu, u huwa meqjus bħala wieħed mill-iktar mexxejja dinjija potenti.</p>
</text></body></html>