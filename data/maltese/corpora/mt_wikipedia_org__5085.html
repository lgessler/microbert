<html><body><text id="wikipedia_mt_wikipedia_org__5085.html" ns="0" revid="257991" sourceurl="https://mt.wikipedia.org/wiki/Ira%C4%8B" title="Iraċ" type="wikipedia">Iraċ
<p><ref target="https://mt.wikipedia.org/wiki/Iraċ">Iraċ</ref>, ħirax jew kif jissejjaħ ukoll prokavja jista' jkun 1 minn 5 <ref target="https://mt.wikipedia.org/wiki/Speċi">speċi</ref>jiet ta' mammiferi plaċentati, erbivori, pjutost żgħar u robusti tal-<ref target="https://mt.wikipedia.org/wiki/Ordni">ordni</ref> <ref target="https://mt.wikipedia.org/wiki/Hyracoidea">Hyracoidea</ref>. Dawn il-ħ<ref target="https://mt.wikipedia.org/wiki/Irakojdu">irakojdi</ref> llum il-ġurnata jinsabu mifruxin mal-kontinent <ref target="https://mt.wikipedia.org/wiki/Afrika">Afrikan</ref> u fil-Lvant nofsani fl-<ref target="https://mt.wikipedia.org/wiki/Asja">Asja</ref>. Għalkemm fid-dehra tagħhom minn barra l-<ref target="https://mt.wikipedia.org/wiki/Iraċ">iraċi</ref> moderni, m' għandhom xejn eċċezjonali, ta' minn jgħid li l-linjaġġ prejstoriku tal-<ref target="https://mt.wikipedia.org/wiki/Ordni">ordni</ref> kien wieħed rimarkabli u hemm possibilita kbira, li l-<ref target="https://mt.wikipedia.org/wiki/Iraċ">iraċi</ref> huma l-aktar mammiferi estanti jew ħajjin li huma ġenetikament relatati fil-qrib mal-iljunfanti, u b'hekk huma kklassifikati flimkien mal-ordni Proboscidea fil-<ref target="https://mt.wikipedia.org/wiki/Koħort">koħort</ref> <ref target="https://mt.wikipedia.org/wiki/Afrotheria">Afrotheria</ref>.</p>
Deskrizjoni
<p>L-<ref target="https://mt.wikipedia.org/wiki/Iraċ">Iraċi</ref> huma krejaturi kemxejn żgħar, b' 4 saqajn qosra, sufin mhux ħażin, pjutost maqudin fit-tond u b'denb żgħir bil-kemm jidher. <ref target="https://mt.wikipedia.org/wiki/Iraċ">Iraċ</ref> adult jikber bejn wieħed u ieħor il-qies ta' <ref target="https://mt.wikipedia.org/wiki/Qattus_domestiku">qattus domestiku</ref> bejn 30 u 70 ċentimetru twil, u jiżem minn 2 sa 5 kilogrammi.</p>
Ġrajjiet Storiċi
<p>L-ewwel baħħara <ref target="https://mt.wikipedia.org/wiki/Feniċi">Feniċi</ref> li zaru <ref target="https://mt.wikipedia.org/wiki/Penisula_Iberika">il-Penisula Iberika</ref> kienu tfixxklu l-<ref target="https://mt.wikipedia.org/wiki/Fenek">fniek</ref> ma' <ref target="https://mt.wikipedia.org/wiki/Iraċ">iraċi</ref> (bil-Ludhi <hi rend="italic"><hi rend="bold">"Shaphan"</hi></hi>) u minn hemm bdiet tissejjaħ <hi rend="italic"><hi rend="bold">"I-Shapan-im"</hi></hi>, li tfisser <hi rend="bold">"l-art tal-iraċi"</hi>, li saret latinizzata bħala <hi rend="bold">"<ref target="https://mt.wikipedia.org/wiki/Spanja">Hispania</ref>"</hi> li huwa l-għerq tal-kelma moderna u l-isem bl-i<ref target="https://mt.wikipedia.org/wiki/Spanjol">Spanjol</ref> ta' <ref target="https://mt.wikipedia.org/wiki/Spanja">Spanja</ref> <hi rend="italic"><hi rend="bold">"España"</hi></hi> u b' hekk l-isem bill-<ref target="https://mt.wikipedia.org/wiki/Malti">Malti</ref> ukoll li huwa <hi rend="bold"><ref target="https://mt.wikipedia.org/wiki/Spanja">Spanja</ref></hi>.</p>
<p>Fil-<ref target="https://mt.wikipedia.org/wiki/Bibja">Bibja</ref>, speċjalment fit-traduzjonijiet tal-bidu, l-kelma <hi rend="bold">"<ref target="https://mt.wikipedia.org/wiki/Fenek">fenek</ref>"</hi> kienet użata ħafna drabi minflok il-kelma <hi rend="bold">"<ref target="https://mt.wikipedia.org/wiki/Iraċ">iraċ</ref>"</hi>, dan minn ħabba li l-<ref target="https://mt.wikipedia.org/wiki/Ewropa">Ewropej</ref> ta' dak iż-żmien ma' kellhom 'l ebda tagħrif dwar l-eżistenza ta' l-<ref target="https://mt.wikipedia.org/wiki/Iraċ">iraċ</ref> (ara <ref target="http://www.htmlbible.com/sacrednamebiblecom/kjvstrongs/FRMSTRHEB82.htm#S8227"><hi rend="italic"><hi rend="bold">"Shaphan"</hi></hi> f' <hi rend="italic"><hi rend="bold">"Strong's Concordance"</hi></hi></ref> u b' hekk ma kienx hemm kelma jew isem biex jindirizza jew jiddentifika dan il-mammiferu. Minn barra dan, hemm referenzi fit-<ref target="https://mt.wikipedia.org/wiki/Testment_il-Qadim">Testment il-Qadim</ref> li jirreferu għall-<ref target="https://mt.wikipedia.org/wiki/Iraċ">iraċ</ref> (ara <ref target="http://www.biblegateway.com/passage/?search=Lev+11:4-8;Dt+14:7;Ps+104:18;Pr+30:26">Lev 11:4-8; Deut 14:7; Ps 104:18; Prov 30:26</ref>), u jidher li hemm żbal fl-identifikazzjoni, għax jindirzzaw l-<ref target="https://mt.wikipedia.org/wiki/Iraċ">iraċi</ref> u l-<ref target="https://mt.wikipedia.org/wiki/Fenek">fniek</ref> bħala mammiferi <ref target="https://mt.wikipedia.org/wiki/Ruminant">ruminanti</ref> (ara <ref target="http://www.ccel.org/ccel/jamieson/jfb.x.iii.xi.html#x.iii.xi-p5.1">Kummentarju fuq Lev. 11:5,6 minn Robert Jamieson</ref>.</p>
Iraċi Prestoriċi
<p>L-<ref target="https://mt.wikipedia.org/wiki/Iraċ">Iraċi</ref> moderni huma kollha membri tal-<ref target="https://mt.wikipedia.org/wiki/Familja">Familja</ref> <ref target="https://mt.wikipedia.org/wiki/Procaviidae">Procaviidae</ref> (l-unika <ref target="https://mt.wikipedia.org/wiki/Familja">familja</ref> b' rappreżentanti estanti jew ħajjin fl-<ref target="https://mt.wikipedia.org/wiki/Ordni">ordni</ref> <ref target="https://mt.wikipedia.org/wiki/Hyracoidea">Hyracoidea</ref> llum il-ġurnata) u jinsabu kollha fl-<ref target="https://mt.wikipedia.org/wiki/Afrika">Afrika</ref> u fil-<ref target="https://mt.wikipedia.org/wiki/Lvant_nofsani">Lvant nofsani</ref>. Madankollu, fil-passat l-<hi rend="bold">iraċi</hi> kienu ħafn' aktar varji u mifruxa. L-<ref target="https://mt.wikipedia.org/wiki/Ordni">ordni</ref> jidher għal-ewwel darba bħala fossilu madwar 40 miljun sena ilu u għal ħafna miljuni ta' snin l-<hi rend="bold">Iraċi</hi> kienu l-erbivori ta' l-art primarji fl-<ref target="https://mt.wikipedia.org/wiki/Afrika">Afrika</ref>, fl-istess niċċa ekoloġika li kienu fhija l-<ref target="https://mt.wikipedia.org/wiki/Ungulati_tas-swaba_farada">ungulati tas-swaba farada</ref> fl-<ref target="https://mt.wikipedia.org/wiki/Ameriki">Ameriki</ref>. Dak iż-żmien kien hemm ħafna <ref target="https://mt.wikipedia.org/wiki/Speċi">speċi</ref> differenti ta' <hi rend="bold">Iraċi</hi>, l-akbar fosthom kien daqs ors bil-piż ta' żiemel żgħir u l-iżgħar ma kienx akbar minn ġurdien.</p>
<p>Madankollu, matul il-<ref target="https://mt.wikipedia.org/wiki/Mijoċen">Mijoċen</ref>, kompetizjoni ħarxa mill-[[bovidi] (grupp ta' mammiferi li kienu għadhom ħerġin minn żvilupp evolutiv), li kienu erbivori addattati aħjar u ferm aktar effiċenti, tefgħu l-barra l-<hi rend="bold">Iraċi</hi> mit-territorju primarju, u spiċċaw f' niċeċċ marginali. L-<ref target="https://mt.wikipedia.org/wiki/Ordni">ordni</ref> <ref target="https://mt.wikipedia.org/wiki/Hyracoidea">Hyracoidea</ref> xorta waħda baqa mifrux sew u ta' suċċess sat-tmiem il-<ref target="https://mt.wikipedia.org/wiki/Plijoċen">Plijoċen</ref> (madwar 2 miljuni ta' snin ilu), b' rappreżentanti mifruxa mal-biċċa l-kbira tal-kontinenti ta' l-<ref target="https://mt.wikipedia.org/wiki/Afrika">Afrika</ref>, l-<ref target="https://mt.wikipedia.org/wiki/Ewropa">Ewropa</ref> u l-<ref target="https://mt.wikipedia.org/wiki/Asja">Asja</ref>.</p>
<p>Id-daqs kbir ta' l-<hi rend="bold">Iraċi</hi> prestoriċi jgħina napprezzaw il-fatt li l-<hi rend="bold">Iraċi</hi> moderni huma possibilment l-eqreb relativ ħaj tal-<ref target="https://mt.wikipedia.org/wiki/Iljunfant">iljunfanti</ref>. Id-dixxendenti ta' l-<ref target="https://mt.wikipedia.org/wiki/Irakojdi">irakojdi</ref> ġganti evolvew f' ħafna direzjonijiet. Uħud minnhom ċkienu u saru l-<ref target="https://mt.wikipedia.org/wiki/Familja">familja</ref> moderna <ref target="https://mt.wikipedia.org/wiki/Procaviidae">Procaviidae</ref> ta' l-<hi rend="bold">Iraċi</hi> ta' llum. Oħrajn jidher li qabdu t-triq għal ilma (bħal <ref target="https://mt.wikipedia.org/wiki/Kapibara">kapibara</ref>) li sa f' laħħar saru l-<ref target="https://mt.wikipedia.org/wiki/Ordni">ordni</ref> <ref target="https://mt.wikipedia.org/wiki/Proboscidea">Proboscidea</ref> (l-<ref target="https://mt.wikipedia.org/wiki/Iljunfant">iljunfanti</ref>) u jista jkun ukoll l-<ref target="https://mt.wikipedia.org/wiki/Ordni">ordni</ref> <ref target="https://mt.wikipedia.org/wiki/Sirenia">Sirenia</ref> (il-<ref target="https://mt.wikipedia.org/wiki/Baqra_tal-baħar">baqar tal-baħar</ref>). </p>
<p>Evidenzi tad-DNA jissapportjaw din it-tejorija u minn barra hekk l-<hi rend="bold">Iraċi</hi> moderni għalkemm żgħar jaqsmu numru kbir ta' fattizzi ma' l-<ref target="https://mt.wikipedia.org/wiki/Iljunfant">iljunfanti</ref>, bħad-dwiefer tas-swaba, smiegħ eċċellenti, ġilda sensittiva fil-qiegħ tas-saqajn, iz-zanni (in-nejbiet li jsiru snin kbar speċjalizzati), memorja tajba, funzjoni ċelebrali għolja meta mqabla ma' mammiferi simili u l-forma ta' uħud mill-għadam. Hemm ħjiel ukoll li mil-ewwel <hi rend="bold">Iraċi</hi> segħta evolva ukoll il-klad tal-<ref target="https://mt.wikipedia.org/wiki/Glires">Glires</ref> (ir-<ref target="https://mt.wikipedia.org/wiki/Roditur">rodituri</ref> u l-<ref target="https://mt.wikipedia.org/wiki/Lagomorfu">lagomorfi</ref>).</p>
Gallarija
<list type="unordered">
<item><hi rend="italic"><ref target="https://mt.wikipedia.org/wiki/Heterohyrax_brucei">Heterohyrax brucei</ref></hi></item>
<item><hi rend="italic"><ref target="https://mt.wikipedia.org/wiki/Dendrohyrax_arboreus">Dendrohyrax arboreus</ref></hi></item>
<item><hi rend="italic"><ref target="https://mt.wikipedia.org/wiki/Procavia_capensis">Procavia capensis</ref></hi></item>
</list>
L-Iraċi llum
<p>L-<hi rend="bold">Iraċi</hi> moderni ta' llum il-ġurnata, żammu numru ta' karatteristiċi tal-mammiferi primitivi. Partikolarita interessanti hija ir-regolazjoni tat-temperatura interna ftit li xejn żviluppata, li l-<hi rend="bold">Iraċi</hi> jsolvu billi jitgezzu flimkien jew joqogħdu fix-xemx bħar-rettili. Għal kuntrarju tal-mammiferi li jgħiru, l-<hi rend="bold">Iraċi</hi> m' għandhomx snin inċisivi żviluppati sew fuq quddiem, b' mod li jkunu jisgħtu jaqgħtu l-ħaxix u l-weraq faċilment u b' hekk ikollhom jużaw is-snin fil-ġenb tal-ħalq minflok. Għal kuntrarju ta' ħafna mill-<ref target="https://mt.wikipedia.org/wiki/Ungulati_tas-swaba_żewġ">ungulati tas-swaba żewġ</ref> u uħud mil-<ref target="https://mt.wikipedia.org/wiki/Makropodi">makropodi</ref>, l-<hi rend="bold">Iraċi</hi> ma jergux jomodu il-kad (<hi rend="bold">"cud"</hi> huwa ikel li jkun diġa parzjalment diġestit) biex joħorġu n-nutrijenti u jieħdu dak kollu possibli f' sens nutrizjonali, mil-weraq u l-ħxix ta' kwalita inferjuri, biss ta' minn wieħed jgħid ukoll, li l-<hi rend="bold">iraċi</hi> għandhom stonku kumpless maqsum f' kavitajiet fejn jiġi diġestit l-ikel b' bakterja simbjotika u l-abilita biex jidiġestjaw il-fibra tal-pjanti hija simili għal dik ta' l-<ref target="https://mt.wikipedia.org/wiki/Ungulati">ungulati</ref>.</p>
<p>Ix-xjentisti reċentement naqqsu n-numru ta' l-i<ref target="https://mt.wikipedia.org/wiki/Speċi">speċi</ref> distinti ta' l-<hi rend="bold">iraċi</hi> rikonoxxuti, minn 11-il-<ref target="https://mt.wikipedia.org/wiki/Speċi">speċi</ref>, aċċettati sa l-1995 għal 4 <ref target="https://mt.wikipedia.org/wiki/Speċi">speċi</ref>. Il-bqijja ġew rikonoxxuti bħala <ref target="https://mt.wikipedia.org/wiki/Sottospeċi">sottospeċi</ref> ta' dawn l-4 <ref target="https://mt.wikipedia.org/wiki/Speċi">speċi</ref>. Infatti, b' kollox hemm il fuq minn 50 speċi u sottospeċi rikonoxxuti u ħafna minnhom huma kkunsidrati f' periklu kbir ta' estinzjoni.</p>
Klassifikazjoni
<list type="unordered"><item><ref target="https://mt.wikipedia.org/wiki/Ordni">Ordni</ref> <ref target="https://mt.wikipedia.org/wiki/Hyracoidea">Hyracoidea</ref>
<list type="unordered"><item><ref target="https://mt.wikipedia.org/wiki/Familja">Familja</ref> <ref target="https://mt.wikipedia.org/wiki/Procaviidae">Procaviidae</ref>
<list type="unordered"><item><ref target="https://mt.wikipedia.org/wiki/Ġeneru">Ġeneru</ref> <hi rend="italic"><ref target="https://mt.wikipedia.org/wiki/Dendrohyrax">Dendrohyrax</ref></hi> (Gray, 1868)
<list type="unordered"><item><ref target="https://mt.wikipedia.org/wiki/Iraċ_tas-siġar_ta'_Nofs_in-nhar">Iraċ tas-siġar ta' Nofs in-nhar</ref>, <hi rend="italic"><ref target="https://mt.wikipedia.org/wiki/Dendrohyrax_arboreus">Dendrohyrax arboreus</ref></hi> (A. Smith, 1827)</item>
<item><ref target="https://mt.wikipedia.org/wiki/Iraċ_tas-siġar_tal-Punent">Iraċ tas-siġar tal-Punent</ref>, <hi rend="italic"><ref target="https://mt.wikipedia.org/wiki/Dendrohyrax_dorsalis">Dendrohyrax dorsalis</ref></hi> (Fraser, 1855)</item></list></item>
<item><ref target="https://mt.wikipedia.org/wiki/Ġeneru">Ġeneru</ref> <hi rend="italic"><ref target="https://mt.wikipedia.org/wiki/Heterohyrax">Heterohyrax</ref></hi> (Gray, 1868)
<list type="unordered"><item><ref target="https://mt.wikipedia.org/wiki/Iraċ_ta'_l-arbuxelli_tat-tbajja_sofor">Iraċ ta' l-arbuxelli tat-tbajja sofor</ref>, <hi rend="italic"><ref target="https://mt.wikipedia.org/wiki/Heterohyrax_brucei">Heterohyrax brucei</ref></hi> (Gray, 1868)</item></list></item>
<item><ref target="https://mt.wikipedia.org/wiki/Ġeneru">Ġeneru</ref> <hi rend="italic"><ref target="https://mt.wikipedia.org/wiki/Procavia">Procavia</ref></hi> (Storr, 1780)
<list type="unordered"><item><ref target="https://mt.wikipedia.org/wiki/Iraċ_tal-ġebel_ta'_Kap">Iraċ tal-ġebel ta' Kap</ref>, <hi rend="italic"><ref target="https://mt.wikipedia.org/wiki/Procavia_capensis">Procavia capensis</ref></hi> (Pallas, 1766)</item></list></item></list></item></list></item></list>
<p>Hemm dibattitu jaħraq għadej bejn il-mammoloġisti dwar kemm huma fin-numru l-i<ref target="https://mt.wikipedia.org/wiki/Speċi">speċi</ref> ta' <ref target="https://mt.wikipedia.org/wiki/Iraċ">iraċi</ref>. Bħalissa fil-biċċa l-kbira tal-klassifikazjonijiet qegħdin jiġu imniżżla 4 <ref target="https://mt.wikipedia.org/wiki/Speċi">speċi</ref>, iżda din hija waħda temporanja, għaliex hemm pressjoni kbira minn ħafna xjentisti biex tinġabar aktar informazjoni u materjal biex issiru aktar testijiet ġenetiċi.</p>
<p>Klassifikazjoni skond <hi rend="italic"><hi rend="bold">"Mammal Species of the World ta' Wilson D.E. u Reeder D.M."</hi></hi> 3 edizjoni:</p>
<list type="unordered"><item><ref target="https://mt.wikipedia.org/wiki/Ordni">Ordni</ref> <ref target="https://mt.wikipedia.org/wiki/Hyracoidea">Hyracoidea</ref>
<list type="unordered"><item><ref target="https://mt.wikipedia.org/wiki/Familja">Familja</ref> <ref target="https://mt.wikipedia.org/wiki/Procaviidae">Procaviidae</ref>
<list type="unordered"><item><ref target="https://mt.wikipedia.org/wiki/Ġeneru">Ġeneru</ref> <hi rend="italic"><ref target="https://mt.wikipedia.org/wiki/Dendrohyrax">Dendrohyrax</ref></hi>
<list type="unordered"><item><ref target="https://mt.wikipedia.org/wiki/Iraċ_tas-siġar_ta'_Nofs_in-nhar">Iraċ tas-siġar ta' Nofs in-nhar</ref>, <hi rend="italic"><ref target="https://mt.wikipedia.org/wiki/Dendrohyrax_arboreus">Dendrohyrax arboreus</ref></hi></item>
<item><ref target="https://mt.wikipedia.org/wiki/Iraċ_tas-siġar_tal-Punent">Iraċ tas-siġar tal-Punent</ref>, <hi rend="italic"><ref target="https://mt.wikipedia.org/wiki/Dendrohyrax_dorsalis">Dendrohyrax dorsalis</ref></hi></item></list></item>
<item><ref target="https://mt.wikipedia.org/wiki/Ġeneru">Ġeneru</ref> <hi rend="italic"><ref target="https://mt.wikipedia.org/wiki/Heterohyrax">Heterohyrax</ref></hi>
<list type="unordered"><item><ref target="https://mt.wikipedia.org/wiki/Iraċ_ta'_l-arbuxelli_tat-tbajja_sofor">Iraċ ta' l-arbuxelli tat-tbajja sofor</ref>, <hi rend="italic"><ref target="https://mt.wikipedia.org/wiki/Heterohyrax_bruceii">Heterohyrax bruceii</ref></hi></item></list></item>
<item><ref target="https://mt.wikipedia.org/wiki/Ġeneru">Ġeneru</ref> <hi rend="italic"><ref target="https://mt.wikipedia.org/wiki/Procavia">Procavia</ref></hi>
<list type="unordered"><item><ref target="https://mt.wikipedia.org/wiki/Iraċ_tal-ġebel_ta'_Kap">Iraċ tal-ġebel ta' Kap</ref>, <hi rend="italic"><ref target="https://mt.wikipedia.org/wiki/Procavia_capensis">Procavia capensis</ref></hi></item></list></item></list></item></list></item></list>
<p>Klassifikazjoni skond <hi rend="italic"><hi rend="bold">"Walker's Mammals of the World ta' Nowak, R. M."</hi></hi> 6 edizjoni:</p>
<list type="unordered"><item><ref target="https://mt.wikipedia.org/wiki/Ordni">Ordni</ref> <ref target="https://mt.wikipedia.org/wiki/Hyracoidea">Hyracoidea</ref>
<list type="unordered"><item><ref target="https://mt.wikipedia.org/wiki/Familja">Familja</ref> <ref target="https://mt.wikipedia.org/wiki/Procaviidae">Procaviidae</ref>
<list type="unordered"><item><ref target="https://mt.wikipedia.org/wiki/Ġeneru">Ġeneru</ref> <hi rend="italic"><ref target="https://mt.wikipedia.org/wiki/Dendrohyrax">Dendrohyrax</ref></hi>
<list type="unordered"><item><ref target="https://mt.wikipedia.org/wiki/Iraċ_tas-siġar_ta'_Nofs_in-nhar">Iraċ tas-siġar ta' Nofs in-nhar</ref>, <hi rend="italic"><ref target="https://mt.wikipedia.org/wiki/Dendrohyrax_arboreus">Dendrohyrax arboreus</ref></hi></item>
<item><ref target="https://mt.wikipedia.org/wiki/Iraċ_tas-siġar_tal-Punent">Iraċ tas-siġar tal-Punent</ref>, <hi rend="italic"><ref target="https://mt.wikipedia.org/wiki/Dendrohyrax_dorsalis">Dendrohyrax dorsalis</ref></hi></item>
<item><ref target="https://mt.wikipedia.org/wiki/Iraċ_tas-siġar_tal-Lvant">Iraċ tas-siġar tal-Lvant</ref>, <hi rend="italic"><ref target="https://mt.wikipedia.org/wiki/Dendrohyrax_validus">Dendrohyrax validus</ref></hi></item></list></item>
<item><ref target="https://mt.wikipedia.org/wiki/Ġeneru">Ġeneru</ref> <hi rend="italic"><ref target="https://mt.wikipedia.org/wiki/Heterohyrax">Heterohyrax</ref></hi>
<list type="unordered"><item><ref target="https://mt.wikipedia.org/wiki/Iraċ_ta'_l-arbuxelli_tat-tbajja_sofor">Iraċ ta' l-arbuxelli tat-tbajja sofor</ref>, <hi rend="italic"><ref target="https://mt.wikipedia.org/wiki/Heterohyrax_bruceii">Heterohyrax bruceii</ref></hi></item>
<item><ref target="https://mt.wikipedia.org/wiki/Iraċ_ta'_l-arbuxelli_ta'_Aħaġġar">Iraċ ta' l-arbuxelli ta' Aħaġġar</ref>, <hi rend="italic"><ref target="https://mt.wikipedia.org/wiki/Heterohyrax_antineae">Heterohyrax antineae</ref></hi></item>
<item><ref target="https://mt.wikipedia.org/wiki/Iraċ_ta'_l-arbuxelli_ta'_Matadi">Iraċ ta' l-arbuxelli ta' Matadi</ref>, <hi rend="italic"><ref target="https://mt.wikipedia.org/wiki/Heterohyrax_chapini">Heterohyrax chapini</ref></hi></item></list></item>
<item><ref target="https://mt.wikipedia.org/wiki/Ġeneru">Ġeneru</ref> <hi rend="italic"><ref target="https://mt.wikipedia.org/wiki/Procavia">Procavia</ref></hi>
<list type="unordered"><item><ref target="https://mt.wikipedia.org/wiki/Iraċ_tal-ġebel_ta'_Kap">Iraċ tal-ġebel ta' Kap</ref>, <hi rend="italic"><ref target="https://mt.wikipedia.org/wiki/Procavia_capensis">Procavia capensis</ref></hi></item></list></item></list></item></list></item></list>
<p>Klassifikazjoni alternattiva sa l-1995:</p>
<list type="unordered"><item><ref target="https://mt.wikipedia.org/wiki/Ordni">Ordni</ref> <ref target="https://mt.wikipedia.org/wiki/Hyracoidea">Hyracoidea</ref>
<list type="unordered"><item><ref target="https://mt.wikipedia.org/wiki/Familja">Familja</ref> <ref target="https://mt.wikipedia.org/wiki/Procaviidae">Procaviidae</ref>
<list type="unordered"><item><ref target="https://mt.wikipedia.org/wiki/Ġeneru">Ġeneru</ref> <hi rend="italic"><ref target="https://mt.wikipedia.org/wiki/Dendrohyrax">Dendrohyrax</ref></hi>
<list type="unordered"><item><ref target="https://mt.wikipedia.org/wiki/Iraċ_tas-siġar_ta'_Nofs_in-nhar">Iraċ tas-siġar ta' Nofs in-nhar</ref>, <hi rend="italic"><ref target="https://mt.wikipedia.org/wiki/Dendrohyrax_arboreus">Dendrohyrax arboreus</ref></hi></item>
<item><ref target="https://mt.wikipedia.org/wiki/Iraċ_tas-siġar_tal-Punent">Iraċ tas-siġar tal-Punent</ref>, <hi rend="italic"><ref target="https://mt.wikipedia.org/wiki/Dendrohyrax_dorsalis">Dendrohyrax dorsalis</ref></hi></item>
<item><ref target="https://mt.wikipedia.org/wiki/Iraċ_tas-siġar_tal-Lvant">Iraċ tas-siġar tal-Lvant</ref>, <hi rend="italic"><ref target="https://mt.wikipedia.org/wiki/Dendrohyrax_validus">Dendrohyrax validus</ref></hi></item></list></item>
<item><ref target="https://mt.wikipedia.org/wiki/Ġeneru">Ġeneru</ref> <hi rend="italic"><ref target="https://mt.wikipedia.org/wiki/Heterohyrax">Heterohyrax</ref></hi>
<list type="unordered"><item><ref target="https://mt.wikipedia.org/wiki/Iraċ_ta'_l-arbuxelli_tat-tbajja_sofor">Iraċ ta' l-arbuxelli tat-tbajja sofor</ref>, <hi rend="italic"><ref target="https://mt.wikipedia.org/wiki/Heterohyrax_bruceii">Heterohyrax bruceii</ref></hi></item>
<item><ref target="https://mt.wikipedia.org/wiki/Iraċ_ta'_l-arbuxelli_ta'_Aħaġġar">Iraċ ta' l-arbuxelli ta' Aħaġġar</ref>, <hi rend="italic"><ref target="https://mt.wikipedia.org/wiki/Heterohyrax_antineae">Heterohyrax antineae</ref></hi></item>
<item><ref target="https://mt.wikipedia.org/wiki/Iraċ_ta'_l-arbuxelli_ta'_Matadi">Iraċ ta' l-arbuxelli ta' Matadi</ref>, <hi rend="italic"><ref target="https://mt.wikipedia.org/wiki/Heterohyrax_chapini">Heterohyrax chapini</ref></hi></item></list></item>
<item><ref target="https://mt.wikipedia.org/wiki/Ġeneru">Ġeneru</ref> <hi rend="italic"><ref target="https://mt.wikipedia.org/wiki/Procavia">Procavia</ref></hi>
<list type="unordered"><item><ref target="https://mt.wikipedia.org/wiki/Iraċ_tal-ġebel_ta'_Kap">Iraċ tal-ġebel ta' Kap</ref>, <hi rend="italic"><ref target="https://mt.wikipedia.org/wiki/Procavia_capensis">Procavia capensis</ref></hi></item>
<item><ref target="https://mt.wikipedia.org/wiki/Iraċ_tal-ġebel_ta'_Johnston">Iraċ tal-ġebel ta' Johnston</ref>, <hi rend="italic"><ref target="https://mt.wikipedia.org/wiki/Procavia_johnstoni">Procavia johnstoni</ref></hi></item>
<item><ref target="https://mt.wikipedia.org/wiki/Iraċ_tal-ġebel_tal-Punent">Iraċ tal-ġebel tal-Punent</ref>, <hi rend="italic"><ref target="https://mt.wikipedia.org/wiki/Procavia_ruficeps">Procavia ruficeps</ref></hi></item>
<item><ref target="https://mt.wikipedia.org/wiki/Iraċ_tal-ġebel_tal-Lvant">Iraċ tal-ġebel tal-Lvant</ref>, <hi rend="italic"><ref target="https://mt.wikipedia.org/wiki/Procavia_syriaca">Procavia syriaca</ref></hi></item>
<item><ref target="https://mt.wikipedia.org/wiki/Iraċ_tal-ġebel_ta'_Kaokoveld">Iraċ tal-ġebel ta' Kaokoveld</ref>, <hi rend="italic"><ref target="https://mt.wikipedia.org/wiki/Procavia_welwitchii">Procavia welwitchii</ref></hi></item></list></item></list></item></list></item></list>
Referenzi
<list type="unordered"><item>Shoshani, Jeheskel (November 16, 2005). Wilson, D. E., and Reeder, D. M. (eds): Mammal Species of the World, 3rd edition, Johns Hopkins University Press, 87-89. <ref target="https://mt.wikipedia.org/wiki/Special:BookSources/0801882214">ISBN 0-8018-8221-4</ref>.</item>
<item><ref target="http://paleodb.org/cgi-bin/bridge.pl">The Paleobiology Database</ref>.</item>
<item><ref target="http://www.webcitation.org/query?id=1256601206076925&amp;url=www.geocities.com/mammal_taxonomy/nederlands2.html">Tassonomija tal-Mammiferi</ref>.</item></list>
Link Esterni
<list type="unordered"><item><ref target="https://archive.is/20121205085314/www.bbc.co.uk/nature/animals/features/155index.shtml">Artiklu tal-BBC Science and Nature fuq l-Iraċ</ref>.</item></list>
</text></body></html>