<html><body><text id="wikipedia_mt_wikipedia_org__18482.html" ns="0" revid="270999" sourceurl="https://mt.wikipedia.org/wiki/Mattia_De_Sciglio" title="Mattia De Sciglio" type="wikipedia">Mattia De Sciglio
<p><hi rend="bold">Mattia De Sciglio</hi> (<ref target="https://mt.wikipedia.org/wiki/Savona">Savona</ref>, <ref target="https://mt.wikipedia.org/wiki/20_ta'_Ottubru">20 ta' Ottubru</ref> <ref target="https://mt.wikipedia.org/wiki/1992">1992</ref>) huwa plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Italja">Taljan</ref> li jilgħab bħala <ref target="https://mt.wikipedia.org/wiki/Difensur">difensur</ref> ma' <ref target="https://mt.wikipedia.org/wiki/Juventus_FC">Juventus</ref> u mat-<ref target="https://mt.wikipedia.org/wiki/Tim_nazzjonali_tal-futbol_tal-Italja">tim nazzjonali Taljan</ref>.</p>
Karriera
Bidu tal-karriera
<p>Mattia De Sciglio beda jilgħab il-futbol mat-tim tal-parroċċa ta' <hi rend="italic">Santa Chiara e San Francesco</hi>, qabel ma' fl-2001 issieħeb mat-tim lokali ta' Cimiano.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Is-sena ta' wara, ta' għaxar snin, ingħaqad mas-settur taż-żgħażagħ ta' <ref target="https://mt.wikipedia.org/wiki/AC_Milan">Milan</ref> fejn qatta' disa' staġuni magħhom.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
2011–2012
<p>Fil-bidu tal-istaġun 2011–12, De Sciglio ġie għall-ewwel darba inkluż fl-iskwadra tal-kbar mill-kowċ <ref target="https://mt.wikipedia.org/wiki/Massimiliano_Allegri">Massimiliano Allegri</ref>.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref> Huwa għamel id-debutt professjonali tiegħu fit-28 Settembru 2011, bħala sostitut fil-logħba kontra <ref target="https://mt.wikipedia.org/wiki/FC_Viktoria_Plzeň">Viktoria Plzeň</ref>, valida għall-fażi tal-gruppi tal-<ref target="https://mt.wikipedia.org/wiki/UEFA_Champions_League">UEFA Champions League</ref> li l-Milan rebħu 2–0.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref> L-ewwel darba tiegħu mal-ewwel ħdax kienet fid-dro ta' 2–2 kontra l-istess tim fis-6 ta' Diċembru.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref> Erba' xhur wara, eżattament fl-10 ta' April, De Sciglio lagħab l-ewwel logħba tiegħu fil-<ref target="https://mt.wikipedia.org/wiki/Serie_A">kampjonat</ref> fir-rebħa ta' 1–0 barra min darhom kontra <ref target="https://mt.wikipedia.org/wiki/AC_ChievoVerona">Chievo</ref>.<ref target="https://mt.wikipedia.org/wiki/Il-Paġna_prinċipali#cite_note-6">[6]</ref></p>
2012–2013
<p>Għall-istaġun 2012–13 De Sciglio ingħata n-numbru tal-flokk bin-numbru 2, li hu stess stqarr li kien "importanti ħafna" hekk kif dan l-istess flokk intlibes "minn plejers kbar bħal <ref target="https://mt.wikipedia.org/wiki/Mauro_Tassotti">Mauro Tassotti</ref> u <ref target="https://mt.wikipedia.org/wiki/Cafu">Cafu</ref>".<ref target="https://mt.wikipedia.org/wiki/Il-Paġna_prinċipali#cite_note-7">[7]</ref> Matul l-ewwel nofs tal-istaġun, De Sciglio sar regolari grazzi għas-serje ta' prestazzjonijiet konvinċenti.<ref target="https://mt.wikipedia.org/wiki/Il-Paġna_prinċipali#cite_note-8">[8]</ref></p>
Internazzjonali
<p>Wara diversi dehriet mat-timijiet nazzjonali ta' taħt id-19, l-20 u l-21 sena, il-kowċ tat-<ref target="https://mt.wikipedia.org/wiki/Tim_nazzjonali_tal-futbol_tal-Italja">tim nazzjonali tal-kbar</ref>, <ref target="https://mt.wikipedia.org/wiki/Cesare_Prandelli">Cesare Prandelli</ref>, sejjaħ lil De Sciglio fost l-iskwadra għal-logħba ta' ħbiberija kontra l-<ref target="https://mt.wikipedia.org/wiki/Tim_nazzjonali_tal-futbol_tal-Ingilterra">Ingilterra</ref> li kellha tintlagħab fil-15 ta' Awwissu 2012.<ref target="https://mt.wikipedia.org/wiki/Il-Paġna_prinċipali#cite_note-9">[9]</ref> Madanakollu, f'din il-partita ma ġiex użat.<ref target="https://mt.wikipedia.org/wiki/Il-Paġna_prinċipali#cite_note-10">[10]</ref></p>
<p>De Sciglio għamel id-debutt internazzjonali fil-21 ta' Marzu 2013 kontra l-<ref target="https://mt.wikipedia.org/wiki/Tim_nazzjonali_tal-futbol_tal-Brażil">Brażil</ref> f'logħba ta' ħbiberija.</p>
Stil ta' logħob
<p>Mattia De Sciglio huwa <ref target="https://mt.wikipedia.org/wiki/Difensur">difensur</ref> lemini iżda kapaċi jilgħab ukoll fuq ix-xellug u fiċ-ċentru. <ref target="https://mt.wikipedia.org/wiki/Alberigo_Evani">Alberigo Evani</ref>, eks-plejer ta' Milan, li kkowċjaħ matul l-istaġun 2007-08, iddeskriva lil De Sciglio bħala "[plejer] veloċi, b'teknika tajba" u "futboler versatili".<ref target="https://mt.wikipedia.org/wiki/Il-Paġna_prinċipali#cite_note-11">[11]</ref></p>
Statistika
<p><hi rend="italic">Aġġornata sal-24 ta' Frar 2013.</hi></p>

Unuri
Klabb
Milan
<list type="unordered"><item><ref target="https://mt.wikipedia.org/wiki/Supercoppa_Italiana">Supercoppa Italiana</ref>: 2011</item></list>


Ħoloq esterni
<list type="unordered"><item>Il-mudell {{<ref target="https://mt.wikipedia.org/wiki/Mudell:Soccerbase">Soccerbase</ref>}} għandu nieqes l-identifikatur u l-entità ma teżistix fuq Wikidata.</item>
<item>{{Il-mudell <ref target="https://mt.wikipedia.org/wiki/Mudell:FIFA">FIFA</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>