<html><body><text id="wikipedia_mt_wikipedia_org__5336.html" ns="0" revid="270839" sourceurl="https://mt.wikipedia.org/wiki/Opossum_irqiq_gri%C5%BC" title="Opossum irqiq griż" type="wikipedia">Opossum irqiq griż
<p>L-<hi rend="bold">opossum irqiq griż</hi> jew l-<hi rend="bold">opossum ġurdien irqiq griż</hi>, magħruf xjentifikament bħala <hi rend="italic">Marmosops incanus</hi>, huwa mammiferu marsupjal, tal-familja <ref target="https://mt.wikipedia.org/wiki/Didelphidae">Didelphidae</ref> (didelfidu), fl-ordni <ref target="https://mt.wikipedia.org/wiki/Didelphimorphia">Didelphimorphia</ref> (didelfimorfju) u huwa wieħed mill-<ref target="https://mt.wikipedia.org/wiki/Opossum_irqiq">opossumi irqaq</ref> nattiv tal-kontinent tal-<ref target="https://mt.wikipedia.org/wiki/L-Amerika_t'Isfel">Amerika t'Isfel</ref>.</p>
<p>Dan l-<ref target="https://mt.wikipedia.org/wiki/Opossum_irqiq">opossum irqiq</ref> ta' abitudni notturna (annimal li jkunu fil-quċċata ta' l-attivita tiegħu matul il-lejl) huwa marsupjal arborju jew iħobb jgħix fis-siġar (Nowak, 1999) u ġeneralment jippreferi jgħix f'abitat ta' foresti tropikali tax-xita jew pluvjali lejn il-kosta tal-<ref target="https://mt.wikipedia.org/wiki/Oċean_Atlantiku">Oċean Atlantiku</ref>, mill-livell tal-baħar sa elevazzjonijiet moderati baxxi. </p>
Dieta
<p>L-opossum irqiq griż huwa annimal <ref target="https://mt.wikipedia.org/wiki/Omnivoru">omnivoru</ref> u d-dieta prinċipali tikkonsisti minn frott, insetti u annimali vertebrati u invertebrati żgħar ukoll.</p>
Distribuzzjoni
<p>L-opossum irqiq <hi rend="italic">Marmosops incanus</hi> għandu distribuzzjoni fil-kontinent tal-<ref target="https://mt.wikipedia.org/wiki/L-Amerika_t'Isfel">Amerika t'Isfel</ref> u jinsab f'arja vasta fix-Xlokk tal-<ref target="https://mt.wikipedia.org/wiki/Brażil">Brażil</ref> u huwa <ref target="https://mt.wikipedia.org/wiki/Speċi">speċi</ref> endemika ta' dan il-pajjiż. </p>
Referenzi
<list type="unordered"><item>Wilson, D. E.; Reeder, D. M. <ref target="http://www.bucknell.edu/msw3/"><hi rend="italic">Mammal Species of the World</hi></ref> (bl-Ingliż) (3 ed.). Johns Hopkins University Press. <ref target="https://mt.wikipedia.org/wiki/ISBN">ISBN</ref><ref target="https://mt.wikipedia.org/wiki/Speċjali:SorsiKotba/0-8018-8221-4">0-8018-8221-4</ref>.</item>
<item><ref target="http://paleodb.org/cgi-bin/bridge.pl">Id-Databażi Palebijoloġika</ref></item>
<item><ref target="http://www.natureserve.org/infonatura/">Infonatura sit b'informazzjoni dwar il-fawna tal-kontinent tal-Amerika t'Isfel fosthom il-marsupjali</ref></item></list>
Ħoloq esterni
<list type="unordered"><item><ref target="https://www.iucnredlist.org/details/12822/0"><hi rend="italic">Marmosops incanus</hi></ref> fuq il-Lista Ħamra tal-IUCN</item>
<item><ref target="http://www.webcitation.org/query?id=1256601206076925&amp;url=www.geocities.com/mammal_taxonomy/nederlands2.html">Tassonomija tal-Mammiferi</ref></item></list>
</text></body></html>