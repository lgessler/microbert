<html><body><text id="wikipedia_mt_wikipedia_org__22479.html" ns="0" revid="271129" sourceurl="https://mt.wikipedia.org/wiki/Napuljun_Tagliaferro" title="Napuljun Tagliaferro" type="wikipedia">Napuljun Tagliaferro
<figure><caption>Napuljun Tagliaferro bil-korteżija tal-<ref target="http://www.akkademjatalmalti.com/">Akkademja tal-Malti</ref></caption></figure>
<p><hi rend="bold">Napuljun Tagliaferro</hi> (1843, <ref target="https://mt.wikipedia.org/wiki/Birgu">il-Birgu</ref> - 3 ta' Ottubru 1915) kien matematiku, arkeologu u awtur ta' kotba dwar l-ilsien Malti.</p>
<p>Napuljun Tagliaferro kien matematiku brillanti (fil-bidu kien is-Sorbonne ta' Pariġi) li r-riċerka tiegħu wasslet għal għadd ta' pubblikazzjonijiet importanti fit-teorija tan-<ref target="https://mt.wikipedia.org/wiki/Teorija_tan-numri">numri traxxendenti</ref> u ppreżenta bosta artikli f'konferenzi internazzjonali (pereżempju Pariġi 1878). Ikkontribwixxa f'bosta oqsma skolastiċi oħra, fosthom l-Arkeoloġija, ix-Xjenzi Naturali u l-ilsien Malti.</p>
<p>Għamel xi żmien bħala Direttur tal-Edukazzjoni. Inkoraġġixxa lil bosta kittieba żgħażagħ li jiktbu bil-Malti, fosthom lil Patri <ref target="https://mt.wikipedia.org/wiki/Anastasju_Cuschieri">Anastasju Cuschieri</ref>. Infatti fl-4 ta' Novembru , 1915 dan għamel taħdita fl-aula magna tal-università ad unur ta' Tagliaferro. Din dehret  fid-<hi rend="italic">Daily Malta Chronicle</hi> bħala <hi rend="italic">In Morte di Napoleone Tagliaferro</hi></p>
<p>Kiteb l-istudju lingwistiku <hi rend="italic">L'Elemento Neo-Latino nel Lessico Maltese</hi>, biex jikkumbatti t-tendenzi puristiċi. </p>
<p>Fl-1897 inħatar rettur tal-<ref target="https://mt.wikipedia.org/wiki/Università_ta'_Malta">Università ta' Malta</ref> fejn qasam il-Fakultà tal-Arti, li sa dak iż-żmien kienet magħrufa bħal l-Fakultà tal-Letteratura u x-Xjenza f'żewġ oqsma ta' studju separati - arti u xjenza. Dam rettur sal-1904.</p>
</text></body></html>