<html><body><text id="wikipedia_mt_wikipedia_org__20876.html" ns="0" revid="268500" sourceurl="https://mt.wikipedia.org/wiki/Antonio_Luna_Rodr%C3%ADguez" title="Antonio Luna Rodríguez" type="wikipedia">Antonio Luna Rodríguez
<p><hi rend="bold">Antonio Manuel Luna Rodríguez</hi> (twieled fis-<ref target="https://mt.wikipedia.org/wiki/17_ta'_Marzu">17 ta' Marzu</ref> <ref target="https://mt.wikipedia.org/wiki/1991">1991</ref>) huwa <ref target="https://mt.wikipedia.org/wiki/Futbol">futboler</ref> professjonali <ref target="https://mt.wikipedia.org/wiki/Spanja">Spanjol</ref> li jilgħab bħala <ref target="https://mt.wikipedia.org/wiki/Difensur">difensur xellugi</ref> ma' <ref target="https://mt.wikipedia.org/wiki/Girona_FC">Girona</ref>.</p>
Karriera
<p>Imwieled f'Son Severa, fil-Gżejjer Baleariċi, Luna beda l-karriera professjonali tiegħu mat-tim tar-riservi ta' <ref target="https://mt.wikipedia.org/wiki/Sevilla_FC">Sevilla</ref> fis-<ref target="https://mt.wikipedia.org/wiki/Segunda_División_B">Segunda División B</ref>. Hu ddebutta mat-tim tal-kbar fil-15 ta' Mejju fil-logħba mirbuħa bl-iskor ta' 3–2 kontra <ref target="https://mt.wikipedia.org/wiki/UD_Almería">Almería</ref>, biex b'din ir-rebħa kisbu l-aħħar post allokat għall-<ref target="https://mt.wikipedia.org/wiki/UEFA_Champions_League">UEFA Champions League</ref>.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Erbat ijiem wara lagħab il-finali tal-<ref target="https://mt.wikipedia.org/wiki/Copa_del_Rey">Copa del Re</ref>, fir-rebħa ta' 2–0 kontra <ref target="https://mt.wikipedia.org/wiki/Atlético_Madrid">Atlético Madrid</ref>.</p>
<p>Fid-19 ta' Jannar 2011, Luna ġie misluf lil Almería sa tmiem l-istaġun fejn minkejja li okkupa post regulari fit-tim, ma setax jipprevjeni r-relegazzjoni tat-tim mill-ogħla diviżjoni. Mar-ritorn tiegħu ma' Sevilla lagħab 14-il logħba tal-kampjonat fl-<ref target="https://mt.wikipedia.org/wiki/La_Liga_2011–12">2011–12</ref>, u skorja l-ewwel gowl tiegħu fit-telfa ta' 2–1 kontra <ref target="https://mt.wikipedia.org/wiki/Málaga_CF">Málaga</ref>. It-tieni nofs tal-istaġun qattgħu b'self lil <ref target="https://mt.wikipedia.org/wiki/RCD_Mallorca">Mallorca</ref> fejn għal darb'oħra kellu jsofri relegazzjoni oħra.</p>
<p>Fl-20 ta' Ġunju 2013, <ref target="https://mt.wikipedia.org/wiki/Aston_Villa_FC">Aston Villa</ref> ħabbru l-akkwist ta' Luna b'kuntratt ta' tliet snin.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Luna għamel id-debutt għal Aston Villa fis-17 ta' Awwissu u skorja kontra <ref target="https://mt.wikipedia.org/wiki/Arsenal_FC">Arsenal</ref> fir-rebħa ta' 3–1.</p>
Unuri
Klabb
<p> <hi rend="bold">Sevilla</hi></p>
<list type="unordered"><item><ref target="https://mt.wikipedia.org/wiki/Copa_del_Rey">Copa del Rey</ref>: 2009–10</item></list>


Ħoloq esterni
<list type="unordered"><item>Il-mudell {{<ref target="https://mt.wikipedia.org/wiki/Mudell:Soccerbase">Soccerbase</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>