<html><body><text id="wikipedia_mt_wikipedia_org__6583.html" ns="0" revid="216167" sourceurl="https://mt.wikipedia.org/wiki/Rubin" title="Rubin" type="wikipedia">Rubin
<p>Ir-<hi rend="bold">Rubin</hi> (<hi rend="italic">Phragmatobia fuliginosa</hi> ssp. <hi rend="italic">melitensis</hi>) hija <ref target="https://mt.wikipedia.org/wiki/Kamla">kamla</ref> endemika fil-<ref target="https://mt.wikipedia.org/wiki/Malta">Gzejjer Maltin</ref> u tifforma parti mill-familja <ref target="https://mt.wikipedia.org/wiki/Arctiidae">Arctiidae</ref>.</p>
Informazzjoni ġenerali
<p>Din il-kamla tista' tikber sa 20mm.<ref target="https://mt.wikipedia.org/wiki/Il-Paġna_prinċipali#cite_note-Wildlife-1">[1]</ref> Il-ġwienaħ ta' quddiem huma kannella skur filwaqt li il-ġwienaħ ta' wara huma ħomor u roża.  Wieħed jista' jinnota wkoll xi marki fuq il-ġwienaħ; dawk ta' quddiem għandhom tik'ka waħda u waqt li ta' wara għandhom madwar erba' tikek kull waħda.  </p>
<p>Il-larva tal-kamla tidher qiesha miksija bis-suf, ħaġa komuni f'dawn it-tipi ta' kamla.  Fil-fatt, bl-Ingliż jissejħu <hi rend="italic">wooly bears</hi>.</p>
Ikel
<p>Il-larva tiekol il-fidloqqom <hi rend="italic">Borrago officinalis</hi>, u pjanti mill-ġeneru <hi rend="italic">Echium</hi> (eż. Lsien il-Fart Abjad) <hi rend="italic">Echium italicum</hi> (<hi rend="italic">Pale Bugloss</hi> bl-Ingliż).<ref target="https://mt.wikipedia.org/wiki/Il-Paġna_prinċipali#cite_note-Wildlife-1">[1]</ref></p>
</text></body></html>