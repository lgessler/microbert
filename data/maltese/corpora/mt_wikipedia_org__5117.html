<html><body><text id="wikipedia_mt_wikipedia_org__5117.html" ns="0" revid="247012" sourceurl="https://mt.wikipedia.org/wiki/Karnivoru" title="Karnivoru" type="wikipedia">Karnivoru<figure><caption>Dawn is-<ref target="https://mt.wikipedia.org/wiki/Snien">snien</ref> bil-ponta ta' din it-<ref target="https://mt.wikipedia.org/wiki/Tigra">tigra</ref> u x-xedaq qawwi huma l-karatteristi fiżiċi klassiċi li wieħed jistenna fil-mammiferi karnivori <ref target="https://mt.wikipedia.org/wiki/Predatur">predaturi</ref></caption></figure>
<p><hi rend="bold">Karnivoru</hi> (mil-<ref target="https://mt.wikipedia.org/wiki/Latin">Latin</ref> <hi rend="italic"><hi rend="bold">"carne"</hi></hi> - <hi rend="bold">karni</hi>  li tfisser laħam u <hi rend="italic"><hi rend="bold">"vorare"</hi></hi> - <hi rend="bold">-voru</hi> li tfisser taħtaf u tibla l-ikel), huwa definit bħala <ref target="https://mt.wikipedia.org/wiki/Annimal">annimal</ref> b' <ref target="https://mt.wikipedia.org/wiki/Dieta">dieta</ref> li tikkonsisti primarjament jew esklużivament mill-laħam kemm ta' <ref target="https://mt.wikipedia.org/wiki/Annimali">annimali</ref> ħajjin kif ukoll mejtin. Annimali li jieklu esklużivament laħam jissejħu <hi rend="bold">karnivori obligati</hi>.</p>
<p>Il-kelma <hi rend="bold">Karnivoru</hi> xi drabi tirreferi għall-mammiferi tal-<ref target="https://mt.wikipedia.org/wiki/Ordni">ordni</ref> <ref target="https://mt.wikipedia.org/wiki/Carnivora">Carnivora</ref>, imma din tista' tkun kawża ta' konfużżjoni. Għalkemm ħafna <ref target="https://mt.wikipedia.org/wiki/Carnivora">Carnivora</ref> jaqblu sewwa ma' din id-definizzjoni għax jieklu l-laħam esklużivament, dan mhux veru ghal kollha. Pereżempju l-<ref target="https://mt.wikipedia.org/wiki/Ors">ors</ref> huwa ta' membru ta' l-<ref target="https://mt.wikipedia.org/wiki/Ordni">ordni</ref> <ref target="https://mt.wikipedia.org/wiki/Carnivora">Carnivora</ref> imma mhux <hi rend="bold">karnivoru</hi> fis-sens ta' dieta. Il-<hi rend="bold">karnivori</hi> bħall-<ref target="https://mt.wikipedia.org/wiki/Erbivori">erbivori</ref> hemm minnhom speċjalizzati per eżempju dawk li jieklu primarjament jew esklużivament insetti, jissejħu <ref target="https://mt.wikipedia.org/wiki/Insettivoru">insettivori</ref>, u dawk li jieklu primarjament jew esklużivament <ref target="https://mt.wikipedia.org/wiki/Ħut">ħut</ref> u dawn jissejħu <ref target="https://mt.wikipedia.org/wiki/Pixxivoru">pixxivori</ref>.</p>
<p>Hemm ukoll kemm il-<ref target="https://mt.wikipedia.org/wiki/Ġeneru">ġeneru</ref> ta' ftit mijiet ta' <ref target="https://mt.wikipedia.org/wiki/Speċi">speċi</ref> ta' <ref target="https://mt.wikipedia.org/wiki/Pjanta_karnivora">pjanti karnivori</ref>. Il-maġġoranza ta' dawn huma primarjament tal-ispeċjalizzazjoni ta' karnivoriżmu <ref target="https://mt.wikipedia.org/wiki/Insettivori">insettivori</ref>.</p>
Karatteristiċi tal-Karnivori

<p>Fost il-karatteristiċi li soltu nassoċjaw mal-<hi rend="bold">karnivori</hi> hemm l-organi li jgħinu il-qbid u l-iżlugar tal-preda (is-snin u d-dwiefer jservu għal dan l-iskop f'ħafna <ref target="https://mt.wikipedia.org/wiki/Speċi">speċi</ref> ta' annimali vertebrati) u li huma <ref target="https://mt.wikipedia.org/wiki/Kaċċatur">kaċċaturi</ref>. Fil-fatt niżbaljaw jekk naħsbu hekk  għax uħud mil-<hi rend="bold">karnivori</hi> ma jaqbdux annimali ħajjin imma huma <ref target="https://mt.wikipedia.org/wiki/Nekrofagu">nekrofaġi</ref> jiġifieri jieklu annimali diġà maqtula (għalkemm il-biċċa l-kbira tal-<hi rend="bold">karnivori</hi> kaċċaturi jieklu wkoll annimali mejtin jekk ikollhom iċ-ċans).</p>
Karnivori Obligati
<p>Il-<hi rend="bold">Karnivori obbligati</hi> huma annimali li jikkonsmaw il-laħam biss. Jista' jkun li dawn jieklu prodotti oħra wkoll, l-iżjed prodotti li ġejjin mill-annimali bħall-<ref target="https://mt.wikipedia.org/wiki/Ġobon">ġobon</ref> u l-<ref target="https://mt.wikipedia.org/wiki/Mudullun">mudullun</ref> jew sustanzi ħelwin bħall-<ref target="https://mt.wikipedia.org/wiki/Għasel">għasel</ref>, iżda peress li dawn mhumiex essenzjali, ma jikkunsmahomx regolarment. Il-<hi rend="bold">karnivori obligati</hi> mhumiex mgħammra fiżikament, b'diġestjoni effiċjenti għall-pjanti, infatti x'uħud mill-mammiferi <hi rend="bold">karnivori</hi> jieklu l-ħxejjex biss bħala <ref target="https://mt.wikipedia.org/wiki/Emetiċi">emetiċi</ref>.</p>
Materjal tal-Pjanti
<p>Fil-biċċa l-kbira tal-każi, xi materjal tal-pjanti huwa essenzjali għal dieta adekwata, partikolarment għall-<ref target="https://mt.wikipedia.org/wiki/Minerali">minerali</ref>, <ref target="https://mt.wikipedia.org/wiki/Vitamina">vitamini</ref> u <ref target="https://mt.wikipedia.org/wiki/Fibra">fibra</ref>. Ħafna mill-<hi rend="bold">karnivori</hi> salvaġġi jieħdu biżżejjed minn dawn mis-sistema tad-diġestjoni tal-annimali li jieklu. Minnbarra hekk, ħafna <ref target="https://mt.wikipedia.org/wiki/Speċi">speċi</ref> ta' <hi rend="bold">karnivori</hi> jieklu id-demel tal-annimali <ref target="https://mt.wikipedia.org/wiki/Erbivori">erbivori</ref>, preżumibbilment biex jakkwistaw nutrijenti essenzjali neqsin mid-dieta tagħhom, li ma jistgħux jakkwistaw b‘mod ieħor, peress li s-snien u s-sistema tad-diġestjoni, iddum biex tipproċessa l-pjanti.</p>
Eżempji ta' Annimali Karnivori
<list type="unordered"><item><ref target="https://mt.wikipedia.org/wiki/Mammiferi">Mammiferi</ref>: <ref target="https://mt.wikipedia.org/wiki/Xitan_tat-tasmanja">xitan tat-tasmanja</ref>, <ref target="https://mt.wikipedia.org/wiki/Qattus">qtates</ref>, <ref target="https://mt.wikipedia.org/wiki/Kelb">klieb</ref>, <ref target="https://mt.wikipedia.org/wiki/Jena">jeni</ref>, <ref target="https://mt.wikipedia.org/wiki/Ors_polari">ors polari</ref>, <ref target="https://mt.wikipedia.org/wiki/Bumerin">bumerini</ref>, <ref target="https://mt.wikipedia.org/wiki/Iljuntal-baħar">iljuni tal-baħar</ref> u <ref target="https://mt.wikipedia.org/wiki/Balina_bis-snien">balini bis-snien</ref>.</item>
<item><ref target="https://mt.wikipedia.org/wiki/Għasafar">Għasafar</ref>: <ref target="https://mt.wikipedia.org/wiki/Ajkla">ajkli</ref>, <ref target="https://mt.wikipedia.org/wiki/Seqer">isqra</ref>, <ref target="https://mt.wikipedia.org/wiki/Kokka">kokk</ref>, <ref target="https://mt.wikipedia.org/wiki/Pingwin">pingwini</ref> u <ref target="https://mt.wikipedia.org/wiki/Pelikan">pelikani</ref>.</item>
<item><ref target="https://mt.wikipedia.org/wiki/Amfibjani">Amfibjani</ref>: <ref target="https://mt.wikipedia.org/wiki/Żrinġ">żrinġijiet</ref> u <ref target="https://mt.wikipedia.org/wiki/Salamandra">salamandri</ref></item>
<item><ref target="https://mt.wikipedia.org/wiki/Rettili">Rettili</ref>: <ref target="https://mt.wikipedia.org/wiki/Serp">sriep</ref>, <ref target="https://mt.wikipedia.org/wiki/Gremxula">gremxul</ref> u <ref target="https://mt.wikipedia.org/wiki/Kukudril">kukudrili</ref>.</item>
<item><ref target="https://mt.wikipedia.org/wiki/Ħut">Ħut</ref>: <ref target="https://mt.wikipedia.org/wiki/Kelb_il-baħar">klieb il-baħar</ref> u <ref target="https://mt.wikipedia.org/wiki/Tonna">tonn</ref>.</item>
<item><ref target="https://mt.wikipedia.org/wiki/Invertebrati">Invertebrati</ref>: <ref target="https://mt.wikipedia.org/wiki/Qarnita">qarnit</ref>, <ref target="https://mt.wikipedia.org/wiki/Klamaru">klamari</ref>, <ref target="https://mt.wikipedia.org/wiki/Brimba">brimb</ref>, <ref target="https://mt.wikipedia.org/wiki/Skorpjun">skorpjumi</ref> u ħafna <ref target="https://mt.wikipedia.org/wiki/Speċi">speċi</ref> ta' <ref target="https://mt.wikipedia.org/wiki/Insetti">insetti</ref>.</item></list>
Ara Ukoll
<list type="unordered"><item><ref target="https://mt.wikipedia.org/wiki/Erbivoru">Erbivoru</ref></item>
<item><ref target="https://mt.wikipedia.org/wiki/Detritivoru">Detritivoru</ref></item>
<item><ref target="https://mt.wikipedia.org/wiki/Omnivoru">Omnivoru</ref></item>
<item><ref target="https://mt.wikipedia.org/wiki/-voru">Lista ta' -vori</ref></item></list>
Referenzi
<list type="unordered"><item>Frank, L. 1996. Female masculinization in the spotted hyena: Endocrinology, behavioral ecology, and evolution. Pp. 78-131 in J. L. Gittleman, ed. Carnivore Behavior, Ecology, and Evolution, vol. 2. Ithaca: Cornell University Press.</item>
<item>King, C. 1989. The advantages and disadvantages of small size to weasels, Mustela species. Pp. 302-334 in J. L. Gittleman, ed. Carnivore Behavior, Ecology, and Evolution, vol. 1. Ithaca: Cornell University Press.</item>
<item>Korpimaki, E., K. Norrdahl. 1989. Avian predation on mustelids in Europe 1. Occurrence and effects on body size variation and life traits. Oikos, 55(2): 205-215.</item>
<item><ref target="http://home.uchicago.edu/~johnf/pdf/Flynn_etal_2005.pdf">Flynn et al: Filoġenija Molekolari ta' l-ordni <hi rend="bold">Carnivora</hi></ref></item>
<item><ref target="http://journals.cambridge.org/action/displayFulltext?type=1&amp;fid=285903&amp;jid=SYP&amp;volumeId=3&amp;issueId=01&amp;aid=285902">Wesley-Hunt: Filoġenija tal-<hi rend="bold">Karnivori</hi>.</ref></item>
<item><ref target="http://brainmaps.org/index.php?p=datasets-species#carnivore">Stampi ta' mħuħ ta' speċi Karnivori b' resoluzjoniji għolja.</ref></item></list>
Link Esterni
<list type="unordered"><item><ref target="http://webcache.googleusercontent.com/search?q=cache:BNPLZj9APY0J:www.carnivoreconservation.org/+CARNIVORE&amp;hl=mt&amp;gl=mt&amp;ct=clnk&amp;cd=14">Ekoloġija u Konservazjoni tal-Karnivori.</ref></item>
<item><ref target="http://web.archive.org/web/20060308100807/http://www.livescience.com/animalworld/060301_big_carnivores.html">L-akbar <hi rend="bold">Karnivoru</hi> ta' l-art li qatt rat id-dinja sa issa: L-istorja tad-dinosawri terġa tinkiteb b' <hi rend="italic"><hi rend="bold">Spinosaurus</hi></hi>. artiklu.</ref></item></list>
</text></body></html>