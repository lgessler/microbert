<html><body><text id="wikipedia_mt_wikipedia_org__10897.html" ns="0" revid="239124" sourceurl="https://mt.wikipedia.org/wiki/Fenek_tal-art_mistg%C4%A7adra" title="Fenek tal-art mistgħadra" type="wikipedia">Fenek tal-art mistgħadra

<p>Il-<ref target="https://mt.wikipedia.org/wiki/Fenek_tal-art_mistgħadra">Fenek tal-art mistgħadra</ref> jew <ref target="https://mt.wikipedia.org/wiki/Denb_qotni_tal-art_mistgħadra">Denb qotni tal-art mistgħadra</ref>, li hu magħruf xjentifikament bħala <hi rend="italic"><ref target="https://mt.wikipedia.org/wiki/Sylvilagus_aquaticus">Sylvilagus aquaticus</ref></hi> huwa <ref target="https://mt.wikipedia.org/wiki/Mammiferu">mammiferu</ref> <ref target="https://mt.wikipedia.org/wiki/Plaċentat">plaċentat</ref> tad-<ref target="https://mt.wikipedia.org/wiki/Dinja_l-Ġdida">Dinja l-Ġdida</ref> u membru tal-<ref target="https://mt.wikipedia.org/wiki/Familja">familja</ref> <ref target="https://mt.wikipedia.org/wiki/Leporidae">Leporidae</ref> (leporidu), fl-<ref target="https://mt.wikipedia.org/wiki/Ordni">ordni</ref> <ref target="https://mt.wikipedia.org/wiki/Lagomorpha">Lagomorpha</ref> (lagomorfu). Dan id-<ref target="https://mt.wikipedia.org/wiki/Denb_qotni">denb qotni</ref> huwa nattiv tal-<ref target="https://mt.wikipedia.org/wiki/Amerika">Amerika</ref> ta' fuq. </p>
Deskrizzjoni
<p>Fid-dehra tiegħu <hi rend="italic">Sylvilagus aquaticus</hi> huwa simili ħafna tad-<ref target="https://mt.wikipedia.org/wiki/Denb_qotni">dnieb qotnin</ref> l-oħrajn, għalkemm fid-daqs huwa jibqa wieħed mill-akbar fost l-ispeċijiet tal-ġeneru <hi rend="italic">Sylvilagus</hi>. Dan il-fenek ġeneralment ikun ta' lewn kannella, bin-naħa ta' taħt id-denb mbaċċaċ fil-bajdani. Il-fniek adulti ta' din l-ispeċi, kemm l-irġiel kif ukoll in-nisa, normalment ikunu jiżnu bejn 1.5 u 2.7 kilogrammi.</p>
<p>Il-Fenek tal-art mistgħadra, huwa għawwiem kapaċi ħafna u kemm-il darba jaqsam nixxiegħat, xmajjar u għadajjar bl-għawm. Meta jinqala' l-bżonn, dan id-denb qotni semi-akkwatiku, kapaċi jistaħba mill-għedewwa naturali tiegħu billi joqgħod bil-qiegħda mingħajr ma jiċċaqlaq fl-ilma baxx, b'imnieħru biss barra mill-ilma biex jieħu n-nifs. Iżda dan mhuwiex l-uniku mod biex jevita l-għadu tiegħu. Dan il-fenek kapaċi jiġri b' veloċità ta' aktar minn 45 mil fis-siegħa li normalment tkun bl-għamla ta' żigżag.</p>
Dieta
<p>Il-Fenek tal-art mistgħadra għandu dieta bbażata fuq qasab, hxejjex u xtieli li huma nattivi tal-ambjent tal-artijiet mistgħadra li jgħix fiħ hu.</p>
Distribuzzjoni
<p>Il-<ref target="https://mt.wikipedia.org/wiki/Fenek_tal-art_mistgħadra">Fenek tal-art mistgħadra</ref> huwa <ref target="https://mt.wikipedia.org/wiki/Speċi">speċi</ref> ta' <ref target="https://mt.wikipedia.org/wiki/Denb_qotni">denb qotni</ref> b' distribuzzjoni fl-<ref target="https://mt.wikipedia.org/wiki/Amerika">Amerika</ref> ta' fuq, b' firxa mal-artijiet mistgħadra fin-Nofsinhar tal-i<ref target="https://mt.wikipedia.org/wiki/Stati_Uniti">Stati Uniti</ref>.</p>
Klassifikazzjoni
<p>Dan il-<ref target="https://mt.wikipedia.org/wiki/Fenek">fenek</ref> huwa 1 minn 6 <ref target="https://mt.wikipedia.org/wiki/Speċi">speċijiet</ref> ta' <ref target="https://mt.wikipedia.org/wiki/Denb_qotni">dnieb qotnin</ref>, li qegħdin ikklassifikati fis-<ref target="https://mt.wikipedia.org/wiki/Sottoġeneru">sottoġeneru</ref> <hi rend="italic"><ref target="https://mt.wikipedia.org/wiki/Tapeti_(sottoġeneru)">Tapeti</ref></hi>. Din l-ispeċi ma' għandha 'l ebda <ref target="https://mt.wikipedia.org/wiki/Sottospeċi">sottospeċi</ref> rikonoxxuta. </p>
<list type="unordered"><item><ref target="https://mt.wikipedia.org/wiki/Ordni">Ordni</ref> <ref target="https://mt.wikipedia.org/wiki/Lagomorpha">Lagomorpha</ref>
<list type="unordered"><item><ref target="https://mt.wikipedia.org/wiki/Familja">Familja</ref> <ref target="https://mt.wikipedia.org/wiki/Leporidae">Leporidae</ref>
<list type="unordered"><item><ref target="https://mt.wikipedia.org/wiki/Sottofamilja">Sottofamilja</ref> <ref target="https://mt.wikipedia.org/wiki/Leporinae">Leporinae</ref>
<list type="unordered"><item><ref target="https://mt.wikipedia.org/wiki/Tribù">Tribù</ref> <ref target="https://mt.wikipedia.org/wiki/Leporini">Leporini</ref>
<list type="unordered"><item><ref target="https://mt.wikipedia.org/wiki/Ġeneru">Ġeneru</ref> <hi rend="italic"><ref target="https://mt.wikipedia.org/wiki/Sylvilagus">Sylvilagus</ref></hi>
<list type="unordered"><item><ref target="https://mt.wikipedia.org/wiki/Sottoġeneru">Sottoġeneru</ref> <hi rend="italic"><ref target="https://mt.wikipedia.org/wiki/Tapeti_(sottoġeneru)">Tapeti</ref></hi>
<list type="unordered"><item><ref target="https://mt.wikipedia.org/wiki/Fenek_tal-art_mistgħadra">Fenek tal-art mistgħadra</ref>, <hi rend="italic"><ref target="https://mt.wikipedia.org/wiki/Sylvilagus_aquaticus">Sylvilagus aquaticus</ref></hi></item></list></item></list></item></list></item></list></item></list></item></list></item></list>
Referenzi
<list type="unordered"><item>Hoffmann, Robert S.; Andrew T. Smith (November 16, 2005). Wilson, D. E., and Reeder, D. M. (eds): Mammal Species of the World, 3rd edition, Johns Hopkins University Press. <ref target="https://mt.wikipedia.org/wiki/Special:BookSources/0801882214">ISBN 0-801-88221-4</ref>.</item>
<item>Lagomorph Specialist Group (1996). <ref target="http://www.iucnredlist.org/search/details.php/41296/all"><hi rend="italic">Sylvilagus aquaticus</hi></ref>. 2006 IUCN Red List of Threatened Species.</item>
<item><ref target="http://paleodb.org/cgi-bin/bridge.pl">The Paleobiology Database</ref>.</item>
<item><ref target="http://www.webcitation.org/query?id=1256601206076925&amp;url=www.geocities.com/mammal_taxonomy/nederlands2.html">Tassonomija tal-Mammiferi</ref>.</item></list>
Ħoloq/Linkijiet Esterni
<list type="unordered"><item><ref target="http://www.narsil.org/politics/carter/killer_rabbit.html"><hi rend="italic">President Attacked by Killer Rabbit</hi></ref></item>
<item><ref target="http://www.jimmycarterlibrary.org/">The Jimmy Carter Library</ref></item></list></text></body></html>