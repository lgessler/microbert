<html><body><text id="wikipedia_mt_wikipedia_org__13677.html" ns="0" revid="266520" sourceurl="https://mt.wikipedia.org/wiki/Montenegro" title="Montenegro" type="wikipedia">Montenegro
<p><hi rend="bold">Montenegro</hi> ( <ref target="https://mt.wikipedia.org/wiki/Stampa:En-us-Montenegro.ogg">ˌmɒntɨˈneɪɡroʊ</ref>(<ref target="https://mt.wikipedia.org/wiki/Għajnuna:Medja">għajnuna</ref>·<ref target="https://mt.wikipedia.org/wiki/Stampa:En-us-Montenegro.ogg">info</ref>); <ref target="https://mt.wikipedia.org/wiki/Lingwa_Montenegrina">Montenegrin</ref>: <hi rend="italic">Crna Gora</hi> Црна Гора  <ref target="https://mt.wikipedia.org/wiki/Stampa:CrnaGora.ogg">tsr̩̂ːnaː ɡɔ̌ra</ref>(<ref target="https://mt.wikipedia.org/wiki/Għajnuna:Medja">għajnuna</ref>·<ref target="https://mt.wikipedia.org/wiki/Stampa:CrnaGora.ogg">info</ref>), tfisser "Muntanja Sewda") huwa pajjiż fl-<ref target="https://mt.wikipedia.org/wiki/Balkani">Ewropa tax-Xlokk</ref>. Il-pajjiż għandu l-<ref target="https://mt.wikipedia.org/wiki/Baħar_Adrijatiku">Baħar Adrijatiku</ref> fil-lbiċ u huwa mdawwar mill-<ref target="https://mt.wikipedia.org/wiki/Kroazja">Kroazja</ref> fil-punent, il-<ref target="https://mt.wikipedia.org/wiki/Bosnia_u_Ħerżegovina">Bosnia u Ħerżegovina</ref> fil-majjistral, is-<ref target="https://mt.wikipedia.org/wiki/Serbja">Serbja</ref> fil-grigal, il-<ref target="https://mt.wikipedia.org/wiki/Kosovo">Kosovo</ref> lejn il-lvant u l-<ref target="https://mt.wikipedia.org/wiki/Albanija">Albanija</ref> fix-xlokk. Il-belt kapitali u l-akbar belt hija <ref target="https://mt.wikipedia.org/wiki/Podgorika">Podgorika</ref>, filwaqt li <ref target="https://mt.wikipedia.org/wiki/Cetinje">Cetinje</ref> hija maħtura bħala <hi rend="italic">Prijestonica</hi>, tfisser l-eks Belt Kapitali Rjali.</p>
Adeżjoni fl-Unjoni Ewropea
2010 - pajjiż kandidat għall-UE
<p>L-applikazzjoni tal-Montenegro għal sħubija fl-UE ġiet ippreżentata fil-15 ta' Diċembru 2008.</p>
<p>Fil-laqgħa tiegħu tat-23 ta' April 2009, il-Kunsill stieden lill-Kummissjoni biex tippreżenta lill-Kunsill l-opinjoni tagħha dwar l-applikazzjoni tal-Montenegro. Fit-12 ta' Ottubru 2011, il-Kummissjoni tat opinjoni pożittiva u rrakkomandat il-ftuħ ta' negozjati tal-adeżjoni.</p>
<p>Fil-laqgħa tiegħu tas-16 u s-17 ta' Diċembru 2010, il-Kunsill Ewropew qabel li jagħti lill-Montenegro l-istatus ta' pajjiż kandidat.</p>
Ġunju 2012 - bidu tan-negozjati
<p>Fil-laqgħa tiegħu tad-29 ta' Ġunju 2012, il-Kunsill Ewropew approva d-deċiżjoni tal-Kunsill biex jinfetħu negozjati tal-adeżjoni.</p>
<p>L-aħħar Kunsill ta' Stabilizzazzjoni u ta' Assoċjazzjoni UE-Montenegro, li sar fil-25 ta' Ġunju 2018 eżamina l-istat tar-relazzjonijiet bejn l-UE u l-Montenegro, inkluż il-progress tal-Montenegro fit-tħejjijiet tiegħu għas-sħubija fl-UE.</p>
Laqgħat tal-Konferenza tal-Adeżjoni
<p>L-ewwel laqgħa tal-Konferenza mal-Montenegro dwar l-Adeżjoni fil-livell ministerjali fetħet in-negozjati tal-adeżjoni fid-29 ta' Ġunju 2012. Minn dakinhar, saru ħdax-il laqgħa tal-Konferenza dwar l-Adeżjoni fil-livell ministerjali fi Brussell.</p>
<p>It-12-il laqgħa tal-Konferenza mal-Montenegro dwar l-Adeżjoni fil-livell ministerjali saret fl-10 ta' Diċembru 2018. Il-konferenza fetħet in-negozjati dwar il-Kapitolu 27 - L-Ambjent u t-tibdil fil-klima.</p>
<p>Wara din il-Konferenza, minn total ta' 35 kapitolu ta' negozjar, 32 kapitolu issa nfetħu għan-negozjati, li minn dawn diġà ngħalqu proviżorjament tliet kapitoli. Ser jiġu ppjanati aktar Konferenzi dwar l-Adeżjoni, kif meħtieġ, sabiex il-proċess jitmexxa 'l quddiem fl-ewwel nofs tal-2019.</p>
<p>Fit-18 ta' Ġunju 2019 il-Kunsill Affarijiet Ġenerali adotta konklużjonijiet dwar it-tkabbir u l-proċess ta' stabbilizzazzjoni u ta' assoċjazzjoni, li jkopru l-Montenegro.
Fl-20 ta' Ġunju 2019 il-Kunsill Ewropew approva l-konklużjonijiet.</p>
Referenzi

<list type="unordered"><item><ref target="https://www.consilium.europa.eu/mt/policies/enlargement/montenegro/">Montenegro</ref>, Kunsill tal-Unjoni Ewropea</item></list>
</text></body></html>