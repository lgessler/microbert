<html><body><text id="wikipedia_mt_wikipedia_org__6519.html" ns="0" revid="227114" sourceurl="https://mt.wikipedia.org/wiki/Dig%C3%A3o" title="Digão" type="wikipedia">Digão
<p><hi rend="bold">Rodrigo Izecson dos Santos Leite</hi>, magħruf aħjar bħala <hi rend="bold">Digão</hi><ref target="https://mt.wikipedia.org/wiki/Il-Paġna_prinċipali#cite_note-1">[1]</ref> (<ref target="https://mt.wikipedia.org/wiki/Brasília">Brasília</ref>, <ref target="https://mt.wikipedia.org/wiki/14_ta'_Ottubru">14 ta' Ottubru</ref> <ref target="https://mt.wikipedia.org/wiki/1985">1985</ref>) huwa plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Brażil">Brażiljan</ref> li jilgħab mal-klabb Portugiż ta' <ref target="https://mt.wikipedia.org/wiki/FC_Penafiel">Penafiel</ref> taħt self minn ma' <ref target="https://mt.wikipedia.org/wiki/AC_Milan">AC Milan</ref>. Digão jiġi ħu l-plejer ta' <ref target="https://mt.wikipedia.org/wiki/Real_Madrid_CF">Real Madrid</ref> <ref target="https://mt.wikipedia.org/wiki/Kaká">Kaká</ref>.</p>
Karriera
<p>Digão ngħaqad mat-tim ta' <ref target="https://mt.wikipedia.org/wiki/AC_Milan">Milan</ref> minn <ref target="https://mt.wikipedia.org/wiki/São_Paulo_FC">São Paulo</ref> fis-sajf tal-2004 taħt self mit-tim ta' <ref target="https://mt.wikipedia.org/wiki/UC_Sampdoria">Sampdoria</ref> li kienu ttesserawh minflok il-Milan, minħabba li dawn tal-aħħar kienu laħqu plejers ekstra-komunitarji.</p>
<p>Fl-2005, wara li kien għadda definittivament mal-Milan, ingħaqad b'self mar-<ref target="https://mt.wikipedia.org/wiki/Rimini_Calcio_FC">Rimini</ref> fis-<ref target="https://mt.wikipedia.org/wiki/Serie_B">Serie B</ref>, fejn magħhom lagħab sal-aħħar tal-istaġun 2006–07. Lura mal-Milan hu lagħab l-ewwel logħba tiegħu fit-telfa ta' Milan ta' 2–1 kontra <ref target="https://mt.wikipedia.org/wiki/Calcio_Catania">Catania</ref> fl-20 ta' Diċembru 2007, logħba valida mill-<ref target="https://mt.wikipedia.org/wiki/Coppa_Italia">Coppa Italia</ref>. L-ewwel dehra tiegħu fis-Serje A liebes flokk aħmar u iswed wasal fl-1 ta' Marzu 2008, bħala sostitut għal <ref target="https://mt.wikipedia.org/wiki/Marek_Jankulovski">Marek Jankulovski</ref> kontra l-<ref target="https://mt.wikipedia.org/wiki/SS_Lazio">Lazio</ref>.</p>
<p>Fit-13 ta' Awwissu 2008, <ref target="https://mt.wikipedia.org/wiki/Standard_de_Liège">Standard Liège</ref> ħabbru li Digão kien se jingħaqad mal-kampjuni Belġjani għal perjodu ta' sena taħt self.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Però, wara li weġġa' l-ligamenti tal-irkoppa kellu jibqa' barra mil-logħba għal sitt xhur. Lura l-Italja, hu ssieħeb ma' <ref target="https://mt.wikipedia.org/wiki/US_Lecce">Lecce</ref>, fejn wara biss żewġ logħbiet il-kuntratt tiegħu ġie mħassar sabiex għadda mat-tim ta' <ref target="https://mt.wikipedia.org/wiki/FC_Crotone">Crotone</ref>.</p>
<p>Huwa ma lagħab l-ebda logħba mat-tim ta' Crotone, u allura f'Lulju 2010 għadda mat-tim mit-tieni diviżjoni Portugiża, <ref target="https://mt.wikipedia.org/wiki/FC_Penafiel">Penafiel</ref>.</p>


Ħoloq esterni
<list type="unordered"><item><ref target="http://www.acmilan.com/LM_Actor.aspx?idSquadra=3&amp;idStagione=14&amp;idPersona=7465&amp;name=Digao%20">Profil</ref> fuq acmilan.com</item></list>
</text></body></html>