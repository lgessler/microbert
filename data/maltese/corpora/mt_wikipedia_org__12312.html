<html><body><text id="wikipedia_mt_wikipedia_org__12312.html" ns="0" revid="261777" sourceurl="https://mt.wikipedia.org/wiki/Malena_Ernman" title="Malena Ernman" type="wikipedia">Malena Ernman
<p><hi rend="bold">Malena Ernman</hi> (imwielda <hi rend="italic">Sara Magdalena Ernman</hi>; <ref target="https://mt.wikipedia.org/wiki/Uppsala">Uppsala</ref>, <ref target="https://mt.wikipedia.org/wiki/4_ta'_Novembru">4 ta' Novembru</ref> <ref target="https://mt.wikipedia.org/wiki/1970">1970</ref>) hija <ref target="https://mt.wikipedia.org/wiki/Kantant">kantanta</ref> <ref target="https://mt.wikipedia.org/wiki/Opra">operistika</ref> <ref target="https://mt.wikipedia.org/wiki/Żvezja">Żvediża</ref>. Ernman hi artista versatili fejn barra li tkanta opri u operetti, hi tkanta wkoll <ref target="https://mt.wikipedia.org/wiki/Chansons">chansons</ref>, <ref target="https://mt.wikipedia.org/wiki/Cabaret">cabaret</ref>, <ref target="https://mt.wikipedia.org/wiki/Jazz">jazz</ref>, dehret ukoll fi mużikals. Illum il-ġurnata, Malena Erman hi l-aktar kantanta tal-opri imfittxija ġewwa l-Iżvezja. Hija hi membru fl-Akkademja Rjali Żvediża tal-Mużika. Malena rebħet id-dritt li tirrapreżenta lill-Iżvezja fil-<ref target="https://mt.wikipedia.org/wiki/Festival_tal-Eurovision_2009">Festival tal-Eurovision 2009</ref>, bid-diska "<ref target="https://mt.wikipedia.org/wiki/La_voix">La voix</ref>" miktuba minn <ref target="https://mt.wikipedia.org/wiki/Fredrik_Kempe">Fredrik Kempe</ref>.</p>
Melodifestivalen 2009 u l-Eurovision
<p>Wara diversi kunċerti u opri, nhar it-28 ta' Novembru, 2008 ġie mħabbar li Malena Ernman kienet se tidħol fil-<ref target="https://mt.wikipedia.org/wiki/Melodifestivalen_2009">Melodifestivalen 2009</ref> għall-<ref target="https://mt.wikipedia.org/wiki/Festival_tal-Eurovision_2009">Festival tal-Eurovision 2009</ref> bil-kanzunetta "<ref target="https://mt.wikipedia.org/wiki/La_voix">La voix</ref>" b'lirika ta' <ref target="https://mt.wikipedia.org/wiki/Fredrik_Kempe">Fredrik Kempe</ref>. Nhar it-28 ta' Frar, 2009 ikkompetiet fir-raba' semifinali tal-Melodifestivalen f'<ref target="https://mt.wikipedia.org/wiki/Malmö">Malmö</ref> u ġiet imħabbra bħala waħda mill-finalisti.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Nhar l-14 ta' Marzu, Malena akkwistat id-dritt biex tirrapreżenta lill-Iżvezja fil-fażi finali tal-konkors. L-Iżvezja ħadet sehem fl-ewwel semifinali u kantat fil-ħames post. Fi tmiem din is-semifinali, Ernman kisbet post fil-finali.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref><ref target="https://mt.wikipedia.org/wiki/Il-Paġna_prinċipali#cite_note-esc-3">[3]</ref> "La voix" hi l-ewwel kanzunetta Żvediża fil-Eurovision li parti sostanzjali mil-lirika tagħha hu bil-<ref target="https://mt.wikipedia.org/wiki/Lingwa_Franċiża">Franċiż</ref>.<ref target="https://mt.wikipedia.org/wiki/Il-Paġna_prinċipali#cite_note-esc-3">[3]</ref></p>
Diskografija
<list type="unordered"><item>My Love (BIS)</item>
<item>Cabaret Songs (BIS)</item>
<item>Songs in Season (Nytorp Musik)</item>
<item>Nachtgesänge (Col legno)</item>
<item>The High Mass (Deutsche Grammophone)</item></list>
DVD
<list type="unordered"><item>Die Fledermaus (Glyndebourne Festival Opera)</item>
<item>Julie (Boesmans)</item>
<item>Hercules (William Christie)</item></list>
Ħajja personali
<p>Hija miżżewġa lill-attur Svante Thunberg u flimkien għandhom żewġt itfal bniet: il-kantanta Beata Ernman<ref target="https://mt.wikipedia.org/wiki/Il-Paġna_prinċipali#cite_note-4">[4]</ref> u l-attivitsta ambjentali <ref target="https://mt.wikipedia.org/wiki/Greta_Thunberg">Greta Thunberg</ref>.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref></p>


Ħoloq esterni

<list type="unordered"><item><ref target="http://www.malenaernman.com/">Sit uffiċjali</ref></item></list>
</text></body></html>