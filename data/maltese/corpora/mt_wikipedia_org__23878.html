<html><body><text id="wikipedia_mt_wikipedia_org__23878.html" ns="0" revid="268336" sourceurl="https://mt.wikipedia.org/wiki/Log%C4%A7ob_Olimpiku_tas-sajf" title="Logħob Olimpiku tas-sajf" type="wikipedia">Logħob Olimpiku tas-sajf
<p>Il-<hi rend="bold">Logħob Olimpiku tas-sajf</hi> huwa avveniment sportiv internazzjonali li jsir f'belt differenti kull erba' snin. L-iktar edizzjoni riċenti saret f'<ref target="https://mt.wikipedia.org/wiki/Rio_de_Janeiro">Rio de Janeiro</ref>, il-<ref target="https://mt.wikipedia.org/wiki/Brażil">Brażil</ref>. Il-<ref target="https://mt.wikipedia.org/wiki/Kumitat_Olimpiku_Internazzjonali">Kumitat Olimpiku Internazzjonali</ref> jorganizzaw dawn il-logħba u jħares fuq il-preparamenti tal-belt ospitanti. F'kull avveniment Olimpiku, midalji tad-deheb jingħataw lil minn jispiċċa fl-ewwel post, midalji tal-fidda għat-tieni u midalji tal-bronż għat-tielet klassifikat; din it-tradizzjoni bdiet fl-1904. Is-suċċess tal-Olimpjadi tas-sajf wasslu għall-ħolqien tal-<ref target="https://mt.wikipedia.org/wiki/Logħob_Olimpiku_tax-xitwa">Logħob Olimpiku tax-xitwa</ref>.</p>
<p>L-Olimpjadi kibru minn kompetizzjoni ta' 42 avveniment b'inqas minn 250 kompetitur maskili minn 14-il pajjiż fl-<ref target="https://mt.wikipedia.org/wiki/Logħob_Olimpiku_tas-sajf_1896">1896</ref> għal 302 avvenimenti b'10,768 kompetitur minn 204 pajjiżi fl-<ref target="https://mt.wikipedia.org/wiki/Logħob_Olimpiku_tas-sajf_2012">2012</ref>. Huma biss ħames pajjiżi – il-<ref target="https://mt.wikipedia.org/wiki/Greċja">Greċja</ref>, l-<ref target="https://mt.wikipedia.org/wiki/Awstralja">Awstralja</ref>, <ref target="https://mt.wikipedia.org/wiki/Franza">Franza</ref>, ir-<ref target="https://mt.wikipedia.org/wiki/Renju_Unit">Renju Unit</ref> u l-<ref target="https://mt.wikipedia.org/wiki/Żvizzera">Iżvizzera</ref> – li pparteċipaw f'kull Olimpjadi tas-sajf. L-unika pajjiż li minn tal-anqas rebaħ midalja tad-deheb f'kull edizzjoni huwa r-Renju Unit.</p>
<p>Tmintax-il pajjiż ospitaw fihom l-Olimpjadi tas-sajf, bl-<ref target="https://mt.wikipedia.org/wiki/Stati_Uniti_tal-Amerika">Istati Uniti</ref> torganizza erba' edizzjonijiet tal-Olimpjadi tas-sajf. Il-bliet ta' <ref target="https://mt.wikipedia.org/wiki/Ateni">Ateni</ref>, fil-Greċja, u <ref target="https://mt.wikipedia.org/wiki/Tokjo">Tokjo</ref>, fil-<ref target="https://mt.wikipedia.org/wiki/Ġappun">Ġappun</ref>, huma l-uniċi li ospitaw (jew se jospitaw) fihom żewġ edizzjonijiet.</p>
Kwalifikazzjoni
<p>Ir-regoli ta' kwalifikazzjoni għal kull sport Olimpiku huma ddettati mill-federazzjonijiet sportivi li jmexxu l-kompetizzjoni internazzjonali ta' dak l-isport.<ref target="https://mt.wikipedia.org/wiki/Il-Paġna_prinċipali#cite_note-olympians-1">[1]</ref> Għal sports individwali, il-kompetituri tipikament jikkwalifikaw wara li jkunu kisbu pożizzjoni partikulari f'xi avveniment internazzjonali jew fi klassifika tal-federazzjoni internazzjonali. Hemm regola ġenerali li massimu ta' tliet atleti individwali jistgħu jirrapreżentaw lil pajjiż f'kull kompetizzjoni. Il-Kumitati Olimpiċi Nazzjonali (KON) jistgħu jdaħħlu numru limitat ta' kompetituti kwalifikati għal kull avveniment, u l-KON jiddeċiedu liema kompetituri kwalifikati għandhom jintgħażlu f'każ li iktar ikunu laħqu xi punt ta' riferiment.<ref target="https://mt.wikipedia.org/wiki/Il-Paġna_prinċipali#cite_note-olympians-1">[1]</ref></p>
<p>Pajjiżi ġeneralment jikkwalifikaw għal sports tat-timijiet permezz ta' turnej ta' kwalifikazzjoni fejn kull assoċjazzjoni kontinentali tingħata numru ta' sports fit-turnew Olimpiku. Kull pajjiż jista' jiġi rappreżentat minn mhux iktar minn tim wieħed f'kull kompetizzjoni (tim huwa żewġ persuni f'ċerti sports).</p>
Gradwatorja tal-aqwa pajjiżi
<p>Dati aġġornati skont il-31 Olimpjadi tas-sajf.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
<p> <hi rend="bold">Pajjiżi li m'għadhomx jeżistu</hi></p>





Ħoloq esterni

<list type="unordered"><item><ref target="http://www.olympic.org/">Sit uffiċjali tal-Moviment Olimpiku</ref></item></list>
</text></body></html>