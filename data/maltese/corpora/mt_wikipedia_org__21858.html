<html><body><text id="wikipedia_mt_wikipedia_org__21858.html" ns="0" revid="251300" sourceurl="https://mt.wikipedia.org/wiki/Matteo_Renzi" title="Matteo Renzi" type="wikipedia">Matteo Renzi

<p><hi rend="bold">Matteo Renzi</hi> (<ref target="https://mt.wikipedia.org/wiki/Firenze">Firenze</ref>, <ref target="https://mt.wikipedia.org/wiki/Italja">Italja</ref>, 11 ta' Jannar <ref target="https://mt.wikipedia.org/wiki/1975">1975</ref>) kien Prim Ministru tal-Italja mill-2014 sal-2016, u mexxej tal-partit ċentru xellugi l-<hi rend="italic">Partito Democratico</hi>, li nħatar mexxej tiegħu fit-8 ta' Diċembru 2013. Kien President tal-Provinċja ta' Firenze bejn l-2004 u l-2009, Sindku ta' Firenze fil-ħames snin ta' wara. Huwa nħatar Prim Ministru fit-22 ta' Frar 2014.</p>
<p>Meta nħatar, Renzi kien l-iżgħar Prim Ministru Taljan, fl-età ta’ 39 sena.</p>
<p>Il-Prim Ministru preċedenti, <ref target="https://mt.wikipedia.org/wiki/Enrico_Letta">Enrico Letta</ref>, mill-istess partit ta' Renzi, irriżenja wara pressjoni kbira li kellu minħabba l-kundizzjoni ħażina tal-ekonomija Taljana. Infatti Renzi kien qal li l-inċertezza fl-Italja setgħet tieqaf biss jekk il-gvern ta’ Letta jieqaf.</p>
<p>Fit-12 ta' Diċembru 2016 huwa rriżenja minn Prim Ministru wara li tilef referendum fuq riformi kostituzzjonali.</p>
Ħoloq esterni
<list type="unordered"><item>(IT)  <ref target="http://www.matteorenzi.it/">Sit uffiċjali</ref></item></list>
</text></body></html>