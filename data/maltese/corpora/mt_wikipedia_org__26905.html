<html><body><text id="wikipedia_mt_wikipedia_org__26905.html" ns="0" revid="268117" sourceurl="https://mt.wikipedia.org/wiki/Palestina" title="Palestina" type="wikipedia">Palestina<figure><caption>Il-bandiera tal-Palestina</caption></figure>
<p>Il-<hi rend="bold">Palestina</hi> (bl-<ref target="https://mt.wikipedia.org/wiki/Lingwa_Għarbija">Għarbi</ref>: فلسطين‎, b’ittri Rumani: <hi rend="italic">Filasṭīn</hi>), uffiċjalment rikonoxxuta bħala <hi rend="bold">l-Istat tal-Palestina</hi> (bl-Għarbi: دولة فلسطين‎, b’ittri Rumani: <hi rend="italic">Dawlat Filasṭīn</hi>) min-<ref target="https://mt.wikipedia.org/wiki/Ġnus_Magħquda">Nazzjonijiet Uniti</ref> (NU) u minn entitajiet oħra, hija stat sovran <hi rend="italic">de jure</hi><ref target="https://mt.wikipedia.org/wiki/Il-Paġna_prinċipali#cite_note-1">[1]</ref><ref target="https://mt.wikipedia.org/wiki/Il-Paġna_prinċipali#cite_note-2">[2]</ref> fil-Punent tal-<ref target="https://mt.wikipedia.org/wiki/Asja">Asja</ref> mmexxi uffiċjalment mill-Organizzazzjoni tal-Liberazzjoni tal-Palestina (OLP) u jisħqu s-sjieda tagħhom fix-<ref target="https://mt.wikipedia.org/wiki/Xatt_tal-Punent">Xatt tal-Punent</ref> u fl-<ref target="https://mt.wikipedia.org/wiki/Strixxa_ta’_Gaża">Istrixxa ta’ Gaża</ref><ref target="https://mt.wikipedia.org/wiki/Il-Paġna_prinċipali#cite_note-3">[3]</ref>, b’<ref target="https://mt.wikipedia.org/wiki/Ġerusalemm">Ġerusalemm</ref> bħala l-<ref target="https://mt.wikipedia.org/wiki/Belt_kapitali">belt kapitali</ref> ddeżinjata<ref target="https://mt.wikipedia.org/wiki/Il-Paġna_prinċipali#cite_note-4">[4]</ref><ref target="https://mt.wikipedia.org/wiki/Il-Paġna_prinċipali#cite_note-5">[5]</ref>; fil-prattika, madankollu, kontroll amministrattiv parzjali biss huwa miżmum fuq il-167 "gżira" fix-Xatt tal-Punent, u Gaża hija mmexxija minn gvern rivali (<ref target="https://mt.wikipedia.org/wiki/Ħamas">Ħamas</ref>). It-territorju kollu li jisħqu s-sjieda tiegħu fl-Istat tal-Palestina ilu okkupat mill-1948, l-ewwel mill-<ref target="https://mt.wikipedia.org/wiki/Eġittu">Eġittu</ref> (l-Istrixxa ta’ Gaża) u l-<ref target="https://mt.wikipedia.org/wiki/Ġordan">Ġordan</ref> (ix-Xatt tal-Punent) u mbagħad minn <ref target="https://mt.wikipedia.org/wiki/Iżrael">Iżrael</ref> wara l-Gwerra tas-Sitt Ijiem fl-1967.<ref target="https://mt.wikipedia.org/wiki/Il-Paġna_prinċipali#cite_note-6">[6]</ref> Il-Palestina għandha popolazzjoni ta’ 5,159,076 ruħ<ref target="https://mt.wikipedia.org/wiki/Il-Paġna_prinċipali#cite_note-7">[7]</ref> (Diċembru 2020), u hija kklassifikata fil-121 post bħala kobor tal-popolazzjoni.<ref target="https://mt.wikipedia.org/wiki/Il-Paġna_prinċipali#cite_note-8">[8]</ref><ref target="https://mt.wikipedia.org/wiki/Il-Paġna_prinċipali#cite_note-9">[9]</ref></p>
<figure><caption>Mappa tal-Awtorità Palestinjana li turi l-enklavi Palestinjani li attwalment jinsabu taħt l-amministrazzjoni Palestinjana (bl-aħmar; iż-Żoni A u B).</caption></figure>
<p>Wara <ref target="https://mt.wikipedia.org/wiki/It-Tieni_Gwerra_Dinjija">t-Tieni Gwerra Dinjija</ref>, fl-1947, in-Nazzjonijiet Uniti adottaw Pjan ta’ Diviżjoni għal Palestina Mandatorja li rrakkomanda l-ħolqien ta’ stat Għarbi u stat <ref target="https://mt.wikipedia.org/wiki/Ġudaiżmu">Lhudi</ref> indipendenti u Ġerusalemm internazzjonalizzata.<ref target="https://mt.wikipedia.org/wiki/Il-Paġna_prinċipali#cite_note-10">[10]</ref> Dan il-pjan tad-diviżjoni ġie aċċettat mil-Lhud iżda ġie rrifjutat mill-Għarab. L-għada tal-istabbiliment ta’ stat Lhudi f’Eretz Iżrael, li mbagħad sar magħruf bħala l-Istat ta’ Iżrael fl-14 ta’ Mejju 1948<ref target="https://mt.wikipedia.org/wiki/Il-Paġna_prinċipali#cite_note-11">[11]</ref><ref target="https://mt.wikipedia.org/wiki/Il-Paġna_prinċipali#cite_note-12">[12]</ref><ref target="https://mt.wikipedia.org/wiki/Il-Paġna_prinċipali#cite_note-13">[13]</ref>, armati Għarab ġirien invadew it-territorju li qabel kien immexxi mill-<ref target="https://mt.wikipedia.org/wiki/Renju_Unit">Brittaniċi</ref> u ġġieldu kontra l-forzi ta’ Iżrael.<ref target="https://mt.wikipedia.org/wiki/Il-Paġna_prinċipali#cite_note-14">[14]</ref><ref target="https://mt.wikipedia.org/wiki/Il-Paġna_prinċipali#cite_note-15">[15]</ref> Iktar ’il quddiem, il-Gvern tal-Palestina kolluġie stabbilit mil-<ref target="https://mt.wikipedia.org/wiki/Lega_Għarbija">Lega Għarbija</ref> fit-22 ta’ Settembru 1948 sabiex imexxi l-enklav ikkontrollat mill-Eġizzjani f’Gaża. F’qasir żmien ġie rrikonoxxut mill-membri kollha tal-Lega Għarbija għajr it-Transġordan. Minkejja li l-ġurisdizzjoni tal-Gvern ġiet iddikjarata li tkopri t-territorju kollu tal-eks Palestina Mandatorja, il-ġurisdizzjoni effettiva kienet limitata għall-Istrixxa ta’ Gaża.<ref target="https://mt.wikipedia.org/wiki/Il-Paġna_prinċipali#cite_note-16">[16]</ref> Iktar ’il quddiem, Iżrael ħataf l-Istrixxa ta’ Gaża u l-<ref target="https://mt.wikipedia.org/wiki/Peniżola">Peniżola</ref> tas-<ref target="https://mt.wikipedia.org/wiki/Sinaj">Sinaj</ref> mill-Eġittu, ix-Xatt tal-Punent (inkluż il-Lvant ta’ Ġerusalemm) mill-Ġordan, u l-<ref target="https://mt.wikipedia.org/wiki/Għoljiet_ta’_Golan">Għoljiet ta’ Golan</ref> mis-<ref target="https://mt.wikipedia.org/wiki/Sirja">Sirja</ref> f’Ġunju 1967 matul il-Gwerra tas-Sitt Ijiem.</p>
<figure><caption>Tfal ixejru l-bandiera Palestinjana.</caption></figure>
<p>Fil-15 ta’ Novembru 1988 f’<ref target="https://mt.wikipedia.org/wiki/Alġier">Alġier</ref>, l-<ref target="https://mt.wikipedia.org/wiki/Alġerija">Alġerija</ref>, <ref target="https://mt.wikipedia.org/wiki/Yasser_Arafat">Yasser Arafat</ref>, il-President tal-OLP, ipproklama l-istabbiliment tal-Istat tal-Palestina. Sena wara l-iffirmar tal-Ftehimiet ta’ <ref target="https://mt.wikipedia.org/wiki/Oslo">Oslo</ref> fl-1993, l-Awtorità Nazzjonali Palestinjanaġiet iffurmata biex tmexxi ż-żoni A u B fix-Xatt tal-Punent, inkluż 165 "gżira", u l-Istrixxa ta’ Gaża. Wara li Ħamas sar il-partit ewlieni fil-Parlament tal-Awtorità Nazzjonali Palestinjana fl-elezzjonijiet tal-2006, faqqa’ kunflitt bejnu u l-partit ta’ Fataħ, li wassal biex Gaża tittieħed minn Ħamas fl-2007 (sentejn wara li Iżrael reħa l-kontroll hemmhekk).</p>
<p>L-Istat tal-Palestina ġie rrikonoxxut minn 138 membru tan-NU minn 193 membru u mill-2012 kellu status ta’ stat osservatur mhux membru fin-Nazzjonijiet Uniti.<ref target="https://mt.wikipedia.org/wiki/Il-Paġna_prinċipali#cite_note-17">[17]</ref><ref target="https://mt.wikipedia.org/wiki/Il-Paġna_prinċipali#cite_note-18">[18]</ref><ref target="https://mt.wikipedia.org/wiki/Il-Paġna_prinċipali#cite_note-19">[19]</ref> Il-Palestina hija membru tal-Lega Għarbija, tal-Organizzazzjoni tal-Kooperazzjoni <ref target="https://mt.wikipedia.org/wiki/Iżlam">Iżlamika</ref>, tal-G77, tal-Kumitat Olimpiku Internazzjonali, u ta’ korpi internazzjonali oħra.</p>
Etimoloġija
<p>Għalkemm il-kunċett tar-reġjun tal-Palestina u d-daqs ġeografiku tiegħu varja tul iż-żminijiet, issa jitqies li huwa magħmul mill-Istat modern ta’ Iżrael, ix-Xatt tal-Punent u l-Istrixxa ta’ Gaża.<ref target="https://mt.wikipedia.org/wiki/Il-Paġna_prinċipali#cite_note-20">[20]</ref> L-użu ġenerali tat-terminu “Palestina” jew termini relatati għaż-żona fir-rokna tax-Xlokk tal-<ref target="https://mt.wikipedia.org/wiki/Baħar_Mediterran">Baħar Mediterran</ref> maġenb is-Sirja storikament ilu jsir minn żmien il-Greċja tal-qedem. <ref target="https://mt.wikipedia.org/wiki/Erodotu">Erodotu</ref> kien l-ewwel storiku li fis-seklu 5 <ref target="https://mt.wikipedia.org/wiki/QK">Q.K.</ref> kiteb f’<hi rend="italic">L-Istorji</hi> dwar “distrett tas-Sirja, imsejjaħ il-Palestina” fejn il-<ref target="https://mt.wikipedia.org/wiki/Feniċi">Feniċi</ref> kienu jinteraġixxu ma’ popli marittimi oħra.<ref target="https://mt.wikipedia.org/wiki/Il-Paġna_prinċipali#cite_note-21">[21]</ref><ref target="https://mt.wikipedia.org/wiki/Il-Paġna_prinċipali#cite_note-22">[22]</ref> It-terminu “Palestina” (bil-<ref target="https://mt.wikipedia.org/wiki/Lingwa_Latina">Latin</ref>: <hi rend="italic">Palæstina</hi>) x’aktarx li kien terminu li nħoloq mill-Griegi tal-qedem għaż-żona tal-art okkupata mill-<ref target="https://mt.wikipedia.org/wiki/Filistini">Filistini</ref>, għalkemm jeżistu spjegazzjonijiet oħra.<ref target="https://mt.wikipedia.org/wiki/Il-Paġna_prinċipali#cite_note-23">[23]</ref></p>
<ref target="https://mt.wikipedia.org/wiki/Terminoloġija">Terminoloġija</ref>
<p>Dan l-artiklu juża t-termini “Palestina”, “Stat tal-Palestina”, “territorju Palestinjan okkupat” b’mod interkambjabbli skont il-kuntest. Speċifikament it-terminu “territorju Palestinjan okkupat” jirreferi għaż-żona ġeografika kollha tat-territorju Palestinjan li ilu okkupat minn Iżrael mill-1967. Fi kwalunkwe każ, kull referenza għal art jew territorju tirreferi għall-art tal-Istat tal-Palestina.<ref target="https://mt.wikipedia.org/wiki/Il-Paġna_prinċipali#cite_note-24">[24]</ref></p>
Politika
Diviżjonijiet amministrattivi
<p>Abbażi tal-ISO 3166-2:PS, l-Istat tal-Palestina huwa maqsum f’16-il diviżjoni amministrattiva.</p>
<p>*Id-<hi rend="italic">data</hi> rigward Ġerusalemm tinkludi t-territorju okkupat tal-Lvant tal-Ġerusalemm bil-popolazzjoni Iżraeljana wkoll.</p>
</text></body></html>