<html><body><text id="wikipedia_mt_wikipedia_org__6802.html" ns="0" revid="238501" sourceurl="https://mt.wikipedia.org/wiki/Kalkulu_tal-varjazzjonijiet" title="Kalkulu tal-varjazzjonijiet" type="wikipedia">Kalkulu tal-varjazzjonijiet<p>Il-<hi rend="bold">kalkulu tal-varjazzjonijiet</hi> hu qasam tal-<ref target="https://mt.wikipedia.org/wiki/Matematika">matematika</ref> li jittratta <ref target="https://mt.wikipedia.org/wiki/Funzjonijiet_(matematika)">funzjonijiet</ref> ta’ funzjonijiet, differenti mill-<ref target="https://mt.wikipedia.org/wiki/Analisi_matematika">analisi</ref> ordinarja li tittratta funzjonijiet tan-numri. Dawn il-<hi rend="italic"><ref target="https://mt.wikipedia.org/wiki/Funzjonal">funzjonali</ref></hi> jistgħu jkunu formulati, pereżempju, bħala integrali li jinvolvu funzjoni mhux magħrufa u d-derivati tagħha. L-interess hu fil-funzjonijiet <hi rend="italic">estremali</hi>, jew dawk li jagħmlu l-valur tal-funzjonali massimu jew minimu. Xi problemi klassiċi fuq il-kurvi nistgħu inqegħduhom f’din il-forma: fost l-eżempji hemm il-kurva <ref target="https://mt.wikipedia.org/wiki/Brakistokrona">brakistokrona</ref>, il-mogħdija minn punt A għal punt B, mhux fl-istess linja vertikali, li matulha partiċella tinżel fl-inqas ħin taħt il-<ref target="https://mt.wikipedia.org/wiki/Forza_ta’_gravità">forza ta’ gravità</ref>. Mela rridu nimminimizzaw il-funzjoni li tirrappreżenta l-ħin fuq il-kurvi kollha minn A għal B.</p>
<p>It-teorema tal-qofol tal-kalkulu tal-varjazzjonijiet hu l-<ref target="https://mt.wikipedia.org/wiki/Ekwazzjonijiet_ta’_Euler-Lagrange">ekwazzjoni ta’ Euler-Lagrange</ref>. Din tikkorrispondi ma kondizzjoni ta’ stazzjonarjetà għall-funzjonal. Bħal fil-każ meta nfittxu l-massimi u l-minimi ta’ funzjoni, l-analisi tal-varjazzjonijiet żgħar madwar soluzzjoni tagħti kondizzjoni ta’ l-ewwel ordni. Ma nistgħux ngħidu direttament jekk inkunux sibna massimu, minimu, jew l-ebda wieħed.</p>
<p>Il-metodi varjazzjonali huma importanti fil-<ref target="https://mt.wikipedia.org/wiki/Fiżika_teorika">fiżika teorika</ref>: fil-<ref target="https://mt.wikipedia.org/wiki/Mekkanika_lagranġjana">mekkanika lagranġjana</ref> u fl-applikazzjoni tal-<ref target="https://mt.wikipedia.org/wiki/Prinċipju_ta’_minima_azzjoni">prinċipju ta’ minima azzjoni</ref> għall-<ref target="https://mt.wikipedia.org/wiki/Mekkanika_kwantistika">fiżika kwantistika</ref>. Il-metodi varjazzjonali jipprovdu l-bażi matematika għall-<ref target="https://mt.wikipedia.org/wiki/Metodu_ta’_l-elementi_finiti">metodu ta’ l-elementi finiti</ref>, li hu  biċċa għodda qawwija għar-riżoluzzjoni tal-<ref target="https://mt.wikipedia.org/wiki/Problema_tax-xifer">problemi tax-xifer</ref>. Huma użati ħafna wkoll fl-istudju ta’ l-ekwilibri statiċi fix-<ref target="https://mt.wikipedia.org/wiki/Xjenza_tal-materjali">xjenza tal-materjali</ref>, u fil-matematika pura, pereżempju fl-użu tal-<hi rend="italic"><ref target="https://mt.wikipedia.org/wiki/Prinċipju_ta’_Dirichlet">prinċipju ta’ Dirichlet</ref></hi> għall-funzjonijiet armoniċi mill-lat ta’ <ref target="https://mt.wikipedia.org/wiki/Bernhard_Riemann">Bernhard Riemann</ref>.</p>
<p>L-istessi konċetti jidhru f’suriet oħra, pereżempju, bħala metodi fl-i<ref target="https://mt.wikipedia.org/wiki/Spazju_ta’_Hilbert">spazji ta’ Hilbert</ref>, fit-<ref target="https://mt.wikipedia.org/wiki/Teorija_ta’_Morse">teorija ta’ Morse</ref>, jew fil-<ref target="https://mt.wikipedia.org/wiki/Ġometrija_simplettika">ġometrija simplettika</ref>. Il termini <hi rend="italic">varjazzjonali</hi> tintuża fil-każi kollha ta’ funzjonali estremali. L-istudju tal-<ref target="https://mt.wikipedia.org/wiki/Ġeodetika">ġeodetiċi</ref> fil-<ref target="https://mt.wikipedia.org/wiki/Ġometrija_differenzjali">ġometrija differenzjali</ref> hu qasam li ovvjament għandu kontenut varjazzjonali. Sar ħafna xogħol fuq il-problema tas-<hi rend="italic"><ref target="https://mt.wikipedia.org/wiki/Superfiċju_minimu">superfiċju minimu</ref></hi> (problema tal- <ref target="https://mt.wikipedia.org/wiki/Bużżieqa_tas-sapun">bużżieqa tas-sapun</ref>), magħrufa wkoll bħala l-<ref target="https://mt.wikipedia.org/wiki/Problema_ta’_Plateau">problema ta’ Plateau</ref>.</p>
Paġni li għandhom x’jaqsmu
<list type="unordered"><item><ref target="https://mt.wikipedia.org/wiki/Diżugwaljanza_isoperimetrika">Diżugwaljanza isoperimetrika</ref></item>
<item><ref target="https://mt.wikipedia.org/wiki/Prinċipju_varjazzjonali_ta’_Hamilton">Prinċipju varjazzjonali ta’ Hamilton</ref></item>
<item><ref target="https://mt.wikipedia.org/wiki/Prinċipju_ta’_minima_azzjoni">Prinċipju ta’ Maupertuis</ref></item>
<item><ref target="https://mt.wikipedia.org/wiki/Prinċipju_ta’_Fermat">Prinċipju ta’ Fermat</ref></item>
<item><ref target="https://mt.wikipedia.org/wiki/Prinċipju_ta’_minima_azzjoni">Prinċipju ta’ minima azzjoni</ref></item>
<item><ref target="https://mt.wikipedia.org/wiki/Ottimizzazzjoni_infinito-dimensjonali">Ottimizzazzjoni infinito-dimensjonali</ref></item>
<item><ref target="https://mt.wikipedia.org/wiki/Analisi_funzjonali">Analisi funzjonali</ref></item>
<item><ref target="https://mt.wikipedia.org/wiki/Metodi_perturbattivi">Metodi perturbattivi</ref></item>
<item><ref target="https://mt.wikipedia.org/wiki/Metodi_diretti_fil-Kalkulu_Varjazzjonali">Metodi diretti fil-Kalkulu Varjazzjonali</ref></item></list>

Ħoloq esterni
<list type="unordered"><item><ref target="http://www.sm.luth.se/~johanb/applmath/chap3en/index.htm">Chapter III: Introduction to the calculus of variations</ref> ta' Johan Byström, Lars-Erik Persson, and Fredrik Strömberg</item></list>
Bibljografija
<list type="unordered"><item><ref target="https://mt.wikipedia.org/wiki/Leonida_Tonelli">Tonelli, L.</ref>: <ref target="http://quod.lib.umich.edu/cgi/t/text/text-idx?c=umhistmath&amp;idno=ACQ6956">Fondamenti di calcolo delle variazioni</ref>,  N. Zanichelli, 1921-23</item>
<item>Todhunter, I. <ref target="http://www.archive.org/details/histroyofthecalc033379mbp">A history of the calculus of variations</ref>, Chelsea, 1861</item>
<item>Carll, L. B. <ref target="http://www.archive.org/details/treatiseonthecal032865mbp">A Treatise On The Calculus Of Variations</ref> John Wiley &amp; sons, 1881</item>
<item>Hancock, H. <ref target="http://www.archive.org/details/151181775">Lectures on the calculus of variations (the Weierstrassian theory)</ref> Cincinnati University Press, 1904</item>
<item>Bolza, O <ref target="http://name.umdl.umich.edu/ACM2513.0001.001">Lectures on the calculus of variations</ref>, Chicago University Press, 1904</item>
<item>Byerly, W. E. <ref target="http://name.umdl.umich.edu/ACQ6938.0001.001">Introduction to the calculus of variations</ref> Harvard University Press, 1917</item>
<item>Weinstock, R. <ref target="http://www.archive.org/details/calculusofvariat033563mbp">Calculus Of Variations With Applications To Physics And Engineering</ref>, McGrawHill, 1952</item>
<item>Hadamard J. e Fréchet, M. <ref target="http://www.archive.org/details/leconssurlecalcu00hadarich">Leçons sur le calcul des variations</ref> (francese) Hermann, 1910</item>
<item>Fomin, S.V. and Gelfand, I.M.: Calculus of Variations, Dover Publ., 2000</item>
<item>Lebedev, L.P. and Cloud, M.J.: The Calculus of Variations and Functional Analysis with Optimal Control and Applications in Mechanics, World Scientific, 2003, pages 1-98</item>
<item>Charles Fox: An Introduction to the Calculus of Variations, Dover Publ., 1987</item></list>
</text></body></html>