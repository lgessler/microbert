<html><body><text id="wikipedia_mt_wikipedia_org__19631.html" ns="0" revid="272140" sourceurl="https://mt.wikipedia.org/wiki/John_van_den_Brom" title="John van den Brom" type="wikipedia">John van den Brom
<p><hi rend="bold">John van den Brom</hi> (twieled fl-4 ta' Ottubru 1966) huwa eks-plejer u kowċ tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Olanda">Olandiż</ref>.</p>
Karriera tal-logħob
Klabb
<p>Van den Brom beda l-karriera tiegħu mad-dilettanti APWC ġewwa Amersfoort qabel ma ffirma bħala plejer professjonali ma' <ref target="https://mt.wikipedia.org/wiki/Vitesse_Arnhem">Vitesse</ref> fl-1986. Wara seba' staġuni ma' Vitesse, fejn lagħab 225 logħba u skorja 80 gowl, ingħaqad mal-ġganti Olandiżi ta' <ref target="https://mt.wikipedia.org/wiki/AFC_Ajax">Ajax</ref> fejn lagħab għal żewġ staġuni. Fl-1995, issieħeb mat-tim <ref target="https://mt.wikipedia.org/wiki/Turkija">Tork</ref> ta' <ref target="https://mt.wikipedia.org/wiki/Istanbulspor">Istanbulspor</ref>.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Huwa rritorna lura ma' Vitesse wara staġun wieħed, u qatta' ħames staġuni oħra magħhom qabel ma ffirma ma' <ref target="https://mt.wikipedia.org/wiki/De_Graafschap">De Graafschap</ref> għall-istaġun finali tiegħu sabiex irtira mil-logħba fl-2003.</p>
Internazzjonali
<p>Van den Brom għamel żewġ dehriet mat-<ref target="https://mt.wikipedia.org/wiki/Tim_nazzjonali_tal-futbol_tal-Olanda">tim nazzjonali Olandiż</ref>, li kienu jinkludu r-rebħa ta' 8–0 kontra <ref target="https://mt.wikipedia.org/wiki/Tim_nazzjonali_tal-futbol_ta'_Malta">Malta</ref> u r-rebħa ta' 6-0 kontra <ref target="https://mt.wikipedia.org/wiki/Tim_nazzjonali_tal-futbol_tas-San_Marino">San Marino</ref>, fejn skorja gowl kontra dawn tal-aħħar.</p>
Karriera ta' kowċ
<p>L-ewwel rwol tiegħu wara l-irtirar kien bħala kowċ tat-tim tad-dilettanti ta' Bennekom, qabel ma' sar kowċ tat-tim tar-riservi ta' Ajax fid-29 ta' April 2004. Mill-2007 sal-2010 serva bħala kowċ tal-klabb żgħir tal-<ref target="https://mt.wikipedia.org/wiki/Eerste_Divisie">Eerste Divisie</ref> <ref target="https://mt.wikipedia.org/wiki/AGOVV_Apeldoorn">AGOVV Apeldoorn</ref> u rnexxielu jirbaħ post fil-<hi rend="italic">playoffs</hi> għall-promozzjoni fl-aħħar staġun tiegħu fil-kariga. F'Mejju tal-2010 ġie maħtur kowċ ta' <ref target="https://mt.wikipedia.org/wiki/ADO_Den_Haag">ADO Den Haag</ref>,<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> li magħhom huwa kwalifika għall-<ref target="https://mt.wikipedia.org/wiki/Europa_League_2011–12">Europa League 2011–12</ref>. F'Ġunju 2011, Van den Brom kien imsemmi bħala kowċ tal-klabb qadim tiegħu <ref target="https://mt.wikipedia.org/wiki/Vitesse">Vitesse</ref>, u għal darb'oħra rnexxielu jikkwalifika għall-<ref target="https://mt.wikipedia.org/wiki/UEFA_Europa_League_2012–13">Europa League</ref>.</p>
<p>Fid-29 ta' Mejju 2012 iffirma kuntratt bħala kowċ tat-tim Belġjan ta' <ref target="https://mt.wikipedia.org/wiki/RSC_Anderlecht">Anderlecht</ref>.</p>
Unuri
Plejer
<list type="unordered"><item><ref target="https://mt.wikipedia.org/wiki/Eerste_Divisie">Eerste Divisie</ref>: 1988-89</item>
<item><ref target="https://mt.wikipedia.org/wiki/Eredivisie">Eredivisie</ref>: 1993-94, 1994-95</item>
<item>Johan Cruijff Shield: 1993, 1994</item>
<item><ref target="https://mt.wikipedia.org/wiki/UEFA_Champions_League">UEFA Champions League</ref>: 1995</item></list>
Kowċ
<list type="unordered"><item><ref target="https://mt.wikipedia.org/wiki/Eredivisie">Playoff tal-Kompetizzjoni Ewropea tal-Eredivisie</ref>: 2011, 2012</item>
<item><ref target="https://mt.wikipedia.org/wiki/Supercup_Belġjana">Supercup Belġjana</ref>: 2012</item></list>


Ħoloq esterni
<list type="unordered"><item>Il-mudell {{<ref target="https://mt.wikipedia.org/wiki/Mudell:Nfteams">Nfteams</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>