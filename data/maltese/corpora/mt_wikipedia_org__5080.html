<html><body><text id="wikipedia_mt_wikipedia_org__5080.html" ns="0" revid="223284" sourceurl="https://mt.wikipedia.org/wiki/Fenek_ta%27_Assam" title="Fenek ta' Assam" type="wikipedia">Fenek ta' Assam
<p>Il-<hi rend="bold">fenek ta' Assam</hi> jew <hi rend="bold">liebru ispidu</hi>, li hu magħruf xjentifikament bħala <hi rend="italic">Caprolagus hispidus</hi>, huwa <ref target="https://mt.wikipedia.org/wiki/Mammiferu">mammiferu</ref> <ref target="https://mt.wikipedia.org/wiki/Plaċentat">plaċentat</ref> tal-familja <ref target="https://mt.wikipedia.org/wiki/Leporidae">Leporidae</ref> (leporidu), fl-ordni <ref target="https://mt.wikipedia.org/wiki/Lagomorpha">Lagomorpha</ref> (lagomorfu) u nattiv tal-kontinent tal-<ref target="https://mt.wikipedia.org/wiki/Asja">Asja</ref> u għalkemm xi kultant jissejjaħ liebru dan huwa kkunsidrat bħala speċi ta' fenek. </p>
Deskrizzjoni
<p>Fenek ta' Assam adult jiżen madwar 2.5 kilogrammi, jikber bejn 405 u 538 millimetru (40.5 – 53.8 ċentimetri), għandu s-saqajn ta' wara qosra u matnazzi rarament jaqbżu t-tul tas-saqajn ta' quddiem bi diefer kbar u b' saħħithom ħafna, par widnejn qosra u wiesgħajn u par għajnejn żgħar.</p>
<p>Karatteristika ta' dan il-<ref target="https://mt.wikipedia.org/wiki/Leporidu">leporidu</ref> huwa l-pil, li huwa magħmul minn żewġ strati jew saffi. L-istrat jew saff ta' barra u l-istrat jew saff ta' taħt. L-istrat ta' barra huwa magħmul minn xagħar oħxon twil u jniggeż qiesu x-xagħar ta' l-ixkupa u ta' lewn kannella skur peress li huwa magħmul miinn xagħar iswed u kannella bajdani. L-istrat ta' taħt jikkonsisti minn pil qasir u fin ta' kulur kannella bajdani biss. Id-denb ukoll għandu żewġ strati ta' pil ta' l-istess tip, apparti l-kulur, fejn iż-żewġ strati huma kannella biss dak ta' l-istrat ta' barra huwa ta' tonalita aktar skur. </p>
Distribuzzjoni
<p>Il-fenek ta' Assam huwa speċi ta' fenek b'distribuzzjoni limitata fil-kontinent tal-<ref target="https://mt.wikipedia.org/wiki/Asja">Asja</ref>, b'firxa ristretta ma' tliet pajjiżi li jinkludu l-<ref target="https://mt.wikipedia.org/wiki/Bangladexx">Bangladexx</ref>, l-<ref target="https://mt.wikipedia.org/wiki/Indja">Indja</ref> u n-<ref target="https://mt.wikipedia.org/wiki/Nepal">Nepal</ref>.</p>
<p><hi rend="italic">Caprolagus hispidus</hi> hija speċi esklużiva Ażjatika u fil-passat kienet mifruxa sew matul in-Nofsinhar tal-katina tal-<ref target="https://mt.wikipedia.org/wiki/Muntanji_tal-Ħimalajas">muntanji tal-Ħimalajas</ref> f'arja vasta minn Uttar Pradesch, fin-Nepal, Sikkim, Bengal u Butan, s'Assam. Il-liepri ispidu, illum il-ġurnata, huwa wieħed mill-aktar mammiferi rari fid-dinja, u huwa estint fil-biċċa l-kbira tad-distribuzzjoni imsemmija hawn fuq u għadu jinsab biss fil-Majjistral ta' Assam, f'Bangladexx u fi ftit partijiet żgħar fin-Nepal.</p>
Klassifikazzjoni
<p>Dan il-fenek huwa speċi <ref target="https://mt.wikipedia.org/wiki/Monotipika">monotipika</ref>, l-uniku speċi fil-ġeneru <hi rend="italic"><ref target="https://mt.wikipedia.org/wiki/Caprolagus">Caprolagus</ref></hi>. </p>
<list type="unordered"><item>Ordni <ref target="https://mt.wikipedia.org/wiki/Lagomorpha">Lagomorpha</ref>
<list type="unordered"><item>Familja <ref target="https://mt.wikipedia.org/wiki/Leporidae">Leporidae</ref>
<list type="unordered"><item>Sottofamilja <ref target="https://mt.wikipedia.org/wiki/Leporinae">Leporinae</ref>
<list type="unordered"><item>Tribù <ref target="https://mt.wikipedia.org/wiki/Leporini">Leporini</ref>
<list type="unordered"><item>Ġeneru <hi rend="italic"><ref target="https://mt.wikipedia.org/wiki/Poelagus">Poelagus</ref></hi>
<list type="unordered"><item><hi rend="bold">Fenek ta' Assam</hi> jew <hi rend="bold">Liebru ispidu</hi>, <hi rend="italic"><ref target="https://mt.wikipedia.org/wiki/Caprolagus_hispidus">Caprolagus hispidus</ref></hi></item></list></item></list></item></list></item></list></item></list></item></list>
Referenzi
<list type="unordered"><item>Wilson, D. E.; Reeder, D. M. <hi rend="italic"><ref target="http://www.bucknell.edu/msw3/">Mammal Species of the World, 3rd edition</ref></hi>, Johns Hopkins University Press, <ref target="https://mt.wikipedia.org/wiki/Special:BookSources/0801882214">ISBN 0-8018-8221-4</ref></item>
<item><ref target="http://www.iucnredlist.org/details/3833/0"><hi rend="italic">Caprolagus hispidus marjorita</hi></ref>. Lista Ħamra tal-IUCN 2006.</item>
<item><ref target="http://paleodb.org/cgi-bin/bridge.pl">Id-Databażi Palebijoloġika</ref></item></list>
</text></body></html>