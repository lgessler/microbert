<html><body><text id="wikipedia_mt_wikipedia_org__6012.html" ns="0" revid="243256" sourceurl="https://mt.wikipedia.org/wiki/G%C5%BCejjer_Aran" title="Gżejjer Aran" type="wikipedia">Gżejjer Aran<figure><caption>Il-Gżejjer Aran</caption></figure>
<figure><caption>Pajsaġġ tipiku bil-ħitan tas-sejjieħ fuq Inish Oirr</caption></figure>
<p>Il-<hi rend="bold">Gżejjer Aran</hi> (bl-<ref target="https://mt.wikipedia.org/wiki/Lingwa_Irlandiża">Irlandiż</ref>: <hi rend="italic">Oileáin Árann</hi>) huma grupp ta' tliet gżejjer żgħar, tmintax-il kilometru 'l bogħod mill-belt ta' <ref target="https://mt.wikipedia.org/wiki/Galway">Galway</ref> fir-<ref target="https://mt.wikipedia.org/wiki/Repubblika_tal-Irlanda">Repubblika tal-Irlanda</ref>. Dawn huma <ref target="https://mt.wikipedia.org/wiki/Inis_Mór">Inis Mór</ref>, li hija l-akbar waħda, <ref target="https://mt.wikipedia.org/wiki/Inis_Meáin">Inis Meáin</ref> u <ref target="https://mt.wikipedia.org/wiki/Inis_Oirr">Inis Oirr</ref>. Inis Mór tfisser <hi rend="italic">il-gżira l-kbira</hi>, u Inis Oirr hija <hi rend="italic">l-gżira tal-Lvant</hi>. Fiċ-ċensiment tal-2002 ħareġ li Inis Mór tgħodd 831 ruħ, li minnhom 270 jgħixu fl-irħula ta' Kilronan (Cill Rónáin). Fuq Inis Meáin u Inis Oirr hemm 187 u 262 ruħ. </p>
<p>Imdawra bl-<ref target="https://mt.wikipedia.org/wiki/Oċean_Atlantiku">Oċean Atlantiku</ref>, huma għerja ħafna u huma maħkuma mill-irjieħ.</p>
Kittieba mill-Gżejjer Aran
<p>Minkejja li huma daqxejn ta' art, dawn il-gżejjer neħbu ħafna kittieba. Wieħed minnhom, Tom Maidhc O'Flaherty, twieled fuq Inish Mór fl-1889. Fl-1912 emigra lejn <ref target="https://mt.wikipedia.org/wiki/Boston">Boston</ref> fl-<ref target="https://mt.wikipedia.org/wiki/Stati_Uniti_tal-Amerika">Istati Uniti</ref>, fejn kien attiv fil-qasam politiku mal-partiti xellugin.</p>
<p>Fl-1934 reġa' lura l-Irlanda u beda jeditja l-gazzetta <hi rend="italic">An tÉireannach</hi>. F'din is-sena ħareġ il-ktieb ta' novelli <hi rend="italic">Aranmen All</hi>, u fl-1936 il-ktieb <hi rend="italic">Cliffmen of the West</hi>. O'Flaherty miet ftit xhur wara fl-età ta' 47 sena.</p>
Referenzi
<list type="unordered"><item><ref target="http://www.aranislands.ie/">Sit uffiċjali tal-Gżejjer Aran</ref></item>
<item><ref target="http://www.aerarannislands.ie/">Sit uffiċjali ta' Aer Arann Islands</ref></item></list>
</text></body></html>