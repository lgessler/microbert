<html><body><text id="wikipedia_mt_wikipedia_org__22085.html" ns="0" revid="246595" sourceurl="https://mt.wikipedia.org/wiki/Protettorat_ta%27_Malta" title="Protettorat ta' Malta" type="wikipedia">Protettorat ta' Malta
<p>Il-<hi rend="bold">Protettorat ta' Malta</hi> kien l-isem uffiċjali ta' <ref target="https://mt.wikipedia.org/wiki/Malta">Malta</ref> meta kienet parti mir-Renju ta' Sqallija taħt protezzjoni Ingliża bejn l-1800 u l-1813.</p>
<p>Waqt ir-rivoluzzjoni Maltija kontra l-Franċiżi, il-Maltin kienu saqsew lir-Renju tal-Gran Brittanja għall-għajnuna. Il-Franċiżi ċedew f'Settembru tal-1800 u Malta uffiċjalment saret parti mir-Renju ta' Sqallija, iżda kienet taħt protezzjoni militari Ingliża. Skont it-Trattat ta' Londra tal-1801 u t-Trattat ta' Amiens tal-1802, Malta suppost ġiet irritornata lill-Kavallieri, iżda dan ma seħħ qatt. Fl-1802 il-poplu Malti ħareġ dikjarazzjoni bl-isem ta' <hi rend="italic">La Dichiarazione dei Diritti degli abitanti delle Isole di Malta e Gozo</hi> fejn fiha kitbu li r-Re tagħhom kien Ġorġ III, u hu ma kellux dritt iċedi lil Malta lil pajjiż ieħor.</p>
<p>Fiż-żmien tal-protettorat, kien hemm ukoll il-kwistjoni jekk Lampedusa ssirx parti minn Malta. Il-gżira kienet taħt protezzjoni Ingliża ukoll, u kien hemm diversi attentati minn wieħed kummissarju Alexander Fernandez. Madankollu il-pjanijiet kienu għalxejn u ftit wara l-Ingliżi telqu minn Lampedusa u formalment iddikjaraw li ma jriduhiex fl-1814.</p>
<p>Malta saret kolonja mal-wasla tal-Gvernatur Thomas Maitland fl-1813, u din saret formali fit-Trattat ta' Pariġi tal-1814.</p>
Ara wkoll
<list type="unordered"><item><ref target="https://mt.wikipedia.org/wiki/Malta">Malta</ref></item>
<item><ref target="https://mt.wikipedia.org/wiki/Kolonja_ta'_Malta">Kolonja ta' Malta</ref></item></list>
</text></body></html>