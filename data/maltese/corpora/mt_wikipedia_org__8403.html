<html><body><text id="wikipedia_mt_wikipedia_org__8403.html" ns="0" revid="269480" sourceurl="https://mt.wikipedia.org/wiki/Di%C4%8Bembru" title="Diċembru" type="wikipedia">Diċembru

<hi rend="italic">Għal użi oħra, ara <ref target="https://mt.wikipedia.org/wiki/Il-Paġna_prinċipali_(diżambigwazzjoni)">Il-Paġna prinċipali (diżambigwazzjoni)</ref></hi>
<p><hi rend="bold">Diċembru</hi> hu t-tnax u l-aħħar <ref target="https://mt.wikipedia.org/wiki/Xahar">xahar</ref> tas-<ref target="https://mt.wikipedia.org/wiki/Sena">sena</ref> fil-<ref target="https://mt.wikipedia.org/wiki/Kalendarju_Gregorjan">kalendarju Gregorjan</ref>, u wieħed minn seba' xhur Gregorjani li għandhom 31 jum.</p>
<p>Diċembru jibda, astroloġikament, meta x-xemx tkun fis-simbolu tas-<ref target="https://mt.wikipedia.org/wiki/Saġittarju_(astroloġija)">Saġittarju</ref> u jispiċċa fis-simbolu tal-<ref target="https://mt.wikipedia.org/wiki/Kaprikornu_(astroloġija)">Kaprikornu</ref>. Astronomikament, ix-xemx tibda fil-kostellazzjoni ta' <ref target="https://mt.wikipedia.org/wiki/Ophiuchus">Ophiuchus</ref>, li hi l-unika kostellazzjoni żodjakali li mhix mgħodda bħala simbolu astroloġiku, u tispiċċa fil-kostellazzjoni tas-<ref target="https://mt.wikipedia.org/wiki/Saġittarju_(kostellazzjoni)">Saġittarju</ref>.</p>
<p>Bil-<ref target="https://mt.wikipedia.org/wiki/Lingwa_Latina">Latin</ref>, <hi rend="italic">decem</hi> tfisser "<ref target="https://mt.wikipedia.org/wiki/Għaxra">għaxra</ref>". Diċembru kien ukoll l-għaxar xahar tal-<ref target="https://mt.wikipedia.org/wiki/Kalendarju_Ruman">kalendarju Ruman</ref> sakemm l-istaġun tax-xitwa (li kien staġun li ma kellux xahar ġo fih) kien ġie diviż bejn <ref target="https://mt.wikipedia.org/wiki/Jannar">Jannar</ref> u <ref target="https://mt.wikipedia.org/wiki/Frar">Frar</ref>. </p>
<p>Dan ix-xahar hu x-xahar bl-inqas numru ta' sigħat bix-xemx tas-sena fl-<ref target="https://mt.wikipedia.org/wiki/Emisferu_tat-Tramuntana">emisferu tat-Tramuntana</ref> u bl-iktar numru ta' sigħat bix-xemx tas-sena fl-<ref target="https://mt.wikipedia.org/wiki/Emisferu_tan-Nofsinhar">emisferu tan-Nofsinhar</ref>.</p>
<p>Diċembru jibda fl-istess ġurnata tal-ġimgħa bħal <ref target="https://mt.wikipedia.org/wiki/Settembru">Settembru</ref>.</p>
<figure><caption>Diċembru, illustrazzjoni minn <hi rend="italic">Très riches heures du duc de Berry</hi></caption></figure>
Avvenimenti f'Diċembru
<list type="unordered"><item><ref target="https://mt.wikipedia.org/wiki/Jum_l-Indipendenza">Jum l-Indipendenza</ref> fir-<ref target="https://mt.wikipedia.org/wiki/Rumanija">Rumanija</ref> – <ref target="https://mt.wikipedia.org/wiki/1_ta'_Diċembru">1 ta' Diċembru</ref></item>
<item><ref target="https://mt.wikipedia.org/wiki/Jum_Dinji_ta'_l-AIDS">Jum Dinji ta' l-AIDS</ref> – <ref target="https://mt.wikipedia.org/wiki/1_ta'_Diċembru">1 ta' Diċembru</ref></item>
<item>Jum Nazzjonali ta' l-<ref target="https://mt.wikipedia.org/wiki/Emirati_Għarab_Magħquda">Emirati Għarab Magħquda</ref> – <ref target="https://mt.wikipedia.org/wiki/2_ta'_Diċembru">2 ta' Diċembru</ref></item>
<item><ref target="https://mt.wikipedia.org/wiki/Sinterklaas">Sinterklaas</ref> fl-<ref target="https://mt.wikipedia.org/wiki/Olanda">Olanda</ref> – <ref target="https://mt.wikipedia.org/wiki/5_ta'_Diċembru">5 ta' Diċembru</ref></item>
<item><ref target="https://mt.wikipedia.org/wiki/Jum_il-Missier">Jum il-Missier</ref> fit-<ref target="https://mt.wikipedia.org/wiki/Tajlandja">Tajlandja</ref> – <ref target="https://mt.wikipedia.org/wiki/5_ta'_Diċembru">5 ta' Diċembru</ref></item>
<item>Jum l-Indipendenza fil-<ref target="https://mt.wikipedia.org/wiki/Finlandja">Finlandja</ref> – <ref target="https://mt.wikipedia.org/wiki/6_ta'_Diċembru">6 ta' Diċembru</ref></item>
<item><ref target="https://mt.wikipedia.org/wiki/Attakk_ta'_Pearl_Harbour">Pearl Harbour Day</ref> fl-<ref target="https://mt.wikipedia.org/wiki/Stati_Uniti">Istati Uniti</ref> – <ref target="https://mt.wikipedia.org/wiki/5_ta'_Diċembru">5 ta' Diċembru</ref></item>
<item>Día de la Madre en Panamá (<ref target="https://mt.wikipedia.org/wiki/Jum_l-Omm">Jum l-Omm</ref>) fil-<ref target="https://mt.wikipedia.org/wiki/Panama">Panama</ref> – <ref target="https://mt.wikipedia.org/wiki/8_ta'_Diċembru">8 ta' Diċembru</ref></item>
<item>Jum il-Konċizzjoni tal-Madonna – <ref target="https://mt.wikipedia.org/wiki/8_ta'_Diċembru">8 ta' Diċembru</ref></item>
<item><ref target="https://mt.wikipedia.org/wiki/Jum_id-Drittijiet_Umani">Jum id-Drittijiet Umani</ref> – <ref target="https://mt.wikipedia.org/wiki/10_ta'_Diċembru">10 ta' Diċembru</ref></item>
<item>Jum l-Indipendenza (<ref target="https://mt.wikipedia.org/wiki/Jamhuri_Day">Jamhuri Day</ref>) fil-<ref target="https://mt.wikipedia.org/wiki/Kenja">Kenja</ref> – <ref target="https://mt.wikipedia.org/wiki/12_ta'_Diċembru">12 ta' Diċembru</ref></item>
<item><ref target="https://mt.wikipedia.org/wiki/Maratona_ta'_Honolulu">Maratona ta' Honolulu</ref> – fit-tieni <ref target="https://mt.wikipedia.org/wiki/Ħadd">Ħadd</ref></item>
<item>Is-<ref target="https://mt.wikipedia.org/wiki/Solstizju">solstizju</ref> msemmi s-solstizju tax-<ref target="https://mt.wikipedia.org/wiki/Xitwa">xitwa</ref> fl-<ref target="https://mt.wikipedia.org/wiki/Emisferu_tat-Tramuntana">emisferu tat-Tramuntana</ref> u s-solstizju tas-sajf fl-<ref target="https://mt.wikipedia.org/wiki/Emisferu_tan-Nofsinhar">emisferu tan-Nofsinhar</ref>, iseħħu fid-dati mill-<ref target="https://mt.wikipedia.org/wiki/20_ta'_Diċembru">20 ta' Diċembru</ref> sat-<ref target="https://mt.wikipedia.org/wiki/22_ta'_Diċembru">22 ta' Diċembru</ref> (<ref target="https://mt.wikipedia.org/wiki/Ħin_universali_koordinat">UTC</ref>)</item>
<item><ref target="https://mt.wikipedia.org/wiki/Festivus">Festivus</ref>, vaganza fizzjonali – <ref target="https://mt.wikipedia.org/wiki/23_ta'_Diċembru">23 ta' Diċembru</ref></item>
<item><ref target="https://mt.wikipedia.org/wiki/Lejlet_il-Milied">Lejlet il-Milied</ref> – <ref target="https://mt.wikipedia.org/wiki/24_ta'_Diċembru">24 ta' Diċembru</ref></item>
<item>Il-<ref target="https://mt.wikipedia.org/wiki/Milied">Milied</ref> – <ref target="https://mt.wikipedia.org/wiki/25_ta'_Diċembru">25 ta' Diċembru</ref></item>
<item><ref target="https://mt.wikipedia.org/wiki/Boxing_Day">Boxing Day</ref> – <ref target="https://mt.wikipedia.org/wiki/26_ta'_Diċembru">26 ta' Diċembru</ref></item>
<item><ref target="https://mt.wikipedia.org/wiki/Kwanzaa">Kwanzaa</ref> – mis-<ref target="https://mt.wikipedia.org/wiki/26_ta'_Diċembru">26 ta' Diċembru</ref> sa l-<ref target="https://mt.wikipedia.org/wiki/1_ta'_Jannar">1 ta' Jannar</ref></item>
<item><ref target="https://mt.wikipedia.org/wiki/José_Rizal">Jum Rizal</ref> fil-<ref target="https://mt.wikipedia.org/wiki/Filippini">Filippini</ref> – <ref target="https://mt.wikipedia.org/wiki/30_ta'_Diċembru">30 ta' Diċembru</ref></item>
<item><ref target="https://mt.wikipedia.org/wiki/Lejlet_is-Sena_l-Ġdida">Lejlet is-Sena l-Ġdida</ref> – <ref target="https://mt.wikipedia.org/wiki/31_ta'_Diċembru">31 ta' Diċembru</ref></item></list>
</text></body></html>