<html><body><text id="wikipedia_mt_wikipedia_org__5351.html" ns="0" revid="269093" sourceurl="https://mt.wikipedia.org/wiki/Opossum_irqiq_delikat" title="Opossum irqiq delikat" type="wikipedia">Opossum irqiq delikat
<p>L-<hi rend="bold">opossum irqiq delikat</hi> jew <hi rend="bold">opossum ġurdien irqiq delikat</hi>, magħruf xjentifikament bħala <hi rend="italic">Marmosops parvidens</hi>, huwa mammiferu marsupjal, tal-familja <ref target="https://mt.wikipedia.org/wiki/Didelphidae">Didelphidae</ref> (didelfidu), fl-ordni <ref target="https://mt.wikipedia.org/wiki/Didelphimorphia">Didelphimorphia</ref> (didelfimorfju) u huwa wieħed mill-<ref target="https://mt.wikipedia.org/wiki/Opossum_irqiq">opossumi irqaq</ref> nattiv tal-kontinent tal-<ref target="https://mt.wikipedia.org/wiki/L-Amerika_t'Isfel">Amerika t'Isfel</ref>.</p>
<p>Dan l-opossum irqiq arborju jew annimal li jgħix il-biċċa l-kbira tal-ġurnata fis-siġar, ta' abitudni notturna (annimal li jilħaq il-quċċata tal-attività tiegħu f'xi ħin bejn inżul ix-xemx u t-tlugħ tagħha), ġeneralment jippreferi jgħix f'abitat kemm ta' foresti tropikali tax-xita jew pluvjali, kif ukoll foresti tropikali umdi, f'elevazzjonijiet varji. </p>
Dieta
<p>L-opossum irqiq delikat huwa annimal <ref target="https://mt.wikipedia.org/wiki/Omnivoru">omnivoru</ref> u d-dieta prinċipali tikkonsisti minn frott, insetti u annimali invertebrati u vertebrati żgħar oħra.</p>
Distribuzzjoni
<p><hi rend="italic">Marmosops parvidens</hi> huwa speċi b'distribuzzjoni fil-kontinent tal-Amerika t'Isfel, mifruxa mal-<ref target="https://mt.wikipedia.org/wiki/Brażil">Brażil</ref>, il-<ref target="https://mt.wikipedia.org/wiki/Gujana">Gujana</ref>, il-<ref target="https://mt.wikipedia.org/wiki/Gujana_Franċiża">Gujana Franċiża</ref>, il-<ref target="https://mt.wikipedia.org/wiki/Kolombja">Kolombja</ref>, il-<ref target="https://mt.wikipedia.org/wiki/Peru">Peru</ref>, is-<ref target="https://mt.wikipedia.org/wiki/Surinam">Surinam</ref> u l-<ref target="https://mt.wikipedia.org/wiki/Venezwela">Venezwela</ref>. L-ewwel darba li ġie skopert xjentifikament kien instab fil-Lvant ta' Demerara, fil-Punent tal-kosta Berbice, f'Hyde Park, 30 mil 'il fuq tax-xmara Demerara.</p>
Klassifikazzjoni
<p><hi rend="italic"><ref target="https://mt.wikipedia.org/wiki/Marmosops_pinheiroi">Marmosops pinheiroi</ref></hi>, <hi rend="italic"><ref target="https://mt.wikipedia.org/wiki/Marmosops_bishopi">Marmosops bishopi</ref></hi> u <hi rend="italic"><ref target="https://mt.wikipedia.org/wiki/Marmosops_juninensis">Marmosops juninensis</ref></hi> għal żmien twil kienu meqjusin bħala sottospeċi u b'hekk jirrapreżentaw l-istess speċi <hi rend="italic">Marmosops parvidens</hi>, sakemm ġie skopert li <hi rend="italic">M. pinheiroi</hi> u <hi rend="italic">M. parvidens</hi> jghixu simpatrikament (flimkien fl-istess lokalità) fil-Gujana Franċiża.</p>
<list type="unordered"><item>Ordni <ref target="https://mt.wikipedia.org/wiki/Didelphimorphia">Didelphimorphia</ref>
<list type="unordered"><item>Superfamilja <ref target="https://mt.wikipedia.org/wiki/Didelphoidea">Didelphoidea</ref>
<list type="unordered"><item>Familja <ref target="https://mt.wikipedia.org/wiki/Didelphidae">Didelphidae</ref>
<list type="unordered"><item>Sottofamilja <ref target="https://mt.wikipedia.org/wiki/Didelphinae">Didelphinae</ref>
<list type="unordered"><item>Ġeneru <hi rend="italic"><ref target="https://mt.wikipedia.org/wiki/Marmosops">Marmosops</ref></hi>
<list type="unordered"><item>Sottoġeneru <hi rend="italic"><ref target="https://mt.wikipedia.org/wiki/Parvidens">Parvidens</ref></hi>
<list type="unordered"><item><hi rend="bold">Opossum irqiq delikat</hi>, <hi rend="italic">Marmosops parvidens</hi></item></list></item></list></item></list></item></list></item></list></item></list></item></list>
Referenzi
<list type="unordered"><item><hi rend="italic">Am. Mus. Novit.</hi> <hi rend="bold">493;</hi> 13.</item>
<item>Wilson, D. E.; Reeder, D. M. <ref target="http://www.bucknell.edu/msw3/"><hi rend="italic">Mammal Species of the World</hi></ref> (bl-Ingliż) (3 ed.). Johns Hopkins University Press. <ref target="https://mt.wikipedia.org/wiki/ISBN">ISBN</ref><ref target="https://mt.wikipedia.org/wiki/Speċjali:SorsiKotba/0-8018-8221-4">0-8018-8221-4</ref>.</item>
<item>Nowak, Ronald M. <hi rend="italic">Walker's Mammals of the World</hi> (bl-Ingliż). Johns Hopkins University Press. <ref target="https://mt.wikipedia.org/wiki/ISBN">ISBN</ref><ref target="https://mt.wikipedia.org/wiki/Speċjali:SorsiKotba/0-8018-5789-9">0-8018-5789-9</ref>.</item>
<item><ref target="http://paleodb.org/cgi-bin/bridge.pl">Id-Databażi Palebijoloġika</ref></item>
<item><ref target="http://www.natureserve.org/infonatura/">Infonatura</ref></item></list>
Ħoloq esterni
<list type="unordered"><item><ref target="https://www.iucnredlist.org/species/12824/197313900"><hi rend="italic">Marmosops parvidens</hi></ref> fuq il-Lista Ħamra ta' Speċi Mhedda tal-IUCN</item></list>
</text></body></html>