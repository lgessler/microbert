<html><body><text id="wikipedia_mt_wikipedia_org__8319.html" ns="0" revid="266494" sourceurl="https://mt.wikipedia.org/wiki/Bo%C5%BCnija_u_%C4%A6er%C5%BCegovina" title="Bożnija u Ħerżegovina" type="wikipedia">Bożnija u Ħerżegovina
<p>Il-<hi rend="bold">Bożnija u Ħerżegovina</hi> (<ref target="https://mt.wikipedia.org/wiki/Lingwa_Bożnijakka">Bożnijakk</ref>, <ref target="https://mt.wikipedia.org/wiki/Lingwa_Kroat">Kroat</ref> u <ref target="https://mt.wikipedia.org/wiki/Lingwa_Serba">Serb</ref>: <hi rend="italic">Bosna i Hercegovina</hi>, <ref target="https://mt.wikipedia.org/wiki/Serb_Ċirilliku">Serb Ċirilliku</ref>: Босна и Херцеговина), xi kultant imsejjaħa <ref target="https://mt.wikipedia.org/wiki/Bożnjia-Ħerzegovina">Bożnjia-Ħerzegovina</ref> jew sempliċiment <hi rend="bold">Bożnija</hi>, huwa pajjiż fix-<ref target="https://mt.wikipedia.org/wiki/Xlokk_tal-Ewropa">Xlokk tal-Ewropa</ref>, fuq il-<ref target="https://mt.wikipedia.org/wiki/Peniżola_tal-Balkani">Peniżola tal-Balkani</ref>. Il-belt kapital tagħha u l-akbar belt hija <ref target="https://mt.wikipedia.org/wiki/Sarajevo">Sarajevo</ref>. Il-pajjiż imiss mal-<ref target="https://mt.wikipedia.org/wiki/Kroazja">Kroazja</ref> fit-Tramuntana, il-Punent u n-Nofsinhar, is-<ref target="https://mt.wikipedia.org/wiki/Serbja">Serbja</ref> lejn il-Lvant, u <ref target="https://mt.wikipedia.org/wiki/Montenegro">Montenegro</ref> għall-Lbiċ. Il-Bożnija u Ħerzegovina hija kważi mdawwra bl-art, ħlief għall-20 kilometru (12-il mil) tal-kosta fuq il-<ref target="https://mt.wikipedia.org/wiki/Baħar_Adrijatiku">Baħar Adrijatiku</ref> madwar il-belt ta' <ref target="https://mt.wikipedia.org/wiki/Neum">Neum</ref>. Fl-intern ċentrali u tan-Nofsinhar  il-ġeografija tal-pajjiż hija muntanjuża, fil-Majjistral mhux muntanjuża ħafna waqt li fil-Grigal l-art kważi kollha ċatta. Il-ġewwieni li hu l-akbar reġjun ġeografikamentu għandu klima kontinentali moderata, bejn sjuf sħan u xtiewi kesħin u bis-silġ. Il-ponta tan-Nofsinhar tal-pajjiż għandha <ref target="https://mt.wikipedia.org/wiki/Klima_Mediterranja">klima Mediterranja</ref> u t-topografija sempliċi.</p>
2016 - applikazzjoni għal sħubija fl-UE
<p>L-applikazzjoni tal-Bożnija-Ħerzegovina għas-sħubija fl-<ref target="https://mt.wikipedia.org/wiki/UE">UE</ref> ġiet ippreżentata fil-15 ta' Frar 2016.</p>
<p>Il-preżentazzjoni tal-applikazzjoni seħħet wara l-Kunsill Affarijiet Ġenerali f'Diċembru 2015, fejn il-ministri evalwaw il-proċess tat-tkabbir. Huma adottaw konklużjonijiet dwar il-proċess ta' stabbilizzazzjoni u ta' assoċjazzjoni bejn l-UE u l-<ref target="https://mt.wikipedia.org/wiki/Balkani_tal-Punent">Balkani tal-Punent</ref>, li jkopru l-Eks Repubblika Jugoslava tal-<ref target="https://mt.wikipedia.org/wiki/Maċedonja">Maċedonja</ref>, l-<ref target="https://mt.wikipedia.org/wiki/Albanija">Albanija</ref>, il-Bożnija-Ħerzegovina u l-<ref target="https://mt.wikipedia.org/wiki/Kosovo">Kosovo</ref>.</p>
<p>Il-Kunsill adotta konklużjonijiet dwar l-applikazzjoni tal-Bożnija-Ħerzegovina għal sħubija fl-UE fl-20 ta' Settembru 2016.</p>
<p>Fit-18 ta' Ġunju 2019 il-Kunsill Affarijiet Ġenerali adotta konklużjonijiet dwar it-tkabbir u l-proċess ta' stabbilizzazzjoni u ta' assoċjazzjoni, li jkopru l-Bożnija-Ħerzegovina.</p>
<p>Fl-20 ta' Ġunju 2019 il-<ref target="https://mt.wikipedia.org/wiki/Kunsill_Ewropew">Kunsill Ewropew</ref> approva l-konklużjonijiet.</p>
<p>F'konformità mal-proċedura ta' adeżjoni stabbilita fit-trattat tal-UE, il-ministri talbu lill-Kummissjoni Ewropea biex tagħti l-opinjoni tagħha dwar l-applikazzjoni. Jekk l-opinjoni tkun pożittiva, il-Kunsill Ewropew jista' jiddeċiedi li jagħti lill-Bożnija-Ħerzegovina status ta' kandidat.</p>
Referenzi
<list type="unordered"><item><ref target="https://www.consilium.europa.eu/mt/policies/enlargement/bosnia-herzegovina/">Bożnija-Ħerzegovina</ref>, <hi rend="italic">Kunsill tal-Unjoni Ewropea</hi></item></list>
</text></body></html>