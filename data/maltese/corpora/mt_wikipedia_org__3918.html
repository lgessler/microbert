<html><body><text id="wikipedia_mt_wikipedia_org__3918.html" ns="0" revid="250087" sourceurl="https://mt.wikipedia.org/wiki/Dugongu" title="Dugongu" type="wikipedia">Dugongu
<p>Id-<ref target="https://mt.wikipedia.org/wiki/Dugongu">dugongu</ref> (<hi rend="italic"><ref target="https://mt.wikipedia.org/wiki/Dugong_dugon">Dugong dugon</ref></hi>) huwa <ref target="https://mt.wikipedia.org/wiki/Mammiferu">mammiferu</ref> <ref target="https://mt.wikipedia.org/wiki/Plaċentat">plaċentat</ref> <ref target="https://mt.wikipedia.org/wiki/Erbivoru">erbivoru</ref> tal-baħar u huwa l-iżgħar speċi fost il-<ref target="https://mt.wikipedia.org/wiki/Baqar_tal-baħar">baqar tal-baħar</ref> fl-<ref target="https://mt.wikipedia.org/wiki/Ordni">ordni</ref> <ref target="https://mt.wikipedia.org/wiki/Sirenia">Sirenia</ref> (li jinkludi fih il-<ref target="https://mt.wikipedia.org/wiki/Lamantini">lamantini</ref> u l-<ref target="https://mt.wikipedia.org/wiki/Baqra_tal-baħar_ta'_Steller">baqra tal-baħar ta' Steller</ref>). L-adulti ġeneralment ma jikbrux aktar min 3 metri. L-isem "<ref target="https://mt.wikipedia.org/wiki/Dugongu">dugongu</ref>" ġej mil-<ref target="https://mt.wikipedia.org/wiki/Malaja">malajan</ref> eżattament mil-kelma "duyung" li tfisser mara tal-baħar jew <ref target="https://mt.wikipedia.org/wiki/Sirena">sirena</ref>.</p>

Dieta
<p>Id-<ref target="https://mt.wikipedia.org/wiki/Dugongu">dugongu</ref> huwa wieħed mill-ftit <ref target="https://mt.wikipedia.org/wiki/Mammiferi">mammiferi</ref> tal-baħar li huma <ref target="https://mt.wikipedia.org/wiki/Erbivori">erbivori</ref> u d-dieta tikkonsisti kompletament minn veġetazzjoni u ħaxix tal-baħar.</p>
Distribuzzjoni
<figure><caption>Dugong</caption></figure>
<p>Għalkemm darba d-<ref target="https://mt.wikipedia.org/wiki/Dugongu">dugongu</ref> kien mifrux mal-<ref target="https://mt.wikipedia.org/wiki/Paċifiku">Paċifiku</ref> tropikali ta' <ref target="https://mt.wikipedia.org/wiki/Nofs_in-nhar">Nofs in-nhar</ref> u ma' l-<ref target="https://mt.wikipedia.org/wiki/Oċean_Indjan">oċean Indjan</ref> kollu, l-popolazzjonijiet naqsu ħafna fin-numru. Gruppi kbar ta' 10,000 għadhom jinstabu biss madwar il-<ref target="https://mt.wikipedia.org/wiki/Great_Barrier_Reef">Great Barrier Reef</ref> u <ref target="https://mt.wikipedia.org/wiki/Shark_bay">Shark bay</ref> fl-<ref target="https://mt.wikipedia.org/wiki/Awstralja">Awstralja</ref> u fl-<ref target="https://mt.wikipedia.org/wiki/Istrett_ta'_Torres">istrett ta' Torres</ref> fin-Nofs in-nhar ta' <ref target="https://mt.wikipedia.org/wiki/New_Guinea">New Guinea</ref>. Qabel l-<ref target="https://mt.wikipedia.org/wiki/1970">1970</ref>, huwa maħsub li gruppi ta' dan id-daqs kienu jeżistu wkoll fil-<ref target="https://mt.wikipedia.org/wiki/Mozambik">Mozambik</ref> u mal-kosta tal-<ref target="https://mt.wikipedia.org/wiki/Kenja">Kenja</ref>, fejn issa n-numru naqas drastikament u f'<ref target="https://mt.wikipedia.org/wiki/Palaw">Palaw</ref> baqa' popolazzjoni żgħira oħra wkoll.</p>
<p>Numru żgħir ta' <ref target="https://mt.wikipedia.org/wiki/Dugongi">dugongi</ref> jistabu fl-istretti ta' <ref target="https://mt.wikipedia.org/wiki/Ġoħor">Ġoħor</ref> li jifirdu lill-Ġoħor fil-<ref target="https://mt.wikipedia.org/wiki/Malasja">Malasja</ref> minn <ref target="https://mt.wikipedia.org/wiki/Singapor">Singapor</ref> u fil-<ref target="https://mt.wikipedia.org/wiki/Filippini">Filippini</ref> fil-provinċi ta' Palaw, Romblon, Gujmaras, u Davaw Orjentali u fil-<ref target="https://mt.wikipedia.org/wiki/Baħar_l-Aħmar">Baħar l-Aħmar</ref> viċin l-<ref target="https://mt.wikipedia.org/wiki/Eġittu">Eġittu</ref>.</p>
<p>Il-<ref target="https://mt.wikipedia.org/wiki/Bajja_ta'_Moreton">bajja ta' Moreton</ref>, hija bajja kbira fil-kosta tal-Lvant ta' l-Awstralja. Din il-bajja hija waħda mill-ħafna postijiet li jservu ta' protezzjoni għad-<ref target="https://mt.wikipedia.org/wiki/Dugongu">dugongu</ref> minn <ref target="https://mt.wikipedia.org/wiki/Kelb_il-baħar">klieb il-baħar</ref> kbar fejn l-ilma mhux fond, nadif ħafna u b'veġetazzjoni addattata w abbondanti. Din l-arja ta' 'l fuq minn 200km hija mportanti ħafna għall-futur ta' dan il-<ref target="https://mt.wikipedia.org/wiki/Mammiferu">mammiferu</ref>, minn hawn din l-ispeċi tista' tiġi studjata faċilment u b'hekk tkun tista' tingħatha protezzjoni aħjar. </p>
<p>Id-dugongi li hemm fil-<ref target="https://mt.wikipedia.org/wiki/Golf_Persiku">Golf Persiku</ref> ġew irrapurtati li kienu f'periklu akbar minħabba l-konflitti li kien hemm bejn l-<ref target="https://mt.wikipedia.org/wiki/Istati_Uniti">Istati Uniti</ref> u l-<ref target="https://mt.wikipedia.org/wiki/Iraq">Iraq</ref>, fejn matul il-gwerrer kwantita kbira ta' żejt infirxet mal-golf.  L-istat attwali tal-popolazzjoni tad-dugongi fil-Golf Persiku mhux magħruf.</p>
Klassifikazjoni
<list type="unordered"><item><ref target="https://mt.wikipedia.org/wiki/Ordni">Ordni</ref> <ref target="https://mt.wikipedia.org/wiki/Sirenia">Sirenia</ref>
<list type="unordered"><item><ref target="https://mt.wikipedia.org/wiki/Familja">Familja</ref> <ref target="https://mt.wikipedia.org/wiki/Dugongidae">Dugongidae</ref>
<list type="unordered"><item><ref target="https://mt.wikipedia.org/wiki/Sottofamilja">Sottofamilja</ref> <ref target="https://mt.wikipedia.org/wiki/Dugonginae">Dugonginae</ref>
<list type="unordered"><item><ref target="https://mt.wikipedia.org/wiki/Ġeneru">Ġeneru</ref> <hi rend="italic"><ref target="https://mt.wikipedia.org/wiki/Dugong">Dugong</ref></hi>
<list type="unordered"><item><ref target="https://mt.wikipedia.org/wiki/Dugongu">Dugongu</ref>, <hi rend="italic"><ref target="https://mt.wikipedia.org/wiki/Dugong_dugon">Dugong dugon</ref></hi></item></list></item></list></item></list></item></list></item></list>
Referenzi
<list type="unordered"><item>Shoshani, Jeheskel (November 16, 2005). Wilson, D. E., and Reeder, D. M. (eds) Mammal Species of the World, 3rd edition, Johns Hopkins University Press, 92. <ref target="https://mt.wikipedia.org/wiki/Special:BookSources/0801882214">ISBN 0-8018-8221-4</ref>.</item></list>
Links Esterni
<list type="unordered"><item><ref target="http://www.arkive.org/species/GES/mammals/Dugong_dugon/">images and movies of the dugong <hi rend="italic">(Dugong dugon)</hi></ref></item>
<item><ref target="http://www.robertosozzani.it/Dugong/indexEN.html">Roberto Sozzani's Encounter with Dugongs</ref></item>
<item><ref target="http://www.tesag.jcu.edu.au/dugong/doc/dugongactplan.pdf">UNEP Dugong Action Plan</ref></item>
<item><ref target="http://www.sirenian.org/index.html">Sirenian International</ref></item>
<item><ref target="http://www.euratlas.com/essai/dugon.htm">underwater encounter with a dugong</ref></item></list>
</text></body></html>