<html><body><text id="wikipedia_mt_wikipedia_org__12909.html" ns="0" revid="243906" sourceurl="https://mt.wikipedia.org/wiki/Elezzjonijiet_Ewropej_2009" title="Elezzjonijiet Ewropej 2009" type="wikipedia">Elezzjonijiet Ewropej 2009
<p>L-<hi rend="bold">elezzjonijiet għall-<ref target="https://mt.wikipedia.org/wiki/Parlament_Ewropew">Parlament Ewropew</ref> 2009</hi> saru fi ħdan is-27 membru tal-<ref target="https://mt.wikipedia.org/wiki/Unjoni_Ewropea">Unjoni Ewropea</ref> (UE) bejn l-4 u s-7 ta' Ġunju 2009.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Total ta' 736 <ref target="https://mt.wikipedia.org/wiki/Membru_tal-Parlament_Ewropew">Membru tal-Parlament Ewropew</ref> (MPE) u 18-il osservatur ("MPE virtwali") ġew eletti biex jirrapreżentaw lil 500 miljun Ewropew, b'dawn l-elezzjonijiet ikunu l-ikbar elezzjonijiet trans-nazzjonali fl-istorja.</p>
Ħarsa ġenerali
<p>Ftit aktar minn tliet kwarti tal-MPE ġew eletti l-Ħadd 7 ta' Ġunju, imma minħabba li d-data tal-votazzjoni varjat minn pajjiż għall-ieħor skont id-drawwiet tal-post, il-kwart l-ieħor ġie elett fit-tliet ġranet preċedenti:</p>
<list type="unordered"><item><hi rend="bold">Il-Ħamis 4 ta' Ġunju</hi>: <ref target="https://mt.wikipedia.org/wiki/Renju_Unit">Renju Unit</ref>, <ref target="https://mt.wikipedia.org/wiki/Netherlands">Netherlands</ref></item>
<item><hi rend="bold">Il-Ġimgħa 5 ta' Ġunju</hi>: <ref target="https://mt.wikipedia.org/wiki/Repubblika_tal-Irlanda">Irlanda</ref>, <ref target="https://mt.wikipedia.org/wiki/Repubblika_Ċeka">Repubblika Ċeka</ref>(l-ewweljum)</item>
<item><hi rend="bold">Is-Sibt 6 ta' Ġunju</hi>: <ref target="https://mt.wikipedia.org/wiki/Ċipru">Ċipru</ref>, <ref target="https://mt.wikipedia.org/wiki/Franza">Franza</ref>, <ref target="https://mt.wikipedia.org/wiki/Italja">Italja</ref>(l-ewweljum), <ref target="https://mt.wikipedia.org/wiki/Latvja">Latvja</ref>, <ref target="https://mt.wikipedia.org/wiki/Malta">Malta</ref>, <ref target="https://mt.wikipedia.org/wiki/Slovakkja">Slovakkja</ref>, <ref target="https://mt.wikipedia.org/wiki/Repubblika_Ċeka">Repubblika Ċeka</ref>(it-tienijum)</item>
<item><hi rend="bold">Il-Ħadd 7 ta' Ġunju</hi>: <ref target="https://mt.wikipedia.org/wiki/Awstrija">Awstrija</ref>, <ref target="https://mt.wikipedia.org/wiki/Belġju">Belġju</ref>, <ref target="https://mt.wikipedia.org/wiki/Bulgarija">Bulgarija</ref>, <ref target="https://mt.wikipedia.org/wiki/Ġermanja">Ġermanja</ref>, <ref target="https://mt.wikipedia.org/wiki/Danimarka">Danimarka</ref>, <ref target="https://mt.wikipedia.org/wiki/Spanja">Spanja</ref>, <ref target="https://mt.wikipedia.org/wiki/Estonja">Estonja</ref>, <ref target="https://mt.wikipedia.org/wiki/Finlandja">Finlandja</ref>, <ref target="https://mt.wikipedia.org/wiki/Franza">Franza</ref>, <ref target="https://mt.wikipedia.org/wiki/Greċja">Greċja</ref>, <ref target="https://mt.wikipedia.org/wiki/Ungerija">Ungerija</ref>, <ref target="https://mt.wikipedia.org/wiki/Italja">Italja</ref>(it-tienijum), <ref target="https://mt.wikipedia.org/wiki/Litwanja">Litwanja</ref>, <ref target="https://mt.wikipedia.org/wiki/Lussemburgu">Lussemburgu</ref>, <ref target="https://mt.wikipedia.org/wiki/Polonja">Polonja</ref>, <ref target="https://mt.wikipedia.org/wiki/Portugall">Portugall</ref>, <ref target="https://mt.wikipedia.org/wiki/Rumanija">Rumanija</ref>, <ref target="https://mt.wikipedia.org/wiki/Slovenja">Slovenja</ref>, <ref target="https://mt.wikipedia.org/wiki/Żvezja">Żvezja</ref></item></list>
<p>F'seba' stati membri, minbarra l-elezzjonijiet għall-Parlament Ewropew kien hemm ukoll votazzjonijiet oħra xi jsiru: <ref target="https://mt.wikipedia.org/wiki/Elezzjoni_ġenerali">elezzjoni ġenerali</ref> fil-<ref target="https://mt.wikipedia.org/wiki/Lussemburgu">Lussemburgu</ref>; elezzjonijiet għall-gvern lokali fil-<ref target="https://mt.wikipedia.org/wiki/Latvja">Latvja</ref>,<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> partijiet tar-<ref target="https://mt.wikipedia.org/wiki/Renju_Unit">Renju Unit</ref>,<ref target="https://mt.wikipedia.org/wiki/Il-Paġna_prinċipali#cite_note-3">[3]</ref> partijiet tal-<ref target="https://mt.wikipedia.org/wiki/Ġermanja">Ġermanja</ref>, l-<ref target="https://mt.wikipedia.org/wiki/Italja">Italja</ref>, <ref target="https://mt.wikipedia.org/wiki/Malta">Malta</ref> u l-<ref target="https://mt.wikipedia.org/wiki/Irlanda">Irlanda</ref>;<ref target="https://mt.wikipedia.org/wiki/Il-Paġna_prinċipali#cite_note-4">[4]</ref> <ref target="https://mt.wikipedia.org/wiki/Elezzjoni_reġjonali">elezzjonijiet reġjonali</ref> fil-<ref target="https://mt.wikipedia.org/wiki/Belġju">Belġju</ref>; u referendum fuq ir-riforma tal-liġi ta' suċċessjoni fir-Renju tad-<ref target="https://mt.wikipedia.org/wiki/Danimarka">Danimarka</ref> li tkun tista' tagħti lin-nisa l-istess drittijiet permezz ta' <ref target="https://mt.wikipedia.org/wiki/Primaġenitura">primaġenitura</ref> ugwali.</p>
<p>Din kienet l-ewwel elezzjoni għall-PE fejn il-<ref target="https://mt.wikipedia.org/wiki/Bulgarija">Bulgarija</ref> u r-<ref target="https://mt.wikipedia.org/wiki/Rumanija">Rumanija</ref> ħadu sehem fiha fl-istess żmien mal-istati membri l-oħra. Meta issieħbu fl-UE lura fl-2007, huma żammew l-elezzjonijiet għall-MPE barra mill-kalendarju elettorali normali.</p>
Sondaġġi
<figure><caption>Il-parteċipazzjoni tal-votanti għall-elezzjonijiet għall-Parlament Ewropew 2009.</caption></figure>
<p>Sondaġġ li ġabar dsatax-il sondaġġ nazzjonali ppreżuma dawn ir-riżultati: <ref target="https://mt.wikipedia.org/wiki/Partit_Popolari_Ewropew">PPE</ref> 265 MPE, <ref target="https://mt.wikipedia.org/wiki/Partit_Soċjalista_Ewropew">PSE</ref> 195 MPE, <ref target="https://mt.wikipedia.org/wiki/Alleanza_tal-Liberali_u_d-Demokratiċi_għall-Ewropa">ALDE</ref> 95 MPE, <ref target="https://mt.wikipedia.org/wiki/Xellug_Magħqud_Ewropew–Xellug_Aħdar_Nordiku">GUE–NGL</ref> 40 MPE, <ref target="https://mt.wikipedia.org/wiki/Ħodor_Ewropej–Alleanza_Ħielsa_Ewropea">Ħodor-AĦE</ref> 35 MEP, <ref target="https://mt.wikipedia.org/wiki/Unjoni_għal_Ewropa_tan-Nazzjonijiet">UEN</ref> 35 MPE. Is-70 MPE l-ieħor ma ġewx previsti, imma madwar 20 kienu mistennija li jiġu miksuba minn kandidati tal-lemin-estrem jew tal-Libertas. Il-grupp IND/DEM ġie imbassar li jisfuma f'dawn l-elezzjoni minħabba s-suċċess mistenni tal-Libertas.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref></p>
<p>Skont tbassir mill-esperti politiċi Simon Hox, Michael Marsh u Nick Vivyan, huma raw li kien se jkun ftit li xejn differenza fid-distribuzzjoni tas-siġġijiet, fejn ipprevedew 249 siġġu għall-PPE, 209 għall-PSE, 87 għall-ALDE, 58 għal UEN jew il-Konservazzjonisti Ewropej, 48 għall-GUE–NGL, 39 għall-Ħodor–AĦE, 17 għall-IND/DEM u 29 non-iskritti; il-Libertas ma kinux mistennija li jirbħu ebda siġġu.<ref target="https://mt.wikipedia.org/wiki/Il-Paġna_prinċipali#cite_note-6">[6]</ref><ref target="https://mt.wikipedia.org/wiki/Il-Paġna_prinċipali#cite_note-7">[7]</ref> Previżjoni oħra rat 262 siġġu għall-PPE, 194 għall-PSE, 85 għall-ALDE, 53 għall-UEN jew il-Konservazzjonisti Ewopej, 40 għall-GUE–NGL, 50 għall-Ħodor–AĦE, 23 għall-IND/DEM u 29 oħrajn.<ref target="https://mt.wikipedia.org/wiki/Il-Paġna_prinċipali#cite_note-8">[8]</ref></p>
Riżultati
<p>Ir-riżultati nazzjonali sat-8 ta' Ġunju 2009 huma dawn is-segwenti.</p>
MPE sħaħ
<p>736 membru bi drittijiet sħaħ ta' votazzjoni:</p>



Ħoloq esterni
Siti tal-Parlament Ewropew
<list type="unordered"><item><ref target="http://www.europarl.europa.eu/elections2009/default.htm?language=MT">Sit tal-Parlament Ewropew dwar l-Elezzjonijiet 2009</ref></item>
<item><ref target="http://www.europarlmt.eu/view/en/Homepage.html;jsessionid=A71519A2D3EA1A1386DF55DBD087307E?webaction=view.language&amp;lg=mt">Sit tal-Uffiċċju tal-Parlament Ewropew fil-Belt Valletta</ref></item>
<item><ref target="http://www.europarlmt.eu/ressource/static/files/candidates_website.doc">Lista tal-kandidati Maltin</ref></item>
<item><ref target="http://europarltv.europa.eu/StartPage.aspx">EuroparlTV, il-webTV tal-Parlament Ewropew - xandir dirett fis-7 ta' Ġunju</ref></item></list>
Siti tal-Gvern ta' Malta
<list type="unordered"><item><ref target="http://www.electoral.gov.mt/">Sit tal-Kummissjoni Elettorali ta' Malta</ref></item></list>
</text></body></html>