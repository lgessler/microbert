<html><body><text id="wikipedia_mt_wikipedia_org__6262.html" ns="0" revid="268077" sourceurl="https://mt.wikipedia.org/wiki/Giuseppe_Verdi" title="Giuseppe Verdi" type="wikipedia">Giuseppe Verdi

<p><hi rend="bold">Giuseppe Fortunino Francesco Verdi</hi> (10 ta' Ottubru, 1813, <ref target="https://mt.wikipedia.org/wiki/Roncole">Roncole</ref> - 27 ta' Jannar, 1901, <ref target="https://mt.wikipedia.org/wiki/Milan">Milan</ref>), kien <ref target="https://mt.wikipedia.org/wiki/Kompożitur">kompożitur</ref> romantiku Taljan. Ix-xogħol tiegħu, magħmul essenzjalment minn opri li jikkombinaw il-qawwa melodika mal-forza psikoloġika u leġġendarja, huwa wieħed mill-aktar importanti fl-istorja tat-teatru mużikali.Verdi kien wieħed mill-kompożituri ta' opri Taljani l-aktar influwenti tas-seklu 19, b'influwenza li nistgħu nqabbluha ma' dik ta' <ref target="https://mt.wikipedia.org/wiki/Bellini">Bellini</ref>, <ref target="https://mt.wikipedia.org/wiki/Gaetano_Donizetti">Donizetti</ref>, <ref target="https://mt.wikipedia.org/wiki/Puccini">Puccini</ref> u <ref target="https://mt.wikipedia.org/wiki/Gioachino_Rossini">Rossini</ref>. Ix-xogħlijiet tiegħu huma spiss rappreżentati fit-teatri tal-opra tad-<ref target="https://mt.wikipedia.org/wiki/Id-Dinja">dinja</ref> kollha u ċerti melodiji mill-opri tiegħu ilhom ħafna li saru parti mill-<ref target="https://mt.wikipedia.org/wiki/Kultura">kultura</ref> popolari, bħal, pereżempju, "<hi rend="italic">La donna è mobile</hi>" minn <hi rend="italic">Rigoletto</hi>, "<hi rend="italic">Brindisi</hi>" minn <hi rend="italic">La Traviata</hi>, "<hi rend="italic">Va, pensiero</hi>" minn <hi rend="italic">Nabucco</hi> jew il-"<hi rend="italic">Marċ Trijonfali</hi>" minn <hi rend="italic">Aida</hi>. L-opri ta' Verdi għadhom jiddominaw ir-repertorju ta<ref target="https://mt.wikipedia.org/wiki/L-Arti">l-arti</ref> lirika, seklu u nofs wara li nħolqu.Verdi ma tantx kien impenjat politikament. Madankollu kien jawtorizza l-użu tal-immaġni u tax-xogħlijiet tiegħu fil-proċess tal-unifikazzjoni tal-<ref target="https://mt.wikipedia.org/wiki/Peniżola">peniżola</ref> Taljana. Għal dir-raġuni, Verdi sar, flimkien ma' <ref target="https://mt.wikipedia.org/wiki/Garibaldi">Garibaldi</ref> u <ref target="https://mt.wikipedia.org/wiki/Cavour">Cavour</ref>, figura emblematika tar-<ref target="https://mt.wikipedia.org/wiki/Risorgimento">Risorgimento</ref>.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
Bijografija
<p>Huwa beda’ juri x-xewqa għall-<ref target="https://mt.wikipedia.org/wiki/Mużika">mużika</ref> meta kien għadu żgħir u rċieva ftit lezzjonijiet mill-organista tar-raħal. Missieru, Carlo Verdi, kien jieħu ħsieb lukanda u ħanut tal-merċa; kien fqir biex jagħti lit-tifel tiegħu <ref target="https://mt.wikipedia.org/wiki/Edukazzjoni">edukazzjoni</ref> tajba, imma t-tifel għogbitu n-nota ta’ Antonio Barezzi (merkant u dilettant tal-mużika fil-Belt ta’ Busseto) li nkoraġġih u assistih fl-edukazzjoni mużikali. Minbarra li kkopja partijiet u emula l-organista tal-belt, Verdi beda jikteb biċċiet mill-mużika għas-Soċjetà Filarmonika Lokali u għall-knisja wkoll.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
<p>Fl-eta’ ta’ tmintax-il-sena, Barezzi tah borża ta’ studju biex imur Milan u jistudja fiil-Konservatorju. Huwa ma ġiex milqugħ minħabba l-età imma baqa’ Milan għal tliet snin, jistudja ma’ Vincenzo Lavigna, mużiċista fl-orkestra tat-teatru La Scala. Fl-1834 Verdi rritorna f’Busseto biex jitħarreġ, bl-appoġġ tal-Maestro tal-kappella.  Inħatar bħala Maestro tal-Mużika għall-<ref target="https://mt.wikipedia.org/wiki/Komuniżmu">Komunisti</ref> u kellu rwol importanti fil-ħajja tal-Belt.</p>
<p>Fl-1836 huwa żżewweg lil Margherita Barezzi, it-tifla tal-Patrun tiegħu. Giuseppe Verdi miet fl-1901 fl-età ta' 88 sena.</p>
Xogħlijiet
<p>L-ewwel opra tiegħu, "Oberto", ġiet aċċettata għall-provi f’La Scala. Wara xhur ta’ posponimenti, fl-aħħar li kienet ipproduċiet fl-1839 kienet suċċess kbir meta ppubblikah Giovanni Ricordi. Il-mużika Taljana ġiet ippublikata tant li l-kumpanija għamlet il-qligħ mill-mużika ta’ Verdi.</p>

Opri liriċi
<list type="unordered"><item><hi rend="italic"><ref target="https://mt.wikipedia.org/wiki/Oberto,_Conte_di_San_Bonifacio">Oberto, Conte di San Bonifacio</ref></hi> (Teatro La Scala ta' Milan, 17 ta' Novembru 1839)</item>
<item><hi rend="italic"><ref target="https://mt.wikipedia.org/wiki/Un_giorno_di_regno">Un giorno di regno</ref></hi> (Teatro La Scala ta' Milan, 5 ta' Settembru 1840)</item>
<item><hi rend="italic"><ref target="https://mt.wikipedia.org/wiki/Nabucco">Nabucco</ref></hi> (Teatro La Scala ta' Milan, 9 ta' Marzu 1842)</item>
<item><hi rend="italic"><ref target="https://mt.wikipedia.org/wiki/I_Lombardi_alla_prima_crociata">I Lombardi alla prima crociata</ref></hi> (Teatro La Scala ta' Milan, 11 ta' Frar 1843)</item>
<item><hi rend="italic"><ref target="https://mt.wikipedia.org/wiki/Ernani">Ernani</ref></hi> (Gran Teatro La Fenice ta' <ref target="https://mt.wikipedia.org/wiki/Venezja">Venezja</ref>, 9 ta' Marzu 1844)</item>
<item><hi rend="italic"><ref target="https://mt.wikipedia.org/wiki/I_due_Foscari">I due Foscari</ref></hi> (Teatro Argentina ta' <ref target="https://mt.wikipedia.org/wiki/Ruma">Ruma</ref>, 3 ta' Novembru 1844)</item>
<item><hi rend="italic"><ref target="https://mt.wikipedia.org/wiki/Giovanna_d'Arco">Giovanna d'Arco</ref></hi> (Teatro La Scala ta' Milan, 15 ta' Frar 1845)</item>
<item><hi rend="italic"><ref target="https://mt.wikipedia.org/wiki/Alzira">Alzira</ref></hi> (Teatro di San Carlo ta' <ref target="https://mt.wikipedia.org/wiki/Napli">Napli</ref>, 12 ta' Awwissu 1845)</item>
<item><hi rend="italic"><ref target="https://mt.wikipedia.org/wiki/Attila">Attila</ref></hi> (Gran Teatro La Fenice ta' Venezja, 17 ta' Marzu 1846)</item>
<item><hi rend="italic"><ref target="https://mt.wikipedia.org/wiki/Macbeth_(Verdi)">Macbeth</ref></hi> (Teatro della Pergola ta' <ref target="https://mt.wikipedia.org/wiki/Firenze">Firenze</ref>, 14 ta' Marzu 1847)</item>
<item><hi rend="italic"><ref target="https://mt.wikipedia.org/wiki/I_masnadieri">I masnadieri</ref></hi> (Her Majesty's Theatre ta' <ref target="https://mt.wikipedia.org/wiki/Londra">Londra</ref>, 22 ta' Lulju 1847)</item>
<item><hi rend="italic"><ref target="https://mt.wikipedia.org/wiki/Jérusalem">Jérusalem</ref></hi> (Opéra national ta' <ref target="https://mt.wikipedia.org/wiki/Pariġi">Pariġi</ref>, 26 ta' Novembru 1847)</item>
<item><hi rend="italic"><ref target="https://mt.wikipedia.org/wiki/Il_corsaro">Il corsaro</ref></hi> (Teatro Grande ta' <ref target="https://mt.wikipedia.org/wiki/Trieste">Trieste</ref>, 25 ta' Ottubru 1848)</item>
<item><hi rend="italic"><ref target="https://mt.wikipedia.org/wiki/La_battaglia_di_Legnano">La battaglia di Legnano</ref></hi> (Teatro Argentina ta' Ruma, 27 ta' Jannar 1849)</item>
<item><hi rend="italic"><ref target="https://mt.wikipedia.org/wiki/Luisa_Miller">Luisa Miller</ref></hi> (Teatro San Carlo ta' Napli, 8 ta' Diċembru 1849)</item>
<item><hi rend="italic"><ref target="https://mt.wikipedia.org/wiki/Stiffelio">Stiffelio</ref></hi> (Teatro Grande ta' Trieste, 16 ta' Novembru 1850)</item>
<item><hi rend="italic"><ref target="https://mt.wikipedia.org/wiki/Rigoletto">Rigoletto</ref></hi> (Teatro La Fenice ta' Venezja, 11 ta' Marzu 1851)</item>
<item><hi rend="italic"><ref target="https://mt.wikipedia.org/wiki/Il_trovatore">Il trovatore</ref></hi> (Teatro Apollo ta' Ruma, 19 ta' Jannar 1853)</item>
<item><hi rend="italic"><ref target="https://mt.wikipedia.org/wiki/La_traviata">La traviata</ref></hi> (Teatro La Fenice ta' Venezja, 6 ta' Marzu 1853)</item>
<item><hi rend="italic"><ref target="https://mt.wikipedia.org/wiki/Les_vêpres_siciliennes">Les vêpres siciliennes</ref></hi> (Opéra national ta' Pariġi, 13 ta' Ġunju 1855)</item>
<item><hi rend="italic"><ref target="https://mt.wikipedia.org/wiki/Simon_Boccanegra">Simon Boccanegra</ref></hi> (Teatro La Fenice ta' Venezja, 12 ta' Marzu 1857)</item>
<item><hi rend="italic"><ref target="https://mt.wikipedia.org/wiki/Aroldo">Aroldo</ref></hi> (Teatro Nuovo ta' <ref target="https://mt.wikipedia.org/wiki/Rimini">Rimini</ref>, 16 ta' Awwissu 1857)</item>
<item><hi rend="italic"><ref target="https://mt.wikipedia.org/wiki/Un_ballo_in_maschera">Un ballo in maschera</ref></hi> (Teatro Apollo ta' Ruma, 17 ta' Frar 1859)</item>
<item><hi rend="italic"><ref target="https://mt.wikipedia.org/wiki/La_forza_del_destino">La forza del destino</ref></hi> (Teatru Mariinskij ta' <ref target="https://mt.wikipedia.org/wiki/San_Pietruburgu">San Pietruburgu</ref>, 10 ta' Novembru 1862)</item>
<item><hi rend="italic"><ref target="https://mt.wikipedia.org/wiki/Don_Carlo">Don Carlos</ref></hi> (Opéra national ta' Pariġi, 11 ta' Marzu 1867)</item>
<item><hi rend="italic"><ref target="https://mt.wikipedia.org/wiki/Aida">Aida</ref></hi> (Teatru tal-Opra tal-<ref target="https://mt.wikipedia.org/wiki/Kajr">Kajr</ref>, 24 ta' Dicembru 1871)</item>
<item><hi rend="italic"><ref target="https://mt.wikipedia.org/wiki/Otello">Otello</ref></hi> (Teatro La Scala ta' Milan, 5 ta' Frar 1887)</item>
<item><hi rend="italic"><ref target="https://mt.wikipedia.org/wiki/Falstaff">Falstaff</ref></hi> (Teatro La Scala ta' Milan, 9 ta' Frar 1893)</item></list>
</text></body></html>