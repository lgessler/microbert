<html><body><text id="wikipedia_mt_wikipedia_org__19328.html" ns="0" revid="274198" sourceurl="https://mt.wikipedia.org/wiki/M%C4%A1arr" title="Mġarr" type="wikipedia">Mġarr
<p><hi rend="bold">L-Imġarr</hi>, magħruf qabel bħala <hi rend="italic">Mgiarro</hi>, huwa raħal żgħir fil-Majjistral tal-pajjiż ta' <ref target="https://mt.wikipedia.org/wiki/Malta">Malta</ref>. L-Imġarr huwa raħal rurali tipiku li jinsab f'reġjun iżolat, fil-Punent tal-<ref target="https://mt.wikipedia.org/wiki/Mosta">Mosta</ref>. Huwa mdawwar bl-art agrikola sinjura u dwieli. Ħafna mill-3,014<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> abitanti huma bdiewa jew huma involuti f'xi tip ta' attività agrikola.</p>
Storja u żvilupp
<p>L-Imġarr għandu żewġ siti preistoriċi importanti: <ref target="https://mt.wikipedia.org/wiki/Tempji_Ta'_Ħaġrat">Ta' Ħaġrat</ref>, li għadu fi stat tajjeb ta' konservazzjoni, li jinsab fiż-żona ħdejn iċ-ċentru tar-raħal; <ref target="https://mt.wikipedia.org/wiki/Ta'_Skorba">Ta' Skorba</ref>, skavat fl-1963, li jinsab barra l-villaġġ.</p>
<p>L-istorja tal-Imġarr hija dik ta' komunità tal-biedja minn diversi familji mill-I<ref target="https://mt.wikipedia.org/wiki/Mdina">mdina</ref>. Mgiarro ngħatat mir-<ref target="https://mt.wikipedia.org/wiki/Monarki_ta'_Napli_u_Sqallija">Re ta' Sqallija</ref> lill-familja Inguanez, u maż-żmien kienet mibjugħa lill-familja Falsone. Maż-żmien, l-art kienet maqsuma u mogħtija lid-dixxendenti.</p>
<p>Illum l-Imġarr kiber sew, għalkemm għadu meqjus baħal raħal, pajjiż b'arja nadifa friska bogħod mill-ibliet industrijali ewlenin ta 'Malta.</p>
<p>Inħawi tal-Imġarr qegħdin iħaddnu żoni diversi bħall-<ref target="https://mt.wikipedia.org/wiki/Binġemma">Binġemma</ref>, <ref target="https://mt.wikipedia.org/wiki/Wardija">Wardija</ref>, <ref target="https://mt.wikipedia.org/wiki/Fomm_ir-Riħ">Fomm ir-Riħ</ref>, Għajn Tuffieha u l-Bajja tal-<ref target="https://mt.wikipedia.org/wiki/Ġnejna">Ġnejna</ref>. L-Imġarr huwa post ta' waqfien popolari għall-persuni fil-kampanja tagħha u għal dawk li jivvjaġġaw bil-karozzi għall-bajjiet fil-qrib. L-<ref target="https://mt.wikipedia.org/wiki/Skola_San_Anton">Iskola San Anton</ref> hija skola privata li tinsab fi ħdan wieħed mill-widien xeniċi tal-Imġarr.</p>
Knisja

<p>Kien biss fil-bidu tas-seklu 20 li l-Imġarr bnew il-parroċċa tagħhom u l-knisja lesta għal kollox. Il-knisja għandha waħda mill-akbar koppli fid-dinja, wara tal-knisja tal-<ref target="https://mt.wikipedia.org/wiki/Mosta">Mosta</ref>. Il-forma unika, dik tal-koppla ovali, hija attribwita mill-fondi estensivi miġbura mill-bejgħ tal-prodott tal-bajd lokalment: aktar minn 300,000 kienu mibjugħa fl-għajnuna tal-proġett.</p>
<p>Il-knisja parrokkjali ta' <ref target="https://mt.wikipedia.org/wiki/Santa_Marija">Santa Marija</ref> (l-Assunta) hija kopja minjatura tar-Rotunda Mosta. Il-bini tagħha beda fl-1912 u l-kien jiddependi fuq ix-xogħol volontarju u fuq il-kontribuzzjonijiet ġenerużi miksuba mill-parruċċani mill-bejgħ ta' prodotti tal-biedja. Minkejja l-isforzi kollha biex iħaffu x-xogħol, il-bini ma tlestiex qabel l-1946.</p>
<p>Il-knisja tinsab fuq art għolja u z-zuntier elevat tagħha għandu veduta tal-għelieqi u l-għoljiet tal-madwar. Fl-Imġarr għad hemm ħafna djar fit-toroq dojoq madwar il-knisja. Bini modern u proprjetà tad-djar huma żidiet ġodda għar-raħal.</p>
Il-Kunsill Lokali tal-Imġarr
<p>Il-membri attwali tal-kunsill lokali tal-Imġarr huma:</p>
<list type="unordered"><item>Vella Paul (Sindku - PN)</item>
<item>Vella Wistin (Vici-Sindku - PN)</item>
<item>Gauci Clayton (PL)</item>
<item>Borg Busuttil Tiziana (PL)</item>
<item>Muscat Odette (PN)</item></list>
Żoni fl-Imġarr
<list type="unordered"><item>Abatija</item>
<item>Ballut</item>
<item>Binġemma</item>
<item>Binġemma Gap</item>
<item>Dar il-Ħamra</item>
<item>Darrenzi</item>
<item>Dwejra</item>
<item>Fawwara</item>
<item><ref target="https://mt.wikipedia.org/wiki/Fomm_ir-Riħ">Fomm ir-Riħ</ref></item>
<item>Ġnejna Bay</item>
<item><ref target="https://mt.wikipedia.org/wiki/Għajn_Tuffieħa">Għajn Tuffieħa</ref></item>
<item>Għemieri</item>
<item>Ħanxara</item>
<item>Ħotba ta' San Martin</item>
<item>Iċ-Ċagħaq</item>
<item>Iċ-Ċarċar</item>
<item>Id-Dahar</item>
<item>Il-Għalqa</item>
<item>L-Imselliet</item>
<item>L-Iskorvit</item>
<item>Lippija</item>
<item>Misraħ Miet</item>
<item>Ras il-Pellegrin</item>
<item>Ras il-Wied</item>
<item>Skorba</item>
<item>Ta' Mrejnu</item>
<item>Ta' Tewma</item>
<item>Ta' l-Għajn</item>
<item>Ta' Qarawas</item>
<item>Tal-Faċċol</item>
<item>Tal-Ħżejjen</item>
<item>Tal-Palma</item>
<item>Tal-Qanfud</item>
<item>Tar-Ragħad</item>
<item>Tas-Santi</item>
<item>Wied Santi</item>
<item>Wied tal-Ġnejna</item>
<item>Wied ta' l-Imselliet</item>
<item>Żebbiegħ</item></list>
<p>
Koordinati: <ref target="https://tools.wmflabs.org/geohack/geohack.php?pagename=Il-Pa%C4%A1na_prin%C4%8Bipali&amp;params=35_55_11_N_14_21_59_E_type:city">35°55′11″N 14°21′59″E﻿ / ﻿35.91972°N 14.36639°E﻿ / 35.91972; 14.36639</ref>
</p>


Ħoloq esterni
<list type="unordered"><item><ref target="http://www.imgarr.com/">Avvenimenti, Kultura u Wirt tal-Imġarr</ref></item>
<item><ref target="http://www.mgarr.gov.mt/">Kunsill Lokali tal-Imġarr</ref></item>
<item><ref target="http://www.lejlamgarrija.com/">Festival Annwali li ssir fl-Imġarr</ref></item></list>
</text></body></html>