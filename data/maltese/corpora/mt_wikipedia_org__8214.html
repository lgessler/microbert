<html><body><text id="wikipedia_mt_wikipedia_org__8214.html" ns="0" revid="249800" sourceurl="https://mt.wikipedia.org/wiki/Nemanja_Vidi%C4%87" title="Nemanja Vidić" type="wikipedia">Nemanja Vidić
<p><hi rend="bold">Nemanja Vidić</hi> (bis-<ref target="https://mt.wikipedia.org/wiki/Lingwa_Serba">Serb</ref>: Немања Видић; <ref target="https://mt.wikipedia.org/wiki/Titovo_Užice">Titovo Užice</ref>, <ref target="https://mt.wikipedia.org/wiki/21_ta'_Ottubru">21 ta' Ottubru</ref>, <ref target="https://mt.wikipedia.org/wiki/1981">1981</ref>) huwa eks-plejer tal-<ref target="https://mt.wikipedia.org/wiki/Futbol">futbol</ref> mis-<ref target="https://mt.wikipedia.org/wiki/Serbja">Serbja</ref>, u fforma parti mit-<ref target="https://mt.wikipedia.org/wiki/Tim_nazzjonali_tal-futbol_tas-Serbja">tim nazzjonali Serb</ref> bejn l-2002 u l-2011.</p>
Karriera
Bidu tal-karriera
<p>Vidić beda l-futbol f'età ta' 7 snin , flimkien ma' ħuh Dušan, mat-tim lokali ta' <ref target="https://mt.wikipedia.org/wiki/FK_Jedinstvo_Putevi">Jedinstvo Užice</ref>. Hu għamel progress kbir, u mexa mat-tim ta' <ref target="https://mt.wikipedia.org/wiki/Sloboda_Užice">Sloboda Užice</ref> f'età ta' tnax-il sena.<ref target="https://mt.wikipedia.org/wiki/Il-Paġna_prinċipali#cite_note-glas-1">[1]</ref></p>
Red Star
<p>Sentejn u nofs wara, f'għeluq il-ħmistax-il sena, <ref target="https://mt.wikipedia.org/wiki/Red_Star_Belgrade">Red Star Belgrade</ref> kisbu lil Vidić għas-sistemà taż-żgħażagħ. Hu beda l-karriera professjonista tiegħu b'self għal staġun mat-tim ta' <ref target="https://mt.wikipedia.org/wiki/Spartak_Subotica">Spartak Subotica</ref> fis-sena 2000. Hu reġa' rritorna ma' Red Star Belgrade wara s-sena ta' self, fejn lagħab regularment fl-aqwa serje tal-<ref target="https://mt.wikipedia.org/wiki/SuperLiga_Serba">Yugoslav League</ref>. Hu rebaħ it-<ref target="https://mt.wikipedia.org/wiki/Tazza_Jugożlava">Tazza Jugożlava</ref> fl-2001–02 ma' Red Star. Vidić mal-ewwel kiseb il-faxxa ta' <ref target="https://mt.wikipedia.org/wiki/Kaptan_(futbol)">kaptan</ref>, u matul it-tliet snin ta' kaptan, hu skorja tnax-il gowl f'67 logħba, u spiċċa l-karriera ma' Red Star Belgrade fuq nota pożittiva billi wassal lill-klabb għal doppjetta domestika. Hu rebaħ l-kampjonat tas-<ref target="https://mt.wikipedia.org/wiki/Serbja_u_Montenegro">Serbja u Montenegro</ref> 2004 u t-<ref target="https://mt.wikipedia.org/wiki/Tazza_Serba_(futbol)">Tazza tas-Serbja u Montenegro</ref> ma' Red Star Belgrade, u f'Lulju tal-2004, hu ngħaqad mat-tim tal-<ref target="https://mt.wikipedia.org/wiki/Premier_League_Russu">kampjonat Russu</ref> <ref target="https://mt.wikipedia.org/wiki/FC_Spartak_Moscow">Spartak Moscow</ref>. Id-dettalji tat-trasferiment ma kinux magħrufa imma kien rappurat li Vidić sar l-aktar difensur għoli fl-istorja tal-Premier League Russu.</p>
Manchester United
<p>Wara li lagħab staġun ma' Spartak Moscow, Vidić iffirma ma' <ref target="https://mt.wikipedia.org/wiki/Manchester_United_FC">Manchester United</ref> għal somma ta' madwar <ref target="https://mt.wikipedia.org/wiki/Lira_sterlina">£</ref>7 miljun fil-5 ta' Jannar 2006;<ref target="https://mt.wikipedia.org/wiki/Il-Paġna_prinċipali#cite_note-bbc-2">[2]</ref> sentejn u nofs wara li Manchester United irrapurtaw interess fih. Hu kien mogħti n-numru 15 u ddebutta ma' Manchester United bħala sostitut għal <ref target="https://mt.wikipedia.org/wiki/Ruud_Van_Nistelrooy">Ruud Van Nistelrooy</ref> fl-aħħar minuti tar-rebħa ta' United kontra <ref target="https://mt.wikipedia.org/wiki/Blackburn_Rovers_FC">Blackburn Rovers</ref> fit-tieni leg tas-semi-finali tal-<ref target="https://mt.wikipedia.org/wiki/Football_League_Cup">Carling Cup</ref> fil-25 ta' Jannar 2006.</p>
<p>Matul l-istaġun 2006–07, Vidić ifforma koppja ma' <ref target="https://mt.wikipedia.org/wiki/Rio_Ferdinand">Rio Ferdinand</ref> fiċ-ċentru tad-difiża u stabbilixxa lilu nnifsu mal-ewwel tim. Vidić skorja l-ewwel gowl għal Manchester United fl-14 ta' Ottubru 2006 kontra <ref target="https://mt.wikipedia.org/wiki/Wigan_Athletic_FC">Wigan Athletic</ref> - United ħarġu 3-1 rebbieħa. L-ewwel gowl tiegħu f'<ref target="https://mt.wikipedia.org/wiki/Old_Trafford">Old Trafford</ref> kien fir-rebħa ta' 3–0 kontra <ref target="https://mt.wikipedia.org/wiki/Portsmouth_FC">Portsmouth</ref> fl-4 ta' Novembru. L-ewwel gowl fiċ-<ref target="https://mt.wikipedia.org/wiki/UEFA_Champions_League">Champions League</ref> għal Manchester United kien kontra <ref target="https://mt.wikipedia.org/wiki/SL_Benfica">SL Benfica</ref> fis-6 ta' Diċembru, waqt il-fażi tal-gruppi; partita fejn United ħarġu 3–1 rebbieħa.</p>
<p>Vidić kiser l-għadma tal-ispalla waqt il-partita kontra <ref target="https://mt.wikipedia.org/wiki/Blackburn_Rovers_FC">Blackburn Rovers</ref> fil-31 ta' Marzu 2007, u ma kien barra mill-azzjoni għal madwar xahar. Vidić irritorna lura biex jaffaċċja lil <ref target="https://mt.wikipedia.org/wiki/AC_Milan">AC Milan</ref> f'<ref target="https://mt.wikipedia.org/wiki/San_Siro">San Siro</ref> fit-2 ta' Mejju, f'logħba fejn Manchester United ħarġu telliefa 3–0, u b'hekk sfaw eliminati miċ-Champions League, b'riżultat aggregat ta' 5–3. Minkejja dan kollu, hu rnexxielu jagħmel prestazzjoni solida tliet ijiem wara meta United affaċċjaw lil <ref target="https://mt.wikipedia.org/wiki/Manchester_City_FC">Manchester City</ref> fis-<ref target="https://mt.wikipedia.org/wiki/City_of_Manchester_Stadium">City of Manchester Stadium</ref>. United rebħu 1–0 u t-titlu tal-Premier League kien assigurat ġurnata wara meta <ref target="https://mt.wikipedia.org/wiki/Chelsea_FC">Chelsea</ref> spiċċaw pari mat-tim ta' <ref target="https://mt.wikipedia.org/wiki/Arsenal_FC">Arsenal</ref> fl-Emirates.</p>
<p>Hu hu rikonoxxut bħala wieħed mill-aqwa difensuri tal-Premiership u l-<ref target="https://mt.wikipedia.org/wiki/Ewropa">Ewropa</ref>. Imlaqqam "Vida" minn sħabu tat-tim,<ref target="https://mt.wikipedia.org/wiki/Il-Paġna_prinċipali#cite_note-3">[3]</ref> hu hu magħruf għall-abilità kbira fid-daqqiet tar-ras kemm fid-difiża u anki fuq l-attakk, kif ukoll għall-preżenza fiżika tiegħu u l-bravura tiegħu. Minħabba dan, hu hu ħafna drabi mqabbel ma' difensur li kien jilgħab ma' Manchester United, <ref target="https://mt.wikipedia.org/wiki/Steve_Bruce">Steve Bruce</ref>, minħabba li għandhom karatteristiċi simili.</p>
<p>Vidić, fl-2005 rebaħ l-unur tal-Plejer tas-Sena tas-Serbja li jilgħab barra minn pajjiżu, meta kien qed jilgħab għal Spartak Moscow, wara sondaġġ mill-kaptani tas-sittax-il klabb tal-kampjonat Serb li hu organizzat kull sena mill-gazzetta <ref target="https://mt.wikipedia.org/wiki/Večernje_novosti">Večernje novosti</ref>. Hu rċieva dan l-unur ukoll fl-2007, meta kien qed jilgħab ma' Manchester United. Hu kien imsemmi fost it-Tim tas-Sena tal-Premiership 2006–07 flimkien ma' seba plejers oħra ta' United. Kien imsemmi ukoll fil-31 ta' Awissu 2007 għad-<ref target="https://mt.wikipedia.org/wiki/Unuri_għall-klabbs_tal-UEFA">Difensur tas-Sena tal-UEFA</ref>, u kien ukoll magħżul fil-25 ta' Settembru 2007, għall-unur tal-plejer tal-<ref target="https://mt.wikipedia.org/wiki/FIFPro_World_XI">FIFPro World XI</ref>.</p>
<p>Fit-8 ta' Novembru, Vidić iffirma estenzjoni tal-kuntratt għal sentejn, fejn b'hekk se jżommu mal-klabb ta' Manchester United sas-sena 2012.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref></p>
Internazzjonali
<p>Hu għamel id-debutt internazzjonali fit-12 ta' Ottubru 2002, kontra l-<ref target="https://mt.wikipedia.org/wiki/Tim_nazzjonali_tal-futbol_tal-Italja">Italja</ref> fil-fażi ta' kwalifikazzjoni tal-<ref target="https://mt.wikipedia.org/wiki/Kampjonati_Ewropej_tal-Futbol_2004">Kampjonati Ewropej 2004</ref>. Vidić kien parti mid-difiża tas-<ref target="https://mt.wikipedia.org/wiki/Tim_nazzjonali_tal-futbol_tas-Serbja_u_Montenegro">Serbja u Montenegro</ref> magħrufa aħjar bħala l-"Famużi Erbgħa", flimkien ma' <ref target="https://mt.wikipedia.org/wiki/Mladen_Krstajić">Mladen Krstajić</ref>, <ref target="https://mt.wikipedia.org/wiki/Ivica_Dragutinović">Ivica Dragutinović</ref> u <ref target="https://mt.wikipedia.org/wiki/Goran_Gavrančić">Goran Gavrančić</ref>. Id-difiża tal-"Famużi Erbgħa"<ref target="https://mt.wikipedia.org/wiki/Il-Paġna_prinċipali#cite_note-bbc-2">[2]</ref> laqqtu biss gowl wieħed matul l-għaxar partiti tal-fażi ta' kwalifikazzjoni għat-<ref target="https://mt.wikipedia.org/wiki/Tazza_tad-Dinja_tal-Futbol_2006">Tazza tad-Dinja 2006</ref>, l-aqwa rekord difensiv minn tim kwalifikat. Vidić lagħab parti importanti fl-aħħar partita ta' kwalifikazzjoni, kontra l-<ref target="https://mt.wikipedia.org/wiki/Tim_nazzjonali_tal-futbol_tal-Bożnija_u_Ħerżegovina">Bożnija u Ħerżegovina</ref>. Is-Serbja u Montenegro rebħu 1–0 u assiguraw il-kwalifikazzjoni, minkejja li Vidić laqqat karta ħamra ħames minuti qabel it-tmiem. Vidić tilef l-ewwel partita tas-Serbja u Montenegro fil-fażi tal-gruppi tat-Tazza tad-Dinja kontra l-<ref target="https://mt.wikipedia.org/wiki/Tim_nazzjonali_tal-futbol_tal-Olanda">Olanda</ref> minħabba l-karta l-ħamra li kien laqqat fl-aħħar logħba ta' kwalifikazzjoni, u fit-12 ta' Ġunju 2006 hu weġġa' l-ligament tal-irkoppa x-xellugija matul it-taħriġ u ma lagħab l-ebda logħba tat-Tazza tad-Dinja 2006.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref> Wara t-Tazza tad-Dinja 2006, Vidić irrapreżenta lit-tim nazzjonali l-ġdid tas-<ref target="https://mt.wikipedia.org/wiki/Tim_nazzjonali_tal-futbol_tas-Serbja">Serbja</ref>.</p>
Statistika

<p>Korretti sas-16 ta' Mejju 2009<ref target="https://mt.wikipedia.org/wiki/Il-Paġna_prinċipali#cite_note-7">[7]</ref></p>
Unuri
Klabb
Red Star Belgrade
<list type="unordered"><item><ref target="https://mt.wikipedia.org/wiki/Tazza_Jugożlava">Tazza Jugożlava</ref>: 2002</item>
<item><ref target="https://mt.wikipedia.org/wiki/SuperLiga_Serba">SuperLiga Serba</ref>: 2004</item>
<item><ref target="https://mt.wikipedia.org/wiki/Tazza_Serba_(futbol)">Tazza tas-Serbja u Montenegro</ref>: 2004</item></list>
Manchester United
<list type="unordered"><item><ref target="https://mt.wikipedia.org/wiki/Premier_League">Premier League</ref>: 2006–07, 2007–08, 2008–09, 2010–11, 2012–13</item>
<item><ref target="https://mt.wikipedia.org/wiki/Football_League_Cup">Football League Cup</ref>: 2005–06, 2008–09, 2009–10</item>
<item><ref target="https://mt.wikipedia.org/wiki/UEFA_Champions_League">UEFA Champions League</ref>: 2007–08</item>
<item><ref target="https://mt.wikipedia.org/wiki/FA_Community_Shield">FA Community Shield</ref>: 2007, 2008, 2010, 2011, 2013</item>
<item><ref target="https://mt.wikipedia.org/wiki/Tazza_tad-Dinja_tal-Futbol_tal-Klabbs">Tazza tad-Dinja tal-Klabbs</ref>: 2008</item></list>
Individwali
<list type="unordered"><item>Plejer tas-Sena tas-Serbja: 2005, 2008</item>
<item><ref target="https://mt.wikipedia.org/wiki/Tim_tas-Sena_tal-PFA">Tim tas-Sena tal-PFA</ref>: 2006–07, 2007–08, 2008–09</item>
<item>Plejer tax-Xahar tal-Premier League: Jannar 2009</item>
<item>Plejer tal-iStaġun tal-Barclays: 2008–09</item></list>


Ħoloq esterni
<list type="unordered"><item><ref target="http://www.nemanjavidic.com/">Sit uffiċjali</ref></item>
<item><ref target="https://www.soccerbase.com/players/player.sd?player_id=26738">Il-Paġna prinċipali</ref> fuq Soccerbase</item></list>
</text></body></html>