<html><body><text id="wikipedia_mt_wikipedia_org__19069.html" ns="0" revid="245338" sourceurl="https://mt.wikipedia.org/wiki/Gianpaolo_Bellini" title="Gianpaolo Bellini" type="wikipedia">Gianpaolo Bellini
<p><hi rend="bold">Gianpaolo Bellini</hi> (<ref target="https://mt.wikipedia.org/wiki/Sarnico">Sarnico</ref>, <ref target="https://mt.wikipedia.org/wiki/27_ta'_Marzu">27 ta' Marzu</ref> <ref target="https://mt.wikipedia.org/wiki/1980">1980</ref>) huwa <ref target="https://mt.wikipedia.org/wiki/Futbol">futboler</ref> <ref target="https://mt.wikipedia.org/wiki/Italja">Taljan</ref> li jilgħab bħala <ref target="https://mt.wikipedia.org/wiki/Difensur">difensur</ref> mal-<ref target="https://mt.wikipedia.org/wiki/Atalanta_BC">Atalanta</ref>. Mal-klabb Atalantin ġabar l-ikbar numru ta' dehriet uffiċjali.</p>
Karriera
<p>Bellini twieled ġewwa <ref target="https://mt.wikipedia.org/wiki/Sarnico">Sarnico</ref>, <ref target="https://mt.wikipedia.org/wiki/Provinċja_ta'_Bergamo">provinċja ta' Bergamo</ref>, u qatta' l-karriera kollha tiegħu ma' <ref target="https://mt.wikipedia.org/wiki/Atalanta_BC">Atalanta</ref>. Huwa lagħab l-ewwel logħba tiegħu fil-kampjonat fil-11 ta' April 1999, fil-konfront mis-<ref target="https://mt.wikipedia.org/wiki/Serie_B">Serie B</ref> kontra <ref target="https://mt.wikipedia.org/wiki/Hellas_Verona_FC">Verona</ref>. Dak l-istaġun lagħab 4 logħbiet.</p>
<p>Wara ħafna snin jilgħab bħala difensur xellugi, il-kowċ <ref target="https://mt.wikipedia.org/wiki/Stefano_Colantuono">Stefano Colantuono</ref> fl-istaġun 2009–10 beda jilgħabu fuq il-faxxa l-leminija. Fis-26 ta' Lulju, 2010, Bellini u Manfredini ġeddew il-kuntratt tagħhom mal-klabb għal erba' snin oħra.</p>
Internazzjonali
<p>Flimkien ma ' <ref target="https://mt.wikipedia.org/wiki/Cesare_Natali">Cesare Natali</ref>, sieħbu tat-tim, kienu imsejħa għall-<ref target="https://mt.wikipedia.org/wiki/Kampjonati_Ewropej_tal-Futbol_ta'_taħt_il-21_sena_2002">Kampjonati Ewropej Under-21 2002</ref>. Huwa lagħab żewġ logħbiet f'din il-kompetizzjoni.</p>
Unuri
Klabb
<p> <hi rend="bold">Atalanta</hi></p>
<list type="unordered"><item><ref target="https://mt.wikipedia.org/wiki/Serie_B">Serie B</ref>: 2005–06, 2010–11</item></list>
Ħoloq esterni
<list type="unordered"><item>(IT)  <ref target="http://www.atalanta.it/site/team-staff/team/bellini-gianpaolo.html">Profil</ref> fuq il-websajt ta' Atalanta BC</item>
<item>(IT)  <ref target="http://www.figc.it/nazionali/DettaglioConvocato?codiceConvocato=2052&amp;squadra=2">Gianpaolo Bellini</ref> fuq FIGC.it</item></list>
</text></body></html>