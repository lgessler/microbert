<html><body><text id="wikipedia_mt_wikipedia_org__23276.html" ns="0" revid="258492" sourceurl="https://mt.wikipedia.org/wiki/2016" title="2016" type="wikipedia">2016<p>L-2016 hija sena biżestili u hija s-Sena Internazzjonali tal-Piżelli.</p>
Jannar
<list type="unordered"><item>1: Tidħol fis-seħħ il-liġi tal-finanzjament tal-Partiti, biex tissaħħaħ it-trasparenza fil-politika. Issir illegali li l-partiti politiċi jirċievu donazzjoni ta’ iktar minn €40,000 f’sena mill-istess donatur bħalma hi llegali wkoll li jirċievu donazzjoni ta’ €50 jew aktar minn persuna anonima u donazzjoni ta’ €500 jew iktar minn donatur li jkun magħruf mal-partit imma li jagħti d-donazzjoni bil-kundizzjoni li ismu ma jiġix żvelat lil terzi persuni.</item>
<item>1: Il-Gvern Malti jibda l-Proġett Pilota tal-Live In Carers għall-anzjani. Mil-lum 12,000 anzjan bdew igawdu minn żieda fil-pensjoni.</item>
<item>3: Wara l-eżekuzzjoni tal-mexxej reliġjuż Xiita Nimr al-Nimr, l-Għarabja Sawdita twaqqaf ir-relazzjonijiet mal-Iran.</item>
<item>6: Il-Korea ta' Fuq tagħmel esperiment nukleari bil-bomba tal-idroġenu li jagħmel theżżiża ta' 5.1. Dan iġib kundanni internazzjonali.</item>
<item>8: Joaquín Guzmán, wieħed mill-akbar traffikanti tad-droga fid-dinja, jinqabad mill-ġdid wara li kien ħarab minn ħabs ta' sigurtà massima.</item>
<item>8: In-New York Times tpoġġi lil Malta fit-tielet post bħala pajjiż li tajjeb wieħed iżur din is-sena.</item>
<item>9: Il-Knisja Maltin tikkonkludi l-istħarriġ dwar l-allegati dehriet, messaġġi u fenomeni mistiċi marbuta ma' <ref target="https://mt.wikipedia.org/wiki/Anġelik_Caruana">Anġelik Caruana</ref> f'Borġ in-Nadur u tgħid li l-allegati fenomeni, "mhumiex ġejjin minn Alla u għalhekk, m'għandhomx oriġini sopranaturali." F'digriet l-Arċisqof jordna "lill-Presbiteri, lir-Reliġjużi Rġiel u Nisa, lill-Katekisti u lill-Insara Fidili kollha biex ma jippromovux, bl-ebda mod, l-imsemmija allegati dehriet, allegati messaġġi, u allegati fenomeni mistiċi oħrajn."</item>
<item>11: <ref target="https://mt.wikipedia.org/wiki/Lionel_Messi">Lionel Messi</ref> jirbaħ il-ħames Ballun tad-Deheb tal-FIFA.</item>
<item>16: L-Aġenzija Internazzjonali tal-Enerġija Atomika tħabbar li l-Iran żmantella b'mod adegwat il-programm tiegħu tal-armi nukleari, biex b'hekk in-Nazzjonijiet Magħquda ineħħu s-sanzjonijiet minn fuq l-Iran mill-ewwel.</item>
<item>16: Raġel Malti magħruf fi ċrieki ta' kriminalità jinqatel b'bomba li kienet ġewwa l-karozza tiegħu.</item>
<item>17: Folla tipprotesta kontra l-fatt li grupp ta' Musulmani kienu qed jitolbu barra faċċata l-Knisja tal-Imsida.</item>
<item>20: <ref target="https://mt.wikipedia.org/wiki/Michael_Falzon">Michael Falzon</ref> jirriżenja minn Segretarju Parlamentali għall-Ippjanar wara li ħareġ ir-rapport tal-Awditur Ġenerali fuq l-espropjazzjoni tal-propjetà ta' Gaffarena.</item>
<item>21: Il-Prim Ministru <ref target="https://mt.wikipedia.org/wiki/Joseph_Muscat">Joseph Muscat</ref> jiftaħ kawża l-Qorti biex jieħu lura l-propjetà li ngħatat lil Gaffarena. <ref target="https://mt.wikipedia.org/wiki/Deborah_Schembri">Deborah Schembri</ref> tinħatar Segretarju Parlamentari.</item>
<item>22: Il-parti tal-Lvant tal-Istati Uniti milquta mit-tempesta Jonas li tħalli diversi vittmi.</item>
<item>26: <ref target="https://mt.wikipedia.org/wiki/Hassan_Rouhani">Hassan Rouhani</ref> isir l-ewwel President tal-Iran li jżur il-Vatikan.</item>
<item>28: Il-WHO tħabbar li faqqgħet l-epidemija tal-virus Zika.</item>
<item>30: <ref target="https://mt.wikipedia.org/wiki/Toni_Abela">Toni Abela</ref> jiġi nnominat mill-Prim Ministru <ref target="https://mt.wikipedia.org/wiki/Joseph_Muscat">Joseph Muscat</ref> biex iservi bħala membru tal-Qorti Ewropea tal-Awdituri.</item>
<item>31: Attentat triplu mill-IS f'Damasku jħalli 60 mejta u mija feruti.</item></list>
<p><hi rend="bold">Tul dan ix-xahar mietu:</hi></p>
<list type="unordered"><item>10: <ref target="https://mt.wikipedia.org/wiki/David_Bowie">David Bowie</ref>, kantawtur u attur Ingliż</item>
<item>14: Alan Rickman, attur u direttur Ingliż</item>
<item>19: Ettore Scola, direttur tal-films Taljan</item>
<item>31: Terry Wogan, xandar Ingliż-Irlandiż</item></list>
Frar
<list type="unordered"><item>6: Terremot fit-Tajwan iħalli mill-inqas 116-il ruħ mejta.</item>
<item>7: Il-<ref target="https://mt.wikipedia.org/wiki/Korea_ta'_Fuq">Korea ta' Fuq</ref> tispara fl-ispazju long-range rocket, biex hekk tikser ħafna trattati tan-Nazzjonijiet Magħquda u tiġbed kundanni minn madwar id-dinja kollha.</item>
<item>9: <ref target="https://mt.wikipedia.org/wiki/Donald_Trump">Donald Trump</ref> jirbaħ l-Elezzjonijiet Primarji tar-Repubblikani ta' New Hampshire u jibda jidher li se jkun hu l-kandidat tar-Repubblikani għall-elezzjonijiet presidenzjali li se jsiru f'Novembru.</item>
<item>11: Jiġi skopert il-mewġ gravitazzjonali li kien preveda <ref target="https://mt.wikipedia.org/wiki/Albert_Einstein">Albert Einstein</ref> bit-teorija tiegħu tar-relattività.</item>
<item>12: <ref target="https://mt.wikipedia.org/wiki/Papa_Franġisku">Papa Franġisku</ref> u l-Patrijarka Kirill ta' Moska jiffirmaw dikjarazzjoni ekumenika f'Kuba, f'laqgħa storika bla ebda preċedent.</item>
<item>16: Papa Franġisku jikkritika lil Donald Trump u jgħid li <hi rend="italic">"Persuna li ħsiebha biss biex tibni l-ħitan, ikunu fejn ikunu, u mhux biex tibni l-pontijiet, mhijiex Nisranija. Dan mhuwiex il-Vanġelu."</hi></item>
<item>20: Il-Knisja Kattolika f'Malta toħroġ position paper fuq l-hekk imsejħa "conversion therapy" tal-persuni omosesswali li tqajjem ħafna reazzjonijiet negattivi.</item>
<item>21: Il-Prim Ministru Joseph Muscat jattakka l-pożizzjoni meħduda mill-kumitat tal-Knisja dwar il-"conversion therapy".</item></list>
<list type="unordered"><item>25: <ref target="https://mt.wikipedia.org/wiki/Konrad_Mizzi">Konrad Mizzi</ref> jinħatar Deputat Mexxej għall-Affarijiet tal-<ref target="https://mt.wikipedia.org/wiki/Partit_Laburista_(Malta)">Partit Laburista</ref>, wara li <ref target="https://mt.wikipedia.org/wiki/Toni_Abela">Toni Abela</ref> ġie nnominat mill-Prim Ministru għal membru tal-Qorti Ewropea tal-Awdituri.</item>
<item>26: Gianni Infantino, Żvizzeru, jiġi elett President tal-FIFA.</item>
<item>27: Isir ftehim ta' waqfien fil-ġlied fis-Sirja bejn l-Istati Uniti u r-Russja.</item>
<item>29: Malta jkollha l-iktar xitwa niexfa f'ħamsin sena. Minn Diċembru sa Frar tagħmel biss 76 mm xita, u fi Frar ma tagħmel kważi xejn.</item></list>
<p><hi rend="bold">Tul dan ix-xahar mietu:</hi></p>
<list type="unordered"><item>6: Joseph Spiteri, eks Ministru Nazzjonalista tal-Industrija fis-snin sittin.</item>
<item>16: Boutros Boutros Ghali, eks Segretarju Ġenerali tan-Nazzjonijiet Magħquda.</item>
<item>19: <ref target="https://mt.wikipedia.org/wiki/Umberto_Eco">Umberto Eco</ref>, filosfu u awtur Taljan.</item>
<item>19: <ref target="https://mt.wikipedia.org/wiki/Harper_Lee">Harper Lee</ref>, kittieba Amerikana.</item></list>
Marzu
<list type="unordered"><item>2: Il-Prim Imħallef <ref target="https://mt.wikipedia.org/wiki/Silvio_Camilleri">Silvio Camilleri</ref>, li kien nominat għal Imħallef fil-Qorti Ġenerali tal-Unjoni Ewropea ma jinstabx li jissodisfa l-kwalifiki meħtieġa minn panel ta’ esperti skont kif tirrikjedi il-liġi tal-UE biex iservi bħala Imħallef f’din il-Qorti. Minfloku, il-Gvern iħabbar li se jinnomina lill-Professur <ref target="https://mt.wikipedia.org/wiki/Peter_Xuereb">Peter Xuereb</ref>.</item>
<item>4: Fil-Jemen, grupp ta’ rġiel armati jagħmlu attakk terroristiku fuq dar tal-mistrieħ għall-anzjani u persuni b’diżabilità mmexxija mill-Missjunarji tal-Karità, is-sorijiet ta’ <ref target="https://mt.wikipedia.org/wiki/Madre_Tereża_ta'_Kalkutta">Madre Tereża ta’ Kalkutta</ref>, u joqtlu erba’ sorijiet u ħdax-il persuna oħra. </item>
<item>5: Rapport nazzjonali tal-Eurobarometer juri li 85% tal-Maltin huma sodisfatti bil-mod ta' kif qed tevolvi l-ekonomija Maltija, li jpoġġi lil Malta fit-tieni post fost it-28 Membru Stat. Il-Gvern Malti jgawdi 51% tal-fiduċja tal-poplu Malti, b'kuntrast għal 27% tal-Ewropej li għandhom fiduċja fil-Gvernijiet rispettivi tagħhom.</item>
<item>6: Il-<ref target="https://mt.wikipedia.org/wiki/Partit_Nazzjonalista_(Malta)">Partit Nazzjonalista</ref> jorganizza protesta nazzjonali kontra l-korruzzjoni fil-Belt Valletta.</item>
<item>12: Stħarriġ tal-opinjoni pubblika, tal-programm Xarabank, juri li l-Prim Ministru <ref target="https://mt.wikipedia.org/wiki/Joseph_Muscat">Joseph Muscat</ref> igawdi vantaġġ ta' 10.7% fil-fiduċja tan-nies fuq il-Kap tal-Oppożizzjoni, <ref target="https://mt.wikipedia.org/wiki/Simon_Busuttil">Simon Busuttil</ref>.</item>
<item>13: Bomba tisplodi f'Ankara, il-kapitali tat-Turkija, u toqtol 32 ruħ.</item>
<item>14: Ir-Russja tħabbar li se tieqaf mill-intervent tagħha fis-Sirja.</item>
<item>15: In-nomina ta' Toni Abela għal membru tal-Qorti tal-Awdituri tiġi miċħuda mill-Kumitat finanzjarju tal-Parlament Ewropew.</item>
<item>18: Jiġi arrestat fi Brussel l-awtur tal-attentati ta' Pariġi ta' Novembru 2015.</item>
<item>21: Il-President Amerikan <ref target="https://mt.wikipedia.org/wiki/Barack_Obama">Barack Obama</ref> jibda żjara storika f'Kuba, l-ewwel żjara fi 88 sena.</item>
<item>22: Tliet splużjonijiet ko-ordinati fil-Belġju joqtlu mill-inqas 32 ruħ u jferu 250. L-IS tieħu r-responsabbiltà tal-attakki.</item>
<item>23: Il-<ref target="https://mt.wikipedia.org/wiki/Partit_Nazzjonalista_(Malta)">Partit Nazzjonalista</ref> jniedi sistema ta' ċedoli, fejn persuni jiġu mħajra jsellfu flus lill-partit, sistema kkritikata ħafna mill-<ref target="https://mt.wikipedia.org/wiki/Partit_Laburista_(Malta)">Partit Laburista</ref>.</item>
<item>24: L-eks mexxej Serb Radovan Karadzic jingħata 40 sena ħabs wara li nstab ħati ta' ġenoċidju fil-gwerra tal-Bożnja.</item>
<item>27: Bomba suiċida f''<ref target="https://mt.wikipedia.org/wiki/Lahore">Lahore</ref>, Pakistan, li kellha fil-mira l-Insara li kienu qegħdin jiċċelebraw l-Għid, toqtol mill-inqas 74 ruħ u tferi iktar  minn 340.</item>
<item>27: L-Armata Sirjana tieħu mill-ġdid Palmira minn taħt idejn l-IS.</item></list>
<p><hi rend="bold">Tul dan ix-xahar mietu:</hi></p>
<list type="unordered"><item>3: Berta Caceres, ambjentalista mill-Ħonduras u mexxejja indiġena tinqatel.</item>
<item>6: L-Arċisqof Malti <ref target="https://mt.wikipedia.org/wiki/Paul_Giglio">Paul Giglio</ref>, Nunzju għan-Nikaragwa u l-Eġittu.</item>
<item>6: Nancy Reagan, l-armla tal-eks President Amerikan <ref target="https://mt.wikipedia.org/wiki/Ronald_Reagan">Ronald Reagan</ref>.</item>
<item>7: Ray Tomlinson, l-inventur tal-email.</item>
<item>21: L-Arċisqof Emeritu <ref target="https://mt.wikipedia.org/wiki/Ġużeppi_Mercieca">Ġużeppi Mercieca</ref>, li kien Arċisqof ta' Malti mill-1976 sal-2006.</item>
<item>24: <ref target="https://mt.wikipedia.org/wiki/Johan_Cruyff">Johan Cruyff</ref>, eks plejer u maniġer tal-futbol Olandiż</item>
<item>28: <ref target="https://mt.wikipedia.org/wiki/Mother_Angelica">Mother Angelica</ref>, soru Amerikana fundatriċi tal-istazzjon televiżiv EWTN.</item></list>
April
<list type="unordered"><item>2: Il-Professur tal-Kardjoloġija Albert Fenech jirriżenja minn Deputat Parlamentari f'isem il-Partit Nazzjonalista.</item>
<item>3: Il-Konsorzju Internazzjonali ta' Ġurnalisti Investigattivi (ICIJ) u l-ġurnal Ġermaniż Süddeutsche Zeitung jippubblikaw l-hekk imsejħa "Panama Papers", 11.5 miljun dokument kunfidenzjali tal-korporazzjoni Panamanena Mossack Fonseca b'tagħrif dettaljat fuq iktar minn 214,000 kumpanija offshore, fosthom ismijiet ta' shareholders u diretturi fosthom personalitajiet u kapi ta' stat. Fosthom ikun hemm l-isem tal-Ministru Malti <ref target="https://mt.wikipedia.org/wiki/Konrad_Mizzi">Konrad Mizzi</ref>.</item>
<item>6: Kawża mill-eks Kummissjarju tal-Pulizja Peter Paul Zammit kontra l-eks Ministru <ref target="https://mt.wikipedia.org/wiki/Jason_Azzopardi">Jason Azzopardi</ref> twassal għall-kommozzjoni quddiem il-Qorti.</item>
<item>8: Papa Franġisku joħroġ l-eżortazzjoni appostolika Amoris Laetitia (Il-Ferħ tal-Imħabba) wara s-Sinodu li kien sar dwar il-Familja.</item>
<item>11: Il-Prim Ministru Malti jmexxi delegazzjoni ta' imprendituri fil-Libanu u fil-Ġordan.</item>
<item>12: Il-Prim Ministru Malti jiltaqa' mal-President Palestinjan u jżur kamp tar-refuġjati fil-Ġordan.</item>
<item>16: Terremot qawwi fl-Ekwador joqtol madwar 500 ruħ.</item>
<item>17: Papa Franġisku jiltaqa' mar-refuġajti f'Lesbos fil-Greċja. Jieħu tnax minnhom miegħu fil-Vatikan.</item>
<item>17: Il-President ta' Malta tieħu sehem f'simpożju internazzjonali fuq il-paċi u d-djalogu fit-Tuneżija.</item>
<item>18: Il-Kap tal-Oppożizzjoni Simon Busuttil iressaq mozzjoni ta’ sfiduċja fil-Gvern, li tiġi emendata mill-Ministru Owen Bonnici għal waħda ta’ fiduċja fil-Gvern. Wara dibattitu ta’ madwar 13-il siegħa, il-Parlament approva il-mozzjoni kif emendata bit-38 vot favur u 31 kontra.</item>
<item>20: Tmut l-iktar persuna anzjana f'Malta, Swor Lidia (Giuseppa) Formosa tas-Sorijiet tal-Karità, fl-età ta' 107 snin.</item>
<item>26: Il-President ta' Malta titkellem fil-Global Forum organizzat mill-Alleanza taċ-Ċiviltajiet tan-NM f'Baku, Azerbaijan. Tiltaqa' mal-Presidenti ta' Azerbaijan u tat-Turkija.</item>
<item>28: Il-Ministru <ref target="https://mt.wikipedia.org/wiki/Konrad_Mizzi">Konrad Mizzi</ref> jitneħħewlu l-qasam tal-enerġija u s-saħħa u jsir Ministru bla portafoll li jaqa' direttament taħt il-Prim Ministru. Il-Prim Ministru nnifsu, Joseph Muscat, jieħu r-responsabbiltà tas-settur tal-enerġija. Xogħol Konrad Mizzi isir dak li jieħu ħsieb proġetti partikolari li jkunu assenjati direttament mill-Prim Ministru, partikolarment fil-qasam tal-enerġija. <ref target="https://mt.wikipedia.org/wiki/Josè_Herrera">Josè Herrera</ref> jinħatar Ministru tal-Ambjent u Leo Brincat jiġi innominat għal Membru tal-Qorti Ewropea tal-Awdituri. <ref target="https://mt.wikipedia.org/wiki/Emanuel_Mallia">Emmanuel Mallia</ref> jerġa' jinħatar Ministru.</item>
<item>30: Valletta jirbħu l-Premier League tal-Futbol Malti għat-23 darba.</item></list>
<p><hi rend="bold">Tul dan ix-xahar mietu:</hi></p>
<list type="unordered"><item>1: <ref target="https://mt.wikipedia.org/wiki/Hans-Dietrich_Genscher">Hans-Dietrich Genscher</ref>, eks Ministru tal-Affarijiet Barranin Ġermaniż li ħadem għall-għaqda mill-ġdid tal-Ġermanja.</item>
<item>3: <ref target="https://mt.wikipedia.org/wiki/Cesare_Maldini">Cesare Maldini</ref>, eks plejer tal-futbol mal-Milan u eks kowċ tat-tim nazzjonali Taljan fit-Tazza tad-Dinja tal-1998.</item>
<item>21: <ref target="https://mt.wikipedia.org/wiki/Prince">Prince</ref>, kantawtur pop Amerikan.</item></list>
Mejju
<list type="unordered"><item>1: Fil-Kanada ħruq kbir jolqot iż-żona ta' Fort McMurray f'Alberta, u jinfirex ma' 505 mila ettari, 2400 edifiċju jinqerdu mill-fjammi u mitt elf ruħ jiġu evakwati.</item>
<item>3: <ref target="https://mt.wikipedia.org/wiki/Donald_Trump">Donald Trump</ref> iddikjarat il-kandidat tal-Partit Repubblikan għall-Elezzjoni Presidenzjali.</item>
<item>3: Il-President ta' Malta tindirizza l-WIP Global Summit organizzat mill-Kunsill tal-Mexxejja Nisa tad-Dinja fil-Ġordan.</item>
<item>4: Il-Parlament ma japprovax mozzjoni ta’ sfiduċja fil-konfront tal-Ministru Konrad Mizzi, imressqa mid-Deputata Marlene Farrugia. Il-mozzjoni m’għaddietx b’31 vot favur u 36 kontra.</item>
<item>12: Fil-Brażil, is-Senat jissospendi lill-President <ref target="https://mt.wikipedia.org/wiki/Dilma_Rousseff">Dilma Rousseff</ref> għal 180 jum, biex tiddefendi ruħa minn impeachment fuq preżunt self minn banek statali biex tgħatti d-defiċit fiskali u tħallas il-programmi soċjali. Il-Viċi President Michel Temer jieħu postha.</item>
<item>12: <ref target="https://mt.wikipedia.org/wiki/Papa_Franġisku">Papa Franġisku</ref> jaqbel li titwaqqaf kummissjoni biex tistudja jekk in-nisa jistgħux isiru djakni.</item>
<item>12: George Agius, magħruf bħala Ġorġ tal-Mużew, onorat għall-ħidma tiegħu fost l-anzjani u l-morda.</item>
<item>13: Tmut l-iktar persuna anzjana fid-dinja, l-Amerikana Susannah Mushatt Jones ta' 116-il sena.</item>
<item>14: Fil-61 edizzjoni tal-<ref target="https://mt.wikipedia.org/wiki/Eurovision_Song_Contest">Eurovision Song Contest</ref> li sar fi Stokkolma, l-Iżvezja, tirbaħ l-Ukrajna. Ira Losco, għal Malta, tispiċċa fit-12-il post.</item>
<item>14: Sliema Wanderers jirbħu l-FA Trophy f'finali kontra Balzan li spiċċat bil-penalties.</item>
<item>18: Is-Sevilla jirbħu l-<ref target="https://mt.wikipedia.org/wiki/UEFA_Europa_League">UEFA Europa League</ref> għall-ħames darba, u għat-tieley darba in fila wara li jirbħu 3-1 lil Liverpool, f'darhom.</item>
<item>19: Ajruplan Airbus tal-Egyptair li minn <ref target="https://mt.wikipedia.org/wiki/Pariġi">Pariġi</ref> kien sejjer il-<ref target="https://mt.wikipedia.org/wiki/Kajr">Kajr</ref>, b'66 ruħ fuqu, jaqa' fil-Baħar Eġew.</item>
<item>19: Raġel Kolumbjan jinqatel minn żewġ żgħażagħ Libjani f'Paceville fit-tlieta ta' filgħodu.</item>
<item>20: Jibda xogħol fuq ir-restawr tal-qabar ta' Kristu f'Ġerusalemm.</item>
<item>22: Fil-Billboard Music Awards f'Las Vegas jirbħu Celine Dion, Britney Spears, Justin Bieber, Adele u Rihanna.</item>
<item>23: Fl-Elezzjonijiet Presidenzjali fl-Awstrija, is-Soċjal-Demokratiku Christian Kern, ta' 50 sena, isir President.</item>
<item>26: Jiltaqa' l-G7 f'Shima fil-<ref target="https://mt.wikipedia.org/wiki/Ġappun">Ġappun</ref>.</item>
<item>27: Jibda l-proċess ta' venerazzjoni ta' Bro. <ref target="https://mt.wikipedia.org/wiki/Louis_Camilleri">Louis Camilleri</ref>, Brother ta' De La Salle.</item>
<item>28: Il-Maltin iħallsu 66% inqas mill-medja Ewropea f'kontijiet tal-elettriku.</item>
<item>28: Ir-<ref target="https://mt.wikipedia.org/wiki/Real_Madrid_CF">Real Madrid</ref> jirbħu l-UEFA Champions League għall-11-il darba wara li jirbħu bil-penalties 5-3 lil Atletico de Madrid.</item>
<item>29: Papa Franġisku jgħid li mhux ir-refuġjati huma periklu, imma r-refuġjati qegħdin fil-periklu.</item>
<item>30: Stħarriġ tal-opinjoni pubblika, tal-ġurnal MaltaToday, juri li l-Prim Ministru <ref target="https://mt.wikipedia.org/wiki/Joseph_Muscat">Joseph Muscat</ref> igawdi vantaġġ ta' 7% fil-fiduċja tan-nies fuq il-Kap tal-Oppożizzjoni, <ref target="https://mt.wikipedia.org/wiki/Simon_Busuttil">Simon Busuttil</ref>.</item></list>
<p><hi rend="bold">Tul dan ix-xahar mietu:</hi></p>
<list type="unordered"><item>2: Joseph Ganado, eks Dekan tal-Fakultà tal-Liġi f'Malta.</item>
<item>12: Pawlu Muscat, eks Sindku ta' Bormla u f'nofs kontroversja politika rigward l-elezzjoni ta' <ref target="https://mt.wikipedia.org/wiki/Alfred_Sant">Alfred Sant</ref> bħala mexxej tal-PL.</item>
<item>13: Salvinu Busuttil, ekonomista, filosfu, u ambaxxatur Malti għal Franza.</item>
<item>19: Marco Pannella, fundatur tal-Partit Radikali Taljan</item>
<item>26: Loris Capovilla, eks Segretarju ta' Papa Ġwanni XXIII, fl-età ta' 101 sena.</item>
<item>28: Giorgio Albertazzi, attur Taljan.</item></list>
Ġunju
<list type="unordered"><item>2: Malta hija t-tieni l-iktar pajjiż fl-Ewropa li għandha persuni jużaw l-eroina, madwar 0.6%.</item>
<item>4: <ref target="https://mt.wikipedia.org/wiki/Papa_Franġisku">Papa Franġisku</ref> jdaħħal proċeduri ġodda biex isqfijiet li ma jitrattawx sew każijiet ta' abbużi sesswali jitkeċċew.</item>
<item>4: L-eks Deputat Laburista <ref target="https://mt.wikipedia.org/wiki/Marlene_Farrugia">Marlene Farrugia</ref> tniedi partit ġdid f'Malta, il-<ref target="https://mt.wikipedia.org/wiki/Partit_Demokratiku">Partit Demokratiku</ref>.</item>
<item>7: <ref target="https://mt.wikipedia.org/wiki/Hillary_Clinton">Hillary Clinton</ref> issir l-ewwel mara Kandidata għall-Presidenza tal-<ref target="https://mt.wikipedia.org/wiki/Stati_Uniti">Istati Uniti tal-Amerika</ref>.</item>
<item>7: <ref target="https://mt.wikipedia.org/wiki/Silvio_Berlusconi">Silvio Berlusconi</ref>, eks Prim Ministru Taljan, jiddaħħal l-isptar bi problemi f'qalbu.</item>
<item>8: Il-<ref target="https://mt.wikipedia.org/wiki/President_ta'_Malta">President ta' Malta</ref> żżur il-<ref target="https://mt.wikipedia.org/wiki/Montenegro">Montenegro</ref>.</item>
<item>10: Jibda l-Euro 2016 fi <ref target="https://mt.wikipedia.org/wiki/Franza">Franza</ref>, bl-ewwel logħba tkun bejn il-pajjiż ospitanti u r-<ref target="https://mt.wikipedia.org/wiki/Rumanija">Rumanija</ref>.</item>
<item>12: Straġi fi stabbiliment tad-divertiment gay f'Orlando, rivendikata mill-IS, twassal għal 50 ruħ maqtula u 53 feruti.</item>
<item>14: <ref target="https://mt.wikipedia.org/wiki/Papa_Franġisku">Papa Franġisku</ref> jgħid lill-qassisin li jekk mhumiex lesti jilqgħu lil kulħadd jistgħu jagħlqu l-parroċċi.</item>
<item>15: Il-Prim Ministru <ref target="https://mt.wikipedia.org/wiki/Joseph_Muscat">Joseph Muscat</ref> jiltaqa' mal-Kanċillier il-ġdid tal-<ref target="https://mt.wikipedia.org/wiki/Awstrija">Awstrija</ref> Christian Kern fi <ref target="https://mt.wikipedia.org/wiki/Vjenna">Vjenna</ref>.</item>
<item>16: Tinqatel id-deputata Ingliża <ref target="https://mt.wikipedia.org/wiki/Partit_Laburista">Laburista</ref> Jo Cox li ddikjarat ruħha kontra l-Brexit in vista tar-referendum Britanniku fuq l-UE tat-23 ta' Ġunju.</item>
<item>19: Il-Moviment Cinque Stelle ta' <ref target="https://mt.wikipedia.org/wiki/Beppe_Grillo">Beppe Grillo</ref> imur tajjeb ħafna fl-elezzjonijiet komunali fl-Italja. Jirbaħ <ref target="https://mt.wikipedia.org/wiki/Ruma">Ruma</ref> u <ref target="https://mt.wikipedia.org/wiki/Turin">Turin</ref>. Ruma jkollha l-ewwel Sindku mara fl-istorja, Virginia Raggi.</item>
<item>19: 11-il tifel imutu hekk kif tinqaleb dgħajsa f'għadira fir-<ref target="https://mt.wikipedia.org/wiki/Russja">Russja</ref> b'maltempata.</item>
<item>20: <ref target="https://mt.wikipedia.org/wiki/Donald_Trump">Donald Trump</ref> ikeċċi lill-campaign manager tiegħu <ref target="https://mt.wikipedia.org/wiki/Corey_Lewandowski">Corey Lewandowski</ref>.</item>
<item>20: Skont l-Aġenzija Ewropea għall-Ambjent, Malta hija l-iktar pajjiż storbjuż fl-Ewropa.</item>
<item>23: Ir-referendum fuq jekk ir-<ref target="https://mt.wikipedia.org/wiki/Renju_Unit">Renju Unit</ref> jibqax fl-<ref target="https://mt.wikipedia.org/wiki/Unjoni_Ewropea">Unjoni Ewropea</ref> jintrebaħ minn dawk li jridu joħorġu mill-Unjoni.</item>
<item>24: <ref target="https://mt.wikipedia.org/wiki/David_Cameron">David Cameron</ref> iħabbar li se jirriżenja minn Prim Ministru tal-<ref target="https://mt.wikipedia.org/wiki/Ingilterra">Ingilterra</ref>, wara li l-maġġoranza tal-Brittaniċi għażlu li ma jibqgħux parti mill-Unjoni Ewropea.</item>
<item>26: Elezzjonijiet antiċipati fi <ref target="https://mt.wikipedia.org/wiki/Spanja">Spanja</ref>, jerġgħu ma jwasslu għall-ebda maġġoranza billi l-Popolari jġibu 29% u s-Soċjalisti 22%.</item>
<item>27: It-Tim Nazzjonali tal-Futbol tal-<ref target="https://mt.wikipedia.org/wiki/Iżlanda">Iżlanda</ref>, pajjiż b'popolazzjoni ta' 330,000 ruħ, jegħleb lill-<ref target="https://mt.wikipedia.org/wiki/Ingilterra">Ingliżi</ref> fil-Euro, u jgħaddi għall-Kwarti tal-Finali.</item>
<item>28: Splużjonijiet f'<ref target="https://mt.wikipedia.org/wiki/Istanbul_Atatürk_Airport">Atatürk Airport</ref>, l-ikbar ajruport ta' Istanbul u tat-<ref target="https://mt.wikipedia.org/wiki/Turkija">Turkija</ref>, iwasslu għall-mewt ta' 45 ruħ u 236 feruti. Dan l-att terrorostiku huwa maħsub li kien xogħol l-IS.</item></list>
<p><hi rend="bold">Tul dan ix-xahar mietu:</hi></p>
<list type="unordered"><item>3: <ref target="https://mt.wikipedia.org/wiki/Muhammad_Alì">Muhammad Alì</ref>, boxer Amerikan</item>
<item>20: <ref target="https://mt.wikipedia.org/wiki/Edgard_Pisani">Edgard Pisani</ref> politiku u filosfu Franċiż, imwieled it-Tuneżija minn ġenituri Franċiżi ta' dixxindenza Maltija.</item>
<item>20: <ref target="https://mt.wikipedia.org/wiki/Connie_Aquilina">Connie Aquilina</ref>, attriċi Maltija</item>
<item>27: <ref target="https://mt.wikipedia.org/wiki/Bud_Spencer">Bud Spencer</ref>, attur komiku u għawwiem Taljan.</item></list>
Lulju
<list type="unordered"><item>1: Statistiċi tal-Eurostat juru li Malta hija t-tieni l-inqas pajjiż fl-UE li għandha nies qiegħda, 4%, inqas mill-Ġermanja. Għandha l-inqas rata ta' qgħad fost iż-żgħażagħ mill-pajjiżi kollha tal-UE, 7%.</item>
<item>2: Musulmani fundamentalisti joqtlu 20 barrani, ħafna minnhom Taljani u <ref target="https://mt.wikipedia.org/wiki/Ġappun">Ġappuniżi</ref>, f'Dhaka, il-kapitali tal-<ref target="https://mt.wikipedia.org/wiki/Bangladexx">Bangladexx</ref>.</item>
<item>2: Tinqatel omm ta' 33 sena mis-Swieqi. Jumejn wara, żewġha jagħti ruħu f'idejn il-pulizija.</item>
<item>3: Karozzi bomba f'<ref target="https://mt.wikipedia.org/wiki/Karrada">Karrada</ref>, <ref target="https://mt.wikipedia.org/wiki/Baghdad">Bagdad</ref>, <ref target="https://mt.wikipedia.org/wiki/Iraq">Iraq</ref>, joqtlu 143 ruħ u jferu mill-inqas mitejn oħra.</item>
<item>4: Il-vettura spazjali tan-NASA, Juno tidħol fl-orbita tal-pjaneta Ġove.</item>
<item>7: Ħames pulizija jinqatlu f'Dallas, Texas, wara l-qtil ta' żewġ irġiel suwed minn pulizija.</item>
<item>9: <ref target="https://mt.wikipedia.org/wiki/Corazon">Corazon</ref> tirbaħ il-Festival L-Għanja tal-Poplu li sar il-Festival tal-Kanzunetta Maltija.</item>
<item>10: Il-<ref target="https://mt.wikipedia.org/wiki/Portugall">Portugal</ref> jirbaħ il-Euro 2016 meta jegħleb lil Franza fil-finali 1-0.</item>
<item>11: Il-koalizzjoni liberal-nazzjonali tal-Prim Ministru Awstraljan Malcolm Turnball tirbaħ l-elezzjonijiet u tibqa' fit-tmexxija tal-pajjiż.</item>
<item>12: Bernie Sanders jappoġġja lil <ref target="https://mt.wikipedia.org/wiki/Hilary_Clinton">Hilary Clinton</ref> fil-kandidatura tagħha għall-Presidenza tal-Istati Uniti.</item>
<item>12: Il-Parlament Malti japprova l-emendi li jneħħu mil-liġi Maltija il-vilifikazzjoni tar-reliġjon u jdaħħlu definizzjoni ġdida ta’ pornografija u r-reat ġdid għall-pornografija ta’ tpattija u pubblikazzjoni malizzjuża ta’ xbihat sesswali reġistrati privatament. L-Arċisqof Scicluna jistqarr: "Tassew li tiddegrada lil Alla u lill-bniedem imorru id f'id. Jum ta' niket għal Malta. Mulej aħfrilhom għax ma jafux x'inhuma jagħmlu."</item>
<item>12: Koppja ta' rġiel omosesswali ssir l-ewwel koppa omosesswali li taddotta tfal f'Malta.</item>
<item>12: Mill-inqas 27 persuna jmutu u 50 oħra jweġġgħu wara li żewġ ferroviji ħabtu f'Andria, fin-naħa t’isfel tal-Italja.</item>
<item>13: Raġel Malti li jbati l-ALS jidher quddiem Kumitat Parlamentari jitlob għal-legalizzazzjoni tal-ewtanasja.</item>
<item>13: Il-Konservattiva <ref target="https://mt.wikipedia.org/wiki/Theresa_May">Theresa May</ref> issir it-tieni Prim Ministru mara fl-istorja tal-Ingilterra.</item>
<item>14: Attakk terroristiku bi trakk f'<ref target="https://mt.wikipedia.org/wiki/Nizza">Nizza</ref>, <ref target="https://mt.wikipedia.org/wiki/Franza">Franza</ref>, iwassal għall-mewt ta' 84 ruħ u 200 ferut.</item>
<item>15: Attentat ta' kolp ta' stat fit-<ref target="https://mt.wikipedia.org/wiki/Turkija">Turkija</ref> jfalli wara li jinqatlu 300 ruħ u jweġġgħu 1,500 ruħ. Madwar 6,000 ruħ jintefgħu l-ħabs.</item>
<item>18: Il-Parlament Malti japprova riforma fil-ħatra tal-Ġudikatura biex ma tħalliex il-poter kollu tal-proċess f’idejn il-Prim Ministru tal-ġurnata iżda f’idejn l-esperti li jridu jagħtu parir lill-Prim Ministru, u jekk ma jiġix segwit il-parir irid jingħad pubblikament ċar u tond.</item>
<item>22: Sparatura fi <ref target="https://mt.wikipedia.org/wiki/Munich">Munich</ref>, il-<ref target="https://mt.wikipedia.org/wiki/Ġermanja">Ġermanja</ref>, twassal għal 10 persuni maqtula u 35 ruħ feruti.</item>
<item>23: Attentat suwiċida f'<ref target="https://mt.wikipedia.org/wiki/Kabul">Kabul</ref> joqtol 80 ruħ u jferi 230. L-IS jieħu r-responsabiltà.</item>
<item>25: Il-Parlament Malti iwaqqaf Kumitat Permanenti dwar il-Petizzjonijiet. Il-Membri tal-Parlament li jfallu seduta bla ma jkunu skużati jibdew jeħlu multa ta' ħamsin ewro.</item>
<item>26: Qassis, Jacques Hamel, jitħanxarlu għonqu u jinqatel waqt li qed iqaddes fi knisja fi Franza.</item>
<item>26: <ref target="https://mt.wikipedia.org/wiki/Hilary_Clinton">Hilary Clinton</ref> issir l-ewwel kandidat mara nominata minn partit ewlieni għal <ref target="https://mt.wikipedia.org/wiki/President_tal-Istati_Uniti">President tal-Istati Uniti</ref>.</item>
<item>27: <ref target="https://mt.wikipedia.org/wiki/Papa_Franġisku">Papa Franġisku</ref> jibda żjara fil-<ref target="https://mt.wikipedia.org/wiki/Polonja">Polonja</ref>, fl-okkażjoni tal-<ref target="https://mt.wikipedia.org/wiki/Jum_Dinji_taż-Żgħażagħ">Jum Dinji taż-Żgħażagħ</ref>.</item>
<item>28: <ref target="https://mt.wikipedia.org/wiki/Papa_Franġisku">Papa Franġisku</ref> jsir it-tielet Papa li jżur il-kamp ta' konċentrament ta' Auschwitz fejn in-Nażisti kienu qatlu miljun ruħ, ħafna minnhom Lhud.</item>
<item>31: Malta ssir il-pajjiż bl-inqas rata ta’ qgħad fl-Unjoni Ewropea kollha, skont il-Eurobarometer, u l-Maltin għandhom l-ogħla rata ta’ fiduċja fil-gvern nazzjonali minn fost iċ-ċittadini kollha tal-Unjoni Ewropea. 80% f’Malta jemmnu li l-ekonomija tagħna sejra tajjeb. Dan huwa d-doppju tal-livell fil-bqija tal-Unjoni Ewropea u fl-istħarriġ li kien sar fi tmiem l-amministrazzjoni preċedenti.</item></list>
<p><hi rend="bold">Tul dan ix-xahar mietu:</hi></p>
<list type="unordered"><item>2: <ref target="https://mt.wikipedia.org/wiki/Muhammad_Alì">Elie Wiesel</ref>, awtur Lhudi-Rumen u sopravissut ta' Auschwitz.</item>
<item>13: <ref target="https://mt.wikipedia.org/wiki/Bernardo_Provenzano">Bernardo Provenzano</ref>, boss Sqalli tal-mafja.</item>
<item>30: Anna Marchesini, attriċi u komika Taljana</item></list>
Awwissu
<list type="unordered"><item>1: Laurence Cutajar jinħatar Kummissarju tal-Pulizija.</item>
<item>2: <ref target="https://mt.wikipedia.org/wiki/Papa_Franġisku">Papa Franġisku</ref> jaħtar kummissjoni biex tara għandhomx jinħatru djakni nisa.</item>
<item>4: L-<ref target="https://mt.wikipedia.org/wiki/Awtorità_tal-Ippjanar">Awtorità tal-Ippjanar</ref> tivvota favur il-bini ta' skyscrapers f'<ref target="https://mt.wikipedia.org/wiki/Tas-Sliema">Tas-Sliema</ref> u l-<ref target="https://mt.wikipedia.org/wiki/Imrieħel">Imrieħel</ref>.</item>
<item>5: Jibdew l-Olimpjadi tas-Sajf f'<ref target="https://mt.wikipedia.org/wiki/Rio_de_Janeiro">Rio de Janeiro</ref>, il-Brażil.</item>
<item>7: F'Malta jitħabbar li fl-aħħar tliet snin, inħolqu 20,000 impjieg ġdid.</item>
<item>8: Attakk suwiċida mill-IS fi sptar fil-<ref target="https://mt.wikipedia.org/wiki/Pakistan">Pakistan</ref> iħalli 70 ruħ mejta u 110 midruba.</item>
<item>11: <ref target="https://mt.wikipedia.org/wiki/Papa_Franġisku">Papa Franġisku</ref> jiekol mar-rifuġjati Sirjani fil-Vatikan li ġabhom miegħu mill-Greċja.</item>
<item>14: <ref target="https://mt.wikipedia.org/wiki/Papa_Franġisku">Papa Franġisku</ref> jagħti ġurnata baħar u pizza lil numru ta' nies bla dar f'Ruma.</item>
<item>15: It-<ref target="https://mt.wikipedia.org/wiki/Turkija">Turkija</ref> thedded li tista' tibgħat ir-refuġjati lill-Unjoni Ewropea.</item>
<item>21: Attentat suwiċida fit-Turkija jħalli 51 mejta waqt tieġ. Suspettati l-IS.</item>
<item>24: Terremot fl-<ref target="https://mt.wikipedia.org/wiki/Italja">Italja</ref> ċentrali jħalli kważi 300 ruħ mejta.</item>
<item>24: Il-Kummissjoni Ewropea tapprova li jitwaqqaf Bank tal-Iżvilupp f'Malta.</item>
<item>27: Attakk terroristiku f'Aden, il-kapitali tal-<ref target="https://mt.wikipedia.org/wiki/Jemen">Jemen</ref>, iħalli 71 ruħ mejta.</item>
<item>28: 98% tal-investiment barrani f'Malta huwa fis-settur finanzjarju u tal-assikurazzjoni.</item>
<item>30: 6,500 refuġjat jiġu salvati f'ġurnata waħda fil-baħar tal-Libja.</item>
<item>31: Is-Senat <ref target="https://mt.wikipedia.org/wiki/Brażil">Brażil</ref>jan jivvota b'maġġoranza kbira biex il-President <ref target="https://mt.wikipedia.org/wiki/Dilma_Roussef">Dilma Roussef</ref> titpoġġa taħt att ta' akkuża (impeachment).</item></list>
<p><hi rend="bold">Tul dan ix-xahar mietu:</hi></p>
<list type="unordered"><item>13: Ettore Bernabei, ġurnalist Taljan u diriġent tar-RAI.</item>
<item>16: <ref target="https://mt.wikipedia.org/wiki/João_Havelange">João Havelange</ref>, eks President tal-FIFA.</item>
<item>29: <ref target="https://mt.wikipedia.org/wiki/Gene_Wilder">Gene Wilder</ref>, attur Amerikan, magħruf għall-parti ta' Willy Wonka</item></list>
Settembru
<list type="unordered"><item>2: Inawgurat sptar privat f'Ħal Qormi, bl-isem ta' St. Thomas.</item>
<item>3: L-Istati Uniti u ċ-<ref target="https://mt.wikipedia.org/wiki/Ċina">Ċina</ref>, responsabbli għal 40% tal-emissjonijiet tal-faħam fid-dinja, jirratifikaw il-ftehim fuq il-klima globali ta' <ref target="https://mt.wikipedia.org/wiki/Pariġi">Pariġi</ref>.</item>
<item>4: Papa Franġisku jiddikjara qaddisa lil <ref target="https://mt.wikipedia.org/wiki/Madre_Tereża_ta'_Kalkutta">Madre Tereża ta' Kalkutta</ref>.</item>
<item>5: Easyjet tiffirma ftehim ta' ħames snin mal-Lufthansa Technik Malta għas-servicing ta' iktar minn 100 ajruplan li għandha f'Malta.</item>
<item>9: Il-<ref target="https://mt.wikipedia.org/wiki/Korea_ta'_Fuq">Korea ta' Fuq</ref> tagħmel il-ħames u l-ikbar test nukleari tagħha, ikkundannat mill-mexxejja tad-dinja.</item>
<item>13: Il-PN jgħid li jrid jerġa' jdaħħal il-ferrovija f'Malta.</item>
<item>17: 6,000 Malti jirċievu refund fuq il-VAT li kienu ħallsu għat-taxxa tar-reġistrazzjoni fuq il-karozzi fl-2005.</item>
<item>17: Malta, l-iktar pajjiżi fl-Ewropa li għandha vacancies ta' xogħol minkejja li hi t-tieni l-iktar li kellha tkabbir fl-impjiegi.</item>
<item>18: L-American University of Malta tingħata l-liċenzja biex tibda topera f'Malta.</item>
<item>21: Crane Currency, waħda mill-ikbar kumpaniji fid-dinja fl-istampar tal-flus tagħżel lil Malta għal investiment ta' mitt miljun dollaru Amerikan u ħolqien ta' 300 impjieg ġdid. L-iffirmar sar f’Boston, l-Istati Uniti fil-preżenza tal-Prim Ministru, <ref target="https://mt.wikipedia.org/wiki/Joseph_Muscat">Joseph Muscat</ref>. Dan kien l-ikbar investiment inizzjali fil-qasam tal-manifattura mis-snin tmenin ‘l hawn meta bdiet topera minn pajjiżna l-kumpanija ST Microelectronics, dak iż-żmien SGS.</item>
<item>23: Il-Prim Ministru Malti jikkwota lil Dom Mintoff fl-indirizz tiegħu lin-Nazzjonijiet Magħquda meta jgħid li "ma jistax ikun hawn paċi fid-dinja jekk ma jkunx hemm paċi fil-Mediterran."</item>
<item>26: Fil-Kolumbja, il-gvern u l-FARC-EP iffirmaw ftehim ta' paċi f'Cartagena, biex jippruvaw iwaqqfu konflitt li ilu għaddej 50 sena.</item>
<item>28: Investigaturi internazzjonali kkonkludew li l-<ref target="https://mt.wikipedia.org/wiki/Malaysia_Airlines_Flight_17">Malaysia Airlines Flight 17</ref> twaqqa' minn missila Buk li ġiet sparata minn żona kkontrollatia mir-ribelli favur ir-Russja.</item>
<item>29: Leo Brincat jiġi aċċettat mill-Kunsill tal-Ministri bħala l-Membru Malti fil-Qorti tal-Awdituri.</item>
<item>30: Jinstabu żewġ pitturi ta' <ref target="https://mt.wikipedia.org/wiki/Vincent_Van_Gogh">Vincent Van Gogh</ref>, <hi rend="italic">Seascape at Scheveningen</hi> u <hi rend="italic">Congregation Leaving the Reformed Church in Nuenen</hi>, li kienu nsterqu fl-2002 mill-<ref target="https://mt.wikipedia.org/wiki/Van_Gogh_Museum">Van Gogh Museum</ref> f'Amsterdam.</item></list>
<p><hi rend="bold">Tul dan ix-xahar mietu:</hi></p>
<list type="unordered"><item>16: Carlo Azeglio Ciampi, eks President tal-Italja.</item>
<item>16: Gabriele Amorth, qassis eżorċista famuż Taljan.</item>
<item>28: Shimon Peres, eks President u eks Prim Ministru Israeljan u rebbieħ tan-Nobel għall-Paċi</item></list>
Ottubru
<list type="unordered"><item>1: L-Ortodossi ma jaċċettawx stedina biex jieħdu sehem f'quddiesa mal-Papa fil-Ġorġja.</item>
<item>2: Papa Franġisku jżur moskea f'Ażerbajġan, pajjiż kważi kollu Iżlamiku, u jappella lill-mexxejja tar-reliġjonijiet biex ma jużawx l-isem ta' Alla biex jiġġustifikaw il-fundamentaliżmu.</item>
<item>2: Stħarriġ tal-opinjoni pubblika, tal-ġurnal MaltaToday, juri li l-Prim Ministru <ref target="https://mt.wikipedia.org/wiki/Joseph_Muscat">Joseph Muscat</ref> igawdi vantaġġ ta' 7.7% fil-fiduċja tan-nies fuq il-Kap tal-Oppożizzjoni, <ref target="https://mt.wikipedia.org/wiki/Simon_Busuttil">Simon Busuttil</ref>.</item>
<item>3: Il-Gwardja tal-Kosta Taljana ssalva iktar minn 6,000 immigrant f'ġurnata waħda.</item>
<item>4: Papa Franġisku jagħmel żjara mhux mistennija f'Amatrice, iż-żona fl-Italja milquta mit-terremot ftit ġimgħat qabel.</item>
<item>5: Jitħabbar li Banif Bank Portugal se jbigħ kważi 80% tas-sehem tiegħu f'Banif Bank Malta lil grupp ta' investiment mill-Qatar.</item>
<item>6: Il-Kulleġġ St. Albert joffri l-binja tiegħu biex il-Musulmani jkollhom fejn jitolbu.</item>
<item>6: Trump jgħid li lill-votanti morda b'mard terminali biex jibqgħu ħajjin ħa jilħqu jivvutawlu.</item>
<item>7: ​​Il-President Kolumbjan Juan Manuel Santos rebbieħ tal-Premju Nobel għall-paċi għall-impenn kbir biex tintemm il-gwerra ċivili f'pajjiżu.</item>
<item>8: Urugan joqtol 800 ruħ fil-Haiti.</item>
<item>10: Pass ieħor biex Malta taqleb mill-<hi rend="italic">heavy fuel oil</hi> għall-gass, enerġija iktar sigura u nadifa, bil-wasla tal-vapur tal-gass LNG, MV Armada Mediterrana, f'Marsaxlokk.</item>
<item>10: Tibda inkjesta fuq investigazzjoni tal-pulizija fuq ħasil ta' flus li kienet twaqqfet meta ħareġ l-isem ta' Beppe Fenech Adami.</item>
<item>13: <ref target="https://mt.wikipedia.org/wiki/Bob_Dylan">Bob Dylan</ref>, kantawtur Amerikan, rebbieħ tal-Premju Nobel għal-Letteratura.</item>
<item>13: Il-Maldives jiddeċiedu li joħorġu mill-Commonwealth.</item>
<item>14: Jitħabbar li l-gvern Malti se jiftaħ proċeduri legali kontra l-kumpanija Żvediża Skanska rigward il-konkrit użat fl-isptar Mater Dei.</item>
<item>14: Standard &amp; Poor's tgħolli r-rating ta' Malta għal A-, l-ewwel darba wara 20 sena, u tgħid li l-ekonomija ta' Malta se tkompli tikber bi 3%.</item>
<item>14: Il-Ġiżwiti jagħżlu lill-Veneżwelan Arturo Sosa Abascal bħala s-Superjur Ġenerali tagħhom.</item>
<item>15: 150 nazzjon jaqblu fir-Ruwanda li jneħħu l-hydrofluorocarbons (HFCs), bħala emenda għall-<ref target="https://mt.wikipedia.org/wiki/Montreal_Protocol">Montreal Protocol</ref>.</item>
<item>17: Il-Gvern Laburista jressaq ir-4 Budget tiegħu fil-leġislatura li bdiet fl-2013. Jissejjaħ "budget soċjali" għax għandu ħafna miżuri soċjali fosthom l-impenn li fi żmien tliet snin żgħażagħ taħt is-16-il sena ma jkunux f’riskju ta’ faqar, iż-żieda fil-pensjonijiet, u għajnuna li min qiegħed fuq il-minimum wage.</item>
<item>18: F'Malta jmutu iktar minn 2,000 ruħ bit-tipjip f'erba' snin, tliet kwarti minnhom irġiel.</item>
<item>20: Malta l-iktar pajjiż b'nies ħoxnin fl-Ewropa. Kwart tal-Maltin huma ħoxnin.</item>
<item>22: 19-il ħaddiem taż-żejt imutu meta ajruplan jikkraxxja bihom fir-Russja.</item>
<item>22: Il-qniepen tal-knejjes Kattoliċi jerġgħu jdoqqu f'Bartella fl-Iraq wara sentejn taħt l-IS.</item>
<item>23: Il-Prim Ministru Muscat jgħid li wasal iż-żmien li f'Malta jiġi miġġieled ix-xogħol prekarju.</item>
<item>23: 174 priġunier jaħarabu minn ħabs fil-Haiti.</item>
<item>24: Ajruplan Fairchild Metroliner Mark III jikkraxxja ħdejn ir-runway ta' Ħal-Luqa eżatt mat-take-off u jsir ballun tan-nar. Il-ħames Franċiżi li kienu fuqu jmutu. Żball uman jew ħsara teknika probabilment kienu l-kawża.</item>
<item>25: Il-Gvern Malti jiffirma ftehim maċ-Ċina biex sal-2008 jiġu 10,000 turist Ċiniż u 50,000 sal-2020.</item>
<item>26: Infermiera Kanadiża akkużata li qatlet 8 pazjenti.</item>
<item>27: Ix-xjenzati jsibu fl-Ingilterra l-ewwel brain tissue ta' dinosawru.</item>
<item>28: "Esplora", ċentru interattiv tax-xjenza, jiftaħ f'Bighi.</item>
<item>30: Terremot b'qawwa ta' 6.5 jolqot lil <ref target="https://mt.wikipedia.org/wiki/Norcia">Norcia</ref> u <ref target="https://mt.wikipedia.org/wiki/Macerata">Macerata</ref>, fiċ-Ċentru tal-Italja.</item>
<item>30: Il-kandidat ġdid tal-PN, Salvu Mallia, jgħid li l-Prim Ministru Muscat huwa l-agħar ħaġa li ġrat lil Malta minn żmien il-pesta sal-lum.</item>
<item>30: Jiftaħ sptar tal-annimali f'Ta' Qali.</item>
<item>31: Negozjant Malti jinqatel b'bomba f'karozza f'Buġibba.</item></list>
<p><hi rend="bold">Tul dan ix-xahar mietu:</hi></p>
<list type="unordered"><item>10: Andrzej Wajda, direttur tal-films Pollakk.</item>
<item>13: Bhumibol Adulyadej (Rama IX), Sultan tat-Tajlandja.</item>
<item>13: <ref target="https://mt.wikipedia.org/wiki/Dario_Fo">Dario Fo</ref>, attur u kummidjant Taljan, rebbieħ tan-Nobel għal-Letteratura.</item>
<item>25: Carlo Alberto Torres, plejer tal-futbol li mexxa t-tim nazzjonali Brażiljan għar-rebħ tat-Tazza tad-Dinja fl-1970.</item>
<item>29: Tony Gauci, ix-xhud ewlieni fil-ġuri ta' Lockerbie.</item></list>
Novembru
<list type="unordered"><item>1: L-IS joqtlu 40 eks membru tal-Forzi tas-Sigurtà Iraqqini u tefgħu l-kadavri tagħhom fix-xmara Tigris qrib Mosul.</item>
<item>2: Fl-aħħar 3 snin, in-nies bla xogħol naqsu bi 3,000. It-turisti żdiedu b'400,000.</item>
<item>2: L-Istati Uniti jwaqqfu l-bejgħ ta' armi lill-Filippini wara vjolazzjonijiet tad-drittijiet umani.</item>
<item>3: 240 immigrant jegħrqu fil-kosta tal-Libja.</item>
<item>3: Il-Qorti Għolja tiddeċiedi li għandu jkun il-Parlament li jrid jivvota biex ir-Renju Unit joħroġ mill-UE.</item>
<item>4: Il-President tal-Korea t'Isfel tieħu t-tort tal-iskandlu li fnieha (fosthom frodi u abbuż ta' poter) u tgħid li lesta taċċetta r-riżultat tal-investigazzjonijiet.</item>
<item>4: Il-Prim Ministri tal-Olanda u tas-Slovakkja jiġu Malta u jiltaqgħu mal-Prim Ministru Muscat bi tħejjija għall-presidenza Maltija tal-UE.</item>
<item>5: Il-Gwardja tal-Kosta Taljana ssalva iktar minn 2,200 immigrant f'ġurnata waħda.</item>
<item>5: Għexieren ta' eluf ta' dimostranti jipprotestaw kontra l-President tal-Korea t'Isfel u jsejħu għar-riżenja tagħha.</item>
<item>6: <ref target="https://mt.wikipedia.org/wiki/Daniel_Ortega">Daniel Ortega</ref> jibda r-raba' terminu tiegħu bħala President tan-Nikaragwa.</item>
<item>8: <ref target="https://mt.wikipedia.org/wiki/Donald_Trump">Donald Trump</ref>, jirbaħ l-elezzjonijiet Presidenzjali fl-Istati Uniti u r-Repubblikani b'kontroll tas-Senat u l-Kamra tar-Rappreżentanti.</item>
<item>9: Malta kellha tkabbar ta' 6.2% fil-GDP din is-sena, waħda mill-iktar ekonomiji li qegħdin jikbru fl-UE&gt;</item>
<item>9: Ferrovija toħroġ mill-binarji fi <ref target="https://mt.wikipedia.org/wiki/Croydon">Croydon</ref>, Londra, u toqtol 7 persuni u tferi iktar minn 50 ruħ.</item>
<item>12: Jerġa' jiftaħ it-teatru Bataclan f'Pariġi sena wara l-attentat terroristiku, b'kunċert ta' Sting.</item>
<item>14: Erba' Kardinali konservattivi juru n-nuqqas ta' qbil tagħhom fil-miftuħ mal-Papa rigward id-dokument li ħareġ fuq il-familja.</item>
<item>14: F'Seattle u fi bliet oħra fil-Punent tal-Istat ta' Washington, iktar minn 5,000 student ħarġu mill-iskola biex jipprotestaw kontra l-politika razzista u diskriminatorja ta' Donald Trump, u spiċċaw f'Capitol Hill.</item>
<item>14: Terremot b'qawwa ta' 7.8 jolqot lil New Zealand, jagħmel ħsara kbira u joqtol mill-inqas tnejn min-nies.</item>
<item>15: Il-Prim Ministru Muscat jibda żjara fir-Russja fejn jiltaqa' mal-Prim Ministru Russu Medvedev. Isir ftehim biex 300 Russu jiġu jistudjaw Malta.</item>
<item>17: <ref target="https://mt.wikipedia.org/wiki/Shinzō_Abe">Shinzō Abe</ref> isir l-ewwel Kap ta' Stat li jiltaqa' mal-<ref target="https://mt.wikipedia.org/wiki/President-elect_of_the_United_States">President-elett tal-Istati Uniti</ref> <ref target="https://mt.wikipedia.org/wiki/Donald_Trump">Donald Trump</ref>.</item>
<item>18: Attakki mill-ajru tal-Gvern Sirjan jolqtu sptar tat-tfal f'Aleppo.</item>
<item>18: Il-WHO tiddikjara li ntemmet il-kriżi taż-Żika.</item>
<item>20: <ref target="https://mt.wikipedia.org/wiki/Papa_Franġisku">Papa Franġisku</ref> jagħlaq il-Ġublew il-Ħniena.</item>
<item>20: Ferrovija toħroġ mill-binarji fl-Indja u toqtol iktar minn 140 ruħ.</item>
<item>20: Il-Prim Ministru Muscat iwiegħed li se jgħolli l-paga minima wara li ssir diskussjoni bejn unions u min iħaddem.</item>
<item>21: Trump jgħid li l-Istati Uniti se joħorġu mit-<ref target="https://mt.wikipedia.org/wiki/Trans-Pacific_Partnership">Trans-Pacific Partnership</ref> (TPP) mill-ewwel jum tal-Presidenza tiegħu.</item>
<item>21: <ref target="https://mt.wikipedia.org/wiki/Toni_Abela">Toni Abela</ref>, eks Deputat Mexxej tal-PL, jinħatar Imħallef.</item>
<item>22: Trump jgħid li mhux se jfittex lil Clinton bil-qorti kriminali rigward il-kwistjoni tal-emails.</item>
<item>22: Id-De La Rue tmur lura mid-deċiżjoni tagħha u tkabbar l-investiment tagħha f'Malta.</item>
<item>24: 50,000 Iżraeljan evakwati f'Haifa wara diversi nirien li tqabbdu.</item>
<item>24: Clinton tgħaddi lil Trump b'żewġ miljuni fil-vot popolari.</item>
<item>24: Il-Prim Ministru Muscat jgħid li wegħda elettorali tal-Partit Laburista se tkun sistema ġdida ta' trasport tal-massa għal Malta.</item>
<item>25: Għargħar kbar fl-Italja ta' Fuq.</item>
<item>25: Il-Parlament Ewropew jivvota favur li jkunu iffriżati t-taħdidiet biex it-Turkija tidħol fl-UE. It-Turkija thedded li tiftaħ il-fruntieri biex l-immigranti jidħlu fl-Ewropa.</item>
<item>25: Il-Qorti Kostituzzjonali ta' Malta tagħti żewġ siġġijiet oħra fil-Parlament lill-Partit Nazzjonalista, wara kwistjoni li kienet ilha tkarkar mill-aħħar elezzjoni.</item>
<item>26: It-tim tal-kampanja elettorali ta' Clinton jingħaqad ma' dak ta' <ref target="https://mt.wikipedia.org/wiki/Jill_Stein">Jill Stein</ref>, il-mexxejja tal-Ħodor biex jerġgħu jingħaddu l-voti f'<ref target="https://mt.wikipedia.org/wiki/Michigan">Michigan</ref>, <ref target="https://mt.wikipedia.org/wiki/Pennsylvania">Pennsylvania</ref> u <ref target="https://mt.wikipedia.org/wiki/Wisconsin">Wisconsin</ref>.</item>
<item>27: Il-Gvern Sirjan jerġa' jieħu ħafna mil-Lvant ta' Aleppo. 10,000 ruħ jaħarbu minn Aleppo.</item>
<item>27: L-Arċisqof Scicluna jikkritika l-iskema ta' Xogħol fil-Komunità mħaddma mill-GWU.</item>
<item>27: <ref target="https://mt.wikipedia.org/wiki/Nico_Rosberg">Nico Rosberg</ref> jirbaħ għall-ewwel darba l-Kampjonat tas-Sewwieqa, b'5 punti iktar minn sieħbu <ref target="https://mt.wikipedia.org/wiki/Lewis_Hamilton">Lewis Hamilton</ref>. Ħamest ijiem wara, Rosberg iħabbar li se jirtira.</item>
<item>28: Ajruplan jiġġarraf fil-Kolumbja, u mis-77 passiġġieri li jkun hemm fuqu jmutu kollha barra sitta. Fost il-passiġġieri jkun hemm it-tim tal-futbol Brażiljan, iċ-<ref target="https://mt.wikipedia.org/wiki/Associação_Chapecoense_de_Futebol">Chapecoense</ref>.</item>
<item>28: Il-Prim Ministru Muscat jiltaqa' mal-President Franċiż Hollande.</item>
<item>28: L-Arċisqof jiltaqa' mal-Ministru tax-Xogħol Evarist Bartolo u jammetti li l-iskema mħaddma mill-GWU se tagħti iktar drittijiet lill-ħaddiema li qabel ma kellhomx, iżda appella lill-GWU tagħti l-qligħ tagħha lill-ħaddiema. Il-GWU tgħid li l-Arċisqof daħal fil-politika partiġġjana.</item>
<item>29: Tliet klabbs tal-futbol Brażiljani joffru plejers minn tagħhom lit-tim li tilef ħafna mill-plejers tiegħu fit-traġedja tal-ajru.</item>
<item>29: Muscat jiltaqa' mal-Kanċillier Ġermaniża Merkel biex jiddiskuti l-Presidenza tal-Kunsill tal-UE.</item>
<item>29: Emma Morano, Taljana, l-ixjeħ persuna fid-dinja tagħlaq 117-il sena. Hija tiekol żewġ bajdiet nejjin kuljum.</item>
<item>30: Muscat jiddiskuti l-immigrazzjoni mal-Prim Ministru Pollakk.</item>
<item>30: Il-priġunieri Maltin jingħataw tnaqqis ta' xahar priġunerija wara talba mill-Papa Franġisku lill-gvernijiet fsis-Sena tal-Ħniena. L-Arċisqof jirringrazzja lill-President u lill-Gvern Malti li laqgħu t-talba tal-Papa.</item>
<item>30: Il-Qorti Suprema Indjana tordna li fiċ-ċinema qabel kull film li jintwera irid jindaqq l-innu nazzjonali u n-nies tqum bil-wieqfa.</item></list>
<p><hi rend="bold">Tul dan ix-xahar mietu:</hi></p>
<list type="unordered"><item>7: Leonard Cohen, kantawtur u poeta Amerikan, famuż għal "Hallelujah".</item>
<item>8: Umberto Veronesi, onkoloġista Taljan ta' fama mondjali li ġġieled il-kanċer tas-sider.</item>
<item>17: Sunny Aquilina, awtur Malti ta' kanzunetti, fosthom <hi rend="italic">My Dream</hi> u <hi rend="italic">The One that I Love</hi>.</item>
<item>25: Fidel Castro, eks President u Prim Ministru ta' Kuba.</item>
<item>27: Pierre Picton, is-sid tal-karozza Chitty Chitty Bang Bang oriġinali. Kien ġie biha Malta fl-1990.</item></list>
Diċembru
<list type="unordered"><item>1: <ref target="https://mt.wikipedia.org/wiki/François_Hollande">François Hollande</ref> jgħid li mhux se jerġa' jikkontesta għall-elezzjonijiet tas-sena d-dieħla fi Franza.</item>
<item>2: Trump ikollu konverżazzjoni bit-telefon mal-President tat-Tajwan, u dan iqajjem kontroversja maċ-Ċina.</item>
<item>2: Muscat ikollu konverżazzjoni bit-telefon mal-Viċi President tal-Istati Uniti.</item>
<item>2: 200,000 Musulman jipprotestaw kontra l-Gvernatur Nisrani ta' Jakarta, il-kapitali tal-Indoneżja.</item>
<item>3: Il-Prim Ministru Muscat ipoġġi l-fjuri fuq il-qabar ta' Raymond Caruana, attivist żagħżugħ Nazzjonalista li kien inqatel 30 sena ilu. L-Arċisqof ifaħħar il-ġest tiegħu bħala wieħed "ta' kompassjoni, għerf u kuraġġ".</item>
<item>4: <ref target="https://mt.wikipedia.org/wiki/Alexander_Van_der_Bellen">Alexander Van der Bellen</ref>, tal-Ħodor, jirbaħ l-elezzjoni presidenzjali fl-Awstrija kontra kandidat tal-Lemin estrem li kien favorit.</item>
<item>4: Il-Prim Ministru Taljan Matteo Renzi jirriżenja wara li r-referendum fuq tibdil kostituzzjonali li ppropona hu ma jgħaddix.</item>
<item>4: Iktar minn 1000 student japplikaw biex jidħlu fl-iskola medika ġdida f'Għawdex.</item>
<item>5: Il-Prim Ministru ta' New Zealand John Key jirriżenja wara 8 snin fil-kariga.</item>
<item>5: Malta ssir l-ewwel pajjiż fl-UE li tipprojbixxi b'liġi t-terapija li tipprova tibdel l-identità sesswali ta' persuna.</item>
<item>5: Jinstabu s-saqajn mumifikati tar-Reġina Nefertiti tal-Eġittu.</item>
<item>7: Trump imsemmi bħala l-Persuna tas-Sena mir-rivista Time.</item>
<item>7: Iktar minn 100 ruħ imutu f'terrimot fl-Indoneżja.</item>
<item>7: Ajruplan jiġġarraf fil-Pakistan, bil-passiġġieri kollha, 47, imutu.</item>
<item>7: Nylon Knitting tħabbar investiment ta' 6 miljun ewro f'Malta.</item>
<item>8: Il-President tal-Parlament Ewropew Martin Schulz jagħmel żjara f'Malta u jfaħħar lil Malta għall-impenn tagħha fit-tħejjija għall-Presidenza tal-Kunsill tal-UE.</item>
<item>8: Kwart mill-Maltin ipejpu.</item></list>
</text></body></html>