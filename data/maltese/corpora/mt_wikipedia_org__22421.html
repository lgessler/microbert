<html><body><text id="wikipedia_mt_wikipedia_org__22421.html" ns="0" revid="238240" sourceurl="https://mt.wikipedia.org/wiki/Pedro_Cea" title="Pedro Cea" type="wikipedia">Pedro Cea
<p><hi rend="bold">José Pedro Cea</hi> (<ref target="https://mt.wikipedia.org/wiki/Redondela">Redondela</ref>, <ref target="https://mt.wikipedia.org/wiki/1_ta'_Settembru">1 ta' Settembru</ref> <ref target="https://mt.wikipedia.org/wiki/1900">1900</ref> – <ref target="https://mt.wikipedia.org/wiki/Montevideo">Montevideo</ref>, <ref target="https://mt.wikipedia.org/wiki/18_ta'_Settembru">18 ta' Settembru</ref> <ref target="https://mt.wikipedia.org/wiki/1970">1970</ref>) kien <ref target="https://mt.wikipedia.org/wiki/Futbol">futboler</ref> u kowċ <ref target="https://mt.wikipedia.org/wiki/Urugwaj">Urugwajan</ref>.</p>
Karriera
Klabb
<p>Rikonoxxut bħala wieħed mill-aqwa plejers tal-futbol Urugwajani ta' kaull żmien, Cea trabba fil-logħba tal-futbol ma' Lito ġewwa <ref target="https://mt.wikipedia.org/wiki/Montevideo">Montevideo</ref>, fejn irnexxielu jsib post mat-<ref target="https://mt.wikipedia.org/wiki/Tim_nazzjonali_tal-futbol_tal-Urugwaj">tim nazzjonali</ref>. Fl-1929 ingħaqad ma' <ref target="https://mt.wikipedia.org/wiki/Club_Nacional_de_Football">Nacional</ref> fejn magħhom rebaħ żewġ kampjonati, fl-1933 u fl-1934. Fl-1935 irtira għal-kollox mill-futbol milgħub.</p>
Internazzjonali
<p>Mas-<hi rend="italic">Celeste</hi> rebaħ żewġ edizzjonijiet konsekuttivi tal-<ref target="https://mt.wikipedia.org/wiki/Copa_América">Copa América</ref>, magħrufa dak iż-żmien bħala Campeonato Sudamericano de Football, fl-1923 u fl-1924. Rebaħ ukoll il-midalja tad-deheb fl-Olimpjadi ta' <ref target="https://mt.wikipedia.org/wiki/Logħob_Olimpiku_tas-sajf_1924">Pariġi 1924</ref>, u reġa' għal darb'oħra erba' snin wara fl-<ref target="https://mt.wikipedia.org/wiki/Logħob_Olimpiku_tas-sajf_1928">edizzjoni ta' Amsterdam</ref>.</p>
<p>Fl-1930 rebaħ it-titlu tat-<ref target="https://mt.wikipedia.org/wiki/Tazza_tad-Dinja_tal-Futbol">Tazza tad-Dinja</ref> mal-Urugwaj, fl-<ref target="https://mt.wikipedia.org/wiki/Tazza_tad-Dinja_tal-Futbol_1930">ewwel edizzjoni</ref> tat-Tazza tad-Dinja. B'5 gowls, fosthom gowl fil-finali kontra l-<ref target="https://mt.wikipedia.org/wiki/Tim_nazzjonali_tal-futbol_tal-Arġentina">Arġentina</ref>, hu spiċċa t-tieni l-aqwa skorer wara l-Arġentin <ref target="https://mt.wikipedia.org/wiki/Guillermo_Stábile">Guillermo Stábile</ref>. Cea lagħab l-aħħar logħba internazzjonali tiegħu fl-1932, biex ġabar 27 preżenza għat-tim Urugwajan.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
Kowċ
<p>Cea serva bħala kowċ tat-tim nazzjonali tal-Urugwaj bejn l-1941 u l-1942, fejn wassal lit-tim għar-rebħ tal-edizzjoni tal-1942 tal-Campeonato Sudamericano.</p>
Unuri
Klabb
<p> <hi rend="bold">Nacional</hi></p>
<list type="unordered"><item><ref target="https://mt.wikipedia.org/wiki/Primera_División_Profesional_de_Uruguay">Primera División</ref>: 1933, 1934</item></list>
Internazzjonali
<list type="unordered"><item><ref target="https://mt.wikipedia.org/wiki/Tazza_tad-Dinja_tal-Futbol">Tazza tad-Dinja</ref>: 1930</item>
<item><ref target="https://mt.wikipedia.org/wiki/Logħob_Olimpiku">Midalja tad-deheb Olimpika</ref>: 1924, 1928</item>
<item><ref target="https://mt.wikipedia.org/wiki/Copa_América">Copa América</ref>: 1923, 1924</item>
<item><ref target="https://mt.wikipedia.org/wiki/Copa_Lipton">Copa Lipton</ref>: 1924, 1927, 1929</item>
<item><ref target="https://mt.wikipedia.org/wiki/Copa_Newton">Copa Newton</ref>: 1929, 1930</item></list>
Kowċ
<p> <hi rend="bold">Urugwaj</hi></p>
<list type="unordered"><item><ref target="https://mt.wikipedia.org/wiki/Copa_América">Copa América</ref>: 1942</item></list>


Ħoloq esterni
<list type="unordered"><item>(ES)  <ref target="http://www.nacionaldigital.com/idolos/Idolos/cea.htm">Pedro Cea</ref></item></list>
</text></body></html>