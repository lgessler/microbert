<html><body><text id="wikipedia_mt_wikipedia_org__27588.html" ns="0" revid="274373" sourceurl="https://mt.wikipedia.org/wiki/G%C4%A7arab" title="Għarab" type="wikipedia">Għarab<p>L-<hi rend="bold">Għarab</hi> (Għarbi: العرب) huma <ref target="https://mt.wikipedia.org/wiki/Grupp_etniku">grupp etniku</ref> mifrux fil-<ref target="https://mt.wikipedia.org/wiki/Lvant_Nofsani">Lvant Nofsani</ref> u l-<ref target="https://mt.wikipedia.org/wiki/Afrika_ta’_Fuq">Afrika ta’ Fuq</ref>. <ref target="https://mt.wikipedia.org/wiki/L-Għarbi">L-Għarbi</ref> hija waħda mil-lingwi <ref target="https://mt.wikipedia.org/wiki/Semitiċi">Semitiċi</ref>, li hija wkoll l-isem tal-familja etnika li jappartjenu għaliha.</p>
Min huwa Għarbi?
<p>Hemm tliet punti li jgħidu jekk xi ħadd għandux jitqies Għarbi jew le:</p>
<list type="unordered"><item>Politiċi: jekk jgħixux f'pajjiż li hu membru tal-Lega Għarbija (jew id-Dinja Għarbija); din id-definizzjoni tkopri aktar minn 450 miljun ruħ.</item>
<item>Lingwistika: jekk il-lingwa ewlenija tagħhom hijiex l-Għarbi; din id-definizzjoni tkopri aktar minn 423 miljun ruħ.</item>
<item>Ġenealoġiku: jekk jistgħux jintraċċaw l-antenati tagħhom lura għan-nies li għexu l-ewwel fil-<ref target="https://mt.wikipedia.org/wiki/Peniżola_Għarbija">Peniżola Għarbija</ref>.</item></list>
<p>Il-minoranzi huma l-Kurdi f'xi pajjiżi Għarab. Il-poplu <ref target="https://mt.wikipedia.org/wiki/Kurd">Kurd</ref> ħafna drabi jitqies bħala Għarbi, iżda huma grupp etniku <ref target="https://mt.wikipedia.org/wiki/Iran">Iraniku</ref> bil-lingwa u l-kultura Kurda tagħhom stess. L-istess jgħodd għall-<ref target="https://mt.wikipedia.org/wiki/Berberi">Berberi</ref> u l-<ref target="https://mt.wikipedia.org/wiki/Bedouini">Bedouini</ref>.</p>
<p>Hemm ħafna nies li jistgħu jissejħu Għarab minn dawn il-punti, iżda li ma jaħsbux lilhom infushom bħala Għarab. Eżempji jinkludu l-Eġizzjani moderni (<ref target="https://mt.wikipedia.org/wiki/Kottiċi">Kottiċi</ref>) u s-<ref target="https://mt.wikipedia.org/wiki/Sirjaċi">Sirjaċi</ref> (Aramajk/<ref target="https://mt.wikipedia.org/wiki/Assirjani">Assirjani</ref>). Għalkemm jgħixu f'pajjiżi bħas-<ref target="https://mt.wikipedia.org/wiki/Sirja">Sirja</ref> jew l-<ref target="https://mt.wikipedia.org/wiki/Eġittu">Eġittu</ref> li huma parti mil-Lega Għarbija u jitkellmu l-lingwa uffiċjali-Għarbija, huma gruppi kulturali differenti. Għandhom il-lingwi tagħhom stess,] il-kultura, l-identità u l-knejjes, bħall-Knisja Kopta u l-knejjes <ref target="https://mt.wikipedia.org/wiki/Knisja_Kattolika">Kattoliċi</ref> u <ref target="https://mt.wikipedia.org/wiki/Ortodossi">Ortodossi</ref> tas-Sirja. Anke jekk ħafna assimilaw mas-soċjetà Għarbija, għandhom il-wirt tagħhom stess li jkopri 3,000 sena.</p>
<p>Il-<ref target="https://mt.wikipedia.org/wiki/Maltin">Maltin</ref>, minkejja li jitkellmu lingwa Semitika li ġej minn djalett Għarbi, kważi qatt ma jitqiesu bħala Għarab jew parti mid-dinja Għarbija, iżda grupp etniku għalihom infushom. L-istess jgħodd għat-<ref target="https://mt.wikipedia.org/wiki/Turkija">Torok</ref> u l-<ref target="https://mt.wikipedia.org/wiki/Iran">Iranjani</ref> (Persjani).</p></text></body></html>