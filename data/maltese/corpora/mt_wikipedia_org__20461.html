<html><body><text id="wikipedia_mt_wikipedia_org__20461.html" ns="0" revid="274409" sourceurl="https://mt.wikipedia.org/wiki/Roberta_Metsola_Tedesco_Triccas" title="Roberta Metsola Tedesco Triccas" type="wikipedia">Roberta Metsola Tedesco Triccas
<p><hi rend="bold">Roberta Metsola Tedesco Triccas</hi> magħrufa bħala <hi rend="bold">Roberta Metsola</hi> (twieldet fit-18 ta' Jannar 1979), hija <ref target="https://mt.wikipedia.org/wiki/Avukat">avukata</ref> u l-president tal-<ref target="https://mt.wikipedia.org/wiki/Parlament_Ewropew">Parlament Ewropew</ref> elett fit-18 ta' Jannar 2022<ref target="https://mt.wikipedia.org/wiki/Il-Paġna_prinċipali#cite_note-1">[1]</ref><ref target="https://mt.wikipedia.org/wiki/Il-Paġna_prinċipali#cite_note-2">[2]</ref>. Metsola ġiet eletta għall-ewwel darba bħala membru tal-<ref target="https://mt.wikipedia.org/wiki/Parlament_Ewropew">Parlament Ewropew</ref> (MEP) fl-2013, li tirrappreżenta lil <ref target="https://mt.wikipedia.org/wiki/Malta">Malta</ref>. Hija ġiet eletta bħala l-ewwel viċi president tal-<ref target="https://mt.wikipedia.org/wiki/Parlament_Ewropew">Parlament Ewropew</ref> f'Novembru 2020. Mal-mewt tal-President David Sassoli fil-11 ta’ Jannar 2022, Metsola saret l-aġent president tal-Parlament Ewropew sakemm tiġi eletta s-suċċessur ta’ Sassoli.</p>
Edukazzjoni
<p>Metsola iggradwat mill-<ref target="https://mt.wikipedia.org/wiki/Università_ta'_Malta">Università ta' Malta</ref> fejn speċjalizzat fil-liġi u l-politika Ewropea. Fis-snin bħala studenta kienet tagħmel partiti tal-Kunsill Nazzjonali taż-Żgħażagħ (KNŻ), l-<ref target="https://mt.wikipedia.org/wiki/Studenti_Demokristjani_Maltin">iStudenti Demokristjani Maltin</ref> (SDM) u l-Moviment Żgħażagħ Partit Nazzjonalista (MŻPN), u aktar tard ġiet eletta bħala Segretarju Ġenerali tal-<ref target="https://mt.wikipedia.org/wiki/Studenti_Demokratiċi_Ewropej">iStudenti Demokratiċi Ewropej</ref> (SDE).<ref target="https://mt.wikipedia.org/wiki/Il-Paġna_prinċipali#cite_note-kandidati-3">[3]</ref> Hi serviet bħala <hi rend="italic">Attaché</hi> tal-Liġi u Kooperazzjoni Ġudizzjarja fir-Rappreżentanza Permanenti ta' Malta għall-<ref target="https://mt.wikipedia.org/wiki/Unjoni_Ewropea">Unjoni Ewropea</ref>, u bħala konsulent legali għar-Rappreżentanza Għolja tal-Unjoni Ewropea għall-Affarijiet Barranin u l-Politika ta' Sigurtà.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref></p>
Politika
<p>Hi immiltat għal numru ta' snin fil-<ref target="https://mt.wikipedia.org/wiki/Partit_Nazzjonalista_(Malta)">Partit Nazzjonalista</ref> u kopriet ir-rwol fis-segretarjat internazzjonali tal-Partit. Kienet ukoll attiva fil-kampanja għal vot "IVA" fir-<ref target="https://mt.wikipedia.org/wiki/Referendum_għas-sħubija_ta'_Malta_fl-Unjoni_Ewropea_tal-2003">referendum għas-sħubija ta' Malta fl-Unjoni Ewropea</ref> fl-2003 u bħala voluntiera fl-uffiċċju ELCOM.<ref target="https://mt.wikipedia.org/wiki/Il-Paġna_prinċipali#cite_note-kandidati-3">[3]</ref> Hi kkontestat bħala kandidata għall-<ref target="https://mt.wikipedia.org/wiki/Elezzjonijiet_għall-Parlament_Ewropew_2004_(Malta)">ewwel elezzjoni għall-ħatra tal-Membri Parlamentari Ewropej</ref> f'isem Malta. Tedesco Triccas ma ġietx eletta wara li mal-ewwel għadd ġabet 5,204 voti (2.1% tal-voti kollha) u fil-ħdax-il għadd ġiet eliminata b'9,339 vot.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref> Għall-elezzjoni suċċessiva tas-6 ta' Ġunju 2009 hi kisbet 5,880 vot mal-ewwel għadd. Mas-26 għadd hi ġiet eliminata b'20,859 vot.<ref target="https://mt.wikipedia.org/wiki/Il-Paġna_prinċipali#cite_note-6">[6]</ref></p>
<p>Nhar l-24 ta' April 2013, wara li kkontestat l-elezzjonijiet każwali għall-post vakanti li ħalla <ref target="https://mt.wikipedia.org/wiki/Simon_Busuttil">Simon Busuttil</ref>,<ref target="https://mt.wikipedia.org/wiki/Il-Paġna_prinċipali#cite_note-7">[7]</ref> hi ġiet eletta sabiex saret waħda mit-tliet nisa li saru Membri tal-<ref target="https://mt.wikipedia.org/wiki/Parlament_Ewropew">Parlament Ewropew</ref>.<ref target="https://mt.wikipedia.org/wiki/Il-Paġna_prinċipali#cite_note-elezzjoni-8">[8]</ref> Hi kienet it-tieni waħda li ġiet eletta meta laħqet il-kwota ta' 20,661 vot. Hi daħlet bħala membru tal-Kumitat għal-Libertajiet Ċivili, il-Ġustizzja u l-Intern, il-Kumitat speċjali dwar il-kriminalità organizzata, il-korruzzjoni u l-ħasil tal-flus, il-Kumitat għall-Petizzjonijiet, u bħala membru sostitut tal-Kumitat għas-Suq Intern u l-Ħarsien tal-Konsumatur.<ref target="https://mt.wikipedia.org/wiki/Il-Paġna_prinċipali#cite_note-9">[9]</ref></p>
<p>Fit-12 ta' Novembru 2020, Metsola ġiet eletta bħala l-Ewwel Viċi President tal-Parlament Ewropew minflok <ref target="https://mt.wikipedia.org/wiki/Mairead_McGuinness">Mairead McGuinness</ref> li saret Kummissarju Ewropew. Hija l-ewwel Membru Parlamentari Ewropew li saret Viċi President tal-Parlament Ewropew.<ref target="https://mt.wikipedia.org/wiki/Il-Paġna_prinċipali#cite_note-10">[10]</ref></p>
Pożizzjonijiet politiċi
<p>Fil-kapaċità tagħha bħala membru tal-LIBE, Metsola mexxiet il-ħidma tal-PPE dwar il-"pjan direzzjonali tal-UE kontra l-omofobija u d-diskriminazzjoni fuq bażi ta' orjentazzjoni sesswali u identità tal-ġeneru" mhux vinkolanti fl-2014. <ref target="https://mt.wikipedia.org/wiki/Il-Paġna_prinċipali#cite_note-11">[11]</ref> Hija koawtur ta' rapport mhux vinkolanti dwar il-kriżi tal-migranti Ewropej fl-2016, immirat li jistabbilixxi "approċċ leġiżlattiv vinkolanti u obbligatorju" dwar ir-risistemazzjoni u ftehimiet ġodda ta' "riammissjoni" fl-UE kollha li għandhom jieħdu preċedenza fuq dawk bilaterali bejn l-UE u dawk mhux Pajjiżi tal-UE. <ref target="https://mt.wikipedia.org/wiki/Il-Paġna_prinċipali#cite_note-12">[12]</ref></p>
Ħajja privata
<p>Roberta u żewġha Finlandiż Ukko Metsola ( Partit ta’ Koalizzjoni Nazzjonali ) it-tnejn ħarġu għall-elezzjoni tal-Parlament Ewropew tal-2009, u saru l-ewwel koppja miżżewġa li ħarġu għall-istess elezzjoni tal-Parlament Ewropew minn żewġ stati membri differenti. <ref target="https://mt.wikipedia.org/wiki/Il-Paġna_prinċipali#cite_note-13">[13]</ref> Huma ltaqgħu għall-ewwel darba fl-1999 u żżewġu f'Ottubru 2005. <ref target="https://mt.wikipedia.org/wiki/Il-Paġna_prinċipali#cite_note-14">[14]</ref> Flimkien, għandhom erba’ ulied. <ref target="https://mt.wikipedia.org/wiki/Il-Paġna_prinċipali#cite_note-15">[15]</ref></p>


Ħoloq esterni
<list type="unordered"><item>(EN)  <ref target="http://robertametsola.eu/">Sit uffiċjali</ref></item>
<item>Il-mudell {{<ref target="https://mt.wikipedia.org/wiki/Mudell:Twitter">Twitter</ref>}} għandu nieqes l-identifikatur u l-entità ma teżistix fuq Wikidata.</item>
<item><ref target="https://www.europarl.europa.eu/meps/mt/118859/ROBERTA_METSOLA/home">Profil</ref> fuq is-sit uffiċjali tal-Parlament Ewropew</item></list>
</text></body></html>