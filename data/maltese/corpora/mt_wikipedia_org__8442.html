<html><body><text id="wikipedia_mt_wikipedia_org__8442.html" ns="0" revid="254601" sourceurl="https://mt.wikipedia.org/wiki/%C4%A0eor%C4%A1ja_fil-Festival_tal-Eurovision" title="Ġeorġja fil-Festival tal-Eurovision" type="wikipedia">Ġeorġja fil-Festival tal-Eurovision
<p>Il-<hi rend="bold"><ref target="https://mt.wikipedia.org/wiki/Ġeorġja">Ġeorġja</ref></hi> iddebutat fl-<ref target="https://mt.wikipedia.org/wiki/2007">2007</ref> għat-<ref target="https://mt.wikipedia.org/wiki/Festival_tal-Eurovision_2007">52 edizzjoni</ref> tal-<ref target="https://mt.wikipedia.org/wiki/Festival_tal-Eurovision">Festival tal-Eurovision</ref>.</p>
Debutt fl-2007
<figure><caption><ref target="https://mt.wikipedia.org/wiki/Diana_Gurtskaya">Diana Gurtskaya</ref> f'Belgrad (<ref target="https://mt.wikipedia.org/wiki/Festival_tal-Eurovision_2008">2008</ref>)</caption></figure>
<p>Fis-27 ta' Ottubru 2006, il-Ġeorġja, ikkonferma li huma xtaqu jieħdu sehem fil-Eurovision. F'dak iż-żmien, l-<ref target="https://mt.wikipedia.org/wiki/European_Broadcasting_Services">EBU</ref> kienu għadhom jillimitaw il-massimu ta' 40 pajjiż. Madanakollu, f'Marzu tal-2007, ġie imħabbar li t-42 appikant se jieħdu sehem fl-edizzjoni tal-<ref target="https://mt.wikipedia.org/wiki/Festival_tal-Eurovision_2007">2007</ref> f'<ref target="https://mt.wikipedia.org/wiki/Ħelsinki">Ħelsinki</ref>. Huma rnexxielhom jikkwalifikaw mis-semifinali (fejn kisbu 123 punt u t-tmien post), u fil-finali kisbu t-tnax-il post (minn 24 parteċipant).</p>
Daħla fl-2008
<p>Il-Ġeorġja għamlu t-tieni dehra tagħhom f'dan il-festival fl-<ref target="https://mt.wikipedia.org/wiki/Festival_tal-Eurovision_2008">edizzjoni tal-2008</ref>. Wara li għaddew mis-semifinali (fejn spiċċaw fil-ħames post b'107 punti), fil-finali marru post aħjar mill-edizzjoni preċedenti wara li kklassifikaw fil-ħdax-il post (minn 25).</p>
Irtirar fl-2009
<p>Minħabba l-<ref target="https://mt.wikipedia.org/wiki/Gwerra_tal-Ossezja_t'Isfel_tal-2008">gwerra fl-Ossezja t'Isfel</ref> fl-2008, sar dibattitu min-naħa tal-<ref target="https://mt.wikipedia.org/wiki/Georgian_Public_Broadcasting">Georgian Public Broadcasting</ref> (GBP) fuq jekk il-Ġeorġja għandhiex tieħu sehem f'<ref target="https://mt.wikipedia.org/wiki/Moska">Moska</ref>.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Iċ-ċermen tal-GPB stqarr li ma kinitx tkun xi ħaġa irrazzjonali jekk kienu jiddeċiedu li jirtiraw, imma kienu jinsabu lura fil-ħin minħabba li finali nazzjonali kienet se tiġi organizzata jekk kienu se jiddeċiedu li jipparteċipaw. Fit-28 ta' Awwissu 2008, ġie imħabbar li l-Ġeorġja se tirtira mill-<ref target="https://mt.wikipedia.org/wiki/Festival_tal-Eurovision_2009">edizzjoni tal-2009</ref>, fejn sostnew li huma jirrifjutaw li jikkompetu f'"pajjiż li jivvjola d-drittijiet tal-bniedem u l-liġijiet internazzjonali", u kif ukoll minħabba dubji fuq is-sigurtà tal-parteċipanti tagħhom.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Wara r-rebħ tal-<ref target="https://mt.wikipedia.org/wiki/Festival_tal-Eurovision_tat-Tfal_2008">Festival tal-Eurovision tat-Tfal tal-2008</ref>, li fih irċievu tnax-il punt mir-Russja, il-Ġeorġja reġgħet ħadet il-kuraġġ biex terġa' tipparteċipa fl-2009.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref></p>
<p>Wara l-finali nazzjonali li saret fit-18 ta' Frar 2009, ġie magħżul il-grupp <ref target="https://mt.wikipedia.org/wiki/Stefane_&amp;_3G">Stefane &amp; 3G</ref> bil-kanzunetta fuq stil sebgħinijiet "<ref target="https://mt.wikipedia.org/wiki/We_Don't_Wanna_Put_In">We Don't Wanna Put In</ref>".<ref target="https://mt.wikipedia.org/wiki/Il-Paġna_prinċipali#cite_note-4">[4]</ref> Madanakollu l-kanzunetta qajmet kontroversja kbira fuq il-lirika tagħha, li kienet tinkludi referenza politika persistenti lejn il-Prim Ministru Russu <ref target="https://mt.wikipedia.org/wiki/Vladimir_Putin">Vladimir Putin</ref>, liema stqarrija l-GPB ċaħdet.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref> L-EBU ma ħallietx lil din il-kanzunetta tikkompeti minħabba l-lirika tagħha, u staqsiet lill-GPB biex jew tbiddel il-lirika jew tintgħażel kanzunetta oħra. Il-GPB sostnew li ċ-ċaħda min-naħa tal-EBU kienet sforz il-pressjoni politika tar-<ref target="https://mt.wikipedia.org/wiki/Russja">Russja</ref>, u fil-11 ta' Marzu irtiraw definittivament mill-kompetizzjoni.<ref target="https://mt.wikipedia.org/wiki/Il-Paġna_prinċipali#cite_note-6">[6]</ref></p>


Votazzjoni
<p>Il-Ġeorġja <hi rend="italic">rċiviet</hi> l-aktar punti minn (finali biss):</p>
<p>Il-Ġeorġja <hi rend="italic">tat</hi> l-aktar punti lil (finali biss):</p>



Ħoloq esterni
<list type="unordered"><item><ref target="http://www.youtube.com/watch?v=Ax4AEstw22M">Vidjo tal-kanzunetta "Visionary Dream" fil-finali tal-Eurovision 2007</ref></item>
<item><ref target="http://www.youtube.com/watch?v=GPMtVBe-vJw">Vidjo tal-kanzunetta "Visionary Dream" fis-semifinali tal-Eurovision 2007</ref></item></list>
</text></body></html>