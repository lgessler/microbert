<html><body><text id="wikipedia_mt_wikipedia_org__12788.html" ns="0" revid="252153" sourceurl="https://mt.wikipedia.org/wiki/Giuseppe_Mifsud_Bonnici" title="Giuseppe Mifsud Bonnici" type="wikipedia">Giuseppe Mifsud Bonnici<figure><caption>Il-President ta' Malta <ref target="https://mt.wikipedia.org/wiki/Edward_Fenech_Adami">Edward Fenech Adami</ref>, Il-President tal-Qorti Kostituzzjonali Giuseppe Mifsud Bonnici, u Dr <ref target="https://mt.wikipedia.org/wiki/Mark_A._Sammut">Mark A. Sammut</ref></caption></figure>
<p><hi rend="bold">Giuseppe Mifsud Bonnici</hi> (<ref target="https://mt.wikipedia.org/wiki/Bormla">Bormla</ref>, 17 ta' Lulju 1930 - 22 ta' Frar 2019 ), hu ġurista Malti. Serva ta' Prim Imħallef ta' Malta bejn l-1990 u l-1995, kif ukoll Imħallef tal-Qorti Ewropea tad-Drittijiet tal-Bniedem bejn l-1992 u l-1998.</p>
Bijografija
<p>Kien bin il-Professur Carmelo Mifsud Bonnici u Mary imwielda Ross. Beda jistudja l-liġi fl-<ref target="https://mt.wikipedia.org/wiki/Università_ta'_Malta">Università ta' Malta</ref> fejn fl-1958, ħa d-dottorat fil-Liġi. Qabel fl-1955, kien iċ-champion ta' <ref target="https://mt.wikipedia.org/wiki/Malta">Malta</ref> taċ-[[chess]. Wara li kwalifika bħala avukat, kompla jistudja <ref target="https://mt.wikipedia.org/wiki/Ruma">Ruma</ref> fl-Istitut Gregorio del Vecchio tal-<ref target="https://mt.wikipedia.org/wiki/Università_Sapienza">Università Sapienza</ref> ta' Ruma. Beda jgħallem il-filosofija tal-liġi fl-Università ta' of Malta fl-1966, u kompla jgħallem għal tletin sena, sakemm irtira fl-1995. Fl-1988 inħatar Professur tal-Filosofija tal-Liġi.</p>
<p>Fl-istess sena Mifsud Bonnici nħatar Imħallef fil-Qrati Superjuri ta' Malta. Sentejn wara fl-1990, sar Prim Imħallef, u President tal-Qrati tal-Appell u President tal-<ref target="https://mt.wikipedia.org/wiki/Qorti_Kostitizzjonali">Qorti Kostitizzjonali</ref>, u dam f'dawn il-karigi sa meta irtira fl-1995. Mill-1992 sal-1996 serva bħala Imħallef fil-<ref target="https://mt.wikipedia.org/wiki/Qorti_Ewropej_tad-Drittijiet_Umani">Qorti Ewropej tad-Drittijiet Umani</ref> fi <ref target="https://mt.wikipedia.org/wiki/Strasbourg">Strasbourg</ref>. Hu <hi rend="italic">Honorary Fellow</hi> tal-<hi rend="italic">Institute for Advanced Legal Studies</hi> ta' <ref target="https://mt.wikipedia.org/wiki/Londra">Londra</ref>, ir-<ref target="https://mt.wikipedia.org/wiki/Renju_Unit">Renju Unit</ref>.</p>
<p>Kien ukoll President tal-Casino Maltese u tal-<hi rend="italic"><ref target="https://mt.wikipedia.org/wiki/Malta_Football_Association">Malta Football Association</ref></hi>.</p>
Xogħlijiet
<list type="unordered"><item><hi rend="italic">Il-liġi, il-morali, u r-raġuni: konverżazzjonijiet bejn il-Professur Giuseppe Mifsud Bonnici, Prim Imħallef Emeritu u Dr. Mark A. Sammut</hi> Ko-awtur ma' <ref target="https://mt.wikipedia.org/wiki/Mark_A._Sammut">Mark A. Sammut</ref>, 2008 , Ius Melitæ, Malta. Dan hu f'forma ta' djalogu bejn l-awturi ( u kultant intervista ma' Mifsud Bonnici). Maqsun f'ħames partijiet li jittrattaw għadd ta' suġġetti, minn tekniċitajiet purament legali għal temi filosofiċi, bijoetika, reliġjon, żwieġ (inkluż iż-wieġ bejn persuni tal-istess sess) u l-ammistrazzjoni tal-ġustizzja.</item>
<item><hi rend="italic">Constitutional Procedure relative to Fundamental Rights and Freedoms</hi> Mireva Publishers,  2004/2009.</item></list>
Sors
<list type="unordered"><item>Mark Montebello, <hi rend="italic">Il-Ktieb tal-Filosofija f’Malta</hi>, PIN Publications, Malta, 2001.</item></list>
<p><ref target="https://mt.wikipedia.org/wiki/Special:BookSources/9990941831">ISBN 99909-41-83-1</ref></p>
</text></body></html>