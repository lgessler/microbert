<html><body><text id="wikipedia_mt_wikipedia_org__6445.html" ns="0" revid="214934" sourceurl="https://mt.wikipedia.org/wiki/Appendi%C4%8Bite" title="Appendiċite" type="wikipedia">Appendiċite<p>L-<hi rend="bold">appendiċite</hi> hija <ref target="https://mt.wikipedia.org/wiki/Infjammazzjoni">infjammazzjoni</ref> ta' musrana żgħira ħafna, l-appendiċi, li qiegħda fin-naħa tal-lemin, fin-naħa t'isfel taż-żaqq. Xi kultant din il-musrana tiffjamma ruħha minħabba xi biċċiet ta' <ref target="https://mt.wikipedia.org/wiki/Ippurgar">ppurgar</ref> li jafu jeħlu fiha, u din ġġib magħha uġigħ li ġeneralment jibda minn madwar iż-żokkra li mbagħad jibqa' nieżel għan-naħa tal-lemin. Ħafna drabi jkun jeħtieġ li ssir operazzjoni biex titneħħa din il-musrana għax jekk titħalla f'postha tista' tixpakka u xxerred il-kontenut tagħha li hu mimli ppurgar u batteri, fiż-żaqq. Dan it-tixrid iġib miegħu <ref target="https://mt.wikipedia.org/wiki/Peritonite">peritonite</ref>, kundizzjoni serja u ġieli fatali fejn ir-rita li hemm madwar iż-żaqq tiffjamma. Għaldaqstant ukoll, ikunu jridu jingħataw korsijiet ta' <ref target="https://mt.wikipedia.org/wiki/Antibijotiċi">antibijotiċi</ref> biex jilqgħu kontra t-tixrid ta' infezzjoni mill-batteri li jgħixu fil-<ref target="https://mt.wikipedia.org/wiki/Musrana_l-kbira">musrana l-kbira</ref>.</p>
</text></body></html>