<html><body><text id="wikipedia_mt_wikipedia_org__26631.html" ns="0" revid="266161" sourceurl="https://mt.wikipedia.org/wiki/Jean_Dieudonn%C3%A9" title="Jean Dieudonné" type="wikipedia">Jean Dieudonné
<p><hi rend="bold">Jean Alexandre Eugène Dieudonné</hi> ([djødɔne]; twieled fl-1 ta’ Lulju 1906 – miet fid-29 ta’ Novembru 1992) kien matematiku <ref target="https://mt.wikipedia.org/wiki/Franza">Franċiż</ref>, magħruf għar-riċerka tiegħu fl-<ref target="https://mt.wikipedia.org/wiki/Alġebra_astratta">alġebra astratta</ref>, il-<ref target="https://mt.wikipedia.org/wiki/Ġeometrija">ġeometrija</ref> <ref target="https://mt.wikipedia.org/wiki/Alġebra">alġebrajka</ref>, u l-analiżi funzjonali, għall-involviment mill-qrib tiegħu mal-grupp psewdonimu Nicolas Bourbaki u għall-proġett tal-<hi rend="italic">Éléments de géométrie algébrique</hi> ta’ <ref target="https://mt.wikipedia.org/wiki/Alexander_Grothendieck">Alexander Grothendieck</ref>, u bħala storiku tal-<ref target="https://mt.wikipedia.org/wiki/Matematika">matematika</ref>, partikolarment fl-oqsma tal-analiżi funzjonali u t-topoloġija alġebrajka. Ix-xogħol tiegħu fuq il-gruppi klassiċi (il-ktieb <hi rend="italic">La Géométrie des groupes classiques</hi> ġie ppubblikat fl-1955), u dak fuq il-gruppi formali, li introduċa dawk li issa jissejħu moduli ta’ Dieudonné, kellhom effett maġġuri fuq dawk l-oqsma.</p>
<p>Huwa twieled u trawwem f’<ref target="https://mt.wikipedia.org/wiki/Lille">Lille</ref>, u studja l-<ref target="https://mt.wikipedia.org/wiki/Renju_Unit">Ingilterra</ref> fejn ġie introdott għall-alġebra. Fl-1924 huwa ġie ammess fl-École Normale Supérieure, fejn fil-klassi miegħu kellu lil <ref target="https://mt.wikipedia.org/wiki/André_Weil">André Weil</ref>.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Huwa beda jaħdem fuq l-<ref target="https://mt.wikipedia.org/wiki/Analisi_komplessa">analiżi komplessa</ref>. Fl-1934 huwa kien wieħed mill-grupp ta’ <hi rend="italic">normaliens</hi> imlaqqa’ minn Weil, li mbagħad saru “Bourbaki”.</p>
Edukazzjoni u tagħlim
<p>Huwa wettaq servizz fl-Armata Franċiża matul <ref target="https://mt.wikipedia.org/wiki/It-Tieni_Gwerra_Dinjija">it-Tiena Gwerra Dinjija</ref>, u mbagħad għallem f’<ref target="https://mt.wikipedia.org/wiki/Clermont-Ferrand">Clermont-Ferrand</ref> sal-liberazzjoni ta’ Franza. Wara li ħadem bħala Professur fl-Università ta’ <ref target="https://mt.wikipedia.org/wiki/São_Paulo">São Paulo</ref> (1946-1947), fl-Università ta’ <ref target="https://mt.wikipedia.org/wiki/Nancy">Nancy</ref> (1948-1952) u fl-Università ta’ <ref target="https://mt.wikipedia.org/wiki/Michigan">Michigan</ref> (1952-1953), huwa ngħaqad mad-Dipartiment tal-Matematika fin-Northwestern University fl-1953, qabel ma reġa’ lura Franza bħala membru fundatur tal-Institut des Hautes Études Scientifiques. Huwa mar jaħdem fl-Università ta’ <ref target="https://mt.wikipedia.org/wiki/Nizza">Nizza</ref> fejn waqqaf id-Dipartiment tal-Matematika fl-1964, u rtira fl-1970. Huwa ġie elett bħala membru tal-Académie des Sciences fl-1968.</p>
Karriera
<p>Dieudonné fassal il-biċċa l-kbira tas-sensiela ta’ testi ta’ Bourbaki, il-bosta volumi tas-sensiela tal-ġeometrija alġebrajka EGA, u disa’ volumi tal-Éléments d'Analyse tiegħu stess. L-ewwel volum tat-<hi rend="italic">Traité</hi> hija verżjoni bil-<ref target="https://mt.wikipedia.org/wiki/Lingwa_Franċiża">Franċiż</ref> tal-ktieb <hi rend="italic">Foundations of Modern Analysis</hi> (1960), li kien sar ktieb akkademiku universitarju dwar l-analiżi funzjonali.</p>
<p>Huwa kiteb ukoll monografi individwali dwar il-<hi rend="italic">Kalkulu Infiniteżmali</hi>, l-<hi rend="italic">Linear Alġebra Linjari</hi> u l-<hi rend="italic">Ġeometrija Elementari</hi>, it-teorija invarjanti, l-alġebra kommutattiva, il-ġeometrija alġebrajka, u l-gruppi formali.</p>
<p>Flimkien ma’ <ref target="https://mt.wikipedia.org/wiki/Laurent_Schwartz">Laurent Schwartz</ref> huwa ssorvelja r-riċerka bikrija ta’ Alexander Grothendieck. Iktar ’il quddiem, mill-1959 sal-1964 huwa kien fl-Institut des Hautes Études Scientifiques flimkien ma’ Grothendieck, u kkollabora fix-xogħol ta’ espożizzjoni meħtieġ biex jiġi appoġġat il-proġett tal-istabbiliment mill-ġdid tal-ġeometrija alġebrajka fuq il-bażi l-ġdida ta’ skemi.</p>
Selezzjoni ta’ xogħlijiet
<p>·        <hi rend="italic">Sur les groupes classiques. Paris: Hermann. 1948.</hi><ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
<p>·        <hi rend="italic">Dieudonné, Jean (1955), La géométrie des groupes classiques, Ergebnisse der Mathematik und ihrer Grenzgebiete (N.F.), Heft 5, Berlin, New York: Springer-Verlag, ISBN 978-0-387-05391-2.</hi><ref target="https://mt.wikipedia.org/wiki/Il-Paġna_prinċipali#cite_note-3">[3]</ref></p>
<p>·        9 volumi ta’ <hi rend="italic">Éléments d'analyse</hi> (1960-1982), éd. Gauthier-Villars<ref target="https://mt.wikipedia.org/wiki/Il-Paġna_prinċipali#cite_note-4">[4]</ref></p>
<p>o    <hi rend="italic">Foundations of Modern Analysis. Academic Press. 1960.</hi><ref target="https://mt.wikipedia.org/wiki/Il-Paġna_prinċipali#cite_note-5">[5]</ref></p>
<p>·        <hi rend="italic">Algèbre linéaire et géométrie élémentaire. Hermann. 1964.</hi>; Eng. trans: <hi rend="italic">Linear algebra and geometry. 1969.</hi></p>
<p>·        <hi rend="italic">Dieudonné, Jean A. (1970). "The work of Nicolas Bourbaki". Amer. Math. Monthly. <hi rend="bold">77</hi> (2): 134–145.</hi></p>
<p>·        <hi rend="italic">Dieudonné, Jean A.; Carrell, James B. (1971), "Invariant theory, old and new", Advances in Mathematics, Boston, MA: Academic Press, <hi rend="bold">4</hi>: 1–80,</hi> (ristampar ta’ <hi rend="italic">Dieudonné, Jean A.; Carrell, James B. (1970), "Invariant theory, old and new", Advances in Mathematics, <hi rend="bold">4</hi>: 1–80.</hi></p>
<p>·        <hi rend="italic">Dieudonne, J. (Oct 1972). "Historical development of algebraic geometry". American Mathematical Monthly. <hi rend="bold">79</hi> (8): 827–866.</hi></p>
<p>·        <hi rend="italic">Introduction to the theory of formal groups. Dekker. 1973.</hi></p>
<p>·        <hi rend="italic">Cours de géométrie algébrique I. P.U.F. 1974.</hi><ref target="https://mt.wikipedia.org/wiki/Il-Paġna_prinċipali#cite_note-:0-6">[6]</ref></p>
<p>·        <hi rend="italic">Cours de géométrie algébrique II. P.U.F. 1974.</hi><ref target="https://mt.wikipedia.org/wiki/Il-Paġna_prinċipali#cite_note-:0-6">[6]</ref></p>
<p>·        <hi rend="italic">Dieudonné, Jean Alexandre (1982), A panorama of pure mathematics, Pure and Applied Mathematics, <hi rend="bold">97</hi>, London: Academic Press Inc. [Harcourt Brace Jovanovich Publishers], ISBN 978-0-12-215560-4.</hi><ref target="https://mt.wikipedia.org/wiki/Il-Paġna_prinċipali#cite_note-7">[7]</ref></p>
<p>·        <hi rend="italic">Dieudonné, Jean (1981), Choix d'œuvres mathématiques. Tome I (in French), Paris: Hermann, ISBN 978-2-7056-5922-6.</hi></p>
<p>·        <hi rend="italic">Dieudonné, Jean (1981), Choix d'œuvres mathématiques. Tome II (in French), Paris: Hermann, ISBN 978-2-7056-5923-3.</hi></p>
<p>·        <hi rend="italic">History of functional analysis. North-Holland. 1981. ISBN 9780080871608.</hi><ref target="https://mt.wikipedia.org/wiki/Il-Paġna_prinċipali#cite_note-8">[8]</ref></p>
<p>·        <hi rend="italic">Pour l'honneur de l'esprit humain: les mathématiques aujourd'hui. Hachette. 1987.</hi></p>
<p>·        <hi rend="italic">A History of Algebraic and Differential Topology 1900-1960. Birkhäuser Boston. 1988. ISBN 9780817649074.</hi></p>
<p>·        <hi rend="italic">Mathematics - the music of reason. Springer. 1992. ISBN 9783540533467.</hi></p>
</text></body></html>