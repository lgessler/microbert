<html><body><text id="wikipedia_mt_wikipedia_org__27266.html" ns="0" revid="271024" sourceurl="https://mt.wikipedia.org/wiki/Ivan_Turgenev" title="Ivan Turgenev" type="wikipedia">Ivan Turgenev
<p><hi rend="bold">Ivan Sergeyevich Turgenev</hi> (/tʊərˈɡɛnjɛf, -ˈɡeɪn-/<ref target="https://mt.wikipedia.org/wiki/Il-Paġna_prinċipali#cite_note-1">[1]</ref>; bir-<ref target="https://mt.wikipedia.org/wiki/Lingwa_Russa">Russu</ref>: Иван Сергеевич Тургенев, IPA: [ɪˈvan sʲɪrˈɡʲe(j)ɪvʲɪtɕ tʊrˈɡʲenʲɪf]; twieled ir-<ref target="https://mt.wikipedia.org/wiki/Russja">Russja</ref> fid-9 ta' Novembru [O.S. it-28 ta' Ottubru] 1818 – miet fit-3 ta' Settembru 1883) kien rumanzier, kittieb tal-istejjer qosra, poeta, drammaturgu, traduttur u popolarizzatur tal-letteratura Russa fil-Punent.</p>
<p>L-ewwel pubblikazzjoni maġġuri tiegħu, kollezzjoni ta' stejjer qosra msejħa <hi rend="italic">Tħażżiż ta' Sportiv</hi> (1852; bl-<ref target="https://mt.wikipedia.org/wiki/Lingwa_Ingliża">Ingliż</ref>: <hi rend="italic">A Sportsman's Sketches</hi>), kienet pubblikazzjoni storika tar-realiżmu Russu. Ir-rumanz tiegħu <hi rend="italic">Missirijiet u Ulied Subien</hi> (1862; bl-Ingliż: <hi rend="italic">Fathers and Sons</hi>) huwa meqjus bħala wieħed mill-iktar xogħlijiet maġġuri tal-fizzjoni tas-seklu 19.</p>
Ħajja
<figure><caption>Il-proprjetà ħdejn Oryol</caption></figure>
<p>Ivan Sergeyevich Turgenev twieled f'Oryol (illum l-Oblast ta' Oryol, ir-Russja) f'familja nobbli Russa. Il-ġenituri tiegħu kienu <ref target="https://mt.wikipedia.org/wiki/Sergei_Nikolaevich_Turgenev">Sergei Nikolaevich Turgenev</ref> (1793-1834), kurunell fil-kavallerija Russa li ħadet sehem fil-Gwerra Patrijottika tal-1812, u <ref target="https://mt.wikipedia.org/wiki/Varvara_Petrovna_Turgeneva">Varvara Petrovna Turgeneva</ref> (kunjomha xebba Lutovinova; 1787-1850). Missieru oriġina mill-familja antika iżda mfaqqra ta' Turgenev tal-aristokrazija Tula li tmur lura sas-seklu 15 meta t-<ref target="https://mt.wikipedia.org/wiki/Tatar">Tatar</ref> <ref target="https://mt.wikipedia.org/wiki/Mirza_Lev_Turgen">Mirza Lev Turgen</ref> (li sar Ivan Turgenev wara l-magħmudija) telaq mill-<ref target="https://mt.wikipedia.org/wiki/Ġemgħa_tad-Deheb">Ġemgħa tad-Deheb</ref> biex iservi lil <ref target="https://mt.wikipedia.org/wiki/Vasily_II">Vasily II</ref> ta' <ref target="https://mt.wikipedia.org/wiki/Moska">Moska</ref>.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Omm Ivan oriġinat mill-familja nobbli u sinjura ta' Lutovinov tal-Governorat ta' Oryol.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref> Hija kellha tfulija xejn pjaċevoli minħabba missierha tar-rispett li kien tiranniku fil-konfront tagħha, u telqet mid-dar tiegħu wara li mietet ommha u marret tgħix ma' zijuwha. Meta kellha 26 sena kienet l-eredi ta' wirt kbir mingħandu. Fl-1816, hija żżewġet lil Sergei Turgenev.</p>
<p>Ivan, u l-aħwa tiegħu Nikolai u Sergei trabbew minn ommhom, mara edukata ħafna iżda awtoritarja, fil-proprjetà tal-familja Spasskoe-Lutovinovo li ngħatat lill-antenat tagħhom <ref target="https://mt.wikipedia.org/wiki/Ivan_Ivanovich_Lutovinov">Ivan Ivanovich Lutovinov</ref> mingħand <ref target="https://mt.wikipedia.org/wiki/Ivan_it-Terribli">Ivan it-Terribli</ref>. Varvara Turgeneva iktar 'il quddiem kienet ispirazzjoni għalih għas-sid tal-art f'<hi rend="italic">Mumu</hi> ta' Turgenev. Hija impjegat diversi nisa barranin biex jieħdu ħsieb l-<ref target="https://mt.wikipedia.org/wiki/Edukazzjoni">edukazzjoni</ref> ta' wliedha; b'hekk Ivan kellu ħakma tajba tal-<ref target="https://mt.wikipedia.org/wiki/Lingwa_Franċiża">Franċiż</ref>, tal-Ġermaniż u tal-Ingliż. Il-membri tal-familja kienu jużaw il-Franċiż fil-ħajja ta' kuljum, saħansitra t-talb kien jingħad b'dik il-lingwa. Missierhom qatta' ftit ħin mal-familja, u għalkemm ma kienx ostili fil-konfront tagħhom, l-assenza tiegħu weġġgħet is-sentimenti ta' Ivan (ir-relazzjonijiet tagħhom jiġu deskritti fir-rumanz awtobijografiku <hi rend="italic">L-ewwel Imħabba</hi>). Meta kellu erba' snin, il-familja għamlet vjaġġ fil-<ref target="https://mt.wikipedia.org/wiki/Ġermanja">Ġermanja</ref> u fi <ref target="https://mt.wikipedia.org/wiki/Franza">Franza</ref>. Fl-1827, il-familja Turgenev marret tgħix f'Moska biex it-tfal jingħataw edukazzjoni tajba.<ref target="https://mt.wikipedia.org/wiki/Il-Paġna_prinċipali#cite_note-:0-4">[4]</ref></p>
<p>Wara t-tagħlim standard li kien jingħata iben ġentlom, Turgenev studja għal sena fl-Università ta' Moska u mbagħad mar jistudja fl-Università ta' <ref target="https://mt.wikipedia.org/wiki/San_Pietruburgu">San Pietruburgu</ref> mill-1834 sal-1837<ref target="https://mt.wikipedia.org/wiki/Il-Paġna_prinċipali#cite_note-5">[5]</ref>, u ffoka fuq il-lingwi klassiċi, il-letteratura Russa, u l-filoloġija. Matul dak iż-żmien missieru miet bil-marda tal-ġebla fil-kliewi, u ħuh iż-żgħir Sergei miet bl-epilessija.<ref target="https://mt.wikipedia.org/wiki/Il-Paġna_prinċipali#cite_note-:0-4">[4]</ref> Mill-1838 sal-1841 huwa studja l-<ref target="https://mt.wikipedia.org/wiki/Filosofija">filosofija</ref>, b'mod partikolari lil <ref target="https://mt.wikipedia.org/wiki/Georg_Wilhelm_Friedrich_Hegel">Hegel</ref>, u l-<ref target="https://mt.wikipedia.org/wiki/Storja">istorja</ref> tal-Università ta' <ref target="https://mt.wikipedia.org/wiki/Berlin">Berlin</ref>. Huwa rritorna f'San Pietruburgu biex jagħmel l-eżami tal-Masters tiegħu.</p>
Biblijografija
Rumanzi
<list type="unordered"><item>1857 – <hi rend="italic">Rudin</hi></item>
<item>1859 – <hi rend="italic">Home of the Gentry</hi> (Дворянское гнездо), tradott ukoll bl-Ingliż bħala <hi rend="italic">A Nest of Gentlefolk</hi>, <hi rend="italic">A House of Gentlefolk</hi> u <hi rend="italic">Liza</hi></item>
<item>1860 – <hi rend="italic">On the Eve</hi> (Накануне)</item>
<item>1862 – <hi rend="italic">Fathers and Sons</hi> (Отцы и дети), tradott ukoll bl-Ingliż bħala <hi rend="italic">Fathers and Children</hi></item>
<item>1867 – <hi rend="italic">Smoke</hi> (Дым)</item>
<item>1877 – <hi rend="italic">Virgin Soil</hi> (Новь)</item></list>
Għażla ta' fizzjoni iqsar
<list type="unordered"><item>1850 – <hi rend="italic">Dnevnik lishnevo cheloveka</hi> (Дневник лишнего человека); novella, traduzzjoni bl-Ingliż: <hi rend="italic">The Diary of a Superfluous Man</hi></item>
<item>1852 – <hi rend="italic">Zapiski okhotnika</hi> (Записки охотника); ġabra ta' stejjer, traduzzjonijiet bl-Ingliż: <hi rend="italic">A Sportsman's Sketches</hi>, <hi rend="italic">The Hunter's Sketches</hi>, <hi rend="italic">A Sportsman's Notebook</hi></item>
<item>1854 – <hi rend="italic">Mumu</hi> (Муму); storja qasira, traduzzjoni bl-Ingliż: <hi rend="italic">Mumu</hi></item>
<item>1855 – <hi rend="italic">Yakov Pasynkov</hi> (Яков Пасынков); novella</item>
<item>1855 – <hi rend="italic">Faust</hi> (Фауст); novella</item>
<item>1858 – <hi rend="italic">Asya</hi> (Ася); novella, traduzzjoni bl-Ingliż: <hi rend="italic">Asya</hi> or <hi rend="italic">Annouchka</hi></item>
<item>1860 – <hi rend="italic">Pervaya lyubov</hi> (Первая любовь); novella, traduzzjoni bl-Ingliż: <hi rend="italic">First Love</hi></item>
<item>1870 – <hi rend="italic">Stepnoy korol Lir</hi> (Степной король Лир); novella, traduzzjoni bl-Ingliż: <hi rend="italic">King Lear of the Steppes</hi></item>
<item>1872 – <hi rend="italic">Veshniye vody</hi> (Вешние воды); novella,traduzzjoni bl-Ingliż: <hi rend="italic">Torrents of Spring</hi></item>
<item>1881 – <hi rend="italic">Pesn torzhestvuyushchey lyubvi</hi> (Песнь торжествующей любви); novella, traduzzjoni bl-Ingliż: <hi rend="italic">The Song of Triumphant Love</hi></item>
<item>1883 – <hi rend="italic">Klara Milich</hi> (Клара Милич); novella, traduzzjoni bl-Ingliż: <hi rend="italic">The Mysterious Tales</hi></item></list>
Reċti
<list type="unordered"><item>1843 – <hi rend="italic">A Rash Thing to Do</hi> (Неосторожность)</item>
<item>1847 – <hi rend="italic">It Tears Where It is Thin</hi> (Где тонко, там и рвётся)</item>
<item>1849/1856 –<hi rend="italic">Breakfast at the Chief's</hi> (Завтрак у предводителя)</item>
<item>1850/1851 – <hi rend="italic">A Conversation on the Highway</hi> (Разговор на большой дороге)</item>
<item>1846/1852 – <hi rend="italic">Lack of Money</hi> (Безденежье)</item>
<item>1851 – <hi rend="italic">A Provincial Lady</hi> (Провинциалка)</item>
<item>1857/1862 – <hi rend="italic">Fortune's Fool</hi> (Нахлебник), also translated as <hi rend="italic">The Hanger-On</hi> and <hi rend="italic">The Family Charge</hi></item>
<item>1855/1872 – <hi rend="italic">A Month in the Country</hi> (Месяц в деревне)</item>
<item>1882 – <hi rend="italic">An Evening in Sorrento</hi> (Вечер в Сорренто)</item></list>
Oħrajn
<list type="unordered"><item>1877—1882 – <hi rend="italic">Poems in Prose</hi> (Стихотворения в прозе)</item></list>
</text></body></html>