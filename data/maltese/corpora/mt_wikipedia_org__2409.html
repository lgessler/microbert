<html><body><text id="wikipedia_mt_wikipedia_org__2409.html" ns="0" revid="244711" sourceurl="https://mt.wikipedia.org/wiki/Imperu_Kushan" title="Imperu Kushan" type="wikipedia">Imperu Kushan<p>L-<hi rend="bold">Imperu Kushan</hi> (ċ. <ref target="https://mt.wikipedia.org/wiki/Seklu_I">Seklu I</ref>–<ref target="https://mt.wikipedia.org/wiki/Seklu_III">Seklu III</ref>) kien stat li fl-aqwa tiegħu, bejn l-<ref target="https://mt.wikipedia.org/wiki/105">105</ref>–<ref target="https://mt.wikipedia.org/wiki/Snin_250">250</ref>, kien jifrex minn <ref target="https://mt.wikipedia.org/wiki/Tajikistan">Tajikistan</ref> sal-<ref target="https://mt.wikipedia.org/wiki/Baħar_Kaspjan">Baħar Kaspjan</ref> sa l-<ref target="https://mt.wikipedia.org/wiki/Afganistan">Afganistan</ref> u l-isfel fil-wied tax-<ref target="https://mt.wikipedia.org/wiki/Xmara_Ganges">Xmara Ganges</ref>. L-imperu inħoloq mit-tribù Kushan ta' l<ref target="https://mt.wikipedia.org/wiki/Yuezhi">Yuezhi</ref>, li kien poplu mill-<ref target="https://mt.wikipedia.org/wiki/Xinjiang">Xinjiang</ref> moderna, <ref target="https://mt.wikipedia.org/wiki/Ċina">Ċina</ref>, possibilment relatat mat-<ref target="https://mt.wikipedia.org/wiki/Tocharians">Tocharians</ref>. Kellhom kuntatti diplomatiċi ma' <ref target="https://mt.wikipedia.org/wiki/Ruma">Ruma</ref>, <ref target="https://mt.wikipedia.org/wiki/Imperu_Persjan">Persja</ref> <ref target="https://mt.wikipedia.org/wiki/Sassanju">Sassanja</ref> u <ref target="https://mt.wikipedia.org/wiki/Ċina">Ċina</ref>, u għal ħafna sekli kienu fiċ-ċentru ta' skambji bejn il-Lvant u l-Punent.</p>
Oriġini
<p>L-isem <hi rend="italic">Kushan</hi> ġej mill-kelma Ċiniża <hi rend="italic">Guishuang</hi> (Ċ:貴霜) li kienet tiddiskrivi wieħed mill-ħames tribujiet ta' l-<ref target="https://mt.wikipedia.org/wiki/Yuezhi">Yuezhi</ref> (Ċ:月氏), konfederazzjoni laxka ta' popli <ref target="https://mt.wikipedia.org/wiki/Indo-Ewropej">Indo-Ewropej</ref> li jitkellmu verżjonijiet tal-lingwa <ref target="https://mt.wikipedia.org/wiki/Lingwi_Tocharian">Tocharian</ref>. Kienu l-Indo-Ewropej li joqgħodu l-iktar fil-Lvant, li kienu jgħixu fil-<ref target="https://mt.wikipedia.org/wiki/Baċir_Tarim">Baċir Tarim</ref> fil-<ref target="https://mt.wikipedia.org/wiki/Xinjiang">Xinjiang</ref> tal-lum il-ġurnata, sakemm ġew imkeċċija lejn il-Punent mill-<ref target="https://mt.wikipedia.org/wiki/Xiongnu">Xiongnu</ref> fil<ref target="https://mt.wikipedia.org/wiki/176_QK">176</ref>–<ref target="https://mt.wikipedia.org/wiki/160_QK">160q.K</ref>. Il-ħames tribujiet Yuezhi huma magħrufa fl-istorja Ċiniża bħala Xiūmì (Ch:休密), Guishuang (Ch:貴霜), Shuangmi (Ch:雙靡), Xidun (Ch:肸頓), u Dūmì (Ch:都密).</p>
<p>Il-Yuezhi waslu fir-renju Ellenistiku ta' <ref target="https://mt.wikipedia.org/wiki/Greco-Bactria">Greco-Bactria</ref>, fit-territorju <ref target="https://mt.wikipedia.org/wiki/Bactrian">Bactrian</ref> (Afganistan u Uzbekistan ta' fuq) fil-<ref target="https://mt.wikipedia.org/wiki/135_QK">135q.K</ref> ċirka, u rrimpjazzaw id-dinastiji Griegi t'hemmhekk, li mxew fil-baċir Indus (illum fil-Pakistan) fil-parti tal-punent tar-<ref target="https://mt.wikipedia.org/wiki/Renju_Indo-Grieg">Renju Indo-Grieg</ref>.</p>
Waqa'
<figure><caption>Dinar tad-deheb tar-rè tal-Kushan, <ref target="https://mt.wikipedia.org/wiki/Kanishka_II">Kanishka II</ref> (<ref target="https://mt.wikipedia.org/wiki/200">200</ref>–<ref target="https://mt.wikipedia.org/wiki/220">220</ref>)</caption></figure>
<p>Mis-<ref target="https://mt.wikipedia.org/wiki/Seklu_III">Seklu III</ref> 'l quddiem, l-Imperu Kushan beda jitfarrak.</p>
<p>Ċirka il-<ref target="https://mt.wikipedia.org/wiki/225">225</ref>, <ref target="https://mt.wikipedia.org/wiki/Vasudeva_I">Vasudeva I</ref> miet u l-Imperu Kushan ġie maqsum f'żewġ partijiet, dak tal-lvant u dak tal-punent. Bejn il-<ref target="https://mt.wikipedia.org/wiki/224">224</ref>–<ref target="https://mt.wikipedia.org/wiki/240">240</ref>, is-<ref target="https://mt.wikipedia.org/wiki/Sasanians">Sasanians</ref> invadew <ref target="https://mt.wikipedia.org/wiki/Bactria">Bactria</ref> u l-Indja ta' Fuq, fejn huma magħrufa bħala l-<ref target="https://mt.wikipedia.org/wiki/Indo-Sassanian">Indo-Sassanians</ref>. </p>
<p>Għall-ħabta tal-<ref target="https://mt.wikipedia.org/wiki/270">270</ref>, il-Kushani tilfu t-territorji tagħhom fil-pjanura tal-Ganges, fejn ġie stabbilit l-<ref target="https://mt.wikipedia.org/wiki/Imperu_Gupta">Imperu Gupta</ref> ċirka <ref target="https://mt.wikipedia.org/wiki/320">320</ref>.</p>
<p>F'nofs is-<ref target="https://mt.wikipedia.org/wiki/Seklu_IV">Seklu IV</ref> vassal Kushan fil-Pakistan, bl-isema ta' <ref target="https://mt.wikipedia.org/wiki/Kidara">Kidara</ref>, ħa l-poter u kisser id-dinastija antika tal-Kushan. Huwa ħoloq renju magħruf bħala r-<ref target="https://mt.wikipedia.org/wiki/Renju_Kidarite">Renju Kidarite</ref>, avolja hu probabilment kien jikkunsidra lilu nnifsu bħala Kushan, kif inhu indikat bl-istil Kushan li adotta għall-muniti tiegħu. Il-Kidariti jidru li kienu pjuttost prosperużi, għalkemm fuq skala iżgħat mill-predeċessuri Kushani tagħhom.</p>
<p>Il-fdalijiet ta' l-Imperu Kushan kienu eventwalment imwarrba fis-<ref target="https://mt.wikipedia.org/wiki/Seklu_V">Seklu V</ref> bl-invażjonijiet tal-<ref target="https://mt.wikipedia.org/wiki/White_Huns">White Huns</ref>, u iktar 'il quddiem bl-espansjoni ta' l-<ref target="https://mt.wikipedia.org/wiki/Iżlam">Iżlam</ref>.</p>
Sovrani Kushan prinċipali
<list type="unordered"><item><ref target="https://mt.wikipedia.org/wiki/Heraios">Heraios</ref> (ċ. <ref target="https://mt.wikipedia.org/wiki/1">1</ref> – <ref target="https://mt.wikipedia.org/wiki/30">30</ref>), l-ewwel sovran Kushan; jeżistu xi disputi rigward id-dati ta' ħakma</item>
<item><ref target="https://mt.wikipedia.org/wiki/Kujula_Kadphises">Kujula Kadphises</ref> (ċ. <ref target="https://mt.wikipedia.org/wiki/30">30</ref> – ċ. <ref target="https://mt.wikipedia.org/wiki/80">80</ref>)</item>
<item><ref target="https://mt.wikipedia.org/wiki/Vima_Takto">Vima Takto</ref>, (ċ. <ref target="https://mt.wikipedia.org/wiki/80">80</ref> – ċ. <ref target="https://mt.wikipedia.org/wiki/105">105</ref>) alias Soter Megas jew "Salvatur Kbir"</item>
<item><ref target="https://mt.wikipedia.org/wiki/Vima_Kadphises">Vima Kadphises</ref> (ċ. <ref target="https://mt.wikipedia.org/wiki/105">105</ref> – ċ. <ref target="https://mt.wikipedia.org/wiki/127">127</ref>) l-ewwel imperatur kbir Kushan</item>
<item><ref target="https://mt.wikipedia.org/wiki/Kanishka">Kanishka I</ref> (<ref target="https://mt.wikipedia.org/wiki/127">127</ref> – ċ. <ref target="https://mt.wikipedia.org/wiki/147">147</ref>)</item>
<item><ref target="https://mt.wikipedia.org/wiki/Vāsishka">Vāsishka</ref> (ċ. <ref target="https://mt.wikipedia.org/wiki/151">151</ref> – ċ. <ref target="https://mt.wikipedia.org/wiki/155">155</ref>)</item>
<item><ref target="https://mt.wikipedia.org/wiki/Huvishka">Huvishka</ref> (ċ. <ref target="https://mt.wikipedia.org/wiki/155">155</ref> – ċ. <ref target="https://mt.wikipedia.org/wiki/187">187</ref>)</item>
<item><ref target="https://mt.wikipedia.org/wiki/Vasudeva_I">Vasudeva I</ref> (ċ. <ref target="https://mt.wikipedia.org/wiki/191">191</ref> – <ref target="https://mt.wikipedia.org/wiki/225">225</ref>), l-aħħar imperatur kbir Kushan</item>
<item><ref target="https://mt.wikipedia.org/wiki/Kanishka_II">Kanishka II</ref> (ċ. <ref target="https://mt.wikipedia.org/wiki/226">226</ref> – <ref target="https://mt.wikipedia.org/wiki/240">240</ref>)</item>
<item><ref target="https://mt.wikipedia.org/wiki/Vashishka">Vashishka</ref> (ċ. <ref target="https://mt.wikipedia.org/wiki/240">240</ref> – <ref target="https://mt.wikipedia.org/wiki/250">250</ref>)</item>
<item><ref target="https://mt.wikipedia.org/wiki/Kanishka_III">Kanishka III</ref> (ċ. <ref target="https://mt.wikipedia.org/wiki/255">255</ref> – <ref target="https://mt.wikipedia.org/wiki/275">275</ref>)</item>
<item><ref target="https://mt.wikipedia.org/wiki/Vasudeva_II">Vasudeva II</ref> (ċ. <ref target="https://mt.wikipedia.org/wiki/290">290</ref> – <ref target="https://mt.wikipedia.org/wiki/310">310</ref>)</item>
<item><ref target="https://mt.wikipedia.org/wiki/Chhu">Chhu</ref> (ċ. <ref target="https://mt.wikipedia.org/wiki/310">310</ref>? – <ref target="https://mt.wikipedia.org/wiki/325">325</ref>?)</item>
<item><ref target="https://mt.wikipedia.org/wiki/Shaka_I">Shaka I</ref> (ċ. <ref target="https://mt.wikipedia.org/wiki/325">325</ref> – <ref target="https://mt.wikipedia.org/wiki/345">345</ref>)</item>
<item><ref target="https://mt.wikipedia.org/wiki/Kipunada">Kipunada</ref> (ċ. <ref target="https://mt.wikipedia.org/wiki/350">350</ref> – <ref target="https://mt.wikipedia.org/wiki/375">375</ref>)</item></list>
Links esterni
<list type="unordered"><item><ref target="http://www.metmuseum.org/toah/hd/kush/hd_kush.htm">Metropolitan Museum capsule history</ref></item>
<item><ref target="http://www.grifterrec.com/coins/kushan/kushan.html">New documents help fix controversial Kushan dating</ref></item>
<item><ref target="http://web.archive.org/20050209150827/home.comcast.net/~pankajtandon/home.html">Antique Indian Coins</ref></item>
<item><ref target="http://www.kushan.org/">Brief Guide to Kushan History</ref></item></list>
Referenzi
<list type="unordered"><item>Falk, Harry. 2001. “The yuga of Sphujiddhvaja and the era of the Kuşâņas.” <hi rend="italic">Silk Road Art and Archaeology VII</hi>, pp. 121–136.</item>
<item>Foucher, M. A. 1901. "Notes sur la geographie ancienne du Gandhâra (commentaire à un chaptaire de Hiuen-Tsang)." <hi rend="italic">BEFEO</hi> No. 4, Oct. 1901, pp. 322–369.</item>
<item>Hargreaves, H. (1910–11): "Excavations at Shāh-jī-kī Dhērī"; <hi rend="italic">Archaeological Survey of India, 1910–11</hi>, pp. 25–32.</item>
<item>Harmatta, János, ed., 1994. <hi rend="italic">History of civilizations of Central Asia, Volume II. The development of sedentary and nomadic civilizations: 700 B.C. to A.D. 250</hi>. Paris, UNESCO Publishing.</item>
<item>Hill, John E. 2004. <hi rend="italic">The Western Regions according to the Hou Hanshu.</hi> Draft annotated English translation.</item>
<item>Hill, John E. 2004. <hi rend="italic">The Peoples of the West from the Weilue</hi> 魏略 <hi rend="italic">by Yu Huan</hi> 魚豢<hi rend="italic">: A Third Century Chinese Account Composed between 239 and 265 CE.</hi> Draft annotated English translation. </item>
<item>Konow, Sten. Editor. 1929. <hi rend="italic">Kharoshthī Inscriptions with Exception of those of Asoka</hi>. Corpus Inscriptionum Indicarum, Vol. II, Part I. Reprint: Indological Book House, Varanasi, 1969.</item>
<item>Litvinsky, B. A., ed., 1996. <hi rend="italic">History of civilizations of Central Asia, Volume III. The crossroads of civilizations: A.D. 250 to 750</hi>. Paris, UNESCO Publishing.</item>
<item>Liu, Xinru 2001 “Migration and Settlement of the Yuezhi-Kushan: Interaction and Interdependence of Nomadic and Sedentary Societies.” <hi rend="italic">Journal of World History</hi>, Volume 12, No. 2, Fall 2001. University of Hawaii Press, pp. 261–292. .</item>
<item>Sarianidi, Victor. 1985. <hi rend="italic">The Golden Hoard of Bactria: From the Tillya-tepe Excavations in Northern Afghanistan</hi>. Harry N. Abrams, New York.</item>
<item>Spooner, D. B. 1908–9. "Excavations at Shāh-jī-kī Dhērī."; <hi rend="italic">Archaeological Survey of India</hi>, 1908–9, pp. 38–59.</item>
<item>Watson, Burton. Trans. 1961. <hi rend="italic">Records of the Grand Historian of China:</hi> Translated from the <hi rend="italic"><ref target="https://mt.wikipedia.org/wiki/Shiji">Shih chi</ref></hi> of <ref target="https://mt.wikipedia.org/wiki/Sima_Qian">Ssu-ma Ch'ien</ref>. Chapter 123: The Account of <ref target="https://mt.wikipedia.org/wiki/Ta-Yuan">Ta-yüan</ref>, p. 265. Columbia University Press. <ref target="https://mt.wikipedia.org/wiki/Special:BookSources/0231081677">ISBN 0-231-08167-7</ref></item></list>
</text></body></html>