<html><body><text id="wikipedia_mt_wikipedia_org__20937.html" ns="0" revid="227483" sourceurl="https://mt.wikipedia.org/wiki/Linosa" title="Linosa" type="wikipedia">Linosa<p><hi rend="bold">Linosa</hi> (<ref target="https://mt.wikipedia.org/wiki/Lingwa_Sqallija">Sqallija</ref>: Linusa) tifforma parti mill-<ref target="https://mt.wikipedia.org/wiki/Gżejjer_Pelagie">Gżejjer Pelagie</ref> fil-Kanal ta' Sqallija tal-<ref target="https://mt.wikipedia.org/wiki/Baħar_Mediterran">Baħar Mediterran</ref>. Din il-gżira hija frazzjoni zgħira tal-komun ta' <ref target="https://mt.wikipedia.org/wiki/Lampedusa_e_Linosa">Lampedusa e Linosa</ref>, parti mill-<ref target="https://mt.wikipedia.org/wiki/Provinċja_ta'_Agrigento">provinċja ta' Agrigento</ref>, ta' Sqallija u tal-Italja. Il-popolazzjoni ta' din il-gżira ċkejkna tammonta għal 450 abitant.</p>
<figure><caption>Il-lokazzjoni ta' Linosa fuq mappa</caption></figure>
<figure><caption>Pajsaġġ miksi b'ġebel vulkaniku</caption></figure>
Isem
<p>L-isem Lenusa deher għall-ewwel darba matul is-seklu 16 fil-kitba letterarja ta' <ref target="https://mt.wikipedia.org/wiki/Tommaso_Fazello">Tommaso Fazello</ref> hekk kif il-verżjoni moderna tmur lura għas-sena 1845, l-isem li tlissen mill-kavallier Bernardo Maria Sanvinsente, waqt il-missjoni mogħtija lilu mir-re Ferdinandu II taż-żewġ Sqallijiet (Napli u Sqallija).</p>
Storja
<p>Il-gżira ta' Linosa kienet użata mir-<ref target="https://mt.wikipedia.org/wiki/Ruma">Rumani</ref> fejn serviet bħala bażi matul il-<ref target="https://mt.wikipedia.org/wiki/Gwerer_Puniċi">Gwerer Puniċi</ref>. Il-150 tank tal-ilma li għad fadal huma l-fdalijiet ta' dan il-perjodu hekk bikri fl-istorja tal-bniedem. Din il-gżira ġiet iddominata minn bosta qawwiet barranija, fosthom kien hemm: is-Saraċeni, in-Normanni, l-Anġovini u l-Aragoniżi. Il-gżira baqgħet abbandunata mill-preżenza tal-umani sas-sena 1843, meta Ferdinand it-tieni tar-renju taż-żewġ Sqallijiet ordna lill-kavallier Bernardo Maria Sanvinsente, il-kaptan tal-frigata sabiex ifittex jikkolonizza l-gżira. L-ewwel tletin kolonjalist (artiġjani minn: <ref target="https://mt.wikipedia.org/wiki/Ustika">Ustika</ref>, <ref target="https://mt.wikipedia.org/wiki/Agrigento">Agrigento</ref> u minn <ref target="https://mt.wikipedia.org/wiki/Pantellerija">Pantellerija</ref>) maż-żieda ta' kmandant maġġuri, patri u tabib, illandjaw fil-25 ta' April tal-1845. Ftit kienu l-persuni interessati fil-gżira matul l-għaqda tar-<ref target="https://mt.wikipedia.org/wiki/Renju_tal-Italja">Renju tal-Italja</ref>, u għalhekk kien fl-1970 biss fejn il-gżira bdiet tinbidel, b'innovazzjonijiet teknologiċi u l-iżvilupp fit-turiżmu. L-ewwel telefonu kien installat fl-1963, l-ewwel stazzjon tal-enerġija fl-1967 u skola ġdida flimkien ma' mixtla fl-1968.</p>
Ġeografija
<p>Il-gżira ta' Linosa tkopri żona ta' 5.45 kilometru kwadru, u jingħad li hija ta' oriġini vulkanika. Din il-gżira hija magħmula minn serje ta' ħofor fondi, b'Monte Vulcano, 195 metru (640 pied) 'il fuq mill-art ikun l-iktar wieħed prominenti. L-eqreb art ta' Linosa hija l-gżira ta' Lampedusa, li tinsab xi 43 kilometru lejn in-nofsinhar ta' Linosa, 119-il kilometru lejn il-punent tal-Gżira Maltija <ref target="https://mt.wikipedia.org/wiki/Għawdex">Għawdex</ref>, 121 kilometru lejn l-ilbiċ ta' <ref target="https://mt.wikipedia.org/wiki/Pantellerija">Pantellerija</ref>, 163 kilometru lejn in-nofsinhar tal-gżira maġġuri ta' <ref target="https://mt.wikipedia.org/wiki/Sqallija">Sqallija</ref> u 165 kilometru lejn il-lvant ta' Cape Mahida fit-<ref target="https://mt.wikipedia.org/wiki/Tuneżija">Tuneżija</ref>.</p>
Ekonomija
<p>L-ekonomija ta' din il-gżira tibbaża fuq is-sajd, l-agrikultura u t-Turiżmu.</p>
Gallerija
<list type="unordered">
<item>Linosa</item>
<item>Dar tipika f'Linosa</item>
<item>Pajsaġġ ta' Linosa</item>
</list>
Ara wkoll
<list type="unordered"><item><ref target="https://mt.wikipedia.org/wiki/Lista_ta'_vulkani_fl-Italja">Lista ta' vulkani fl-Italja</ref></item></list>
Ħoloq esterni
<list type="unordered"><item><ref target="http://islands.unep.ch/IBU.htm#1958">Statistika tal-Gżira</ref></item></list>
<p>Koordinati: <ref target="https://tools.wmflabs.org/geohack/geohack.php?pagename=Il-Pa%C4%A1na_prin%C4%8Bipali&amp;params=35_52_N_12_52_E_region:IT-AG_type:isle">35°52′N 12°52′E﻿ / ﻿35.867°N 12.867°E﻿ / 35.867; 12.867</ref></p>
</text></body></html>