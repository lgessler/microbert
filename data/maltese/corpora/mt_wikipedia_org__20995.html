<html><body><text id="wikipedia_mt_wikipedia_org__20995.html" ns="0" revid="272685" sourceurl="https://mt.wikipedia.org/wiki/Andrea_Petagna" title="Andrea Petagna" type="wikipedia">Andrea Petagna
<p><hi rend="bold">Andrea Petagna</hi> (twieled fit-30 ta' Ġunju 1995) huwa plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Italja">Taljan</ref> li jilgħab bħala <ref target="https://mt.wikipedia.org/wiki/Attakkant">attakkant</ref> mal-klabb ta' <ref target="https://mt.wikipedia.org/wiki/SSC_Napoli">Napoli</ref>.</p>
Karriera
<p>Petagna beda l-karriera tal-futbol tiegħu fl-<ref target="https://mt.wikipedia.org/wiki/AC_Milan_Primavera">akkademja</ref> ta' <ref target="https://mt.wikipedia.org/wiki/AC_Milan">AC Milan</ref>, fejn kien membru tal-iskwadra tal-U15 li rebħet il-<hi rend="italic">Campionato Nazionale Giovanissimi</hi> fl-2010 u membru tal-iskwadra tal-U17 li rebħet il-<hi rend="italic">Campionato Nazionale Allievi</hi> fis-sena ta' wara.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref><ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Huwa għamel id-debutt professjonali tiegħu fl-4 ta' Diċembru 2012, fejn ħareġ bħala sostitut fl-aħħar fażi tal-gruppi tal-<ref target="https://mt.wikipedia.org/wiki/UEFA_Champions_League">UEFA Champions League</ref> kontra <ref target="https://mt.wikipedia.org/wiki/FC_Zenit_Saint_Petersburg">Zenit St. Petersburg</ref>, fejn Milan tilfu 0–1.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref></p>
<p>Fil-bidu tal-istaġun 2013-14, Petagna ġie promoss għall-ewwel tim.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref> Hu għamel id-debutt tiegħu fis-<ref target="https://mt.wikipedia.org/wiki/Serie_A">Serie A</ref> fl-2013-08-24, billi ħareġ tard bħala sostitut fil-logħba tal-ftuħ, f'telfa ta' 2-1 barra minn darhom kontra t-tim promoss <ref target="https://mt.wikipedia.org/wiki/Hellas_Verona_FC">Hellas Verona</ref>.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref><ref target="https://mt.wikipedia.org/wiki/Il-Paġna_prinċipali#cite_note-6">[6]</ref> Madankollu, wara l-akkwist ta' <ref target="https://mt.wikipedia.org/wiki/Alessandro_Matri">Alessandro Matri</ref> fil-jiem tard tat-tieqa ta' trasferiment tas-sajf, Milan iddeċidew li jippermettu lil Petagna jissieħeb b'self ma' <ref target="https://mt.wikipedia.org/wiki/UC_Sampdoria">Sampdoria</ref> sabiex jikseb ftit esperjenza tal-ewwel tim.<ref target="https://mt.wikipedia.org/wiki/Il-Paġna_prinċipali#cite_note-7">[7]</ref> Sampdoria kellhom għażla li jagħmlu ftehim ta' <ref target="https://mt.wikipedia.org/wiki/Ko-propjetà_(futbol)">ko-propjetà</ref> fl-aħħar tal-istaġun ta' self.<ref target="https://mt.wikipedia.org/wiki/Il-Paġna_prinċipali#cite_note-8">[8]</ref> Minkejja dan, is-self kien terminat kmieni u Petagna irritorna ma' Milan f'Jannar, huwa lagħab ħames darbiet ma' Sampdoria iżda falla milli jiskorja.<ref target="https://mt.wikipedia.org/wiki/Il-Paġna_prinċipali#cite_note-9">[9]</ref> Huwa spiċċa l-istaġun bi tliet apparenzi oħra, filwaqt li kien impjegat prinċipalment mill-<ref target="https://mt.wikipedia.org/wiki/AC_Milan_Primavera">iskwadra tal-U19</ref> li kienet immexxija minn <ref target="https://mt.wikipedia.org/wiki/Filippo_Inzaghi">Filippo Inzaghi</ref>. Dan it-tim rebaħ it-<ref target="https://mt.wikipedia.org/wiki/Torneo_di_Viareggio">Tazza Viareggio</ref> fi Frar, billi għeleb lil <ref target="https://mt.wikipedia.org/wiki/RSC_Anderlecht">Anderlecht</ref> fil-finali, fejn Petagna skorja l-gowl tad-draw temporanju f'rebħa ta' 3–1.<ref target="https://mt.wikipedia.org/wiki/Il-Paġna_prinċipali#cite_note-10">[10]</ref></p>
<p>Fis-16 ta' Lulju 2014, Petagna kien imsellef ma' <ref target="https://mt.wikipedia.org/wiki/US_Latina_Calcio">Latina Calcio</ref> fis-<ref target="https://mt.wikipedia.org/wiki/Serie_B">Serie B</ref> għall-istaġun 2014–15.<ref target="https://mt.wikipedia.org/wiki/Il-Paġna_prinċipali#cite_note-11">[11]</ref> Fit-13 ta' Jannar 2015 huwa kien misluf lil <ref target="https://mt.wikipedia.org/wiki/Vicenza_Calcio">Vicenza Calcio</ref>.</p>
<p>Fit-30 ta' Awwissu 2015 huwa ssieħeb ma' tim promoss ġdid fis-Serie B, <ref target="https://mt.wikipedia.org/wiki/Ascoli_Picchio_FC_1898">Ascoli Picchio</ref>.<ref target="https://mt.wikipedia.org/wiki/Il-Paġna_prinċipali#cite_note-12">[12]</ref></p>
Internazzjonali
<p>Petagna deher ħames darbiet mal-Italja U16 bejn l-2010 u l-2011.<ref target="https://mt.wikipedia.org/wiki/Il-Paġna_prinċipali#cite_note-caps-13">[13]</ref> Fl-2011, rebaħ dehra waħda mal-<ref target="https://mt.wikipedia.org/wiki/Tim_nazzjonali_tal-futbol_tal-Italja_ta'_taħt_is-17-il_sena">Italja U17</ref>.<ref target="https://mt.wikipedia.org/wiki/Il-Paġna_prinċipali#cite_note-caps-13">[13]</ref> Imbagħad, fl-2013, huwa għamel 8 dehriet u skorja żewġ gowls mal-Italja U18.<ref target="https://mt.wikipedia.org/wiki/Il-Paġna_prinċipali#cite_note-caps-13">[13]</ref> Fl-istess sena hu deher mal-<ref target="https://mt.wikipedia.org/wiki/Tim_nazzjonali_tal-futbol_tal-Italja_ta'_taħt_id-19-il_sena">Italja U19</ref>, hu għamel l-ewwel dehra tiegħu fl-24 ta' April.<ref target="https://mt.wikipedia.org/wiki/Il-Paġna_prinċipali#cite_note-caps-13">[13]</ref></p>
Statistika
<p><hi rend="italic">Statistiċi aġġornati fl-1 ta' Frar 2014.</hi>.</p>
<p>1Il-kompetizzjonijiet Ewropej jinkludu l-<ref target="https://mt.wikipedia.org/wiki/UEFA_Champions_League">UEFA Champions League</ref>.
2Turnej oħra jinkludu xejn sal-lum.</p>


Ħoloq esterni
<list type="unordered"><item>Il-mudell {{<ref target="https://mt.wikipedia.org/wiki/Mudell:Nfteams">Nfteams</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>