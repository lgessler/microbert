<html><body><text id="wikipedia_mt_wikipedia_org__16276.html" ns="0" revid="272658" sourceurl="https://mt.wikipedia.org/wiki/Anders_Lindegaard" title="Anders Lindegaard" type="wikipedia">Anders Lindegaard
<p><hi rend="bold">Anders Rosenkrantz Lindegaard</hi> (twieled fit-13 ta' April 1984) huwa plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Danimarka">Daniż</ref> li jilgħab bħala <ref target="https://mt.wikipedia.org/wiki/Gowler">gowler</ref> ma' <ref target="https://mt.wikipedia.org/wiki/Helsingborgs_IF">Helsingborg</ref>.</p>
Karriera
<p>Imwieled f'Odense, Lindegaard beda l-karriera bħala futboler ma' <ref target="https://mt.wikipedia.org/wiki/Odense_Boldklub">Odense Boldklub</ref> (OB) li jilgħab fis-<ref target="https://mt.wikipedia.org/wiki/Superliga_Daniża">Superliga Daniża</ref>. Id-debutt fil-kampjonat wasal fir-rebħa ta' 3-1 kontra <ref target="https://mt.wikipedia.org/wiki/Silkeborg_IF">Silkeborg IF</ref> nhar id-19 ta' Novembru 2006, waqt li fl-Ewropa iddebutta fit-30 ta' Lulju 2009 fir-rebħa ta' 4–3 fuq <ref target="https://mt.wikipedia.org/wiki/FK_Rabotnički">Rabotnički</ref>. Matul iż-żmien tiegħu ma' OB kien aktar ikopri l-irwol ta' viċi ta' <ref target="https://mt.wikipedia.org/wiki/Arek_Onyszko">Arek Onyszko</ref> u kellu żewġ perjodi ta' self ma' <ref target="https://mt.wikipedia.org/wiki/Kolding_FC">Kolding FC</ref> u <ref target="https://mt.wikipedia.org/wiki/Aalesunds_FK">Aalesunds FK</ref>, b'dan tal-aħħar jakkwistawh b'mod sħiħ. Meta Onyszko kien ġie sospiż f'Lulju 2009 minħabba li kien ħebb għall-eks-mara tiegħu, Lindegaard kien il-kandidat sabiex jieħu post, però minflok wasal <ref target="https://mt.wikipedia.org/wiki/Roy_Carroll">Roy Carroll</ref>.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Mal-klabb Norveġiż ta' Aalesunds FK hu rebaħ it-<ref target="https://mt.wikipedia.org/wiki/Norgesmesterskapet">Tazza Norveġiża</ref> u kien ivvutat bħala l-Gowlkiper tas-Sena fin-Norveġja u d-Danimarka.</p>
<p>Minn Novembru 2010 kien hemm għajdut li l-klabb Ingliż ta' <ref target="https://mt.wikipedia.org/wiki/Manchester_United_FC">Manchester United</ref> kellu lil Lindegaard bħala objettiv. Fis-27 ta' Novembru 2010, Lindegaard issieħeb ma' Manchester United għas-somma ta' madwar £3.5 miljun b'kuntratt ta' tliet snin u nofs.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Matul Diċembru kien jitħarreġ mal-iskwadra imma ma setax jilgħab minħabba li s-suq tat-trasferimenti kien għadu ma nfetaħx. Lindegaard ġie uffiċjalment reġistrat mal-Premier League fis-6 ta' Jannar 2011, u ngħata l-flokk numru 34.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref> Id-debutt mal-ewwel tim wasal fir-rebħa ta' 2–1 kontra <ref target="https://mt.wikipedia.org/wiki/Southampton_FC">Southampton</ref> valida għar-raba' rawnd tal-<ref target="https://mt.wikipedia.org/wiki/FA_Cup">FA Cup</ref>. F'Marzu kellha issirlu operazzjoni fuq irkopptejh li ħallietu barra għal ħames ġimgħat.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref></p>
Internazzjonali
<p>Lindegaard għamlet l-ewwel preżenza mat-<ref target="https://mt.wikipedia.org/wiki/Tim_nazzjonali_tal-futbol_tad-Danimarka">tim nazzjonali tad-Danimarka</ref> fil-partita kontra l-<ref target="https://mt.wikipedia.org/wiki/Tim_nazzjonali_tal-futbol_tal-Iżlanda">Iżlanda</ref> tas-7 ta' Settembru 2010, valida għall-<ref target="https://mt.wikipedia.org/wiki/Kwalifikazzjoni_għall-Kampjonati_Ewropej_tal-Futbol_2012">kwalifikazzjoni għall-Euro 2012</ref>. Id-Danimarka rebħet 1–0.</p>
Statistika
<p><hi rend="italic">Statistika korretta sad-19 ta' Mejju 2013</hi></p>

Unuri
Klabb
Aalesunds
<list type="unordered"><item><ref target="https://mt.wikipedia.org/wiki/Norgesmesterskapet">Tazza Norveġiża</ref>: 2009</item></list>
Manchester United
<list type="unordered"><item><ref target="https://mt.wikipedia.org/wiki/Premier_League">Premier League</ref>: 2012–13</item>
<item><ref target="https://mt.wikipedia.org/wiki/FA_Community_Shield">FA Community Shield</ref>: 2011, 2013</item></list>
Individwali
<list type="unordered"><item>Premju Kniksen: 2010</item>
<item>Gowlkiper Daniż tas-Sena: 2010</item></list>


Ħoloq esterni
<list type="unordered"><item>Il-mudell {{<ref target="https://mt.wikipedia.org/wiki/Mudell:Soccerbase">Soccerbase</ref>}} għandu nieqes l-identifikatur u l-entità ma teżistix fuq Wikidata.</item>
<item>Il-mudell {{<ref target="https://mt.wikipedia.org/wiki/Mudell:Nfteams">Nfteams</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>