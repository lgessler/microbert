<html><body><text id="wikipedia_mt_wikipedia_org__11138.html" ns="0" revid="272507" sourceurl="https://mt.wikipedia.org/wiki/Jonny_Evans" title="Jonny Evans" type="wikipedia">Jonny Evans
<p><hi rend="bold">Jonathan Grant Evans</hi> (twieled fit-2 ta' Jannar 1988) huwa plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Irlanda_ta'_Fuq">Nord-Irlandiż</ref> li jilgħab ma' <ref target="https://mt.wikipedia.org/wiki/Leicester_City_FC">Leicester City</ref>.</p>
Karriera
<p>Evans beda l-karriera tiegħu ma' Greenisland FC, qabel ma fis-sajf tal-2006 ingħaqad ma' <ref target="https://mt.wikipedia.org/wiki/Manchester_United_FC">Manchester United</ref>. Suċċessivament mar taħt self ma' <ref target="https://mt.wikipedia.org/wiki/Royal_Antwerp_FC">Royal Antwerp</ref> u ma' <ref target="https://mt.wikipedia.org/wiki/Sunderland_AFC">Sunderland</ref>, qabel ma reġa' ngħaqad ma' Manchester United fis-sajf tal-2007. Evans iddebutta mal-ewwel tim ta' Manchester United fil-<ref target="https://mt.wikipedia.org/wiki/Football_League_Cup">League Cup</ref> 2007–08 u lagħab ukoll fil-<ref target="https://mt.wikipedia.org/wiki/UEFA_Champions_League">UEFA Champions League</ref>. Madanakollu, f'Jannar tal-2008, intbagħat għal darb'oħra taħt self lit-tim ta' Sunderland biex jakkwista aktar esperjenza. Lura lejn Manchester, Evans għamel id-debutt fil-<ref target="https://mt.wikipedia.org/wiki/Premier_League">kampjonat Ingliż</ref> fil-21 ta' Settembru 2008 fil-partita kontra <ref target="https://mt.wikipedia.org/wiki/Chelsea_FC">Chelsea</ref>, meta ħa post is-Serb <ref target="https://mt.wikipedia.org/wiki/Nemanja_Vidić">Nemanja Vidić</ref> li kien sospiż. Il-partita spiċċat 1–1.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> F'Diċembru 2008, Evans għamel żewġ preżenzi bħala sostitut bil-flokk ta' United fit-<ref target="https://mt.wikipedia.org/wiki/Tazza_tad-Dinja_tal-Futbol_tal-Klabbs_2008">Tazza tad-Dinja tal-Klabbs</ref>, fosthom fil-finali fejn daħal ftit wara l-bidu tat-tieni taqsima wara t-tkeċċija ta' <ref target="https://mt.wikipedia.org/wiki/Nemanja_Vidić">Nemanja Vidić</ref>. Evans kompla jżid fil-preżenzi fil-kampjonat u fil-finali tal-League Cup.</p>
<p>Fuq il-lat internazzjonali, minkejja li kien għadu ma deherx f'ebda partita mat-tim ta' Manchester United, Evans ġie msejjaħ fl-iskwadra tal-<ref target="https://mt.wikipedia.org/wiki/Tim_nazzjonali_tal-futbol_tal-Irlanda_ta'_Fuq">Irlanda ta' Fuq</ref> għall-ewwel darba f'Settembru tal-2006, fejn iddebutta fir-rebħa memorabbli ta' 3–2 fuq <ref target="https://mt.wikipedia.org/wiki/Tim_nazzjonali_tal-futbol_ta'_Spanja">Spanja</ref>.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Minn dakinhar, Evans żamm post regulari fl-iskwadra.</p>
Statistika tal-karriera
Klabb

<p>Korretti sad-19 ta' Mejju 2013<ref target="https://mt.wikipedia.org/wiki/Il-Paġna_prinċipali#cite_note-4">[4]</ref></p>
Internazzjonali

<p><hi rend="italic">Statistika preċiża mis-6 ta' Ottubru 2012.</hi><ref target="https://mt.wikipedia.org/wiki/Il-Paġna_prinċipali#cite_note-5">[5]</ref></p>
Unuri
Klabb
Sunderland
<list type="unordered"><item><ref target="https://mt.wikipedia.org/wiki/Football_League_Championship">Football League Championship</ref>: 2006–07</item></list>
Manchester United
<list type="unordered"><item><ref target="https://mt.wikipedia.org/wiki/Premier_League">Premier League</ref>: 2008–09, 2010–11, 2012–13</item>
<item><ref target="https://mt.wikipedia.org/wiki/Football_League_Cup">League Cup</ref>: 2008–09, 2009–10</item>
<item><ref target="https://mt.wikipedia.org/wiki/FA_Community_Shield">FA Community Shield</ref>: 2010, 2011, 2013</item>
<item><ref target="https://mt.wikipedia.org/wiki/Tazza_tad-Dinja_tal-Futbol_tal-Klabbs">Tazza tad-Dinja tal-Klabbs</ref>: 2008</item></list>


Ħoloq esterni
<list type="unordered"><item>Il-mudell {{<ref target="https://mt.wikipedia.org/wiki/Mudell:Soccerbase">Soccerbase</ref>}} għandu nieqes l-identifikatur u l-entità ma teżistix fuq Wikidata.</item>
<item><ref target="https://www.irishfa.com/ifa-international/squads/northern-ireland-senior-men/jonny-evans">Profil</ref> fuq is-sit uffiċjali tal-Assoċjazzjoni Nord-Irlandiża</item></list>
</text></body></html>