<html><body><text id="wikipedia_mt_wikipedia_org__9112.html" ns="0" revid="238279" sourceurl="https://mt.wikipedia.org/wiki/Pika_tal-isteppa" title="Pika tal-isteppa" type="wikipedia">Pika tal-isteppa
<p>Il-<hi rend="bold">Pika tal-isteppa</hi> (<hi rend="italic">Ochotona pusilla</hi>) hija <ref target="https://mt.wikipedia.org/wiki/Speċi">speċi</ref> ta' <ref target="https://mt.wikipedia.org/wiki/Mammiferu">mammiferu</ref> <ref target="https://mt.wikipedia.org/wiki/Plaċentat">plaċentat</ref>, <ref target="https://mt.wikipedia.org/wiki/Erbivoru">erbivoru</ref>, tal-<ref target="https://mt.wikipedia.org/wiki/Familja">familja</ref> <ref target="https://mt.wikipedia.org/wiki/Ochotonidae">Ochotonidae</ref> fl-<ref target="https://mt.wikipedia.org/wiki/Ordni">ordni</ref> <ref target="https://mt.wikipedia.org/wiki/Lagomorpha">Lagomorpha</ref>.</p>
<p>Din l-ispeċi tagħmel parti mill-grupp tal-<ref target="https://mt.wikipedia.org/wiki/Pika_tal-isteppa_(grupp)">piki tal-isteppa</ref> li hu magħmul minn disa' speċi u miġburin fis-<ref target="https://mt.wikipedia.org/wiki/Sottoġeneru">sottoġeneru</ref> <hi rend="italic"><ref target="https://mt.wikipedia.org/wiki/Ochotona_(sottoġeneru)">Ochotona</ref></hi>. </p>
<p>Il-Pika tal-isteppa hija speċi pjuttost unika fost il-piki, din l-ispeċi partikolari hija <ref target="https://mt.wikipedia.org/wiki/Notturna">notturna</ref> jew attiva ħafna bil-lejl u l-komunikazzjoni vokali ssir minn inżul ix-xemx sa wara fit-tard bil-lejl. Din tħobb tħaffer il-bejta taħt l-art f'ħamrijja umda f'ambjent b'ħafna veġetazzjoni u siġar żgħar. Din l-ispeċi qiegħda klassifikata fil-"<hi rend="italic"><ref target="https://mt.wikipedia.org/wiki/Lista_ħamra_tal-IUCN">IUCN Red List of Threatened Species</ref></hi>" bħala waħda fi stat vulnerabli, dan minħabba li l-popolazzjoni naqset drastikament fi żmenijiet reċenti kemm fin-numru u d-densità, kif ukoll fil-firxa u d-distribuzzjoni. </p>
Riproduzzjoni
<p>Il-pika tal-isteppa tirriproduċi billi twelled boton ta' minn wieħed sa tlettax-il żarmuġ kull darba. In-nisa jimmaturaw sesswalment fir-raba' jew fil-ħames ġimgħa ta' ħajja waqt li l-irġiel irid ikollhom minn tal-anqas sena. </p>
Distribuzzjoni
<p>Din hija speċi mifruxa minn naħa ta' fuq tax-xmara <ref target="https://mt.wikipedia.org/wiki/Volga">Volga</ref> san-Nofsinhar tal-<ref target="https://mt.wikipedia.org/wiki/Muntanji_Urali">Muntanji Urali</ref> min-Nofsinhar għal-Lvant mal-fruntiera taċ-<ref target="https://mt.wikipedia.org/wiki/Ċina">Ċina</ref>, il-<ref target="https://mt.wikipedia.org/wiki/Każakistan">Każakistan</ref> u r-<ref target="https://mt.wikipedia.org/wiki/Russja">Russja</ref>.</p>
Klassifikazzjoni
<list type="unordered"><item>Ordni <ref target="https://mt.wikipedia.org/wiki/Lagomorpha">Lagomorpha</ref>
<list type="unordered"><item>Familja <ref target="https://mt.wikipedia.org/wiki/Ochotonidae">Ochotonidae</ref>
<list type="unordered"><item>Ġeneru <hi rend="italic"><ref target="https://mt.wikipedia.org/wiki/Ochotona">Ochotona</ref></hi>
<list type="unordered"><item>Sottoġeneru <hi rend="italic"><ref target="https://mt.wikipedia.org/wiki/Ochotona_(sottoġeneru)">Ochotona</ref></hi>: <ref target="https://mt.wikipedia.org/wiki/Pika_tal-isteppa_(grupp)">piki tal-isteppa</ref>
<list type="unordered"><item><hi rend="bold">Pika tal-isteppa</hi>, <hi rend="italic"><ref target="https://mt.wikipedia.org/wiki/Ochotona_pusilla">Ochotona pusilla</ref></hi>
<list type="unordered"><item>Sottospeċi</item>
<item><hi rend="italic"><ref target="https://mt.wikipedia.org/wiki/Ochotona_pusilla_aktogaiensis">Ochotona pusilla aktogaiensis</ref></hi> (Savinov, 1981)</item>
<item><hi rend="italic"><ref target="https://mt.wikipedia.org/wiki/Ochotona_pusilla_angustifrons">Ochotona pusilla angustifrons</ref></hi> (Argyropulo, 1932)</item>
<item><hi rend="italic"><ref target="https://mt.wikipedia.org/wiki/Ochotona_pusilla_occidentalis">Ochotona pusilla occidentalis</ref></hi> (Chaline &amp; Erbajeva &amp; Montuire, 2001)</item>
<item><hi rend="italic"><ref target="https://mt.wikipedia.org/wiki/Ochotona_pusilla_pusilla">Ochotona pusilla pusilla</ref></hi> (Pallas, 1769)</item>
<item><hi rend="italic"><ref target="https://mt.wikipedia.org/wiki/Ochotona_pusilla_spelea">Ochotona pusilla spelea</ref></hi> (Owen, 1846)</item></list></item></list></item></list></item></list></item></list></item></list>
Referenzi
<list type="unordered"><item>Hoffmann, Robert S., Andrew T. Smith (November 16, 2005). Wilson, D. E., and Reeder, D. M. (eds) Mammal Species of the World, 3rd edition, Johns Hopkins University Press, 191-192. <ref target="https://mt.wikipedia.org/wiki/Special:BookSources/0801882214">ISBN 0-8018-8221-4</ref>.</item>
<item>Lagomorph Specialist Group (1996).<ref target="http://www.iucnredlist.org/search/details.php/15052/all"><hi rend="italic">Ochotona pusilla</hi></ref>. 2006 IUCN Red List of Threatened Species.</item></list>
</text></body></html>