<html><body><text id="wikipedia_mt_wikipedia_org__21202.html" ns="0" revid="270012" sourceurl="https://mt.wikipedia.org/wiki/Gareth_Bale" title="Gareth Bale" type="wikipedia">Gareth Bale
<p><hi rend="bold">Gareth Frank Bale</hi> (<ref target="https://mt.wikipedia.org/wiki/Cardiff">Cardiff</ref>, <ref target="https://mt.wikipedia.org/wiki/16_ta'_Lulju">16 ta' Lulju</ref> <ref target="https://mt.wikipedia.org/wiki/1989">1989</ref>) huwa plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Wales">Welsh</ref> li jilgħab ma' <ref target="https://mt.wikipedia.org/wiki/Real_Madrid_CF">Real Madrid</ref>.</p>
<p>Bale beda l-karriera professjonali tiegħu ma' <ref target="https://mt.wikipedia.org/wiki/Southampton_FC">Southampton</ref>, fejn beda jilgħab bħala <ref target="https://mt.wikipedia.org/wiki/Difensur">difensur</ref> xellugi. Fl-2007 issieħeb ma' <ref target="https://mt.wikipedia.org/wiki/Tottenham_Hotspur_FC">Tottenham Hotspur</ref> għal £7 miljun. Iż-żmien tiegħu ma' Tottenham, rah jittrasforma għal plejer iktar offensiv. Mill-istaġun 2009–10, Bale sar parti integrali tat-tim, fejn beda jattira interess fuqu wara l-kampanja tal-<ref target="https://mt.wikipedia.org/wiki/UEFA_Champions_League_2010–11">UEFA Champions League 2010–11</ref>.<ref target="https://mt.wikipedia.org/wiki/Il-Paġna_prinċipali#cite_note-Riise_101111-1">[1]</ref><ref target="https://mt.wikipedia.org/wiki/Il-Paġna_prinċipali#cite_note-Fabio_090311-2">[2]</ref><ref target="https://mt.wikipedia.org/wiki/Il-Paġna_prinċipali#cite_note-Redknapp_281211-3">[3]</ref> Hu ġie msemmi l-<ref target="https://mt.wikipedia.org/wiki/Plejer_tas-Sena_tal-PFA">Plejer tas-Sena tal-PFA</ref> fl-2011 u l-2013, u ġie msemmi fit-<ref target="https://mt.wikipedia.org/wiki/Tim_tas-Sena_tal-UEFA">Tim tas-Sena tal-UEFA</ref> fl-2011.</p>
<p>Magħruf għall-veloċià li jħaddan u l-kwalitajiet fiżiċi tiegħu, f'Settembru tal-2013 hu ngħaqad mal-klabb tal-<ref target="https://mt.wikipedia.org/wiki/La_Liga">La Liga Spanjola</ref> <ref target="https://mt.wikipedia.org/wiki/Real_Madrid_CF">Real Madrid</ref> għas-somma rekord ta' €100 miljun.</p>
Bijografija
<p>Bale twieled ġewwa <ref target="https://mt.wikipedia.org/wiki/Cardiff">Cardiff</ref>, il-<ref target="https://mt.wikipedia.org/wiki/Wales">Wales</ref>, minn Frank, purtinar fi skola, u Debbie, maniġer tal-operazzjonijiet;<ref target="https://mt.wikipedia.org/wiki/Il-Paġna_prinċipali#cite_note-Bale_Model-4">[4]</ref> hu attenda fl-iSkola Primarja Eglwys Newydd li tinsab ġewwa <ref target="https://mt.wikipedia.org/wiki/Whitchurch_(Cardiff)">Whitchurch</ref>.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref> Huwa n-neputi tal-eks futboler ta' <ref target="https://mt.wikipedia.org/wiki/Cardiff_City_FC">Cardiff City</ref> <ref target="https://mt.wikipedia.org/wiki/Chris_Pike">Chris Pike</ref>.<ref target="https://mt.wikipedia.org/wiki/Il-Paġna_prinċipali#cite_note-6">[6]</ref> Hu kien għamel żmien qasir fl-iskola hekk kif waslet l-ewwel attenzjoni ta' <ref target="https://mt.wikipedia.org/wiki/Southampton_FC">Southampton</ref> fl-età ta' disa snin, meta kien jilgħab f'kampjonat ta' six-a-side mal-ewwel klabb tiegħu, <ref target="https://mt.wikipedia.org/wiki/Servizz_Ċivili_ta'_Cardiff">Cardiff Civil Service Football Club</ref>.<ref target="https://mt.wikipedia.org/wiki/Il-Paġna_prinċipali#cite_note-7">[7]</ref> Meta kiber, l-eroj tal-futbol tiegħu kien il-plejer Galliku ta' <ref target="https://mt.wikipedia.org/wiki/Manchester_United_FC">Manchester United</ref> <ref target="https://mt.wikipedia.org/wiki/Ryan_Giggs">Ryan Giggs</ref>.<ref target="https://mt.wikipedia.org/wiki/Il-Paġna_prinċipali#cite_note-Bale_Interview-8">[8]</ref></p>
Karriera
Southampton
<p>Fis-17 ta' April 2006, fl-età ta 16-il sena u 275 ġurnata, Bale sar it-tieni l-iżgħar plejer li lagħab għal Southampton (wara <ref target="https://mt.wikipedia.org/wiki/Theo_Walcott">Theo Walcott</ref>, li kien 132 ġranet iżgħar) meta għamel id-debutt tiegħu f'rebħa ta' 2–0 kontra <ref target="https://mt.wikipedia.org/wiki/Millwall_FC">Millwall</ref>. Fis-6 ta' Awwissu, Bale skorja l-ewwel gowl tiegħu fil-kampjonat minn <hi rend="italic">free kick</hi>, fid-dro ta' 2–2 kontra <ref target="https://mt.wikipedia.org/wiki/Derby_County_FC">Derby County</ref> ġewwa <ref target="https://mt.wikipedia.org/wiki/Pride_Park_Stadium">Pride Park</ref>.<ref target="https://mt.wikipedia.org/wiki/Il-Paġna_prinċipali#cite_note-9">[9]</ref></p>
<p>Huwa skorja darb'oħra minn <hi rend="italic">free-kick</hi>, f'<ref target="https://mt.wikipedia.org/wiki/St_Mary's_Stadium">St Mary's Stadium</ref>, kontra <ref target="https://mt.wikipedia.org/wiki/Coventry_City_FC">Coventry City</ref><ref target="https://mt.wikipedia.org/wiki/Il-Paġna_prinċipali#cite_note-10">[10]</ref> fit-tieni logħba tat-tim tal-istaġun 2006–07. Bale żviluppa aktar ir-reputazzjoni tiegħu bħala speċjalist tal-<hi rend="italic">free kicks</hi> meta huwa laqat il-lasta minn wieħed kontra <ref target="https://mt.wikipedia.org/wiki/West_Bromwich_Albion_FC">West Bromwich Albion</ref>.<ref target="https://mt.wikipedia.org/wiki/Il-Paġna_prinċipali#cite_note-11">[11]</ref> Fis-16 ta' Diċembru 2006, il-gowls totali ta' Bale telgħu għal ħamsa, kontra <ref target="https://mt.wikipedia.org/wiki/Sunderland_AFC">Sunderland</ref><ref target="https://mt.wikipedia.org/wiki/Il-Paġna_prinċipali#cite_note-12">[12]</ref> <hi rend="italic">free-kick</hi> kontra <ref target="https://mt.wikipedia.org/wiki/Hull_City_AFC">Hull</ref><ref target="https://mt.wikipedia.org/wiki/Il-Paġna_prinċipali#cite_note-13">[13]</ref> u kontra <ref target="https://mt.wikipedia.org/wiki/Norwich_City_FC">Norwich City</ref>.</p>
<p>Il-logħba finali tiegħu għal Southampton kienet fl-ewwel leg tas-semifinali taċ-Championship play-off kontra <ref target="https://mt.wikipedia.org/wiki/Derby_County_FC">Derby County</ref> fit-12 ta' Mejju 2007. Bale kien weġgħa matul it-tieni taqsima, b'hekk ma setgħax jilgħab fit-tieni leg.<ref target="https://mt.wikipedia.org/wiki/Il-Paġna_prinċipali#cite_note-14">[14]</ref><ref target="https://mt.wikipedia.org/wiki/Il-Paġna_prinċipali#cite_note-15">[15]</ref> B'kollox, huwa għamel 45 apparenza għal Southampton, u skorja ħames gowls.</p>
Tottenham Hotspur
<p>Fil-25 ta' Mejju 2007, Bale iffirma ftehim ta' erba' snin ma' <ref target="https://mt.wikipedia.org/wiki/Tottenham_Hotspur_FC">Tottenham Hotspur</ref> bi ħlas inizjali ta' £5 miljuni, potenzjalment telgħu għal £10 miljuni ibbażati fuq apparenzi u suċċess.<ref target="https://mt.wikipedia.org/wiki/Il-Paġna_prinċipali#cite_note-16">[16]</ref> Madankollu, Tottenham ħalsu lil Southampton ħlas b'konklużjoni bikrija ta' £2 miljuni fl-2008 biex inaqqsu t-tariffa finali għal £7 miljuni u jippermettu lis-Saints flus immedjati li hemm bżonn b'mod iddisprat.</p>
<p>Bale lagħab l-ewwel logħba tiegħu għal Tottenham f'logħba ta' ħbiberija kontra <ref target="https://mt.wikipedia.org/wiki/St_Patrick's_Athletic_FC">St. Patrick's Athletic</ref> fit-12 ta' Lulju 2007, iżda ġie sostitwit fit-80 minuta minħabba siequ. Huwa għamel id-debutt kompetittiv tiegħu għal Tottenham Hotspur fis-26 ta' Awwissu kontra <ref target="https://mt.wikipedia.org/wiki/Manchester_United_FC">Manchester United</ref> ġewwa <ref target="https://mt.wikipedia.org/wiki/Old_Trafford">Old Trafford</ref>. Fit-tieni dehra tiegħu, hu skorja l-ewwel gowl tiegħu għal Tottenham fid-dro ta' 3–3 kontra <ref target="https://mt.wikipedia.org/wiki/Fulham_FC">Fulham</ref> fl-1 ta' Settembru.<ref target="https://mt.wikipedia.org/wiki/Il-Paġna_prinċipali#cite_note-17">[17]</ref> Bale mar biex jerġa jiskurja minn <hi rend="italic">free kick</hi> kontra Arsenal fid-<ref target="https://mt.wikipedia.org/wiki/Derby_tat-Tramuntana_ta'_Londra">Derby tat-Tramuntana ta' Londra</ref>.<ref target="https://mt.wikipedia.org/wiki/Il-Paġna_prinċipali#cite_note-18">[18]</ref> Huwa mbagħad skorja fil-<ref target="https://mt.wikipedia.org/wiki/Football_League_Cup">League Cup</ref> kontra <ref target="https://mt.wikipedia.org/wiki/Middlesbrough_FC">Middlesbrough</ref>.<ref target="https://mt.wikipedia.org/wiki/Il-Paġna_prinċipali#cite_note-19">[19]</ref></p>
<p>Fid-29 ta' Settembru 2010, Bale skorja l-ewwel gowl tiegħu fiċ-Champions League f'rebħa ta' 4–1 kontra ċ-ċampjins Olandiżi <ref target="https://mt.wikipedia.org/wiki/FC_Twente">FC Twente</ref> fit-tieni logħba mill-fażi tal-gruppi. Bħala rikonoxximent, hu kien imsemmi l-Plejer tas-Sena ta' Wales mill-<ref target="https://mt.wikipedia.org/wiki/Assoċjazzjoni_tal-Futbol_ta'_Wales">Assoċjazzjoni tal-Futbol ta' Wales</ref>.<ref target="https://mt.wikipedia.org/wiki/Il-Paġna_prinċipali#cite_note-20">[20]</ref> Fl- 20 ta' Ottubru 2010, Bale skorja l-ewwel tripletta tiegħu kontra ċ-<ref target="https://mt.wikipedia.org/wiki/UEFA_Champions_League_2009-10">Ċampjins Ewropej</ref> <ref target="https://mt.wikipedia.org/wiki/FC_Internazionale_Milano">Internazionale</ref> f'<ref target="https://mt.wikipedia.org/wiki/San_Siro">San Siro</ref>. Tottenham kienu tilfu l-logħba 4–3, huma kienu 4–0 minn taħt mal-ewwel 35 minuta u lagħbu 80 minuta b'għaxar plejers wara li l-gowler <ref target="https://mt.wikipedia.org/wiki/Heurelho_Gomes">Heurelho Gomes</ref> tkeċċa minħabba li wettaq fawl fuq il-plejer ta' Inter <ref target="https://mt.wikipedia.org/wiki/Jonathan_Biabiany">Jonathan Biabiany</ref>.<ref target="https://mt.wikipedia.org/wiki/Il-Paġna_prinċipali#cite_note-21">[21]</ref> Fil-logħba tar-ritorn ġewwa White Hart Lane fit-2 ta' Novembru, Bale provda l-prestazzjoni tar-raġel tal-partita, billi għamel żewġ assisti lil <ref target="https://mt.wikipedia.org/wiki/Peter_Crouch">Peter Crouch</ref> u <ref target="https://mt.wikipedia.org/wiki/Roman_Pavlyuchenko">Roman Pavlyuchenko</ref> f'rebħa memorabbli ta' 3–1.<ref target="https://mt.wikipedia.org/wiki/Il-Paġna_prinċipali#cite_note-22">[22]</ref></p>
Real Madrid
<p>Fl-1 ta' Settembru 2013, il-klabb Spanjol <ref target="https://mt.wikipedia.org/wiki/Real_Madrid_CF">Real Madrid</ref> ħabbar li kien laħaq ftehim għat-trasferiment ta' Bale,<ref target="https://mt.wikipedia.org/wiki/Il-Paġna_prinċipali#cite_note-23">[23]</ref><ref target="https://mt.wikipedia.org/wiki/Il-Paġna_prinċipali#cite_note-24">[24]</ref>  billi ffirma kuntratt ta' sitt snin għal ħlas ta' $132 miljun (£85.3 miljun) (€100 miljun).<ref target="https://mt.wikipedia.org/wiki/Il-Paġna_prinċipali#cite_note-25">[25]</ref><ref target="https://mt.wikipedia.org/wiki/Il-Paġna_prinċipali#cite_note-26">[26]</ref><ref target="https://mt.wikipedia.org/wiki/Il-Paġna_prinċipali#cite_note-27">[27]</ref> Dan it-trasferiment kiser ir-rekord dinji preċedenti ta' <ref target="https://mt.wikipedia.org/wiki/Cristiano_Ronaldo">Cristiano Ronaldo</ref> talli kien <ref target="https://mt.wikipedia.org/wiki/Trasferiment_(futbol)">l-aktar plejer għoli fl-istorja</ref>. Bale ġie assenjat in-numru 11 tal-flokk.<ref target="https://mt.wikipedia.org/wiki/Il-Paġna_prinċipali#cite_note-28">[28]</ref></p>
<p>Bale skorja fid-debutt tiegħu għal Real Madrid, gowl li wasal fit-38 minuta kontra <ref target="https://mt.wikipedia.org/wiki/Villarreal_CF">Villarreal CF</ref>, qabel ma ġie sostitwit minn <ref target="https://mt.wikipedia.org/wiki/Ángel_di_María">Ángel di María</ref>.<ref target="https://mt.wikipedia.org/wiki/Il-Paġna_prinċipali#cite_note-29">[29]</ref></p>
Internazzjonali
<p>Bale ġie magħżul mill-<ref target="https://mt.wikipedia.org/wiki/Tim_nazzjonali_tal-futbol_ta'_Wales">Wales</ref> fl-aħħar tal-istaġun 2005-06 u għamel id-debutt internazzjonali tiegħu fis-27 ta' Mejju 2006.<ref target="https://mt.wikipedia.org/wiki/Il-Paġna_prinċipali#cite_note-30">[30]</ref> Huwa deher l-ewwel darba bħala sostitut f'rebħa ta' 2–1 kontra t-<ref target="https://mt.wikipedia.org/wiki/Tim_nazzjonali_tal-futbol_tat-Trinidad_u_Tobago">Trinidad and Tobago</ref>, dan id-debutt għamel lil Bale l-iżgħar plejer ta' kull żmien li lagħab għal Wales.<ref target="https://mt.wikipedia.org/wiki/Il-Paġna_prinċipali#cite_note-31">[31]</ref> Bale, li kellu biss 16-il sena u 315 ġurnata, assistita l-gowl tar-rebħa skorjat minn <ref target="https://mt.wikipedia.org/wiki/Robert_Earnshaw">Robert Earnshaw</ref>.</p>
<p><ref target="https://mt.wikipedia.org/wiki/Brian_Flynn">Brian Flynn</ref> ikkummenta li Bale kien potenzjalment stilla tal-futur tal-logħba, kif ukoll qabbel il-kapaċità teknika tiegħu ma' ta' <ref target="https://mt.wikipedia.org/wiki/Ryan_Giggs">Ryan Giggs</ref>.<ref target="https://mt.wikipedia.org/wiki/Il-Paġna_prinċipali#cite_note-32">[32]</ref> Fis-7 ta' Ottubru 2006, Bale sar l-iżgħar plejer ta' kull żmien li skorja għat-tim nazzjonali ta' Wales f'logħba tal-kwalifikazzjoni għall-Kampjonati Ewropej 2008 kontra l-<ref target="https://mt.wikipedia.org/wiki/Tim_nazzjonali_tal-futbol_tal-Islovenja">Islovenja</ref> minn <hi rend="italic">free kick</hi>.<ref target="https://mt.wikipedia.org/wiki/Il-Paġna_prinċipali#cite_note-33">[33]</ref> Hu skorja t-tieni gowl tiegħu għal Wales f'rebħa ta' 3–0 kontra <ref target="https://mt.wikipedia.org/wiki/Tim_nazzjonali_tal-futbol_ta'_San_Marino">San Marino</ref> fit-28 ta' Marzu 2007.</p><p>

Bale kien eliġibbli biex jilgħab għall-<ref target="https://mt.wikipedia.org/wiki/Tim_nazzjonali_tal-futbol_tal-Ingilterra">Ingilterra</ref> minħabba nanntu, iżda fl-2007 huwa qal: </p><p>"Huwa unur li nilagħab għal Wales...Ħadd qatt ma' kien viċin tiegħi personalment mill-Ingilterra, minbarra l-aġent tiegħi."<ref target="https://mt.wikipedia.org/wiki/Il-Paġna_prinċipali#cite_note-england-34">[34]</ref></p>
Statistika
Klabb
<p><hi rend="italic">Aġġornata sal-24 ta' Mejju 2014</hi><ref target="https://mt.wikipedia.org/wiki/Il-Paġna_prinċipali#cite_note-35">[35]</ref></p>
<p>1 Inklużi l-<hi rend="italic">play-offs</hi> tal-<ref target="https://mt.wikipedia.org/wiki/Football_League_Championship">Football League Championship</ref></p>


Internazzjonali
<hi rend="italic">Punteġġi u r-riżultati tal-Wales qegħdin fil-lista x-xellugija.</hi>

Unuri
Klabb
 Real Madrid
<list type="unordered"><item><ref target="https://mt.wikipedia.org/wiki/La_Liga">La Liga</ref>: 2016–17</item>
<item><ref target="https://mt.wikipedia.org/wiki/Copa_del_Rey">Copa del Rey</ref>: 2013–14</item>
<item><ref target="https://mt.wikipedia.org/wiki/Supercopa_de_España">Supercopa de España</ref>: 2017</item>
<item><ref target="https://mt.wikipedia.org/wiki/UEFA_Champions_League">UEFA Champions League</ref>: 2013–14, 2015–16, 2016–17</item>
<item><ref target="https://mt.wikipedia.org/wiki/Tazza_tad-Dinja_tal-Futbol_tal-Klabbs">Tazza tad-Dinja tal-Klabbs</ref>: 2014</item>
<item><ref target="https://mt.wikipedia.org/wiki/Super_Cup_Ewropea">Super Cup Ewropea</ref>: 2014, 2016, 2017</item></list>
Individwali
<list type="unordered"><item><ref target="https://mt.wikipedia.org/wiki/Tim_tas-Sena_tal-PFA">Tim tas-Sena tal-PFA</ref> tal-Football League Championship: 2006–07</item>
<item>Plejer Żagħżugħ tas-Sena tal-Football League: 2007</item>
<item>Plejer Żagħżugħ tas-Sena tal-<ref target="https://mt.wikipedia.org/wiki/Assoċjazzjoni_tal-Futbol_ta'_Wales">FAW</ref>: 2007<ref target="https://mt.wikipedia.org/wiki/Il-Paġna_prinċipali#cite_note-36">[36]</ref></item>
<item>Plejer tar-Rawnd tal-FA Cup: il-5 Rawnd tal-istaġun 2009–10<ref target="https://mt.wikipedia.org/wiki/Il-Paġna_prinċipali#cite_note-37">[37]</ref></item>
<item>Plejer Żagħżugħ tas-Sena ta' Tottenham Hotspur: 2009–10,<ref target="https://mt.wikipedia.org/wiki/Il-Paġna_prinċipali#cite_note-38">[38]</ref> 2010–11</item>
<item>Premju tal-Plejer tas-Sena ta' Wales: 2010,<ref target="https://mt.wikipedia.org/wiki/Il-Paġna_prinċipali#cite_note-39">[39]</ref> 2011<ref target="https://mt.wikipedia.org/wiki/Il-Paġna_prinċipali#cite_note-40">[40]</ref></item>
<item>Personalità tal-Isports tas-Sena tal-BBC Wales: 2010<ref target="https://mt.wikipedia.org/wiki/Il-Paġna_prinċipali#cite_note-41">[41]</ref></item>
<item>BBC Wales <ref target="https://mt.wikipedia.org/wiki/Carwyn_James">Carwyn James</ref> Junior Sportsman of the Year: 2006</item>
<item><ref target="https://mt.wikipedia.org/wiki/Tim_tas-Sena_tal-PFA">Tim tas-Sena tal-PFA</ref> tal-Premier League: 2010–11, 2011–12, 2012–13</item>
<item><ref target="https://mt.wikipedia.org/wiki/Plejer_tas-Sena_tal-FWA">Plejer tas-Sena tal-FWA</ref>: 2012–13</item>
<item><ref target="https://mt.wikipedia.org/wiki/Plejer_tas-Sena_tal-PFA">Plejer tas-Sena tal-PFA</ref>: 2010–11, 2012–13</item>
<item><ref target="https://mt.wikipedia.org/wiki/Plejer_Żagħżugħ_tas-Sena_tal-PFA">Plejer Żagħżugħ tas-Sena tal-PFA</ref>: 2012–13</item>
<item>Tim tas-Sena tal-<ref target="https://mt.wikipedia.org/wiki/UEFA">UEFA</ref>: 2011<ref target="https://mt.wikipedia.org/wiki/Il-Paġna_prinċipali#cite_note-42">[42]</ref></item>
<item>Plejer tax-Xahar tal-Premier League: April 2010,<ref target="https://mt.wikipedia.org/wiki/Il-Paġna_prinċipali#cite_note-43">[43]</ref> Jannar 2012, Frar 2013<ref target="https://mt.wikipedia.org/wiki/Il-Paġna_prinċipali#cite_note-44">[44]</ref></item></list>


Ħoloq esterni

<list type="unordered"><item>Il-mudell {{<ref target="https://mt.wikipedia.org/wiki/Mudell:Nfteams">Nfteams</ref>}} għandu nieqes l-identifikatur u l-entità ma teżistix fuq Wikidata.</item>
<item>{{Il-mudell <ref target="https://mt.wikipedia.org/wiki/Mudell:FIFA">FIFA</ref>}} għandu nieqes l-identifikatur u l-entità ma teżistix fuq Wikidata.</item>
<item>Il-mudell {{<ref target="https://mt.wikipedia.org/wiki/Mudell:Soccerbase">Soccerbase</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>