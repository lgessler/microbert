<html><body><text id="wikipedia_mt_wikipedia_org__21741.html" ns="0" revid="268039" sourceurl="https://mt.wikipedia.org/wiki/Opossum_bugeddum_Peruvjan" title="Opossum bugeddum Peruvjan" type="wikipedia">Opossum bugeddum Peruvjan
<p>L-<ref target="https://mt.wikipedia.org/wiki/Opossum_bugeddum_Peruvjan">Opossum bugeddum Peruvjan</ref> (<hi rend="italic">Lestoros inca</hi>), jew kif isibuħ ukoll <ref target="https://mt.wikipedia.org/wiki/Opossum_far_tal-Inka">Opossum far tal-Inka</ref>, huwa wieħed minn 6 speċi ta' opossumi bugdiedem li għadhom ħajjin illum. Huwa pjuttost uniku wkoll fost l-ispeċi tal-<ref target="https://mt.wikipedia.org/wiki/Ordni">ordni</ref> <ref target="https://mt.wikipedia.org/wiki/Paucituberculata">Paucituberculata</ref> u għalhekk qiegħed fil-<ref target="https://mt.wikipedia.org/wiki/Ġeneru">ġeneru</ref> <hi rend="italic"><ref target="https://mt.wikipedia.org/wiki/Lestoros">Lestoros</ref></hi> għalih waħdu. </p>
Deskrizzjoni
<p>L-opossum bugeddum Peruvjan għandu l-pil twil u ħafif li jista jkun jew ta' lewn kannella skur ħafna uniformi (kulimkien) jew inkella ta' lewn kannella skur fuq id-dahr u jiċċara lejn in-naħa ta' taħt iż-żaqq.</p>
<p>It-tul totali (ras, ġisem u denb) ivarja bejn 9 u 14-il ċentimetru, filwaqt il-piż totali huwa ta' madwar 40 gramma.</p>
<p>In-nisa ta' dan il-marsupjal ma għandhomx marsupju u mgħammra b' 4 żejżiet.</p>
Dieta
<p>L-Opossum bugeddum Peruvjan huwa marsupjal b' dieta prinċipalment karnivora li tikkonsisti minn varjetà ta' insetti u annimali vertebrati u invertebrati żgħar, għalkemm xi fungi u ħxejjex jintieklu ukoll.</p>
Distribuzzjoni
<p>L-<ref target="https://mt.wikipedia.org/wiki/Opossum_bugeddum_Peruvjan">Opossum bugeddum Peruvjan</ref> jigħx qalb il-muntanji fir-regjuni tal-Andi fil-<ref target="https://mt.wikipedia.org/wiki/Peru">Peru</ref> u l-<ref target="https://mt.wikipedia.org/wiki/Bolivja">Bolivja</ref>, f'altitudni bejn 2800 u 4000 metru il-fuq mil-livel tal-baħar. Il-popolazzjoni residenti ta' dan il-marsupjal fil-Peru hija ħafna akbar u ħafna aktar mifruxa  meta mqabbla mal-popolazzjoni żgħira fil-<ref target="https://mt.wikipedia.org/wiki/Bolivja">Bolivja</ref>.</p>
Ismijiet komuni
<list type="unordered"><item><ref target="https://mt.wikipedia.org/wiki/Opossum_far_tal-Inka">Opossum far tal-Inka</ref></item>
<item><ref target="https://mt.wikipedia.org/wiki/Opossum_far_Peruvjan">Opossum far Peruvjan</ref></item>
<item><ref target="https://mt.wikipedia.org/wiki/Opossum_far_tal-Peru">Opossum far tal-Peru</ref></item>
<item><ref target="https://mt.wikipedia.org/wiki/Opossum_bugeddum_tal-Inka">Opossum bugeddum tal-Inka</ref></item>
<item><ref target="https://mt.wikipedia.org/wiki/Opossum_bugeddum_Peruvjan">Opossum bugeddum Peruvjan</ref></item>
<item><ref target="https://mt.wikipedia.org/wiki/Opossum_bugeddum_tal-Peru">Opossum bugeddum tal-Peru</ref></item></list>
Klassifikazzjoni
<p>Bublitz fl-1987 għadda suġġeriment, li jkun hemm 2 speċi fil-<ref target="https://mt.wikipedia.org/wiki/Ġeneru">ġeneru</ref> <hi rend="italic"><ref target="https://mt.wikipedia.org/wiki/Lestoros">Lestoros</ref></hi> (<hi rend="italic"><ref target="https://mt.wikipedia.org/wiki/Lestoros_inca">Lestoros inca</ref></hi> u <hi rend="italic"><ref target="https://mt.wikipedia.org/wiki/Lestoros_gracilis">Lestoros gracilis</ref></hi>). Madankollu il-biċċa l-kbira tal-mammoloġisti ma jimxux ma' din il-klassifikazzjoni ta' Bublitz u jaċċettaw speċi waħda b' 2 <ref target="https://mt.wikipedia.org/wiki/Sottospeċi">sottospeċijiet</ref>.</p>
<list type="unordered"><item><ref target="https://mt.wikipedia.org/wiki/Ordni">Ordni</ref> <ref target="https://mt.wikipedia.org/wiki/Paucituberculata">Paucituberculata</ref>
<list type="unordered"><item><ref target="https://mt.wikipedia.org/wiki/Familja">Familja</ref> <ref target="https://mt.wikipedia.org/wiki/Caenolestidae">Caenolestidae</ref>
<list type="unordered"><item><ref target="https://mt.wikipedia.org/wiki/Ġeneru">Ġeneru</ref> <hi rend="italic"><ref target="https://mt.wikipedia.org/wiki/Lestoros">Lestoros</ref></hi>
<list type="unordered"><item><ref target="https://mt.wikipedia.org/wiki/Opossum_bugeddum_Peruvjan">Opossum bugeddum Peruvjan</ref> jew <ref target="https://mt.wikipedia.org/wiki/Opossum_far_Peruvjan">Opossum far Peruvjan</ref>, <hi rend="italic"><ref target="https://mt.wikipedia.org/wiki/Lestoros_inca">Lestoros inca</ref></hi>
<list type="unordered"><item><ref target="https://mt.wikipedia.org/wiki/Sottospeċi">Sottospeċi</ref></item>
<item><hi rend="italic"><ref target="https://mt.wikipedia.org/wiki/Lestoros_inca_inca">Lestoros inca inca</ref></hi> (Thomas, 1917)</item>
<item><hi rend="italic"><ref target="https://mt.wikipedia.org/wiki/Lestoros_inca_gracilis">Lestoros inca gracilis</ref></hi> (Bublitz, 1987)</item></list></item></list></item></list></item></list></item></list>
Konservazzjoni
<p>Din l-ispeċi, għalkemm fil-lista l-ħamra tal-Unjoni Internazjonali għall-Konservazzjoni tan-Natura (IUCN red list), qiegħda mmniżla bħala fi stat ta' riskju ta' estinzjoni baxx, ħafna awturi jaħsbu li d-deforestazzjoni għaddejja fl-erja fejn huwa mifrux dan l-opossum bugeddum jista tkun ta' riskju kbir.</p>
Sinonimi
<p><hi rend="italic"><ref target="https://mt.wikipedia.org/wiki/Lestoros_gracilis">Lestoros gracilis</ref></hi> huwa sinonimu ta' <hi rend="italic"><ref target="https://mt.wikipedia.org/wiki/Lestoros_inca">Lestoros inca</ref></hi>.</p>
Referenzi
<list type="unordered"><item>Wilson, D. E.; Reeder, D. M. <ref target="http://www.bucknell.edu/msw3/"><hi rend="italic">Mammal Species of the World</hi></ref> (bl-Ingliż) (3 ed.). Johns Hopkins University Press. <ref target="https://mt.wikipedia.org/wiki/ISBN">ISBN</ref><ref target="https://mt.wikipedia.org/wiki/Speċjali:SorsiKotba/0-8018-8221-4">0-8018-8221-4</ref>.</item>
<item>Nowak, Ronald W. (1999). <hi rend="italic">Walker's Mammals of the World</hi> (bl-Ingliż). Johns Hopkins University Press. <ref target="https://mt.wikipedia.org/wiki/ISBN">ISBN</ref><ref target="https://mt.wikipedia.org/wiki/Speċjali:SorsiKotba/0-8018-5789-9">0-8018-5789-9</ref>.</item></list>
Ħoloq esterni
<list type="unordered"><item><ref target="http://www.iucnredlist.org/search/details.php/41507/summ"><hi rend="italic">Lestoros inca</hi></ref> In: 2007 IUCN Red List of Threatened Species. IUCN 2007. Imniżżel fil-15 ta' Lulju 2008.</item></list>
</text></body></html>