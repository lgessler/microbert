<html><body><text id="wikipedia_mt_wikipedia_org__19667.html" ns="0" revid="245783" sourceurl="https://mt.wikipedia.org/wiki/Cercle_Brugge_KSV" title="Cercle Brugge KSV" type="wikipedia">Cercle Brugge KSV
<p><hi rend="bold">Cercle Brugge Koninklijke Sportvereniging</hi>  huwa <ref target="https://mt.wikipedia.org/wiki/Klabb_tal-futbol">klabb tal-futbol</ref> professjonali <ref target="https://mt.wikipedia.org/wiki/Belġju">Belġjan</ref>, ibbażat ġewwa l-belt ta' <ref target="https://mt.wikipedia.org/wiki/Bruges">Bruges</ref>. Cercle bdew jilgħabu fil-<ref target="https://mt.wikipedia.org/wiki/L-Ewwel_Diviżjoni_Belġjana">Ewwel Diviżjoni</ref> mill-istaġun <ref target="https://mt.wikipedia.org/wiki/L-Ewwel_Diviżjoni_Belġjana_2003-04">2003-04</ref>, li qabel qattgħu bosta snin fit-<ref target="https://mt.wikipedia.org/wiki/It-Tieni_Diviżjoni_Belġjana">Tieni Diviżjoni</ref> wara relegazzjoni fl-1997. Il-klabb jilgħab il-logħob f'daru fl-<ref target="https://mt.wikipedia.org/wiki/Stadju_Jan_Breydel">Istadju Jan Breydel</ref>, li huma jaqsmu mar-rivali ħarxa <ref target="https://mt.wikipedia.org/wiki/Club_Brugge_KV">Club Brugge</ref>. Cercle Brugge rebħu l-ewwel titlu nazzjonali tagħhom fl-1911, u rebħu żewġ titli oħra (fl-1927 u l-1930) qabel it-Tieni Gwerra Dinjija. Huma rebħu wkoll it-<ref target="https://mt.wikipedia.org/wiki/Tazza_Belġjana">Tazza Belġjana</ref> fl-1927 u l-1985, u kienu rrappreżentaw lil Belġju f'kompetizzjonijiet Ewropej f'diversi okkażjonijiet.</p>
Storja
Snin Bikrija (1899-1919)
<p>Il-klabb kien twaqqaf fid-9 ta' April, 1899 bħala <hi rend="italic">Cercle Sportif Brugeois</hi> mill-eks studenti tal-Istitut <ref target="https://mt.wikipedia.org/wiki/Francis_Xavier">San Francis Xavier</ref>, li huwa magħruf bħala <hi rend="italic">De Frères (Malti: Il-Patrijiet)</hi> ġewwa Bruges. Oriġinarjament, l-organizzazzjoni iffokat fuq ħames tipijiet ta' sport: <ref target="https://mt.wikipedia.org/wiki/Futbol">futbol</ref>, <ref target="https://mt.wikipedia.org/wiki/Krikit">krikit</ref>, <ref target="https://mt.wikipedia.org/wiki/Tennis">tennis</ref>, <ref target="https://mt.wikipedia.org/wiki/Atletika">atletika</ref> u <ref target="https://mt.wikipedia.org/wiki/Ċikliżmu">ċikliżmu</ref>.</p>
<p>Cercle Brugge sar membru tal-<ref target="https://mt.wikipedia.org/wiki/Federazzjoni_tal-futbol_Irjali_tal-Belġju">Federazzjoni tal-futbol Irjali tal-Belġju</ref> fl-1900 u kienu mogħtija in-numbru 12 tal-<hi rend="italic">matricule</hi>. Fl-istess sena il-klabb mexxa għall-qasam tal-futbol ġdid <ref target="https://mt.wikipedia.org/wiki/Sint-Michiels">Sint-Michiels</ref>, li kienet proprjetà ta' De Frères, għall-grawnd ġewwa <ref target="https://mt.wikipedia.org/wiki/Sint-Andries">Sint-Andries</ref>, li offra faċilitajiet aħjar u kien aktar viċin l-<ref target="https://mt.wikipedia.org/wiki/Stazzjon_tal-ferrovija_prinċipali_ta'_Brugge">Istazzjon tal-ferrovija prinċipali ta' Brugge</ref> li jinsab fi Pjazza Zand. Cercle kisbu l-ewwel suċċess tagħhom fl-1902 meta rebħu t-Tazza Henri Fraeys, billu għelbu lil Olympique Iris Club Lillois (il-predeċessur ta' <ref target="https://mt.wikipedia.org/wiki/Lille_OSC">Lille OSC</ref>) u <ref target="https://mt.wikipedia.org/wiki/CO_Roubaix-Tourcoing">US Tourcoing</ref>. Wara li rebħu ċertu kompetizzjonijiet ta' ħbiberija, l-ewwel suċċess kbir tagħhom wasal, fejn huma rebħu l-ewwel titolu nazzjonali fl-istaġun <ref target="https://mt.wikipedia.org/wiki/Futbol_fil-Belġju_1910-11">1910-11</ref>. Cercle ntemmu punt wieħed qabel ir-rivali prinċipali tagħhom <ref target="https://mt.wikipedia.org/wiki/Club_Brugge_KV">FC Bruges</ref>, wara l-konfrontazzjoni tagħhom fuq l-aħħar ġimgħa tal-istaġun li spiċċaw fid-dro ta' 1-1. </p>
<p>Tlett snin wara, il-<ref target="https://mt.wikipedia.org/wiki/Futbol_fil-Belġju">Futbol Belġjan</ref> kien devastat mill-<ref target="https://mt.wikipedia.org/wiki/Ewwel_Gwerra_Dinjija">Ewwel Gwerra Dinjija</ref>: Cercle tilfu żewġ plejers tal-ewwel tim, Louis Baes u Joseph Evrard, u l-istadju u l-faċilitajiet sofrew ħsara estensiva. L-eks plejer <ref target="https://mt.wikipedia.org/wiki/Alphonse_Six">Alphonse Six</ref> ukoll tilef ħajtu.</p>
Bini mill-ġdid (1919-1924)
<p>Cercle komplew il-futbol kompetittiv fl-1919 b'tim kważi kompletament ġdid. <ref target="https://mt.wikipedia.org/wiki/Louis_Saeys">Louis Saeys</ref> kien l-uniku plejer li baqgħa fit-tim minn qabel il-gwerra. L-aspettattivi kienu baxxi, imma l-klabb spiċċa t-tielet fil-kampjonat. Fl-1921 il-klabb qajjem monument ta' tifkira ta' dawk il-plejers affiljati ma Cercle li mietu fl-<ref target="https://mt.wikipedia.org/wiki/Ewwel_Gwerra_Dinjija">Ewwel Gwerra Dinjija</ref>: il-kixef kien imħassar minn traġedja, meta <hi rend="italic">biplane</hi> skedat li tar fuq il-grawnd bħala tribut u ġġarraf, li nqatlu iż-żewġ passiġġieri. Il-monument għadhu jeżisti u issa jinsab quddiem l-Istadju Jan Breydel.</p>
<p>Fl-1923 Cercle kabru l-faċilitajiet tal-istadju tagħhom mill-ġdid, li mexew 100 metru mill-grawnd il-qadim tagħhom għall-istadju mibni mil-ġdid. Dan il-grawnd, aktar tard imsemmi <ref target="https://mt.wikipedia.org/wiki/Stadju_Edgard_De_Smedt">Stadju Edgard De Smedt</ref>, sar id-dar ta' Cercle għal aktar minn 50 sena.</p>
Żewġ titli nazzjonali (1924-1930)
<p>Fl-1924 il-klabb bidel ismu minn Cercle Sportif Brugeois għal Royal Cercle Sportif Brugeois. Il-klabb imbarka fuq perjodu ta' suċċess, immexxija minn żewġ plejers ewlenin: l-internazzjonali Belġjan <ref target="https://mt.wikipedia.org/wiki/Florimond_Vanhalme">Florimond Vanhalme</ref> u l-<ref target="https://mt.wikipedia.org/wiki/Plejer-kowċ">plejer-kowċ</ref> Louis Saeys. Cercle kellhom vantaġġ fil-kampjonat f'nofs l-istaġun <ref target="https://mt.wikipedia.org/wiki/L-Ewwel_Diviżjoni_Belġjana_1925-26">1925-26</ref>, iżda l-korrimenti tal-plejers wasslu għal riżultati ħżiena li spiċċaw fil-ħames post. Diversi plejers importanti ħallew lil Cercle wara dan l-istaġun, li ħallew it-tama baxxa għall-kampanjat <ref target="https://mt.wikipedia.org/wiki/L-Ewwel_Diviżjoni_Belġjana_1926-27">1926-27</ref>, imma dan l-istaġun ra lil Cercle jiksbu t-tieni kampjonat nazzjonali tagħhom fil-ġimgħa ta' qabel tal-aħħar meta rebħu eċċitanti bl-iskor ta' 5-6 fuq <ref target="https://mt.wikipedia.org/wiki/R._Daring_Club_Molenbeek">Daring Bruxelles</ref>. Ir-rebħa kienet iddominat minn żewġ imwiet fil-klabb ftit xhur qabel: <ref target="https://mt.wikipedia.org/wiki/Albert_Van_Coile">Albert Van Coile</ref>, li kien ċeda minn korrimenti fil-logħba kontra <ref target="https://mt.wikipedia.org/wiki/CO_Roubaix-Tourcoing">US Tourcoing</ref>, u l-eks president <ref target="https://mt.wikipedia.org/wiki/René_de_Peellaert">René de Peellaert</ref>, li miet minn <ref target="https://mt.wikipedia.org/wiki/Pnewmonja">pnewmonja</ref> li kienet qabditu matul il-funderal ta' Van Coile. </p>
<p>Fl-1928 il-<ref target="https://mt.wikipedia.org/wiki/Gowler">gowler</ref> <ref target="https://mt.wikipedia.org/wiki/Robert_Braet">Robert Braet</ref> ħareġ bħala stilla ġdid ta' Cercle: il-plejer, mar biex jonfoq il-karriera kollha tiegħu ma Cercle, aktar tard sar president. Cercle bdew bil-lajma fl-istaġun <ref target="https://mt.wikipedia.org/wiki/L-Ewwel_Diviżjoni_Belġjana_1929-30">1929-30</ref>, li daħlu fil-waqfa tax-xitwa f'nofs l-istaġun fis-sitt post u seba' punti taħt il-mexxejja <ref target="https://mt.wikipedia.org/wiki/Royal_Antwerp_FC">Antwerp</ref>. Minkejja dan, mill-ġimgħa tal-għeluq tal-istaġun huma dejqu d-distakk għal punt wieħed; il-logħba finali rathom jirbħu 4-1 f'darhom kontra <ref target="https://mt.wikipedia.org/wiki/Lierse_SK">Lierse SK</ref>. In-naħa mbagħad iffaċċjat stennija anzjuża għar-riżultat ta' Antwerp kontra t-tim tal-10 post <ref target="https://mt.wikipedia.org/wiki/Standard_Liège">Standard Liège</ref>, faċilitajiet ta' telekomunikazzjoni kontemporanji fil-grawnds kienet fqira. Fl-aħħar, l-aħbarijiet laħqu l-kaptan tat-tim Florimond Vanhalme li Antwerp tilfu 3-5, ifisser li Cercle kienu rebħu t-tielet u (s'issa) titlu finali. Minħabba dan it-titlu, Cercle ġew mistiedna jieħdu sehem fil-<ref target="https://mt.wikipedia.org/wiki/Coupe_des_Nations">Coupe des Nations</ref>, li huma meqjusa bħala l-predeċessuri taċ-<ref target="https://mt.wikipedia.org/wiki/UEFA_Champions_League">Champions League</ref>.</p>
Problemi (1930-1938)
<p>Cercle ma setgħux iżommu riżultati tajbin fl-istaġun tal-kampjonat tagħhom, huma spiċċaw is-seba' post fl-1931. L-aspirazzjonijiet ġodda tat-titolu sparixxew kompletament hekk kif Cercle komplew jispiċċaw fin-nofs tal-kampjonat matul diversi staġuni segwenti. Il-plejers ta' esperjenza li kienu għenu jiksbu t-titolu rtiraw jew ħallew l-iskwadra, u ż-żgħażagħ li ssostitwewhom ma kellhomx esperjenza daqshom. In-niżla laħqet livell baxx u b'hekk ġew relegati għat-<ref target="https://mt.wikipedia.org/wiki/It-Tieni_Diviżjoni_Belġjana">Tieni Diviżjoni Belġjana</ref> fl-1936. Cercle ħadu l-opportunità li jagħmlu bidliet radikali, billi jaħtru kowċ ġdid u bord. Il-bidliet kienu ta' suċċess, u Cercle rebħu l-promozzjoni lura għall-ogħla diviżjoni wara biss sentejn.</p>
It-Tieni Gwerra Dinjija fil-Belġju (1939-1945)
<p>Il-Tieni Gwerra Dinjija għamlet kompetizzjoni tal-futbol regolari impossibbli fl-1939. Għalhekk Cercle ħadu sehem fil-kampjonati reġjonali, fejn kull tim jiltaqa mal-istess tim tlett darbiet. Għalkemm Cercle kellhom kompetizzjoni komparattivament ftit nattiva ġewwa <ref target="https://mt.wikipedia.org/wiki/Flanders_tal-Punent">Flanders tal-Punent</ref>, huma tilfu l-kuntatt ma' standards għoljin li kien miżmuma aktar b'saħħithom fil-kampjonati reġjonali ta' <ref target="https://mt.wikipedia.org/wiki/Antwerp_(provinċja)">Antwerp</ref> u <ref target="https://mt.wikipedia.org/wiki/Brussell">Brussell</ref>. </p>
<p>Il-konkors nazzjonali tkompla fl-1941; Cercle lestew l-aħħar fl-istaġun iżda darba fil-kampjonat. Normalment din kienet fisret relegazzjoni, iżda l-<ref target="https://mt.wikipedia.org/wiki/Federazzjoni_tal-futbol_Irjali_tal-Belġju">KBVB</ref> ddeċidiet iċ-ċirkustanzi tal-gwerra, li opportunitajiet limitati ta' taħriġ u l-iżvilupp taż-żgħażagħ, fisser li l-ebda tim m'għandhomx jiġu relegati.</p>
<p>Cercle kelljom jilagħbu logħba waħda mingħajr sapporters matul l-istaġun <ref target="https://mt.wikipedia.org/wiki/L-Ewwel_Diviżjoni_Belġjana_1942–43">1942–43</ref>, wara inċident waqt il-logħba kontra <ref target="https://mt.wikipedia.org/wiki/RSC_Anderlecht">RSC Anderlecht</ref>. Is-sapporters kienu ħarxa mad-deċiżjonijiet tar-referì De Braeckel billi annulla żewġ gowls ta' Cercle għal raġunijiet mhux ċari u li tagħ gowl lil Anderlecht li deher <hi rend="italic"><ref target="https://mt.wikipedia.org/wiki/Offside_(futbol)">offside</ref></hi>, b'hekk is-sapporters ta' Cercle qabżu fl-istadju jiġru wara r-referì. Żewġ partitarji ta' Cercle pproponew lil-bord ta' Cercle Brugge biex jagħtu rikba lir-referì lejn l-istazzjon tal-ferrovija ta' Bruges; il-bord aċċetta, iżda s-sapporters minflok saqu lejn <ref target="https://mt.wikipedia.org/wiki/Zedelgem">Zedelgem</ref>, fejn huma niżluh mill-karozza f'nofs ta' triq imwarba. </p>
<p>Minnufih wara liberazzjoni fl-1944, il-kampjonat mhux uffiċjali ġie organizzat bejn it-timijiet li kienu fl-ogħla diviżjoni tal-1939. Ħafna timijiet ma setgħux jipparteċipaw, u <ref target="https://mt.wikipedia.org/wiki/Battalja_tan-nefħa">Battalja tan-nefħa</ref> spjegat it-tmiem tal-inizjattiva. Il-klassifikazzjoni finali ta' din il-kompetizzjoni ma kienitx ġiet arkivjata mill-assoċjazzjoni tal-futbol Belġjan.</p>
It-tieni problema... u lura (1945-1961)
<p>Cercle ma setgħux jevitaw ir-relegazzjoni fl-ewwel staġun wara l-gwerra u minkejja li kienu l-favoriti għall-promozzjoni tal-istaġun ta' wara, huma xorta waħda tħabtu biex jikkompetu fil-kampjonat t'isfel, huma spiċċaw l-ewwel staġun tagħhom f'dan il-kampjonat fl-agħar pożizzjoni li tirriżulta is-7 post. L-erba' staġuni ta ' wara kisbu pożizzjonijiet aktar medjokri fil-klassifika, sal-1951, il-KBVB żvelat pjanijiet biex tinħoloq it-tieni diviżjoni ġdida. Il-klabbs fit-tieni livell attwali kienu meħtieġa biex jintemmu t-8 post biex jibgħu fit-tieni livell; Cercle spiċċaw il-15-il post f'dak l-istaġun, li ħallew lilhom infushom aktar 'il bogħod mill-quċċata.</p>
<p>Cercle baqgħu f'dan tielet livell sal-1956, meta huma rebħu l-kampjonat tagħhom. Huma qattgħu l-istaġun ta' wara għal darb'oħra jiġġildu għar-relegazzjoni, din id-darba b'aktar suċċess, għalkemm it-tieni staġun tagħhom lura fit-tieni livell marru inqas aħjar. Il-klabb assigura biss disa' punti fl-ewwel nofs tal-istaġun, iżda evitaw ir-relegazzjoni b'rebħa waħda biss fl-aħħar logħba tal-istaġun taħt il-kowċ <ref target="https://mt.wikipedia.org/wiki/Louis_Versyp">Louis Versyp</ref>. Ftit ġimgħat wara Versyp ġie sostitwit mill-Franċiż <ref target="https://mt.wikipedia.org/wiki/Edmond_Delfour">Edmond Delfour</ref>. Din is-sostituzzjoni inawgurat era ġdida fl-aktar suċċess ta' Cercle, taħt il-kmand ta' Delfour, kisbu l-promozzjoni fl-1960 u fl-aħħar irritornaw fl-ogħla kampjonat fis-sena 1961.</p>
Qawmien qasir (1961-1965)
<p>Cercle kienu ħadu 15-il sena biex jirritornaw għall-ogħla diviżjoni, u baqgħu hemm għal 5 snin aktar. Huma ftit li xejn ħarbu mir-relegazzjoni lura fl-ewwel staġun fl-ogħla livell, grazzi biss għall-propożizzjoni ta' suċċess minn Antwerp li bidlu l-mod tat-timijiet b'punti indaqs li kienu ordnati fil-kampjonat. Sa dan l-istaġun, fejn żewġ timijiet kellhom l-istess numru ta' punti u dak tal-inqas telfiet ġie kklassifikat ogħla; taħt l-iskema ta' Antwerp, it-tim b'numru akbar ta'rebħiet ġie mqiegħed ogħla. Grazzi għat-tibdil tar-regola, Cercle spiċċaw qabel <ref target="https://mt.wikipedia.org/wiki/K._Waterschei_SV_Thor_Genk">Thor Waterschei</ref> fil-kampjonat, li kienu mqiegħda fuqhom taħt ir-regola preċedenti. Ironikament, Antwerp saru vittmi tal-proposta tagħhom stess: Standard kisbu t-tieni post u Antwerp kellhom punti ekwivalenti iżda rebħ inqas (iżda wkoll anqas telfiet).</p>
Is-snin ta' għerja u pjan ta' ħames snin (1965-1971)
<p>Dawn aċċentwaw fl-ogħla diviżjoni u fl-istess ħin gawdew ftit suċċess, u fl-istaġun <ref target="https://mt.wikipedia.org/wiki/L-Ewwel_Diviżjoni_Belġjana_1965-66">1965-66</ref> huma spiċċaw l-aħħar wara <ref target="https://mt.wikipedia.org/wiki/K._Berchem_Sport">Berchem</ref>. Aktar agħar, it-tim kien akkużat f'korruzzjoni mill-plejer ta' <ref target="https://mt.wikipedia.org/wiki/K._Lierse_SK">Lierse</ref> Bogaerts, dan qal li l-viċi-president ta' Paul Lantsoght kienet involuta f'<ref target="https://mt.wikipedia.org/wiki/Tixhim">tixhim</ref>. L-assoċjazzjoni tal-futbol Belġjan ikkundannat lil Cercle għal relegazzjoni mit-tieni diviżjoni għat-tielet. Lantsoght bdew <ref target="https://mt.wikipedia.org/wiki/Kawża">kawża</ref> kontra l-KBVB, li rebħuha f'Ġunju 1967, iżda l-ħsara saret: Cercle baqgħu fit-tielet diviżjoni, tilfu ħafna mill-plejers tagħhom, u ma kinux kapaċi jiksbu promozzjoni immedjatament.</p>
<p>Fl-1967 Cercle ħatru lil <ref target="https://mt.wikipedia.org/wiki/Urbain_Braems">Urbain Braems</ref> bħala kowċ prinċipali. Braems fassal pjan ambizzjuż biex jirreġistra lil Cercle għad-diviżjoni ta' fuq fi żmien ta' ħames snin. Matul l-ewwel staġun ta' Braem, il-klabb ikkompeta ma <ref target="https://mt.wikipedia.org/wiki/Eendracht_Aalst">Eendracht Aalst</ref> għall-promozzjoni: huma lagħbu żewġ partiti oħra qabel it-tmiem tal-istaġun, li kienu ndaqs b'41 punt, iżda Aalst kellhom l-akbar numru ta' rebħiet għall-isem tagħhom. Cercle kellhom biex jirbħu il-logħba u jieħdu l-vantaġġ, u tilfu 0-1: iżda l-kowċ taż-żagħżagħ ta' Cercle, André Penninck, kien innutat li d-delegat ta' Aalst kien għamel żball, li qaleb l-ismijiet tas-sostituti, skond il-karta tal-logħba, Aalst spiċċaw il-logħba jilagħbu llegalment b'żewġ <ref target="https://mt.wikipedia.org/wiki/Gowler_(futbol)">gowlers</ref>. Cercle ressqu lment il-quddiem lil-assoċjazzjoni tal-futbol Belġjan, li kkonfermaw ir-rebħa ta' 1-0 favur Aalst u wkoll ċaħdu l-ewwel appell. Cercle imbagħad għamlu t-tieni appell finali tagħhom possibbli, u fuq dan il-każ ordna l-assoċjazzjoni tal-futbol biex japplikaw ir-regoli. Fil-21 ta' Ġunju, 1968, Cercle irċievew l-aħbar li d-deċiżjoni kienet ġiet imħassra, u huma kienu promossi fit-tieni diviżjoni. F'Lulju tal-istess sena, Royal Cercle Sportif Brugeois biddlu isimhom għal Cercle Brugge KSV </p>
<p>Cercle kienu immedjatament kapaċi li jilgħabu rwol fil-konkors tat-titolu tat-tieni diviżjoni, grazzi għal trasferiment politiku b'suċċess. Wara 20 logħba Cercle kienu fil-quċċatta tal-kampjonat, iżda fl-aħħar tal-istaġun spiċċaw ir-raba' post, erba' punti wara ċ-ċampjins <ref target="https://mt.wikipedia.org/wiki/ASV_Oostende_KM">AS Oostende</ref>. L-istaġun ta' wara, Cercle għal darb'oħra spiċċaw b'erba' punti wara ċċampjins, <ref target="https://mt.wikipedia.org/wiki/KFC_Diest">KFC Diest</ref>. Fl-1971, sena qabel it-tmiem tal-pjan ta' ħames snin, Cercle kisbu l-għan tagħhom: huma rebħu promozzjoni u ġew lura fil-quċċata.</p>
Soluzzjoni fl-ogħla livell (1971-1996)
<figure><caption>Stadju Jan Breydel.</caption></figure>
<p>Cercle ppruvaw immedjatament jevitaw il-battalja tar-relegazzjoni filwaqt li bdew isaħħu l-iskwadra tagħhom, huma ffirmaw lil <ref target="https://mt.wikipedia.org/wiki/Fernand_Goyvaerts">Fernand Goyvaerts</ref> u <ref target="https://mt.wikipedia.org/wiki/Benny_Nielsen_(futboler)">Benny Nielsen</ref>. Riżultati bikrija raw lilhom infushom jirbħu punti kemm minn fuq Anderlecht u Club Brugge, rispettivament dawn huma ċampjins u viċi-ċampjins tal-istaġun preċedenti, u huma spiċċaw l-istaġun fil-ħames post, l-ewwel minn sensiela ta' finituri f'nofs il-klassifika. Fl-1975 il-klabb ħalla lil-Istadju left the Edgard De Smedt biex immoru għall-<ref target="https://mt.wikipedia.org/wiki/Stadju_Jan_Breydel">Olympia Stadium</ref>, li kien aktar tard imsejjaħ Stadju Jan Breydel matul il-<ref target="https://mt.wikipedia.org/wiki/Kampjonati_Ewropej_tal-Futbol_2000">Kampjonati Ewropej 2000</ref>.</p>
<p>Bejn l-1967 u l-1977 Cercle kellhom biss żewġ kowċis, Urbain Braems u <ref target="https://mt.wikipedia.org/wiki/Han_Grijzenhout">Han Grijzenhout</ref>, iżda Grijzenhout telaq wara offerta ta' qligħ minn <ref target="https://mt.wikipedia.org/wiki/SC_Lokeren">SC Lokeren</ref>. Cercle ħatru lil <ref target="https://mt.wikipedia.org/wiki/Lakis_Petropoulos">Lakis Petropoulos</ref> bħala kowċ ġdid, iżda l-ħatra ppruvat waħda inċerta: diffikultajiet lingwistiċi bejn il-kowċ Grieg u plejers tiegħu li kienu aggravati minn korrimenti, u l-klabb kien għarrieda relegat. Han Grijzenhout reġa' ġie maħtur bħala kowċ biex jikseb lil Cercle lura għall-ewwel diviżjoni fl-aktar fis possibbli. Wara biss staġun wieħed, Cercle sar ċampjins, li spiċċaw punt qabel <ref target="https://mt.wikipedia.org/wiki/SK_Tongeren">SK Tongeren</ref>.</p>
<p>Għal darb'oħra, Cercle gawdu perjodu komdu fl-ogħla diviżjoni, filwaqt li kisbu rebħa tat-<ref target="https://mt.wikipedia.org/wiki/Tazza_Belġjana">Tazza Belġjana</ref> fl-1985. Il-finali ra lil Cercle jaffaċċjaw lil <ref target="https://mt.wikipedia.org/wiki/SK_Beveren">SK Beveren</ref>; l-iskor kien 1-1 wara 90 minuta, u 30 minuta żieda ta' ħin prodott, ma saru l-ebda gowls, għalhekk il-logħba marret għall-<ref target="https://mt.wikipedia.org/wiki/L-għoti_tal-penalties">għoti tal-penaltis</ref>. Il-plejer ta' Beveren <ref target="https://mt.wikipedia.org/wiki/Paul_Lambrichts">Paul Lambrichts</ref> tgħa l-aħħar penalti u laqat il-minduda, u b'hekk Cercle iċċelebraw ir-rebħa. Għall-ewwel darba mill-<ref target="https://mt.wikipedia.org/wiki/Coupe_des_Nations_1930">1930</ref>, Cercle kwalifikaw għal turnament Ewropew uffiċjali. Huma ġew ma <ref target="https://mt.wikipedia.org/wiki/Dynamo_Dresden">Dynamo Dresden</ref> bħala avversarji, huma rebħu 3-2 f'darhom, iżda fi <ref target="https://mt.wikipedia.org/wiki/Dresden">Dresden</ref> Cercle tilfu 2-1,iżda tilfu l-konfrontazzjoni bl-aggregat.</p>
<p>Cercle reġgħu laħqu l-finali tat-Tazza Belġjana fl-1986, din id-darba mar-rivali <ref target="https://mt.wikipedia.org/wiki/Club_Brugge">Club Brugge</ref>. Cercle tilfu 0-3, b'żewġ penaltis dubjużi skorjati minn <ref target="https://mt.wikipedia.org/wiki/Jean-Pierre_Papin">Jean-Pierre Papin</ref>. Punt għoli li jmiss daħal fir-reklutaġġ tal-<ref target="https://mt.wikipedia.org/wiki/Attakkant">attakkant</ref> <ref target="https://mt.wikipedia.org/wiki/Jugożlavja">Jugożlav</ref> <ref target="https://mt.wikipedia.org/wiki/Josip_Weber">Josip Weber</ref> fl-1988: minkejja bidu diffiċli fil-Belġju, Weber prova li jkun l-aqwa skorer ta' Cercle, huwa ġie klassifikat bħala l-aqwa skorer tat-tim bejn is-snin 1989-1994 (meta telaq ma' Anderlecht) suċċessivament. Weber kien ukoll l-aqwa skorer nazzjonali mill-1992 sal-1994. Plejer ieħor prominenti, ir-<ref target="https://mt.wikipedia.org/wiki/Rumanija">Rumen</ref> internazzjonali <ref target="https://mt.wikipedia.org/wiki/Dorinel_Munteanu">Dorinel Munteanu</ref>, li ffirma ma' Cercle fid-1990ijiet. </p>
<p>Fl-1996, għal darba oħra Cercle laħqu l-finali tat-tazza nazzjonali, huma reġgħu ffaċċjaw lil Club Brugge: din id-darba, Cercle tilfu 2-1. Madankollu, ir-rebħa doppja tal-klabb kienet tfisser li Cercle xorta kwalifikaw għall-<ref target="https://mt.wikipedia.org/wiki/UEFA_Cup">UEFA Cup</ref>, fejn huma ġew imfassla mat-tim <ref target="https://mt.wikipedia.org/wiki/Norveġja">Norveġiż</ref> <ref target="https://mt.wikipedia.org/wiki/SK_Brann">SK Brann</ref>. Cercle rebħu 3-2 ġewwa darhom, iżda tilfu 4-0 ġewwa <ref target="https://mt.wikipedia.org/wiki/Bergen">Bergen</ref>. Imbagħad Cercle tilfu xi plejers importanti li huma naqsu milli adegwatament jissostitwixxu, u kienu relegati, flimkien ma <ref target="https://mt.wikipedia.org/wiki/KV_Mechelen">KV Mechelen</ref>, fl-1997.</p>
It-Tieni Diviżjoni (1997-2003)
<p>Cercle immiraw għal ritorn immedjat, iżda xxekklu kmieni. Huma lesti l-ewwel staġun tagħhom fl-10 post, u kisbu biss żieda f'post wieħed fil-pożizzjoni tal-kampjonat f'kull wieħed minn erba' staġuni. Fl-istaġun <ref target="https://mt.wikipedia.org/wiki/Futbol_Belġjan_fl-2002-03">2002-03</ref> il-bord għażel president ġdid, l-eks direttur ta' <ref target="https://mt.wikipedia.org/wiki/Standaard_Boekhandel">Standaard Boekhandel</ref> <ref target="https://mt.wikipedia.org/wiki/Frans_Schotte">Frans Schotte</ref>, u kowċ ġdid, l-eks plejer <ref target="https://mt.wikipedia.org/wiki/Jerko_Tipurić">Jerko Tipurić</ref>, li kien ukoll kowċ ta' Cercle fl-istaġun <ref target="https://mt.wikipedia.org/wiki/L-Ewwel_Diviżjoni_Belġjana_1996-97">1996-97</ref> meta sfaw releġati. Il-persunal il-ġdid għen lil Cercle biex jiksbu l-promozzjoni fl-2003.</p>
<figure><caption>L-eks plejer Stijn De Smet jagħti korner.</caption></figure>
Soluzzjoni fl-aqwa livell darb'oħra? (2003-)
<p>L-istaġun 2003-04 ra plejers ġodda bħal <ref target="https://mt.wikipedia.org/wiki/Harold_Meyssen">Harold Meyssen</ref> u <ref target="https://mt.wikipedia.org/wiki/Nordin_Jbari">Nordin Jbari</ref> li provaw instrumentali li jevitaw ir-relegazzjoni, u l-bord ta' Cercle għażel li ma jestendix il-kuntratt ta' Tipurić. <ref target="https://mt.wikipedia.org/wiki/Harm_Van_Veldhoven">Harm Van Veldhoven</ref> kien magħżul sabiex jissostitwieh, u mexxa tliet staġuni deċenti iżda ma kienx spettakolari għal Cercle, huma tjiebu mill-emerġenza tat-talent ta' <ref target="https://mt.wikipedia.org/wiki/Stijn_De_Smet">Stijn De Smet</ref> u <ref target="https://mt.wikipedia.org/wiki/Tom_De_Sutter">Tom De Sutter</ref>. Meta Van Veldhoven tħabbar bħala kowċ ġdid ta' <ref target="https://mt.wikipedia.org/wiki/KFC_Germinal_Beerschot">G. Beerschot</ref>, Cercle għażlu l-eks plejer ta' Anderlecht u l-assistent kowċ <ref target="https://mt.wikipedia.org/wiki/Glen_De_Boeck">Glen De Boeck</ref> bħala s-suċċessur tiegħu. Fis-sena debutt tiegħu, De Boeck kien sorpriż bil-futbol ta' attakkaw u attraenti. Cercle ntemmu r-raba staġun fl-ogħla diviżjoni, l-aħjar pożizzjoni wara l-gwerra. L-istaġun 2009-10 ra lil Cercle jispiċċaw it-tieni post fit-<ref target="https://mt.wikipedia.org/wiki/Tazza_Belġjana">Tazza Belġjana</ref>, li dan kien biżżejjed biex jikkwalifikaw għall- <ref target="https://mt.wikipedia.org/wiki/UEFA_Europa_League_2010-11">Europa League</ref>. Ftit wara, il-kowċ Glen De Boeck sorprendentement iffirma kuntratt ma' <ref target="https://mt.wikipedia.org/wiki/KFC_Germinal_Beerschot">Germinal Beerschot</ref>, biss xahar wara ffirma kuntratt ġdid ta' 4 snin ma Cercle Brugge. Cercle Brugge ħatru l-eks kowċ ta' <ref target="https://mt.wikipedia.org/wiki/KAA_Gent">KAA Gent</ref> <ref target="https://mt.wikipedia.org/wiki/Bob_Peeters">Bob Peeters</ref> bħala l-kowċ ġdid tagħhom. Din se tkun l-ewwel esperjenza ta' Peeters fis-<ref target="https://mt.wikipedia.org/wiki/L-Ewwel_Diviżjoni_Belġjana">Ewwel Diviżjoni</ref>. Dan l-istaġun ressaq ukoll lil Cercle fl-ewwel attendenza Ewropea fil-<ref target="https://mt.wikipedia.org/wiki/UEFA_Europa_League_2010–11">UEFA Europa League 2010–11</ref>, fejn għelbu <ref target="https://mt.wikipedia.org/wiki/Turun_Palloseura">TPS</ref> tal-Finlanja u laħqu t-tielet rawnd ta' kwalifikazzjoni li kienu tilfu kontra <ref target="https://mt.wikipedia.org/wiki/Anorthosis_Famagusta_FC">Anorthosis Famagusta FC</ref>. F'Novembru 2012 Peeters jiġuh ħafna riżultati ħżiena. Minkejja li attiraw il-plejer stilla <ref target="https://mt.wikipedia.org/wiki/Eidur_Gudjohnsen">Eidur Gudjohnsen</ref>, huwa naqas milli jaqla lil Cercle mill-aħħar post u kien sostitwit minn <ref target="https://mt.wikipedia.org/wiki/Foeke_Booy">Foeke Booy</ref>. It-tim issa qiegħed jitħabat biex jevita r-relegazzjoni.</p>
Unuri
<list type="unordered"><item><hi rend="bold"><ref target="https://mt.wikipedia.org/wiki/L-Ewwel_Diviżjoni_Belġjana">L-Ewwel Diviżjoni Belġjana</ref>:</hi>
<list type="unordered"><item><hi rend="bold">Rebbieħa (3):</hi> 1910-11, 1926-27, 1929-30</item></list></item>
<item><hi rend="bold"><ref target="https://mt.wikipedia.org/wiki/It-Tieni_Diviżjoni_Belġjana">It-Tieni Diviżjoni Belġjana</ref>:</hi>
<list type="unordered"><item><hi rend="bold">Rebbieħa (4):</hi> 1937-38, 1970-71, 1978-79, 2002-03</item>
<item><hi rend="bold">Runners-up (1):</hi> 1960-61</item></list></item>
<item><hi rend="bold"><ref target="https://mt.wikipedia.org/wiki/Tazza_Belġjana">Tazza Belġjana</ref>:</hi>
<list type="unordered"><item><hi rend="bold">Rebbieħa (2):</hi> 1926-27, 1984-85</item>
<item><hi rend="bold">Runners-up (5):</hi> 1912-13, 1985-86, 1995-96, 2009-10, 2012-13</item></list></item>
<item><hi rend="bold"><ref target="https://mt.wikipedia.org/wiki/Supercup_Belġjana">Supercup Belġjana</ref>:</hi>
<list type="unordered"><item><hi rend="bold">Runners-up (2):</hi> 1984-85, 1995-96</item></list></item></list>
Parteċipazzjoni fl-Ewropa
<p><hi rend="italic">Minn Lulju 2010.</hi></p>

Skwadra
<p><hi rend="italic">Mis-26 ta' Jannar, 2013.</hi></p>





Kowċis


<p>Notes:</p>
<list type="ordered"><item>Ruysschaert issostitwixxa s-<ref target="https://mt.wikipedia.org/wiki/Sospensjoni_(kastig)">sospensjoni</ref> ta' Versyp għal ftit xhur.</item></list>



Ħoloq esterni
<list type="unordered"><item><ref target="http://www.cerclebrugge.be">Sit Uffiċjali</ref> (EN) /(FR) /(NL) </item>
<item><ref target="http://www.uefa.com/teamsandplayers/teams/club=52884/profile/index.html">Cercle Brugge</ref> fuq UEFA.COM (EN) </item>
<item><ref target="http://www.eufo.de/football/bel/cercugge.htm">Cercle Brugge</ref> fuq EUFO.DE</item>
<item><ref target="http://www.weltfussball.de/teams/cercle-brugge/">Cercle Brugge</ref> fuq Weltfussball.de</item>
<item><ref target="http://www.playerhistory.com/club/1034/">Cercle Brugge</ref> fuq Playerhistory.com</item>
<item><ref target="http://www.transfermarkt.de/de/verein/520/cercle-bruegge/uebersicht/startseite.html">Cercle Brugge</ref> fuq Transfermarkt.de</item>
<item><ref target="http://www.footballsquads.co.uk/belgium/2008-2009/eerste/cercbrug.htm">Cercle Brugge</ref> fuq Football Squads.co.uk</item>
<item><ref target="http://www.national-football-teams.com/v2/club.php?id=219">Cercle Brugge</ref> fuq National Football Teams.com</item>
<item><ref target="http://www.football-lineups.com/team/Cercle_Brugge/">Cercle Brugge</ref> fuq Football-Lineups.com</item>
<item><ref target="http://www.weltfussballarchiv.com/club_profile.php?ID=4048">Il-Paġna prinċipali</ref> fuq Weltfussballarchiv.com</item>
<item><ref target="http://www.ub05.be">Ultras Bryggja '05</ref> (NL) </item></list>
</text></body></html>