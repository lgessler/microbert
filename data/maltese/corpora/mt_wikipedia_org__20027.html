<html><body><text id="wikipedia_mt_wikipedia_org__20027.html" ns="0" revid="221930" sourceurl="https://mt.wikipedia.org/wiki/Jules_Ottenstadion" title="Jules Ottenstadion" type="wikipedia">Jules Ottenstadion
<p><hi rend="bold">Jules Ottenstadion</hi> huwa <ref target="https://mt.wikipedia.org/wiki/Grawnd">grawnd</ref> tal-<ref target="https://mt.wikipedia.org/wiki/Futbol">futbol</ref> li jinsab f'<ref target="https://mt.wikipedia.org/wiki/Gentbrugge">Gentbrugge</ref>, <ref target="https://mt.wikipedia.org/wiki/Ghent">Ghent</ref>, <ref target="https://mt.wikipedia.org/wiki/Belġju">Belġju</ref>.  Huwa bħalissa qed jintuża l-aktar għal logħbiet tal-futbol u huwa l-grawnd ta' <ref target="https://mt.wikipedia.org/wiki/KAA_Gent">KAA Gent</ref>. L-istadju jesa' 12,919 spettatur u kien mibni fl-1920.  Huwa mistenni li jiġi sostitwit mill-grawnd <ref target="https://mt.wikipedia.org/wiki/Arteveldestadion">Arteveldestadion</ref> li se jitlesta fl-2013. Il-poplu ta' Ghent isejjaħ lil dan l-istadju sempliċiment Ottenstadion. Huwa jinsab fiċ-ċentru tal-lokal residenzjali f'Bruiloftstraat ġewwa Gentbrugge.</p>
Storja
<p>L-istadju nbena fl-1920 u nfetaħ uffiċjalment fit-22 ta' Awwissu. L-istadju huwa msemmi għal Jules Otten, wieħed mill-fundaturi ta ' KAA Gent, li kienu imsejħa La Gantoise f'dak iż-żmien.</p>
<p>Matul l-<ref target="https://mt.wikipedia.org/wiki/Olimpjadi_tas-sajf_1920">Olimpjadi tas-sajf 1920</ref> fil-lokal ġar <ref target="https://mt.wikipedia.org/wiki/Antwerp">Antwerp</ref>, il-grawnd ospita logħba futbol bejn l-Italja u l-Eġittu fejn it-taljani rebħu 2-1.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
<p>KAA Gent ilhom jilgħabu f'dan l-istadju għal 90 sena, iżda rilokazzjoni lejn il-grawnd il-ġdid Arteveldestadion, li jinsab f'Ottergemsesteenweg, huwa ppjanat fi ftit snin li ġejjin. Kien ippjanat li l-istadju l-ġdid se jkun lest mill-istaġun 2007-2008, iżda minħabba ħafna dewmien, mhux se jiftaħ sa mill-inqas 2013. L-istadju se jkollhu 20,000 sedili.</p>
<p>Il-Jules Ottenstadium se jitkisser u jinbidel minn ambjent residenzjali.</p>


Ħoloq esterni
<list type="unordered"><item>(RU)  <ref target="http://allstadiums.ru/evropa/stadiony-belgii/jules-otten.html">Jules Ottenstadion</ref></item></list>
<p>Koordinati: <ref target="https://tools.wmflabs.org/geohack/geohack.php?pagename=Il-Pa%C4%A1na_prin%C4%8Bipali&amp;params=51_01_53_N_3_45_58_E_region:BE_type:landmark_source:nlwiki">51°01′53″N 3°45′58″E﻿ / ﻿51.03139°N 3.76611°E﻿ / 51.03139; 3.76611</ref></p>
</text></body></html>