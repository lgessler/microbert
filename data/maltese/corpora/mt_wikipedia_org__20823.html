<html><body><text id="wikipedia_mt_wikipedia_org__20823.html" ns="0" revid="245908" sourceurl="https://mt.wikipedia.org/wiki/Radja_Nainggolan" title="Radja Nainggolan" type="wikipedia">Radja Nainggolan
<p><hi rend="bold">Radja Nainggolan</hi> (<ref target="https://mt.wikipedia.org/wiki/Antwerp">Antwerp</ref>, <ref target="https://mt.wikipedia.org/wiki/4_ta'_Mejju">4 ta' Mejju</ref> <ref target="https://mt.wikipedia.org/wiki/1988">1988</ref>) huwa <ref target="https://mt.wikipedia.org/wiki/Futbol">futboler</ref> internazzjonali <ref target="https://mt.wikipedia.org/wiki/Belġju">Belġjan</ref> li jilgħab professjonalment mal-klabb Taljan ta' <ref target="https://mt.wikipedia.org/wiki/AS_Roma">Roma</ref> u mat-<ref target="https://mt.wikipedia.org/wiki/Tim_nazzjonali_tal-futbol_tal-Belġju">tim nazzjonali Belġjan</ref>, bħala <ref target="https://mt.wikipedia.org/wiki/Midfilder">midfilder</ref>.</p>
Karriera
<p>Imwieled f'<ref target="https://mt.wikipedia.org/wiki/Antwerp">Antwerp</ref> minn omm Belġjana u missier Indoneżjan,<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Nainggolan beda l-karriera fil-futbol mal-klabb ta' <ref target="https://mt.wikipedia.org/wiki/Beerschot_AC">Germinal Beerschot</ref>, sakemm fl-2005 ingħaqad mal-klabb ta' <ref target="https://mt.wikipedia.org/wiki/Piacenza_Calcio">Piacenza</ref>. Għal Piacenza lagħab fi 38 logħba fl-istaġun <ref target="https://mt.wikipedia.org/wiki/Serie_B_2008–09">2008–09</ref> fejn skorja tlett gowls hekk kif il-klabb temm l-impenji tiegħu għall-istaġun fl-10 post. Fis-27 ta' Jannar 2010 ing]aqad ma' <ref target="https://mt.wikipedia.org/wiki/Cagliari_Calcio">Cagliari</ref> fuq bażi ta' self, bl-oppzjoni li jixtruh fl-aħħar tal-istaġiun.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Iddebutta fis-<ref target="https://mt.wikipedia.org/wiki/Serie_A">Serie A</ref> fis-7 ta' Frar 2010, meta lagħab seba' minuti fit-telfa ta' 3–0 kontra <ref target="https://mt.wikipedia.org/wiki/Inter_Milan">Inter</ref>.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref> Fil-21 ta' Ġunju 2010, Cagliari ħabbru li kienu akkwistaw nofs id-drittijiet ta' Nainggolan,<ref target="https://mt.wikipedia.org/wiki/Il-Paġna_prinċipali#cite_note-4">[4]</ref> bin-nofs l-ieħor jinxtara fi tmiem is-suq tat-trasferimenti ta' Jannar 2011.</p>
Roma
<p>Nainggolan għamel id-debutt tiegħu għall-klabb il-ġdid fid-9 ta' Jannar 2014, billi beda b'rebħa ta' 1–0 kontra <ref target="https://mt.wikipedia.org/wiki/UC_Sampdoria">Sampdoria</ref> fil-kwarti tal-finali tal-<ref target="https://mt.wikipedia.org/wiki/Coppa_Italia_2013–14">Coppa Italia 2013–14</ref>.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref></p>
<p>Fit-22 ta' Frar 2014 Nainggolan skorja l-ewwel gowl tiegħu għat-tim kapitali, f'rebħa ta' 1–0 kontra <ref target="https://mt.wikipedia.org/wiki/Bologna_FC_1909">Bologna 1909</ref>.<ref target="https://mt.wikipedia.org/wiki/Il-Paġna_prinċipali#cite_note-6">[6]</ref> It-tieni gowl wasal fid-19 ta' April kontra <ref target="https://mt.wikipedia.org/wiki/ACF_Fiorentina">ACF Fiorentina</ref> (l-istess riżultat) biex it-tim kiseb <ref target="https://mt.wikipedia.org/wiki/UEFA_Champions_League_2014–15">kwalifika awtomatika</ref> għall-<ref target="https://mt.wikipedia.org/wiki/UEFA_Champions_League">UEFA Champions League</ref>.<ref target="https://mt.wikipedia.org/wiki/Il-Paġna_prinċipali#cite_note-BBC-7">[7]</ref></p>
<p>Fl-2015, Nainggolan iffirma ftehim permanenti ma' Roma, għal €9 miljuni.<ref target="https://mt.wikipedia.org/wiki/Il-Paġna_prinċipali#cite_note-8">[8]</ref></p>
Unuri
Individwali
<list type="unordered"><item><ref target="https://mt.wikipedia.org/wiki/Tim_tas-Sena_tas-Serie_A">Tim tas-Sena tas-Serie A</ref>: 2014–15</item></list>

Internazzjonali
<p>Nainggolan għamel l-ewwel dehra għall-<ref target="https://mt.wikipedia.org/wiki/Tim_nazzjonali_tal-futbol_tal-Belġju">Belġju</ref> fid-29 ta' Mejju 2009, kontra ċ-<ref target="https://mt.wikipedia.org/wiki/Tim_nazzjonali_tal-futbol_taċ-Ċili">Ċili</ref> fit-<ref target="https://mt.wikipedia.org/wiki/Tazza_Kirin">Tazza Kirin</ref>.<ref target="https://mt.wikipedia.org/wiki/Il-Paġna_prinċipali#cite_note-9">[9]</ref></p>
<p>Fil-5 ta' Marzu 2014 Nainggolan skorja l-ewwel gowl internazzjonali tiegħu fi dro ta' 2-2 kontra l-<ref target="https://mt.wikipedia.org/wiki/Tim_nazzjonali_tal-futbol_tal-Kosta_tal-Avorju">Kosta tal-Avorju</ref> ġewwa <ref target="https://mt.wikipedia.org/wiki/Brussell">Brussell</ref>.</p>
Statistiċi
<p><hi rend="italic">Statistiċi aġġornati fit-13 ta' Novembru 2015.<ref target="https://mt.wikipedia.org/wiki/Il-Paġna_prinċipali#cite_note-10">[10]</ref></hi></p>

Gowls
<hi rend="italic">Punteġġi u r-riżultati tal-Belġju qedgħin fil-lista xellugija.</hi>



Ħoloq esterni
<list type="unordered"><item>(IT)  <ref target="http://www.tuttocalciatori.net/Nainggolan_Radja">Statistika fuq Tutto Calciatori</ref></item>
<item><ref target="https://www.national-football-teams.com/player/31657.html">Il-Paġna prinċipali</ref> fuq National-Football-Teams.com</item></list>
</text></body></html>