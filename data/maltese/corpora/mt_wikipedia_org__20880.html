<html><body><text id="wikipedia_mt_wikipedia_org__20880.html" ns="0" revid="269865" sourceurl="https://mt.wikipedia.org/wiki/Nicklas_Helenius" title="Nicklas Helenius" type="wikipedia">Nicklas Helenius
<p><hi rend="bold">Nicklas Helenius Jensen</hi> (<ref target="https://mt.wikipedia.org/wiki/Svenstrup">Svenstrup</ref>, <ref target="https://mt.wikipedia.org/wiki/8_ta'_Mejju">8 ta' Mejju</ref> <ref target="https://mt.wikipedia.org/wiki/1991">1991</ref>) huwa plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Danimarka">Daniż</ref> li jilgħab bħala <ref target="https://mt.wikipedia.org/wiki/Attakkant">attakkant</ref>.</p>
Karriera
<p>Helenius ingħaqad ma' <ref target="https://mt.wikipedia.org/wiki/Aalborg_BK">Aalborg BK</ref> fl-età ta' 13-il sena, fejn wara li mexa fit-timijiet ta' diversi livelli, iggrawda għall-ewwel tim fl-istaġun 2009–10. Hu ddebutta fil-logħba tas-16 ta' Mejju 2010 kontra <ref target="https://mt.wikipedia.org/wiki/HB_Køge">HB Køge</ref>,<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> bl-ewwel gowl tiegħu jasal fl-10 ta' Settembru 2010 kontra <ref target="https://mt.wikipedia.org/wiki/AC_Horsens">AC Horsens</ref>. Bejn Ottubru u Settembru 2010 ratu jiskorja erba' gowls f'erba' logħbiet konsekuttivi fil-kampjonat, u gowl ieħor fit-Tazza. Fl-<ref target="https://mt.wikipedia.org/wiki/Superligaen_2012–13">istaġun 2012–13</ref> skorja 16-il gowl biex spiċċa t-tieni l-aqwa skorer fil-kampjonat, u magħżul bħala l-plejer tal-istaġun fuq is-sit tal-<ref target="https://mt.wikipedia.org/wiki/UEFA">UEFA</ref>.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
<p>Nhar it-18 ta' Ġunju 2013, Helenius iffirma kuntratt ta' tliet snin ma' <ref target="https://mt.wikipedia.org/wiki/Aston_Villa_FC">Aston Villa</ref> bis-somma tat-trasferiment tkun madwar £1.2m.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref></p>
Internazzjonali
<p>Helenius iddebutta mat-<ref target="https://mt.wikipedia.org/wiki/Tim_nazzjonali_tal-futbol_tad-Danimarka">tim nazzjonali tad-Danimarka</ref> kontra s-<ref target="https://mt.wikipedia.org/wiki/Tim_nazzjonali_tal-futbol_tas-Slovakkja">Slovakkja</ref> fil-15 ta' Awwissu 2012.</p>


Ħoloq esterni
<list type="unordered"><item>Il-mudell {{<ref target="https://mt.wikipedia.org/wiki/Mudell:Nfteams">Nfteams</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>