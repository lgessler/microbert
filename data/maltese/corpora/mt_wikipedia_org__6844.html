<html><body><text id="wikipedia_mt_wikipedia_org__6844.html" ns="0" revid="216477" sourceurl="https://mt.wikipedia.org/wiki/Wikiversit%C3%A0" title="Wikiversità" type="wikipedia">Wikiversità<figure><caption>Wikiversity</caption></figure>
<p>Il-<hi rend="bold">Wikiversità</hi> huwa proġett tal-<ref target="https://mt.wikipedia.org/wiki/Fondazzjoni_Wikimedia">Fondazzjoni Wikimedia</ref>, dedikat għall-attivitajiet u materjali ta' tagħlim u jinsab fuq is-sit elettroniku <ref target="http://www.wikiversity.org/">www.wikiversity.org</ref>. Il-proġett beda fil-<ref target="https://mt.wikipedia.org/wiki/15_ta'_Awwissu">15 ta' Awwissu</ref>, <ref target="https://mt.wikipedia.org/wiki/2006">2006</ref> bil-verżjoni tal-<ref target="https://mt.wikiversity.org/wiki/Main%20Page">lingwa Ingliża</ref>. Preżentament hemm ħames lingwi tal-Wikiversità - <ref target="https://mt.wikipedia.org/wiki/Lingwa_Ingliża">Ingliż</ref>, <ref target="https://mt.wikipedia.org/wiki/Lingwa_Franċiża">Franċiż</ref>, <ref target="https://mt.wikipedia.org/wiki/Lingwa_Ġermaniża">Ġermaniż</ref>, <ref target="https://mt.wikipedia.org/wiki/Lingwa_Taljana">Taljan</ref> u <ref target="https://mt.wikipedia.org/wiki/Lingwa_Spanjola">Spanjol</ref> - u hemm proġetti oħra biex lingwi oħra jieħdu sehem fil-Wikiversità.</p>
Storja
<p>Il-Wikiversità kien beda oriġinarjament fuq il-<ref target="https://en.wikibooks.org/wiki/Wikiversity">Wikibooks</ref> fis-sena <ref target="https://mt.wikipedia.org/wiki/2003">2003</ref>. Fl-<ref target="https://mt.wikipedia.org/wiki/2005">2005</ref>, kien hemm proposta formali biex il-Wikiversità ikun bħala proġett indipendenti u kienet saret votazzjoni. Fil-laqgħa ta' Novembru 2005 tal-Bord tal-Wikimedia ddiskuta din il-proposta. Il-<ref target="https://mt.wikiversity.org/wiki/Wikiversity:Original%20Proposal">verżjoni modifikata</ref> mill-<ref target="https://meta.wikimedia.org/wiki/Board%20of%20Trustees">Board of Trustees</ref> kienet milqugħa. Sa dak inhar kien hemm 17-il portal tal-lingwa li kienu diġà bdew jiffunzjonaw fuq il-<ref target="https://mt.wikipedia.org/wiki/Wikibooks">Wikibooks</ref>.</p>
Dettalji tal-Proġett
<p>Il-Wikiversità kienet maħsuba bħala ċentru għall-kreazzjoni u l-użu ta' materjal għat-tagħlim b'xejn. L-għanijiet primarji tiegħu kienu:</p>
<list type="unordered"><item>Tikkreja u tospita materjal u riżorsi għat-tagħlim b'xejn u multilingwali, għall-gruppi kollha ta' etajiet</item>
<item>Tospita proġetti ta' studju, tagħlim u komunità li tiffornixxi dan il-materjal.</item></list>
<p>Il-mudell tal-Wikiversità tagħmel enfasi fuq il-"gruppi ta' tagħlim" u it-"tagħlim b'dak li jsir" ("<hi rend="italic">learning by doing</hi>"). L-ideja hi li din il-komunità ta' parteċipanti jattivaw dawn il-proġetti ta' tagħlim u dan it-tagħlim jiġi rejalizzat fuq il-kollaborazzjoni fuq il-proġetti u l-editjar tal-paġni tal-Wikiversità.</p>
<p>Il-Wikiversità tikkonsisti minn <ref target="https://mt.wikipedia.org/wiki/Wiki">paġni wiki</ref> li jirrigwardaw l-istudju ta' argument partikolari. Il-parteċipanti jesprimu l-għanijiet tagħhom ta' tagħlim u l-komunità tikkontrubwixxi biex tiżviluppa attivitajiet u proġetti li jaslu għal dawn l-għanijiet.</p>
<p>Ir-riżorsi huma żviluppati minn individwali jew gruppi, jew bl-inizzjattiva tagħhom u bħala parti minn proġett ta' tagħlim. Dawn ir-riżorsi jinkludu sussidji didattiċi, pjani ta' lezzjonijiet, pjanijiet ta' studju, kurrikulum, link esterni u aktar riżorsi - il-kotba tat-testi mhumiex inklużi f'dan il-proġett, hekk kif dawn jinsabu fil-<ref target="https://mt.wikipedia.org/wiki/Wikibooks">Wikibooks</ref>. L-ttformazzjoni li tintefa' fuq il-Wikiversità tista' tintuża' barra minn dan il-proġett, taħt it-termini tal-<ref target="https://mt.wikipedia.org/wiki/GNU_Free_Documentation_License">GNU Free Documentation License</ref>.</p>
<p>Il-Wikiversità, fil-futur, tista' anki tospita proġetti ta' tfittxija, imma din l-attività għadha esposta għal dibattitu u għadha ma ġietx implimentata.</p>
Ħoloq Oħra

<list type="unordered"><item><ref target="http://www.wikiversity.org/">Wikiversità</ref></item>
<item><ref target="http://chronicle.com/free/2005/12/2005121601t.htm">Artiklu</ref> fuq The Chronicle of Higher Education</item>
<item><ref target="http://www.pcworld.com/article/id,135533-pg,1/article.html">Wikiversity tikseb il-Momentum</ref> fuq <ref target="https://mt.wikipedia.org/wiki/PC_World">PC World</ref></item></list>
</text></body></html>