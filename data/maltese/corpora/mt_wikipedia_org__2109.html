<html><body><text id="wikipedia_mt_wikipedia_org__2109.html" ns="0" revid="264644" sourceurl="https://mt.wikipedia.org/wiki/Birkirkara" title="Birkirkara" type="wikipedia">Birkirkara
<p><hi rend="bold">Birkirkara</hi> hija belt fiċ-ċentru ta' <ref target="https://mt.wikipedia.org/wiki/Malta">Malta</ref>. Hija l-aktar belt popolata fuq il-gżira, bit-24,356 abitant f'2020<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Il-belt tikkonsisti f'ħames parroċċi awtonomi: Santa Elena, San Ġużepp Ħaddiem<ref target="https://mt.wikipedia.org/wiki/Il-Paġna_prinċipali#cite_note-2">[2]</ref>, il-Madonna tal-Karmnu<ref target="https://mt.wikipedia.org/wiki/Il-Paġna_prinċipali#cite_note-3">[3]</ref>, Santa Marija <ref target="https://mt.wikipedia.org/wiki/Il-Paġna_prinċipali#cite_note-4">[4]</ref> u San Ġorġ Preca (Swatar)<ref target="https://mt.wikipedia.org/wiki/Il-Paġna_prinċipali#cite_note-5">[5]</ref>. Il-Mottu tal-belt huwa "<hi rend="italic"><ref target="https://mt.wikipedia.org/wiki/In_hoc_signo_vinces">In hoc signo vinces</ref></hi>" ("B'dan is-sinjal inti tirbaħ") għall-viżjoni tas-salib li kellu l-Imperatur Kostantinu bin Santa Elena, li wasslet għall-konverżjoni tiegħu għall-fidi Nisranija, u l-arma għandha salib aħmar sempliċi, b'kuruna fuqha. </p>
Etimoloġija
<p><hi rend="italic">Birkirkara</hi> tfisser “ilma kiesaħ” jew “ilma mexxej"<ref target="https://mt.wikipedia.org/wiki/Il-Paġna_prinċipali#cite_note-6">[6]</ref> L-isem jirreferi ghal post ta' wied fil-belt.<ref target="https://mt.wikipedia.org/wiki/Il-Paġna_prinċipali#cite_note-7">[7]</ref></p>
<p>Oriġinarjament, l-isem kien miktub bħala <hi rend="italic">Birchircara</hi>, b'influwenza mill-ortografija Taljana li tradizzjonalment ma tużax l-ittra “K”. Ta’ spiss jitqassar bħala B’kara/Kara.</p>
Ġeografija
<p>Birkirkara tinsab f’wied. Minhabba din il-pozizzjoni, hija maghrufa għall-għargħar fi ġranet b’maltempati kbar billi l-ilma li jaqa  fin-<ref target="https://mt.wikipedia.org/wiki/Naxxar">Naxxar,</ref> <ref target="https://mt.wikipedia.org/wiki/Ħ'Attard">Ħ'Attard</ref> u <ref target="https://mt.wikipedia.org/wiki/Ħal_Balzan">Ħal-Balzan</ref> jispicca jghaddi minnha.<ref target="https://mt.wikipedia.org/wiki/Il-Paġna_prinċipali#cite_note-8">[8]</ref> Ġew proposti diversi proġetti biex jghinu f'dan ir-rigward.<ref target="https://mt.wikipedia.org/wiki/Il-Paġna_prinċipali#cite_note-9">[9]</ref></p>
Klima
<p>Birkirkara ghandha klima Mediterranja Csa taħt il-klassifikazzjoni tal-<ref target="https://mt.wikipedia.org/wiki/Klima_Koppen">Klima Koppen</ref><ref target="https://mt.wikipedia.org/wiki/Il-Paġna_prinċipali#cite_note-10">[10]</ref>  Birkirkara tgawdi xtiewi ħfief bi ftit xita u sjuf sħan xotti. It-temperatura tal-belt tvarja minn 10 sa 31 °C (50.5 sa 87.3 °F) matul is-sena<ref target="https://mt.wikipedia.org/wiki/Il-Paġna_prinċipali#cite_note-11">[11]</ref></p>
Storja
<p>Birkirkara hija waħda mill-eqdem bliet f’Malta b’referenza rrekordjata fl-1402 fil-kitba ta' <ref target="https://mt.wikipedia.org/wiki/Luttrell,_Anthony_T">Luttrell, Anthony T</ref>, <hi rend="italic">Cappella of Birkarkam</hi> <ref target="https://mt.wikipedia.org/wiki/Il-Paġna_prinċipali#cite_note-12">[12]</ref> Hija ssemmiet fir-Rapport Ekkleżjastiku tal-1436 li jsemmi l-parroċċi f’Malta u Għawdex li kienu jeżistu dak iż-żmien, li minnhom Birkirkara ħareġ bħala l-akbar parroċċa<ref target="https://mt.wikipedia.org/wiki/Il-Paġna_prinċipali#cite_note-13">[13]</ref>. Matul is-snin żviluppaw diversi parroċċi u subborgi minn Birkirkara, fosthom <ref target="https://mt.wikipedia.org/wiki/Tas-Sliema">Sliema</ref>, <ref target="https://mt.wikipedia.org/wiki/San_Ġiljan_(lokalità)">San Ġiljan</ref>, <ref target="https://mt.wikipedia.org/wiki/Imsida">Imsida</ref>, il-<ref target="https://mt.wikipedia.org/wiki/Ħamrun">Ħamrun</ref> fis-seklu 19 u <ref target="https://mt.wikipedia.org/wiki/Santa_Venera">Santa Venera</ref> fil-bidu tas-seklu 20. Fis-snin aktar reċenti, <ref target="https://mt.wikipedia.org/wiki/San_Ġwann_(Malta)">San Ġwann</ref> (1965) u <ref target="https://mt.wikipedia.org/wiki/Tal-Ibraġ">Tal-Ibraġ</ref> li hareg minn Birkirkara biex jifforma parti mill-lokalità tas-Swieqi fl-1993. </p>
<p>Tul is-snin Birkirkara kibret f’ċentru kummerċjali importanti kif ukoll f’żona residenzjali b’densità għolja ta’ popolazzjoni.</p>
Knejjes
<p>Il-Parroċċa ta' Birkirkara kienet ilha mill-1360 bil-kappella ta' Santa Elena fil-limiti tal-Għargħar. Fl-1436, l-Isqof Mons. Dusina rrikonoxxiha bħala waħda mill-għ<ref target="https://mt.wikipedia.org/wiki/Ħ'Attard">Ħ</ref>axar Parroċċi ta' Malta. Fil-5 ta' Diċembru 1630, Papa Urbanu VIII waqqaf il-Kolleġjata Elenjana permezz ta' Bolla Papali bl-isem "Sacri Apostolatus Ministerio". Dan kien fi żmien il-Kappillan  <ref target="https://mt.wikipedia.org/wiki/Dun_Filippu_Borgia">Dun Filippu Borgia</ref> (1567-1649).</p>
Il-Knisja ta' Santa Elena
<p>Il-Knisja ta' Santa Elena nbniet f'post l-aktar ċentrali ta' Birkirkara u akbar fid-daqs minn ta' qabilha, u hi r-raba' knisja parrokkjali. Din bdiet tinbena fl-1727, l-Isqof Gaspare Gori Mancini qiegħed l-ewwel ġebla tal-Knisja. Taħt l-ewwel ġebla tqiegħdu midalja ta' Santa Elena kif ukoll l-ismijiet tal-Papa u l-Isqof ta' dak iż-żmien. Fl-20 ta' Ottubru 1782, l-Isqof <ref target="https://mt.wikipedia.org/wiki/Vincenzo_Labini">Vincenzo Labini</ref> ikkonsagra l-Knisja taħt it-titlu tal-Imperatriċi Santa Elena. Fit-18 ta' Jannar 1950, <ref target="https://mt.wikipedia.org/wiki/Papa_Piju_XII">Papa Piju XII</ref> għolla l-Knisja għall-unur ta' Bażilka Minuri bl-unuri kollha.</p>
Knisja l-Qadima
<p>Il-knisja ta’ Santa Marija, magħrufa bħala l-Knisja l-Qadima ta’ Birkirkara, tinsab il-barra miċ-ċentru storiku ta’ Birkirkara, fuq il-naħa l-oħra tal-wied. Inbniet għall-ħabta tal-1607 fuq pjanta ta' Vittorio Cassar, iben <ref target="https://mt.wikipedia.org/wiki/Ġlormu_Cassar">Ġlormu Cassar</ref>. Meta Vittorio Cassar miet, fl-1607, ix-xogħol fuq il-knisja tkompla minn Tommaso Dingli.</p>
<p>Fil-post fejn hemm il-knisja llum, qabel kien hemm knisja medjevali. Meta l-Kapitlu iddeċieda li jitlaq mill-knisja u jmur fil-Knisja ta’ Sant’ Elena riedu jwaqqgħu l-knisja l-qadima. Wara 120 sena il-knisja ingħalqet u ġiet abbandunata.</p>
<p>Dun Gejtanu Mannarino, magħruf għar-Rewwixta tal-Qassisin tal-1775, indifen f’din il-knisja. Matul il-Pesta l-Kbira tal-1813, f'din il-knisja ndifnu l-mejtin.</p>
<p>Sa madwar l-1850 il-koppla tal-Knisja kienet għadha f’postha, imma partijiet mis-saqaf kienu ga waqgħu sa mill-1830. </p>
<p>Fl-1969, beda xogħol kbir fuq din l-knisja biex tkun tista' terġa' tibda tintuża wara ħafna snin ta’ abbandun totali.</p>
<p>Fl-1992, l-Arcisqof Ġużeppi Mercieca kien ħass il-bżonn pastorali li din iż-żona ta’ Birkirkara tkun awtonoma, jiġifieri indipendenti mill-parroċċa ta’ Sant’ Elena. Nhar it-8 ta’ Mejju 2005, iż-żona pastorali awtonoma ta’ Santa Marija reġgħet saret Parroċċa għaliha.</p>
Arkitettura u Postijiet Importanti
<p>Birkirkara jospita ħafna postijiet importanti:</p>
<list type="unordered"><item><ref target="https://mt.wikipedia.org/wiki/Malta_Financial_Services_Authority">Malta Financial Services Authority</ref> (MFSA), ir-regolatur finanzjarju ta’ Malta għandu l-kwartieri ġenerali tiegħu f’Birkirkara.</item></list>
<list type="unordered"><item>Il-<ref target="https://mt.wikipedia.org/wiki/Kulleġġ_San_Alwigi">Kulleġġ San Alwigi</ref></item></list>
<list type="unordered"><item>l-<ref target="https://mt.wikipedia.org/wiki/Akwadott_ta’_Wignacourt">Akwadott ta’ Wignacourt</ref> mibni fis-seklu 17.</item></list>
<list type="unordered"><item>Il-<ref target="https://mt.wikipedia.org/wiki/Bażilika_ta’_Santa_Liena">Bażilika ta’ Santa Liena</ref>, li tospita l-akbar qanpiena tal-knisja f’Malta.</item></list>
<list type="unordered"><item><ref target="https://mt.wikipedia.org/wiki/Simonds_Farsons_Cisk">Simonds Farsons Cisk</ref> – l-ewwel Birrerija f'Malta</item></list>
<list type="unordered"><item><ref target="https://mt.wikipedia.org/wiki/Dar_Pirotta">Dar Pirotta</ref></item></list>
<list type="unordered"><item><ref target="https://mt.wikipedia.org/wiki/Dar_Papa_Frangisku">Dar Papa Frangisku</ref> – Kenn immexxi mill-fergħa Maltija ta’ Caritas Internationalis</item></list>
<list type="unordered"><item><ref target="https://mt.wikipedia.org/wiki/Villa_Chelsea">Villa Chelsea</ref> issa dar il-<ref target="https://mt.wikipedia.org/wiki/Fondazzjoni_Richmond">Fondazzjoni Richmond</ref> – Karità li toffri Programmi ta’ Riabilitazzjoni</item></list>
<list type="unordered"><item>l-<ref target="https://mt.wikipedia.org/wiki/Istazzjon_l-Antik_tal-Ferrovija">Istazzjon l-Antik tal-Ferrovija</ref> li llum jinsab fi ġnien pubbliku.  Il-ferrovija ta’ Malta li kienet tintuza bħala mezz ta’ trasport importanti kienet tieqaf hawn. Il-Ferroviji ngħalqu fl-1931.</item></list>
<list type="unordered"><item><ref target="https://mt.wikipedia.org/wiki/Teatru_Roxy">Teatru Roxy</ref></item></list>
<list type="unordered"><item><ref target="https://mt.wikipedia.org/wiki/Torri_ta'_Birkirkara">Torri ta' Birkirkara</ref>  (<hi rend="italic">Ghar il-Gobon</hi>)</item></list>
<list type="unordered"><item><ref target="https://mt.wikipedia.org/wiki/Torri_tal-Wejter">Torri tal-Wejter</ref></item></list>
<list type="unordered"><item><ref target="https://mt.wikipedia.org/wiki/Villa_Lauri">Villa Lauri</ref></item></list>
<list type="unordered"><item><ref target="https://mt.wikipedia.org/wiki/Mitħna_Ta’_Ganu">Mitħna Ta’ Ganu</ref></item></list>
Monumenti
<list type="unordered"><item>Monument ta' Sir <ref target="https://mt.wikipedia.org/wiki/Anthony_Mamo">Anthony Mamo</ref></item>
<item><ref target="https://mt.wikipedia.org/wiki/Nicca_ta'_l-Erwieh">Nicca ta' l-Erwieh</ref> <ref target="https://mt.wikipedia.org/wiki/Il-Paġna_prinċipali#cite_note-14">[14]</ref></item></list>
Kunsill Lokali ta' Birkirkara
<p>Il-Kunsill ta' Birkirkara jinsab fit-tieni sular tac-Centru Civiku f' Birkirkara. Il-membri tal-Kunsill presenti huma dawn <ref target="https://mt.wikipedia.org/wiki/Il-Paġna_prinċipali#cite_note-15">[15]</ref>:</p>
<list type="unordered"><item>Joanne Debono Grech (Sindku)</item>
<item>Karl Cutajar (Vici - Sindku)</item>
<item>Justin Schembri</item>
<item>Nancy Aquilina</item>
<item>Rita Borg</item>
<item>Kaylocke Buhagiar</item>
<item>Antoine Attard</item>
<item>Owen Patrick Attard</item>
<item>John Mary Calleja</item>
<item>Deborah Mifsud</item>
<item>John Mizzi</item>
<item>Marie Claire Zammit Bonello</item>
<item>Francis Pullicino</item>
<item>Carmel Attard (Segretarju)</item></list>
Żoni f'Birkirkara
<list type="unordered"><item>Il-<ref target="https://mt.wikipedia.org/wiki/Bwieraq">Bwieraq</ref></item>
<item><ref target="https://mt.wikipedia.org/wiki/Fleur-De-Lys">Fleur-De-Lys</ref></item>
<item>L-<ref target="https://mt.wikipedia.org/wiki/Imrieħel">Imrieħel</ref></item>
<item><ref target="https://mt.wikipedia.org/wiki/Ta'_Ganu">Ta' Ganu</ref></item>
<item><ref target="https://mt.wikipedia.org/wiki/Ta'_Paris">Ta' Paris</ref></item>
<item><ref target="https://mt.wikipedia.org/wiki/Tal-Qattus">Tal-Qattus</ref></item>
<item>Is-<ref target="https://mt.wikipedia.org/wiki/Swatar">Swatar</ref></item>
<item><ref target="https://mt.wikipedia.org/wiki/Ħas-Sajjied">Ħas-Sajjied</ref></item></list>
Sport
<p>F'Birkirkara is- <ref target="https://mt.wikipedia.org/wiki/St._Joseph_Sports_Club">St. Joseph Sports Club</ref> <ref target="https://mt.wikipedia.org/wiki/Il-Paġna_prinċipali#cite_note-16">[16]</ref> huwa magħruf l-aktar għas-sezzjoni tal-Atletika tiegħu, iżda għandu wkoll sezzjonijiet attivi ohra bħaċ-ċikliżmu<ref target="https://mt.wikipedia.org/wiki/Il-Paġna_prinċipali#cite_note-17">[17]</ref>, it-triathlon<ref target="https://mt.wikipedia.org/wiki/Il-Paġna_prinċipali#cite_note-18">[18]</ref>, l-għawm<ref target="https://mt.wikipedia.org/wiki/Il-Paġna_prinċipali#cite_note-19">[19]</ref>, u t-team tal-futbol li jikkompeti fil-Kompetizzjoni tal-IASC ( <hi rend="italic">Inter Amateur Soccer Competition - Malta</hi>)<ref target="https://mt.wikipedia.org/wiki/Il-Paġna_prinċipali#cite_note-20">[20]</ref></p>
<p><ref target="https://mt.wikipedia.org/wiki/Birkirkara_FC">Birkirkara F.C</ref>.<ref target="https://mt.wikipedia.org/wiki/Il-Paġna_prinċipali#cite_note-21">[21]</ref> rebaħ il-<ref target="https://mt.wikipedia.org/wiki/Premier_League_Malti">Premier League Malti</ref> erba’ darbiet <ref target="https://mt.wikipedia.org/wiki/Il-Paġna_prinċipali#cite_note-22">[22]</ref> u pparteċipat fl-EUFA <ref target="https://mt.wikipedia.org/wiki/UEFA_Europa_League">Europa League</ref> fl-2015-16.<ref target="https://mt.wikipedia.org/wiki/Il-Paġna_prinċipali#cite_note-23">[23]</ref></p>
Mwielda fil-Lokalita'
<p>
Koordinati: <ref target="https://tools.wmflabs.org/geohack/geohack.php?pagename=Il-Pa%C4%A1na_prin%C4%8Bipali&amp;params=35_53_48_N_14_27_35_E_type:city">35°53′48″N 14°27′35″E﻿ / ﻿35.89667°N 14.45972°E﻿ / 35.89667; 14.45972</ref>
</p>
<p>Żewġ personalitajiet prominenti mill-lokal huma <ref target="https://mt.wikipedia.org/wiki/Eddie_Fenech_Adami">Eddie Fenech Adami</ref> u <ref target="https://mt.wikipedia.org/wiki/Alfred_Sant">Alfred Sant</ref>,  li servew bħala Prim Ministri ta’ Malta għal numru ta’ snin. Birkirkara huwa wkoll il-post fejn twieled l-ewwel President ta’ Malta <ref target="https://mt.wikipedia.org/wiki/Anthony_Mamo">Anthony Mamo</ref></p>
Ġemellaġġi
<p>Birkirkara għandha ġemellaġġi ma'</p>
<list type="unordered"><item> <ref target="https://mt.wikipedia.org/wiki/Grosseto">Grosseto</ref>, Italy<ref target="https://mt.wikipedia.org/wiki/Il-Paġna_prinċipali#cite_note-24">[24]</ref></item>
<item> <ref target="https://mt.wikipedia.org/wiki/Sorrento">Sorrento</ref>, Italy<ref target="https://mt.wikipedia.org/wiki/Il-Paġna_prinċipali#cite_note-25">[25]</ref></item>
<item> <ref target="https://mt.wikipedia.org/wiki/Longobardi,_Calabria">Longobardi, Italy</ref> <ref target="https://mt.wikipedia.org/wiki/Il-Paġna_prinċipali#cite_note-26">[26]</ref></item></list>


Ħoloq esterni
<list type="unordered"><item><ref target="http://www.birkirkaraonline.com">Kunsill Lokali ta' Birkirkara</ref></item>
<item><ref target="http://www.malta.co.uk/KHS/cross.html">Birkirkara u s-salib</ref></item>
<item><ref target="http://www.malta.co.uk/KHS/helenfeast.htm">Empress Helen en fete</ref></item>
<item><ref target="http://www.bkara.com/info.htm">Birkirkara: Informazzjoni ġenerali</ref></item></list>
</text></body></html>