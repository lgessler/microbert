<html><body><text id="wikipedia_mt_wikipedia_org__4094.html" ns="0" revid="226599" sourceurl="https://mt.wikipedia.org/wiki/Tim_nazzjonali_tal-futbol_tal-Bulgarija" title="Tim nazzjonali tal-futbol tal-Bulgarija" type="wikipedia">Tim nazzjonali tal-futbol tal-Bulgarija
<p>Fil-21 ta' Mejju 1924 il-<ref target="https://mt.wikipedia.org/wiki/Bulgarija">Bulgarija</ref> lagħbu l-ewwel logħba tal-<ref target="https://mt.wikipedia.org/wiki/Futbol">futbol</ref> internazzjonali kontra l-<ref target="https://mt.wikipedia.org/wiki/Awstrija">Awstrija</ref> u sofrew ukoll l-ewwel telfa tagħhom (Awstrija 6 - 0 Bulgarija). Dan it-tim li mlaqqam <ref target="https://mt.wikipedia.org/wiki/The_Lions">The Lions</ref> (L-Iljuni), kellu wkoll suċessi kbar fejn rebaħ diversi logħbiet t'importanza kbira. L-ikbar riżultat f'logħba waħda għamlu kontra n-<ref target="https://mt.wikipedia.org/wiki/Norveġja">Norveġja</ref> fl-1957 u kontra <ref target="https://mt.wikipedia.org/wiki/Malta">Malta</ref> fl-1982 fejn rebaħ id-darbtejn li huma b'seba' gowls minn fuq (Bulgarija 7 - 0 Norveġja) u (Bulgarija 7 - 0 Malta). Iżda fl-agħar logħba li mar tilef bi skor ta' 13-il gowl minn taħt, kontra <ref target="https://mt.wikipedia.org/wiki/Spanja">Spanja</ref> fil-21 ta' Mejju 1933 (Spanja 13 - 0 Bulgarija), eżatt disa' snin wara li lagħab l-ewwel logħba uffiċjali. </p>
<p>B'kollox il-Bulgarija ħadet sehem s'issa f'7 kompetizzjonijiet tat-<ref target="https://mt.wikipedia.org/wiki/Tazza_tad-dinja">Tazza tad-dinja</ref>. L-ewwel darba fl-1962 imbagħad fl-1966, 1970, 1974, 1986 u fl-1994. Iżda l-aħjar riżultat kisbu fl-1994 meta wasal sas-semi finali u spiċċa r-raba' post. Anki fil-<ref target="https://mt.wikipedia.org/wiki/European_Championship">European Championship</ref> ħa sehem fl-1996 u fl-2004. Fil-<ref target="https://mt.wikipedia.org/wiki/Logħob_Olimpiku">Logħob Olimpiku</ref> għamel suċċes ukoll meta fl-1956 fl-Olimpjadi ta' Melbourne (l-Awstralja) rebaħ il-midalja tal-<ref target="https://mt.wikipedia.org/wiki/Bronż">Bronż</ref> u fl-1968 tela' tarġa 'l fuq għax ġewwa Mexico City (il-Messiku) rebaħ il-<ref target="https://mt.wikipedia.org/wiki/Fidda">Fidda</ref>. </p>
<p>
<ref target="https://mt.wikipedia.org/wiki/Assoċjazzjoni">Assoċjazzjoni</ref>: <ref target="https://mt.wikipedia.org/wiki/Bulgarian_Football_Union">Bulgarian Football Union</ref> (<ref target="https://mt.wikipedia.org/wiki/L-Unjoni_Bulgara_tal-Futbol">L-Unjoni Bulgara tal-Futbol</ref>)</p>
<p>Il-<ref target="https://mt.wikipedia.org/wiki/Kowċ">Kowċ</ref> Attwali: <ref target="https://mt.wikipedia.org/wiki/Hristo_Stoichkov">Hristo Stoichkov</ref> (2004- )</p>
<p>It-<ref target="https://mt.wikipedia.org/wiki/Top_Scorer">Top Scorer</ref>: <ref target="https://mt.wikipedia.org/wiki/Hristo_Bonev">Hristo Bonev</ref> (b'47 gowl)</p>
<p>Il-<ref target="https://mt.wikipedia.org/wiki/Kodiċi">Kodiċi</ref> tal-<ref target="https://mt.wikipedia.org/wiki/FIFA">FIFA</ref>: <ref target="https://mt.wikipedia.org/wiki/BUL">BUL</ref></p>
<p>Ir-<ref target="https://mt.wikipedia.org/wiki/Ranking">Ranking</ref> tal-FIFA: 38 post</p>
<p>L-Aħjar Ranking (tul iż-żminijiet): 8 post (Ġunju ta' l-1995)</p>
<p>L-Agħar Ranking (tul iż-żminijiet): 58 post (Awissu ta' l-2002)</p>
<p>Ir-Ranking tal-<ref target="https://mt.wikipedia.org/wiki/Elo">Elo</ref>: 42</p>


Ħoloq esterni
<list type="unordered"><item><ref target="http://nationalteam.bg/">Sit Uffiċjali</ref></item></list>
</text></body></html>