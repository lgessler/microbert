<html><body><text id="wikipedia_mt_wikipedia_org__23092.html" ns="0" revid="256775" sourceurl="https://mt.wikipedia.org/wiki/James_Aaron_Ellul" title="James Aaron Ellul" type="wikipedia">James Aaron Ellul
<figure><ref target="https://mt.wikipedia.org/wiki/Special:FilePath/James_Aaron_Ellul.jpg">Stampa:James Aaron Ellul.jpg</ref><caption>James Aaron Ellul fi Frar 2015</caption></figure>
<p><hi rend="bold">James Aaron Ellul</hi> (3 ta' Lulju, 1995) huwa Kunsillier ta' 20 sena fil-lokalità tal-<ref target="https://mt.wikipedia.org/wiki/Furjana">Furjana</ref>. Ellul huwa l-iżgħar kunsiller li qatt kien hemm fil-Kunsill Lokali tal-Furjana, huwa kien elett meta kellu biss 19 il-sena.</p>
Familja u Xogħol
<p>

Il-familja t'Ellul ilha isservi n-nies tal-Furjana mill-1881 bin-negozju li jinsab fil-lokal stess. Il-laqam tal-familja huwa dak 'ta' Quattromani'. Ellul huwa wkoll il-kuġin tal-plejer li jilgħab mal-<ref target="https://mt.wikipedia.org/wiki/Floriana_FC">Floriana FC</ref> Andre' Scicluna. </p>
<p>James Aaron jaħdem bħala ġurnalist ma' Net TV. </p>
Politika
<p>James Aaron Ellul jokkuppa l-kariga ta' President tal-<ref target="https://mt.wikipedia.org/wiki/Partit_Nazzjonalista">Partit Nazzjonalista</ref> fil-Furjana. Huwa ilu jservi dan l-irwol mill-2014. Ellul huwa l-iżgħar persuna li qatt okkuppa l-kariga ta' President fil-Partit Nazzjonalista. Huwa beda b'dan l-irwol meta kellu biss 18-il sena. </p>
<figure><ref target="https://mt.wikipedia.org/wiki/Special:FilePath/Ellul_jiltaqa'_mat-tfal_fil-Floriana.jpg">Stampa:Ellul jiltaqa' mat-tfal fil-Floriana.jpg</ref><caption>Ellul flimkien mal-Kap tal-PN u bosta deputati oħra tal-<ref target="https://mt.wikipedia.org/wiki/Partit_Nazzjonalista_(Malta)">Partit Nazzjonalista</ref> jiltaqgħu mat-tfal tan-nursery fil-Floriana</caption></figure>
<p>Ellul ikkontesta għall-elezzjoni tal-Kunsill Lokali f'isem il-Partit Nazzjonalista. Huwa ġie elett b'numru tajjeb ħafna ta' voti, fejn ħafna jikkunsidraw l-eta' żgħira tiegħu. Huwa beda jokkuppa l-kariga ta' kunsillier mill-1 ta' Mejju 2015. </p>
<p>Huwa wkoll kien attiv fl-għaqda tal-Istudenti Demokristjani Maltin (<ref target="https://mt.wikipedia.org/wiki/SDM">SDM</ref>) mill-2011 sas-sena 2014.</p>
Studji
<p>Bħalissa Ellul qiegħed jistudja fl-<ref target="https://mt.wikipedia.org/wiki/Università_ta'_Malta">Università ta' Malta</ref>, il-kors tal-Istudji Ewropej.</p>
Referenzi
<p>Il-paġna ta' James Aaron Ellul fuq Facebook<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
<p>L-artikli fuq MaltaRightNow<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
</text></body></html>