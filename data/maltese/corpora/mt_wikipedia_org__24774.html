<html><body><text id="wikipedia_mt_wikipedia_org__24774.html" ns="0" revid="265240" sourceurl="https://mt.wikipedia.org/wiki/Jean_Claude_Micallef" title="Jean Claude Micallef" type="wikipedia">Jean Claude Micallef

<p><hi rend="bold">Jean Claude Micallef</hi>, (<ref target="https://mt.wikipedia.org/wiki/Marsaxlokk">Marsaxlokk</ref>, 3 t'Awwissu 1987) huwa Membru Parlamentari Laburista. B'karriera suċċess fix-xandir, għal sbatax-il sena produċa u ppreżenta diversi programmi televiżivi fuq TVM, NET TV u ONE TV. Imwieled Marsaxlokk, Jean Claude Micallef ħa l-edukazzjoni primarja fl-iskola tal-Gvern ta' Ħal Għaxaq fejn kompla l-edukazzjoni sekondarja fil-Kulleġġ San Alwiġi, Birkirkara u l-University Junior College, l-Imsida. Fl-età ta' sittax-il sena rreġistra l-ewwel kumpanija tiegħu minn fejn beda karriera televiżiva suċċess u triq fl-imprenditorija fejn iffoka wkoll fuq catering u servizzi. Snin wara kompla jispeċjalizza l-istudji fil-Lingwa Maltija fl-Università ta' Malta.</p>

Elett għall-ewwel darba | <hi rend="italic">First time elected</hi>
<p>Ikkontesta l-Elezzjoni Ġenerali għall-ewwel darba f'Mejju 2017 mal-<ref target="https://mt.wikipedia.org/wiki/Partit_Laburista_(Malta)">Partit Laburista</ref> fuq it- Tielet u l-Għaxar Distretti Elettorali. Kien elett mit-<ref target="https://mt.wikipedia.org/wiki/Elezzjonijiet_Ġenerali_2017_(Malta)">Tielet Distrett</ref> <ref target="https://electoral.gov.mt/pr-11-12-19-mt">b'elezzjoni każwali fil-11 ta' Diċembru 2019</ref> wara li Helena Dalli ġiet maħtura Kummissarju Ewropew.</p>
<p>L-onorevoli Micallef inagħta l-ġurament fl-20 ta' Jannar 2020. Dan hekk kif matul ix-xhur ta' Diċembru2019 u Jannar2020 il-Parlament ma' kienx aġġornat u l-Partit Laburista mexxa elezzjoni għal mexxej ġdid u Prim Ministru. <ref target="https://mt.wikipedia.org/wiki/Robert_Abela">Robert Abela</ref> ġie maħtur minflok <ref target="https://mt.wikipedia.org/wiki/Joseph_Muscat">Joseph Muscat</ref>.</p>
<p>Il-Prim Ministru Robert Abela ħatar lid-deputat Jean Claude Micallef: President tal-<ref target="https://www.parlament.mt">Kumitat Parlamentari</ref>għall-affarijiet ekonomiċi u finanzjarji, Kap tad-delegazzjoni tal-<ref target="https://www.osce.org/">OSCE</ref> u Kap tad-delegazzjoni tal-Unjoni tal-Mediterran.</p>
<figure><caption>Hon. Jean Claude Micallef MP - <ref target="https://ww.jeanclaudemicallef.com">www.jeanclaudemicallef.com</ref></caption></figure>

L-ewwel MP Xlukkajr fil-Gvern | <hi rend="italic">The first ever Xlukkajr MP in Government</hi>
<p>Jean Claude Micallef sar l-ewwel Membru Parlamentari <ref target="https://mt.wikipedia.org/wiki/Marsaxlokk">Xlukkajr</ref> qatt elett fil-gvern fl-istorja tal-politika Maltija. Din kienet l-ewwel darba li l-votanti ta' Marsaxlokk eleġġew deputat fil-<ref target="https://mt.wikipedia.org/wiki/Kamra_tad-Deputati_ta'_Malta">Kamra tad-Deputati ta' Malta</ref> mill-istess distrett elettorali. Flimkien ma' Marsaxlokk, It-Tielet Distrett elettorali hu ffurmat minn <ref target="https://mt.wikipedia.org/wiki/Ħal_Għaxaq">Ħal Għaxaq</ref>, <ref target="https://mt.wikipedia.org/wiki/Wied_il-Għajn_(Marsaskala)">Marsaskala</ref> u ż-<ref target="https://mt.wikipedia.org/wiki/Żejtun">Żejtun</ref>.
</p>
Karriera Politika | <hi rend="italic">Political Career</hi>
<p>Miż-żminijiet tal-Junior College, Jean Calude Micallef kien attiv fl-għaqda studenteska <ref target="https://mt.wikipedia.org/wiki/Pulse">Pulse</ref>. Minn hemm beda jkun imbuttat jagħti kontibut fix-xena politika. Kien l-ewwel president tal-<ref target="https://fzl.org.mt/#/en/home">Forum Żgħażagħ Laburisti</ref> fil-fergħa ta' Marsaxlokk u kien involut fil-kampanja elettorali tal-ewwel elezzjonijiet tal-Parlament Ewropew fl-2004. </p>
<p>Bħala żagħżugħ pro-EU u bl-ewwel passi tiegħu fin-negozju identifika l-ħsibijiet politiċi tiegħu eqreb tal-Partit Nazzjonalista milli tal-Partit Laburista mmexxi minn Alfred Sant. Bi gwida minn <ref target="https://mt.wikipedia.org/wiki/Guido_de_Marco">Guido de Marco</ref> u politiċi oħra, kontra l-inklinazzjonijiet politiċi ta' familtu, Jean Claude Micallef ta' sehem sħiħ fil-Partit Nazzjonalista fejn okkupa karigi f'kumitati lokali u fl-eżekuttiv nazzjonali. Minkejja li qatt ma kkontesta ebda elezzjoni ġenerali mal-Partit Nazzjonalista, fl-2014 Micallef kien fost l-iktar ismijiet favoriti li jikkontesta l-<ref target="https://mt.wikipedia.org/wiki/Elezzjonijiet_għall-Parlament_Ewropew_2014">elezzjonijiet għall-Parlament Ewropew</ref>.</p>
<p>Jean Claude Micallef kien fost l-ikbar kritiċi għan-nuqqas ta' ħiliet ta' <ref target="https://mt.wikipedia.org/wiki/Simon_Busuttil">Simon Busuttil</ref> bħala Kap tal-PN u l-mod li l-Partit Nazzjonalista beda jitratta lill-membri tiegħu għal benefiċju ta' klikka partikolari. Wara sensiela ta' kuntrasti fuq suġetti varji u fi kliemu stess "<ref target="http://www.illum.com.mt/ahbarijiet/politika/49157/jean_claude_micallef_jaqta_lkuntatti_kollha_minn_malpn#.XpTqixMzY1I">atti ta' għira, mibgħeda u ħdura politika</ref> orkestrati minn individwi bħal <ref target="https://mt.wikipedia.org/wiki/Daphne_Caruana_Galizia">Daphne Caruana Galizia</ref> b'Simon Busuttil pupazz tagħhom", iddisassoċja lilu nnifsu kompletament mill-Partit Nazzjonalista. </p>
<p>Wara stennija kbira, permezz tal-programm tar-radju <hi rend="italic">Linja Diretta</hi> mmexxi minn Emanuel Cuschieri fuq <ref target="https://www.one.com.mt">ONE92.7</ref> ġie mħabbar li Jean Claude Micallef kien se jaħdem qrib il-Prim Ministru <ref target="https://mt.wikipedia.org/wiki/Joseph_Muscat">Joseph Muscat</ref> biex jerġa jara <ref target="https://mt.wikipedia.org/wiki/Partit_Laburista_(Malta)">Partit Laburista</ref> rebbieħ kontra l-ħdura u l-mibgħeda politika f'<ref target="https://mt.wikipedia.org/wiki/Malta">Malta</ref> waqt li jikseb għaqda nazzjonali. B'diskors formidabbli waqt il-Konferenza Ġenerali Annwali tal-PL nhar l-25 t'April 2017, Micallef ħabbar li se jikkontesta għall-ewwel darba l-<ref target="https://mt.wikipedia.org/wiki/Elezzjonijiet_Ġenerali_2017_(Malta)">elezzjoni</ref> fuq it-Tielet Distrett mal-Partit Laburista.</p>
<p>Fl-ewwel elezzjoni li kkontesta, Jean Claude Micallef ġie elett minn elezzjoni każwali fl-2019 hekk kif ġie vakat is-siġġu tal-Ministru Helena Dalli mal-ħatra tagħha bħala Kummissarju Ewropew. 
</p>
<hi rend="bold">Karriera Televiżiva u Radjofonika</hi> | <hi rend="italic">TV &amp; Radio Career</hi>
<p>Id-debut tiegħu fuq it-televiżjoni kien waqt il-programm STR-82D-point. Fl-età ta' 16-il sena Jean Claude Micallef irreġistra kumpanija televiżiva li permezz tagħha ffinanzja, ħoloq u produċa numru ta' programmi televiżivi fuq l-istazzjonijiet Maltin. Għal iktar minn ħmistax-il sena ppreżenta fost l-iktar programmi segwiti fil-faxex kwotidjani ta' filgħodu (breakfast shows) u waranofsinhar. Dan apparti numru ta' produzzjonijiet u kunċerti fuq livelli nazzjonali u internazzjonali. Iddistingwa lilu nnifsu fost l-iktar xandara versatili u maħbuba mill-pubbliku fejn anke kkontribwixxa f'maratoni televiżivi b'għanijiet karitattivi, ipparteċipa f'diskussjonijiet u dibattiti nazzjonali u kien responsabbli minn ko-produzzjonijiet spettakolari tal-massa. Bħala producer eżekuttiv skopra talenti ġodda u ta diversi opportunitajiet ta' xogħol kemm quddiem il-kamera u anke minn wara l-kwinti fl-industrija televiżiva/awdjo-viżiva.</p>
<p>Fost il-programmi popolari li pproduċa u preżenat jissemmew: XIFT, Żveljarin u DISTINTI.</p>
<p>Għal diversi snin ħadem fuq ir-radju bħala editur u newscaster u għal 2 skedi kien responsabbli mill-breakfast show ta' XFM100.2. Tul il-karriera pubblika kien mistieden frekwenti f'programmi politiċi u ta' ġrajjiet kurrenti kemm fuq it-televizjoni u r-radju.</p>
<p>L-aħħar programm li ppreżenta qabel ma' kien elett bħala Membru Parlamentari kien WARANOFSINHAR fuq <ref target="https://www.tvm.com.mt">TVM</ref>. Il-liġi Maltija ma tippermettix li membru parlamentari jippreżenta programmi fuq l-istazzjon nazzjonali.
</p>
</text></body></html>