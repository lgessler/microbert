<html><body><text id="wikipedia_mt_wikipedia_org__3405.html" ns="0" revid="258845" sourceurl="https://mt.wikipedia.org/wiki/Artiklu_(grammatika)" title="Artiklu (grammatika)" type="wikipedia">Artiklu (grammatika)<p>l-<hi rend="bold">artiklu</hi> hija kelma li titqiegħed biswit <ref target="https://mt.wikipedia.org/wiki/Nom">Nom</ref> biex t'indika it-tip ta' referenza li n-nom ikun qiegħed jirrealizza f'ċerta frażi.</p>
L-artiklu fil-lingwa Maltija
<list type="unordered"><item>Fil-<ref target="https://mt.wikipedia.org/wiki/Lingwa_Maltija">Malti</ref> l-artiklu huwa irrealizzat bl-ittra ('<hi rend="italic">l<hi rend="bold">) li tiġi mehmużha b</hi>sing</hi> (<hi rend="bold">-</hi>) mal-kelma ta' warajha.</item></list>
Eż. <hi rend="bold">l</hi>-alfabett; <hi rend="bold">l</hi>-għodwa; <hi rend="bold">l</hi>-istatwa.
<list type="unordered"><item>L-artiklu iservi biex jiddetermina in-nom. Fil-Malti insibu biss l-Artiklu definit (<hi rend="bold">l-</hi>). Dana jitqiegħed quddiem kelma li tibda b'vokali, <hi rend="bold">għ</hi> jew <hi rend="bold">h</hi></item></list>

Eż.l-ors, l-għar, l-hena.
<p>

Il-forma ta' l-Artiklu tista tvarja skond l-ewwel <ref target="https://mt.wikipedia.org/wiki/Vokali">vokali</ref> jew <ref target="https://mt.wikipedia.org/wiki/Konsonanti">konsonanti</ref> fil-kelma li tinsab quddiemha jew warajha:</p>
<list type="unordered"><item>Quddiem kelma li tibda b'żewġ konsonanti fejn l-ewwel waħda tkun: m, n, r, s, x, in-nom jieħu quddiemu l-vokali tal-leħen.</item></list>

Eż. l-i<hi rend="bold">mħ</hi>adda, l-i<hi rend="bold">nb</hi>id, l-i<hi rend="bold">rd</hi>um, l-i<hi rend="bold">sp</hi>aga, l-i<hi rend="bold">xk</hi>upa

<list type="unordered"><item>L-Artiklu jieħu vokali ewfonika (<hi rend="bold">i</hi>) quddiem <ref target="https://mt.wikipedia.org/wiki/Konsonanti_qamrin">konsonanti qamrin</ref>.</item></list>

Eż. l-baħar --&gt; <hi rend="bold">i</hi>l-baħar, l-qattus --&gt; <hi rend="bold">i</hi>l-qattus.

<list type="unordered"><item>Quddiem nomi li jibdew b'<ref target="https://mt.wikipedia.org/wiki/Konsonanti_xemxin">konsonanti xemxin</ref>, il-vokali ewfonika jingħaqad ma' l-ewwel konsonanti biex jifforma l-artiklu.</item></list>

Eż. l-naħal --&gt; <hi rend="bold">in</hi>-naħal, l-xemx --&gt; <hi rend="bold">ix</hi>-xemx.

<list type="unordered"><item>Billi fil-Malti m'għandniex l-<ref target="https://mt.wikipedia.org/wiki/Artiklu_indefinit">artiklu indefinit</ref>, ir-referenza indefinita tista' tiġi imfissra bl-għajnuna ta' <hi rend="italic">wieħed</hi> jew <hi rend="italic">waħda</hi>.</item></list>

Eż. Kien hemm <hi rend="bold">wieħed</hi> raġel kellu qattus iswed faħam.

<list type="unordered"><item>Biex il-kwalità tal-oġġett jiġi iddeterminat, l-Artiklu jinthemeż mal-Aġġettiv.</item></list>

Eż. il-kikkra <hi rend="bold">l</hi>-kbira

<list type="unordered"><item>L'artiklu jista jingħaqad ma' xi <ref target="https://mt.wikipedia.org/wiki/Partiċelli">partiċelli</ref>.</item></list>
<hi rend="bold">mal-, ġol-, għal[l]-, sal-, fil-, tal-, bħal[l]-, lil[l]-, mil[l]-,</hi>
</text></body></html>