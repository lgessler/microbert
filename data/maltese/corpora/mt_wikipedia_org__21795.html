<html><body><text id="wikipedia_mt_wikipedia_org__21795.html" ns="0" revid="254733" sourceurl="https://mt.wikipedia.org/wiki/Hilma_af_Klint" title="Hilma af Klint" type="wikipedia">Hilma af Klint<figure><caption>Ritratt fotografiku meħud minn fotografu mhux magħruf madwar l-1900 jew qabel</caption></figure>
<p><hi rend="bold">Hilma af Klint</hi> (1862-1944) kienet pittriċi <ref target="https://mt.wikipedia.org/wiki/Żvezja">Żvediża</ref>, pijuniera tal-arti astratta.</p>
Bijografija
<p>Kienet ir-raba' waħda mill-ulied tal-Kaptan Victor af Klint, kmandant navali Żvediż, u Mathilda af Klint (imwielda Sonntag). Hilma af Klint kienet tqatta' s-sjuf mal-familja fir-razzett tagħhom Hanmora fuq il-gżira ta' Adelsö fil-Laq Mälaren. F'dan l-ambjent idilljaku Hilma ġiet qrib in-natura kmieni f'ħajjitha u din l-asssoċjazzjoni profonda mal-forom naturali kienet ħa tkun ta' ispirazzjoni fix-xogħol tagħha. Minn missierha wirtet interess fil-<ref target="https://mt.wikipedia.org/wiki/Matematika">matematika</ref>.</p>
<p>Fl-1880 mietet Hermina oħtha iżgħar minnha u f'daż-żmien bdiet tiżviluppa l-ħajja spiritwali tagħha.</p>
<p>Minn kmieni wriet talent għall-arti viżiva u meta l-familja marru joqogħdu <ref target="https://mt.wikipedia.org/wiki/Stokkolma">Stokkolma</ref> bdiet tistudja fl-Akkademja tal-Belli Arti. Hemm damet ħames snin li matulhom tgħallmet il-pittura tar-ritratti u l-veduti. Hawn iltaqgħet ma' Anna Cassel, l-ewwel waħda mill-erba' nisa li aktar tard ħadmet magħhom f'"Il-Ħamsa" (<hi rend="italic">de fem</hi>), grupp ta' artisti li kellhom l-istess idejat bħalha. Mill-pittura konvenzjonali kellha d-dħul finanzjarju waqt li fl-istess ħin kienet qiegħda tkompli x-xogħol astratt li kien iżjed importanti għaliha.</p>
<figure><caption><hi rend="italic">Eftersommar</hi> (<hi rend="italic">Tard fis-sajf</hi>) xogħol naturalistiku bikri an early impinġii minn af Klint fl-1903. Eżempju tax-xogħlijiet li wriet fil-pubbliku matul ħajjitha</caption></figure>
<p>Mill-bidu tal-1896 Hilma af Klint bdiet tiffrekwenta l-gruppi spiritwalisti u okkulti. Flimkien ma' ħbiebha ta' "Il-Ħamsa" kienet tikteb u tpinġi fi stat ta' katalessi. Fl-1906 bdiet waħda mis-sensieli artisitċi karatteristiċi: Il-pitturi għat-tempju. Fl-1908 saret taf lil Rudolf Steiner, membru eminenti tas-Soċjetà Teosofika u fundatur tal-Antroposofíja.</p>
<p>Hilma af Klint waqfet mill-pittura biex tieħu ħsieb ommha u marret toqgħod fis-subborg ta' Kungstraedgaarden. Reġgħet lura għax-xogħol artistiku fuq il-pitturi għat-tempju sal-1912 u lestiethom fl-1915. Is-sena ta' wara pinġiet is-sensiela astratta Parsifal u fl-1917, is-sensiela Atomu.</p>
<p>Fl-1920, sena wara li mietet ommha marret Suiza, fejn iltaqgħet ma' Rudolf Steiner. Hemmhekk daħlet fis-Soċjetà Teosofika u studjat il-kitba tiegħu. Fil-pittura ħadmet sensiela fuq ir-reliġjonijiet il-kbar tad-dinja.</p>
<p>Fl-1925, telqgħet il-pittura għal kollox biex tiddedika ruħha għall-istudji teosofiċi. Mietet f'inċident fl-1944.</p>
Xogħlijiet artistiċi
<figure><caption><hi rend="italic">Svanen</hi> (<hi rend="italic">Ċinju</hi>), Nru. 17, Grupp IX, Sensiela SUW, Ottubru 1914 - Marzu 1915. Dan ix-xogħol astratt qatt ma ntwera matul ħajjet af Klint.</caption></figure>
<p>Kienet innovatriċi radikali ta' tip ta' arti mbiegħda mir-realtà viżibbli u naturalistika u sas-sena 1906, kienet diġà żvilluppat bil-moħbi lingwaġġ astratt. Il-pitturi ta’ Hilma af Klint mhumiex sempliċement astrazzjoni ta’ kulur u forma, iżda tentattiv sabiex jiġi rappreżentat dak li ma’ jidhirx, ħafna snin qabel ma dehru <ref target="https://mt.wikipedia.org/wiki/Wassily_Kandinsky">Wassily Kandinsky</ref>, <ref target="https://mt.wikipedia.org/wiki/Piet_Mondrian">Piet Mondrian</ref> u <ref target="https://mt.wikipedia.org/wiki/Kazimir_Malevich">Kazimir Malevich</ref>, li kienu fl-aqwa tagħhom fl-ewwel snin tas-seklu għoxrin u għadhom jitqiesu bħala il-veri pijunieri tal-arti astratta.</p>
<p>Meta abbandunat il-lingwaġġ figurattiv naturalistiku, Hilma af Klint kienet konvinta li teżisti dimensjoni spiritwali fl-eżistenza u riedet tagħmel viżibbli il-kuntest li hu 'l hemm milli l-għajn tista' tara. Bħal xi kontemporanji tagħha hi kienet influwenzata ħafna mill-kurrenti spiritwali tal-epoka, l-aktar l-ispiritwaliżmu, it-teosofija u l-antroposofija. Kienet temmen li meta tkun qiegħda tpinġi tkun f'unjoni ma' għarfien superjuri li jibgħat messaġġi permezz tagħha. Il-pittura tagħha tesplora l-eżistenza umana f'dimensjonijiet differenti.</p>
<p>Hilma af Klint pinġiet iżjed minn 1000 xogħol, bejn pitturi u tpinġijiet fuq il-karta. entre pinturas y obra en papel. F'ħajjitha kienet turi biss ix-xogħol figurattiv bikri tagħha u qatt ma wriet ix-xogħol astratt. Fit-testment tagħha ornat li x-xogħol astratt ma jinteriex fil-pubbliku qabel għoxrin sena wara mewtha għax kienet konvinta li qabel mhux ħa jintfiehem u jiġi apprezzat kif ħaqqu.</p>
Biblijografija
<list type="unordered"><item><hi rend="italic">Hilma af Klint</hi>, Raster Förlag, Stockholm. Test bl-Iżvediż. <ref target="https://mt.wikipedia.org/wiki/Special:BookSources/9187214083">ISBN 91-87214-08-3</ref></item>
<item><hi rend="italic">Vägen till templet</hi>, Rosengårdens Förlag. Test bl-Iżvediż. <ref target="https://mt.wikipedia.org/wiki/Special:BookSources/9197288306">ISBN 91-972883-0-6</ref></item>
<item><hi rend="italic">Enheten bortom mångfalden</hi>, Rosengårdens Förlag. Test bl-Iżvediż.  <ref target="https://mt.wikipedia.org/wiki/Special:BookSources/9197288349">ISBN 91-972883-4-9</ref></item>
<item><hi rend="italic">I describe the way and meanwhile I am proceeding along it</hi>, Rosengårdens Förlag. <ref target="https://mt.wikipedia.org/wiki/Special:BookSources/9197288322">ISBN 91-972883-2-2</ref></item>
<item><hi rend="italic">Hilma af Klint, The greatness of things</hi> The Douglas Hyde Gallery, Dublin. English text, 23 images. <ref target="https://mt.wikipedia.org/wiki/Special:BookSources/0907660991">ISBN 0-907660-99-1</ref></item>
<item><hi rend="italic">The Spiritual in Art, Abstract Painting 1890-1985</hi>, publ. Los Angeles County Museum of Art, 1986</item>
<item>Catherine de Zegher and Hendel Teicher (ed.) <hi rend="italic">3 X Abstraction</hi>, Yale University Press and The Drawing Center, NY, 2005</item>
<item>Åke Fant: <hi rend="italic">Okkultismus und Abstraktion, die Malerin Hilma af Klint</hi>. Albertina, Wien 1992, <ref target="https://mt.wikipedia.org/wiki/Special:BookSources/3900656177">ISBN 3-900656-17-7</ref>.</item>
<item>John Hutchinson (Hrsg.): <hi rend="italic">Hilma af Klint, the Greatness of Things</hi>. Douglas Hyde Gallery, Dublin 2005, <ref target="https://mt.wikipedia.org/wiki/Special:BookSources/0907660991">ISBN 0-907660-99-1</ref>.</item>
<item><hi rend="italic">The Message. Art and Occultism. With an Essay by <ref target="https://mt.wikipedia.org/wiki/André_Breton">André Breton</ref></hi>. Hrsg. v. Claudia Dichter, Hans Günter Golinski, Michael Krajewski, Susanne Zander. Kunstmuseum Bochum. Walther König: Köln 2007, <ref target="https://mt.wikipedia.org/wiki/Special:BookSources/9783865603425">ISBN 978-3-86560-342-5</ref>.</item></list>
</text></body></html>