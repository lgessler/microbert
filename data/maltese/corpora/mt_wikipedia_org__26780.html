<html><body><text id="wikipedia_mt_wikipedia_org__26780.html" ns="0" revid="267202" sourceurl="https://mt.wikipedia.org/wiki/Vittorio_De_Sica" title="Vittorio De Sica" type="wikipedia">Vittorio De Sica
<p><hi rend="bold">Vittorio De Sica</hi> (/də ˈsiːkə/ <hi rend="italic">də SEE-kə</hi>, bit-<ref target="https://mt.wikipedia.org/wiki/Lingwa_Taljana">Taljan</ref>: [vitˈtɔːrjo de ˈsiːka]; twieled fis-7 ta’ 1901 – miet fit-13 ta’ Novembru 1974) kien reġista u attur <ref target="https://mt.wikipedia.org/wiki/Taljan">Taljan</ref>, u wieħed minn ta’ quddiem fil-moviment Neorealista.</p>
<p>Erbgħa mill-films li hu kien reġista tagħhom rebħu Academy Awards: <hi rend="italic">Sciuscià</hi> u <hi rend="italic">Ladri di Biciclette</hi> (premju onorarju), filwaqt li <hi rend="italic">Ieri, Oggi e Domani</hi> u <hi rend="italic">Il giardino dei Finzi Contini</hi> rebħu l-Academy Award għall-Aqwa Film b’Lingwa Barranija. Tabilħaqq, is-suċċess kritiku kbira ta’ <hi rend="italic">Sciuscià</hi> (l-ewwel film b’lingwa barranija li ġie rikonoxxut bħala tali mill-Akkademja tal-Films, <ref target="https://mt.wikipedia.org/wiki/L-Arti">l-Arti</ref> u x-<ref target="https://mt.wikipedia.org/wiki/Xjenza">Xjenzi</ref>) u <hi rend="italic">Ladri di Biciclette</hi> għenu biex jiġi stabbilit il-premju permanenti tal-Aqwa Film b’Lingwa Barranija. Dawn iż-żewġ films jitqiesu li huma parti mill-films kolossali taċ-ċinema klassika. <hi rend="italic">Ladri di Biciclette</hi> ġie kkwotat minn Turner Classic Movies bħala wieħed mill-15-il film li kienu l-iktar influwenti fl-istorja taċ-ċinema.</p>
<p>Fl-1957 De Sica ġie nnominat ukoll għall-Oscar għall-Aqwa Attur ta’ Sostenn tar-rwol tiegħu bħala l-Maġġur Rinaldi fl-adattament tar-reġista <ref target="https://mt.wikipedia.org/wiki/Stati_Uniti">Amerikan</ref> <ref target="https://mt.wikipedia.org/wiki/Charles_Vidor">Charles Vidor</ref> ta’ <hi rend="italic">A Farewell to Arms</hi> ta’ <ref target="https://mt.wikipedia.org/wiki/Ernest_Hemingway">Ernest Hemingway</ref>, film li bosta kritiċi maqdruh u li ma mar tajjeb xejn bħala bejgħ ta’ biljetti taċ-ċinema. Ir-reċtar ta’ De Sica ġie meqjus bħala l-aqwa aspett tal-film.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
Ħajja u karriera
<p>Huwa twieled fis-7 ta’ Lulju 1901 f’<ref target="https://mt.wikipedia.org/wiki/Sora">Sora</ref>, <ref target="https://mt.wikipedia.org/wiki/Lazjo">Lazio</ref>, iben ġenituri <ref target="https://mt.wikipedia.org/wiki/Napli">Naplitani</ref>.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Missieru kien uffiċjal tal-Bank tal-<ref target="https://mt.wikipedia.org/wiki/Italja">Italja</ref> u ġie ttrasferit minn Napli għal Sora. De Sica beda l-karriera tiegħu bħala attur fit-teatru fil-bidu tas-snin 20 tas-seklu 20 u ngħaqad mal-kumpanija teatrali ta’ <ref target="https://mt.wikipedia.org/wiki/Tatiana_Pavlova">Tatiana Pavlova</ref> fl-1923. Fl-1933 huwa waqqaf il-kumpanija tiegħu stess flimkien ma’ martu <ref target="https://mt.wikipedia.org/wiki/Giuditta_Rissone">Giuditta Rissone</ref> u <ref target="https://mt.wikipedia.org/wiki/Sergio_Tofano">Sergio Tofano</ref>. Il-kumpanija tellgħet l-iktar kummiedji, iżda tellgħet ukoll reċti ta’ Beaumarchais u ħadmet ma’ reġisti famużi bħal <ref target="https://mt.wikipedia.org/wiki/Luchino_Visconti">Luchino Visconti</ref>.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref></p>
<p>Avveniment importanti ħafna kien meta De Sica ltaqa’ mal-kittieb tax-xenaġġjaturi Cesare Zavattini: flimkien ħolqu wħud mill-iktar films famużi tal-era <ref target="https://mt.wikipedia.org/wiki/Neorealiżmu">Neorealista</ref>, fosthom <hi rend="italic">Sciuscià</hi> u <hi rend="italic">Ladri di Biciclette</hi> (rilaxxat bħala <hi rend="italic">The Bicycle Thief</hi> fl-Amerka), li De Sica kien ir-reġista tagħhom.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref></p>
<p>De Sica deher fis-sensiela televiżiva Brittanika <hi rend="italic">The Four Just Men</hi> (1959).<ref target="https://mt.wikipedia.org/wiki/Il-Paġna_prinċipali#cite_note-5">[5]</ref></p>
Ħajja personali
<p>In-namra li kellu għal-logħob tal-azzard kienet magħrufa sew. Minħabba fiha, spiss tilef ammonti kbar ta’ flus u aċċetta xogħol li kieku ma kienx jinteressah. Hu qatt ma ħeba din in-namra; fil-fatt, ipprojettaha fuq il-karattri tal-films tiegħu stess, fosthom <hi rend="italic">Count Max</hi> (li rreċta fih iżda ma kienx ir-reġista) u <hi rend="italic">L'oro di Napoli</hi>, kif ukoll f’<hi rend="italic">Generale Della Rovere</hi>, film ta’ Rossellini li fih De Sica kellu rwol ta’ protagonista.<ref target="https://mt.wikipedia.org/wiki/Il-Paġna_prinċipali#cite_note-6">[6]</ref></p>
<p>Fl-1937 Vittorio De Sica żżewweġ lill-attriċi Giuditta Rissone, u magħha kellu lit-tifla Emilia (Emi). Fl-1942, waqt li kien qed jinġibed <hi rend="italic">Un garibaldino al convento</hi>, huwa ltaqa’ mal-attriċi Spanjola <ref target="https://mt.wikipedia.org/wiki/María_Mercader">María Mercader</ref> (il-kuġina ta’ <ref target="https://mt.wikipedia.org/wiki/Ramon_Mercader">Ramon Mercader</ref>, il-qattiel ta’ <ref target="https://mt.wikipedia.org/wiki/Leon_Trotsky">Leon Trotsky</ref>), u kellu relazzjoni extrakonjugali magħha. Wara li ddivorzja minn ma’ Rissone fi <ref target="https://mt.wikipedia.org/wiki/Franza">Franza</ref> fl-1954, huwa żżewweġ lil Mercader fl-1959 fil-<ref target="https://mt.wikipedia.org/wiki/Messiku">Messiku</ref>, iżda dan iż-żwieġ ma kienx ikkunsidrat bħala validu skont il-liġi Taljana. Fl-1968 huwa kiseb iċ-ċittadinanza Franċiża u żżewweġ lil Mercader f’<ref target="https://mt.wikipedia.org/wiki/Pariġi">Pariġi</ref>. Sadanittant, diġà kien kellhom żewġ subien: Manuel, fl-1949, mużiċista, u Christian, fl-1951, li kompla fil-passi ta’ missieru bħala attur u reġista.<ref target="https://mt.wikipedia.org/wiki/Il-Paġna_prinċipali#cite_note-7">[7]</ref></p>
<p>Huwa kien <ref target="https://mt.wikipedia.org/wiki/Kattoliċiżmu">Kattoliku Ruman</ref><ref target="https://mt.wikipedia.org/wiki/Il-Paġna_prinċipali#cite_note-8">[8]</ref> u <ref target="https://mt.wikipedia.org/wiki/Komuniżmu">Komunista</ref>.<ref target="https://mt.wikipedia.org/wiki/Il-Paġna_prinċipali#cite_note-9">[9]</ref><ref target="https://mt.wikipedia.org/wiki/Il-Paġna_prinċipali#cite_note-10">[10]</ref> Għalkemm iddivorzja, De Sica qatt ma tbiegħed mill-ewwel familja tiegħu. Huwa għex ħajja tal-familja doppja, b’ċelebrazzjonijiet doppji fil-btajjel. Jingħad li fil-<ref target="https://mt.wikipedia.org/wiki/Milied">Milied</ref> u Lejliet l-Ewwel tas-Sena, kien ireġġa’ lura l-arloġġ b’sagħtejn fid-dar ta’ Mercader sabiex ilaħħaq jiċċelebra f’nofsillejl maż-żewġ familji. L-ewwel mara tiegħu qablet li jkomplu jgħixu żwieġ taparsi sabiex bintha ma tibqax bla missier.</p>
<p>Vittorio De Sica miet meta kellu 73 sena wara operazzjoni minħabba kanċer fil-<ref target="https://mt.wikipedia.org/wiki/Pulmun">pulmun</ref> fl-isptar ta’ <ref target="https://mt.wikipedia.org/wiki/Neuilly-sur-Seine">Neuilly-sur-Seine</ref> f’Pariġi.<ref target="https://mt.wikipedia.org/wiki/Il-Paġna_prinċipali#cite_note-11">[11]</ref></p>
Premjijiet u nominazzjonijiet
<p>Vittorio De Sica ngħata l-<hi rend="bold">Interfilm Grand Prix</hi> fl-1971 fil-Festival Internazzjonali tal-Films f’<ref target="https://mt.wikipedia.org/wiki/Berlin">Berlin</ref>.</p>
<list type="unordered"><item><hi rend="italic">Miracolo a Milano</hi>
<list type="unordered"><item><hi rend="bold">Rebbieħ tal-Palma tad-Deheb</hi> fil-Festival tal-Films ta’ <ref target="https://mt.wikipedia.org/wiki/Cannes">Cannes</ref></item></list></item>
<item><hi rend="italic">Umberto D.</hi>
<list type="unordered"><item>Selezzjoni Uffiċjali fil-Festival tal-Films ta’ Cannes</item></list></item>
<item><hi rend="italic">Stazione Termini</hi>
<list type="unordered"><item>Selezzjoni Uffiċjali fil-Festival tal-Films ta’ Cannes</item></list></item>
<item><hi rend="italic">L'oro di Napoli</hi>
<list type="unordered"><item>Selezzjoni Uffiċjali fil-Festival tal-Films ta’ Cannes</item></list></item>
<item><hi rend="italic">Il Tetto</hi>
<list type="unordered"><item><hi rend="bold">Rebbieħ tal-Premju OCIC</hi> fil-Festival tal-Films ta’ Cannes</item></list></item>
<item><hi rend="italic">Anna di Brooklyn</hi>
<list type="unordered"><item>Selezzjoni Uffiċjali fil-Festival Internazzjonali tal-Films f’Berlin</item></list></item>
<item><hi rend="italic">La Ciociara</hi>
<list type="unordered"><item>Selezzjoni Uffiċjali fil-Festival tal-Films ta’ Cannes</item></list></item>
<item><hi rend="italic">Matrimonio all'italiana</hi>
<list type="unordered"><item>Selezzjoni Uffiċjali fil-Festival Internazzjonali tal-Films f’<ref target="https://mt.wikipedia.org/wiki/Moska">Moska</ref><ref target="https://mt.wikipedia.org/wiki/Il-Paġna_prinċipali#cite_note-12">[12]</ref></item></list></item>
<item><hi rend="italic">Il Giardino dei Finzi-Contini</hi>
<list type="unordered"><item><hi rend="bold">Rebbieħ tal-Ors tad-Deheb</hi> fil-Festival Internazzjonali tal-Films f’Berlin</item>
<item><hi rend="bold">Rebbieħ tal-Premju</hi> <hi rend="bold">Interfilm – Premju tal-Films Otto Dibelius</hi> fil-Festival Internazzjonali tal-Films f’Berlin</item></list></item>
<item>Nastro d'Argento fl-1946 bħala l-Aqwa Reġista f’<hi rend="italic">Sciuscià</hi></item>
<item>Academy Award Onorarju fl-1947 għall-produzzjoni Taljana f’<hi rend="italic">Sciuscià</hi></item>
<item>Academy Award fl-1949: Premju Speċjali għall-Films b’Lingwa Barranija għal <hi rend="italic">Ladri di Biciclette</hi></item>
<item>BAFTA (Academy Award <ref target="https://mt.wikipedia.org/wiki/Renju_Unit">Brittaniku</ref>) fl-1950 għall-Aqwa Film għal <hi rend="italic">Ladri di Biciclette</hi></item>
<item>Academy Award fl-1965 għall-Aqwa Film b’Lingwa Barranija għal <hi rend="italic">Ieri, oggi, domani</hi></item>
<item>Academy Award fl-1972 għall-Aqwa Film b’Lingwa Barranija għal <hi rend="italic">Il giardino dei Finzi-Contini</hi></item></list>
Filmografija


Filmografija bħala attur
<list type="unordered"><item><hi rend="italic">Il processo Clemenceau</hi> (1917, ta’ <ref target="https://mt.wikipedia.org/wiki/Alfredo_De_Antoni">Alfredo De Antoni</ref>) fir-rwol tat-tifel Pierre Clémenceau</item>
<item><hi rend="italic">La bellezza del mondo</hi> (1927, ta’ <ref target="https://mt.wikipedia.org/wiki/Mario_Almirante">Mario Almirante</ref>)</item>
<item><hi rend="italic">La compagnia dei matti</hi> (1928, ta’ Mario Almirante) fir-rwol tal-Professur Rosolillo</item>
<item><hi rend="italic">La vecchia signora</hi> (1932, ta’ <ref target="https://mt.wikipedia.org/wiki/Amleto_Palermi">Amleto Palermi</ref>) fir-rwol ta’ dak li jgħin l-atturi minn taħt l-ilsien f’każ li jeħlu</item>
<item><hi rend="italic">Gli uomini, che mascalzoni!</hi> (1932, ta’ <ref target="https://mt.wikipedia.org/wiki/Mario_Camerini">Mario Camerini</ref>) fir-rwol ta’ Bruno</item>
<item><hi rend="italic">Due cuori felici</hi> (1932, ta’ <ref target="https://mt.wikipedia.org/wiki/Baldassarre_Negroni">Baldassarre Negroni</ref>) fir-rwol tas-Sur Brown</item>
<item><hi rend="italic">Paprika</hi> (1933, ta’ <ref target="https://mt.wikipedia.org/wiki/Carl_Boese">Carl Boese</ref>)</item>
<item><hi rend="italic">Pasa el amor</hi> (1933, ta’ <ref target="https://mt.wikipedia.org/wiki/Adolf_Trotz">Adolf Trotz</ref>)</item>
<item><hi rend="italic">Lisetta</hi> (1934, ta’ Carl Boese) fir-rwol ta’ Fritz Peters</item>
<item><hi rend="italic">La canzone del sole</hi> (1934, ta’ <ref target="https://mt.wikipedia.org/wiki/Max_Neufeld">Max Neufeld</ref> (jaħdem ukoll fil-film bil-Ġermaniż <hi rend="italic">Das lied der sonne</hi>)) fir-rwol ta’ Dr. Giuseppe Paladino</item>
<item><hi rend="italic">Un cattivo soggetto</hi> (1933, ta’ <ref target="https://mt.wikipedia.org/wiki/Carlo_Ludovico_Bragaglia">Carlo Ludovico Bragaglia</ref>) fir-rwol ta’ Willy</item>
<item><hi rend="italic">La segretaria per tutti</hi> (1933, ta’ Amleto Palermi) fir-rwol ta’ Un gagà</item>
<item><hi rend="italic">Tempo massimo</hi> (1934, ta’ <ref target="https://mt.wikipedia.org/wiki/Mario_Mattoli">Mario Mattoli</ref>) fir-rwol tal-Professur Giacomo Banti</item>
<item><hi rend="italic">Il signore desidera?</hi> (1934, ta’ <ref target="https://mt.wikipedia.org/wiki/Gennaro_Righelli">Gennaro Righelli</ref>) fir-rwol ta’ Martino</item>
<item><hi rend="italic">The Song of the Sun</hi> (1934, ta’ Max Neufeld) fir-rwol tal-avukat Paladino</item>
<item><hi rend="italic">Darò un milione</hi> (1935, ta’ Mario Camerini) fir-rwol ta’ Gold</item>
<item><hi rend="italic">Amo te sola</hi> (1936, ta’ Mario Mattoli) fir-rwol tal-Professur Giovanni Agano</item>
<item><hi rend="italic">Non ti conosco più</hi> (1936, ta’ <ref target="https://mt.wikipedia.org/wiki/Nunzio_Malasomma">Nunzio Malasomma</ref>) fir-rwol ta’ Dr. Alberto Spinelli</item>
<item><hi rend="italic">Lohengrin</hi> (1936, ta’ Nunzio Malasomma) fir-rwol ta’ Alfredo</item>
<item><hi rend="italic">L'uomo che sorride</hi> (1937, ta’ Mario Mattoli) fir-rwol ta’ Pio Fardella</item>
<item><hi rend="italic">Il signor Max</hi> (1937, ta’ Mario Camerini) fir-rwol ta’ Gianni / Max Varaldo</item>
<item><hi rend="italic">But It's Nothing Serious</hi> (1937, ta’ Mario Camerini) fir-rwol ta’ Memmo Speranza</item>
<item><hi rend="italic">Naples of Olden Times</hi> (1938, ta’ Amleto Palermi) fir-rwol ta’ Mario Esposito</item>
<item><hi rend="italic">La mazurka di papà</hi> (1938, ta’ <ref target="https://mt.wikipedia.org/wiki/Oreste_Biancoli">Oreste Biancoli</ref>) fir-rwol ta’ Stefano San Mauro / it-tifel ta’ San Mauro</item>
<item><hi rend="italic">Il Trionfo dell'amore</hi> (1938, ta’ Mario Mattoli) fir-rwol ta’ Vincenzo</item>
<item><hi rend="italic">L'orologio a cucù</hi> (1938, ta’ <ref target="https://mt.wikipedia.org/wiki/Camillo_Mastrocinque">Camillo Mastrocinque</ref>) fir-rwol tal-kaptan Ducci</item>
<item><hi rend="italic">Departure</hi> (1938, ta’ Amleto Palermi) fir-rwol ta’ Paolo Veronda</item>
<item><hi rend="italic">They've Kidnapped a Man</hi> (1938, ta’ Gennaro Righelli) fir-rwol tal-attur ċinematografiku</item>
<item><hi rend="italic">Ai vostri ordini, signora!</hi> (1939, ta’ Mario Mattoli) fir-rwol ta’ Pietro Haguet</item>
<item><hi rend="italic">Naples That Never Die</hi> (1939, ta’ Amleto Palermi)</item>
<item><hi rend="italic">Questi ragazzi</hi> (1939, ta’ Mario Mattoli) fir-rwol ta’ Vincenzo</item>
<item><hi rend="italic">Castles in the Air</hi> (1939, ta’ Augusto Genina (jaħdem ukoll fil-film bil-Ġermaniż <hi rend="italic">Ins blaue leben</hi>)) fir-rwol ta’ Riccardo Pietramola</item>
<item><hi rend="italic">Department Store</hi> (1939, ta’ Mario Camerini) fir-rwol ta’ Bruno Zacchi</item>
<item><hi rend="italic">It Always Ends That Way</hi> (1939, ta’ <ref target="https://mt.wikipedia.org/wiki/Enrique_Telémaco_Susini">Enrique Telémaco Susini</ref>) fir-rwol ta’ Alberto Miller</item>
<item><hi rend="italic">Manon Lescaut</hi> (1940, ta’ <ref target="https://mt.wikipedia.org/wiki/Carmine_Gallone">Carmine Gallone</ref>) fir-rwol ta’ Renato Des Grieux</item>
<item><hi rend="italic">Two on a Vacation</hi> (1940, ta’ Carlo Ludovico Bragaglia) fir-rwol tal-Konti Corrado Valli</item>
<item><hi rend="italic">Red Roses</hi> (1940, ta’ <ref target="https://mt.wikipedia.org/wiki/Giuseppe_Amato">Giuseppe Amato</ref> u Vittorio De Sica) fir-rwol ta’ Alberto Verani</item>
<item><hi rend="italic">The Two Mothers</hi> (1940, ta’ Amleto Palermi) fir-rwol ta’ Salvatore</item>
<item><hi rend="italic">The Sinner</hi> (1940, ta’ Amleto Palermi) fir-rwol ta’ Pietro Bandelli</item>
<item><hi rend="italic">Maddalena, Zero for Conduct</hi> (1940, ta’ Vittorio De Sica) fir-rwol ta’ Alfredo Hartman</item>
<item><hi rend="italic">The Adventuress from the Floor Above</hi> (1941, ta’ Raffaello Matarazzo) fir-rwol ta’ Fabrizio Marchini</item>
<item><hi rend="italic">Teresa Venerdì</hi> (1941, ta’ Vittorio De Sica) fir-rwol ta’ Dr. Pietro Vignali</item>
<item><hi rend="italic">Se io fossi onesto</hi> (1942, ta’ Carlo Ludovico Bragaglia) fir-rwol ta’ Pietro Kovach</item>
<item><hi rend="italic">A Garibaldian in the Convent</hi> (1942, ta’ Vittorio De Sica) fir-rwol ta’ Nino Bixio (mhux kreditat)</item>
<item><hi rend="italic">La guardia del corpo</hi> (1942, ta’ Carlo Ludovico Bragaglia) fir-rwol tal-investigatur privat Riccardo</item>
<item><hi rend="italic">Non sono superstizioso... ma!</hi> (1943, ta’ Carlo Ludovico Bragaglia) fir-rwol tal-Baruni Roberto</item>
<item><hi rend="italic">I nostri sogni</hi> (1943, ta’ <ref target="https://mt.wikipedia.org/wiki/Vittorio_Cottafavi">Vittorio Cottafavi</ref>) fir-rwol ta’ Leo</item>
<item><hi rend="italic">Nessuno torna indietro</hi> (1945, ta’ <ref target="https://mt.wikipedia.org/wiki/Alessandro_Blasetti">Alessandro Blasetti</ref>) fir-rwol ta’ Maurizio</item>
<item><hi rend="italic">L'ippocampo</hi> (1945, ta’ <ref target="https://mt.wikipedia.org/wiki/Gian_Paolo_Rosmino">Gian Paolo Rosmino</ref> (u assistent tar-reġista, mhux kreditat)) fir-rwol ta’ Pio Sandi</item>
<item><hi rend="italic">Vivere ancora</hi> (1945, ta’ <ref target="https://mt.wikipedia.org/wiki/Nino_Giannini">Nino Giannini</ref>)</item>
<item><hi rend="italic">Lo sbaglio di essere vivo</hi> (1945, ta’ Carlo Ludovico Bragaglia) fir-rwol ta’ Adriano Lari</item>
<item><hi rend="italic">Roma città libera</hi> (1946, ta’ Marcello Pagliero) fir-rwol ta’ Il signore distinto</item>
<item><hi rend="italic">Abbasso la ricchezza!</hi> (1946, ta’ Gennaro Righelli fir-rwol tal-Konti Ghirani</item>
<item><hi rend="italic">Natale al campo 119</hi> (1947, ta’ <ref target="https://mt.wikipedia.org/wiki/Pietro_Francisci">Pietro Francisci</ref> fir-rwol ta’ Don Vicenzino</item>
<item><hi rend="italic">Sperduti nel buio</hi> (1947, ta’ Camillo Mastrocinque) fir-rwol ta’ Nunzio</item>
<item><hi rend="italic">Lo Sconosciuto di San Marino</hi> (1948, ta’ <ref target="https://mt.wikipedia.org/wiki/Michal_Waszynski">Michal Waszynski</ref> u <ref target="https://mt.wikipedia.org/wiki/Vittorio_Cottafavi">Vittorio Cottafavi</ref>) fir-rwol tal-ateu Leo</item>
<item><hi rend="italic">Cuore</hi> (1948, ta’ <ref target="https://mt.wikipedia.org/wiki/Duilio_Coletti">Duilio Coletti</ref> (producer and script too)) fir-rwol tal-Professur Perboni</item>
<item><hi rend="italic">Il mondo vuole così</hi> (1949, ta’ <ref target="https://mt.wikipedia.org/wiki/Giorgio_Bianchi">Giorgio Bianchi</ref>) fir-rwol ta’ Paolo Morelli</item>
<item><hi rend="italic">Domani è troppo tardi</hi> (1949, ta’ <ref target="https://mt.wikipedia.org/wiki/Léonide_Moguy">Léonide Moguy</ref> fir-rwol tal-Professur Landi</item>
<item><hi rend="italic">Cameriera bella presenza offresi...</hi> (1951, ta’ <ref target="https://mt.wikipedia.org/wiki/Giorgio_Pàstina">Giorgio Pàstina</ref>) fir-rwol ta’ Leonardo Leonardi</item>
<item><hi rend="italic">Mamma Mia, What an Impression!</hi> (1951, ta’ <ref target="https://mt.wikipedia.org/wiki/Roberto_Savarese">Roberto Savarese</ref>)</item>
<item><hi rend="italic">Buongiorno, elefante!</hi> (1952, ta’ <ref target="https://mt.wikipedia.org/wiki/Gianni_Franciolini">Gianni Franciolini</ref> (produttur ukoll)) fir-rwol ta’ Carlo Caretti</item>
<item><hi rend="italic">Gli uomini non guardano il cielo</hi> (1952, ta’ <ref target="https://mt.wikipedia.org/wiki/Umberto_Scarpelli">Umberto Scarpelli</ref>)</item>
<item><hi rend="italic">In Olden Days</hi> (1952, ta’ Alessandro Blasetti) fir-rwol tal-avukat difensur (is-segment "Il processo di Frine")</item>
<item><hi rend="italic">The Earrings of Madame de...</hi> (1953, ta’ <ref target="https://mt.wikipedia.org/wiki/Max_Ophüls">Max Ophüls</ref>) fir-rwol tal-Baruni Fabrizio Donati</item>
<item><hi rend="italic">Villa Borghese</hi> (1953, ta’ Gianni Franciolini) fir-rwol tal-avukat Arturo Cavazzuti (is-segment: Incidente a Villa Borghese)</item>
<item><hi rend="italic">Pane, amore e fantasia</hi> (1953, ta’ Luigi Comencini) fir-rwol tal-Marexxall Carotenuto</item>
<item><hi rend="italic">Il matrimonio</hi> (1954, ta’ <ref target="https://mt.wikipedia.org/wiki/Antonio_Petrucci">Antonio Petrucci</ref>) fir-rwol ta’ Gregory Stefanovich Smirnov</item>
<item><hi rend="italic">Cento anni d'amore</hi> (1954, ta’ <ref target="https://mt.wikipedia.org/wiki/Lionello_De_Felice">Lionello De Felice</ref>) fir-rwol tad-Duka Giovanni del Bagno magħruf ukoll bħala s-Sur Pallini (is-segment "Pendolin")</item>
<item><hi rend="italic">Gran Varietà</hi> (1954, ta’ <ref target="https://mt.wikipedia.org/wiki/Domenico_Paolella">Domenico Paolella</ref>) fir-rwol ta’ Veneziani (is-segment "Il censore")</item>
<item><hi rend="italic">A Slice of Life</hi> (1954, ta’ Alessandro Blasetti u <ref target="https://mt.wikipedia.org/wiki/Paul_Paviot">Paul Paviot</ref>) fir-rwol tal-Konti Ferdinando (is-segment "Don Corradino")</item>
<item><hi rend="italic">Il letto</hi> (1954, ta’ Gianni Franciolini) fir-rwol ta’ Roberto (is-segment "Le Divorce")</item>
<item><hi rend="italic">Vergine moderna</hi> (1954, ta’ <ref target="https://mt.wikipedia.org/wiki/Marcello_Pagliero">Marcello Pagliero</ref>) fir-rwol ta’ Antonio Valli</item>
<item><hi rend="italic">Allegro squadrone</hi> (1954, ta’ <ref target="https://mt.wikipedia.org/wiki/Paolo_Moffa">Paolo Moffa</ref>) fir-rwol tal-Ġeneral</item>
<item><hi rend="italic">Pane, amore e gelosia</hi> (1954, ta’ <ref target="https://mt.wikipedia.org/wiki/Luigi_Comencini">Luigi Comencini</ref>) fir-rwol tal-Marexxall Carotenuto</item>
<item><hi rend="italic">L'oro di Napoli</hi> (1954, ta’ Vittorio De Sica) fir-rwol tal-Konti Prospero B. (is-segment "I giocatori") (mhux kreditat)</item>
<item><hi rend="italic">Peccato che sia una canaglia</hi> (1954, ta’ Alessandro Blasetti) fir-rwol ta’ Vittorio Stroppiani</item>
<item><hi rend="italic">Il segno di Venere</hi> (1955, ta’ <ref target="https://mt.wikipedia.org/wiki/Dino_Risi">Dino Risi</ref>) fir-rwol ta’ Alessio Spano</item>
<item><hi rend="italic">Gli ultimi cinque minuti</hi> (1955, ta’ <ref target="https://mt.wikipedia.org/wiki/Giuseppe_Amato">Giuseppe Amato</ref>) fir-rwol ta’ Carlo Reani</item>
<item><hi rend="italic">La bella mugnaia</hi> (1955, ta’ Mario Camerini) fir-rwol tal-gvernatur Don Teofilo</item>
<item><hi rend="italic">Racconti romani</hi> (1955, ta’ Gianni Franciolini) fir-rwol tal-avukat Mazzoni Baralla</item>
<item><hi rend="italic">Pane, amore e...</hi> (1955, ta’ Dino Risi) fir-rwol tal-Kmandant Carotenuto</item>
<item><hi rend="italic">Lucky to Be a Woman</hi> (1955, ta’ Alessandro Blasetti) fir-rwol ta’ Minor Role (mhux kreditat)</item>
<item><hi rend="italic">Il bigamo</hi> (1956, ta’ <ref target="https://mt.wikipedia.org/wiki/Luciano_Emmer">Luciano Emmer</ref>) fir-rwol tal-Onorevoli Prinċep</item>
<item><hi rend="italic">I giorni più belli</hi> (1956, ta’ Mario Mattoli)</item>
<item><hi rend="italic">Mio figlio Nerone</hi> (1956, ta’ Steno) fir-rwol ta’ Seneca</item>
<item><hi rend="italic">Tempo di villeggiatura</hi> (1956, ta’ <ref target="https://mt.wikipedia.org/wiki/Antonio_Racioppi">Antonio Racioppi</ref>) fir-rwol ta’ Aristide Rossi</item>
<item><hi rend="italic">The Monte Carlo Story</hi> (1956, ta’ <ref target="https://mt.wikipedia.org/wiki/Samuel_Taylor">Samuel Taylor</ref> u <ref target="https://mt.wikipedia.org/wiki/Giulio_Macchi">Giulio Macchi</ref>) fir-rwol tal-Konti Dino della Fiaba</item>
<item><hi rend="italic">Noi siamo le colonne</hi> (1956, ta’ <ref target="https://mt.wikipedia.org/wiki/Luigi_Filippo_D'Amico">Luigi Filippo D'Amico</ref>) fir-rwol ta’ Alfredo Celimontani</item>
<item><hi rend="italic">Padri e figli</hi> (1957, ta’ <ref target="https://mt.wikipedia.org/wiki/Mario_Monicelli">Mario Monicelli</ref>) fir-rwol ta’ Vincenzo Corallo</item>
<item><hi rend="italic">I colpevoli</hi> (1957, ta’ <ref target="https://mt.wikipedia.org/wiki/Turi_Vasile">Turi Vasile</ref>) fir-rwol ta’ Giorgio</item>
<item><hi rend="italic">Souvenir d'Italie</hi> (1957, ta’ <ref target="https://mt.wikipedia.org/wiki/Antonio_Pietrangeli">Antonio Pietrangeli</ref>) fir-rwol tal-Konti</item>
<item><hi rend="italic">Count Max</hi> (1957, ta’ <ref target="https://mt.wikipedia.org/wiki/Giorgio_Bianchi">Giorgio Bianchi</ref>) fir-rwol tal-Konti Max Orsini Varaldo</item>
<item><hi rend="italic">Casinò de Paris</hi> (1957, ta’ <ref target="https://mt.wikipedia.org/wiki/André_Hunebelle">André Hunebelle</ref>) fir-rwol ta’ Alexandre Gordy</item>
<item><hi rend="italic">La donna che venne dal mare</hi> (1957, ta’ <ref target="https://mt.wikipedia.org/wiki/Francesco_De_Robertis">Francesco De Robertis</ref>) fir-rwol ta’ Console Bordogin</item>
<item><hi rend="italic">Il medico e lo stregone</hi> (1957, ta’ Mario Monicelli) fir-rwol ta’ Antonio Locoratolo</item>
<item><hi rend="italic">A Farewell to Arms</hi> (1957, ta’ <ref target="https://mt.wikipedia.org/wiki/Charles_Vidor">Charles Vidor</ref> (nominat għall-Oscar għall-Aqwa Attur ta’ Sostenn) fir-rwol tal-Maġġuri Alessandro Rinaldi</item>
<item><hi rend="italic">Vacanze a Ischia</hi> (1957, ta’ Mario Camerini) fir-rwol tal-Inġinier Occhipinti</item>
<item><hi rend="italic">Totò, Vittorio e la dottoressa</hi> (1957, ta’ Camillo Mastrocinque) fir-rwol ta’ Marchese De Vitti</item>
<item><hi rend="italic">Amore e chiacchiere</hi> (1958, ta’ Alessandro Blasetti) fir-rwol tal-avukat Bonelli</item>
<item><hi rend="italic">Domenica è sempre domenica</hi> (1958, ta’ Camillo Mastrocinque) fir-rwol tal-Kmandant Castaldi</item>
<item><hi rend="italic">Anna of Brooklyn</hi> (1958, ta’ <ref target="https://mt.wikipedia.org/wiki/Carlo_Lastricati">Carlo Lastricati</ref> u Vittorio De Sica) fir-rwol ta’ Don Luigi</item>
<item><hi rend="italic">Pezzo, capopezzo e capitano</hi> (1958, ta’ <ref target="https://mt.wikipedia.org/wiki/Wolfgang_Staudte">Wolfgang Staudte</ref>) fir-rwol tal-Kmandant Ernesto De Rossi</item>
<item><hi rend="italic">Ballerina e buon Dio</hi> (1958, ta’ <ref target="https://mt.wikipedia.org/wiki/Antonio_Leonviola">Antonio Leonviola</ref>) fir-rwol t’Alla</item>
<item><hi rend="italic">Gli zitelloni</hi> (1958, ta’ Giorgio Bianchi) fir-rwol tal-professur</item>
<item><hi rend="italic">Pane, amore e Andalusia</hi> (1958, ta’ <ref target="https://mt.wikipedia.org/wiki/Javier_Setó">Javier Setó</ref>) fir-rwol tal-Marexxall Carotenuto</item>
<item><hi rend="italic">La ragazza di Piazza San Pietro</hi> (1958, ta’ <ref target="https://mt.wikipedia.org/wiki/Piero_Costa">Piero Costa</ref>) fir-rwol ta’ Armando Conforti</item>
<item><hi rend="italic">La prima notte</hi> (1959, ta’ <ref target="https://mt.wikipedia.org/wiki/Alberto_Cavalcanti">Alberto Cavalcanti</ref>) fir-rwol ta’ Alfredo</item>
<item><hi rend="italic">Il nemico di mia moglie</hi> (1959, ta’ <ref target="https://mt.wikipedia.org/wiki/Gianni_Puccini">Gianni Puccini</ref>) fir-rwol ta’ Ottavio Terenzi, missier Marco</item>
<item><hi rend="italic">Uomini e nobiluomini</hi> (1959, ta’ Giorgio Bianchi) fir-rwol ta’ Marchese Nicola Peccori Macinelli di Afragola</item>
<item><hi rend="italic">Vacanze d'inverno</hi> (1959, ta’ Camillo Mastrocinque) fir-rwol ta’ Maurice</item>
<item><hi rend="italic">Il mondo dei miracoli</hi> (1959, ta’ <ref target="https://mt.wikipedia.org/wiki/Luigi_Capuano">Luigi Capuano</ref>) fir-rwol tar-reġista Pietro Giordani</item>
<item><hi rend="italic">Il moralista</hi> (1959, ta’ Giorgio Bianchi) fir-rwol tal-President</item>
<item><hi rend="italic">Il generale della Rovere</hi> (1959, ta’ <ref target="https://mt.wikipedia.org/wiki/Roberto_Rossellini">Roberto Rossellini</ref>) fir-rwol ta’ Bardone magħruf ukoll bħala 'Grimaldi'</item>
<item><hi rend="italic">Ferdinando I, re di Napoli</hi> (1959, ta’ Gianni Franciolini) fir-rwol ta’ Salvatore Caputo</item>
<item><hi rend="italic">Nel blu dipinto di blu</hi> (1959, ta’ <ref target="https://mt.wikipedia.org/wiki/Piero_Tellini">Piero Tellini</ref>) fir-rwol ta’ Spartaco</item>
<item><hi rend="italic">Policarpo, ufficiale di scrittura</hi> (1959, ta’ <ref target="https://mt.wikipedia.org/wiki/Mario_Soldati">Mario Soldati</ref>)</item>
<item><hi rend="italic">Gastone</hi> (1960, ta’ Mario Bonnard) fir-rwol tal-prinċep</item>
<item><hi rend="italic">The Angel Wore Red</hi> (1960, ta’ <ref target="https://mt.wikipedia.org/wiki/Nunnally_Johnson">Nunnally Johnson</ref> u <ref target="https://mt.wikipedia.org/wiki/Mario_Russo">Mario Russo</ref>) fir-rwol tal-Ġeneral Clave</item>
<item><hi rend="italic">Austerlitz</hi> (1960, ta’ <ref target="https://mt.wikipedia.org/wiki/Abel_Gance">Abel Gance</ref>) fir-rwol tal-<ref target="https://mt.wikipedia.org/wiki/Papa_Piju_VII">Papa Piju VII</ref></item>
<item><hi rend="italic">It Started in Naples</hi> (1960, ta’ <ref target="https://mt.wikipedia.org/wiki/Melville_Shavelson">Melville Shavelson</ref>) fir-rwol ta’ Mario Vitale</item>
<item><hi rend="italic">Le tre eccetera del colonnello</hi> (1960, ta’ <ref target="https://mt.wikipedia.org/wiki/Claude_Boissol">Claude Boissol</ref>) fir-rwol tal-Kurunell Belalcazar</item>
<item><hi rend="italic">Le pillole di Ercole</hi> (1960, ta’ <ref target="https://mt.wikipedia.org/wiki/Luciano_Salce">Luciano Salce</ref>) fir-rwol ta’ Piero Cuocolo</item>
<item><hi rend="italic">The Millionairess</hi> (1960, ta’ <ref target="https://mt.wikipedia.org/wiki/Anthony_Asquith">Anthony Asquith</ref>) fir-rwol ta’ Joe</item>
<item><hi rend="italic">Il vigile</hi> (1960, ta’ Luigi Zampa) fir-rwol tas-sindku</item>
<item><hi rend="italic">Un amore a Roma</hi> (1960, ta’ Dino Risi) fir-rwol tar-reġista</item>
<item><hi rend="italic">Gli attendenti</hi> (1961, ta’ Giorgio Bianchi) fir-rwol ta’ attur tal-comics</item>
<item><hi rend="italic">L'onorata società</hi> (1961, ta’ <ref target="https://mt.wikipedia.org/wiki/Riccardo_Pazzaglia">Riccardo Pazzaglia</ref>) fir-rwol ta’ Salvatore 'Capintesta'</item>
<item><hi rend="italic">Vive Henri IV, vive l'amour</hi> (1961, ta’ <ref target="https://mt.wikipedia.org/wiki/Claude_Autant-Lara">Claude Autant-Lara</ref>) fir-rwol tal-ambaxxatur ta’ <ref target="https://mt.wikipedia.org/wiki/Spanja">Spanja</ref></item>
<item><hi rend="italic">The Last Judgment</hi> (1961, Vittorio De Sica) fir-rwol tal-avukat difensur</item>
<item><hi rend="italic">The Wonders of Aladdin</hi> (1961, ta’ <ref target="https://mt.wikipedia.org/wiki/Mario_Bava">Mario Bava</ref> u <ref target="https://mt.wikipedia.org/wiki/Henry_Levin">Henry Levin</ref>) fir-rwol tal-ġenju</item>
<item><hi rend="italic">Gli incensurati</hi> (1961, ta’ <ref target="https://mt.wikipedia.org/wiki/Francesco_Giaculli">Francesco Giaculli</ref>) fir-rwol tal-Kurunell Filippo Bitossi</item>
<item><hi rend="italic">I due marescialli</hi> (1961, ta’ <ref target="https://mt.wikipedia.org/wiki/Sergio_Corbucci">Sergio Corbucci</ref>) fir-rwol tal-Marexxall Vittorio Cottone</item>
<item><hi rend="italic">La Fayette</hi> (1962, ta’ <ref target="https://mt.wikipedia.org/wiki/Jean_Dréville">Jean Dréville</ref>) fir-rwol ta’ Bancroft</item>
<item><hi rend="italic">Eva</hi> (1962, ta’ <ref target="https://mt.wikipedia.org/wiki/Joseph_Losey">Joseph Losey</ref> u <ref target="https://mt.wikipedia.org/wiki/Guidarino_Guidi">Guidarino Guidi</ref>) (mhux kreditat)</item>
<item><hi rend="italic">The Amorous Adventures of Moll Flanders</hi> (1965, ta’ <ref target="https://mt.wikipedia.org/wiki/Terence_Young">Terence Young</ref>) fir-rwol tal-Konti</item>
<item><hi rend="italic">Io, io, io... e gli altri</hi> (1966, ta’ Alessandro Blasetti) fir-rwol tal-Kommendatur Trepossi</item>
<item><hi rend="italic">Un italiano in America</hi> (1967, ta’ <ref target="https://mt.wikipedia.org/wiki/Alberto_Sordi">Alberto Sordi</ref>) fir-rwol ta’ missier Giuseppe</item>
<item><hi rend="italic">After the Fox</hi> (1966, Vittorio De Sica) fir-rwol tiegħu nnifsu (mhux kreditat)</item>
<item><hi rend="italic">Gli altri, gli altri e noi</hi> (1967, ta’ <ref target="https://mt.wikipedia.org/wiki/Maurizio_Arena">Maurizio Arena</ref>)</item>
<item><hi rend="italic">The Biggest Bundle of Them All</hi> (1968, ta’ <ref target="https://mt.wikipedia.org/wiki/Ken_Annakin">Ken Annakin</ref>) fir-rwol ta’ Cesare Celli</item>
<item><hi rend="italic">Darling Caroline</hi> (1968, ta’ <ref target="https://mt.wikipedia.org/wiki/Denys_de_la_Patellière">Denys de la Patellière</ref>) fir-rwol tal-Konti ta’ Bièvre - missier Caroline</item>
<item><hi rend="italic">The Shoes of the Fisherman</hi> (1968, ta’ <ref target="https://mt.wikipedia.org/wiki/Michael_Anderson">Michael Anderson</ref>) fir-rwol tal-Kardinal Rinaldi</item>
<item><hi rend="italic">If It's Tuesday, This Must Be Belgium</hi> (1969, ta’ Mel Stuart) fir-rwol tal-iskarpan</item>
<item><hi rend="italic">The Thirteen Chairs</hi> (1969, ta’ <ref target="https://mt.wikipedia.org/wiki/Nicolas_Gessner">Nicolas Gessner</ref> u <ref target="https://mt.wikipedia.org/wiki/Luciano_Lucignani">Luciano Lucignani</ref>) fir-rwol tal-Kommendatur Carlo De Seta</item>
<item><hi rend="italic">Cose di Cosa Nostra</hi> (1970, ta’ Steno) fir-rwol ta’ Don Michele</item>
<item><hi rend="italic">Io non-vedo, tu non-parli, lui non-sente</hi> (1971, ta’ Mario Camerini) fir-rwol ta’ lagħbi fil-kasinò ta’ <ref target="https://mt.wikipedia.org/wiki/Venezja">Venezja</ref></item>
<item><hi rend="italic">Trastevere</hi> (1971, ta’ <ref target="https://mt.wikipedia.org/wiki/Fausto_Tozzi">Fausto Tozzi</ref>) fir-rwol ta’ Enrico Formichi</item>
<item><hi rend="italic">Siamo tutti in libertà provvisoria</hi> (1972, ta’ <ref target="https://mt.wikipedia.org/wiki/Manlio_Scarpelli">Manlio Scarpelli</ref>) fir-rwol ta’ Giuseppe Mancini 'Pulcinella'</item>
<item><hi rend="italic">Ettore lo fusto</hi> (1972, ta’ <ref target="https://mt.wikipedia.org/wiki/Enzo_G._Castellari">Enzo G. Castellari</ref>) fir-rwol ta’ <ref target="https://mt.wikipedia.org/wiki/Ġove_(mitoloġija)">Ġove</ref></item>
<item><hi rend="italic">Snow Job</hi> (1972, ta’ <ref target="https://mt.wikipedia.org/wiki/George_Englund">George Englund</ref>) fir-rwol ta’ Enrico Dolphi</item>
<item><hi rend="italic">L'odeur des fauves</hi> (1972, ta’ <ref target="https://mt.wikipedia.org/wiki/Richard_Balducci">Richard Balducci</ref>) fir-rwol ta’ Milord</item>
<item><hi rend="italic">Le avventure di Pinocchio</hi> (1972, ta’ Luigi Comencini (fil-verżjoni għat-TV u fil-film)) fir-rwol tal-imħallef</item>
<item><hi rend="italic">The Small Miracle</hi> (1973, film għat-TV, ta’ <ref target="https://mt.wikipedia.org/wiki/Jeannot_Szwarc">Jeannot Szwarc</ref>) fir-rwol ta’ Patri Damico</item>
<item><hi rend="italic">Storia de fratelli e de cortelli</hi> (1973, ta’ <ref target="https://mt.wikipedia.org/wiki/Mario_Amendola">Mario Amendola</ref>) fir-rwol tal-Marexxall Cenciarelli</item>
<item><hi rend="italic">Il delitto Matteotti</hi> (1973, ta’ <ref target="https://mt.wikipedia.org/wiki/Florestano_Vancini">Florestano Vancini</ref>) fir-rwol ta’ Mauro Del Giudice</item>
<item><hi rend="italic">Viaggia, ragazza, viaggia, hai la musica nelle vene</hi> (1973, ta’ <ref target="https://mt.wikipedia.org/wiki/Pasquale_Squitieri">Pasquale Squitieri</ref>)</item>
<item><hi rend="italic">Blood for Dracula</hi> (1974, ta’ <ref target="https://mt.wikipedia.org/wiki/Paul_Morrissey">Paul Morrissey</ref> u <ref target="https://mt.wikipedia.org/wiki/Antonio_Margheriti">Antonio Margheriti</ref>) fir-rwol tal-Markiż Di Fiore</item>
<item><hi rend="italic">C'eravamo tanto amati</hi> (1974, ta’ <ref target="https://mt.wikipedia.org/wiki/Ettore_Scola">Ettore Scola</ref>) fir-rwol tiegħu nnifsu</item>
<item><hi rend="italic">Intorno</hi> (1974, Film qasir ta’ <ref target="https://mt.wikipedia.org/wiki/Manuel_De_Sica">Manuel De Sica</ref>)</item>
<item><hi rend="italic">L'eroe</hi> (1976, film għat-TV ta’ Manuel De Sica) (rwol finali fil-film)</item></list>
<p>Nota: f’ħafna sorsi, <hi rend="italic">Fontana di Trevi</hi> ta’ <ref target="https://mt.wikipedia.org/wiki/Carlo_Campogalliani">Carlo Campogalliani</ref> (1960) u <hi rend="italic">La bonne soupe</hi> ta’ <ref target="https://mt.wikipedia.org/wiki/Robert_Thomas">Robert Thomas</ref> (1964) huma inklużi iżda De Sica ma jidhirx f’dawk il-films.</p>
Attur fit-televiżjoni
<list type="unordered"><item><hi rend="italic">The Four Just Men</hi>, ta’ Sapphire Films (1959) (10 minn 39 episodju)</item></list>
</text></body></html>