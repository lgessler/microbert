<html><body><text id="wikipedia_mt_wikipedia_org__21806.html" ns="0" revid="266778" sourceurl="https://mt.wikipedia.org/wiki/Daniele_Bonera" title="Daniele Bonera" type="wikipedia">Daniele Bonera
<p><hi rend="bold">Daniele Bonera</hi>, imwieled fil-31 Mejju 1981) huwa plejer professjonali tal-futbol Taljan li jilgħab bħala difensur mal-klabb ta' <ref target="https://mt.wikipedia.org/wiki/AC_Milan">Milan</ref> u mat-<ref target="https://mt.wikipedia.org/wiki/Tim_nazzjonali_tal-futbol_ta'_Taljan">tim nazzjonali Taljan</ref>.</p>
Karatteristici teknici
<p>Bonera huwa difensur ċcentrali, b'abbilta li jilgħab kemm bħala difensur mal-lemin kif ukoll max-xellug.</p>
Karriera
Brescia
<p>Bonera iffirma kuntratt ma' <ref target="https://mt.wikipedia.org/wiki/Brescia_Calcio">Brescia</ref> fis-sena 1995 u lagħab ma' l-akkademja ta' <ref target="https://mt.wikipedia.org/wiki/Brescia_Calcio">Brescia</ref> sa l-istaġunkemm 1998–99, fejn għamel id-debbut tiegħu ma' l-ewwel tim ta' Brescia fl-istaġun 1999–00. Bonera lagħab 72 logħoba fi tliett staħuni ma' Brescia.</p>
Parma
<p>Bonera iffirma kuntratt ma' <ref target="https://mt.wikipedia.org/wiki/Parma_F.C.">Parma</ref> f'Lulju tas-sena 2002 minn ma' Brescia, u lagħab 32 logħoba u skorja gowl wieħed matul l-ewwel staġun tiegħu ma' Parma fl-2002–03 tas-Serje A. Fit-tliett staġuni ta' wara ma' Parma, Bonera lagħab 98 logħoba li 82 minnhom kienu fil-kampjonat tas-Serje A. Fit-28 ta' Lulju 2006, Bonera ingħaqad ma' <ref target="https://mt.wikipedia.org/wiki/A.C._Milan">Milan</ref>.</p>
Milan
<figure><caption>Bonera fl-azzjoni ma' <ref target="https://mt.wikipedia.org/wiki/A.C._Milan">Milan</ref> isegwi l'attakkant <ref target="https://mt.wikipedia.org/wiki/Roberto_Muzzi">Roberto Muzzi</ref> ta' <ref target="https://mt.wikipedia.org/wiki/Torino_F.C.">Torino</ref></caption></figure>
<p>Id-debbutt ta' Bonera fil-<ref target="https://mt.wikipedia.org/wiki/UEFA_Champions_League">UEFA Champions League</ref> kien kontra <ref target="https://mt.wikipedia.org/wiki/R.S.C._Anderlecht">Anderlecht</ref>, fiż-17 ta'Ottubru 2006, fejn kien imkeċċi wara li kien muri darbtejn il-karta s-safra. Wara li saba' diffiċli jilgħab bħala difensuri lemini huwa beda jilgħab difensur ċentrali, anki minħabba li Milan kellhom ħafna difensuri ċentrali imweġġgħin u wara li akkwistaw lil <ref target="https://mt.wikipedia.org/wiki/Massimo_Oddo">Massimo Oddo</ref> minn ma' <ref target="https://mt.wikipedia.org/wiki/S.S._Lazio">S.S. Lazio</ref> fit-trasferimenti ta' Jannar. Bonera kellu prestazzjonijiet ferm konvinċenti bħala difensur ċentrali u għalhekk kien wieħed mill-aħjar plejers għall-Milan.F'Settembru 2009, huwa ġġedded il-kuntratt tiegħu ma' <ref target="https://mt.wikipedia.org/wiki/A.C._Milan">Milan</ref> sa' April 2013.</p>
<figure><caption><ref target="https://mt.wikipedia.org/wiki/Mesut_Özil">Mesut Özil</ref> u Daniele Bonera waqt il-logħoba <ref target="https://mt.wikipedia.org/wiki/Real_Madrid_C.F.">Real Madrid</ref> kontra <ref target="https://mt.wikipedia.org/wiki/A.C._Milan">Milan</ref></caption></figure>
<p>Wara li kien imweġġa għal 10 xhur, Bonera għal ritorn tajjeb ħafna meta lagħab 45 minuta kontra <ref target="https://mt.wikipedia.org/wiki/Novara_Calcio">Novara</ref> fl-logħoba mill-<ref target="https://mt.wikipedia.org/wiki/Coppa_Italja">Coppa Italja</ref> fit-13 ta' Jannar 2010. Minħabba li  Milan kellhom lil <ref target="https://mt.wikipedia.org/wiki/Alessandro_Nesta">Alessandro Nesta</ref> u lil <ref target="https://mt.wikipedia.org/wiki/Thiago_Emiliano_da_Silva">Thiago Silva</ref> jilgħabu bħala difensuri ċentrali, Bonera rega' beda jilgħab bħala difensur fuq in-naħa tal-lemin. Bonera din id-darba kellu prestazzjonijiet tajbin anki fuq in-naħa tal-lemin. Huwa kien sar jilgħab titolari sakemm <ref target="https://mt.wikipedia.org/wiki/Gianluca_Zambrotta">Gianluca Zambrotta</ref>, <ref target="https://mt.wikipedia.org/wiki/Luca_Antonini">Luca Antonini</ref> u <ref target="https://mt.wikipedia.org/wiki/Massimo_Oddo">Massimo Oddo</ref> irritornaw  mill-'ijuries' taħhom, biex ftit wara rega tilef postu minn mat-titolari. Meta aktar tard <ref target="https://mt.wikipedia.org/wiki/Alessandro_Nesta">Alessandro Nesta</ref> rega' safa l-kowċ <ref target="https://mt.wikipedia.org/wiki/Leonardo_Araújo">Leonardo</ref> għażel lil Bonera biex joħodlu postu.</p>
<p>Fit-23 ta' Mejju 2013, kien hemm spekulazzjonijiet li seta jmur jilgħab ma' Juventus, pero' Bonera rega ġġedded il-kuntratt tiegħu ma' Milan sat-30 ta'Ġunju 2015.</p>
Karriera Nazzjonali
<p>Bonera kellu preżenzi mat-tim Taljan ta' taħt il-21 sena fil-Kampjonati Ewropej ta' taħt il-21 sena fis-sena 2002 u fis-sena 2004. Huwa lagħab ukoll fit-<ref target="https://mt.wikipedia.org/wiki/Toulon_Tournament">Toulon Tournament</ref> fis-sena 2000. Bonera lagħab 34 logħoba fil-livell U-21.</p>
<p>Huwa lagħab 16 il-darba mat-Tim Nazzjonali Taljan. Id-debbutt tiegħu kien fil-5 ta' Settembru 2001 meta' kellu 20 sena fil-logħoba kontra l-Marokk.</p>
<p>Fl-2006 kien magħzul min <ref target="https://mt.wikipedia.org/wiki/Marcello_Lippi">Marcello Lippi</ref> fil-lista proviżorja ta' qabel it-Tazza tad-Dina 2006 bħala wieħed mill-erbgha riservi. Huwa kien eskluż mill-lista ta' l-aħħar 23 plejer.</p>
<p>Wara li kien ingħaqad ma' Milan, mis-sena 2006, huwa dejjem kien parti mill-grupp tat-Tim Nazzjonai taħt il-kowcis Donadoni u Lippi, imma mhux dejjem kien jiġi magħzul għal logħob minħabba problemi fisiċi.</p>
</text></body></html>