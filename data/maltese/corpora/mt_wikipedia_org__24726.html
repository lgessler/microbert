<html><body><text id="wikipedia_mt_wikipedia_org__24726.html" ns="0" revid="255610" sourceurl="https://mt.wikipedia.org/wiki/The_Emperor_Waltz" title="The Emperor Waltz" type="wikipedia">The Emperor Waltz<figure><caption><hi rend="italic">The Emperor Waltz</hi></caption></figure>
<p><hi rend="italic"><hi rend="bold">The Emperor Waltz</hi></hi> huwa film mużikali Amerikan maħdum fl-1948, bl-atturi <ref target="https://mt.wikipedia.org/wiki/Bing_Crosby">Bing Crosby</ref> u <ref target="https://mt.wikipedia.org/wiki/Joan_Fontaine">Joan Fontaine</ref> <ref target="https://mt.wikipedia.org/wiki/Il-Paġna_prinċipali#cite_note-1">[1]</ref> taħt id-direzzjoni ta' <ref target="https://mt.wikipedia.org/wiki/Billy_Wilder">Billy Wilder</ref>. Fuq kitba ta' Wilder u <ref target="https://mt.wikipedia.org/wiki/Charles_Brackett">Charles Brackett</ref>, il-film huwa dwar bejjiegħ Amerikan tal-gramafowns fl-Awstrija.  Fil-bidu tas-seklu għoxrin, dan il-bejjiegħ Amerikan beda jipprova jikkonvinċi lill-Imperatur Franz Joseph biex jixtri gramafown, bit-tama li dan il-prodott isir popolari mal-Poplu Awstrijak. <hi rend="italic">The Emperor Waltz</hi> huwa ispirat minn inċident reali li kien jinvolvi lil Franz Joseph I tal-Awstrija. Iffilmjat fuq il-post fil-<ref target="https://mt.wikipedia.org/wiki/Park_Nazzjonali_ta_'_Jasper">Park Nazzjonali ta ' Jasper</ref> fil-Kanada,  il-film  deher f'Londra, Los Angeles, u New York fir-rebbieg ħa ta' 1948. Fl-Istati Uniti deher l-ewwel darba fit-2 ta' Lulju 1948. Fl-1949 il-film kien innominat għal Academy Award fl-aħjar disinn ta' Kostum u l-aħjar mużika, kif ukoll kien innominat minn Writers Guild of America Award għall-aqwa kitba tal-aqwa film mużikali Amerikan.</p>
<p>Fil-bidu tas-seklu għoxrin, il-bejjiegħ vjaġġatur Virgil Smith ( <ref target="https://mt.wikipedia.org/wiki/Bing_Crosby">Bing Crosby</ref> ) jibda jagħmel bosta vjaġġi lejn Vjenna, fl-Awstrija bit-tama li jbiegħ <ref target="https://mt.wikipedia.org/wiki/Fonografu">gramofon</ref> lill-Imperatur Franz Joseph. Kien qed jittama li x-xiri ta' din l-invenzjoni Amerikana riċenti jista 'jixpruna l-popolarità tiegħu mal-poplu Awstrijak. Fl-istess ħin, il-Kontessa Johanna Augusta Franziska von Stoltzenberg-Stolzenberg ( <ref target="https://mt.wikipedia.org/wiki/Joan_Fontaine">Joan Fontaine</ref> ) u missierha, il-Baruni Holenia, ikunu qed jiċċelebraw il-fatt li l- <ref target="https://mt.wikipedia.org/wiki/Poodle">poodle</ref> iswed tagħhom Scheherezade intgħażel biex jitgħammar mal-poodle tal-Imperatur. Hekk kif jitilqu mill-palazz, jiltaqgħu ma' Virgil u Buttons, il- <ref target="https://mt.wikipedia.org/wiki/Fox_terrier">fox terrier</ref> abjad.  Din il-laqgħa bla mistennija bekn il-klieb twassal għal diskussjoni dwar id-distinzjonijiet tal-klassi. </p>
<p>Scheerezade tesperjenza breakdown mentali u tibda tiġi kkurata mill-veterinarju Dott. Zwieback, li jipprattika l-psikoloġija ta’ Freud. Huwa jagħti parir lil Johanna biex tisforza l-kelba tagħha biex taffaċċja lil Buttons sabiex tegħleb il-biża’ tagħha. Meta l-klieb jerġgħu jingħaqdu, jibdew jesperjenzaw xrar romantiku mhux biss il-klieb, iżda wkoll is-sidien tagħhom. Dawn jibdew iqattgħu ħafna ħin flimkien.</p>
<p>Dan il-fatt eventwalment jikkonvinċi lil Johanna li l-imħabba  vera tista’ tegħleb id-differenzi soċjali tagħhom. Virgil jitlob l-imperatur biex ikun jista' jiżżewweġ lil Johanna. Din hija xena kruċjali fil-film u togħlli l-livell tal-film. L-imperatur ikun kordjali ma' Virgil, u jittrattah b’rispett u anke bi ftit ta’ ammirazzjoni. Iżda huwa ċert li Johanna qatt ma tgħix kuntenta f’Newark, f’New Jersey. “M’aħniex aħjar minnek,” jispjega l-imperatur lil Virgil. “ Anzi naħseb li forsi int aħjar minna. Iżda aħna qisna l-bebbux: Jekk toħroġna mill-qoxra majjestuza tagħna, aħna mmutu.”</p>
<p>Fl-aħħar, l-imperatur jgħid lil Virgil kif hu kien xhud ta' bosta relazzjonjiet simili li sfaxxaw, u jagħmillu offeta. L-Imperatur kien lest li japprova u jixtri l-gramafown basta ma jibqax interessat f'Johanna. Virgil jirrifjuta, jieħu fastidju. L-imperatur jistaqsih jekk hux tassew kien lest għal Johanna. Din il-mistoqsija tħawwad xi ftit lil Virgil u jibda jaħsibha darbtejn għax ma xtaqx jirriskja li jirvinalha hajjitha. Għalhekk jiddeċiedi li jigdbilha u jistqarr li hu kien użaha biss biex jikseb aċċess għall-imperatur biex ikun jista' jbigħ il-prodotti tiegħu. B'hekk hu jidher viljakk u bla qalb.</p>
<p>Bosta xhur wara, meta Scheherezade twelled boton ta ‘ġriewi bojod imnaqqxa bl-iswed, saret ovvja li dawn kienu wild Buttons u mhux, kif kulħadd maħsub, tal-poodle tal-Imperatur. Il-Baruni Holenia, mimli biż,  jgħid lill-​ Imperatur li twieldu mejta ,u bil - moħbi jordna biex jeħduhom u jgħerrquhom. Madankollu, Virgil, li kien irnexxielu  jidħol bis-serqa fil-palazz biex jara Johanna għall- aħħar darba u, qabel ma jitlaq għall-Amerika, jistabillixxi l-verita', salva l-ġriewi u jikkonfronta l-Imperatur, li kien jaħseb li ien hu li ordna l-għarqa. L-​ Imperatur jitlob spjegazzjoni mingħand Holenia, iwiddbu serjament, u jitlob lil Virgil biex jagħtih lura il- ġriewi.
Iżda Virgil, li għadu rrabjat, jkompli jissara u jargumenta mal-Imperatur, dwar id-differenza bejn klassi u oħra. Virgil jqis li d-differenz bejn klassi u oħra kienet r-raġuni li Holenia ppruva jgħerreq l -ġriewi. Huwa tant kien rrabjat li nesa  li Johanna kienet bilwieqfa tisma. Virgil jgħidl lill-Imperatur li hu qatt ma messu qabel li jsalva lil Johanna mill-ħajja ta ‘Commoner.Johanna tirrealizza dak li għamel Virgil u taħfirlu. Hi tgħid lill-Imperatur li aħjar tieħu ċans wieħed f'miljun ta ‘ħajja kuntenta ma' Virgil, milli ebda ċans ma' xi ħadd li ma tħobbx. L-​ Imperatur jaqbel u jħalli lil Virgil u Johanna jiżżewġu. </p>
Jieħdu sehem
<list type="unordered"><item><ref target="https://mt.wikipedia.org/wiki/Bing_Crosby">Bing Crosby</ref> bħala Virgil Smith</item>
<item><ref target="https://mt.wikipedia.org/wiki/Joan_Fontaine">Joan Fontaine</ref> bħala l-Kontessa Johanna Augusta Franziska</item>
<item><ref target="https://mt.wikipedia.org/wiki/Roland_Culver">Roland Culver</ref> bħala l-Baruni Holenia</item>
<item><ref target="https://mt.wikipedia.org/wiki/Lucile_Watson">Lucile Watson</ref> bħala  l-Prinċipessa Bitotska</item>
<item><ref target="https://mt.wikipedia.org/wiki/Richard_Haydn">Richard Haydn</ref> bħala <ref target="https://mt.wikipedia.org/wiki/Franz_Joseph_I_tal-_Austria">Imperatur Franz Joseph</ref></item>
<item><ref target="https://mt.wikipedia.org/wiki/Sig_Ruman">Sig Ruman</ref> bħala Dott. <ref target="https://mt.wikipedia.org/wiki/Zwieback">Zwieback</ref></item>
<item>Harold Vermilyea bħala Chamberlain</item>
<item><ref target="https://mt.wikipedia.org/wiki/Julia_Dean_(actress,_born_1878)">Julia Dean</ref> bħala Arċidukessa Stephanie</item>
<item>Bert Prival bħala Xufier</item>
<item>Alma Macrorie bħala s-Sis tad-dverna</item>
<item>Roberta Jonay bħala Kamriera</item>
<item>John Goldsworthy bħala Obersthofmeister<ref target="https://mt.wikipedia.org/wiki/Il-Paġna_prinċipali#cite_note-imdbcast-2">[2]</ref></item>
<item><ref target="https://mt.wikipedia.org/wiki/Cyril_Delevanti">Cyril Delevanti</ref> bħala Diplomatiku (jidher fil-film bla ma' jissemma fil-credits)</item>
<item><ref target="https://mt.wikipedia.org/wiki/Frank_Mayo_(actor)">Frank Mayo</ref> bħala Politiku (jidher fil-film bla ma' jissemma fil-credits)</item></list>
</text></body></html>