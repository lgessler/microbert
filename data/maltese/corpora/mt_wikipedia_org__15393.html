<html><body><text id="wikipedia_mt_wikipedia_org__15393.html" ns="0" revid="270988" sourceurl="https://mt.wikipedia.org/wiki/Tranquillo_Barnetta" title="Tranquillo Barnetta" type="wikipedia">Tranquillo Barnetta
<p><hi rend="bold">Tranquillo Barnetta</hi> (<ref target="https://mt.wikipedia.org/wiki/St._Gallen">St. Gallen</ref>, <ref target="https://mt.wikipedia.org/wiki/22_ta'_Mejju">22 ta' Mejju</ref> <ref target="https://mt.wikipedia.org/wiki/1985">1985</ref>) huwa eks-plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Żvizzera">Żvizzeru</ref> li kien jilgħab bħala <ref target="https://mt.wikipedia.org/wiki/Midfilder">midfilder</ref>.</p>
<p>Minkejja li għandu oriġini Taljani (il-ġenituri tiegħu ġejjin mill-<ref target="https://mt.wikipedia.org/wiki/Provinċja_ta'_Bergamo">provinċja ta' Bergamo</ref>), minn dejjem kien joqgħod l-Iżvizzera.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
Karriera
Klabb
<p>Barnetta beda l-karriera tiegħu mal-klabb lokali ta' <ref target="https://mt.wikipedia.org/wiki/FC_St._Gallen">St. Gallen</ref>, u nxtara f'Jannar tal-2004 mill-klabb Ġermaniż ta' <ref target="https://mt.wikipedia.org/wiki/Bayer_04_Leverkusen">Bayer Leverkusen</ref>. Fl-ewwel staġun fil-Ġermanja, ġie msellef lil <ref target="https://mt.wikipedia.org/wiki/Hannover_96">Hannover 96</ref>, u rritorna lura f'Marzu tal-2005. Il-perjodu ma' dan il-klabb kien wieħed sfortunat hekk kif sofra minn problemi fil-ligamenti waqt logħba internazzjonali kontra l-<ref target="https://mt.wikipedia.org/wiki/Tim_nazzjonali_tal-futbol_tal-Iżrael">Iżrael</ref>, li ħallietu sitt xhur barra mill-azzjoni.</p>
<p>Wara prestazzjonijiet konviċenti matul it-<ref target="https://mt.wikipedia.org/wiki/Tazza_tad-Dinja_tal-Futbol_2006">Tazza tad-Dinja</ref> li saret il-<ref target="https://mt.wikipedia.org/wiki/Ġermanja">Ġermanja</ref>, Barnetta sar regulari fl-iskwadra ta' Bayer. Matul is-sajf 2009 kien hemm xniegħat li seta' jitlaq jitlaq minn ma' Bayer speċjalment bil-wasla ta' <ref target="https://mt.wikipedia.org/wiki/Toni_Kroos">Toni Kroos</ref> taħt self. Madanakollu, matul l-<ref target="https://mt.wikipedia.org/wiki/Fußball-Bundesliga_2009–10">istaġun 2009–10</ref> reġa' kiseb il-forma tiegħu u kkontribwixxu mhux ftit għal perjodu imbatibbli tat-tim fl-ewwel nofs tal-istaġun.</p>
Internazzjonali
<p>Barnetta ġie msejjaħ fost l-iskwadra għall-<ref target="https://mt.wikipedia.org/wiki/Kampjonati_Ewropej_tal-Futbol_2004">Kampjonati Ewropej 2004</ref> imma ma lagħab l-ebda logħba. Matul it-<ref target="https://mt.wikipedia.org/wiki/Tazza_tad-Dinja_tal-Futbol_2006">Tazza tad-Dinja 2006</ref>, hu skorja t-tieni gowl tal-Iżvizzera fil-konfront mirbuħ kontra t-<ref target="https://mt.wikipedia.org/wiki/Tim_nazzjonali_tal-futbol_tat-Togo">Togo</ref>, però falla penalty waqt l-<ref target="https://mt.wikipedia.org/wiki/Għoti_tal-penalties">għoti tal-penalties</ref> kontra l-<ref target="https://mt.wikipedia.org/wiki/Tim_nazzjonali_tal-futbol_tal-Ukrajna">Ukrajna</ref> li spiċċaw 3–0 favur dawn tal-aħħar u suċċessivament fisser eliminazzjoni għat-tim Żvizzeru. Hu kien parteċipi fil-<ref target="https://mt.wikipedia.org/wiki/Kwalifikazzjoni_għat-Tazza_tad-Dinja_tal-Futbol_2010_(UEFA)">fażi ta' kwalifikazzjoni</ref> għat-<ref target="https://mt.wikipedia.org/wiki/Tazza_tad-Dinja_tal-Futbol_2010">Tazza tad-Dinja 2010</ref>, fejn pajjiżu għaddew għall-fażi finali bħala l-ewwel mill-grupp.</p>


Ħoloq esterni

<list type="unordered"><item>Il-mudell {{<ref target="https://mt.wikipedia.org/wiki/Mudell:Fussballdaten">Fussballdaten</ref>}} għandu nieqes l-identifikatur u l-entità ma teżistix fuq Wikidata</item>
<item>(DE)  <ref target="http://www.leverkusen.com/whoiswho/whoiswho.php4?view=Barnetta">Leverkusen who's who</ref></item></list>
</text></body></html>