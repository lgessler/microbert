<html><body><text id="wikipedia_mt_wikipedia_org__26855.html" ns="0" revid="267706" sourceurl="https://mt.wikipedia.org/wiki/Lista_ta%E2%80%99_binjiet_ta%E2%80%99_Gaud%C3%AD" title="Lista ta’ binjiet ta’ Gaudí" type="wikipedia">Lista ta’ binjiet ta’ Gaudí<figure><caption>Il-Faċċata tan-Natività tas-Sagrada Familia</caption></figure>
<p><hi rend="bold"><ref target="https://mt.wikipedia.org/wiki/Antoni_Gaudí">Antoni Gaudí</ref></hi> kien <ref target="https://mt.wikipedia.org/wiki/Arkitett">arkitett</ref> mill-<ref target="https://mt.wikipedia.org/wiki/Katalonja">Katalonja</ref>, <ref target="https://mt.wikipedia.org/wiki/Spanja">Spanja</ref>, li kien parti mill-moviment tal-Moderniżmu (magħruf iktar bħala <hi rend="italic">Art Nouveau</hi>). Huwa kien famuż għall-istil uniku tiegħu u għad-disinni tassew individwalistiċi.</p>
<p>Bħala student tal-arkitettura fl-Escola Tècnica Superior d'Arquitectura f’<ref target="https://mt.wikipedia.org/wiki/Barċellona">Barċellona</ref> mill-1873 sal-1877, Gaudí kiseb marki medjokri biss, iżda mar tajjeb fit-“tpinġijiet u fil-proġetti ta’ prova” tiegħu.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Wara ħames snin ta’ xogħol u tagħlim, Gaudí kkwalifika bħala arkitett fl-1878.</p>
<p>Meta <ref target="https://mt.wikipedia.org/wiki/Elies_Rogent">Elies Rogent</ref> iffirma l-lawrija ta’ Gaudí huwa ddikjara “Qui sap si hem donat el diploma a un boig o a un geni. El temps ens ho dirà” (“Min jaf jekk tajniex din id-diploma lil miġnun jew lil ġenju. Iż-żmien jagħtina parir.”).</p>
<p>Gaudí mill-ewwel beda jfassal il-pjanti u d-disinni. Huwa baqa’ affiljat mal-iskola għal ħajtu kollha.</p>
Binjiet li nbnew tul il-ħajja ta’ Gaudí
<p>Id-dati jirreferu għall-perjodu meta Gaudí kien involut fil-fażi tal-kostruzzjoni tal-binja.</p>

Disinni tal-binjiet
<p>Dawn huma d-disinni ta’ binjiet li ma tlestewx, mill-inqas mhux għalkollox, matul il-ħajja tal-arkitett. Id-dati jirreferu għall-perjodu meta Gaudí kien involut fid-disinn.</p>

Sit ta’ Wirt Dinji tal-UNESCO
<p>

Seba’ binjiet, jew partijiet minnhom, ġew inklużi fil-lista tas-<ref target="https://mt.wikipedia.org/wiki/Sit_ta’_Wirt_Dinji">Siti ta’ Wirt Dinji</ref> tal-<ref target="https://mt.wikipedia.org/wiki/UNESCO">UNESCO</ref> fl-2005 bit-titlu x-<hi rend="italic">Xogħlijiet ta’ Antoni Gaudí</hi><ref target="https://mt.wikipedia.org/wiki/Il-Paġna_prinċipali#cite_note-:0-2">[2]</ref>. </p>
<p>Il-valur universali straordinarju tas-sit ġie rrikonoxxut abbażi ta’ tliet kriterji tal-għażla tal-UNESCO: <hi rend="bold">il-kriterju (i)</hi> “Rappreżentazzjoni ta’ kapulavur frott il-kreattività tal-bniedem”; <hi rend="bold">il-kriterju (ii)</hi> “Wirja ta’ skambju importanti ta’ valuri umani, tul perjodu ta’ żmien jew fi ħdan żona kulturali fid-dinja, dwar l-iżviluppi fl-arkitettura jew it-teknoloġija, l-arti monumentali, l-ippjanar tal-bliet jew id-disinn tal-pajsaġġ”; u <hi rend="bold">l-kriterju (iv)</hi> “Eżempju straordinarju ta’ tip ta’ bini, ta’ grupp ta’ siti jew ta’ pajsaġġ arkitettoniku jew teknoloġiku li joħroġ fid-dieher stadju/i sinifikanti fl-istorja tal-bniedem”.<ref target="https://mt.wikipedia.org/wiki/Il-Paġna_prinċipali#cite_note-:0-2">[2]</ref></p>
<p>Kollha kemm huma jinsabu fil-Provinċja ta’ Barċellona:</p>
<list type="ordered"><item>Parque Güell</item>
<item>Palacio Güell</item>
<item>Casa Mila</item>
<item>Casa Vicens</item>
<item>Faċċata tan-Natività u l-Kripta tas-Sagrada Familia
*Partijiet oħra tas-Sagrada Familia, inkluż l-Iskejjel tas-Sagrada Família, huma inklużi fiż-żona ta’ lqugħ tal-ħames parti tas-Sit ta’ Wirt Dinji tal-UNESCO</item>
<item>Casa Batlló</item>
<item>Kripta fil-Colònia Güell
Iż-żona ta’ lqugħ tinkludi parti mill-Colònia Güell u t-Torre Salvana.<ref target="https://mt.wikipedia.org/wiki/Il-Paġna_prinċipali#cite_note-:0-2">[2]</ref></item></list>
</text></body></html>