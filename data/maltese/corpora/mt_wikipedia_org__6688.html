<html><body><text id="wikipedia_mt_wikipedia_org__6688.html" ns="0" revid="215072" sourceurl="https://mt.wikipedia.org/wiki/Congratulations_(Eurovision)" title="Congratulations (Eurovision)" type="wikipedia">Congratulations (Eurovision)
<p><hi rend="bold">Congratulations: 50 Sena ta' Eurovision</hi> kien programm televiżiv organizzat mill-<ref target="https://mt.wikipedia.org/wiki/European_Broadcasting_Union">EBU</ref>, li sar fit-22 ta' Ottubru 2005, biex jikkomemora l-50 sena mill-bidu tal-<ref target="https://mt.wikipedia.org/wiki/Festival_tal-Eurovision">Festival tal-Eurovision</ref>. Din l-edizzjoni speċjali kienet ippreżentata minn <ref target="https://mt.wikipedia.org/wiki/Katrina_Leskanich">Katrina Leskanich</ref> (mill-grupp <ref target="https://mt.wikipedia.org/wiki/Katrina_and_the_the_Waves">Katrina and the the Waves</ref>, rebbieħ tal-<ref target="https://mt.wikipedia.org/wiki/Festival_tal-Eurovision_1997">edizzjoni ta' l-1997</ref>) u minn <ref target="https://mt.wikipedia.org/wiki/Renārs_Kaupers">Renārs Kaupers</ref> (mill-grupp <ref target="https://mt.wikipedia.org/wiki/Brainstorm_(grupp_Latvjan)">Brainstorm</ref>, it-tielet fl-<ref target="https://mt.wikipedia.org/wiki/Festival_tal-Eurovision_2000">edizzjoni tas-sena 2000</ref>. Il-kanzunetta rebbieħa tal-<hi rend="italic">Congratulations</hi>, li kienet b'hekk ikkunsidrata bħala l-aqwa silta mużikali fl-istorja tal-Eurovision, kienet <hi rend="italic"><ref target="https://mt.wikipedia.org/wiki/Waterloo_(kanzunetta)">Waterloo</ref></hi> mill-grupp <ref target="https://mt.wikipedia.org/wiki/Żvezja">Żvediż</ref> tal-<ref target="https://mt.wikipedia.org/wiki/ABBA">ABBA</ref>, li rebaħ il-<ref target="https://mt.wikipedia.org/wiki/Festival_tal-Eurovision_1974">Festival tal-Eurovision 1974</ref>.</p>
<p>Fil-bidu l-edizzjoni kienet se ssir ġewwa <ref target="https://mt.wikipedia.org/wiki/Birmingham">Birmingham</ref> fejn il-<ref target="https://mt.wikipedia.org/wiki/BBC">BBC</ref> ipproponiet li tospita l-Congratulations, imma wara rtiraw l-proposta. Franza wkoll irtirat u b'hekk <ref target="https://mt.wikipedia.org/wiki/Danmarks_Radio">DR</ref> tad-<ref target="https://mt.wikipedia.org/wiki/Danimarka">Danimarka</ref> ntgħażel biex jospita l-avveniment. Kien hemm total ta' tletin stazzjon li xandru din l-edizzjoni.</p>
Parteċipanti
<p>Wieħed u tletin pajjiżi xandru dan l-avveniment u pparteċipaw fil-votazzjoni. Ir-<ref target="https://mt.wikipedia.org/wiki/Renju_Unit">Renju Unit</ref>, l-<ref target="https://mt.wikipedia.org/wiki/Italja">Italja</ref> u <ref target="https://mt.wikipedia.org/wiki/Franza">Franza</ref> għażlu li ma jxandruhx. Søren Therkelsen, l-editur tal-kummissjoni ta' dan l-avveniment, qal li ħassu "diżappuntat" fuq id-deċiżjoni tal-istazzjonijiet li ma jxandrux is-serata.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Din l-edizzjoni ġiet ukoll imxandra wara l-ħin fl-Albanija, l-Armenja u l-Awstralja minkejja li dawn il-pajjiżi ma vvutawx.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Il-pajjiżi parteċipanti kienu:<ref target="https://mt.wikipedia.org/wiki/Il-Paġna_prinċipali#cite_note-parteċipanti-3">[3]</ref></p>

Kontestanti
<p>Erbatax-il kanzunetta kkompetew fil-Congratulations. F'Mejju 2005 l-EBU għamlet sondaġġ fuq is-sit uffiċjali tagħha biex tiddeċiedi liema għaxar kanzunetti se jikkompetu fil-festival.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref> Il-votanti għażlu ż-żewġ kanzunetti favoriti minn kull wieħed mill-ħames deċennji: mill-1956 sal-1965, mill-1966 sal-1975, mill-1986 sal-1995 u mill-1996 sal-2005. Ir-raba' kanzunetti l-oħra jintgħażlu mill-Grupp ta' Referenza tal-EBU.<ref target="https://mt.wikipedia.org/wiki/Il-Paġna_prinċipali#cite_note-theage-5">[5]</ref>  Fis-16 ta' Ġunju 2005, l-erbatax-il kanzunetta ġew magħżula, minkejja li ebda indikazzjoni ma ngħataw fuq liema ntagħżlu mill-pubbliku fuq l-internet u dawk mill-Grupp ta' Referenza.<ref target="https://mt.wikipedia.org/wiki/Il-Paġna_prinċipali#cite_note-6">[6]</ref></p>




Ħoloq esterni
<list type="unordered"><item><ref target="http://news.bbc.co.uk/1/hi/entertainment/music/4366574.stm">L-aħbar tar-rebħa tal-grupp ABBA fuq BBC</ref></item></list>
</text></body></html>