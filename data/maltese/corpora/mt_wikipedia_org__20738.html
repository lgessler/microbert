<html><body><text id="wikipedia_mt_wikipedia_org__20738.html" ns="0" revid="269653" sourceurl="https://mt.wikipedia.org/wiki/J%C3%B4" title="Jô" type="wikipedia">Jô
<p><hi rend="bold">João Alves de Assis Silva</hi> (<ref target="https://mt.wikipedia.org/wiki/São_Paulo">São Paulo</ref>, <ref target="https://mt.wikipedia.org/wiki/20_ta'_Marzu">20 ta' Marzu</ref> <ref target="https://mt.wikipedia.org/wiki/1987">1987</ref>), komunement imsejjaħ bħala <hi rend="bold">Jô</hi>, huwa plejer tal-<ref target="https://mt.wikipedia.org/wiki/Futbol">futbol</ref> Brażiljan li jilgħab ma' <ref target="https://mt.wikipedia.org/wiki/Sport_Club_Corinthians_Paulista">Corinthians</ref> bħala <ref target="https://mt.wikipedia.org/wiki/Attakkant">attakkant</ref>.</p>
<p>Huwa qabel lagħab għal <ref target="https://mt.wikipedia.org/wiki/Sport_Club_Corinthians_Paulista">Corinthians</ref>, <ref target="https://mt.wikipedia.org/wiki/PFC_CSKA_Moscow">CSKA Moscow</ref>, <ref target="https://mt.wikipedia.org/wiki/Manchester_City_FC">Manchester City</ref>, <ref target="https://mt.wikipedia.org/wiki/Everton_FC">Everton</ref>, <ref target="https://mt.wikipedia.org/wiki/Galatasaray_SK">Galatasaray</ref>, <ref target="https://mt.wikipedia.org/wiki/Sport_Club_Internacional">Internacional</ref> u <ref target="https://mt.wikipedia.org/wiki/Clube_Atlético_Mineiro">Atlético Mineiro</ref>.</p>
Karriera
Corinthians
<p>Huwa twieled f'<ref target="https://mt.wikipedia.org/wiki/São_Paulo">São Paulo</ref>, Jô lagħab għall-ġenb Brażiljan <ref target="https://mt.wikipedia.org/wiki/Sport_Club_Corinthians_Paulista">Corinthians</ref> matul is-snin 2003–2005. Huwa għamel 54 apparenzi u skorja 23 gowls. Fl-2005 huwa ġie trasferit għall-klabb Russu <ref target="https://mt.wikipedia.org/wiki/PFC_CSKA_Moscow">CSKA Moscow</ref>.</p>
CSKA Moscow
<p>Jô skorja 14-il gowl fl-ewwel 18-il apparanza għal <ref target="https://mt.wikipedia.org/wiki/PFC_CSKA_Moscow">CSKA Moscow</ref>. Fil-<ref target="https://mt.wikipedia.org/wiki/UEFA_Champions_League">UEFA Champions League</ref>, Jô skorja żewġ gowls fil-logħbiet kontra <ref target="https://mt.wikipedia.org/wiki/FC_Internazionale_Milano">Inter Milan</ref>, darba ġo telfa drammatika 4–2 ġewwa <ref target="https://mt.wikipedia.org/wiki/San_Siro">San Siro</ref>. B'kollox Jô deher 77 logħba għal CSKA Moscow u skorja 44 gowl.</p>
Manchester City
<p>Fil-31 ta' Lulju 2008, <ref target="https://mt.wikipedia.org/wiki/Manchester_City_FC">Manchester City</ref> iffirmaw lil Jô għall-ammont mhux żvelat maħsub li jkun jiswa madwar £19-il miljun, it-trasferiment għamel rekord lill-klabb f'dak iż-żmien.<ref target="https://mt.wikipedia.org/wiki/Il-Paġna_prinċipali#cite_note-Man_City_complete_record_Jo_deal-1">[1]</ref> Huwa skorja gowl wieħed biss f'9 logħbiet li sar kontra <ref target="https://mt.wikipedia.org/wiki/Portsmouth_FC">Portsmouth</ref><ref target="https://mt.wikipedia.org/wiki/Il-Paġna_prinċipali#cite_note-2">[2]</ref> u wkoll skorja doppjeta fit-Tazza UEFA kontra <ref target="https://mt.wikipedia.org/wiki/AC_Omonia">Omonia Nicosia</ref>.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref> Jô sabha bi tqila biex jistabbilixxi ruħu fit-tim ta' City filwaqt li hu deher biss 6 logħbiet fil-bidu tal-istaġun <ref target="https://mt.wikipedia.org/wiki/Premier_League_2008–09">2008–09</ref>.</p>
<figure><caption>Jô ma' <ref target="https://mt.wikipedia.org/wiki/Everton_FC">Everton</ref> qabel logħba ta' ħbiberija kontra <ref target="https://mt.wikipedia.org/wiki/Bury_FC">Bury</ref> fl-10 ta' Lulju 2009.</caption></figure>
<p>Jô ssieħeb ma <ref target="https://mt.wikipedia.org/wiki/Everton_FC">Everton</ref> b'self fi Frar 2009, sal-aħħar tal-istaġun <ref target="https://mt.wikipedia.org/wiki/Premier_League_2008–09">2008–09</ref>.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref> Hu għamel id-debutt tiegħu ġewwa <ref target="https://mt.wikipedia.org/wiki/Goodison_Park">Goodison Park</ref> kontra <ref target="https://mt.wikipedia.org/wiki/Bolton_Wanderers_FC">Bolton Wanderers</ref> filwaqt li skorja doppjeta f'rebħa ta' 3–0.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref> Hu spiċċa l-istaġun b'ħames gowl minn tnax-il apparenza tal-kampjonat.</p>
<p>Huwa rritorna lejn Manchester City fl-aħħar tal-istaġun,<ref target="https://mt.wikipedia.org/wiki/Il-Paġna_prinċipali#cite_note-6">[6]</ref><ref target="https://mt.wikipedia.org/wiki/Il-Paġna_prinċipali#cite_note-7">[7]</ref> iżda reġa ssieħeb mill-ġdid ma' Everton b'self għall-istaġun <ref target="https://mt.wikipedia.org/wiki/Premier_League_2009–10">2009–10</ref>,<ref target="https://mt.wikipedia.org/wiki/Il-Paġna_prinċipali#cite_note-8">[8]</ref> bl-għażla ta' pass permanenti fit-tmiem ta' dak il-perjodu.<ref target="https://mt.wikipedia.org/wiki/Il-Paġna_prinċipali#cite_note-9">[9]</ref><ref target="https://mt.wikipedia.org/wiki/Il-Paġna_prinċipali#cite_note-10">[10]</ref> L-ewwel gowl kompetittiv tiegħu wasal kontra <ref target="https://mt.wikipedia.org/wiki/AEK_Athens_FC">AEK Athens</ref> f'<ref target="https://mt.wikipedia.org/wiki/2009–10_UEFA_Europa_League#Grupp_I">logħba tal-gruppi</ref> tal-<ref target="https://mt.wikipedia.org/wiki/Europa_League">Europa League</ref>, fejn Everton rebħu 4–0.<ref target="https://mt.wikipedia.org/wiki/Il-Paġna_prinċipali#cite_note-11">[11]</ref><ref target="https://mt.wikipedia.org/wiki/Il-Paġna_prinċipali#cite_note-12">[12]</ref> Wara li mar lura l-Brażil mingħajr permess matul il-perjodu tal-Milied, il-kowċ ta' Everton <ref target="https://mt.wikipedia.org/wiki/David_Moyes">David Moyes</ref> issospendih għall-ksur ta' kondotta.<ref target="https://mt.wikipedia.org/wiki/Il-Paġna_prinċipali#cite_note-13">[13]</ref></p>
<p>Wara l-ksur ta' kondotta ma' Everton, hu rritorna ma' Manchester City u kien imsellef ma' <ref target="https://mt.wikipedia.org/wiki/Galatasaray_SK">Galatasaray</ref> fl-istess ġurnata.<ref target="https://mt.wikipedia.org/wiki/Il-Paġna_prinċipali#cite_note-14">[14]</ref> Huwa skorja tlett gowls matul il-perjodu ta' self ma' Galatasaray.</p>
<p>Huwa reġa' irritorna ma' Manchester City wara li l-perjodu ta' self ma' Galatasaray kien skada. Jô skorja gowl fil-logħba ta' ritorn kontra <ref target="https://mt.wikipedia.org/wiki/Portland_Timbers_(USL)">Portland Timbers</ref> u kien ukoll suċċessiv fil-logħob ta' ħbiberija tal-pre-staġun kontra <ref target="https://mt.wikipedia.org/wiki/New_York_Red_Bulls">New York Red Bulls</ref>, <ref target="https://mt.wikipedia.org/wiki/Borussia_Dortmund">Borussia Dortmund</ref> u <ref target="https://mt.wikipedia.org/wiki/Valencia_CF">Valencia CF</ref> rispettivament. Imbagħad huwa reġa' skorja fl-Europa League f'rebħa kontra <ref target="https://mt.wikipedia.org/wiki/Red_Bull_Salzburg">Red Bull Salzburg</ref><ref target="https://mt.wikipedia.org/wiki/Il-Paġna_prinċipali#cite_note-15">[15]</ref> u fil-<ref target="https://mt.wikipedia.org/wiki/Football_League_Cup">League Cup</ref> fit-telfa ma' <ref target="https://mt.wikipedia.org/wiki/West_Bromwich_Albion">West Bromwich Albion</ref>,<ref target="https://mt.wikipedia.org/wiki/Il-Paġna_prinċipali#cite_note-16">[16]</ref> dawn kienu ir-raba' u l-ħames gowls tiegħu għall-klabb.</p>
Sport Club Internacional
<p>Fl-20 ta' Lulju 2011, wara l-perjodu diżappuntanti ma' <ref target="https://mt.wikipedia.org/wiki/Manchester_City">Manchester City</ref>, fejn skorja 6 gowls f'41 apparenzi, Jô ddeċieda li jirritorna lejn il-Brażil u ssieħeb ma' <ref target="https://mt.wikipedia.org/wiki/Sport_Club_Internacional">Sport Club Internacional</ref> biex jipprova jerġa jqajjem l-karriera tiegħu.</p>
Atlético Mineiro
<p>F'Mejju 2012, Jô ffirma ma' klabb ieħor Brażiljan <ref target="https://mt.wikipedia.org/wiki/Clube_Atlético_Mineiro">Atlético Mineiro</ref>, fejn hu ffurma sħubija tal-attakk ma' <ref target="https://mt.wikipedia.org/wiki/Ronaldinho">Ronaldinho</ref>. Hu rebaħ il-<ref target="https://mt.wikipedia.org/wiki/Campeonato_Mineiro">Campeonato Mineiro</ref> u għen lill-klabb jirbaħ l-ewwel titlu tal-<ref target="https://mt.wikipedia.org/wiki/Copa_Libertadores">Copa Libertadores</ref> fl-2013.<ref target="https://mt.wikipedia.org/wiki/Il-Paġna_prinċipali#cite_note-17">[17]</ref></p>
<p>Fl-4 ta' Novembru 2014, wara sensiela ta' atti ta' indixxiplina, Jô kien irrappurtat rilaxxat mill-uffiċjali tal-klabb.<ref target="https://mt.wikipedia.org/wiki/Il-Paġna_prinċipali#cite_note-18">[18]</ref> Fl-10 ta' Jannar 2015, kien mill-ġdid fl-iskwadra flimkien ma <ref target="https://mt.wikipedia.org/wiki/Emerson_Conceição">Emerson Conceição</ref> u <ref target="https://mt.wikipedia.org/wiki/André_Felipe_Ribeiro_de_Souza">André</ref>, li kienu wkoll ġew sospiżi mill-kowċ <ref target="https://mt.wikipedia.org/wiki/Levir_Culpi">Levir Culpi</ref>.<ref target="https://mt.wikipedia.org/wiki/Il-Paġna_prinċipali#cite_note-19">[19]</ref> Fit-3 ta' Mejju 2015, wara aktar minn sena mingħajr gowl wieħed, Jô qam bħala sostitut fil-finali tal-<ref target="https://mt.wikipedia.org/wiki/Campeonato_Mineiro">Campeonato Mineiro</ref> 2015 kontra <ref target="https://mt.wikipedia.org/wiki/Associação_Atlética_Caldense">Caldense</ref> u skorja l-gowl tar-rebħa tal-logħba minn pożizzjoni ta' <hi rend="italic">offside</hi>, biex b'hekk Atlético rebħu 2-1 u ġew inkurunati ċampjins tal-kompetizzjoni għat-43 darba.<ref target="https://mt.wikipedia.org/wiki/Il-Paġna_prinċipali#cite_note-20">[20]</ref></p>
Al Shabab
<p>F'Lulju 2015, Jô ffirma ftehim mal-klabb Emirat <ref target="https://mt.wikipedia.org/wiki/Al_Shabab_(Dubai)">Al Shabab</ref>.<ref target="https://mt.wikipedia.org/wiki/Il-Paġna_prinċipali#cite_note-21">[21]</ref></p>
Internazzjonali
<p>Jô rċieva l-ewwel għajta mat-<ref target="https://mt.wikipedia.org/wiki/Tim_nazzjonali_tal-futbol_tal-Brażil">Tim nazzjonali Brażiljan</ref> f'Mejju 2007 u kien fl-iskwadra biex jilagħab kontra l-<ref target="https://mt.wikipedia.org/wiki/Tim_nazzjonali_tal-futbol_tal-Ingilterra">Ingilterra</ref>, iżda ma lagħabx. F'Ġunju 2007, fl-eta' ta' 20, huwa għamel id-debutt internazzjonali tiegħu f'logħba ta' ħbiberija kontra t-<ref target="https://mt.wikipedia.org/wiki/Tim_nazzjonali_tal-futbol_tat-Turkija">Turkija</ref>.</p>
<p>Jô kien imsemmi fl-iskwadra Brażiljana għall-<ref target="https://mt.wikipedia.org/wiki/Logħob_Olimpiku_tas-sajf_2008">Logħob Olimpiku 2008</ref> f'Bejġing. Huwa skorja gowl f'rebħa ta' 3–0 kontra Singapor, f'logħba ta' ħbiberija pre-Olimpika. Wara li kiseb numru żgħir ta' dehriet aktar sostituti fil-Logħob Olimpiku, hu mar biex jiskorja żewġ gowls fil-logħba tat-tielet post fejn il-Brażil rebħu bl-iskor ta' 3–0 kontra l-Belġju.
Huwa ma ġiex inkluż fi kwalunkwe skwadri ulterjuri.</p>
<p>Fis-7 ta' Ġunju 2013, Jô kien imsejjaħ biex jissostitwixxa lil <ref target="https://mt.wikipedia.org/wiki/Leandro_Damião">Leandro Damião</ref> għat-<ref target="https://mt.wikipedia.org/wiki/Tazza_tal-Konfederazzjonijiet_2013">Tazza tal-Konfederazzjonijiet 2013</ref>, li ġie rtirat mill-iskwadra oriġinali minħabba xi korriment.<ref target="https://mt.wikipedia.org/wiki/Il-Paġna_prinċipali#cite_note-22">[22]</ref> Fil-logħba tal-ftuħ, hu skorja l-ewwel gowl internazzjonali tiegħu f'rebħa ta' 3–0 kontra l-Ġappun.
Huwa mbagħad skorja t-tieni gowl tiegħu għall-Brażil kontra l-Messiku fid-19 ta' Ġunju, 2013, erbat ijiem wara li skorja l-ewwel gowl tiegħu. Fis-7 ta' Settembru 2013, hu skorja t-tielet u r-raba' gowls tiegħu għall-Brażil f'logħba ta' ħbiberija kontra l-Awstralja.</p>
Gowls internazzjonali
<hi rend="italic">Punteġġi u r-riżultati tal-Brażil qedgħin fil-lista xellugija.</hi>

Statistika
<p><hi rend="italic">Aġġornata fit-3 ta' Frar 2015</hi></p>

Unuri
Corinthians
<list type="unordered"><item><ref target="https://mt.wikipedia.org/wiki/Campeonato_Brasileiro_Série_A">Campeonato Brasileiro Série A</ref>: <ref target="https://mt.wikipedia.org/wiki/Campeonato_Brasileiro_Série_A_2005">2005</ref></item></list>
CSKA Moscow
<list type="unordered"><item><ref target="https://mt.wikipedia.org/wiki/Premier_League_Russu">Premier League Russu</ref>: <ref target="https://mt.wikipedia.org/wiki/Premier_League_Russu_2006">2006</ref></item>
<item><ref target="https://mt.wikipedia.org/wiki/Tazza_Russa">Tazza Russa</ref>: 2006, <ref target="https://mt.wikipedia.org/wiki/Tazza_Russa_2007-08">2008</ref></item>
<item><ref target="https://mt.wikipedia.org/wiki/Super_Cup_Russa">Super Cup Russa</ref>: <ref target="https://mt.wikipedia.org/wiki/Super_Cup_Russa_2006">2006</ref>, <ref target="https://mt.wikipedia.org/wiki/Super_Cup_Russa_2007">2007</ref></item></list>
Internacional
<list type="unordered"><item><ref target="https://mt.wikipedia.org/wiki/Recopa_Sudamericana">Recopa Sudamericana</ref>: <ref target="https://mt.wikipedia.org/wiki/Recopa_Sudamericana_2011">2011</ref></item>
<item><ref target="https://mt.wikipedia.org/wiki/Campeonato_Gaúcho">Campeonato Gaúcho</ref>: 2012</item></list>
Atlético Mineiro
<list type="unordered"><item><ref target="https://mt.wikipedia.org/wiki/Campeonato_Mineiro">Campeonato Mineiro</ref>: <ref target="https://mt.wikipedia.org/wiki/Campeonato_Mineiro_2013">2013</ref></item>
<item><ref target="https://mt.wikipedia.org/wiki/Copa_Libertadores">Copa Libertadores</ref>: <ref target="https://mt.wikipedia.org/wiki/Copa_Libertadores_2013">2013</ref></item>
<item><ref target="https://mt.wikipedia.org/wiki/Recopa_Sudamericana">Recopa Sudamericana</ref>: <ref target="https://mt.wikipedia.org/wiki/Recopa_Sudamericana_2014">2014</ref></item>
<item><ref target="https://mt.wikipedia.org/wiki/Copa_do_Brasil">Copa do Brasil</ref>: <ref target="https://mt.wikipedia.org/wiki/Copa_do_Brasil_2014">2014</ref></item></list>
Brażil
<list type="unordered"><item><ref target="https://mt.wikipedia.org/wiki/Logħob_Olimpiku_tas-sajf">Medalja tal-Bronż Olimpika</ref>: <ref target="https://mt.wikipedia.org/wiki/Logħob_Olimpiku_tas-sajf_2008">2008</ref></item>
<item><ref target="https://mt.wikipedia.org/wiki/Tazza_tal-Konfederazzjonijiet">Tazza tal-Konfederazzjonijiet</ref>: <ref target="https://mt.wikipedia.org/wiki/Tazza_tal-Konfederazzjonijiet_2013">2013</ref></item></list>


Ħoloq esterni

<list type="unordered"><item>Il-mudell {{<ref target="https://mt.wikipedia.org/wiki/Mudell:Soccerbase">Soccerbase</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>