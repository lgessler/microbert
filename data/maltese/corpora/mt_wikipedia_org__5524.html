<html><body><text id="wikipedia_mt_wikipedia_org__5524.html" ns="0" revid="231676" sourceurl="https://mt.wikipedia.org/wiki/Opossum_nanu_mistur_ta%27_Rio_Grande_do_Sul" title="Opossum nanu mistur ta' Rio Grande do Sul" type="wikipedia">Opossum nanu mistur ta' Rio Grande do Sul
<p>L-<hi rend="bold">Opossum nanu mistur ta' Rio Grande do Sul</hi> jew <hi rend="bold">Opossum grazzjuż ta' Rio Grande do Sul</hi>, magħruf xjentifikament bħala <hi rend="italic">Cryptonanus guahybae</hi>, huwa <ref target="https://mt.wikipedia.org/wiki/Mammiferu">mammiferu</ref> marsupjal, tat-<ref target="https://mt.wikipedia.org/wiki/Tribù_(bijoloġija)">tribù</ref> <ref target="https://mt.wikipedia.org/wiki/Thylamyini">Thylamyini</ref>, fil-<ref target="https://mt.wikipedia.org/wiki/Familja_(bijoloġija)">familja</ref> <ref target="https://mt.wikipedia.org/wiki/Didelphidae">Didelphidae</ref> (<ref target="https://mt.wikipedia.org/wiki/Didelfidu">didelfidu</ref>), fl-<ref target="https://mt.wikipedia.org/wiki/Ordni_(bijoloġija)">ordni</ref> <ref target="https://mt.wikipedia.org/wiki/Didelphimorphia">Didelphimorphia</ref> (<ref target="https://mt.wikipedia.org/wiki/Didelfimorfju">didelfimorfju</ref>) u huwa wieħed mill-<ref target="https://mt.wikipedia.org/wiki/Opossum_nanu_mistur">opossumi nani mistura</ref>, nattiv tal-kontinent tal-<ref target="https://mt.wikipedia.org/wiki/Amerika_t'Isfel">Amerika t'Isfel</ref>.</p>
<p>Dan l-opossum nanu mistur huwa marsupjal b'abitudni notturna (attiv bil-lejl) b'attività minima matul il-ġurnata. <hi rend="italic">Cryptonanus guahybae</hi> jgħix f'abitat varjat minn foresti subtropikali u tropikali umdi għal foresti b'siġar li jwaqgħu l-weraq u artijiet tal-ħaxix. Dan huwa mammiferu primarjament arborju (jgħix fis-siġar), għalkemm jinżel mal-art biex jiekol xi frott u jikaċċja.</p>
<p>Dan il-marsupjal għandu l-biċċa l-kbira tal-pil fil-ħamrani, b'taħt żaqqu b'pil ifjen fil-griż. Il-mara jkollha 15-il "mammae" (żejża), li jkunu ppożizzjonati 7, 1 u 7. </p>
Dieta
<p>L-Opossum nanu mistur ta' Rio Grande do Sul huwa marsupjal b'dieta <ref target="https://mt.wikipedia.org/wiki/Omnivoru">omnivora</ref>, u tikkonsisti minn frott, insetti u annimali vertebrati u invertebrati żagħar oħra.</p>
Distribuzjoni
<p><hi rend="italic">Cryptonanus guahybae</hi> huwa speċi b'distribuzzjoni żgħira ħafna (it-tieni l-iżgħar fost l-ispeċi fil-ġeneru <hi rend="italic">Cryptonanus</hi>) fil-kontinent tal-Amerika t'Isfel, fin-Nofsinhar tal-<ref target="https://mt.wikipedia.org/wiki/Brażil">Brażil</ref>, fl-istat ta' <ref target="https://mt.wikipedia.org/wiki/Rio_Grande_do_Sul">Rio Grande do Sul</ref> u b'hekk endemiku ta' dan l-istat u tal-Brażil.</p>
Klassifikazjoni
<list type="unordered"><item>Ordni <ref target="https://mt.wikipedia.org/wiki/Didelphimorphia">Didelphimorphia</ref>
<list type="unordered"><item>Superfamilja <ref target="https://mt.wikipedia.org/wiki/Didelphoidea">Didelphoidea</ref>
<list type="unordered"><item>Familja <ref target="https://mt.wikipedia.org/wiki/Didelphidae">Didelphidae</ref>
<list type="unordered"><item>Sottofamilja <ref target="https://mt.wikipedia.org/wiki/Didelphinae">Didelphinae</ref>
<list type="unordered"><item>Tribù <ref target="https://mt.wikipedia.org/wiki/Thylamyini">Thylamyini</ref>
<list type="unordered"><item>Ġeneru <hi rend="italic"><ref target="https://mt.wikipedia.org/wiki/Cryptonanus">Cryptonanus</ref></hi>
<list type="unordered"><item><hi rend="bold">Opossum nanu mistur ta' Rio Grande do Sul</hi>, <hi rend="italic">Cryptonanus guahybae</hi></item></list></item></list></item></list></item></list></item></list></item></list></item></list>
Sinonimi
<p>"Marmosa microtarsus guahybae", "Gracilinanus microtarsus guahybae" u "Gracilinanus guahybae" huma kollha sinonimi jew l-istess bħal u jirreferu għal <hi rend="italic">Cryptonanus guahybae</hi> ta' Tate, 1931.</p>
Referenzi
<list type="unordered"><item>Tate, G.H.H. 1931. Brief diagnoses of twenty-six apparently new forms of <hi rend="italic">Marmosa</hi> (Marsupialia) from South America. American Museum Novitates 493:1–14.</item>
<item>Voss, R.S., Lunde, D.P. &amp; Jansa, S.A. 2005. On the Contents of <hi rend="italic">Gracilinanus</hi> Gardner &amp; Creighton, 1989, with the Description of a Previously Unrecognized Clade of Small Didelphid Marsupials. American Museum Novitates 3482:1-34, 25 juli 2005. Tista tara il-<ref target="http://diglib1.amnh.org/novitates/i0003-0082-482-01-0001.pdf">fajl hawn</ref>.</item></list>
Ħoloq esterni
<list type="unordered"><item><ref target="http://www.webcitation.org/query?id=1256601206076925&amp;url=www.geocities.com/mammal_taxonomy/nederlands2.html">Tassonomija tal-Mammiferi</ref></item></list>
</text></body></html>