<html><body><text id="wikipedia_mt_wikipedia_org__4632.html" ns="0" revid="227442" sourceurl="https://mt.wikipedia.org/wiki/Fatt" title="Fatt" type="wikipedia">Fatt<p>Ġeneralment <hi rend="bold">fatt</hi> hu ġrajja, jew affermazzjoni dwar ġrajja li hi meqjusa vera. Id-diskussjoni dwar il-korrispondenza biunivoka bejn is-sett ta' affermazzjonijiet veri u s-sett ta' fatti għadha miftuħa. Pereżempju, affermazzjonijiet dwar il-verità ta' teoria jew ta' liġi xjentifika s-soltu jiġu trattati bħala korrispondenti ma' xi fatti. Kulltant joħorġu xi differenzi ta' opinjoni dwar <hi rend="italic">ħaġa jew fatt</hi>, u jeżistu metodi li jfittxu jnaqqsu kemm jista' jkun dawn id-differenzi. </p>
<list type="unordered"><item>Fil-<ref target="https://mt.wikipedia.org/wiki/Filosofija">filosofija</ref>, fatt jista' jkun kemm <ref target="https://mt.wikipedia.org/wiki/Propożizzjoni">propożizzjoni</ref> vera u kemm xi ħaġa  li <hi rend="italic">trendi</hi> vera ċerta propożizzjoni.</item></list>
<list type="unordered"><item>Fl-ambitu xjentifiku, fatt hu informazzjoni miksuba permezz ta' <ref target="https://mt.wikipedia.org/wiki/Esperiment_xjentifiku">esperiment xjentifiku</ref>. Fatt hu osservazzjoni imparzjali. F'dan is-sens, fatt hu riżultat magħmul imparzjali (fl-ikbar miżura possibbli) permezz ta' osservazzjoni minn iżjed minn xjenzjat wieħed. Mela nistgħu nikkonkludu li, fl-ambitu xjentifiku, fatt hu r-riżultat ta' osservazzjoni li hi tant aċċettata li hu diffiċli li wieħed jieħu bis-serjetà ipoteżijiet interpretattivi diversi. Fatt jista' jintuża bħala prova favur (jew kontra) ċerta viżjoni tal-univers (dejjem niftakru li l-fatt ma <hi rend="italic">jippruvax</hi> il-korrettezza tal-mudell: hekk jew hekk osservazzjoni waħda ma tipprova xejn). Hemm it-tendenza li nagħtu valur akbar il-fatti li jiffavorixxu il-pożizzjonijiet preferiti tagħna u nagħtu valur anqas (jew anki ninjoraw) l-importanza tal-fatti li jkunu kuntrarji.</item>
<item>Fl-ambitu tal-<ref target="https://mt.wikipedia.org/wiki/Liġi">liġi</ref> bit-terminu <hi rend="bold"><ref target="https://mt.wikipedia.org/wiki/Fatt_ġuridiku">fatt ġuridiku</ref></hi> nfissru stat jew ġrajja kostituttiva tal-<ref target="https://mt.wikipedia.org/wiki/Fattispeċi">fattispeċi</ref> ta' liġi (Il-parti tal-liġi li fiha hemm deskritti l-kondizzjonijiet li jridu jseħħu biex il-liġi tkun applikabbli). Jekk fatt hu previst fil-fattispeċi ta' liġi, ngħidu li dan hu kkwakifikat bħala <hi rend="bold">ġuridikament rilevanti</hi> mill-<hi rend="italic">ordinament ġuridiku</hi> (il-ġabra ta' liġijiet). Hemm varjetà kbira ta' fatti ġuridiċi, li deskrizzjoni unitarja jagħmluha diffiċli. M'hemmx dubju li ma jeżistux effetti ġuridiċi li mhumiex marbutin ma' fatt.  l-fatti ġuridiċi nistgħu naqsmuhom fi:
<list type="unordered"><item><hi rend="bold">naturali</hi>: li ma jiddependux mill-volontà tal-bniedem;</item>
<item><hi rend="bold">umani</hi> (jew <hi rend="bold">atti ġuridiċi</hi>): jekk jiddependu mill-volontà tal-bniedem.</item></list></item></list>
</text></body></html>