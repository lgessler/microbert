<html><body><text id="wikipedia_mt_wikipedia_org__18585.html" ns="0" revid="271157" sourceurl="https://mt.wikipedia.org/wiki/Demba_Tour%C3%A9" title="Demba Touré" type="wikipedia">Demba Touré
<p><hi rend="bold">Demba Armand Touré</hi> (<ref target="https://mt.wikipedia.org/wiki/Dakar">Dakar</ref>, <ref target="https://mt.wikipedia.org/wiki/31_ta'_Diċembru">31 ta' Diċembru</ref> <ref target="https://mt.wikipedia.org/wiki/1984">1984</ref>) huwa eks-plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Senegal">Senegaliż</ref> li kien jilgħab bħala <ref target="https://mt.wikipedia.org/wiki/Attakkant">attakkant</ref>.</p>
Karriera
<p>Touré lagħab għall-<ref target="https://mt.wikipedia.org/wiki/Olympique_Lyonnais">Olympique Lyon</ref> għall-istaġuni 2002 u 2003, u mbagħad ġie misluf lill-<ref target="https://mt.wikipedia.org/wiki/Grasshopper_Club_Zürich">Grasshoppers</ref> għall-2004 u l-2005. Demba ffirma kuntratt ta' 3 snin u nofs ma' <ref target="https://mt.wikipedia.org/wiki/FC_Astra_Giurgiu">Astra Giurgiu</ref> f'Novembru 2011. Iżda huwa telaqhom f'Diċembru 2011 minħabba tilwima finanzjarja mal-klabb. Demba Toure iffirma ma' <ref target="https://mt.wikipedia.org/wiki/Al-Oruba_SC">Al-Oruba Dubai</ref> f'Jannar tal-2012 għal sitt xhur. Fis-27 ta' Diċembru 2012, Demba Toure iffirma ma' <ref target="https://mt.wikipedia.org/wiki/Valletta_FC">Valletta</ref> s'issa huwa lagħab sitt logħbiet u skorja 6 gowls. Fl-4 ta' Lulju 2013 huwa ffirma kuntratt ta' sentejn maċ-ċampjins <ref target="https://mt.wikipedia.org/wiki/Birkirkara_FC">Birkirkara</ref>. Touré għamel id-debutt għal Birkirkara fis-17 ta' Awwissu 2013 f'rebħa ta' 2-1 kontra <ref target="https://mt.wikipedia.org/wiki/Rabat_Ajax">Rabat Ajax</ref>. Fit-tieni logħba tiegħu, huwa skorja l-ewwel gowl għal klabb fid-dro ta' 1-1 kontra <ref target="https://mt.wikipedia.org/wiki/Sliema_Wanderers_FC">Sliema Wanderers</ref></p>
Karriera Internazzjonali
<p>Huwa kien jissejjaħ mal-iskwadra nazzjonali tas-Senegal għall-kwalifiki tat-<ref target="https://mt.wikipedia.org/wiki/Tazza_Afrikana_tal-Futbol">Tazza Afrikana tal-2008</ref> f'logħba kontra t-<ref target="https://mt.wikipedia.org/wiki/Tim_nazzjonali_tal-futbol_tal-Burkina_Faso">Burkina Faso</ref> f'Ottubru 2006 biex jissostitwixxi l-attakkant imweġġa' ta' Beşiktaş <ref target="https://mt.wikipedia.org/wiki/Mamadou_Niang">Mamadou Niang</ref>.</p>
Informazzjoni personali
<p>Demba Toure huwa prattikant Musulman. Huwa miżżewweġ u għandu żewġt itfal.</p>
Ħoloq esterni
<list type="unordered"><item><ref target="http://www.birkirkarafc.com/player.php?id=206">Profil</ref> fuq is-sit uffiċjali ta' Birkirkara FC</item>
<item>Il-mudell {{<ref target="https://mt.wikipedia.org/wiki/Mudell:Nfteams">Nfteams</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>