<html><body><text id="wikipedia_mt_wikipedia_org__8860.html" ns="0" revid="226918" sourceurl="https://mt.wikipedia.org/wiki/Grupp_D_tat-Tazza_tad-Dinja_tal-Futbol_2006" title="Grupp D tat-Tazza tad-Dinja tal-Futbol 2006" type="wikipedia">Grupp D tat-Tazza tad-Dinja tal-Futbol 2006
<p><hi rend="bold">Grupp D tat-<ref target="https://mt.wikipedia.org/wiki/Tazza_tad-Dinja_tal-Futbol_2006">Tazza tad-Dinja tal-Futbol 2006</ref></hi> li saret fil-<ref target="https://mt.wikipedia.org/wiki/Ġermanja">Ġermanja</ref>, kien jikkonsisti minn erba' timijiet. Il-logħob minn dan il-grupp kien bejn l-<ref target="https://mt.wikipedia.org/wiki/11_ta'_Ġunju">11 ta' Ġunju</ref> <ref target="https://mt.wikipedia.org/wiki/2006">2006</ref> u l-<ref target="https://mt.wikipedia.org/wiki/21_ta'_Ġunju">21 ta' Ġunju</ref>. Il-<ref target="https://mt.wikipedia.org/wiki/Tim_nazzjonali_tal-futbol_tal-Portugall">Portugall</ref> rebħu l-grupp, u avvanzaw għat-tieni rawnd, flimkien mal-<ref target="https://mt.wikipedia.org/wiki/Tim_nazzjonali_tal-futbol_tal-Messiku">Messiku</ref>. L-<ref target="https://mt.wikipedia.org/wiki/Tim_nazzjonali_tal-futbol_tal-Angola">Angola</ref> u l-<ref target="https://mt.wikipedia.org/wiki/Tim_nazzjonali_tal-futbol_tal-Iran">Iran</ref> naqsu li javvanzaw.</p>
<figure><caption>Benjamini tal-<ref target="https://mt.wikipedia.org/wiki/Tim_nazzjonali_tal-futbol_tal-Angola">Angola</ref> f'<ref target="https://mt.wikipedia.org/wiki/Kolonja_(Ġermanja)">Kolonja</ref></caption></figure>
<figure><caption>Xi partitarji tal-<ref target="https://mt.wikipedia.org/wiki/Tim_nazzjonali_tal-futbol_tal-Portugall">Portugall</ref> qabel il-partita kontra l-<ref target="https://mt.wikipedia.org/wiki/Tim_nazzjonali_tal-futbol_tal-Angola">Angola</ref></caption></figure>
<p>Qabel il-bidu tal-kampjonat, xi esperti sportivi assiguraw kwalifikazzjoni ħafifa għall-<ref target="https://mt.wikipedia.org/wiki/Tim_nazzjonali_tal-futbol_tal-Messiku">Messiku</ref> u l-<ref target="https://mt.wikipedia.org/wiki/Tim_nazzjonali_tal-futbol_tal-Portugall">Portugall</ref> meta dawn kien se jaffrontaw lid-debuttanti tal-<ref target="https://mt.wikipedia.org/wiki/Tim_nazzjonali_tal-futbol_tal-Angola">Angola</ref> u l-<ref target="https://mt.wikipedia.org/wiki/Tim_nazzjonali_tal-futbol_tal-Iran">Iran</ref>. Fl-ewwel partita, il-Messiku irnexxielha tirbaħ 3–1 lill-Iranjani, minkejja li kellhom prestazzjoni aktarx fqira, sakemm fil-75 minuta <ref target="https://mt.wikipedia.org/wiki/Omar_Bravo">Omar Bravo</ref> ta l-vantaġġ lill-Messikani, meta sa dak il-ħin il-partita kienet pari. Minkejja r-rebħa, il-Messiku wrew xi dubji fil-logħob tagħhom. Il-Portugall, min-naħa l-oħra, rebħu lill-Angola grazzi għal gowl ta' <ref target="https://mt.wikipedia.org/wiki/Pauleta">Pauleta</ref> fil-Ħames minuta, f'partita mingħajr intensità.</p>
<p>Sussegwentament, il-Messiku affaċċjaw lill-Angola. Il-Messikani naqsu li juru s-superjorità tagħhom u kien grazzi għall-gowler tal-Angola <ref target="https://mt.wikipedia.org/wiki/João_Ricardo">João Ricardo</ref> li r-riżultat baqa' pari ta' 0–0. Il-Portugall rebħu lill-Iran 2–0 biex assiguraw il-progress għat-tieni fażi. L-iskwadra Ażjatika, għat-tieni darba konsekuttiva, spiċċaw eliminati.</p>
<p>Fl-aħħar sett ta' partiti, il-Portugall iltaqgħu mal-Messiku, u l-Angola mal-Iran. L-Angola, biex jikkwalifikaw riedu kemm rebħa għalihom iżda wkoll għall-Portugall, però dan kien jiddependi min-numru ta' gowls skurjati. Il-Portugall iddominaw u rebħu lit-<hi rend="italic">Tricolor</hi> 2–1, fejn l-Angola kellhom bżonn rebħa ta' 3–0. L-aspirazzjoni tal-Angola sfumat meta <ref target="https://mt.wikipedia.org/wiki/Sohrab_Bakhtiarizadeh">Sohrab Bakhtiarizadeh</ref> kiseb il-pari għall-Iran, biex b'hekk ta l-kwalifikazzjoni lill-Messiku u l-eliminazzjoni għall-Angola.</p>


























Ħoloq esterni
<list type="unordered"><item><ref target="http://www.fifa.com/worldcup/archive/germany2006/index.html">Sit uffiċjali tat-Tazza tad-Dinja tal-Futbol 2006</ref></item></list>
</text></body></html>