<html><body><text id="wikipedia_mt_wikipedia_org__7807.html" ns="0" revid="272622" sourceurl="https://mt.wikipedia.org/wiki/Paolo_Maldini" title="Paolo Maldini" type="wikipedia">Paolo Maldini
<p><hi rend="bold">Paolo Maldini</hi> (twieled fis-26 ta' Ġunju 1968) huwa eks-plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Italja">Taljan</ref> li kien ikkunsidrat fost l-aqwa <ref target="https://mt.wikipedia.org/wiki/Difensur">difensuri</ref> li qatt lagħbu l-logħba. Il-karriera tiegħu qattagħha mal-<ref target="https://mt.wikipedia.org/wiki/AC_Milan">Milan</ref>, fejn matul dan iż-żmien minbarra l-ħafna unuri miksuba, hu sar l-iktar plejer li għamel dehriet kemm għat-tim Milanist, kemm fis-<ref target="https://mt.wikipedia.org/wiki/Serie_A">Serie A</ref> u anki mat-<ref target="https://mt.wikipedia.org/wiki/Tim_nazzjonali_tal-futbol_tal-Italja">tim nazzjonali Taljan</ref>.</p>
<p>Missieru hu <ref target="https://mt.wikipedia.org/wiki/Cesare_Maldini">Cesare Maldini</ref>, plejer veteran u kaptan tal-Milan u kowċ ta' suċċess għat-tim nazzjonali ta' taħt il-21 sena.</p>
Karriera
<p>Maldini għamel id-debutt fil-kampjonat mat-tim tal-Milan meta kien għadu sittax-il sena, fl-20 ta' Jannar 1985, kontra l-<ref target="https://mt.wikipedia.org/wiki/Udinese_Calcio">Udinese</ref>, bħala sostitut għall-imweġġa' <ref target="https://mt.wikipedia.org/wiki/Sergio_Battistini">Sergio Battistini</ref>.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref><ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Din kellha tkun l-unika apparenza matul dak l-istaġun, però fl-istaġun ta' wara beda jingħata aktar opportunitajiet mal-ewwel ħdax.</p>
<p>Fl-istaġun suċċessiv, fl-età tenera ta' sbatax-il sena, Maldini sar plejer titulari mal-formazzjoni tar-<hi rend="italic">rossoneri</hi>, bil-flokk numru 3 bħala difensur xellugi. L-ewwel gowl tiegħu minn fost id-29 li skorja fis-<ref target="https://mt.wikipedia.org/wiki/Serie_A">Serie A</ref> wasal fl-4 ta' Jannar 1987 kontra <ref target="https://mt.wikipedia.org/wiki/Calcio_Como">Como</ref>, li kien ukoll il-gowl rebbieħ tal-konfront. Fl-Ewropa, il-gowl dam ma wasal sal-21 ta' Ottubru 1992, fejn dan kien ukoll il-gowl partita kontra <ref target="https://mt.wikipedia.org/wiki/ŠK_Slovan_Bratislava">Slovan Bratislava</ref>.</p>
<p>Mill-<ref target="https://mt.wikipedia.org/wiki/Kampjonat_tal-futbol_Taljan_1997-98">istaġun 1997–98</ref>, wiret il-faxxa ta' <ref target="https://mt.wikipedia.org/wiki/Kaptan_(futbol)">kaptan</ref> minn <ref target="https://mt.wikipedia.org/wiki/Franco_Baresi">Franco Baresi</ref> li kien temm il-karriera tiegħu. L-istess passaġġ tal-faxxa kien diġà seħħ fl-1994 mat-<ref target="https://mt.wikipedia.org/wiki/Tim_nazzjonali_tal-futbol_tal-Italja">tim nazzjonali Taljan</ref>, meta Baresi ħallielu l-faxxa ta' kaptan wara l-edizzjoni tat-<ref target="https://mt.wikipedia.org/wiki/Tazza_tad-Dinja_tal-Futbol">Tazza tad-Dinja</ref> li ġiet ospitata fl-<ref target="https://mt.wikipedia.org/wiki/Stati_Uniti">Istati Uniti</ref>.</p>


Ħoloq esterni
<list type="unordered"><item>Il-mudell {{<ref target="https://mt.wikipedia.org/wiki/Mudell:Nfteams">Nfteams</ref>}} għandu nieqes l-identifikatur u l-entità ma teżistix fuq Wikidata.</item>
<item><ref target="https://www.figc.it/it/nazionali/nazionali-in-cifre/dettaglio-convocato/?calciatoreId=43165&amp;squadraId=12">Profil</ref> fuq FIGC</item></list>
</text></body></html>