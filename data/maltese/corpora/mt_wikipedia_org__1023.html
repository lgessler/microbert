<html><body><text id="wikipedia_mt_wikipedia_org__1023.html" ns="0" revid="274420" sourceurl="https://mt.wikipedia.org/wiki/Air_Malta" title="Air Malta" type="wikipedia">Air Malta
<figure></figure>
<p><hi rend="bold">Air Malta</hi> hija l-linja nazzjonali tal-ajru ta' <ref target="https://mt.wikipedia.org/wiki/Malta">Malta</ref>.</p>
Kodiċi
<list type="unordered"><item>Kodiċi <ref target="https://mt.wikipedia.org/wiki/International_Air_Transport_Association">IATA</ref>: <hi rend="bold">KM</hi></item>
<item>Kodiċi <ref target="https://mt.wikipedia.org/wiki/International_Civil_Aviation_Organization">ICAO</ref>: <hi rend="bold">AMC</hi></item>
<item>Callsign: Air Malta</item></list>
Storja
<p>L-<hi rend="italic">Air Malta</hi> twaqqfet fil-<ref target="https://mt.wikipedia.org/wiki/21_ta'_Marzu">21 ta' Marzu</ref>, <ref target="https://mt.wikipedia.org/wiki/1973">1973</ref> wara li ġiet iffurmata minn riżoluzzjoni fil-<ref target="https://mt.wikipedia.org/wiki/Kamra_tad-Deputati">Kamra tad-Deputati</ref>, u saret kumpanija fit-30 tax-xahar. Fid-29 tal-istess xahar, din il-linja tal-ajru ġiet provduta ċertifikat li forniha bi drittijiet biex topera fuq servizzi internazzjonali minn Malta. Dan iċ-ċertifikat ġie ffirmat mill-<ref target="https://mt.wikipedia.org/wiki/Prim_Ministru_ta'_Malta">Prim Ministru</ref>, bil-patt u l-kundizzjoni li l-Air Malta tobdi ċerti regoli imposti minnu.</p>
<figure><caption> Boeing 737-300 tal-Air Malta</caption></figure>
<p>L-Air Malta bdiet topera fl-<ref target="https://mt.wikipedia.org/wiki/1_ta'_April">1 ta' April</ref>, <ref target="https://mt.wikipedia.org/wiki/1974">1974</ref>, b'żewġ <ref target="https://mt.wikipedia.org/wiki/Boeing_720">Boeing 720</ref> mikrija, b'titjiriet lejn <ref target="https://mt.wikipedia.org/wiki/Ruma">Ruma</ref>, <ref target="https://mt.wikipedia.org/wiki/Tripli">Tripli</ref>, <ref target="https://mt.wikipedia.org/wiki/Londra">Londra</ref>, <ref target="https://mt.wikipedia.org/wiki/Manchester">Manchester</ref>, <ref target="https://mt.wikipedia.org/wiki/Frankfurt">Frankfurt</ref>, u <ref target="https://mt.wikipedia.org/wiki/Pariġi">Pariġi</ref> mill-<ref target="https://mt.wikipedia.org/wiki/Ajruport_ta'_Malta">Ajruport ta' Malta</ref>.</p>
<p>Fl-<ref target="https://mt.wikipedia.org/wiki/1982">1982</ref> l-Air Malta ffirmat kuntratt ta' xiri mal-kumpanija <ref target="https://mt.wikipedia.org/wiki/Boeing">Boeing</ref> biex b'hekk din il-kumpanija tal-ajruplani mill-<ref target="https://mt.wikipedia.org/wiki/Amerika_ta'_Fuq">Amerika ta' Fuq</ref> forniet tliet mudelli <ref target="https://mt.wikipedia.org/wiki/Boeing_737">Boeing 737</ref> lill-Air Malta. Dawn kienu fil-fatt l-ewwel ajruplani ġodda li kellha l-Air Malta, u tlestew lejn il-bidu tal-<ref target="https://mt.wikipedia.org/wiki/1983">1983</ref>.</p>
<p>Fl-<ref target="https://mt.wikipedia.org/wiki/1986">1986</ref> l-Air Malta ordnat żewġ <ref target="https://mt.wikipedia.org/wiki/Boeing_737">Boeing 737</ref> ġodda, u fl-<ref target="https://mt.wikipedia.org/wiki/1987">1987</ref>, ordnat l-ewwel <ref target="https://mt.wikipedia.org/wiki/Airbus_A320">Airbus A320</ref> filwaqt li biegħet iż-żewġ <ref target="https://mt.wikipedia.org/wiki/Boeing_720">Boeing 720</ref> li kellha fil-flotta. Fl-<ref target="https://mt.wikipedia.org/wiki/1989">1989</ref>, l-Air Malta xtrat <ref target="https://mt.wikipedia.org/wiki/Airbus_A320">Airbus A320</ref> ieħor, u iktar tard fl-<ref target="https://mt.wikipedia.org/wiki/1992">1992</ref> ordnat żewġ <ref target="https://mt.wikipedia.org/wiki/Boeing_737">Boeing 737</ref> oħra. Dik is-sena ġew ordnati wkoll erba' <ref target="https://mt.wikipedia.org/wiki/Avro_RJ-70">Avro RJ-70</ref> biex ikunu jistgħu jintużaw f'rotot minn Malta għal <ref target="https://mt.wikipedia.org/wiki/Katanja">Katanja</ref>, għall-Ajruport Internazzjonali ta' <ref target="https://mt.wikipedia.org/wiki/Palermo">Palermo</ref> u għal destinazzjonijiet ġodda bħal <ref target="https://mt.wikipedia.org/wiki/Tuneż">Tuneż</ref> u <ref target="https://mt.wikipedia.org/wiki/Monastir">Monastir</ref> (it-tnejn fit-<ref target="https://mt.wikipedia.org/wiki/Tuneżija">Tuneżija</ref>).</p>
<p>Wara l-ftuħ tal-<ref target="https://mt.wikipedia.org/wiki/Ajruport_Internazzjonali_ta'_Malta">Ajruport Internazzjonali ta' Malta</ref> fl-<ref target="https://mt.wikipedia.org/wiki/1992">1992</ref>, l-Air Malta ħolqot il-"CargoSystems" li tikkonsisti f'servizzi li jinkludu trasport bl-ajru ta' merkanzija fuq ajruplani tal-Air Malta.  Għal dan il-għan, fl-<ref target="https://mt.wikipedia.org/wiki/1994">1994</ref> l-Air Malta inawgurat ċentru apposta fl-ajruport.</p>
<p>Fl- ahhar tal- 2010, inbeda process ta restructuring fl Air Malta, ghax bdiet taghmel it telf u hemm biza li <ref target="https://mt.wikipedia.org/wiki/Bankruptcy">tfalli</ref>. Ir rizultat tal process ghandu ikun imhabbar lejn l ahhar ta Jannar 2011.  Jista jkun ikollhom jitnaqqasu xi ajruplani u anke xi haddiema, biex il kumpannija tigi profittabbli.</p>
<p>Minkejja kollox, wiehed ma ghandux inaqqas mill importanza ta linja tal ajru nazzjonali ghal- gzira bhal Malta.</p>
Servizzi
<p>Fix-xitwa tal-2004/05, l-Air Malta operat f'iktar minn 45 destinazzjoni lejn l-<ref target="https://mt.wikipedia.org/wiki/Ewropa">Ewropa</ref>, l-<ref target="https://mt.wikipedia.org/wiki/Afrika_ta'_Fuq">Afrika ta' Fuq</ref> u l-<ref target="https://mt.wikipedia.org/wiki/Lvant_Nofsani">Lvant Nofsani</ref>.</p>
<p>Fi <ref target="https://mt.wikipedia.org/wiki/Frar">Frar</ref> <ref target="https://mt.wikipedia.org/wiki/2005">2005</ref>, l-Air Malta ħabbret żieda fid-destinazzjonijiet lejn l-<ref target="https://mt.wikipedia.org/wiki/Ingilterra">Ingilterra</ref> (<ref target="https://mt.wikipedia.org/wiki/Cardiff">Cardiff</ref>, <ref target="https://mt.wikipedia.org/wiki/East_Midlands">East Midlands</ref>, <ref target="https://mt.wikipedia.org/wiki/Bristol">Bristol</ref>, u <ref target="https://mt.wikipedia.org/wiki/Newcastle">Newcastle</ref>) u <ref target="https://mt.wikipedia.org/wiki/Franza">Franza</ref> (<ref target="https://mt.wikipedia.org/wiki/Nantes">Nantes</ref>, u <ref target="https://mt.wikipedia.org/wiki/Toulouse">Toulouse</ref>).</p>
Flotta
<p>Il-flotta tal-Air Malta tikkonsisti f'dawn l-inġenji tal-ajru: (<ref target="https://mt.wikipedia.org/wiki/2008">2008</ref>):</p>
<list type="unordered"><item>6 <ref target="https://mt.wikipedia.org/wiki/Airbus_A319">Airbus A319</ref> (9H- AEG/H/J/L/M/N) G,H huma tal-verżjoni 'high-gross weight' b'MTOW massima ta' 73,500 kgs (Normali 70,000 kgs)</item>
<item>6 <ref target="https://mt.wikipedia.org/wiki/Airbus_A320">Airbus A320</ref> (9H- AEF/I/K/O/P/Q) F,I u K huma tal-verżjoni 'high-gross weight' b'MTOW massima ta' 77,000kgs (Normali 75,500 kgs)</item></list>
Ħoloq esterni
<list type="unordered"><item><ref target="http://www.airmalta.com/homepage?l=2">Air Malta</ref></item>
<item><ref target="http://www.airmalta.com/">Air Malta</ref> (EN)</item>
<item><ref target="http://www.planemad.net/Airline/MT/Air_Malta_(KM_AMC)/Fleet.htm">Dettalji dwar il-flotta ta' l-Air Malta</ref></item>
<item><ref target="http://www.airlinequality.com/Forum/malta.htm">Opinjonijiet tal-passiġġieri dwar l-Air Malta</ref></item></list>
</text></body></html>