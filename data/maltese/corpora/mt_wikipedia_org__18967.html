<html><body><text id="wikipedia_mt_wikipedia_org__18967.html" ns="0" revid="270945" sourceurl="https://mt.wikipedia.org/wiki/Lionel_Messi" title="Lionel Messi" type="wikipedia">Lionel Messi


<p><hi rend="bold">Lionel Andrés</hi> "<hi rend="bold">Leo</hi>" <hi rend="bold">Messi</hi> (<ref target="https://mt.wikipedia.org/wiki/Rosario,_Santa_Fe">Rosario</ref>, <ref target="https://mt.wikipedia.org/wiki/24_ta'_Ġunju">24 ta' Ġunju</ref> <ref target="https://mt.wikipedia.org/wiki/1987">1987</ref>) huwa plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Arġentina">Arġentin</ref> li jilgħab bħala <ref target="https://mt.wikipedia.org/wiki/Attakkant">attakkant</ref> mal-klabb Franċiż ta' <ref target="https://mt.wikipedia.org/wiki/Paris_Saint-Germain_FC">Paris Saint-Germain</ref> u mat-<ref target="https://mt.wikipedia.org/wiki/Tim_nazzjonali_tal-futbol_tal-Arġentina">tim nazzjonali tal-Arġentina</ref>, fejn ma' tal-aħħar iservi bħala l-<ref target="https://mt.wikipedia.org/wiki/Kaptan_(futbol)">kaptan</ref> tat-tim. Meta għalaq 21 sena, Messi kien diġà ġie nnominat għall-<ref target="https://mt.wikipedia.org/wiki/Ballon_d'Or">Ballon d'Or</ref> u l-<ref target="https://mt.wikipedia.org/wiki/Plejer_tas-Sena_tal-FIFA">Plejer tas-Sena tal-FIFA</ref>. Is-sena ta' wara, fl-2009, huwa rebaħ l-ewwel unuri tiegħu, il-Ballon d'Or<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> u l-Plejer tas-Sena tal-FIFA. Wara dawn l-unuri rebaħ l-Ballon d'Or fl-2010<ref target="https://mt.wikipedia.org/wiki/Il-Paġna_prinċipali#cite_note-2">[2]</ref>, u għal darb'oħra fl-2011<ref target="https://mt.wikipedia.org/wiki/Il-Paġna_prinċipali#cite_note-3">[3]</ref> u fl-2012.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref> Hu rebaħ ukoll il-<ref target="https://mt.wikipedia.org/wiki/Premju_tal-Aħjar_Plejer_fl-Ewropa_(UEFA)">Premju tal-Aħjar Plejer fl-Ewropa (UEFA)</ref> fl-istaġun 2010-11. Fl-età ta' 24 sena, sar l-aqwa skorer ta' <ref target="https://mt.wikipedia.org/wiki/FC_Barcelona">Barcelona FC</ref> fil-kompetizzjonijiet kollha uffiċjali tal-klabb.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref> Fl-età ta' 25 sena, Messi sar l-iżgħar plejer li skorja 200 gowl fil-<ref target="https://mt.wikipedia.org/wiki/La_Liga">La Liga</ref>.<ref target="https://mt.wikipedia.org/wiki/Il-Paġna_prinċipali#cite_note-6">[6]</ref><ref target="https://mt.wikipedia.org/wiki/Il-Paġna_prinċipali#cite_note-7">[7]</ref></p>
<p>Konsistentement stmat mill-kummentaturi, kowċis u kollegi bħala l-aqwa plejer tal-<ref target="https://mt.wikipedia.org/wiki/Futbol">futbol</ref> fid-dinja u bħala wieħed mill-akbar plejers fl-istorja tal-logħba<ref target="https://mt.wikipedia.org/wiki/Il-Paġna_prinċipali#cite_note-8">[8]</ref><ref target="https://mt.wikipedia.org/wiki/Il-Paġna_prinċipali#cite_note-9">[9]</ref><ref target="https://mt.wikipedia.org/wiki/Il-Paġna_prinċipali#cite_note-10">[10]</ref><ref target="https://mt.wikipedia.org/wiki/Il-Paġna_prinċipali#cite_note-11">[11]</ref><ref target="https://mt.wikipedia.org/wiki/Il-Paġna_prinċipali#cite_note-12">[12]</ref>, Messi huwa l-ewwel plejer tal-futbol fl-istorja li rebaħ erba' Ballons d'Or, li hu rebaħ konsekuttivament. Messi rebaħ ħames titli ta' La Liga, tnejn tal-Copa del Rey, ħames Supercopas de España, tliet <ref target="https://mt.wikipedia.org/wiki/UEFA_Champions_League">Champions Leagues</ref>, żewġ <ref target="https://mt.wikipedia.org/wiki/UEFA_Super_Cup">Super Cups</ref> u żewġ <ref target="https://mt.wikipedia.org/wiki/FIFA_Club_World_Cup">Club World Cup</ref> ma' Barcelona FC. F'Marzu 2012, Messi fil-<ref target="https://mt.wikipedia.org/wiki/UEFA_Champions_League">UEFA Champions League</ref> sar l-ewwel plejer li skorja ħames gowls f'logħba waħda, f'rebħa ta' 7-1 kontra <ref target="https://mt.wikipedia.org/wiki/Bayer_04_Leverkusen">Bayer 04 Leverkusen</ref>.<ref target="https://mt.wikipedia.org/wiki/Il-Paġna_prinċipali#cite_note-13">[13]</ref> Huwa wkoll laħaq ir-rekord ta' <ref target="https://mt.wikipedia.org/wiki/José_Altafini">José Altafini</ref> b'14-il gowl fi staġun wieħed taċ-Champions League.<ref target="https://mt.wikipedia.org/wiki/Il-Paġna_prinċipali#cite_note-14">[14]</ref> Messi sar l-ewwel plejer li kien l-aqwa skorer f'erba' kampanji suċċessivi tal-UEFA Champions League.<ref target="https://mt.wikipedia.org/wiki/Il-Paġna_prinċipali#cite_note-15">[15]</ref><ref target="https://mt.wikipedia.org/wiki/Il-Paġna_prinċipali#cite_note-16">[16]</ref> Huwa kiseb rekord Ewropew għall-aktar gowls skorjati fi staġun fl-2011-2012, bi 73 gowl.<ref target="https://mt.wikipedia.org/wiki/Il-Paġna_prinċipali#cite_note-17">[17]</ref> Fl-istess staġun, huwa kiseb ir-rekord attwali bl-aktar gowls fl-istaġun ta' La Liga, u skorja 50 gowl.<ref target="https://mt.wikipedia.org/wiki/Il-Paġna_prinċipali#cite_note-18">[18]</ref> Fis-16 ta' Frar 2013, Lionel Messi skorja t-300 gowl tiegħu ma' Barcelona FC kontra <ref target="https://mt.wikipedia.org/wiki/Granada_CF">Granada</ref>.<ref target="https://mt.wikipedia.org/wiki/Il-Paġna_prinċipali#cite_note-19">[19]</ref></p>
<p>Messi kien l-aqwa skorer b'sitt gowls fil-<ref target="https://mt.wikipedia.org/wiki/FIFA_World_Youth_Championship_2005">FIFA World Youth Championship 2005</ref>. Fl-2006, sar l-iżgħar plejer <ref target="https://mt.wikipedia.org/wiki/Arġentina">Arġentin</ref> li lagħab fit-<ref target="https://mt.wikipedia.org/wiki/Tazza_tad-Dinja_tal-Futbol">Tazza tad-Dinja</ref> u rebaħ medalja tat-tieni post fil-kompetizzjoni <ref target="https://mt.wikipedia.org/wiki/Copa_América">Copa América</ref> fis-sena ta' wara. Hu kien elett il-plejer żagħżugħ tal-kompetizzjoni.<ref target="https://mt.wikipedia.org/wiki/Il-Paġna_prinċipali#cite_note-20">[20]</ref> Fl-<ref target="https://mt.wikipedia.org/wiki/Logħob_Olimpiku_tas-sajf_2008">2008</ref>, hu rebaħ l-ewwel unur internazzjonali tiegħu, midalja Olimpika tad-deheb, mat-<ref target="https://mt.wikipedia.org/wiki/Tim_nazzjonali_tal-futbol_tal-Arġentina_ta'_taħt_it-23_sena">Tim Olimpiku tal-Arġentina</ref>. <ref target="https://mt.wikipedia.org/wiki/Sportspro">Sportspro</ref> kienu stmaw li Lionel Messi kien it-tielet l-aktar atleta kummerċjabbli fid-dinja.<ref target="https://mt.wikipedia.org/wiki/Il-Paġna_prinċipali#cite_note-21">[21]</ref> L-istil tal-logħob u l-istatura tiegħu jitqabblu mal-kompatrijott <ref target="https://mt.wikipedia.org/wiki/Diego_Armando_Maradona">Diego Armando Maradona</ref>, li huwa stess iddikjara lil Messi bħala s-"suċċessur" tiegħu.<ref target="https://mt.wikipedia.org/wiki/Il-Paġna_prinċipali#cite_note-22">[22]</ref></p>
Bijografija
<p>Messi twieled f'<ref target="https://mt.wikipedia.org/wiki/Rosario,_Santa_Fe">Rosario</ref>, fil-Provinċja ta' Santa Fe. Il-ġenituri tiegħu kienu Jorge Horácio Messi, ħaddiem ġewwa fabbrika tal-azzar, u Celia María Cuccittini.<ref target="https://mt.wikipedia.org/wiki/Il-Paġna_prinċipali#cite_note-23">[23]</ref><ref target="https://mt.wikipedia.org/wiki/Il-Paġna_prinċipali#cite_note-24">[24]</ref><ref target="https://mt.wikipedia.org/wiki/Il-Paġna_prinċipali#cite_note-25">[25]</ref><ref target="https://mt.wikipedia.org/wiki/Il-Paġna_prinċipali#cite_note-26">[26]</ref> Il-familja paterna tiegħu oriġinat mill-belt <ref target="https://mt.wikipedia.org/wiki/Italja">Taljana</ref> ta' <ref target="https://mt.wikipedia.org/wiki/Ancona">Ancona</ref>, minn fejn hu l-antenat tiegħu, Angelo Messi, li emigra lejn l-Arġentina fl-1883.<ref target="https://mt.wikipedia.org/wiki/Il-Paġna_prinċipali#cite_note-27">[27]</ref><ref target="https://mt.wikipedia.org/wiki/Il-Paġna_prinċipali#cite_note-28">[28]</ref> Huwa għandu żewġ aħwa akbar minnu, Rodrigo u Matías, u oħtu, María Sol.<ref target="https://mt.wikipedia.org/wiki/Il-Paġna_prinċipali#cite_note-29">[29]</ref> Fl-età ta' ħames snin, Messi beda jilgħab il-futbol ma' Grandoli, klabb lokali ggwidat minn missieru Jorge. Fl-1995, Messi qaleb ma' <ref target="https://mt.wikipedia.org/wiki/Newell's_Old_Boys">Newell's Old Boys</ref> li kienu bbażati fil-belt tiegħu Rosario.<ref target="https://mt.wikipedia.org/wiki/Il-Paġna_prinċipali#cite_note-30">[30]</ref> Hu sar parti mit-tim taż-żgħażagħ lokali tar-<ref target="https://mt.wikipedia.org/wiki/River_Plate">River Plate</ref> li tilfu logħba waħda biss f'erba' snin u sar lokalment magħruf bħala <hi rend="italic">"l-Magna tal-1987</hi>, is-sena tat-twelid tiegħu.<ref target="https://mt.wikipedia.org/wiki/Il-Paġna_prinċipali#cite_note-31">[31]</ref></p>
<p>Fl-età ta' 11-il sena, Messi kien ġie dijanjostikat bit-tkabbir ta' defiċjenza ormonali.<ref target="https://mt.wikipedia.org/wiki/Il-Paġna_prinċipali#cite_note-32">[32]</ref> Ir-River Plate wrew l-interess fil-progress ta' Messi, iżda ma kinux lesti li jħallsu għall-kura tal-kundizzjoni tiegħu, li kienet tiswa $900 fix-xahar. <ref target="https://mt.wikipedia.org/wiki/Carles_Rexach">Carles Rexach</ref>, id-direttur sportiv ta' Barcelona FC, kien sar konxju tat-talent li Messi mill-qraba li kellu ġewwa <ref target="https://mt.wikipedia.org/wiki/Lleida">Lleida</ref>, u b'hekk Messi u missieru rnexxielhom jirranġaw prova mat-tim tal-kbar. Rexach, b'ebda karta oħra f'idejh, offra lil Messi kuntratt bil-miktub.<ref target="https://mt.wikipedia.org/wiki/Il-Paġna_prinċipali#cite_note-33">[33]</ref> Barcelona FC offrew li jħallsu għall-kambjali medika ta' Messi jekk hu kien lest li jgħix ġewwa <ref target="https://mt.wikipedia.org/wiki/Spanja">Spanja</ref>. Messi u missieru marru lejn <ref target="https://mt.wikipedia.org/wiki/Barċellona">Barċellona</ref> fejn Messi rreġistra fin-nursery tal-klabb.<ref target="https://mt.wikipedia.org/wiki/Il-Paġna_prinċipali#cite_note-34">[34]</ref></p>
Barcelona FC
<p>Messi lagħab ma diversi timijiet ta' Barcelona FC fosthom Infantil B u Cadete B &amp; A mill-2000 sal-2003 (37 gowl fi 30 logħba ma Cadete A). L-istaġun 2003–04 ra lil Messi fuq rekord<ref target="https://mt.wikipedia.org/wiki/Il-Paġna_prinċipali#cite_note-35">[35]</ref> ma ħames timijiet differenti: Huwa beda logħba waħda ma Juvenil B (gowl wieħed) u ġie promossi ma Juvenil A (14-il logħba, 21 gowl). Aktar tard huwa għamel l-ewwel debut tiegħu mat-tim <ref target="https://mt.wikipedia.org/wiki/FC_Barcelona_C">Barcelona FC C</ref> (<ref target="https://mt.wikipedia.org/wiki/Tercera_División">Tercera División</ref>) fid-29 ta' Novembru 2003 u ma <ref target="https://mt.wikipedia.org/wiki/FC_Barcelona_B">Barcelona FC B</ref> (<ref target="https://mt.wikipedia.org/wiki/Segunda_División_B">Segunda División B</ref>) fis-6 ta' Marzu 2004. Hu lagħab maż-żewġ timijiet matul l-istaġun (għaxar logħbiet, ħames gowls u ħames logħiet, żero gowls, rispettivament).<ref target="https://mt.wikipedia.org/wiki/Il-Paġna_prinċipali#cite_note-36">[36]</ref><ref target="https://mt.wikipedia.org/wiki/Il-Paġna_prinċipali#cite_note-37">[37]</ref><ref target="https://mt.wikipedia.org/wiki/Il-Paġna_prinċipali#cite_note-38">[38]</ref> Qabel dawn iż-żewġ debutts, Messi għamel id-debutt uffiċjali tiegħu għall-ewwel tim fis-16 ta' Novembr, 2003 fl-età ta' 16-il sena u 145 ġurnata, f'logħba ta' ħbiberija kontra <ref target="https://mt.wikipedia.org/wiki/FC_Porto">Porto</ref>.<ref target="https://mt.wikipedia.org/wiki/Il-Paġna_prinċipali#cite_note-39">[39]</ref></p>
<p>Inqas minn sena wara l-bidu tiegħu, <ref target="https://mt.wikipedia.org/wiki/Frank_Rijkaard">Frank Rijkaard</ref> tah id-debutt tal-kampjonat tiegħu kontra <ref target="https://mt.wikipedia.org/wiki/RCD_Espanyol">RCD Espanyol</ref> fis-16 ta'  Ottubru 2004 (17-il sena u 114 ġurnata), li sar it-tielet l-iżgħar plejer li lagħab għal Barcelona FC u l-iżgħar plejer tal-klabb li lagħab f'Premier, li kien miksur minn <ref target="https://mt.wikipedia.org/wiki/Bojan_Krkić">Bojan Krkić</ref> f'Settembru 2007. Meta hu skorja l-ewwel gowl tiegħu mat-tim tal-kbar kontra <ref target="https://mt.wikipedia.org/wiki/Albacete_Balompié">Albacete Balompié</ref> fl-1 ta' Mejju 2005, Messi kellu biss 17-il sena, 10 xhur u sebat ijiem, li sar l-iżgħar plejer li skorja f'logħba ta' Premier ma' Barcelona FC<ref target="https://mt.wikipedia.org/wiki/Il-Paġna_prinċipali#cite_note-40">[40]</ref> sakemm kien mill-ġdid miksur minn Bojan Krkić fl-2007, li skorja mill-assistenza ta' Messi.<ref target="https://mt.wikipedia.org/wiki/Il-Paġna_prinċipali#cite_note-41">[41]</ref> Messi qal dwar l-eks kowċ Rijkaard: "Jien qatt mhu ser ninsa l-fatt li huwa nieda l-karriera tiegħi, li kellu l-fiduċja fija filwaqt li jien kelli biss 16 jew 17."<ref target="https://mt.wikipedia.org/wiki/Il-Paġna_prinċipali#cite_note-42">[42]</ref> Matul l-istaġun, Messi lagħab ukoll ma Barcelona FC B (<ref target="https://mt.wikipedia.org/wiki/2004–05_Segunda_División_B#Group_III">Segunda División B</ref>) li magħhom skorja 6 gowls fi 17-il logħba.</p>
Statistika
Klabb
<p><hi rend="italic">24 ta' Frar 2013<ref target="https://mt.wikipedia.org/wiki/Il-Paġna_prinċipali#cite_note-43">[43]</ref><ref target="https://mt.wikipedia.org/wiki/Il-Paġna_prinċipali#cite_note-44">[44]</ref><ref target="https://mt.wikipedia.org/wiki/Il-Paġna_prinċipali#cite_note-45">[45]</ref></hi></p>




Assisti
<p>Din tinkludi l-assisti fil-kompetizzjonijiet kollha uffiċjali:<ref target="https://mt.wikipedia.org/wiki/Il-Paġna_prinċipali#cite_note-46">[46]</ref></p>
<p><hi rend="bold">*</hi> Staġun kurrenti.</p>
Internazzjonali
<p>Mis-6 ta' Frar 2013<ref target="https://mt.wikipedia.org/wiki/Il-Paġna_prinċipali#cite_note-47">[47]</ref><ref target="https://mt.wikipedia.org/wiki/Il-Paġna_prinċipali#cite_note-48">[48]</ref><ref target="https://mt.wikipedia.org/wiki/Il-Paġna_prinċipali#cite_note-49">[49]</ref></p>


Gowls Internazzjonali
<hi rend="italic">Punteġġi u r-riżultati ta' Malta qedgħin fil-lista xellugija.</hi>



Ħoloq esterni
<list type="unordered"><item><ref target="https://messi.com/">Sit uffiċjali</ref></item>
<item>Il-mudell {{<ref target="https://mt.wikipedia.org/wiki/Mudell:Nfteams">Nfteams</ref>}} għandu nieqes l-identifikatur u l-entità ma teżistix fuq Wikidata.</item>
<item>{{Il-mudell <ref target="https://mt.wikipedia.org/wiki/Mudell:FIFA">FIFA</ref>}} għandu nieqes l-identifikatur u l-entità ma teżistix fuq Wikidata.</item>
<item>Il-mudell {{<ref target="https://mt.wikipedia.org/wiki/Mudell:Soccerbase">Soccerbase</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>