<html><body><text id="wikipedia_mt_wikipedia_org__21082.html" ns="0" revid="244072" sourceurl="https://mt.wikipedia.org/wiki/Ba%C4%A7ar_Tirren" title="Baħar Tirren" type="wikipedia">Baħar Tirren<figure><caption>Il-Baħar Tirren</caption></figure>
<p>Il-<hi rend="bold">Baħar Tirren</hi>, jifforma parti mill-baħar nofsani tal-<ref target="https://mt.wikipedia.org/wiki/Mediterran">Mediterran</ref>, 'il barra mill-kosta tal-punent tal-<ref target="https://mt.wikipedia.org/wiki/Italja">Italja</ref>. Dan il-baħar huwa msemmi għall-<ref target="https://mt.wikipedia.org/wiki/Poplu_Tirren">poplu Tirren</ref>, li kienu identifikati sa mis-6 seklu qabel l-era Kristjana flimkien mal-Etruski tal-Italja. L-isem tal-baħar Tirren huwa dderivat mill-kelma Griega li tirreferi għall-<ref target="https://mt.wikipedia.org/wiki/Ċiviltà_Etruska">Etruski</ref>, poplu li jingħad li kienu emigranti ġejjin minn Lidja, mmexxija mill-prinċep Tyrrhenus. F'dan il-perjodu, ir-residenza tal-Etruski kienet l-art li tmiss mal-kosta, fejn xi darba għad ried ikun hemm ir-reġjun ta' Toskana, u dak kien il-punt minn meta bdew isejħu lill-ilmijiet tal-viċin bħala l-Baħar tal-Etruski.</p>
Ġeografija
<p>Il-baħar huwa mdawwar minn bosta artijiet, fosthom wieħed jista' jinnota lil Korsika, Sardinja (lejn il-punent), it-Toskana, Lazjo, Campania, Basilicata, il-Kalabrija (lejn il-lvant) u 'l Sqallija (lejn in-nofsinhar). Il-fond massimu tal-baħar huwa ta' 3,785 metru (12,418 pied). Il-baħar Tirren jinsab fil-post eżatt fejn jiltaqgħu l-qiegħan tal-Ewropa u tal-Afrika, għalhekk il-katina muntanjuża u l-vulkani attivi bħalma huwa l-Marsili, jinsabu fil-vixxri tiegħu. It-tmint igżejjer ta' Aeolian u ta' Ustika jinsabu lejn il-parti tan-nofsinhar tal-baħar, voldieri ftit metri lejn it-tramuntana ta' Sqallija.</p>
Estent
<p>L-<ref target="https://mt.wikipedia.org/wiki/Organizzazzjoni_Internazzjonali_Idrografika">Organizzazzjoni Internazzjonali Idrografika</ref> tiddifenixxi il-limiti tal-baħar Tirren b'dawn it-termini.:<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
<list type="unordered"><item>Fl-I<ref target="https://mt.wikipedia.org/wiki/Strett_ta'_Messina">strett ta' Messina</ref>: Linja li tgħaqqad lill-estrem Nordiku ta' Capo Paci (15°42'P) mal-estrem tal-lvant tal-gżira ta' <ref target="https://mt.wikipedia.org/wiki/Sqallija">Sqallija</ref>, Cape Palero (38°16'T).</item></list>
<list type="unordered"><item>Fuq l-ilbiċ: linja li tibda minn Cape Lilibero (l-estrem tal-punent ta' Sqallija) u li tibqa' sejra sal-estrem tan-nofsinhar ta' Cape Teulada (8°38'P) f'<ref target="https://mt.wikipedia.org/wiki/Sardinja">Sardinja</ref>.</item></list>
<list type="unordered"><item>Fl-I<ref target="https://mt.wikipedia.org/wiki/Strett_ta'_Bonifacio">strett ta' Bonifacio</ref>: Linja li tgħaqqad lill-estrem tal-punent ta' Cape Testa (41°14'T) f'Sardinja mal-estrem tal-ilbiċ ta' Cape Feno (41°23'T) f'Korsika.</item></list>
<list type="unordered"><item>Fuq it-tramuntana: Linja li tgħaqqad lil <ref target="https://mt.wikipedia.org/wiki/Cape_Corse">Cape Corse</ref> (Cape Grosso, 9°23'P) f'Korsika mal-Gżira <ref target="https://mt.wikipedia.org/wiki/Tinetto">Tinetto</ref> (<ref target="https://tools.wmflabs.org/geohack/geohack.php?pagename=Il-Pa%C4%A1na_prin%C4%8Bipali&amp;params=44_01_N_9_51_E_">44°01′N 9°51′E﻿ / ﻿44.017°N 9.85°E﻿ / 44.017; 9.85</ref>) u allura minn hemm wieħed jista' jkompli billi jgħaqqad lil <ref target="https://mt.wikipedia.org/wiki/Tino_(gżira)">Tino</ref> u l-gżejjer ta' <ref target="https://mt.wikipedia.org/wiki/Palmarja">Palmarja</ref> mal-punt ta' San Pietru (<ref target="https://tools.wmflabs.org/geohack/geohack.php?pagename=Il-Pa%C4%A1na_prin%C4%8Bipali&amp;params=44_03_N_9_50_E_">44°03′N 9°50′E﻿ / ﻿44.05°N 9.833°E﻿ / 44.05; 9.833</ref>) fuq il-kosta tal-Italja.</item></list>
Fetħiet
<p>Wieħed għandu mnejn jinnota bl-erba' fetħiet eżistenti li jieħduk lil hinn mill-baħar Tirren (Mit-tramuntana san-Nofsinhar):</p>

Baċiri u Portijiet
<p>Il-Baħar Tirren huwa maqsum f'żewġ baċiri jew pjanuri, il-pjanura ta' Vavilox u ta' Marsili. Dawn huma seperati minn xulxin permezz ta' xifer sotterran, magħruf bħala l-pont ta' Issel, imsemmi wara <ref target="https://mt.wikipedia.org/wiki/Arturo_Issel">Arturo Issel</ref>. Il-portijiet prinċipali tal-baħar Tirren fl-Italja huma: <ref target="https://mt.wikipedia.org/wiki/Napli">Napli</ref>, <ref target="https://mt.wikipedia.org/wiki/Palermo">Palermo</ref>, <ref target="https://mt.wikipedia.org/wiki/Ruma">Ruma</ref>, <ref target="https://mt.wikipedia.org/wiki/Salerno">Salerno</ref>, <ref target="https://mt.wikipedia.org/wiki/Trapani">Trapani</ref>, <ref target="https://mt.wikipedia.org/wiki/Gioia">Gioia</ref>, <ref target="https://mt.wikipedia.org/wiki/Tauro">Tauro</ref> u <ref target="https://mt.wikipedia.org/wiki/Cagliari">Cagliari</ref>. L-iktar port importanti ġewwa <ref target="https://mt.wikipedia.org/wiki/Franza">Franza</ref> huwa <ref target="https://mt.wikipedia.org/wiki/Bastia">Bastia</ref>. Għalkemm il-frażi " Il-port ta' Ruma" hija użata frekwentament, ir-realtà tgħid li m'hemm l-ebda port viċin il-belt kapitali tal-Italja, Ruma. Minflok il-frażi "Il-port ta' Ruma" qiegħda tirreferi għall-faċilitajiet marittimi f'Civitavecchia, xi 42 mil lejn il-majjistral ta' Ruma, il-belt kapitali li tant wirtet storja.</p>
Irjieħ
<p>Skont il-<ref target="https://mt.wikipedia.org/wiki/Mitoloġija_Griega">mitoloġija Griega</ref>, huwa maħsub li l-irdum minsub 'il fuq mill-baħar Tirren seta' serva ta' dar għall-erbat irjieħ miżmuma minn <ref target="https://mt.wikipedia.org/wiki/Aeolus">Aeolus</ref>. L-irjieħ imsemmija f'din il-mitoloġija huma <ref target="https://mt.wikipedia.org/wiki/Mistral_(riħ)">Mistral</ref> mill-wied ta' <ref target="https://mt.wikipedia.org/wiki/Rhône">Rhône</ref>, <ref target="https://mt.wikipedia.org/wiki/Libeccio">Libeccio</ref> li kien ġej mill-ilbiċ u <ref target="https://mt.wikipedia.org/wiki/Sicorro">Sicorro</ref> u <ref target="https://mt.wikipedia.org/wiki/Ostro">Ostro</ref> li kien joqogħdu lejn l-inħawi tan-nofsinhar.</p>
Gallerija
<list type="unordered">
<item><ref target="https://mt.wikipedia.org/wiki/Monte_Argentario">Monte Argentario</ref></item>
<item><ref target="https://mt.wikipedia.org/wiki/Pizzo,_Calabria">Pizzo</ref></item>
<item><ref target="https://mt.wikipedia.org/wiki/Zambrone">Zambrone</ref> </item>
<item><ref target="https://mt.wikipedia.org/wiki/Parghelia">Parghelia</ref></item>
<item><ref target="https://mt.wikipedia.org/wiki/Ponza">Ponza</ref></item>
<item><ref target="https://mt.wikipedia.org/wiki/Capo_Vaticano">Capo Vaticano</ref></item>
<item><ref target="https://mt.wikipedia.org/wiki/Scilla,_Calabria">Scilla</ref></item>
<item><ref target="https://mt.wikipedia.org/wiki/Tindari">Tindari</ref></item>
<item><ref target="https://mt.wikipedia.org/wiki/Cefalù">Cefalù</ref></item>
<item><ref target="https://mt.wikipedia.org/wiki/Palermo">Palermo</ref></item>
<item><ref target="https://mt.wikipedia.org/wiki/Castellammare_tal_Golfo">Castellammare tal Golfo</ref></item>
<item><ref target="https://mt.wikipedia.org/wiki/Capo_Miseno">Capo Miseno</ref></item>
<item><ref target="https://mt.wikipedia.org/wiki/Terracina">Terracina</ref></item>
</list>
Referenzi

<p>Koordinati: <ref target="https://tools.wmflabs.org/geohack/geohack.php?pagename=Il-Pa%C4%A1na_prin%C4%8Bipali&amp;params=40_N_12_E_type:waterbody_scale:5000000">40°N 12°E﻿ / ﻿40°N 12°E﻿ / 40; 12</ref></p>
</text></body></html>