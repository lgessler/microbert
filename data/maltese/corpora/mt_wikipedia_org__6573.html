<html><body><text id="wikipedia_mt_wikipedia_org__6573.html" ns="0" revid="216063" sourceurl="https://mt.wikipedia.org/wiki/Plejer_tas-Sena_tal-FIFA" title="Plejer tas-Sena tal-FIFA" type="wikipedia">Plejer tas-Sena tal-FIFA<p>Il-<hi rend="bold">Plejer tas-Sena tal-<ref target="https://mt.wikipedia.org/wiki/FIFA">FIFA</ref></hi> huwa unur tal-<ref target="https://mt.wikipedia.org/wiki/Futbol">futbol</ref> li jingħata għal plejer maskili u femminili li hu maħsub li hu l-aqwa plejer fid-dinja, ibbażat skond il-voti tal-kowċis u <hi rend="italic">captains</hi> tat-timijiet nazzjonali. Fis-sistemà tal-voti, kull kowċ ikollu tliet voti, li kollha jiswew ħames punti, tliet punti u punt, u r-rebbieħ hu magħżul skond l-iktar numru tal-voti. L-unur beda mis-sena 1991 għall-irġiel u mill-2001 għan-nisa.</p>
<p>L-aktar plejer żagħżugħ li rebaħ dan l-unur, raġel jew mara, huwa <ref target="https://mt.wikipedia.org/wiki/Ronaldo">Ronaldo</ref>, li rebaħ dan l-unur fis-sena 1996 meta kellu 20 sena. Hu reġa' rebaħ l-unur fl-1997. <ref target="https://mt.wikipedia.org/wiki/Ronaldo">Ronaldo</ref>, <ref target="https://mt.wikipedia.org/wiki/Ronaldinho">Ronaldinho</ref>, <ref target="https://mt.wikipedia.org/wiki/Mia_Hamm">Mia Hamm</ref> u <ref target="https://mt.wikipedia.org/wiki/Birgit_Prinz">Birgit Prinz</ref> huma l-uniċi plejers li rebħuh darbtejn wara xulxin. Ronaldo, <ref target="https://mt.wikipedia.org/wiki/Zinedine_Zidane">Zinedine Zidane</ref> u Prinz huma l-uniċi li rebħuh tliet darbiet. L-iktar plejer ta' età matura li rebaħ dan l-unur kien <ref target="https://mt.wikipedia.org/wiki/Fabio_Cannavaro">Fabio Cannavaro</ref> li rebħu fl-2006 f'età ta' 33 sena. L-iktar plejer femminili li rebħitu ta' età matura kienet <ref target="https://mt.wikipedia.org/wiki/Mia_Hamm">Hamm</ref>, li rebħet fis-sena 2000 ta' 30 sena, u l-iżgħar plejer femminili kienet <ref target="https://mt.wikipedia.org/wiki/Marta_Vieira_da_Silva">Marta</ref> li rebħitu fis-sena 2006 f'età ta' 20 sena (imma kienet seba' xhur iktar ikbar minn Ronaldo fl-1996).</p>
Nominazzjonijiet u l-proċess ta' selezzjoni
<p>Wara kritika mill-istampa dwar l-għażla tan-nominazzjoni fi snin li għaddew, fl-2004 il-<ref target="https://mt.wikipedia.org/wiki/FIFA">FIFA</ref> għamlet lista żgħira ta' 35 raġel u 21 mara, fejn minnhom il-kowċis tat-timijiet nazzjonali u għall-ewwel darba, il-<ref target="https://mt.wikipedia.org/wiki/Kaptan_(futbol)">kaptani</ref> u r-rappreżentanti tal-<ref target="https://mt.wikipedia.org/wiki/FIFPro">FIFPro</ref> (l-organizazzjoni ta' plejers professjonali), setgħu jivvutaw.</p>
<p>Kritika oħra kienet il-fatt li l-ebda plejer maskili li jilgħab barra mill-<ref target="https://mt.wikipedia.org/wiki/Ewropa">Ewropa</ref> kien nominat għal dan l-unur. Minkejja li plejers ta' nazzjonalitajiet differenti, ta' tliet <ref target="https://mt.wikipedia.org/wiki/Kontinent">kontinenti</ref>, kienu nominati u rebħu l-unur, huma kienu kollha jilgħabu fi klabbs Ewropej fiż-żmien tan-nominazzjoni jew rebħa.</p>
<p>Kien ġie propost illi plejers attivi fil-kampjonati ta' nazzjonijiet oħra (it-tieni l-aktar kompetittiv wara l-UEFA hi ġeneralment ikkunsidrata bħala l-<ref target="https://mt.wikipedia.org/wiki/Amerika_Latina">Amerika Latina</ref>, bħall-kampjonat Arġentin, Brażiljan u dak Messikan), ikollhom ċans għal dan it-titlu.</p>





Ara wkoll
<list type="unordered"><item><ref target="https://mt.wikipedia.org/wiki/Ballun_tad-Deheb">Ballon d'Or</ref></item>
<item><ref target="https://mt.wikipedia.org/wiki/FIFPro_World_XI">FIFPro World XI</ref></item></list>
</text></body></html>