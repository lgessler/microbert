<html><body><text id="wikipedia_mt_wikipedia_org__6765.html" ns="0" revid="213610" sourceurl="https://mt.wikipedia.org/wiki/Gintaras_Stau%C4%8D%C4%97" title="Gintaras Staučė" type="wikipedia">Gintaras Staučė
<p><hi rend="bold">Gintaras Staučė</hi> (<ref target="https://mt.wikipedia.org/wiki/Alytus">Alytus</ref>, <ref target="https://mt.wikipedia.org/wiki/24_ta'_Diċembru">24 ta' Diċembru</ref> <ref target="https://mt.wikipedia.org/wiki/1969">1969</ref>) kien plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Litwanja">Litwan</ref> li bħalissa jinsab fl-irwol ta' kowċ għall-<ref target="https://mt.wikipedia.org/wiki/Gowler_(futbol)">gowlers</ref> tat-tim ta' <ref target="https://mt.wikipedia.org/wiki/FC_Spartak_Moscow">Spartak Moscow</ref>.</p>
<p>Huwa lagħab mat-<ref target="https://mt.wikipedia.org/wiki/Tim_nazzjonali_tal-futbol_tal-Litwanja">tim nazzjonali tal-Litwanja</ref> u għamel 61 preżenza, fejn kien iżomm ir-rekord tal-aktar preżenzi għall-pajjiż.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Minbarra li lagħab ma' Spartak Moscow, huwa lagħab mat-<ref target="https://mt.wikipedia.org/wiki/Turkija">Torok</ref> ta' <ref target="https://mt.wikipedia.org/wiki/Galatasaray_SK">Galatasaray SK</ref> u anki mat-tim fil-<ref target="https://mt.wikipedia.org/wiki/Bundesliga">Bundesliga</ref> ma' <ref target="https://mt.wikipedia.org/wiki/MSV_Duisburg">MSV Duisburg</ref>.</p>
<p>Fit-30 ta' Awissu 2004, Staučė ħabbar li rtira mill-impenji nazzjonali fil-bidu tal-fażi ta' kwalifikazzjoni għat-<ref target="https://mt.wikipedia.org/wiki/Tazza_tad-Dinja_tal-Futbol_2006">Tazza tad-Dinja 2006</ref>. Hu kien ġie rimpjazzat fl-iskwadra Litwana minn <ref target="https://mt.wikipedia.org/wiki/Žydrūnas_Karčemarskas">Žydrūnas Karčemarskas</ref>.</p>
Unuri
Klabb
<p> <hi rend="bold">Spartak Moscow</hi></p>
<list type="unordered"><item><ref target="https://mt.wikipedia.org/wiki/Premier_League_Russu">Premier League Russu</ref>: 1992, 1993, 1994</item>
<item><ref target="https://mt.wikipedia.org/wiki/Tazza_Russa">Tazza Russa</ref>: 1994</item></list>


Ħoloq esterni
<list type="unordered"><item>(RU)  <ref target="http://www.legioner.kulichki.com/index.php?id=11&amp;lang=ru&amp;player=77">Statistika tal-karriera</ref></item></list>
</text></body></html>