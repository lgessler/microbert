<html><body><text id="wikipedia_mt_wikipedia_org__21175.html" ns="0" revid="269900" sourceurl="https://mt.wikipedia.org/wiki/Idriss_Carlos_Kameni" title="Idriss Carlos Kameni" type="wikipedia">Idriss Carlos Kameni
<p><hi rend="bold">Idriss Carlos Kameni</hi> (<ref target="https://mt.wikipedia.org/wiki/Douala">Douala</ref>, <ref target="https://mt.wikipedia.org/wiki/18_ta'_Frar">18 ta' Frar</ref> <ref target="https://mt.wikipedia.org/wiki/1984">1984</ref>) huwa plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Kamerun">Kamerunjan</ref> li jilgħab bħala <ref target="https://mt.wikipedia.org/wiki/Gowlkiper">gowlkiper</ref>.</p>
<p>Hu qatta l-maġġoranza kbira tal-karriera tiegħu fi Spanja, l-aktar ma' <ref target="https://mt.wikipedia.org/wiki/RCD_Espanyol">Espanyol</ref>, li deher f'229 logħob uffiċjali matul il-kors ta' tmien staġuni f'<ref target="https://mt.wikipedia.org/wiki/La_Liga">La Liga</ref>.</p>
<p>Kameni sar <ref target="https://mt.wikipedia.org/wiki/Tim_nazzjonali_tal-futbol_tal-Kamerun">Kamerunjan internazzjonali</ref> qabel ma' kellu 20 sena', hu rrappreżenta l-pajjiżu f'żewġ edizzjonijiet tat-<ref target="https://mt.wikipedia.org/wiki/Tazza_tad-Dinja_tal-Futbol">Tazza tad-Dinja</ref> u ħames edizzjonijiet tat-<ref target="https://mt.wikipedia.org/wiki/Tazza_tan-Nazzjonijiet_Afrikani">Tazza tan-Nazzjonijiet Afrikani</ref>.</p>
Karriera
Franza
<p>Huwa twieled ġewwa <ref target="https://mt.wikipedia.org/wiki/Douala">Douala</ref>, Kameni kien innotat meta kellu 16-il sena, hu sar l-iżgħar plejer li rebaħ il-<ref target="https://mt.wikipedia.org/wiki/Midalja_tad-deheb">midalja tad-deheb</ref> <ref target="https://mt.wikipedia.org/wiki/Logħob_Olimpiku_tas-Sajf">Olimpika</ref>, fl-2000.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Dan il-midalja għamiltu famuż hekk kif hu ssieħeb mal-klabb Franċiż <ref target="https://mt.wikipedia.org/wiki/Le_Havre_AC">Le Havre</ref> imma ma setax jilgħab fl-ewwel tim, u baqgħa fuq il-bank tar-riżerva matul il-waqfa ta' erba' snin, hu kien misluf ukoll lil <ref target="https://mt.wikipedia.org/wiki/AS_Saint-Étienne">AS Saint-Étienne</ref> iżda naqas li jilgħab. Fl-2001, kien viċin li jissieħeb ma' <ref target="https://mt.wikipedia.org/wiki/Juventus_FC">Juventus</ref>.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
<p>Kameni mar ma klabb tal-<ref target="https://mt.wikipedia.org/wiki/Premier_League">Premier League</ref> <ref target="https://mt.wikipedia.org/wiki/Wolverhampton_Wanderers_FC">Wolverhampton Wanderers</ref> b'self għall-istaġun 2003–04, iżda l-ftehim waqa wara li ma ngħatax permess ta' xogħol fir-Renju Unit.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref></p>
Espanyol
<p>Fl-età ta' 20 sena, Kameni ffirma mal-klabb Spanjol <ref target="https://mt.wikipedia.org/wiki/RCD_Espanyol">RCD Espanyol</ref> f'Lulju 2004, għal US$600,000,<ref target="https://mt.wikipedia.org/wiki/Il-Paġna_prinċipali#cite_note-4">[4]</ref> u sar gowler tal-ewwel għażla fit-tieni sena tiegħu. Kmieni fl-2006, il-klabb projbita żewġ partitarji għall-abbużi razzjali lejn il-plejer.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref></p>
<p>Fl-istaġun <ref target="https://mt.wikipedia.org/wiki/2008–09_La_Liga">2008–09</ref>, staġun mimli tensjoni għal Espanyol, fejn kienu kklassifikati mal-aħħar tlieta għal perjodu twil, Kameni kellu żewġ inċidenti: l-ewwel, hu kellu konfrontazzjoni fiżika ma' partitarju (li l-ewwel insulta l-plejer) wara sessjoni ta' taħriġ f'Jannar,<ref target="https://mt.wikipedia.org/wiki/Il-Paġna_prinċipali#cite_note-6">[6]</ref> imbagħad iġġieled ma sieħbu tat-tim <ref target="https://mt.wikipedia.org/wiki/Grégory_Béranger">Grégory Béranger</ref> għal darb'oħra fit-taħriġ, f'Mejju.<ref target="https://mt.wikipedia.org/wiki/Il-Paġna_prinċipali#cite_note-7">[7]</ref> Huwa xorta deher f'37 minn 38 logħbiet, hu kien essenzjali għall-ġenb tal-manteniment u matul il-kampanja, hu kiser ir-rekord ta' <ref target="https://mt.wikipedia.org/wiki/Thomas_N'Kono">Thomas N'Kono</ref> fejn għamel 497 minuta mingħajr ma qala' gowl.</p>
Málaga
<p>Wara żewġ staġuni bħala l-ewwel gowler, Kameni nieżel għat-tielet għażla għall-istaġun <ref target="https://mt.wikipedia.org/wiki/La_Liga_2011–12">2011–12</ref>, mal-istess kowċ <ref target="https://mt.wikipedia.org/wiki/Arġentina">Arġentin</ref> <ref target="https://mt.wikipedia.org/wiki/Mauricio_Pochettino">Mauricio Pochettino</ref>. Fit-13 ta' Jannar 2012 hu ffirma ma' <ref target="https://mt.wikipedia.org/wiki/Málaga_CF">Málaga CF</ref>.<ref target="https://mt.wikipedia.org/wiki/Il-Paġna_prinċipali#cite_note-8">[8]</ref> Fil-25 ta' Marzu, hu ddebuta magħhom fil-kampjonat wara li daħal sostitut minflok <ref target="https://mt.wikipedia.org/wiki/Wilfredo_Caballero">Wilfredo Caballero</ref> matul rebħa ta' 2–1 kontra l-eks tim tiegħu Espanyol, filwaqt hu żam <hi rend="italic">clean sheet</hi> matul il-ħin tiegħu fil-grawnd.<ref target="https://mt.wikipedia.org/wiki/Il-Paġna_prinċipali#cite_note-9">[9]</ref></p>
Internazzjonali
<p>Kameni sar <ref target="https://mt.wikipedia.org/wiki/Tim_nazzjonali_tal-futbol_tal-Kamerun">Kamerunjan internazzjonali</ref> fl-età ta' 17-il sena, hu kien inkluż f'ħafna skwadri nazzjonali speċjalment għat-<ref target="https://mt.wikipedia.org/wiki/Tazza_tan-Nazzjonijiet_Afrikani_2002">Tazza tan-Nazzjonijiet Afrikani 2002</ref>, <ref target="https://mt.wikipedia.org/wiki/Tazza_tan-Nazzjonijiet_Afrikani_2004">2004</ref>, <ref target="https://mt.wikipedia.org/wiki/Tazza_tan-Nazzjonijiet_Afrikani_2006">2006</ref> u <ref target="https://mt.wikipedia.org/wiki/Tazza_tan-Nazzjonijiet_Afrikani_2008">Tazza tan-Nazzjonijiet Afrikani 2008</ref>. Barra minn hekk huwa wkoll irrappreżenta n-nazzjon fit-<ref target="https://mt.wikipedia.org/wiki/Tazza_tal-Konfederazzjonijiet_2003">Tazza tal-Konfederazzjonijiet 2003</ref>, ma din l-iskwadra hu spiċċa t-tieni post wara <ref target="https://mt.wikipedia.org/wiki/Tim_nazzjonali_tal-futbol_ta'_Franza">Franza</ref>.</p>
<p>Fl-2002, fl-età ta' 18-il sena, Kameni kien inkluż fl-iskwadra għat-<ref target="https://mt.wikipedia.org/wiki/Tazza_tad-Dinja_tal-Futbol_2002">Tazza tad-Dinja 2002</ref>. Huwa ġie msemmi l-<hi rend="italic">Aqwa Gowler Afrikan</hi> għall-istaġun 2006–07,<ref target="https://mt.wikipedia.org/wiki/Il-Paġna_prinċipali#cite_note-10">[10]</ref> wara li spiċċa runner-up fl-istaġun preċedenti.</p>
<p>Kameni kien ukoll magħżul għall-iskwadra għat-<ref target="https://mt.wikipedia.org/wiki/Tazza_tad-Dinja_tal-Futbol_2010">Tazza tad-Dinja 2010</ref> fl-Afrika t'Isfel, hu kien mistenni li jibda minn ħafna osservaturi. Madankollu, hu spiċċa fuq il-bank hekk kif il-kowċ <ref target="https://mt.wikipedia.org/wiki/Paul_Le_Guen">Paul Le Guen</ref> prefera lil <ref target="https://mt.wikipedia.org/wiki/Souleymanou_Hamidou">Souleymanou Hamidou</ref>, u t-tim nazzjonali tiegħu kien l-ewwel li ġie eliminat mit-turnew, eventwalment tilfu t-tliet logħbiet tal-grupp.</p>
Unuri
Klabb
 Espanyol
<list type="unordered"><item><ref target="https://mt.wikipedia.org/wiki/Copa_del_Rey">Tazza Spanjola</ref>: <ref target="https://mt.wikipedia.org/wiki/2005–06_Copa_del_Rey">2005–06</ref></item>
<item><ref target="https://mt.wikipedia.org/wiki/UEFA_Europa_League">Tazza UEFA</ref>: Finalist <ref target="https://mt.wikipedia.org/wiki/Tazza_UEFA2006–07">2006–07</ref></item></list>
 Internazzjonali
<list type="unordered"><item><ref target="https://mt.wikipedia.org/wiki/Logħob_Olimpiku_tas-sajf">Logħob Olimpiku</ref>: 2000</item>
<item><ref target="https://mt.wikipedia.org/wiki/Tazza_tan-Nazzjonijiet_Afrikani">Tazza tan-Nazzjonijiet Afrikani</ref>: <ref target="https://mt.wikipedia.org/wiki/Tazza_tan-Nazzjonijiet_Afrikani_2002">2002</ref></item></list>
Individwali
<list type="unordered"><item>L-Aqwa Gowler Afrikan: 2006–07, 2007–08</item></list>
Ħajja personali
<p>Ħu Kameni, <ref target="https://mt.wikipedia.org/wiki/Mathurin_Kameni">Mathurin</ref>, huwa plejer tal-futbol li jilgħab ukoll bħala gowler.</p>


Ħoloq esterni
<list type="unordered"><item><ref target="https://www.bdfutbol.com/en/j/j1058.html">Profil</ref> fuq BDFutbol</item>
<item>Il-mudell {{<ref target="https://mt.wikipedia.org/wiki/Mudell:Nfteams">Nfteams</ref>}} għandu nieqes l-identifikatur u l-entità ma teżistix fuq Wikidata.</item>
<item>{{Il-mudell <ref target="https://mt.wikipedia.org/wiki/Mudell:FIFA">FIFA</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>