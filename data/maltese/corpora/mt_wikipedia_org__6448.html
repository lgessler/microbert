<html><body><text id="wikipedia_mt_wikipedia_org__6448.html" ns="0" revid="269746" sourceurl="https://mt.wikipedia.org/wiki/Asja" title="Asja" type="wikipedia">Asja<figure></figure>
<figure><caption>L-Asja hekk kif tidher minn satellita</caption></figure>
<p>L-<hi rend="bold">Asja</hi> hija l-akbar kontinent (iktar minn erba' darbiet id-daqs tal-<ref target="https://mt.wikipedia.org/wiki/Ewropa">Ewropa</ref> u kważi terz tal-artijiet kollha f'wiċċ id-dinja) u hija l-unika kontinent li jmiss ma' tliet <ref target="https://mt.wikipedia.org/wiki/Oċeani">oċeani</ref> differenti: l-<ref target="https://mt.wikipedia.org/wiki/Oċean_Atlantiku">Oċean Atlantiku</ref>, l-<ref target="https://mt.wikipedia.org/wiki/Oċean_Indjan">Oċean Indjan</ref> u l-<ref target="https://mt.wikipedia.org/wiki/Oċean_Paċifiku">Oċean Paċifiku</ref>. 
L-Asja tmiss mal-Ewropa u magħha tifforma massa kbira kontinentali, magħrufa wkoll bħala l-<ref target="https://mt.wikipedia.org/wiki/Ewrasja">Ewrasja</ref>; bejn iż-żewġ kontinenti hemm il-<ref target="https://mt.wikipedia.org/wiki/Muntanji_Kawkasiċi">Muntanji Kawkasiċi</ref> u l-<ref target="https://mt.wikipedia.org/wiki/Muntanji_Urali">Muntanji Urali</ref>. </p>
<p>Xi wħud mill-eqdem ċiviltajiet ġew mill-Asja; fosthom hemm is-<ref target="https://mt.wikipedia.org/wiki/Sumeri">Sumeri</ref>, iċ-Ċiniżi u l-Indjani. Iċ-<ref target="https://mt.wikipedia.org/wiki/Ċina">Ċina</ref> u l-<ref target="https://mt.wikipedia.org/wiki/Indja">Indja</ref> huma wkoll l-iktar żewġ pajjiżi popolati fid-dinja. L-Asja hija wkoll l-iktar kontinent popolat fid-dinja, u l-popolazzjoni tammonta għal 3/5 tal-popolazzjoni dinjija.</p>
</text></body></html>