<html><body><text id="wikipedia_mt_wikipedia_org__21637.html" ns="0" revid="263379" sourceurl="https://mt.wikipedia.org/wiki/Gaia_Cauchi" title="Gaia Cauchi" type="wikipedia">Gaia Cauchi
<figure><caption>Gaia Cauchi (2013)</caption></figure>
<p><hi rend="bold">Gaia Cauchi</hi> (<ref target="https://mt.wikipedia.org/wiki/Mġarr">Mġarr</ref>, <ref target="https://mt.wikipedia.org/wiki/19_ta'_Novembru">19 ta' Novembru</ref> <ref target="https://mt.wikipedia.org/wiki/2002">2002</ref>) hija <ref target="https://mt.wikipedia.org/wiki/Kantant">kantanta</ref> <ref target="https://mt.wikipedia.org/wiki/Malta">Maltija</ref>. Hi rrapreżentat u rebħet f'isem Malta l-<ref target="https://mt.wikipedia.org/wiki/Junior_Eurovision_Song_Contest_2013">Junior Eurovision Song Contest 2013</ref>.</p>
Karriera
<p>Bdiet il-karriera tagħha fil-kant meta kellha biss sentejn u nofs. Illum tistudja f'<hi rend="italic">La Voix Academy</hi> immexxija minn Gillian Attard. Ħadet sehem f'bosta kompetizzjonijiet mużikali internazzjonali fosthom fl-2011 fit-trażmissjoni televiżiva Taljana <hi rend="italic">Ti Lascio Una Canzone</hi> fejn interpretat il-kanzunetta ta' Tina Turnet, "Proud Mary", kif ukoll kantat . Sena wara, rebħet is-San Remo Junior Music Festival tal-2012.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
<p>Fl-2013, il-<ref target="https://mt.wikipedia.org/wiki/Public_Broadcasting_Services">Public Broadcasting Services</ref> (PBS) għażlet lil Gaia biex tieħu sehem fil-<ref target="https://mt.wikipedia.org/wiki/Junior_Eurovision_Song_Contest_2013">Junior Eurovision Song Contest 2013</ref>, ġewwa Kjiv, l-Ukrajna.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Fil-konkors tat-30 ta' Novembru, Gaia rebħet il-festival bil-kanzunetta "The Start" b'total ta' 130 punt, disgħa aktar mit-tieni klassifikata, l-Ukrajna.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref> B'hekk, Gaia Cauchi saret l-ewwel kantanta Maltija li qatt rebħet il-<ref target="https://mt.wikipedia.org/wiki/Junior_Eurovision_Song_Contest">Junior Eurovision Song Contest</ref> kif ukoll l-ewwel persuna Maltija li rebħet konkors organizzat mill-<ref target="https://mt.wikipedia.org/wiki/European_Broadcasting_Union">EBU</ref>.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref></p>


Ħoloq esterni
<list type="unordered"><item><ref target="https://www.facebook.com/gaiacauchimalta">Il-Paġna prinċipali</ref> fuq <ref target="https://mt.wikipedia.org/wiki/Facebook">Facebook</ref></item></list>
</text></body></html>