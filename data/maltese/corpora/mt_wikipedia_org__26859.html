<html><body><text id="wikipedia_mt_wikipedia_org__26859.html" ns="0" revid="268589" sourceurl="https://mt.wikipedia.org/wiki/Jacinto_Benavente" title="Jacinto Benavente" type="wikipedia">Jacinto Benavente
<p><hi rend="bold">Jacinto Benavente y Martínez</hi> (twieled fit-12 ta’ Awwissu 1866 – miet fl-14 ta’ Lulju 1954) kien wieħed mill-aqwa drammaturgi Spanjoli tas-seklu 20. Huwa ngħata l-<ref target="https://mt.wikipedia.org/wiki/Premju_Nobel">Premju Nobel</ref> għal-Letteratura fl-1922 “għall-mod feliċi li bih kompla t-tradizzjonijiet illustri tad-drammi Spanjoli”.<ref target="https://mt.wikipedia.org/wiki/Il-Paġna_prinċipali#cite_note-:0-1">[1]</ref></p>
Bijografija
<figure><caption>Il-<ref target="https://mt.wikipedia.org/wiki/Monument">monument</ref> iddedikat lil Jacinto Benavente fil-Park Retiro, f’Madrid</caption></figure>
<p>Jacinto Benavente twieled f’<ref target="https://mt.wikipedia.org/wiki/Madrid">Madrid</ref>, u kien iben <ref target="https://mt.wikipedia.org/wiki/Tabib">tabib</ref> tat-tfal / pedjatra magħruf. Huwa biddel id-drammi f’realtà permezz tal-kritika soċjali: il-versi ħallew l-ispazju għall-proża, il-melodrammi għall-kummiedji, il-formuli għall-esperjenza, l-azzjoni impulsiva għad-djalogu u l-ħsieb. Benavente kien joqgħod attent ukoll għall-estetika u iktar ’ quddiem għall-etika.</p>
<p>Huwa kien monarkista liberali u kritiku tas-Soċjaliżmu. Għalhekk ma tant kien partitarju akkanit ta’ <ref target="https://mt.wikipedia.org/wiki/Spanja">Spanja</ref> taħt <ref target="https://mt.wikipedia.org/wiki/Franco">Franco</ref> għalkemm kienet l-unika alternattiva vijabbli għal dak li huwa kien jikkunsidra bħala esperiment Repubblikan diżastruż tal-1931-1936. Fl-1936 isem Benavente beda jiġi assoċjat mal-assassinju tal-<ref target="https://mt.wikipedia.org/wiki/Poeta">poeta</ref> u d-drammaturgu Spanjol <ref target="https://mt.wikipedia.org/wiki/Federico_García_Lorca">Federico García Lorca</ref>. Dan seħħ meta l-gazzetti Nazzjonalisti <hi rend="italic">Estampa</hi>, <hi rend="italic">El Correo de Andalucia,</hi> u <hi rend="italic">Ideal</hi> iċċirkolaw ix-xniegħa li Lorca kien inqatel bħala tpattija għall-qtil ta’ Benavente min-naħa tar-Repubblikani.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Benavente miet f’Aldeaencabo de Escalona (<ref target="https://mt.wikipedia.org/wiki/Toledo">Toledo</ref>) meta kellu 87 sena. Hu qatt ma żżewweġ. Skont bosta sorsi, huwa kien omosesswali.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref><ref target="https://mt.wikipedia.org/wiki/Il-Paġna_prinċipali#cite_note-4">[4]</ref></p>
Xogħlijiet prinċipali
<p>Jacinto Benavente kiteb 172 kitba. Fost l-iktar xogħlijiet importanti tiegħu hemm:<ref target="https://mt.wikipedia.org/wiki/Il-Paġna_prinċipali#cite_note-:0-1">[1]</ref><ref target="https://mt.wikipedia.org/wiki/Il-Paġna_prinċipali#cite_note-5">[5]</ref></p>
<list type="unordered"><item><hi rend="italic">El nido ajeno</hi> (<hi rend="italic">Il-Bejta ta’ Ħaddieħor</hi>, 1894), kummiedja, tliet atti.</item>
<item><hi rend="italic">Gente conocida</hi> (<hi rend="italic">Soċjetà Għolja</hi>, 1896), xeni satiriċi tal-ħajja moderna, erba’ atti.</item>
<item><hi rend="italic">La Gobernadora</hi> (<hi rend="italic">Il-Mara tal-Gvernatur</hi>, 1901), kummiedja, tliet atti.</item>
<item><hi rend="italic">La noche del sábado</hi> (<hi rend="italic">Is-Sibt Billejl</hi>, 1903), rumanz teatrali, ħames diviżjonijiet; Imperia hija ballerina u iktar ’il quddiem prostituta li tinnamra mal-Prinċep Miguel, li jitla’ fuq it-tron ta’ Swabja.</item>
<item><hi rend="italic">Rosas de otoño</hi> (<hi rend="italic">Ward tal-Ħarifa</hi>, 1905), kummiedja sentimentali, tliet atti.</item>
<item><hi rend="italic">Los intereses creados</hi> (<hi rend="italic">L-Interessi Maħluqa</hi>, 1907), kummiedja bil-maskri bbażata fuq il-<hi rend="italic">commedia dell'arte</hi> <ref target="https://mt.wikipedia.org/wiki/Italja">Taljana</ref>; l-iktar xogħol famuż u spiss irreċtat ta’ Benavente.</item>
<item><hi rend="italic">Señora ama</hi> (<hi rend="italic">Il-Mara tal-Dar</hi>, 1908), dramm rurali; studju psikoloġiku fil-fond ta’ mara li tgħir għar-raġel tagħha.</item>
<item><hi rend="italic">El príncipe que todo lo aprendió en los libros</hi> (1909)</item>
<item><hi rend="italic">La malquerida (Il-Mara Mhux Maħbuba</hi>, 1913), dramm psikoloġiku rurali, tliet atti; il-bażi għall-film tal-1921 <hi rend="italic">The Passion Flower</hi>, tal-protagonista <ref target="https://mt.wikipedia.org/wiki/Norma_Talmadge">Norma Talmadge</ref>.</item>
<item><hi rend="italic">La ciudad alegre y confiada</hi> (1916), kontinwazzjoni minn <hi rend="italic">Los intereses creados</hi>.</item>
<item><hi rend="italic">Campo de armiño</hi> (1916)</item>
<item><hi rend="italic">Lecciones de buen amor</hi> (1924)</item>
<item><hi rend="italic">La mariposa que voló sobre el mar</hi> (1926)</item>
<item><hi rend="italic">Pepa Doncel</hi> (1928)</item>
<item><hi rend="italic">Vidas cruzadas</hi> (1929)</item>
<item><hi rend="italic">Aves y pájaros</hi> (1940)</item>
<item><hi rend="italic">La honradez de la cerradura</hi> (1942)</item>
<item><hi rend="italic">La infanzona</hi> (1945)</item>
<item><hi rend="italic">Titania</hi> (1946)</item>
<item><hi rend="italic">La infanzona</hi> (1947)</item>
<item><hi rend="italic">Abdicación</hi> (1948)</item>
<item><hi rend="italic">Ha llegado Don Juan</hi> (1952)</item>
<item><hi rend="italic">El alfiler en la boca</hi> (1954)</item>
<item><hi rend="italic">Hijos, padres de sus padres</hi> (<hi rend="italic">Ulied Subien, Missirijiet tal-Ġenituri Tagħhom</hi>, 1954)</item></list>
</text></body></html>