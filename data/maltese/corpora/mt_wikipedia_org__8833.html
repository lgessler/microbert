<html><body><text id="wikipedia_mt_wikipedia_org__8833.html" ns="0" revid="215363" sourceurl="https://mt.wikipedia.org/wiki/Grupp_A_tat-Tazza_tad-Dinja_tal-Futbol_2006" title="Grupp A tat-Tazza tad-Dinja tal-Futbol 2006" type="wikipedia">Grupp A tat-Tazza tad-Dinja tal-Futbol 2006
<p><hi rend="bold">Grupp A tat-<ref target="https://mt.wikipedia.org/wiki/Tazza_tad-Dinja_tal-Futbol_2006">Tazza tad-Dinja tal-Futbol 2006</ref></hi> li saret fil-<ref target="https://mt.wikipedia.org/wiki/Ġermanja">Ġermanja</ref>, kien jikkonsisti minn erba' timijiet. Il-logħob minn dan il-grupp beda fid-<ref target="https://mt.wikipedia.org/wiki/9_ta'_Ġunju">9 ta' Ġunju</ref> <ref target="https://mt.wikipedia.org/wiki/2006">2006</ref> u spiċċa fl-<ref target="https://mt.wikipedia.org/wiki/20_ta'_Ġunju">20 ta' Ġunju</ref>. Il-<ref target="https://mt.wikipedia.org/wiki/Tim_nazzjonali_tal-futbol_tal-Ġermanja">Ġermanja</ref> rebħu l-grupp, u avvanzaw għat-tieni rawnd, flimkien mal-<ref target="https://mt.wikipedia.org/wiki/Tim_nazzjonali_tal-futbol_tal-Ekwador">Ekwador</ref>. Il-<ref target="https://mt.wikipedia.org/wiki/Tim_nazzjonali_tal-futbol_tal-Polonja">Polonja</ref> u l-<ref target="https://mt.wikipedia.org/wiki/Tim_nazzjonali_tal-futbol_tal-Kosta_Rika">Kosta Rika</ref> naqsu li javanzaw.</p>
<figure><caption>Il-<ref target="https://mt.wikipedia.org/wiki/Tim_nazzjonali_tal-futbol_tal-Ġermanja">Ġermanja</ref> u l-<ref target="https://mt.wikipedia.org/wiki/Tim_nazzjonali_tal-futbol_tal-Kosta_Rika">Kosta Rika</ref> fil-partita inawgurali tat-<ref target="https://mt.wikipedia.org/wiki/Tazza_tad-Dinja_tal-Futbol_2006">Tazza tad-Dinja tal-Futbol 2006</ref>, fid-<ref target="https://mt.wikipedia.org/wiki/9_ta'_Ġunju">9 ta' Ġunju</ref> <ref target="https://mt.wikipedia.org/wiki/2006">2006</ref> fi <ref target="https://mt.wikipedia.org/wiki/Munich">Munich</ref></caption></figure>
<figure><caption>Partitarju Ġermaniż qabel il-partita kontra l-<ref target="https://mt.wikipedia.org/wiki/Tim_nazzjonali_tal-futbol_tal-Ekwador">Ekwador</ref>, fl-<ref target="https://mt.wikipedia.org/wiki/20_ta'_Ġunju">20 ta' Ġunju</ref> <ref target="https://mt.wikipedia.org/wiki/2006">2006</ref></caption></figure>
<p>Iż-żewġ timijiet rappreżentanti tal-<ref target="https://mt.wikipedia.org/wiki/Ewropa">Ewropa</ref>, il-<ref target="https://mt.wikipedia.org/wiki/Tim_nazzjonali_tal-futbol_tal-Ġermanja">Ġermanja</ref> u l-<ref target="https://mt.wikipedia.org/wiki/Tim_nazzjonali_tal-futbol_tal-Polonja">Polonja</ref>, kienu l-favoriti li jakkwistaw post fir-rawnd suċċessiv. Il-Ġermanja kienet waslet sal-finali tat-<ref target="https://mt.wikipedia.org/wiki/Tazza_tad-Dinja_tal-Futbol_2002">Tazza tad-Dinja tal-Futbol 2002</ref> u kienet il-pajjiż organizzativ, waqt li l-Polonja kienet ikkwalifikat mill-grupp ta' kwalifikazzjoni, fejn kienet tilfet biss kontra l-<ref target="https://mt.wikipedia.org/wiki/Tim_nazzjonali_tal-futbol_tal-Ingilterra">Ingilterra</ref>.</p>
<p>Fil-partita inawgurali, il-Ġermanja rebħet bl-iskor kbir ta' 4–2 lis-selezzjoni tal-Kosta Rika, fejn din kienet l-ikbar partita b'numru ta' gowls f'partita inawgurali mill-<ref target="https://mt.wikipedia.org/wiki/Tazza_tad-Dinja_tal-Futbol_1934">1934</ref>. Minkejja is-superjortità storika u madwar erba' opportunitajiet fil-bidu minn <ref target="https://mt.wikipedia.org/wiki/Michael_Ballack">Michael Ballack</ref> u <ref target="https://mt.wikipedia.org/wiki/Miroslav_Klose">Miroslav Klose</ref>, il-Ġermanja naqset li tikkonvi b'difiża diżorganizzata li taw lil <ref target="https://mt.wikipedia.org/wiki/Paulo_Wanchope">Paulo Wanchope</ref> iż-żewġ gowls tal-Kosta Rika. Sigħat wara, il-Polonja
sofriet telfa b'sorpriża kontra l-Ekwador li wrew futbol solidu u organizzat.</p>
<p>Sussegwentament, il-Ġermanja affaċċjat lill-ġirien tal-Polonja. L-ospiti iddominaw parti kbir tal-ogħba, imma l-forma tajba tal-gowler <ref target="https://mt.wikipedia.org/wiki/Artur_Boruc">Artur Boruc</ref> ma ħallietx lill-Ġermanja jiskorjaw. Il-Polonja, li kienu aktar qed jippruvaw jakkwistaw punt biex wara jaffronaw lill-Kosta Rika u b'hekk ikollhom aktar ċans li jikkwalifikaw, ħadu daqqa ta' ħarta wara li s-sostitut <ref target="https://mt.wikipedia.org/wiki/Oliver_Neuville">Oliver Neuville</ref>  kiseb il-gowl tar-rebħa fl-aħħar minuta tal-partita. Il-Ġermanja, b'din ir-rebħa, irnexxielhom jikkwalifikaw għat-tieni fażi, b'logħba oħra x'tintlagħab, bil-Polonja eliminati. L-Ekwador, komplew jimpresjonaw u bi prestazzjoni eċċellenti huma rebħu lill-Kosta Rika 3–0 grazzi għat-talenti ta' <ref target="https://mt.wikipedia.org/wiki/Carlos_Tenorio">Carlos Tenorio</ref> u <ref target="https://mt.wikipedia.org/wiki/Agustín_Delgado">Agustín Delgado</ref>. L-Ekwador ikkwalifikaw ukoll għat-tieni fażi, għall-ewwel darba fl-istorja tagħhom f'din il-kompetizzjoni.</p>
<p>Bit-timijiet li avvanzaw fil-kompetizzjoni ikun diġà deċiż, l-aħħar partita kienet isservi biss għall-pożizzjoni tat-timijiet fil-grupp. Il-Ġermanja u l-Ekwador iltaqgħu flimkien f'<ref target="https://mt.wikipedia.org/wiki/Kolonja_(Ġermanja)">Kolonja</ref> biex jiġi deċiż min se jakkwista l-ewwel post tal-grupp, li kien importanti minħabba li min jirbaħ il-grupp kien jevita t-tim fl-ewwel post ta' <ref target="https://mt.wikipedia.org/wiki/Grupp_B_tat-Tazza_tad-Dinja_tal-Futbol_2006">Grupp B</ref>, li eventwalment kienu l-<ref target="https://mt.wikipedia.org/wiki/Tim_nazzjonali_tal-futbol_tal-Ingilterra">Ingilterra</ref>.
Minkejja li kien maħsub li l-Ekwador kienu se joffru xi tip ta' oppożizzjoni lit-tim Ġermaniż, dan tal-aħħar ħareġ mill-partita rebbieħ kemm tal-partita u kif ukoll tal-grupp, wara rebħa ta' 3–0 b'doppjetta ta' Miroslav Klose u <ref target="https://mt.wikipedia.org/wiki/Lukas_Podolski">Lukas Podolski</ref>. Min-naħa l-oħra, il-Polonja u l-Kosta Rika, li kienu diġà eliminati, lagħbu biex jispiċċaw l-avventura f'dan il-kampjonat mondjali fuq nota pożittiva. L-Ewropej rebħu bi skor finali ta' 2–1.</p>


























Ħoloq esterni
<list type="unordered"><item><ref target="http://www.fifa.com/worldcup/archive/germany2006/index.html">Sit uffiċjali tat-Tazza tad-Dinja tal-Futbol 2006</ref></item></list>
</text></body></html>