<html><body><text id="wikipedia_mt_wikipedia_org__19752.html" ns="0" revid="270783" sourceurl="https://mt.wikipedia.org/wiki/Francisco_Martos" title="Francisco Martos" type="wikipedia">Francisco Martos
<p><hi rend="bold">Francisco Javier "Javi" Martos Espigares</hi> (<ref target="https://mt.wikipedia.org/wiki/Alamedilla">Alamedilla</ref>, <ref target="https://mt.wikipedia.org/wiki/4_ta'_Jannar">4 ta' Jannar</ref> <ref target="https://mt.wikipedia.org/wiki/1984">1984</ref>) huwa plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Spanja">Spanjol</ref> li jilgħab bħala <ref target="https://mt.wikipedia.org/wiki/Difensur">difensur lemini</ref>.</p>
Karriera
<p>Imwieled ġewwa <ref target="https://mt.wikipedia.org/wiki/Alamedilla">Alamedilla</ref>, <ref target="https://mt.wikipedia.org/wiki/Provinċja_ta'_Granada">Granada</ref>, Martos qatta' għaxar snin sħaħ fl-akkademja ta' <ref target="https://mt.wikipedia.org/wiki/FC_Barcelona">Barcelona</ref>,<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> iżda rrappreżenta biss lit-Tim Ċ. Fl-20 ta' Mejju 2006 hu lagħab l-ewwel u l-unika logħba tiegħu fil-<ref target="https://mt.wikipedia.org/wiki/La_Liga">La Liga</ref>, meta daħal bħala sostitut minflok <ref target="https://mt.wikipedia.org/wiki/Andrea_Orlandi">Andrea Orlandi</ref> fit-tieni taqsima, fit-telfa ta' 1–3 kontra <ref target="https://mt.wikipedia.org/wiki/Athletic_Bilbao">Athletic Bilbao</ref> fl-<ref target="https://mt.wikipedia.org/wiki/Estadio_San_Mamés">Estadio San Mamés</ref>, il-post fejn ġie ssiġillat ir-rebħ tal-kampjonat.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
<p>Martos qatta' perjodu qasir mal-klabb Bulgaru ta' <ref target="https://mt.wikipedia.org/wiki/PFC_CSKA_Sofia">CSKA Sofia</ref> wara li ġie rilaxxat mill-<hi rend="italic">Blaugrana</hi>, qabel ma kompla l-karriera tiegħu fil-futbol dilettantesk, l-ewwel ma' <ref target="https://mt.wikipedia.org/wiki/Girona_FC">Girona</ref> imbagħad ma' <ref target="https://mt.wikipedia.org/wiki/Atlético_Malagueño">Atlético Malagueño</ref>. Fis-sajf tal-2008 huwa ssieħeb ma' <ref target="https://mt.wikipedia.org/wiki/Iraklis_Thessaloniki_FC">Iraklis Thessaloniki</ref>, fejn mal-ewwel sab postu mal-ewwel ħdax u għen lit-tim għall-għaxar post fil-klassifika tas-<ref target="https://mt.wikipedia.org/wiki/Super_League_(Greċja)">Super League</ref> għal sentejn konsekuttivament.</p>
<p>Fix-xitwa tal-2011 iffirma kuntratt ma' <ref target="https://mt.wikipedia.org/wiki/R._Charleroi_SC">Charleroi</ref> fil-<ref target="https://mt.wikipedia.org/wiki/Belġju">Belġju</ref>.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref> Huwa kellu jsofri relegazzjoni mill-<ref target="https://mt.wikipedia.org/wiki/L-Ewwel_Diviżjoni_Belġjana">Ewwel Diviżjoni</ref>, iżda kiseb il-promozzjoni mal-ewwel staġun sħiħ tiegħu.</p>


Ħoloq esterni
<list type="unordered"><item><ref target="http://www.bdfutbol.com/en/j/j864.html">Profil</ref> fuq BDFutbol</item>
<item>(EN)  <ref target="http://www.transfermarkt.de/en/-/aufeinenblick/spieler_8733.html">Il-Paġna prinċipali</ref> fuq transfermarkt.de</item></list>
</text></body></html>