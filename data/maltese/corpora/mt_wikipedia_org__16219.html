<html><body><text id="wikipedia_mt_wikipedia_org__16219.html" ns="0" revid="250436" sourceurl="https://mt.wikipedia.org/wiki/%C4%A0eroglifi%C4%8Bi_E%C4%A1izzjani" title="Ġeroglifiċi Eġizzjani" type="wikipedia">Ġeroglifiċi Eġizzjani<figure><caption>Ġeroglifiċi fuq it-tempju ta' Kom Ombo</caption></figure>
<p><hi rend="bold">Ġeroglifiku</hi> hu karattru tal-eqdem kitba <ref target="https://mt.wikipedia.org/wiki/Eġittu_antik">Eġizzjana</ref>. </p>
<p>Il-kitba ġeroglifika Eġizzjana hi figurattiva: il-karattri li jagħmluha jirrappreżentaw oġġetti varji, — naturali jew magħmulin mill-bniedem — bħal pjanti, xbihat ta' allat, bnedmin u annimali .... L-<ref target="https://mt.wikipedia.org/wiki/Eġittologu">eġittoloġi</ref> tradizzjonalment jiddistingwu tliet kategoriji ta' karattri: Il-karattri-kliem (jew <hi rend="italic"><ref target="https://mt.wikipedia.org/wiki/Ideogramma">ideogrammi</ref></hi>), li jfissru oġġett jew, permezz tal-<ref target="https://mt.wikipedia.org/wiki/Metonimija">metonimija</ref><ref target="https://mt.wikipedia.org/wiki/Il-Paġna_prinċipali#cite_note-1">[1]</ref>, azzjoni, il-karattri fonetiċi (jew <hi rend="italic"><ref target="https://mt.wikipedia.org/wiki/Fonogramma">fonogrammi</ref></hi>), li jikkorrispondu għal konsonanti waħda jew sensiela ta' konsonanti <ref target="https://mt.wikipedia.org/wiki/Il-Paġna_prinċipali#cite_note-2">[2]</ref>; id-<hi rend="italic"><ref target="https://mt.wikipedia.org/wiki/Semagramma">determinattivi</ref></hi>, karattri "siekta" li jindikaw il-<ref target="https://mt.wikipedia.org/wiki/Qasam_lessikali">qasam lessikali</ref> li tappartieni għalih il-kelma. </p>
<p>Il-kitba ġeroglifika dehret fl-aħħar tar-raba' millenju qabel l-epoka tagħna fl-<ref target="https://mt.wikipedia.org/wiki/Eġittu_l-Għoli">Eġittu l-Għoli</ref> (fin-nofsinhar tal-pajjiż) u ntużat sal-epoka Rumana, jiġifieri għal aktar minn tlett elef sena. L-għarfien tal-ġeroglifiċi ntilef meta l-imperatur <ref target="https://mt.wikipedia.org/wiki/Teodożju_I">Teodożju I</ref> għalaq il-postijiet ta' qima pagana madwar it-380, u kien meħtieġ il-ġenju ta' <ref target="https://mt.wikipedia.org/wiki/Jean-François_Champollion">Jean-François Champollion</ref> wara l-iskoperta tal-<ref target="https://mt.wikipedia.org/wiki/Stele_ta'_Rosetta">iStele ta' Rosetta</ref><ref target="https://mt.wikipedia.org/wiki/Il-Paġna_prinċipali#cite_note-3">[3]</ref> biex jikser, wara erbatax-il seklu, dak li kien qiesu "siġill fuq fomm id-deżert" <ref target="https://mt.wikipedia.org/wiki/Il-Paġna_prinċipali#cite_note-4">[4]</ref>. </p>
Etimoloġija
<p>Il-kelma <hi rend="italic">ġeroglifiku</hi> ġejja mill-<ref target="https://mt.wikipedia.org/wiki/Grieg_Antik">Grieg</ref> ἱερογλύφος / <hi rend="italic">jeroglufos</hi>, iffurmata minn ἱερός/ <hi rend="italic">jeros</hi> ("imqaddes") u γλύφειν/ <hi rend="italic">glufein" ("tnaqqix"). </hi></p>
<p>Fl-epoka Greko-Ruman, kienet tfisser "wieħed li jonqox il-ġeroglifiċi" u mhux il-ġeroglifiċi nfushom, li huma τὰ ἱερογλυφικά (γράμματα)/ <hi rend="italic">tà jeroglyfiká (grámmata)</hi>, jiġifieri "il-karattri mqaddsa imnaqqxin" fuq il-monumenti (stele, tempji u oqbra). Fl-aħħar, saret bidla fit-tifsira, il-kelma <hi rend="italic">ġeroglifiċi</hi> spiċċat biex tfisser il-karattri ġeroglifiċi stess. </p><p>

L-Eġizzjani nfushom kienu jsejħu l-kitba <hi rend="italic">medu-netjer</hi> ("kelma divina") li fit-traskrizzjoni hi <hi rend="italic">mdw nṯr</hi>: </p>
<p>It-terminu <hi rend="italic">ġeroglifiċi</hi> illum twessa' fit-tifsira tiegħu u sar jintuża għal kitba oħra li tuża l-istess prinċipju <ref target="https://mt.wikipedia.org/wiki/Logogramma">logografiku</ref> bħall-Eġizzjan. Hekk, wieħed jgħid <hi rend="italic"><ref target="https://mt.wikipedia.org/wiki/Ġeroglifiċi_Ħittiti">ġeroglifiċi Ħittiti</ref></hi> jew <hi rend="italic"><ref target="https://mt.wikipedia.org/wiki/Ġeroglifiċi_Maja">ġeroglifiċi Maja</ref></hi>. Min-naħa l-oħra ma nistgħux insejħu l-<ref target="https://mt.wikipedia.org/wiki/Karattru_Ċiniż">karattri Ċiniżi</ref> ġeroglifiċi (dawn huma <ref target="https://mt.wikipedia.org/wiki/Sinogramma">sinogrammi</ref>). Ġeroglifiċi bħas-sinogrammmi jappartienu għal-grupp iżjed vast ta' <ref target="https://mt.wikipedia.org/wiki/Logogramma">logogrammi</ref> (li m'għandniex inħalltuh ma l-<ref target="https://mt.wikipedia.org/wiki/Logotip">logotipi</ref>, simboli speċifiċi għal intrapriża jew prodott.)</p>
Storja u evoluzzjoni
<figure><caption> L-aħħar iskrizzjoni ġeroglifika magħrufa, Bieb ta' Adrijanu ġo Philae</caption></figure>
<p>Il-kitba ġeroglifika insibuha mir-raba' millenju QK: l-iskrizzjoni l-aktar antika ġiet skoperta fl-1992 fuq qabar fis-sit antik ta' <ref target="https://mt.wikipedia.org/wiki/Abydos_(l-Eġittu)">Abydos</ref>, u tmur lura għas-snin 3250/3200 QK<ref target="https://mt.wikipedia.org/wiki/Il-Paġna_prinċipali#cite_note-5">[5]</ref>, jiġifieri fl-istess ħin meta dehru l-<ref target="https://mt.wikipedia.org/wiki/Karattri_kunejformi">karattri kunejformi</ref> fil- <ref target="https://mt.wikipedia.org/wiki/Mesopotamja">Mesopotamja</ref>. Kienet tintuża għal aktar minn 3000 sena: l-aħħar iskrizzjoni magħrufa s'issa għandha d-data tal-24 ta' Awissu 394, u tinsab fil-tempju ta' <ref target="https://mt.wikipedia.org/wiki/Philae">Philae</ref> <ref target="https://mt.wikipedia.org/wiki/Il-Paġna_prinċipali#cite_note-6">[6]</ref>. </p>
<p>Mill-Imperu Antik Eġizzjan 'l hawn<ref target="https://mt.wikipedia.org/wiki/Il-Paġna_prinċipali#cite_note-7">[7]</ref>, l-Eġizzjan ġeroglifiku kien sistema ta' kitba li fiha kien hemm imħallta l-<ref target="https://mt.wikipedia.org/wiki/Ideogramma">ideogrammi</ref>, karattri tal-konsonanti (unilitteri, bilitteri u anki trilitteri) u d-determinattivi (ara iżed 'l isfel). Mit-tmintax id-dinastija Eġizzjana 'l hawn, l-iskribi kienu jużaw ċertu numru ta' karattri bilitterali bħala <ref target="https://mt.wikipedia.org/wiki/Sillabarju">sillabarji</ref> (<hi rend="italic">sȝ, bȝ, kȝ</hi> eċċ. ) biex jittraskrivu l-ismijiet <ref target="https://mt.wikipedia.org/wiki/Semiti">semitiċi</ref> jew ta' nisel semitiku, iżda l-kitba msejħa sillabika ma ġietx minn dan il-qasam. </p>
<p>Kienet x'kienet il-funzjoni tagħhom, il-karattri kienu dejjem figurattivi: kienu jirrappreżentaw xi ħaġa tanġibbli, ta' spiss tingħaraf faċilment, anke minn xi ħadd li ma jkunx jaf it-tifsira tal-karattru. Fil-fatt, fid-disinn tal-ġeroglifiċi, l-Eġizzjani ħadu l-ispirazzjonu minn madwarhom: oġġetti ta' ħajja ta' kuljum, annimali, pjanti, partijiet tal-ġisem. Matul l-epoka tal-Imperu Antik, l-Imperu Nofsani u l-Imperu l-Ġdid kien hemm madwar seba' mitt karattru ġeroglifiku, waqt li fl-epoka Greko-Rumana, kien hemm aktar minn sitt elef. </p>
<p>Il ġeroglifiċi kienu minquxin fuq il-ġebel jew fil-każ tal-kitba jeratika, imħażżin bil-<ref target="https://mt.wikipedia.org/wiki/Kalamu">kalami</ref><ref target="https://mt.wikipedia.org/wiki/Il-Paġna_prinċipali#cite_note-8">[8]</ref> u l-linka fuq materjal inqas durevoli. </p>
<p>L-użu ta' ġeroglifiċi minquxin deher qabel il-<ref target="https://mt.wikipedia.org/wiki/Perjodu_Tinita">Ċiviltà Fargħunija</ref>, u hekk m'għandux x'jaqsam mal-ħtiġijiet amministrattivi ta' stat fil-formazzjoni tiegħu. Kien limitat għal oqsma fejn l-estetika u/jew il-valur ta' kliem maġiku kienu importanti: formoli ta' offerti, affreski funerarji, testi reliġjużi, iskrizzjonijiet uffiċjali. Il-kitba kienet għall-ewwel tikkonsisti f’isktrizzjonijiet qosra – titli li jirreferu għal sovran, battalja, kwantità, imbagħad madwar l-2700 QK, matul il-renju tal-Fargħun <ref target="https://mt.wikipedia.org/wiki/Netjerikhet">Netjerikhet</ref> notevoli għall-iżvilupp tal-funzjonijiet reliġjużi u r-riti funerarji, bdew jiżviluppaw frażi mibnija li nsibu l-iżjed fil-<ref target="https://mt.wikipedia.org/wiki/Piramidi_tal-Eġittu">piramidi</ref>. </p>
<figure><caption>Ħajt tat-<ref target="https://mt.wikipedia.org/wiki/Tempju_ta'_Ombo_Kom">Tempju ta' Ombo Kom</ref></caption></figure>
<p>Wara ż-żmien li ħadet is-sistema ta' kitba tat-tip ġeroglifiku biex tiżviluppa, nistgħu niddistingwu erba' fażijiet ta' evoluzzjoni (u ta' semplifikazzjoni progressiva) ta' din il-kitba: wara l-fażi ġeroglifika, tiġi l-fażi tal-<ref target="https://mt.wikipedia.org/wiki/Ġeroglifiku_linjari">ġeroglifiċi linjari</ref>, imbagħad tiġi dik tal-<ref target="https://mt.wikipedia.org/wiki/Kitba_jeratika">kitba jeratika</ref>, imbagħad tmiss dik tal- <ref target="https://mt.wikipedia.org/wiki/Eġizzjan_demotiku">kitba demotika</ref>, u fl-aħħar jiġi l-<ref target="https://mt.wikipedia.org/wiki/Koptiku">Koptiku</ref>, bħala l-aħħar pass tal-proċess ta' astrazzjoni u semplifikazzjoni. </p>
<p>L-ewwel semplifikazzjoni tas-sistema ta' kitba Eġizzjana li jiddistingwu l-Eġittoloġi, hi dik tal-ġeroglifiċi linjari. Dawn żammew l-aspett figurattiv tal-ġeroglifiċi minquxin, iżda huma mpinġijin b'inqas reqqa minn dawk tal-aħħar. Il-ġeroglifiċi linjari huma l-ewwel pass lejn l-astrazzjoni ta' din is-sistema ta' rappreżentazzjoni. Kienu jpinġuhom fuq is-<ref target="https://mt.wikipedia.org/wiki/Sarkofagi">sarkofagi</ref> tal-injam u l-papiri tal-"kotba tal-mejtin". </p>
<p>Il-<ref target="https://mt.wikipedia.org/wiki/Kitba_jeratika">kitba jeratika</ref> jew saċerdotali, it-tielet stadju tal-evoluzzjoni tas-sistema ta' kitba Eġizzjana, hi l-forma kursiva tagħha u kienet ristretta għal dokumenti amministrattivi u dokumenti privati. Kienu jiktbuha bil-pinzell fuq l-<ref target="https://mt.wikipedia.org/wiki/Ostrakon">ostraka</ref> (biċċiet tal-fuħħar jew ġebla tal-franka), twavel żgħar tal-injam jew, aktar rari fuq il-<ref target="https://mt.wikipedia.org/wiki/Papiru_(karta)">papiru</ref> u l-<ref target="https://mt.wikipedia.org/wiki/Parċmina">parċmina</ref>, li kienu jqumu ħafna iżjed. </p>
<p>Mill-epoka Sajitika (is-sittax-il dinastija Eġizzjana), il-jerartika kienet parzjalment sostitwita minn kursiva ġdida, id-demotika jew tal-poplu. Din hi semplifikazzjoni estrema tal-jeratika, riżervata għall-atti amministrattivi u dokumenti tal-ħajja ta' kuljum u għalhekk issemiet "popolari". Il-<ref target="https://mt.wikipedia.org/wiki/Jeratika">jeratika</ref> ma baqgħitx tintuża ħlief biex jinkitbu xi testi saċerdotali jew reliġjużi, flimkien mal-ġeroglafiċi u għalhekk ħadet l-isem "saċerdotali." Fl-epoka <ref target="https://mt.wikipedia.org/wiki/Dinastija_Tolemajka">Tolemajka</ref>, il-Grieg beda aktar u aktar jintuża bħala l-lingwa amministrattiva: minn 146 QK il-kuntratti miktubin biss bid-demotika kienu tilfu kull valur legali[Referenza meħtieġa]. </p>
<p>Finalment, il-Koptiku kien l-aħħar fażi tal-lingwa u tal-kitba Eġizzjana. Dan għadu jintuża sal-lum, imma biss bħala lingwa liturgika. Jinkiteb permezz tal-alfabett Grieg li ġew miżjudin miegħu seba' karattri demotiċi għall-ħsejjes li mhumiex fil-Grieg. </p>
<p>Il-kitba Eġizzjana m'għadhiex tintuża illum biex tinkiteb xi lingwa. Madankollu, skont xi riċerkaturi, kienet hi, permezz tal-proto-Sinajitiku, li welldet l-<ref target="https://mt.wikipedia.org/wiki/Alfabett_Feniċju">alfabett Feniċju</ref>, li minn naħa tiegħu nissel l-alfabett Lhudi, Aramajk u Grieg, u minn tal-aħħar ħargu l-karattri Latini u Ċirilliċi<ref target="https://mt.wikipedia.org/wiki/Il-Paġna_prinċipali#cite_note-9">[9]</ref>.</p>
Is-sistema ta' kitba
<figure><caption>Riproduzzjoni tal-<ref target="https://mt.wikipedia.org/wiki/Stele_ta'_Rosetta">istele ta' Rosetta</ref></caption></figure>
<p>Il-ġeroglifiċi huma kollha, jew kważi kollha, figurattivi: dawn jirrappreżentaw elementi veri jew immaġinarji, xi kultant stilizzati u semplifikati, iżda fil-parti l-kbira, jintgħarfu perfettament. </p>
<p><ref target="https://mt.wikipedia.org/wiki/Jean-François_Champollion">Jean-François Champollion</ref>, id-deċifratur tal-ġeroglafiċi, meqjus bħala missier l-<ref target="https://mt.wikipedia.org/wiki/Eġittoloġija">Eġittoloġija</ref> ddefinixxa s-sistema ġeroglifika hekk: </p>
<p>Fil-fatt, l-istess karattru jista' jiġi interpretat b'modi differenti skont il-kuntest: bħala fonogramma<ref target="https://mt.wikipedia.org/wiki/Il-Paġna_prinċipali#cite_note-11">[11]</ref> (qari fonetiku), bħala <ref target="https://mt.wikipedia.org/wiki/Ideogramma">ideogramma</ref> jew bħala determinattiv (qari semantiku). Se naraw iktar tard li l-karattri determinattivi, li ma jinqarawx, jgħinu fil-qari billi "jiddeterminaw" il-qasam lessikali li l-kelma tappartieni għalih. Għalhekk, il-karattru determinattiv ta' "raġel bilqiegħda" (A1 fil-lista totali tal-ġeroglifiċi skond il-klassifikazzjoni ta' <ref target="https://mt.wikipedia.org/wiki/Alan_Henderson_Gardiner">Gardiner</ref>) jakkumpanja l-kliem li juru l-funzjoni ("<ref target="https://mt.wikipedia.org/wiki/Viżier_fl-Eġittu_antik">viżier</ref>", "qassis"), il-professjoni ("bennej"), l-etniċità ("Ażjatiku", "Eġizzjan", "Libjan", "Nubjan ") jew rabta tal-familja ("missier", "iben", "ħu"). </p>
<p>Fis-sezzjonijiet li ġejjin, il-ġeroglafiċi se jiġu traslitterati, jiġifieri jerġgħu jiġu traskritti permezz ta' simboli ta' sistema oħra. </p>
Qari fonetiku
<p>Fil-qari fonetiku wieħed jaqra l-karattru independentament mit-tifsira tiegħu, skont il-prinċipju ta' <ref target="https://mt.wikipedia.org/wiki/Rebus">rebus</ref>. Il-fonogrammi huma ffurmati jew minn konsonanti (karattri msejħin "mono-" jew unilitteri"), żewġ karattri (karattri "bilitteri") jew tlieta (karattri "trilitteri"). L-erbgħa u għoxrin karattru unilitteru jagħmlu il-psewdo-alfabett ġeroglifiku (ara hawn taħt). </p>
<p>Il-kitba ġeroglifika tixbaħ lil <ref target="https://mt.wikipedia.org/wiki/Abġad">abġad</ref><ref target="https://mt.wikipedia.org/wiki/Il-Paġna_prinċipali#cite_note-12">[12]</ref>: il-vokali ma jinkitbux, differenti mill-<ref target="https://mt.wikipedia.org/wiki/Kunejformi">kunejformi</ref> pereżempju. Hi kitba difettuża (<hi rend="italic">scriptio defectiva</hi>). </p>
<p>Mela, il-ġeroglifiku li jirrappreżenta papra jinqara "sȝ", għax dawn kienu l-konsonanti tal-kelma għal dan l-annimal. Fl-istess ħin wieħed juża l-karattru ta' papra mingħajr l-ebda konnessjoni mal-annimal biex jirrappreżenta l-<ref target="https://mt.wikipedia.org/wiki/Fonema">fonemi</ref> "s" u "ȝ" wara xulxin (independament mill-vokali li jistgħu jakkumpanjaw dawn il-konsonanti) u  hekk jikteb kliem bħal "sȝ",  (iben) jew, b'żieda ta' karattri li nagħtu dettalji dawrhom iktar tard, "sȝw", (għases), "sȝṯ.w" (terra ferma). </p>





L-"alfabett" ġeroglifiku
<p>Għal xi karattri, il-prinċipju ta' rebus sar dak ta' <ref target="https://mt.wikipedia.org/wiki/Akrostika">akrostika</ref>: tinqara biss l-ewwel konsonanti tal-kelma. </p>
<p>

Hekk, nistgħu niġbru fi gruppi l-erbgħa u għoxrin karattru unilitteru f'xorta ta' "<ref target="https://mt.wikipedia.org/wiki/Alfabett">alfabett</ref>" ġeroglifiku, li, però qatt ma ntuża biex jieħu post il-ġeroglifiċi l-oħra, għalkemm dan seta' jsir. Infatti il-kliem Eġizzjan kollu setgħu jinkitbu permezz ta' dawn il-karattri, iżda l-Eġizzjani qatt ma ħadu dan il-pass u ssemplifikaw il-kitba kumplessa tagħhom f’alfabett. Il-psewdo alfabett Eġizzjan huwa magħmul minn karattri li jindikaw konsonanti waħda biss, għalkemm xi wħud minnhom jindikaw aktar minn waħda meta jintużaw bħala <ref target="https://mt.wikipedia.org/wiki/Ideogramma">ideogrammi</ref>. </p>

Kumplamenti fonetiċi
<figure><caption>Ras ta' gendus, serp, id ...</caption></figure><p>  

Il-kitba Eġizzjana hi spiss superfluwa: fil-fatt, jiġri spiss ħafna li kelma tkun segwita minn karattri diversi li jindikaw l-istess ħsejjes biex jiggwidaw il-qarrej. Pereżempju, il-kelma <hi rend="italic">nfr</hi>, "sabieħ, tajjeb, perfett" tista' tinkiteb bit-trilitteru </p><p> biss, iżda ħafna aktar spiss ma' dan it-trilitteru kienu jiġu miżdudin l-unilitteri <hi rend="italic">f</hi> u <hi rend="italic">r</hi>. Allura tinkiteb <hi rend="italic">nfr + f +</hi>r, imma tinqara <hi rend="italic">nfr</hi>.</p>
<p>Il-karattri superfluwi li jakkumpanjaw il-karattri bilitteri jew trilitteri jissejħu "kumplamenti fonetiċi". Dawn ġeneralment jitqegħdu wara l-karattru li jikikumplamentaw, u b'hekk iservu ta' għajnuna għall-qari. Però xi minn daqqiet l-iskriba jaqleb l-ordni għal raġunijiet ta' kalligrafija u jqegħdhom warajh jew jinkwadrawh (ara hawn isfel):</p>
<p>Il-kumplamenti fonetiċi jgħinu biex wieħed jista' jiddistingwi bejn kliem <ref target="https://mt.wikipedia.org/wiki/Omofonija_(lingwistika)">omofoni</ref>, jiġifieri li għandhom l-istess pronunzja imma tifsira differenti. Fil-fatt, il-karattri mhux dejjem jinqraw l-istess: </p>
<p>Il-preżenza tal-kumplamenti fonetiċi - u determinattiv addatat – tgħin fil-qari ta' dak li jkun ġej: </p>
<list type="unordered"><item><hi rend="bold">st</hi>:</item></list>
<list type="unordered"><item><hi rend="bold">ws</hi>:</item></list>
<list type="unordered"><item><hi rend="bold">ḥtm</hi>:</item></list>
<p>Fl-aħħarnett, xi kultant ġara li xi kliem inbidlu fil-pronunzja tagħhom fl-Eġizzjani antik: f'dan il-każ, mhux rari li l-kitba adottat kompromess fin-notazzjoni, iż-żewġ modi ta' qari kienu indikati flimkien. Dan hu partikolarment il-każ għall-aġettiv <hi rend="italic">bnrj</hi>, "ħelu" (jiġifieri ta' togħma tajba), li sar <hi rend="italic">bnj</hi>, u għall-verb <hi rend="italic">swri</hi>, "xorob", li sar <hi rend="italic">swj</hi>. Fl-Eġizzjan nofsani jinkitbu <hi rend="italic">bnrj</hi> u <hi rend="italic">swri</hi>,</p>

Qari semantiku
<p>Barra l-interpretazzjoni fonetika, il-karattri  jistgħu jinqraw għat-tifsira tagħhom: f'dan il-każ nitkellmu dwar logogrammi (aktar preċiżament dwar ideogrammi) u determinattivi (jew semagrammi)<ref target="https://mt.wikipedia.org/wiki/Il-Paġna_prinċipali#cite_note-14">[14]</ref>.</p>
Logogrammi
<p>Ġeroglifiku użat bħala logogramma jindika l-oġġett li hu l-xbieha tiegħu. Il-logogrammi għalhekk huma l-aktar spiss nomi komuni; huma ġeneralment akkumpanjati b'linja wieqfa li turi l-valur tal-logogramma (l-użu tal-linja wieqfa hi spjegata iżjed 'l isfel) <ref target="https://mt.wikipedia.org/wiki/Il-Paġna_prinċipali#cite_note-15">[15]</ref> fit-teorija, kull ġeroglifiku seta' jservi bħala logogramma. Il-logogrammi jistgħu ikunu akkumpanjati minn kumplamenti fonetiċi. F'xi każijiet, ir-relazzjoni semantika hija indiretta, <ref target="https://mt.wikipedia.org/wiki/Metonimija">metonimika</ref> jew <ref target="https://mt.wikipedia.org/wiki/Metafora">metaforika</ref>. </p>


Determinattivi
<p>Id-determinattivi jew semagrammi jitqegħdu fl-aħħar tal-kelma. Dawn huma karattri siekta li jservu biex juru l-qasam lessikali tal-kelma. Billi l-każijiet ta' <ref target="https://mt.wikipedia.org/wiki/Omografija">omografi</ref> huma spissi ħafna (speċjalment peress li konsonanti biss jinkitbu), l-għajnuna tad-determinattivi hi importanti ħafna. Kieku l-istess proċedura kienet teżisti fil-Malti, konna niktbu wara l-kliem omografi indiċi li ma jinqarax, iżda li jiċċara t-tifsira: pereżempju hekk nistgħu niddistingwu bejn "bies [imħabba]" u "bies [għasfur]". </p>
<p>Hemm ħafna determinattivi: allat, bnedmin, partijiet tal-ġisem tal-bniedem, annimali, pjanti eċċ. Ċerti determinattivi għandhom tifsira proprja u tifsira figurattiva. Pereżempju r-roll tal-papiru,</p>
<p>Hawn nagħtu xi eżempji tal-użu tad-determinattivi<ref target="https://mt.wikipedia.org/wiki/Il-Paġna_prinċipali#cite_note-16">[16]</ref> biex nuru l-importanza tagħhom: </p>
<p><hi rend="italic">Nota</hi>: </p>
<p>Dawn il-kliem kollha għandhom konnotazzjoni tajba "tajjeb, sabieħ, perfett". Ta' minn jinnnota li dizzjunarju reċenti <ref target="https://mt.wikipedia.org/wiki/Il-Paġna_prinċipali#cite_note-18">[18]</ref> jagħti xi għoxrin kelma li jinqraw "nfr" jew jibdew b'din il-kelma – prova tar-rikkezza straordinarja tal-lingwa Eġizzjana.</p>
Id-direzzjoni tal-kitba
<p>Il-ġeroglifiċi jinkitbu mil-lemin għax-xellug, mix-xellug għal-lemin, jew minn fuq għal isfel, imma d-direzzjoni tas-soltu hi mil-lemin għax-xellug. Il-qarrej, biex ikun jaf id-direzzjoni tal-kitba, irid iħares lejn id-direzzjoni li fiha huma mdawrin il-ġeroglifiċi asimmetriċi. Pereżempju, meta l-figuri tal-bniedem u l-annimali, li jistgħu jingħarfu  faċilment, iħarsu lejn ix-xellug, il-kitba trid tinqara mix-xellug għal-lemin u viċeversa. </p>
<p>Il-kliem mhumiex separati bi spazji jew punteġġjatura. Madankollu, xi karattri jidhru l-iżjed fl-aħħar tal-kelma, u għalhekk xi drabi hu possibbli li wieħed jagħraf il-kliem b'dan il-mod. Però huwa ċar li l-qsim ta' test fi kliem jista' jsir biss b'għarfien sod tal-lingwa u s-sintassi tagħha.</p>
Il-kwadrat
<p>Il-ġeroglifiċi ma jitqegħdux sempliċement f'linja wieħed wara l-ieħor: fil-fatt, dawn jitqassmu b'mod armonjuż f'kwadri jew kaxex virtwali (jiġifieri, mhux impinġijin), jew <hi rend="italic">kwadrati</hi>, bl-istess mod bħas-<ref target="https://mt.wikipedia.org/wiki/Sinogramma">sinogrammi</ref>. Bid-differenza li s-sinogrammi jimlew il-kwadrat sħiħ waqt li ċerti ġeroglifiċi jimlew nofs biss, orizzontalment jew vertikalment, u x'uħud kwart biss. </p>
<p>L-ordni tal-kitba tal-elementi rranġati f'kwadrat hi indipendenti mid-direzzjoni tal-kitba ġlobali li tista' tkun minduda (kwadrati rranġati f'ringieli) jew wieqfa (kwadrati rranġati f'kolonni). Il-karattri li jokkupaw kwadrat jinqraw mix-xellug għal-lemin u mbagħad minn fuq għal isfel jew minn fuq għal isfel u mbagħad mix-xellug għal-lemin.</p>
Karatteristiċi kalligrafiċi u restrizzjonijiet
<p>Hemm bosta karatteristiċi kalligrafiċi. L-ewlenin fosthom huma dawn: </p>
<list type="ordered"><item>il-karattri huma maqsumin f'kwadrati (ara hawn fuq);</item>
<item>biex jiġi żgurat li kwadrat ikun komplut, kultant il-karattri jinqalbu biex is-sett jiġi iżjed kumpatt. Bl-istess mod, il-kumplamenti fonetiċi jintgħażlu b'mod li joqgħodu tajjeb fil-kwadrat anki akkost li xi ftit minnhom ikunu superfluwi;</item>
<item>xi karattri jistgħu jitħallew barra, speċjalment dawk li jindikaw il-fonemi <hi rend="italic">ȝ</hi> u <hi rend="italic">j</hi>;</item>
<item>il-karattri li jindikaw l-allat jitqegħdu fir-ras ta' dikjarazzjoni, frażi jew kelma komposta,  bħala antepożizzjoni onorifika (inverżjoni rispettuża).</item></list>
<p>Madankollu, anki jekk il-ġeroglifiċi jkunu maqlubin dan ma jagħmilx differenza fit-trażlitterazzjoni u l-qari.</p>
Karattri miżjudin
Sostituzzjoni b'linja mżerżqa
<figure><caption>Karattru kultant meqjus offensiv "welled"</caption></figure>
<p>Il-karattri offensivi, ta' gwaj, tabù, rari jew kumplessi jistgħu jiġu mibdulin f'linja mżerżqa:</p>




Cartouche
<p><hi rend="italic">Cartouche</hi>, li jfisser <hi rend="italic">skartoċċ</hi> bil-Franċiż, għandu din il-forma: </p>
<p>Jitqegħdu fil-<hi rend="italic">cartouches</hi> l-ismijiet ta' allat (eċċezzjonalment) u l-aħħar żewġ ismijiet,  re tal-Eġittu l-Għoli u l-Baxx u iben Re, tat-titli tal-faragħuni (dejjem): </p>

Karattri biex jimlew
<p>Jintużaw xi karattri biex jimtlew il-kwadrati li ma jkunux kompluti. </p>
Karattri magħqudin
<p>Hemm xi karattri li huma magħmulin minn diversi oħra magħqudin flimkien. Dawn il-karattri, però jeżistu indipendentament u jservu bħala karattri ġodda: pereżempju, driegħ quddimija żżom xettru sservi bħala determinattiv għall-kliem li jfissru "mexxa, iggverna, ikkmanda" u d-derivati tagħhom.</p>
Repetizzjoni
<p>Jekk karattru ta' nom jidher darbtejn wara xulxin dan jindika li hu mtenni, waqt li jekk jidher tliet darbiet juri li hu fil-plural.</p>
Karattri mhux figurattivi
<p>Dawn huma: </p>
<list type="unordered"><item>Linja wieqfa li tindika li l-karattru hu ideogramma (fil-każi ta' ambigwità fejn l-istess karattru jista' jservi bħala ideogramma jew karattru fonetiku);</item>
<item>Żewġ linji mżerżqin li juru li nom huwa mtenni jew tliet linji weqfin li juru li nom hu fil-plural;</item>
<item>U, misluf mill-<ref target="https://mt.wikipedia.org/wiki/Kitba_jeratika">kitba jeratika</ref>, is-suffiss tal-formazzjoni tal-plural: .</item></list>
L-ortografija
<p>Il-kunċett ta' ortografija "korretta" fl-Eġizzjan ġeroglifiku ma nistgħux inħarsu lejh bħal fil-lingwi moderni. Tabilħaqq, għal kważi kull kelma, kien hemm varjant wieħed jew aktar. Għalhekk, wieħed jiddubita jekk il-kunċett ta' ortografija kienx jeżisti fil-lingwa Eġizzjana. Fil-fatt, insibu: </p>
<list type="unordered"><item>Karattri żejda;</item>
<item>Ommissjoniet ta' grafemi, li ma nafux kinux apposta jew le;</item>
<item>Bdil ta' grafema b'oħra, li jagħmilha impossibbli li ssir distinzjoni bejn "żball" jew ortografija "alternattiva";</item>
<item>Żbalji u ommissjonijiet fil-kitba tal-karattrii, l-aktar problematiċi meta l-kitba tkun kursiva: kitba jeratika imma l-iżjed demotika fejn l-skematizzazzjoni tal-karattri hi estrema.</item></list>


Eżempji ta' ġeroglifiċi




Ġeroglifiċi meħudin mill-Ġrammatka Eġizzjana ta' Jean-François Champollion


Bibljografija
<list type="unordered"><item><hi rend="bold">Dwar l-etimoloġija,  l-istorja u l-evoluzzjoni</hi>: 
<list type="unordered"><item>Jean Vercoutter (1992).  Presses universitaires de France (ed.). <hi rend="italic">L'Égypte et la vallée du Nil, Tome 1</hi>.It-test "PUF" mhux se jintuża (<ref target="https://mt.wikipedia.org/wiki/Għajnuna:Żbalji_CS1#text_ignored">għajnuna</ref>)</item>
<item>Elmar Edel (1955).  Pontificium Institutum Biblicum (ed.). <hi rend="italic">Altägyptische Grammatik</hi>. pp.1–12.Parametru mhux magħruf |belt= injorat (<ref target="https://mt.wikipedia.org/wiki/Għajnuna:Żbalji_CS1#parameter_ignored">għajnuna</ref>)</item>
<item>Alan Henderson Gardiner (1973).  The Griffith Institute (ed.). <hi rend="italic">Egyptian Grammar - Being an Introduction to the Study of Hieroglyphs</hi>. pp.6 u wara. <ref target="https://mt.wikipedia.org/wiki/Special:BookSources/0900416351">ISBN 0-900416-35-1</ref>.</item>
<item>Gustave Lefebvre (1955).  Imprimerie de l’Institut français d’archéologie orientale (ed.). <hi rend="italic">Grammaire de l’égyptien classique</hi>. pp.5 u wara.Parametru mhux magħruf |belt= injorat (<ref target="https://mt.wikipedia.org/wiki/Għajnuna:Żbalji_CS1#parameter_ignored">għajnuna</ref>)</item>
<item>Pascal Vernus (1982).  Le Sycomore (ed.). <hi rend="italic">Espace et idéologie dans l'écriture égyptienne</hi>.Parametru mhux magħruf |belt= injorat (<ref target="https://mt.wikipedia.org/wiki/Għajnuna:Żbalji_CS1#parameter_ignored">għajnuna</ref>)</item>
<item>Christiane Ziegler (1991).  Editions de la Réunion des musées nationaux (ed.). <hi rend="italic">Les Hiéroglyphes, département des Antiquités égyptiennes</hi>.Parametru mhux magħruf |belt= injorat (<ref target="https://mt.wikipedia.org/wiki/Għajnuna:Żbalji_CS1#parameter_ignored">għajnuna</ref>)</item>
<item>Antonio Loprieno (2004).  Cambridge University Press (ed.). <hi rend="italic">Ancient Egyptian - A Linguistic Introduction</hi>. pp.5 u wara.</item>
<item>Michel Malaise et Jean Winand (1999).  CIPL, Aegyptiaca Leodiensia 6 (ed.). <hi rend="italic">Grammaire raisonnée de l'égyptien classique</hi>.Parametru mhux magħruf |belt= injorat (<ref target="https://mt.wikipedia.org/wiki/Għajnuna:Żbalji_CS1#parameter_ignored">għajnuna</ref>)</item>
<item>Jean-Pierre Guglielmi (2010).  Assimil (ed.). <hi rend="italic">L'Égyptien hiéroglyphique - (+ 4 CD awdjo)</hi>.Parametru mhux magħruf |belt= injorat (<ref target="https://mt.wikipedia.org/wiki/Għajnuna:Żbalji_CS1#parameter_ignored">għajnuna</ref>)</item>
<item><hi rend="italic">Cours d'égyptien hiéroglyphique</hi>.Parametru mhux magħruf |référence= injorat (<ref target="https://mt.wikipedia.org/wiki/Għajnuna:Żbalji_CS1#parameter_ignored">għajnuna</ref>); Parametru mhux magħruf |awturs= injorat (<ref target="https://mt.wikipedia.org/wiki/Għajnuna:Żbalji_CS1#parameter_ignored">għajnuna</ref>)</item>
<item>François Neveu (1996).  Khéops (ed.). <hi rend="italic">La langue des Ramsès - grammaire du néo-égyptien</hi>.Parametru mhux magħruf |belt= injorat (<ref target="https://mt.wikipedia.org/wiki/Għajnuna:Żbalji_CS1#parameter_ignored">għajnuna</ref>)</item>
<item>W. V. Davies (1996).  British Museum Press (ed.). <hi rend="italic">Egyptian Hieroglyphs</hi>.</item>
<item>J. F. Healy (1990).  Berkeley: University of California Press (ed.). <hi rend="italic">The early Alphabet</hi>. <ref target="https://mt.wikipedia.org/wiki/Special:BookSources/0520073096">ISBN 0-520-07309-6</ref>.Parametru mhux magħruf |belt= injorat (<ref target="https://mt.wikipedia.org/wiki/Għajnuna:Żbalji_CS1#parameter_ignored">għajnuna</ref>)</item>
<item>James Peter Allen (2000).  Cambridge (ed.). <hi rend="italic">Middle Egyptian: An Introduction to the Language and Culture of Hieroglyphs</hi>. <ref target="https://mt.wikipedia.org/wiki/Special:BookSources/0521774837">ISBN 0-521-77483-7</ref>..</item></list></item>
<item><hi rend="bold">Dwar il-kitba "sillabika" </hi>:
<list type="unordered"><item>Jean-François Champollion (1836).  Institut d'Orient: M. Sidhom (ed.). <hi rend="italic">Principes généraux de l'écriture sacrée égyptienne: appliquée à la représentation de la langue parlée</hi>. <ref target="https://mt.wikipedia.org/wiki/Special:BookSources/2905304006">ISBN 2-905304-00-6</ref>.Parametru mhux magħruf |publi= injorat (<ref target="https://mt.wikipedia.org/wiki/Għajnuna:Żbalji_CS1#parameter_ignored">għajnuna</ref>); Parametru mhux magħruf |belt= injorat (<ref target="https://mt.wikipedia.org/wiki/Għajnuna:Żbalji_CS1#parameter_ignored">għajnuna</ref>)</item>
<item>Jaroslav Černý u Sarah I. Groll (1975).  Biblical Institute Press (ed.). <hi rend="italic">A Late Egyptian Grammar</hi>. p.2.Parametru mhux magħruf |belt= injorat (<ref target="https://mt.wikipedia.org/wiki/Għajnuna:Żbalji_CS1#parameter_ignored">għajnuna</ref>)</item>
<item>Adolf Erman (1979).  Georg Olms Verlag (ed.). <hi rend="italic">Neuägyptische Grammatik</hi>. pp.15–19.Parametru mhux magħruf |belt= injorat (<ref target="https://mt.wikipedia.org/wiki/Għajnuna:Żbalji_CS1#parameter_ignored">għajnuna</ref>)</item>
<item>Ernest Alfred Thompson Wallis Budge (1910).  Dover Publications (ed.). <hi rend="italic">Egyptian language: easy lessons in Egyptian hieroglyphics</hi>. <ref target="https://mt.wikipedia.org/wiki/Special:BookSources/0486213943">ISBN 0-486-21394-3</ref>.It-test "E. A. Wallis Budge" mhux se jintuża (<ref target="https://mt.wikipedia.org/wiki/Għajnuna:Żbalji_CS1#text_ignored">għajnuna</ref>); Parametru mhux magħruf |belt= injorat (<ref target="https://mt.wikipedia.org/wiki/Għajnuna:Żbalji_CS1#parameter_ignored">għajnuna</ref>)</item>
<item>Friedrich Junge (1999).  Harrassowitz Verlag (ed.). <hi rend="italic">Neuägyptisch - Einführung in die Grammatik</hi>. pp.44 sq.Parametru mhux magħruf |belt= injorat (<ref target="https://mt.wikipedia.org/wiki/Għajnuna:Żbalji_CS1#parameter_ignored">għajnuna</ref>)</item>
<item>Jean-Claude Goyon (2006).  Éditions A.C.V. (ed.). <hi rend="italic">Grammaire de l'égyptien hiéroglyphique: du moyen empire au début du nouvel empire</hi>. <ref target="https://mt.wikipedia.org/wiki/Special:BookSources/2913033105">ISBN 2-913033-10-5</ref>.Parametru mhux magħruf |belt= injorat (<ref target="https://mt.wikipedia.org/wiki/Għajnuna:Żbalji_CS1#parameter_ignored">għajnuna</ref>)</item></list></item>
<item><hi rend="bold">Dwar is-sistema ta' kitba</hi>: 
<list type="unordered"><item>Erhart Gräfe (2001).  Harrassowitz Verlag (ed.). <hi rend="italic">Mittelägyptisch - Grammatik für Anfänger</hi>. pp.5–15.Parametru mhux magħruf |belt= injorat (<ref target="https://mt.wikipedia.org/wiki/Għajnuna:Żbalji_CS1#parameter_ignored">għajnuna</ref>)</item>
<item>Gustave Lefebvre (1955).  Imprimerie de l’Institut français d'archéologie orientale (ed.). <hi rend="italic">Grammaire de l’égyptien classique</hi>. pp.9–25.Parametru mhux magħruf |belt= injorat (<ref target="https://mt.wikipedia.org/wiki/Għajnuna:Żbalji_CS1#parameter_ignored">għajnuna</ref>).</item></list></item>
<item><hi rend="bold">Dwar il-valur fonetiku tal-karattri "alfabetiċi" </hi>:
<list type="unordered"><item>Gaston Maspero (1917).  H. Champion (ed.). <hi rend="italic">Introduction à l'étude de la phonétique égyptienne</hi>.Parametru mhux magħruf |belt= injorat (<ref target="https://mt.wikipedia.org/wiki/Għajnuna:Żbalji_CS1#parameter_ignored">għajnuna</ref>)</item>
<item>Gustave Lefebvre (1955).  Imprimerie de l’Institut français d’archéologie orientale (ed.). <hi rend="italic">Grammaire de l’égyptien classique</hi>. pp.25–31.Parametru mhux magħruf |belt= injorat (<ref target="https://mt.wikipedia.org/wiki/Għajnuna:Żbalji_CS1#parameter_ignored">għajnuna</ref>)</item></list></item></list>
</text></body></html>