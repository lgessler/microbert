<html><body><text id="wikipedia_mt_wikipedia_org__5111.html" ns="0" revid="233917" sourceurl="https://mt.wikipedia.org/wiki/Granivoru" title="Granivoru" type="wikipedia">Granivoru

<p>Fiż-<ref target="https://mt.wikipedia.org/wiki/Żooloġija">Żooloġija</ref>, il-kelma <hi rend="bold">Granivoru</hi> (mil-Latin <hi rend="italic"><hi rend="bold">"granum"</hi></hi> - <hi rend="bold">"grani-"</hi> li tfisser żerriegħa u <hi rend="italic"><hi rend="bold">"vorare"</hi></hi> - <hi rend="bold">"<ref target="https://mt.wikipedia.org/wiki/-voru">-voru</ref>"</hi> li tfisser tibla u taħtaf l-ikel) tiddiskrivi <ref target="https://mt.wikipedia.org/wiki/Organiżmu">organiżmu</ref> li għandu <ref target="https://mt.wikipedia.org/wiki/Dieta">dieta</ref> <ref target="https://mt.wikipedia.org/wiki/Erbivoru">erbivora</ref> speċċjalizzata billi jiekol biss iż-żerriegħa. L-annimali ta' dan it-tip huma normalment selettivi ħafna fl-ikel tagħhom u jagħżlu bir-reqqa iż-żrieragħ tal-pjanti, nklużi dawk tal-ġimnospermi, li għandhom ħafna nutrijenti. </p>
<p>Il-biċċa l-kbira tal-<hi rend="bold">granivori</hi> huma <ref target="https://mt.wikipedia.org/wiki/Insett">insetti</ref>, <ref target="https://mt.wikipedia.org/wiki/Għasfur">għasafar</ref> jew <ref target="https://mt.wikipedia.org/wiki/Mammiferu">mammiferi</ref>. Din it-tip ta' <ref target="https://mt.wikipedia.org/wiki/Dieta">dieta</ref> hija l-iżjed komuni f'abitat xott bħal tad-deżert, fejn iż-żerriegħa tinstab matul is-sena kollha.</p>
<p>L-<ref target="https://mt.wikipedia.org/wiki/Insett">insetti</ref> <hi rend="bold">granivori</hi> jinkludu ħafna <ref target="https://mt.wikipedia.org/wiki/Speċi">speċi</ref> ta' <ref target="https://mt.wikipedia.org/wiki/Ħanfusa">ħniefes</ref>, <ref target="https://mt.wikipedia.org/wiki/Nemla">nemel</ref> u <ref target="https://mt.wikipedia.org/wiki/Skarabew">skarabej</ref>, iżda anke ftit speċi ta' <ref target="https://mt.wikipedia.org/wiki/Baħrija">baħrijiet</ref> u <ref target="https://mt.wikipedia.org/wiki/Żunżan_parasitiku">żnażan parasitiċi</ref>.  
Il-baħrijiet tal-jukka u ż-żnażan tat-tin jieklu iż-żerriegħa u jippollinaw l-istess pjanta, magħqudin flimkien f'relazzjoni ko-evoluta.</p>
<p>Għalkemm numru kbir ta' għasafar jieklu ħafna żerriegħa, dawn m' humiex strettament <hi rend="bold">granivori</hi> għax jieklu ħafna insetti ukoll. L- ispeċi li huma primarjament <hi rend="bold">granivori</hi> sakemm jilħqu l-istat adult, ħafna drabi jitrabbew b' dieta <ref target="https://mt.wikipedia.org/wiki/Insettivoru">insettivora</ref>. Għasafar strettament <hi rend="bold">granivori</hi> jżoqqu l-frieħ tagħhom ta' żerriegħa li tkun diġà parzjalment diġerita. </p>
Ara Ukoll
<list type="unordered"><item><ref target="https://mt.wikipedia.org/wiki/Erbivoru">Erbivoru</ref></item>
<item><ref target="https://mt.wikipedia.org/wiki/Omnivoru">Omnivoru</ref></item>
<item><ref target="https://mt.wikipedia.org/wiki/Karnivoru">Karnivoru</ref></item>
<item><ref target="https://mt.wikipedia.org/wiki/-voru">Lista ta' l-ivori</ref></item></list>
Referenzi
<list type="unordered"><item>Elphick, C, JB Dunning, Jr. and DA Sibley.(eds.) 2001. The Sibley Guide to Bird Life and Behavior. Alfred A. Knopf, New York.</item>
<item>Brown, J. H., Reichman, O. J. and Davidson, D. W. 1979. Granivory in desert ecosystems. – Annu. Rev. Ecol. Syst. 10: 201–227.</item>
<item>MacMahon, J. A., Mull, J. F. and Crist, T. O. 2000. Harvester ants (Pogonomyrmex spp.): their community and ecosystem influences. – Annu. Rev. Ecol. Syst. 31: 265–291.</item></list>
Link Esterni
<list type="unordered"><item><ref target="http://www.figweb.org/Interaction/Video/index.htm">Interazzjoni tat-tin u żnażan tat-tin</ref> Multi-award-winning documentary</item>
<item><ref target="http://www.figweb.org/index.htm">Tin u żnażan tat-tin</ref></item>
<item><ref target="http://morphbank.net/Browse/ByImage/index.php?keywords=&amp;tsnKeywords=agaonidae&amp;spKeywords=&amp;viewKeywords=whole+body&amp;localityKeywords=&amp;listField1=imageId&amp;orderAsc1=DESC&amp;listField2=&amp;orderAsc2=ASC&amp;listField3=&amp;orderAsc3=ASC&amp;numPerPage=20&amp;goTo=&amp;resetOffset=&amp;activeSubmit=2">Stampi taż-żnażan tat-tin f' MorphBank, bankadati ta' stampi bijoloġiċi</ref></item></list></text></body></html>