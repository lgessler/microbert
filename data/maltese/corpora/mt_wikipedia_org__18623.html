<html><body><text id="wikipedia_mt_wikipedia_org__18623.html" ns="0" revid="245705" sourceurl="https://mt.wikipedia.org/wiki/Apolonia_Fier" title="Apolonia Fier" type="wikipedia">Apolonia Fier
<p><hi rend="bold">Klubi Sportiv Apolonia Fier</hi> (<hi rend="bold">KS Apolonia Fier</hi>) huwa <ref target="https://mt.wikipedia.org/wiki/Klabb_tal-futbol">klabb tal-futbol</ref> <ref target="https://mt.wikipedia.org/wiki/Albanija">Albaniż</ref> li huwa bbażat ġewwa <ref target="https://mt.wikipedia.org/wiki/Fier">Fier</ref>. Il-klabb ġie bbażat bħala "KS Apollonia" fl-1925 - isem derivat mill-belt antika fil-qrib ta <ref target="https://mt.wikipedia.org/wiki/Apollonia,_Illyria">Apollonia</ref>. Huma jilagħbu fis-<ref target="https://mt.wikipedia.org/wiki/Stadiumi_Loni_Papuçiu">Stadiumi Loni Papuçiu</ref>. Il-klabb irnexxielu jirbaħ it-trofew tiegħhu fl-<ref target="https://mt.wikipedia.org/wiki/1998">1998</ref>, li rebħu  t-<ref target="https://mt.wikipedia.org/wiki/Tazza_Albaniża">Tazza Albaniża</ref>.</p>
Storja
Qabel it-Tieni Gwerra Dinjija
<p>Kmieni fl-1920ijiet, fil-Belt ta' <ref target="https://mt.wikipedia.org/wiki/Fier">Fier</ref> bdew jiġu organizzati attivitajiet sportivi. Ħafna miż-żgħażagħ tal-belt kienu studenti u ddeċidew li jiġu lura fis-sajf għall-vaganzi tagħhom iżda wkoll għall-logħba tal-<ref target="https://mt.wikipedia.org/wiki/Futbol">futbol</ref>. Il-logħba kienet mifruxa mmedjatament madwar iż-żgħażagħ tal-belt u kważi kull rokna kien hemm xi żgħażagħ b'xi ballun f'siequ. L-ewwel logħba uffiċjali li ntlagħabet fil-belt ta' <ref target="https://mt.wikipedia.org/wiki/Fier">Fier</ref> kienet saret fis-17 ta' Lulju, 1924 bejn il-klabbs ta' <ref target="https://mt.wikipedia.org/wiki/Fier">Fier</ref> u <ref target="https://mt.wikipedia.org/wiki/Vlorë">Vlorë</ref>, attività organizzata mill-"Bashkimi Cultural Society". Fis-sajf tal-1925, grupp ta' studenti bbażaw <hi rend="bold">Shoqeria Sportive Apollonia</hi> li kienu fost l-ewwel klabbs tal-futbol fil-belt. Matul l-1928, sar klabb professjonali u ri-organizzaw l-istruttura tagħhom billi żżidu r-regolament tal-klabb u l-bord tad-diretturi, li kien jippjana xi attivitijiet u logħob. Wara l-fondazzjoni tal-Assoċjazzjoni tal-Futbol Albaniż, il-futbol sar aktar organizzat u ħafna attivitajiet saru. Waħda mill-aktar attivitajiet importanti kienet it-<ref target="https://mt.wikipedia.org/wiki/Tazza_Muzakia">Tazza Muzakia</ref> bil-parteċipazzjoni ta' klabbs minn <ref target="https://mt.wikipedia.org/wiki/Fier">Fier</ref>, <ref target="https://mt.wikipedia.org/wiki/Vlorë">Vlorë</ref>, <ref target="https://mt.wikipedia.org/wiki/Berat">Berat</ref> u <ref target="https://mt.wikipedia.org/wiki/Lushnje">Lushnje</ref>, It-<ref target="https://mt.wikipedia.org/wiki/Tazza_Muzakia">Tazza Muzakia</ref> kienet mirbuħa minn KS Apollonia. Klabbs tal-futbol ohrajn maħluqa ġewwa <ref target="https://mt.wikipedia.org/wiki/Fier">Fier</ref> huma: <ref target="https://mt.wikipedia.org/wiki/Myzeqeja_SK">Myzeqeja SK</ref> (1927), <ref target="https://mt.wikipedia.org/wiki/Sport_Klub_Fieri">Sport Klub Fieri</ref> (1930) u <ref target="https://mt.wikipedia.org/wiki/Ballkanikja_SK">Ballkanikja SK</ref> (1930).</p>
1945-1990
<p>Fl-1946, Apolonia infetaħ mill-ġdid bħala multi-klabb sportiv. Ħafna sports kienu pprattikati mill-klabb bħal: <ref target="https://mt.wikipedia.org/wiki/Baskitbol">Baskitbol</ref>, <ref target="https://mt.wikipedia.org/wiki/Vollibol">Vollibol</ref>, <ref target="https://mt.wikipedia.org/wiki/Atletika">Atletika</ref>, etċ. Madankollu l-<ref target="https://mt.wikipedia.org/wiki/Futbol">futbol</ref> baqgħa l-aktar sport popolari. Fl-1958 stadju ġdid kien mibni ġo <ref target="https://mt.wikipedia.org/wiki/Fier">Fier</ref> biex jospitaw xi logħob li jintlagħabu mill-klabb. L-istadju jismu "Loni Papuciu" u għandu kapaċita ta' 6000 attendenti. Il-klabb kien fl-aqwa tiegħu minn 1985–1990 li kienu mmexxija mill-kowċ <ref target="https://mt.wikipedia.org/wiki/Vangjel_Capo">Vangjel Capo</ref>. Il-klabb mexa sabiex jikseb l-aħjar riżultat tiegħu fl-<ref target="https://mt.wikipedia.org/wiki/Albaniża">Ewwel Diviżjoni Albaniża</ref> li spiċċaw it-tielet. Dan tqegħid ta' lit-tim l-opportunità li jipparteċipa fl-ewwel rawnd tal-<ref target="https://mt.wikipedia.org/wiki/UEFA_Cup">UEFA Cup</ref> iżda kienu eliminati minn <ref target="https://mt.wikipedia.org/wiki/AJ_Auxerre">AJ Auxerre</ref>.</p>
1990-preżent
<p>Wara l-waqgħa tal-komuniżmu bħal f'kull klabb fl-<ref target="https://mt.wikipedia.org/wiki/Albanija">Albanija</ref> ħafna plejers ħallew lil pajjiż biex ikomplu l-karriera tagħhom barra minn pajjiżhom. Fl-1992 il-fergħa tal-futbol ġiet sseparata mill-klabb prinċipali u tkompliet bħala <hi rend="bold">KF Apolonia Fier</hi> taħt il-President <ref target="https://mt.wikipedia.org/wiki/Koço_Kokëdhima">Koço Kokëdhima</ref>. Il-klabb beda l-qawmien mill-ġdid tiegħhu fl-1997 wara li għamlu xi apparenzi impressjonanti li ntemmu fil-ħames post. L-istaġun ta wara l-klabb spiċċaw diżappuntanti fis-7 postiżda dawn irnexxielhom jilħqu għall-ewwel darba u biss fl-istorja tagħhom l-finali tat-<ref target="https://mt.wikipedia.org/wiki/Tazza_Albaniża">Tazza Albaniża</ref>. Il-klabb iffaċċjaw lir-rivali <ref target="https://mt.wikipedia.org/wiki/KS_Lushnja">KS Lushnja</ref> fil-finali tagħhom. Apolonia rnexxielu jirbħu l-logħba bl-iskor ta' 1–0 u ħadhu t-Tazza f'darhom. Wara xi snin tajba fis-<ref target="https://mt.wikipedia.org/wiki/Superliga_Albaniża">Superliga Albaniża</ref>, il-klabb ġie relegat fl-istaġun 2002–03. Apolonia qagħdu fit-Tieni Diviżjoni sal-promozzjoni tagħhom fl-istaġun 2005–06 meta spiċċaw runners-up. Ir-Rumen <ref target="https://mt.wikipedia.org/wiki/Silviu_Dumitrescu">Silviu Dumitrescu</ref>, li għandu ħafna esperjenza, kien il-kowċ il-ġdid għall-istaġun 2006–07. Fl-10 ta' Ottubru 2006, Dumitrescu irriżenja u kien sostitwit minn <ref target="https://mt.wikipedia.org/wiki/Dhimitër_Papuçiu">Dhimitër Papuçiu</ref>. Anki jekk huwa beda b'xi riżultati tajbin tal-klabb ma setgħax immexxi jħalli t-tim fl-aħħar post tal-klassifika. Papuçiu kellu ġie mibdul minn <ref target="https://mt.wikipedia.org/wiki/Andrea_Marko">Andrea Marko</ref> fil-bidu ta' 2007. Iżda fl-istaġun tagħhom tas-Superliga kien diffiċli u spiċċaw fil-qiegħ tal-klassifika. Fl-istaġun ta wara ġlieda tajba dawn irnexxielhom jiksbu l-promossi lura lejn is-Superliga. Dan l-istaġun taħt il-kowċ <ref target="https://mt.wikipedia.org/wiki/Esad_Karishik">Esad Karishik</ref> huma rnexxielhom jistabbilixxu lilhom infushom fin-nofs tal-klassifika. Din is-sena KS Apolonia sabu plejer b'talent li ismu huwa Aldo Capo.</p>
Unuri
<p><ref target="https://mt.wikipedia.org/wiki/Tazza_Albaniża">Tazza Albaniża</ref>: 1 (1998)</p>
Parteċipazzjoni fl-Ewropa

<list type="unordered"><item><hi rend="bold">RK</hi> = Rawnd tal-Kwalifikazzjoni</item>
<item><hi rend="bold">1R</hi> = L-ewwel Rawnd</item></list>
Skwadra
<p><hi rend="italic">Mis-27 ta' Ottubru, 2012</hi></p>



Kowċis
<list type="unordered"><item> <ref target="https://mt.wikipedia.org/wiki/Siniša_Gogić">Siniša Gogić</ref> (Lul 2007–Set 08)</item>
<item> <ref target="https://mt.wikipedia.org/wiki/Esad_Karišik">Esad Karišik</ref> (Nov 2008–Nov 09)</item>
<item> <ref target="https://mt.wikipedia.org/wiki/Hasan_Lika">Hasan Lika</ref> (Nov 2009–Meju 10)</item>
<item> <ref target="https://mt.wikipedia.org/wiki/Ernest_Gjoka">Ernest Gjoka</ref> (Lul 2010–Frar 11)</item>
<item> <ref target="https://mt.wikipedia.org/wiki/Eqerem_Memushi">Eqerem Memushi</ref> (Frar 2011–Lul 11)</item>
<item> <ref target="https://mt.wikipedia.org/wiki/Stavri_Nica">Stavri Nica</ref> (Lul 2011–Ġun 12)</item>
<item> <ref target="https://mt.wikipedia.org/wiki/Ernest_Gjoka">Ernest Gjoka</ref> (Lul 2012–Ott 12)</item>
<item> <ref target="https://mt.wikipedia.org/wiki/Elidon_Demiri">Elidon Demiri</ref> (Nov 2012–)</item></list>
Ħoloq esterni
<list type="unordered"><item><ref target="http://www.facebook.com/KFApolonia">Paġna Uffiċjali ta' Facebook</ref></item>
<item><ref target="http://www.kfapoloniafier.wordpress.com">Websajt ta' KF Apolonia Fier</ref></item>
<item><ref target="http://www.fcapolonia.webs.com">Websajt ta' KF Apolonia Fier</ref></item>
<item><ref target="http://www.uefa.com/footballeurope/club=52791/domestic.html">Apolonia Fier fuq UEFA.COM</ref></item>
<item><ref target="http://www.eufo.de/football/alb/apolfier.htm">Apolonia Fier fuq EUFO.DE</ref></item>
<item><ref target="http://www.weltfussball.de/teams/apolonia-fier/">Apolonia Fier fuq Weltfussball.de</ref></item>
<item><ref target="http://www.playerhistory.com/club/1326/">Apolonia Fier fuq Playerhistory.com</ref></item>
<item><ref target="http://www.football-lineups.com/team/KS_Apolonia_Fier/">Apolonia Fier fuq Football-Lineups.com</ref></item>
<item><ref target="http://www.shqiperia-futboll.webs.com/">Shqiperia-Futboll</ref></item></list>
</text></body></html>