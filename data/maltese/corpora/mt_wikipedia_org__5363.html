<html><body><text id="wikipedia_mt_wikipedia_org__5363.html" ns="0" revid="268042" sourceurl="https://mt.wikipedia.org/wiki/Opossum_ta%27_denbu_qasir" title="Opossum ta' denbu qasir" type="wikipedia">Opossum ta' denbu qasir
<p>L-<hi rend="bold">Opossum ta' denbu qasir</hi> jista' jkun wieħed minn għoxrin <ref target="https://mt.wikipedia.org/wiki/Speċi">speċi</ref> ta' <ref target="https://mt.wikipedia.org/wiki/Opossum">opossum</ref> magħrufin xjentifikament bħala <hi rend="italic">Monodelphis</hi> (l-ispeċi fil-ġeneru <hi rend="italic">Monodelphis</hi>). Dawn huma mammiferi marsupjali, membri tat-tribù <ref target="https://mt.wikipedia.org/wiki/Monodelphini">Monodelphini</ref>, fis-sottofamilja <ref target="https://mt.wikipedia.org/wiki/Didelphinae">Didelphinae</ref>, fil-familja <ref target="https://mt.wikipedia.org/wiki/Didelphidae">Didelphidae</ref> (didelfidi), tal-ordni <ref target="https://mt.wikipedia.org/wiki/Didelphimorphia">Didelphimorphia</ref> (didelfimorfji), nattivi tal-kontinent <ref target="https://mt.wikipedia.org/wiki/Amerika">Amerikan</ref> u mifruxin min-Nofsinhar tal-kontinent tal-<ref target="https://mt.wikipedia.org/wiki/Amerika_ta'_Fuq">Amerika ta' Fuq</ref> san-Nofsinhar tal-kontinent tal-<ref target="https://mt.wikipedia.org/wiki/Amerika_t'Isfel">Amerika t'Isfel</ref>. </p>
<p>Dawn huma speċi ta' opossumi li ġeneralment jippreferu jgħixu f'abitat ta' foresti subtropikali u tropikali umdi u f'artijiet tal-ħaxix baxxi kemm subtropikali kif ukoll tropikali xotti.   </p>
<p>L-opossumi ta' denbhom qasir tal-ġeneru <hi rend="italic">Monodelphis</hi> kollha, huma l-aktar opossumi terrestri (jgħixu mal-art) fost l-ispeċi didelfimorfji kollha u l-inqas adattati għal ħajja fis-siġar.</p>
Dieta
<p>Dawn l-opossumi huma mammiferi marsupjali <ref target="https://mt.wikipedia.org/wiki/Omnivori">omnivori</ref> u d-dieta prinċipali tagħhom tikkonsisti minn bajd, frott, insetti varji u annimali vertebrati u invertebrati żgħar oħra.  </p>
Distribuzzjoni
<p>L-opossumi ta' denbu qasir għandhom distribuzjoni vasta ma' bosta pajjiżi fil-kontinent <ref target="https://mt.wikipedia.org/wiki/Amerika">Amerikan</ref> u jinsabu mifruxin fl-<ref target="https://mt.wikipedia.org/wiki/Arġentina">Arġentina</ref>, il-<ref target="https://mt.wikipedia.org/wiki/Bolivja">Bolivja</ref>, il-<ref target="https://mt.wikipedia.org/wiki/Brażil">Brażil</ref>, l-<ref target="https://mt.wikipedia.org/wiki/Ekwador">Ekwador</ref>, il-<ref target="https://mt.wikipedia.org/wiki/Gujana">Gujana</ref>, il-<ref target="https://mt.wikipedia.org/wiki/Gujana_Franċiża">Gujana Franċiża</ref>, il-<ref target="https://mt.wikipedia.org/wiki/Kolombja">Kolombja</ref>, il-<ref target="https://mt.wikipedia.org/wiki/Panama">Panama</ref>, il-<ref target="https://mt.wikipedia.org/wiki/Paragwaj">Paragwaj</ref>, il-<ref target="https://mt.wikipedia.org/wiki/Peru">Peru</ref>, <ref target="https://mt.wikipedia.org/wiki/Surinam">Surinam</ref>, l-<ref target="https://mt.wikipedia.org/wiki/Urugwaj">Urugwaj</ref> u l-<ref target="https://mt.wikipedia.org/wiki/Veneżwela">Veneżwela</ref>.</p>
Klassifikazzjoni
<list type="unordered"><item>Ordni <ref target="https://mt.wikipedia.org/wiki/Didelphimorphia">Didelphimorphia</ref>
<list type="unordered"><item>Superfamilja <ref target="https://mt.wikipedia.org/wiki/Didelphoidea">Didelphoidea</ref>
<list type="unordered"><item>Familja <ref target="https://mt.wikipedia.org/wiki/Didelphidae">Didelphidae</ref>
<list type="unordered"><item>Sottofamilja <ref target="https://mt.wikipedia.org/wiki/Didelphinae">Didelphinae</ref>
<list type="unordered"><item>Tribù <ref target="https://mt.wikipedia.org/wiki/Monodelphini">Monodelphini</ref>
<list type="unordered"><item>Ġeneru <hi rend="italic"><ref target="https://mt.wikipedia.org/wiki/Monodelphis">Monodelphis</ref></hi>
<list type="unordered"><item><ref target="https://mt.wikipedia.org/wiki/Opossum_ta'_denbu_qasir_sepja">Opossum ta' denbu qasir sepja</ref>, <hi rend="italic">Monodelphis adusta</hi></item>
<item><ref target="https://mt.wikipedia.org/wiki/Opossum_ta'_denbu_qasir_tat-tlett_strixxi_tat-Tramuntana">Opossum ta' denbu qasir tat-tlett strixxi tat-Tramuntana</ref>, <hi rend="italic">Monodelphis americana</hi></item>
<item><ref target="https://mt.wikipedia.org/wiki/Opossum_ta'_denbu_qasir_tal-ġnub_ħomor_tat-Tramuntana">Opossum ta' denbu qasir tal-ġnub ħomor tat-Tramuntana</ref>, <hi rend="italic">Monodelphis brevicaudata</hi></item>
<item><ref target="https://mt.wikipedia.org/wiki/Opossum_ta'_denbu_qasir_tal-ġnub_sofor">Opossum ta' denbu qasir tal-ġnub sofor</ref>, <hi rend="italic">Monodelphis dimidiata</hi></item>
<item><ref target="https://mt.wikipedia.org/wiki/Opossum_ta'_denbu_qasir_griż">Opossum ta' denbu qasir griż</ref>, <hi rend="italic">Monodelphis domestica</hi></item>
<item><ref target="https://mt.wikipedia.org/wiki/Opossum_ta'_denbu_qasir_ta'_Emilia">Opossum ta' denbu qasir ta' Emilia</ref>, <hi rend="italic">Monodelphis emiliae</hi></item>
<item><ref target="https://mt.wikipedia.org/wiki/Opossum_ta'_denbu_qasir_tal-ġnub_ħomor_tal-Amażonja">Opossum ta' denbu qasir tal-ġnub ħomor tal-Amażonja</ref>, <hi rend="italic">Monodelphis glirina</hi></item>
<item><ref target="https://mt.wikipedia.org/wiki/Opossum_ta'_denbu_qasir_tat-tlett_strixxi_ta'_Ihering">Opossum ta' denbu qasir tat-tlett strixxi ta' Ihering</ref>, <hi rend="italic">Monodelphis iheringi</hi></item>
<item><ref target="https://mt.wikipedia.org/wiki/Opossum_ta'_denbu_qasir_pigmew">Opossum ta' denbu qasir pigmew</ref>, <hi rend="italic">Monodelphis kunsi</hi></item>
<item><ref target="https://mt.wikipedia.org/wiki/Opossum_ta'_denbu_qasir_ta'_Marajo">Opossum ta' denbu qasir ta' Marajo</ref>, <hi rend="italic">Monodelphis maraxina</hi></item>
<item><ref target="https://mt.wikipedia.org/wiki/Opossum_ta'_denbu_qasir_ta'_Osgood">Opossum ta' denbu qasir ta' Osgood</ref>, <hi rend="italic">Monodelphis osgoodi</hi></item>
<item><ref target="https://mt.wikipedia.org/wiki/Opossum_ta'_denbu_qasir_tal-ġnub_ħomor_tal-kappa">Opossum ta' denbu qasir tal-ġnub ħomor tal-kappa</ref>, <hi rend="italic">Monodelphis palliolata</hi></item>
<item><ref target="https://mt.wikipedia.org/wiki/Opossum_ta'_denbu_qasir_ta'_Reig">Opossum ta' denbu qasir ta' Reig</ref>, <hi rend="italic">Monodelphis reigi</hi></item>
<item><ref target="https://mt.wikipedia.org/wiki/Opossum_ta'_denbu_qasir_tal-Peru">Opossum ta' denbu qasir tal-Peru</ref>, <hi rend="italic">Monodelphis ronaldi</hi></item>
<item><ref target="https://mt.wikipedia.org/wiki/Opossum_ta'_denbu_qasir_tal-istrixxi_kannella_ċar">Opossum ta' denbu qasir tal-istrixxi kannella ċar</ref>, <hi rend="italic">Monodelphis rubida</hi></item>
<item><ref target="https://mt.wikipedia.org/wiki/Opossum_ta'_denbu_qasir_ta'_imnieħru_twil">Opossum ta' denbu qasir ta' imnieħru twil</ref>, <hi rend="italic">Monodelphis scalops</hi></item>
<item><ref target="https://mt.wikipedia.org/wiki/Opossum_ta'_denbu_qasir_tal-ġnub_ħomor_ta'_Nofsinhar">Opossum ta' denbu qasir tal-ġnub ħomor ta' Nofsinhar</ref>, <hi rend="italic">Monodelphis sorex</hi></item>
<item><ref target="https://mt.wikipedia.org/wiki/Opossum_ta'_denbu_qasir_tat-tlett_strixxi_ta'_Nofsinhar">Opossum ta' denbu qasir tat-tlett strixxi ta' Nofsinhar</ref>, <hi rend="italic">Monodelphis theresa</hi></item>
<item><ref target="https://mt.wikipedia.org/wiki/Opossum_ta'_denbu_qasir_tat-tlett_strixxi_aħmar">Opossum ta' denbu qasir tat-tlett strixxi aħmar</ref>, <hi rend="italic">Monodelphis umbristriata</hi></item>
<item><ref target="https://mt.wikipedia.org/wiki/Opossum_ta'_denbu_qasir_ta'_strixxa_waħda">Opossum ta' denbu qasir ta' strixxa waħda</ref>, <hi rend="italic">Monodelphis unistriata</hi></item></list></item></list></item></list></item></list></item></list></item></list></item></list>
Referenzi
<list type="unordered"><item>Wilson, D. E.; Reeder, D. M. <ref target="http://www.bucknell.edu/msw3/"><hi rend="italic">Mammal Species of the World</hi></ref> (bl-Ingliż) (3 ed.). Johns Hopkins University Press. <ref target="https://mt.wikipedia.org/wiki/ISBN">ISBN</ref><ref target="https://mt.wikipedia.org/wiki/Speċjali:SorsiKotba/0-8018-8221-4">0-8018-8221-4</ref>.</item>
<item><ref target="http://paleodb.org/cgi-bin/bridge.pl">Id-Databażi Palebijoloġika</ref></item></list>
</text></body></html>