<html><body><text id="wikipedia_mt_wikipedia_org__6485.html" ns="0" revid="253056" sourceurl="https://mt.wikipedia.org/wiki/Tim_nazzjonali_tal-futbol_tat-Turkija" title="Tim nazzjonali tal-futbol tat-Turkija" type="wikipedia">Tim nazzjonali tal-futbol tat-Turkija
<figure><caption>L-iskwadra nazzjonali tal-futbol tat-Turkija (2016)</caption></figure>
<p><hi rend="bold">L-iskwadra nazzjonali tal-futbol tat-Turkija</hi> hu t-tim nazzjonali tal-<ref target="https://mt.wikipedia.org/wiki/Futbol">futbol</ref> tat-<ref target="https://mt.wikipedia.org/wiki/Turkija">Turkija</ref> u hu mmexxi mill-<ref target="https://mt.wikipedia.org/wiki/Turkish_Football_Federation">Turkish Football Federation</ref>. Huma huma affiljati mal-<ref target="https://mt.wikipedia.org/wiki/UEFA">UEFA</ref>. L-aqwa riżultati għal dan it-tim waslu fit-<ref target="https://mt.wikipedia.org/wiki/Tazza_tad-Dinja_2006">Tazza tad-Dinja 2006</ref> meta huma spiċċaw it-tielet. It-Turkija laħqu wkoll il-kwarti tal-finali ta' l-<ref target="https://mt.wikipedia.org/wiki/Euro_2000">Euro 2000</ref> u spiċċaw fit-tielet post tat-<ref target="https://mt.wikipedia.org/wiki/Tazza_tal-Konfederazzjonijiet">Tazza tal-Konfederazzjonijiet</ref> fl-2003.</p>
Storja
Tazza tad-Dinja 1950 u 1954
<p>It-Turkija kkwalifkaw għat-<ref target="https://mt.wikipedia.org/wiki/Tazza_tad-Dinja_1950">Tazza tad-Dinja 1950</ref> meta rebħu 7-0 lis-<ref target="https://mt.wikipedia.org/wiki/Tim_Nazzjonali_tal-Futbol_tas-Sirja">Sirja</ref> imma rtiraw wara problemi finanzjarji.</p>
<p>It-Turkija imbagħad ikkwalifikaw għat-<ref target="https://mt.wikipedia.org/wiki/Tazza_tad-Dinja_1954">Tazza tad-Dinja 1954</ref> wara <hi rend="italic">play-off</hi> kontra <ref target="https://mt.wikipedia.org/wiki/Tim_Nazzjonali_tal-Futbol_ta'_Spanja">Spanja</ref>. Fil-grupp ta' kwalifikazzjoni li kien ikkontestat mit-Turkija u minn Spanja, l-ewwel it-tim Torj tilef 4-1 kontra Spanja, imma r-rebħa 1-0 fil-partita ta' wara biex ġew bl-istess punti fil-grupp. Intlagħbet <hi rend="italic">play-off</hi> bejn dawn iż-ewġ timijiet, u f'din il-logħba huma spiċċaw pari ta' 1-1. It-Turkija rebħet din il-logħba wara tfigħ ta' munita. It-Turkija spiċċat fil-grupp ma' l-<ref target="https://mt.wikipedia.org/wiki/Tim_Nazzjonali_tal-Futbol_ta'_l-Ungerija">Ungerija</ref> u l-<ref target="https://mt.wikipedia.org/wiki/Tim_Nazzjonali_tal-Futbol_tal-Ġermanja">Ġermanja tal-Punent</ref>. It-Turkija qatt ma' lagħbet kontra l-Ungerija, minħabba l-format tal-kompetizzjoni, u t-telfa ta' 4-1 kontra l-Ġermaniżi kienet segwita b'rebħa għat-Torok ta' 7-0 kontra l-<ref target="https://mt.wikipedia.org/wiki/Tim_Nazzjonali_tal-Futbol_tal-Korea_t'Isfel">Korea t'Isfel</ref>. Huma tilfu 7-2 fil-<hi rend="italic">play-off</hi> kontra l-Ġermanja tal-Punent.</p>
Snin Sittin u Sebgħin
<p>Minkejja l-introduzzjoni tal-kampjonat nazzjonali, u dehriet tat-timijiet Torok fil-kompetizzjoni Ewropeja, it-tim nazzjonali naqas li jikkwalifkaw għal xi kompetizzjoni mportanti. Is-snin tmenin raw lit-Turkija titlef għal darbtejn 8-0 kontra l-<ref target="https://mt.wikipedia.org/wiki/Tim_Nazzjonali_tal-Futbol_ta'_l-Ingilterra">Ingilterra</ref>. It-Turkija tilfu l-aħħar logħba fil-kwalifikazzjoni għat-<ref target="https://mt.wikipedia.org/wiki/Tazza_tad-Dinja_1990">Tazza tad-Dinja 1990</ref> biex tilfu din l-edizzjoni.</p>
Euro 1996 u 2000
<p>It-Turkija kkwalifikaw għall-<ref target="https://mt.wikipedia.org/wiki/Euro_1996">Euro 1996</ref> meta rebħu kemm lill-<ref target="https://mt.wikipedia.org/wiki/Tim_Nazzjonali_tal-Futbol_ta'_l-Isvizzera">Isvizzera</ref> u lill-<ref target="https://mt.wikipedia.org/wiki/Tim_Nazzjonali_tal-Futbol_ta'_l-Isvezja">Isvezja</ref> 2-1, imma wara tilfu l-partiti kollha u skurjaw gowl wieħed. Minkejja dan kollu, huma rritornaw darhom b'unur: unur għall-aktar logħob rett (<hi rend="italic">fair-play</hi>), li kien mogħti lil <ref target="https://mt.wikipedia.org/wiki/Alpay_Özalan">Alpay Özalan</ref>.</p>
<p>Fl-<ref target="https://mt.wikipedia.org/wiki/Euro_2000">Euro 2000</ref> it-Torok kienu preżenti meta rebħu <hi rend="italic">play-off</hi> kontra r-<ref target="https://mt.wikipedia.org/wiki/Tim_Nazzjonali_tal-Futbol_ta'_l-Irlanda">Repubblika Irlandiża</ref>. It-Turkija tilfu l-ewwel logħba tagħhom, 2-1 kontra l-<ref target="https://mt.wikipedia.org/wiki/Tim_Nazzjonali_tal-Futbol_ta'_l-Italja">Italja</ref>, pari ta' 0-0 kontra l-<ref target="https://mt.wikipedia.org/wiki/Tim_Nazzjonali_tal-Futbol_ta'_l-Isvezja">Isvezja</ref> u rebħa ta' 2-0 fuq il-pajjiż ospitu tal-<ref target="https://mt.wikipedia.org/wiki/Tim_Nazzjonali_tal-Futbol_tal-Belġju">Beġju</ref>, biex b'hekk din kienet l-ewwel darba li fil-<ref target="https://mt.wikipedia.org/wiki/Kampjonati_Ewropej">Kampjonati Ewropej</ref> il-pajjiż ospitu spiċċa barra fl-ewwel rawnd. It-Turkija spiċċaw barra fil-kwarti tal-finali b'telfa ta' 2-0 kontra l-<ref target="https://mt.wikipedia.org/wiki/Tim_Nazzjonali_tal-Futbol_tal-Portugall">Portugall</ref>.</p>
Tazza tad-Dinja 2002
<p>It-tim Tork beda l-kampanja tat-<ref target="https://mt.wikipedia.org/wiki/Tazza_tad-Dinja_2002">Tazza tad-Dinja 2002</ref> b'telfa ta' 2-1 kontra l-<ref target="https://mt.wikipedia.org/wiki/Tim_Nazzjonali_tal-Futbol_tal-Brażil">Brażil</ref>. It-Turkija għaddew għar-rawnd ta' wara b'rebħa ta' 3-0 fuq it-<ref target="https://mt.wikipedia.org/wiki/Tim_Nazzjonali_tal-Futbol_taċ-Ċina">Tim Nazzjonali tal-Futbol taċ-Ċina</ref>. </p>
<p>It-Turkija affrontaw wara lill-pajjiż ospitu tal-<ref target="https://mt.wikipedia.org/wiki/Tim_Nazzjonali_tal-Futbol_tal-Ġappun">Ġappun</ref> u irnexxielhom jirbħu 1-0. It-tim Tork kompla mixi fuq nota pożittiva meta rebaħ lis-<ref target="https://mt.wikipedia.org/wiki/Tim_Nazzjonali_tal-Futbol_tas-Senegal">Senegal</ref> 1-0 wara l-ħin miżjud. Fis-semi-finali huma reġgħu ltaqgħu mal-Brażil u għal darb'oħra tilfu, din id-darba 1-0. Fil-logħba għat-tielet u r-raba' post, huma rnexxielhom jirbħu l-midalja tal-bronż meta rebħu 3-2 lill-<ref target="https://mt.wikipedia.org/wiki/Tim_Nazzjonali_tal-Futbol_tal-Korea_t'Isfel">Korea t'Isfel</ref>. <ref target="https://mt.wikipedia.org/wiki/Hakan_Şükür">Hakan Şükür</ref> skorja l-ewwel gowl tat-Turkija wara 11-il sekonda li huwa <ref target="https://mt.wikipedia.org/wiki/Tazza_tad-Dinja_tal-Futbol#L-Aktar_Gowl_Kmieni">l-iktar gowl kmieni</ref> fl-istorja tat-Tazza tad-Dinja.</p>
L-Iskwadra tat-Turkija
<p><hi rend="bold">Gowlers:</hi></p>
<list type="unordered"><item><ref target="https://mt.wikipedia.org/wiki/Rüştü_Reçber">Rüştü Reçber</ref></item>
<item><ref target="https://mt.wikipedia.org/wiki/Hakan_Arıkan">Hakan Arıkan</ref></item>
<item><ref target="https://mt.wikipedia.org/wiki/Serdar_Kulbilge">Serdar Kulbilge</ref></item></list>
<p><hi rend="bold">Difensuri:</hi></p>
<list type="unordered"><item><ref target="https://mt.wikipedia.org/wiki/İbrahim_Toraman">İbrahim Toraman</ref></item>
<item><ref target="https://mt.wikipedia.org/wiki/Gökhan_Zan">Gökhan Zan</ref></item>
<item><ref target="https://mt.wikipedia.org/wiki/Servet_Çetin">Servet Çetin</ref></item>
<item><ref target="https://mt.wikipedia.org/wiki/Volkan_Yaman">Volkan Yaman</ref></item>
<item><ref target="https://mt.wikipedia.org/wiki/Sabri_Sarıoğlu">Sabri Sarıoğlu</ref></item>
<item><ref target="https://mt.wikipedia.org/wiki/Deniz_Barış">Deniz Barış</ref></item>
<item><ref target="https://mt.wikipedia.org/wiki/İbrahim_Üzülmez">İbrahim Üzülmez</ref></item></list>
<p><hi rend="bold">Midfielders:</hi></p>
<list type="unordered"><item><ref target="https://mt.wikipedia.org/wiki/Serdar_Kurtuluş">Serdar Kurtuluş</ref></item>
<item><ref target="https://mt.wikipedia.org/wiki/Arda_Turan">Arda Turan</ref></item>
<item><ref target="https://mt.wikipedia.org/wiki/Tümer_Metin">Tümer Metin</ref></item>
<item><ref target="https://mt.wikipedia.org/wiki/Mehmet_Aurélio">Mehmet Aurélio</ref></item>
<item><ref target="https://mt.wikipedia.org/wiki/Hüseyin_Çimşir">Hüseyin Çimşir</ref></item>
<item><ref target="https://mt.wikipedia.org/wiki/Gökdeniz_Karadeniz">Gökdeniz Karadeniz</ref></item>
<item><ref target="https://mt.wikipedia.org/wiki/Mehmet_Topuz">Mehmet Topuz</ref></item>
<item><ref target="https://mt.wikipedia.org/wiki/Yıldıray_Baştürk">Yıldıray Baştürk</ref></item>
<item><ref target="https://mt.wikipedia.org/wiki/Nuri_Şahin">Nuri Şahin</ref></item>
<item><ref target="https://mt.wikipedia.org/wiki/Hamit_Altıntop">Hamit Altıntop</ref></item>
<item><ref target="https://mt.wikipedia.org/wiki/Emre_Belözoğlu">Emre Belözoğlu</ref></item>
<item><ref target="https://mt.wikipedia.org/wiki/Tuncay_Şanlı">Tuncay Şanlı</ref></item></list>
<p><hi rend="bold">Attakkanti:</hi></p>
<list type="unordered"><item><ref target="https://mt.wikipedia.org/wiki/Hakan_Şükür">Hakan Şükür</ref> (c)</item>
<item><ref target="https://mt.wikipedia.org/wiki/Gökhan_Ünal">Gökhan Ünal</ref></item>
<item><ref target="https://mt.wikipedia.org/wiki/Halil_Altıntop">Halil Altıntop</ref></item>
<item><ref target="https://mt.wikipedia.org/wiki/Nihat_Kahveci">Nihat Kahveci</ref></item>
<item><ref target="https://mt.wikipedia.org/wiki/Fatih_Tekke">Fatih Tekke</ref></item></list>
Storja tal-Kompetizzjonijiet
<ref target="https://mt.wikipedia.org/wiki/Tazza_tad-Dinja_tal-Futbol">Tazza tad-Dinja</ref>
<list type="unordered"><item>1930 - <hi rend="italic">Ma ħaditx sehem</hi></item>
<item>1934 - <hi rend="italic">Irtirat</hi></item>
<item>1938 - <hi rend="italic">Ma ħaditx sehem</hi></item>
<item>1950 - <hi rend="italic">Ikkwalifikat, imma rtirat</hi></item>
<item>1954 - L-Ewwel Rawnd</item>
<item>1958 - <hi rend="italic">Irtirat</hi></item>
<item>1962 sa l-1998 - <hi rend="italic">Ma kkwalifikatx</hi></item>
<item>2002 - Tielet Post</item>
<item>2006 - <hi rend="italic">Ma kkwalifikatx</hi></item></list>
<ref target="https://mt.wikipedia.org/wiki/Kampjonati_Ewropej">Kampjonati Ewropej</ref>
<list type="unordered"><item>1960 sa l-1992 - <hi rend="italic">Ma kkwalifikatx</hi></item>
<item>1996 - L-Ewwel Rawnd</item>
<item>2000 - Kwarti tal-Finali</item>
<item>2004 - <hi rend="italic">Ma kkwalifikatx</hi></item>
<item>2008 - Ikkwalifikat</item></list>





Ħoloq Oħra
<list type="unordered"><item><ref target="http://www.tff.org/">Is-Sit Uffiċċjali tal-Federazzjoni tal-Futbol Torka</ref> (Tork)</item>
<item><ref target="http://www.turkfutbolu.net/">Statistika dwar il-Futbol tat-Tork</ref> (Tork)</item>
<item><ref target="http://www.turkish-soccer.com/">Sit Mhux-Uffiċċjali b'informazzjoni estensiva tat-tim nazzjonali</ref></item>
<item><ref target="http://www.rsssf.com/miscellaneous/tur-recintlp.html">Informazzjoni fuq ir-Rekords tal-Plejers Torok fuq RSSSF</ref></item>
<item><ref target="http://www.rsssf.com/miscellaneous/tur-coach.html">Kowċis tat-tim Tork fuq RSSSF</ref></item></list>
</text></body></html>