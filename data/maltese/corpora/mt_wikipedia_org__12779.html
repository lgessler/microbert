<html><body><text id="wikipedia_mt_wikipedia_org__12779.html" ns="0" revid="238112" sourceurl="https://mt.wikipedia.org/wiki/Kastell_ta%27_Rayen" title="Kastell ta' Rayen" type="wikipedia">Kastell ta' Rayen<figure><caption>Il-Kastell ta' Rayen</caption></figure>
<figure><caption>Il-ħitan taċ-ċittadella.</caption></figure>
<p>Il-<hi rend="bold">Kastell ta' Rayen</hi> (ارگ راين bil-<ref target="https://mt.wikipedia.org/wiki/Lingwa_Persjana">Persjan</ref>, <hi rend="italic">arg -e- rāyen</hi>) hu kastell <ref target="https://mt.wikipedia.org/wiki/Adobu">adobu</ref> fil-<ref target="https://mt.wikipedia.org/wiki/Kerman_(provinċja)">provinċja ta' Kerman</ref>, ġewwa l-<ref target="https://mt.wikipedia.org/wiki/Iran">Iran</ref>. Il-belt medjevali mibnija bil-briks tat-tajn hi simili għall-belt ta' <ref target="https://mt.wikipedia.org/wiki/Arg-é_Bam">Arg-é Bam</ref> li kien ġie distrutt wara terremot f'Diċembru tal-2003. Rayen turi l-elementi arkitettorali ta' ċittadella deżerta. Din tidher estremament preservata, meta tikkunsidra li numru mhux ħażin ta' diżastri naturali qerdu strutturi simili fil-viċinanzi, u hi waħda mill-aktar siti interessanti fl-Iran.</p>
<p>Arg-é Rayen kien post abitat sa 150 sena ilu u, minkejja li dan il-bini jmur lura tal-anqas sa 1,000 sena ilu, fil-verità seta' kellu għeruq fl-era pre-Iżlamika tas-<ref target="https://mt.wikipedia.org/wiki/Sassanidi">Sassanidi</ref>. </p>
<p>Id-dinastija tas-Sassanidi kien l-isem li kien jingħata għar-rejiet tal-<ref target="https://mt.wikipedia.org/wiki/Persja">Persja</ref>, li illum il-ġurnata tifforma parti essenzjali tal-Iran. Matul l-era tat-tieni Imperu Persjan, mis-sena 224 sas-sena 651, l-aħħar re tas-Sassanidi, <ref target="https://mt.wikipedia.org/wiki/Jażdegerd_III">Jażdegerd III</ref>, tilef battalja twila erbatax-il sena biex ikeċċi lill-<ref target="https://mt.wikipedia.org/wiki/Umajjadi">Kalifat Umajjad</ref>, l-ewwel mill-imperi Iżlamiċi. Mis-Sassanidi, lil dan l-imperu kienu jsejħulu Iran jew Eranshahr. Żmien is-Sassanidi hu kkunsidrat bħala wieħed mill-perjodi storiċi l-aktar importanti tal-Iran.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>


Ħoloq esterni
<list type="unordered"><item><ref target="http://www.rayen.ir/english.asp">Sit uffiċjali</ref></item></list>
</text></body></html>