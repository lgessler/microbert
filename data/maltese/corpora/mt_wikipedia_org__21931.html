<html><body><text id="wikipedia_mt_wikipedia_org__21931.html" ns="0" revid="250164" sourceurl="https://mt.wikipedia.org/wiki/Bolla_fiskali" title="Bolla fiskali" type="wikipedia">Bolla fiskali<figure><caption>Bolla fiskali ta' Malta tal-1908</caption></figure>
<p><hi rend="bold">Bolla fiskali</hi> hija tip ta' bolla li tintuża biex tħallas xi taxxa jew miżata. Dawn jistgħu jitużaw għal diversi modi, per eżempju għat-taxxa tal-bolla (stamp duty), liċenzi tas-sewqan, miżati tal-passaporti u kontribuzzjonijiet obbligatorji. Fl-antik, il-bolol fiskali kienu jintużaw f'ħafna pajjiżi, iżda llum l-użu tagħhom m'għadux daqshekk popolari u ħafna pajjiżi m'għadhomx jużawhom. Uħud mill-pajjiżi li għadhom jużaw bolol fiskali huma l-Bangladexx, l-Indja, il-Libja, il-Pakistan u l-Isati Uniti.</p>
<p>Madankollu, fadal diversi pajjiżi li għadhom jużaw bolol tas-sisa li jitwaħħlu fuq il-pakketti tas-sigaretti jew fliexken tal-alkoħol, u dawn jistgħu jitqiesu bħala bolol fiskali wkoll.</p>
Deskrizzjoni
<p>Bolol fiskali huma bolol użati biex jiġbru t-taxxi u l-miżati. Dawn jistgħu joħorġu minn gvernijiet nazzjonali jew lokali, jew minn diversi tipi ta' awtoritajiet. Bolol fiskali jistgħu jieħdu ħafna forom u jistgħu jkunu kemm adeżivi bħal ħafna mill-<ref target="https://mt.wikipedia.org/wiki/Bolla_postali">bolol postali</ref>, kif ukoll stampati lesti fuq id-dokument.</p>
Storja
<p>It-taxxa tal-bolla ġiet introdotta fl-Olanda fis-seklu sbatax, fejn kull dokument kellu jkollu bolla fiskali stampata diretta fuqu sabiex ikun validu legalment. Fl-1694, din it-taxxa ġiet introdotta fir-Renju Unit. Għall ħafna snin is-sistema kienet bħal dik tal-Olanda, fejn dokumenti kien ikollhom bolla imbuzzata. Fl-1701, dokumenti magħmulin mill-vellum (ġilda tal-annimali) bdew jhemżulhom karta żgħira bi strippa tal-landa u l-imbuzzar kien isir fuq din il-karta. Illum dawn huma magħrufin bħala bolol semiadeżivi.</p>
<p>Fil-ħamsinijiet tas-seklu dsatax, dokumenti bdew jiġu imbuzzati b'bolla kkulurita, ġeneralment waħda ħamra. Ftit wara dawn il-bolol bdew jiġu mbuzzati fuq folja kbira, u kienu jaqtgħu kull waħda individwali u waħħluha fuq id-dokument. Ftit wara din il-ħaġa saret popolari u f'qasir żmien il-bolol fiskali nfirxu mir-Renju Unit għal mal-kumplament tad-dinja.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
<p>Fis-seklu dsatax u s-seklu għoxrin, il-bolol fiskali saru popolari u kienu jintużaw fi kważi kull pajjiż tad-dinja. L-użu tagħhom kiber mit-taxxa tal-bolla għal kull tip ta' taxxa u miżata, minn miżati fuq passaporti u l-ivjaġġar bl-ajru sa taxxi fuq is-sigaretti u liċenzji tal-kaċċa. Madankollu l-użu tagħhom beda jonqos wara t-Tieni Gwerra Dinjija. Mis-sebgħinijiet sad-disgħinijiet ħafna pajjiżi waqfu jużawhom, fosthom Malta fis-snin tmenin u r-Renju Unit fl-1997.</p>
<p>Madankollu, għad fadal ħafna pajjiżi fosthom Malta għadhom jużaw bolol tas-sisa fuq is-sigaretti jew l-alkoħol.</p>
Tipi differenti ta' bolol fiskali
<list type="unordered">
<item>Taxxa tal-Bolla<ref target="https://mt.wikipedia.org/wiki/Territorju_tat-Tramuntana">Territorju tat-Tramuntana</ref>, 1917</item>
<item>Dokumentarji<ref target="https://mt.wikipedia.org/wiki/Stati_Uniti">Stati Uniti</ref>, 1898</item>
<item>Dritt tal-Qorti<ref target="https://mt.wikipedia.org/wiki/Burma">Burma</ref>, 1937</item>
<item>Dwana<ref target="https://mt.wikipedia.org/wiki/Awstralja">Awstralja</ref>, 1907</item>
<item>Ġudizzjarja<ref target="https://mt.wikipedia.org/wiki/Ġamajka">Ġamajka</ref>, 1913</item>
<item>Taxxa fuq l-InbidStati Uniti, 1916</item>
<item>Liċenzja tal-Klieb<ref target="https://mt.wikipedia.org/wiki/Irlanda">Irlanda</ref>, 1904</item>
<item>Konsulari<ref target="https://mt.wikipedia.org/wiki/Bolivja">Bolivja</ref>, 1951</item>
<item>Taxxa tal-Mediċina<ref target="https://mt.wikipedia.org/wiki/Renju_Unit">Renju Unit</ref>, 1897</item>
<item>PassaportiRenju Unit, 1921</item>
<item>Sigurta Nazzjonali (National Insurance)Renju Unit, 1920</item>
<item>Sisa<ref target="https://mt.wikipedia.org/wiki/Russja">Russja</ref>, 2003</item>
<item>Taxxa tas-Sulfarini<ref target="https://mt.wikipedia.org/wiki/Greċja">Greċja</ref>, 1901</item>
<item>Taxxa tat-TelegrafiStati Uniti, 1862</item>
</list>
</text></body></html>