<html><body><text id="wikipedia_mt_wikipedia_org__23806.html" ns="0" revid="249722" sourceurl="https://mt.wikipedia.org/wiki/Andrea_Santoro" title="Andrea Santoro" type="wikipedia">Andrea Santoro<p><hi rend="bold">Don Andrea Santoro</hi> (<ref target="https://mt.wikipedia.org/wiki/Priverno">Priverno</ref>, <ref target="https://mt.wikipedia.org/wiki/7_ta'_Settembru">7 ta' Settembru</ref> <ref target="https://mt.wikipedia.org/wiki/1945">1945</ref> – <ref target="https://mt.wikipedia.org/wiki/Trabzon">Trabzon</ref>, <ref target="https://mt.wikipedia.org/wiki/5_ta'_Frar">5 ta' Frar</ref> <ref target="https://mt.wikipedia.org/wiki/2006">2006</ref>) kien <ref target="https://mt.wikipedia.org/wiki/Qassis">qassis</ref> <ref target="https://mt.wikipedia.org/wiki/Italja">Taljan</ref> tal-<ref target="https://mt.wikipedia.org/wiki/Knisja_Kattolika">Knisja Kattolika</ref> li ġie maqtul fit-<ref target="https://mt.wikipedia.org/wiki/Turkija">Turkija</ref>.</p>
<p>Imwieled fil-<ref target="https://mt.wikipedia.org/wiki/Provinċja_ta'_Latina">provinċja ta' Latina</ref>, fl-Italja Ċentrali, hu ġie reġistrat bl-isem ta' Andrea Silvio. Għex fi Priverno sas-16 ta' Jannar 1956, meta l-familja tiegħu ġarret għal <ref target="https://mt.wikipedia.org/wiki/Ruma">Ruma</ref>. Fl-1958 daħal is-Seminarju Minuri ta' Ruma, fejn kien jattendi it-tielet sena medja u l-istudji fil-Liċeo. Meta lesta l-istudji fit-teoloġija fl-Università Pontifiċja tal-Lateran, ġie ordnat saċerdot fit-18 ta' Ottubru 1970.  </p>
<p>Għamel ix-xogħol tiegħu pastorali bħala viċi-kappillan fil-parroċċi ta' San Marċellinu u San Pietru bejn l-1970 u l-1971 u f'dik tat-Trasfigurazzjoni bejn l-1972 u l-1980. Fl-1980 talab li jqatta' sitt xhur fil-<ref target="https://mt.wikipedia.org/wiki/Lvant_Nofsani">Lvant Nofsani</ref> qabel ma jibda x-xogħol tiegħu bħala Kappillan, li ġie mogħti lilu fil-periferija ta' Ruma, kwartier ġdid ta' Verderocca, sabiex "jibni" il-Knisja (komunita' ta' "ġebel ħaj" u tal-ġebel). Don Andrea semma l-parroċċa "Ġesù ta' Nazaret" u mexxa din il-parroċċa bħala kappillan mill-1981 sal-1993. </p>
<p>Għadda xi xhur fil-Lvant Nofsani qabel ma beda x-xogħol ta' kappillan fl-1994 fil-parroċċa ta' San Fabjan u San Venanzju, minn fejn telaq lejn it-<ref target="https://mt.wikipedia.org/wiki/Turkija">Turkija</ref> fil-11 ta' Settembru 2000. Fil-5 ta' Frar 2006, inqatel fil-knisja ta' Santa Marija fi <ref target="https://mt.wikipedia.org/wiki/Trabzon">Trabzon</ref> waqt li kien qiegħed jitlob bil-Bibbja bl-ilsien Tork f'idejh, milqut minn balal li laqtuh fil-pulmun.</p>
</text></body></html>