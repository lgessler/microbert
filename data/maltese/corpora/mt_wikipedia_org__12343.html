<html><body><text id="wikipedia_mt_wikipedia_org__12343.html" ns="0" revid="272399" sourceurl="https://mt.wikipedia.org/wiki/Mart%C3%ADn_C%C3%A1ceres" title="Martín Cáceres" type="wikipedia">Martín Cáceres
<p><hi rend="bold">José Martín Cáceres</hi> (twieled fis-7 ta' April 1987) huwa plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Urugwaj">Urugwajan</ref> li jilgħab bħala <ref target="https://mt.wikipedia.org/wiki/Difensur">difensur</ref> ma' <ref target="https://mt.wikipedia.org/wiki/Cagliari_Calcio">Cagliari</ref>.</p>
Karriera
<p>Cáceres beda l-karriera ġewwa l-Urugwaj ma' <ref target="https://mt.wikipedia.org/wiki/Defensor_Sporting">Defensor Sporting</ref>, u f'età żagħżugħa sar plejer regulari mal-ewwel tim. F'total ta' 26 apparenza hu sab ix-xibka 4 darbiet. Fi Frar tal-2007, Cáceres iffirma kuntratt ta' ħames snin mat-tim ta' <ref target="https://mt.wikipedia.org/wiki/Villarreal_CF">Villarreal CF</ref> ta' <ref target="https://mt.wikipedia.org/wiki/Spanja">Spanja</ref> mit-tim ta' Defensor għal ċifra ta' miljun <ref target="https://mt.wikipedia.org/wiki/Ewro">ewro</ref>.</p>
<p>Fl-<ref target="https://mt.wikipedia.org/wiki/Kampjonat_tal-futbol_Spanjol_2007-08">istaġun 2007–08</ref> ġie msellef lit-tim ta' <ref target="https://mt.wikipedia.org/wiki/Recreativo_de_Huelva">Recreativo</ref>, fejn lagħab rwol importanti mat-tim Andalusjan. Fid-9 ta' Jannar, 2008, Cáceres skorja gowl vitali kontra Villareal, l-istess tim li kellu d-drittijiet tiegħu, fit-<ref target="https://mt.wikipedia.org/wiki/Tazza_tar-Re">Tazza Spanjola</ref>, liema partita Recreativo ħarġu rebbieħa bl-iskor ta' 1–0.</p>
<p>Cáceres ingħaqad ma' <ref target="https://mt.wikipedia.org/wiki/FC_Barcelona">Barcelona</ref> fis-sajf tal-2008, għas-somma ta' €16.5 miljun. Klawżola ta' €50 miljun ġiet inkluża fil-qbil li sar, b'kuntratt li jibqa' sejjer sal-istaġun 2012.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Matul l-ewwel staġun tiegħu mal-klabb Katalan, Cáceres sab ftit opportunitajiet mal-ewwel tim. Madanakollu, f'dan l-ewwel staġun tiegħu hu rnexxielu jirbaħ tliet trofej: it-<ref target="https://mt.wikipedia.org/wiki/Tazza_tar-Re">Tazza tar-Re</ref>, il-<ref target="https://mt.wikipedia.org/wiki/UEFA_Champions_League_2008–09">UEFA Champions League</ref> u l-<ref target="https://mt.wikipedia.org/wiki/La_Liga">La Liga</ref>, biex kompla t-<hi rend="italic"><ref target="https://mt.wikipedia.org/wiki/It-Tripletta">Tripletta</ref></hi> għal Barcelona.</p>
<p>Nhar it-30 ta' Lulju, 2009, kien ġie rappurtat li Cáceres kien kompla t-testijiet mediċi bil-ħsieb li jingħaqad ma' <ref target="https://mt.wikipedia.org/wiki/Juventus_FC">Juventus</ref>. Nhar is-6 ta' Awwissu, Barcelona ikkonfermaw li huma kienu selfuh għal staġun sħiħ bl-għażla li l-klabb Taljan jixtrieh għal €11-miljun fi tmiem l-istaġun. Fit-12 ta' Settembru 2009, Cáceres skorja l-ewwel gowl tiegħu mal-Juventus fid-debutt tiegħu fis-<ref target="https://mt.wikipedia.org/wiki/Serie_A">Serie A</ref> kontra <ref target="https://mt.wikipedia.org/wiki/SS_Lazio">SS Lazio</ref>.</p>
<p>Fis-27 ta' Awwissu, 2009, Caceres issieħeb għal staġun ma' <ref target="https://mt.wikipedia.org/wiki/Sevilla_FC">Sevilla</ref>, bl-għażla li jixtruh fl-aħħar tal-istaġun għal somma ta' €5 miljun.</p>
Statistika
<hi rend="italic">Korretti sas-16 ta' Frar 2013.</hi><ref target="https://mt.wikipedia.org/wiki/Il-Paġna_prinċipali#cite_note-2">[2]</ref>
<p>1Inklużi l-Liguilla Pre-Libertadores, <ref target="https://mt.wikipedia.org/wiki/Copa_del_Rey">Copa del Rey</ref> u l-<ref target="https://mt.wikipedia.org/wiki/Coppa_Italia">Coppa Italia</ref>.</p>
<p>2Inklużi l-<ref target="https://mt.wikipedia.org/wiki/Copa_Libertadores">Copa Libertadores</ref>, <ref target="https://mt.wikipedia.org/wiki/UEFA_Cup">UEFA Cup</ref>, <ref target="https://mt.wikipedia.org/wiki/UEFA_Europa_League">UEFA Europa League</ref> u l-<ref target="https://mt.wikipedia.org/wiki/UEFA_Champions_League">UEFA Champions League</ref>.</p>
<p>3Inkluża s-<ref target="https://mt.wikipedia.org/wiki/Supercoppa_Italiana">Supercoppa Italiana</ref>.</p>


Ħoloq esterni

<list type="unordered"><item>Il-mudell {{<ref target="https://mt.wikipedia.org/wiki/Mudell:Nfteams">Nfteams</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>