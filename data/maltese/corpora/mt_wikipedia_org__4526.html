<html><body><text id="wikipedia_mt_wikipedia_org__4526.html" ns="0" revid="215247" sourceurl="https://mt.wikipedia.org/wiki/Fenek_Ewropew" title="Fenek Ewropew" type="wikipedia">Fenek Ewropew
<p>Il-<ref target="https://mt.wikipedia.org/wiki/Fenek_Ewropew">Fenek Ewropew</ref> <hi rend="italic"><ref target="https://mt.wikipedia.org/wiki/Oryctolagus_cuniculus">Oryctolagus cuniculus</ref></hi> jew kif jissejjaħ f' Malta <ref target="https://mt.wikipedia.org/wiki/Fenek_tax-xiber">Fenek tax-xiber</ref> jew <ref target="https://mt.wikipedia.org/wiki/Fenek_tas-salvaġġ">Fenek tas-salvaġġ</ref> u li jagħmel parti mil-fawna ta' Malta ukoll, huwa <ref target="https://mt.wikipedia.org/wiki/Speċi">speċi</ref> ta' <ref target="https://mt.wikipedia.org/wiki/Mammiferu">mammiferu</ref> <ref target="https://mt.wikipedia.org/wiki/Plaċentat">plaċentat</ref> <ref target="https://mt.wikipedia.org/wiki/Erbivoru">erbivoru</ref> oriġinarjament minn naħa ta' Nofs in-nhar tal-kontinent Ewropew, għalkemm il-llum il-ġurnata għandu firxa ħafna akbar grazzi għal bniedem. Din hija l-unika <ref target="https://mt.wikipedia.org/wiki/Speċi">speċi</ref> ta' <ref target="https://mt.wikipedia.org/wiki/Fenek">fenek</ref> li giet iddomestikata kemm għal-ikel, pil u bħala annimal tad-dar mill-<ref target="https://mt.wikipedia.org/wiki/Speċi">ispeċi</ref> kollha ta' <ref target="https://mt.wikipedia.org/wiki/Leporidi">leporidi</ref> li jeżistu u b' hekk ir-razzez jew varjetajiet kollha ta' <ref target="https://mt.wikipedia.org/wiki/Fenek">fniek</ref> iddomestikati huma kollha <hi rend="italic"><ref target="https://mt.wikipedia.org/wiki/Oryctolagus_cuniculus">Oryctolagus cuniculus</ref></hi>. </p>
<p>Il-<ref target="https://mt.wikipedia.org/wiki/Fenek_Ewropew">Fenek Ewropew</ref> huwa leporidu ta' daqs żgħir, twil bejn 34 u 45 ċentimetru u jiżen bejn 1.3 u 2.2 kilogrammi. Din l-<ref target="https://mt.wikipedia.org/wiki/Speċi">ispeċi</ref> ta' <ref target="https://mt.wikipedia.org/wiki/Fenek">fenek</ref> għandha par widnejn twal, is-saqajn ta' wara kbar, u pil qasir ta' lewn griż fil-kannella b'denb qasir u sufi.Il-<ref target="https://mt.wikipedia.org/wiki/Fenek_Ewropew">Fenek Ewropew</ref> jiċċaqlaq minn post għal ieħor bil qbież u għal dan l-iskop jużaw is-saqajn ta' wara kbar u b'saħħithom li huma miksijin bi strat ta' pil oħxon biex jassorbi fiħ id-daqqa waqt il-ġiri. Is-swaba tas-saqajn ta' wara għandhom il-ġilda bejniethom biex jibqu maqudin flimkien anke waqt il-ġiri għal aktar stabilita.</p>
<p>Il-<ref target="https://mt.wikipedia.org/wiki/Fenek_Ewropew">Fenek Ewropew</ref> huWa magħrufa sew għal bejtiet kumplessi li jħaffer taħt l-art, fejn dan iqatta ħafna mill-ħin tiegħu meta ma jkunx qiegħed jiekol.</p>
<p>Il-<ref target="https://mt.wikipedia.org/wiki/Fenek_Ewropew">Fenek Ewropew</ref> ġie ntrodott bħala <ref target="https://mt.wikipedia.org/wiki/Speċi">speċi</ref> eżotika f' ħafna gżejjer (eż.fil-gżejjer Brittaniċi, f' uħud mil-gżejjer tal-Ħawaj, fil-gżejjer ta' San Juan, Awstralja u New Zealand) u waqt li f' kull waħda minn dawn ħoloq problemi ekoloġiċi enormi għax irriproduċa f' numru kbir u poġġa ħafna speċi endemiċi f' periklu ta' estinzjoni minn ħabba kompetizjoni, fil-<ref target="https://mt.wikipedia.org/wiki/Penisula_Iberika">Penisula Iberika</ref> (<ref target="https://mt.wikipedia.org/wiki/Spanja">Spanja</ref> u <ref target="https://mt.wikipedia.org/wiki/Portugal">Portugal</ref>) tant naqas drastikament fin-numru (minn ħabba l-mard <ref target="https://mt.wikipedia.org/wiki/Myxomatosis">myxomatosis</ref> u calicivirus tal-fniek, il-kaċċa żejda mill-bniedem u telf ta' abitat) li poġġa lil-<ref target="https://mt.wikipedia.org/wiki/Linċi_Iberika">Linċi Iberika</ref> u l-<ref target="https://mt.wikipedia.org/wiki/Ajkla_rjali_ta'_Spanja">Ajkla rjali ta' Spanja</ref> li kienu jibbażaw id-dieta tagħhom fuqu f' periklu ta' estinzjoni ukoll.</p>
Reproduzzjoni
<p>Il-<ref target="https://mt.wikipedia.org/wiki/Fenek_Ewropew">Fenek Ewropew</ref> għalkemm mhuwiex żgur wieħed mill-aktar b'saħħtu, veloċi jew intelliġenti fost il-<ref target="https://mt.wikipedia.org/wiki/Mmmiferu">mammiferi</ref>, żgur qiegħed f' niċċa ekoloġika ferm solida grazzi għar-rata ogħlja ta' ripproduzzjoni li għandu. Il-<ref target="https://mt.wikipedia.org/wiki/Fenka">fenka</ref> t' ovula eżatt waqt it-tammir u wara tqala ta' 31 ġurnata (għalkemm din tista tvarja minn 29 sa 35 ġurnata), ġeneralment ikollha boton minn 2 sa 12-il żarmuġ.</p>
Klassifikazzjoni
<list type="unordered"><item><ref target="https://mt.wikipedia.org/wiki/Ordni">Ordni</ref> <ref target="https://mt.wikipedia.org/wiki/Lagomorpha">Lagomorpha</ref>
<list type="unordered"><item><ref target="https://mt.wikipedia.org/wiki/Familja">Familja</ref> <ref target="https://mt.wikipedia.org/wiki/Leporidae">Leporidae</ref>
<list type="unordered"><item><ref target="https://mt.wikipedia.org/wiki/Ġeneru">Ġeneru</ref> <hi rend="italic"><ref target="https://mt.wikipedia.org/wiki/Oryctolagus">Oryctolagus</ref></hi>
<list type="unordered"><item><ref target="https://mt.wikipedia.org/wiki/Fenek_Ewropew">Fenek Ewropew</ref>, <hi rend="italic"><ref target="https://mt.wikipedia.org/wiki/Oryctolagus_cuniculus">Oryctolagus cuniculus</ref></hi>
<list type="unordered"><item><ref target="https://mt.wikipedia.org/wiki/Sottospeċi">Sottospeċi</ref></item>
<item><hi rend="italic"><ref target="https://mt.wikipedia.org/wiki/Oryctolagus_cuniculus_algirus">Oryctolagus cuniculus algirus</ref></hi> (Loche, 1858)</item>
<item><hi rend="italic"><ref target="https://mt.wikipedia.org/wiki/Oryctolagus_cuniculus_brachyotus">Oryctolagus cuniculus brachyotus</ref></hi> (Trouessart, 1917)</item>
<item><hi rend="italic"><ref target="https://mt.wikipedia.org/wiki/Oryctolagus_cuniculus_cnossius">Oryctolagus cuniculus cnossius</ref></hi> (Bate, 1906)</item>
<item><hi rend="italic"><ref target="https://mt.wikipedia.org/wiki/Oryctolagus_cuniculus_cuniculus">Oryctolagus cuniculus cuniculus</ref></hi> (Linnaeus, 1758)</item>
<item><hi rend="italic"><ref target="https://mt.wikipedia.org/wiki/Oryctolagus_cuniculus_habetensis">Oryctolagus cuniculus habetensis</ref></hi> (Cabrera, 1923)</item>
<item><hi rend="italic"><ref target="https://mt.wikipedia.org/wiki/Oryctolagus_cuniculus_huxleyi">Oryctolagus cuniculus huxleyi</ref></hi> (Haeckel, 1874)</item></list></item></list></item></list></item></list></item></list>
Referenzi
<list type="unordered"><item>Lagomorph Specialist Group (1996). <ref target="http://www.iucnredlist.org/search/details.php/41291/all"><hi rend="italic">Oryctolagus cuniculus</hi></ref> Fi stat ta' l-inqas ħsieb. 2006 IUCN Red List of Threatened Species. IUCN 2006. Informazjoni mniżla fid- 9 ta' Novembru 2006.</item>
<item><ref target="http://www.iucn.org/en/news/archive/2005/12/report.pdf">Reversing Rabbit Decline</ref> 2005 report concerning efforts to recover rabbits in Spain and Portugal, supported by the IUCN Lagomorph and Cat Specialist Groups</item></list>
</text></body></html>