<html><body><text id="wikipedia_mt_wikipedia_org__12848.html" ns="0" revid="259902" sourceurl="https://mt.wikipedia.org/wiki/Regina_(grupp)" title="Regina (grupp)" type="wikipedia">Regina (grupp)
<figure><caption>Davor Ebner 2009</caption></figure>
<p><hi rend="bold">Regina</hi> hu grupp <ref target="https://mt.wikipedia.org/wiki/Mużika_rock">rock</ref> fundat fl-1990 f'<ref target="https://mt.wikipedia.org/wiki/Sarajevo">Sarajevo</ref>, ġewwa l-<ref target="https://mt.wikipedia.org/wiki/Bożnija_u_Ħerżegovina">Bożnija u Ħerżegovina</ref>.</p>
Karriera
<p>Tlieta mill-membri kurrenti, Aleksandar, Bojan u Denis bdew bħala grupp fil-garaxx. Kienet diffiċli li jsibu l-kantant prinċipali t-tajjeb, imma wara żmien twil ifittxu huma sabu lil <ref target="https://mt.wikipedia.org/wiki/Davor_Ebner">Davor Ebner</ref>. Ġaladarba l-grupp Regina ġie maħluq, huma gawdew minn suċċess mal-<ref target="https://mt.wikipedia.org/wiki/Jugożlavja">Jugożlavja</ref> kollha. Il-kanzunetti tagħhom kienu ispirati mill-grupp <ref target="https://mt.wikipedia.org/wiki/Repubblika_tal-Irlanda">Irlandiż</ref>, il-<ref target="https://mt.wikipedia.org/wiki/U2">U2</ref>. Meta faqqet il-gwerra fil-Bożnija u Ħerżegovina, membri Serbi telqu minn Sarajevo għal <ref target="https://mt.wikipedia.org/wiki/Belgrad">Belgrad</ref>, ġewwa s-<ref target="https://mt.wikipedia.org/wiki/Serbja">Serbja</ref>, u Regina komplew il-karriera tagħhom sas-sena 2000 meta Aleksandar beda karriera bħala solista, bħal ma għamel Aco Regina. Fl-2006, il-grupp reġa' ngħaqad bil-membri oriġinali tiegħu u deher f'festival tar-radju Serb organizzat minn <ref target="https://mt.wikipedia.org/wiki/Radio_S">Radio S</ref>.</p>
Eurovision 2009
<p>Nhar it-<ref target="https://mt.wikipedia.org/wiki/12_ta'_Jannar">12 ta' Jannar</ref>, <ref target="https://mt.wikipedia.org/wiki/2009">2009</ref>, ġie ikkonfermat il-parteċipazzjoni tagħhom bħala l-ambaxxaturi tal-<ref target="https://mt.wikipedia.org/wiki/Bożnija_u_Ħerżegovina_fil-Festival_tal-Eurovision">Bożnija u Ħerżegovina</ref> fil-<ref target="https://mt.wikipedia.org/wiki/Festival_tal-Eurovision_2009">Festival tal-Eurovision 2009</ref>, bil-kanzunetta <ref target="https://mt.wikipedia.org/wiki/Bistra_voda">Bistra voda</ref> (Ilma ċar).<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Il-kanzunetta ħdaet sehem fl-ewwel semifinali u ntagħżlet fost l-għaxar kanzunetti li għaddew għall-finali.</p>
Albums
<list type="unordered"><item>Regina (<ref target="https://mt.wikipedia.org/wiki/1990">1990</ref>)</item>
<item>Ljubav nije za nas (<ref target="https://mt.wikipedia.org/wiki/1992">1992</ref>)</item>
<item>Oteto od zaborava (<ref target="https://mt.wikipedia.org/wiki/1994">1994</ref>)</item>
<item>Godine lete (<ref target="https://mt.wikipedia.org/wiki/1995">1995</ref>)</item>
<item>Ja nisam kao drugi (<ref target="https://mt.wikipedia.org/wiki/1997">1997</ref>)</item>
<item>Kad zatvorim oči (<ref target="https://mt.wikipedia.org/wiki/1999">1999</ref>)</item>
<item>Devedesete (<ref target="https://mt.wikipedia.org/wiki/2000">2000</ref>)</item>
<item>Sve mogu ja (<ref target="https://mt.wikipedia.org/wiki/2006">2006</ref>)</item></list>


Ħoloq esterni
<list type="unordered"><item><ref target="http://www.gruparegina.com/">Sit uffiċjali</ref></item>
<item><ref target="http://www.myspace.com/gruparegina">Profil fuq MySpace</ref></item></list>
</text></body></html>