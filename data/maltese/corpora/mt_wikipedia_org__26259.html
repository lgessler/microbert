<html><body><text id="wikipedia_mt_wikipedia_org__26259.html" ns="0" revid="268369" sourceurl="https://mt.wikipedia.org/wiki/Alfred_Hermann_Fried" title="Alfred Hermann Fried" type="wikipedia">Alfred Hermann Fried
<p><hi rend="bold">Alfred Hermann Fried</hi> ([ˈʔalfʁeːt ˈhɛʁman ˈfʁiːt]; twieled fil-11 ta’ Novembru 1864 – miet fil-5 ta’ Mejju 1921) kien paċifista, pubbliċista/opinjonista, ġurnalista, kofundatur tal-moviment paċifista <ref target="https://mt.wikipedia.org/wiki/Ġermanja">Ġermaniż</ref>, u rebbieħ Lhudi <ref target="https://mt.wikipedia.org/wiki/Awstrija">Awstrijaku</ref> (ma’ <ref target="https://mt.wikipedia.org/wiki/Tobias_Asser">Tobias Asser</ref>) tal-Premju Nobel tal-Paċi fl-1911.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Fried kellu għall-qalbu wkoll l-<ref target="https://mt.wikipedia.org/wiki/Esperanto">Esperanto</ref>. Huwa l-awtur ta’ ktieb tat-tagħlim tal-Esperanto u ta’ <ref target="https://mt.wikipedia.org/wiki/Dizzjunarju">dizzjunarju</ref> mill-Esperanto għall-Ġermaniż u mill-Ġermaniż għall-Esperanto, li ġie ppubblikat għall-ewwel darba fl-1903 u mill-ġdid fl-1905.<ref target="https://mt.wikipedia.org/wiki/Il-Paġna_prinċipali#cite_note-:0-2">[2]</ref><ref target="https://mt.wikipedia.org/wiki/Il-Paġna_prinċipali#cite_note-3">[3]</ref></p>
Bijografija
<p>Alfred Hermann Fried twieled fi <ref target="https://mt.wikipedia.org/wiki/Vjenna">Vjenna</ref>, l-Awstrija/l-Ungerija, f’familja Lhud. Fried irtira mill-iskola meta kellu 15-il sena u beda jaħdem f’ħanut tal-kotba. Fl-1883 mar jgħix f’<ref target="https://mt.wikipedia.org/wiki/Berlin">Berlin</ref>, fejn fetaħ ħanut tal-kotba tiegħu fl-1887. Wara l-pubblikazzjoni minn <ref target="https://mt.wikipedia.org/wiki/Bertha_von_Suttner">Bertha von Suttner</ref> ta’ <hi rend="italic">Die Waffen nieder!</hi> (<hi rend="italic">Lay Down Your Arms</hi>) fl-1889, Fried u von Suttner fl-1892 bdew jistampaw rivista bl-istess isem. F’artikli ppubblikati f’<hi rend="italic">Die Waffen nieder!</hi> u s-suċċessur tagħha, <hi rend="italic">Die Friedenswarte</hi> (<hi rend="italic">The Peace Watch</hi>), Fried sawwar il-filosofija paċifista tiegħu.<ref target="https://mt.wikipedia.org/wiki/Il-Paġna_prinċipali#cite_note-:1-4">[4]</ref></p>
<p>Fl-1892 kien il-kofundatur tal-Għaqda Ġermaniża għall-Paċi (Deutsche Friedensgesellschaft). Kien wieħed minn dawk li nissel l-idea ta’ organizzazzjoni moderna biex tiġi żgurata l-paċi dinjija (l-idea prinċipali ġiet żviluppata fil-Lega tan-Nazzjonijiet u wara <ref target="https://mt.wikipedia.org/wiki/It-Tieni_Gwerra_Dinjija">t-Tieni Gwerra Dinjija</ref> fil-<ref target="https://mt.wikipedia.org/wiki/Ġnus_Magħquda">Ġnus Magħquda</ref>).</p>
<p>Fried kien membru prominenti tal-moviment tal-Esperanto. Fl-1903 huwa ppubblika l-ktieb <hi rend="italic">Lehrbuch der internationalen Hilfssprache Esperanto</hi> (Ktieb tat-Tagħlim tal-Lingwa Internazzjonali tal-Esperanto).</p>
<p>Fl-1909 huwa kkollabora ma’ <ref target="https://mt.wikipedia.org/wiki/Paul_Otlet">Paul Otlet</ref> u <ref target="https://mt.wikipedia.org/wiki/Henri_La_Fontaine">Henri La Fontaine</ref> tal-Uffiċċju Ċentrali tal-Assoċjazzjonijiet Internazzjonali għat-tħejjija tal-<hi rend="italic">Annuaire de la Vie Internationale</hi>.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref></p>
<p>Fl-1911 ingħata l-Premju Nobel tal-Paċi flimkien ma’ Tobias Asser.</p>
<p>Matul <ref target="https://mt.wikipedia.org/wiki/L-Ewwel_Gwerra_Dinjija">l-Ewwel Gwerra Dinjija</ref>, Fried mar jgħix fl-Iżvizzera newtrali, u kompla jaħdem favur il-paċi internazzjonali. Alfred Hermann Fried miet f’belt twelidu, Vjenna, fl-1921.<ref target="https://mt.wikipedia.org/wiki/Il-Paġna_prinċipali#cite_note-:1-4">[4]</ref> Il-katavru tiegħu ġie inċinerat u l-irmied tiegħu ndifen fil-Feuerhalle Simmering.<ref target="https://mt.wikipedia.org/wiki/Il-Paġna_prinċipali#cite_note-:0-2">[2]</ref></p>
Xogħlijiet
<list type="unordered"><item>Das Abrüstungs-Problem: Eine Untersuchung. Berlin, Gutman, 1904.</item>
<item>Abschied von Wien<ref target="https://mt.wikipedia.org/wiki/Il-Paġna_prinċipali#cite_note-6">[6]</ref></item>
<item>The German Emperor and the Peace of the World, with a Preface by Norman Angell. <ref target="https://mt.wikipedia.org/wiki/Londra">Londra</ref>, Hodder &amp; Stoughton, 1912.</item>
<item>Die Grundlagen des revolutionären Pacifismus. <ref target="https://mt.wikipedia.org/wiki/Tübingen">Tübingen</ref>, Mohr, 1908. Tradott bil-Franċiż minn Jean Lagorgette bħala Les Bases du pacifisme: Le Pacifisme réformiste et le pacifisme «révolutionnaire». <ref target="https://mt.wikipedia.org/wiki/Pariġi">Pariġi</ref>, Pedone, 1909.</item>
<item>Handbuch der Friedensbewegung. (Manwal tal-Moviment tal-Paċi) Vjenna, Oesterreichische Friedensgesellschaft, 1905. 2nd ed., Leipzig, Verlag der «Friedens-Warte», 1911.</item>
<item>«Intellectual Starvation in Germany and Austria», in Nation, 110 (March 20, 1920) 367–368.</item>
<item>International Cooperation. <ref target="https://mt.wikipedia.org/wiki/Newcastle_upon_Tyne">Newcastle upon Tyne</ref>, Richardson [1918].</item>
<item>Das internationale Leben der Gegenwart. <ref target="https://mt.wikipedia.org/wiki/Leipzig">Leipzig</ref>, Teubner, 1908.</item>
<item>«The League of Nations: An Ethical Institution», in Living Age, 306 (21 ta’ Awwissu 1920) 440–443.</item>
<item>Mein Kriegstagebuch. (My War Journal) 4 Bde. <ref target="https://mt.wikipedia.org/wiki/Zürich">Zürich</ref>, Rascher, 1918–1920.</item>
<item>Pan-Amerika. Zürich, Orell-Füssli, 1910.</item>
<item>The Restoration of Europe, tradott minn Lewis Stiles Gannett. <ref target="https://mt.wikipedia.org/wiki/New_York">New York</ref>, Macmillan, 1916.</item>
<item>Der Weltprotest gegen den versailler Frieden. Leipzig, Verlag der Neue Geist, 1920.</item>
<item>Die zweite Haager Konferenz: Ihre Arbeiten, ihre Ergebnisse, und ihre Bedeutung. Leipzig, Nachfolger [1908].</item></list>
Ktieb tat-tagħlim u dizzjunarju tal-Esperanto
<list type="unordered"><item><hi rend="italic">Wörterbuch Esperanto-Deutsch und Deutsch-Esperanto</hi></item>
<item><hi rend="italic">Lehrbuch der internationalen Hilfssprache “Esperanto” mit Wörterbuch in Esperanto-Deutsch und Deutsch-Esperanto</hi>, Berlin-Schönberg: Esperanto-Verlag, 1903 pr. Pass &amp; Garleb, Berlin 18x12cm II, 120p.
<list type="unordered"><item>it-tieni edizzjoni: <ref target="https://mt.wikipedia.org/wiki/Stuttgart">Stuttgart</ref>: Franckhsche Verlagshandlung, 1905 18x12cm 91, 5p.</item>
<item>it-tielet edizzjoni: Stuttgart: Franckhsche Verlagshandlung, 1905 18x12cm 91p.</item></list></item></list>
Iktar Qari
<list type="unordered"><item>Roger Chickering: <hi rend="italic">Imperial Germany and A World Without War: The Peace Movement and German Society, 1892–1914.</hi> Princeton University Press, Princeton 1975, ISBN 0-691-10036-5.</item>
<item>Walter Göhring: <hi rend="italic">Verdrängt und Vergessen – Friedensnobelpreisträger. Alfred Hermann Fried.</hi> Kremayr &amp; Scheriau, Wien 2006, ISBN 978-3-218-00768-9</item>
<item>Bernhard Kupfer: <hi rend="italic">Lexikon der Nobelpreisträger.</hi> Patmos, Düsseldorf 2001, ISBN 3-491-72451-1</item>
<item>Petra Schönemann-Behrens: <hi rend="italic">„Organisiert die Welt“. Leben und Werk des Friedensnobelpreisträgers Alfred Hermann Fried (1864–1921).</hi> Dissertation, Universität Bremen 2004.</item>
<item>Bernhard Tuider: <hi rend="italic">Alfred Hermann Fried. Pazifist im Ersten Weltkrieg – Illusion und Vision.</hi> VDM, Saarbrücken 2010, ISBN 978-3-639-25061-9.</item></list>
</text></body></html>