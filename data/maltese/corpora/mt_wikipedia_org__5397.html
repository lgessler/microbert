<html><body><text id="wikipedia_mt_wikipedia_org__5397.html" ns="0" revid="231856" sourceurl="https://mt.wikipedia.org/wiki/Opossum_%C4%A1urdien_ta%27_denbu_o%C4%A7xon_ta%27_%C5%BCaqqu_bajda" title="Opossum ġurdien ta' denbu oħxon ta' żaqqu bajda" type="wikipedia">Opossum ġurdien ta' denbu oħxon ta' żaqqu bajda
<p>L-<hi rend="bold">Opossum ġurdien ta' denbu oħxon ta' żaqqu bajd</hi>, magħruf xjentifikament bħala <hi rend="italic"><ref target="https://mt.wikipedia.org/wiki/Thylamys_pallidior">Thylamys pallidior</ref></hi>, huwa mammiferu marsupjal, tat-<ref target="https://mt.wikipedia.org/wiki/Tribù">tribù</ref> <ref target="https://mt.wikipedia.org/wiki/Thylamyini">Thylamyini</ref>, fil-<ref target="https://mt.wikipedia.org/wiki/Familja_(bijoloġija)">familja</ref> <ref target="https://mt.wikipedia.org/wiki/Didelphidae">Didelphidae</ref> (<ref target="https://mt.wikipedia.org/wiki/Didelfidu">didelfidu</ref>), fl-ordni <ref target="https://mt.wikipedia.org/wiki/Didelphimorphia">Didelphimorphia</ref> (<ref target="https://mt.wikipedia.org/wiki/Didelfimorfju">didelfimorfju</ref>) u huwa wieħed mill-<ref target="https://mt.wikipedia.org/wiki/Opossum_ġurdien_ta'_denbu_oħxon">opossumi ġrieden ta' denbhom oħxon</ref>, nattiv tal-kontinent tal-<ref target="https://mt.wikipedia.org/wiki/Amerika_t'Isfel">Amerika t'Isfel</ref>.</p>
<p>Dan l-<ref target="https://mt.wikipedia.org/wiki/Opossum_ġurdien_ta'_denbu_oħxon">opossum ġurdien ta' denbu oħxon</ref> huwa marsupjal kemm arborju (jgħix fis-siġar) kif ukoll terrestri (jgħix mal-art), b'abitudni notturna (attiv bil-lejl).</p>
Dieta
<p>L-Opossum ġurdien ta' denbu oħxon ta' żaqqu bajda huwa marsupjal b'dieta primarjament <ref target="https://mt.wikipedia.org/wiki/Insettivoru">insettivora</ref>, għalkemm frott, bajd tal-għasafar u annimali vertebrati żgħar bħal gremxul u ġrieden huma inklużi fid-dieta wkoll.</p>
Distribuzzjoni
<p><hi rend="italic">Thylamys pallidior</hi> huwa <ref target="https://mt.wikipedia.org/wiki/Speċi">speċi</ref> b'distribuzzjoni fil-kontinent tal-<ref target="https://mt.wikipedia.org/wiki/Amerika_t'Isfel">Amerika t'Isfel</ref>, mifruxa mal-<ref target="https://mt.wikipedia.org/wiki/Arġentina">Arġentina</ref>, il-<ref target="https://mt.wikipedia.org/wiki/Bolivja">Bolivja</ref>, iċ-<ref target="https://mt.wikipedia.org/wiki/Ċili">Ċili</ref> u l-<ref target="https://mt.wikipedia.org/wiki/Peru">Peru</ref>.</p>
Klassifikazjoni
<list type="unordered"><item>Ordni <ref target="https://mt.wikipedia.org/wiki/Didelphimorphia">Didelphimorphia</ref>
<list type="unordered"><item>Superfamilja]<ref target="https://mt.wikipedia.org/wiki/Didelphoidea">Didelphoidea</ref>
<list type="unordered"><item>Familja <ref target="https://mt.wikipedia.org/wiki/Didelphidae">Didelphidae</ref>
<list type="unordered"><item>Sottofamilja <ref target="https://mt.wikipedia.org/wiki/Didelphinae">Didelphinae</ref>
<list type="unordered"><item>Tribù <ref target="https://mt.wikipedia.org/wiki/Thylamyini">Thylamyini</ref>
<list type="unordered"><item>Ġeneru <hi rend="italic"><ref target="https://mt.wikipedia.org/wiki/Thylamys">Thylamys</ref></hi>
<list type="unordered"><item><hi rend="bold">Opossum ġurdien ta' denbu oħxon ta' żaqqu bajda</hi>, <hi rend="italic"><ref target="https://mt.wikipedia.org/wiki/Thylamys_pallidior">Thylamys pallidior</ref></hi></item></list></item></list></item></list></item></list></item></list></item></list></item></list>
Referenzi
<list type="unordered"><item>Gardner, Alfred (November 16, 2005). Wilson, D. E., and Reeder, D. M. (eds) Mammal Species of the World, 3rd edition, Johns Hopkins University Press. <ref target="https://mt.wikipedia.org/wiki/Special:BookSources/0801882214">ISBN 0-801-88221-4</ref></item>
<item><ref target="http://www.natureserve.org/infonatura/">"Infonatura", sit b'informazzjoni dwar il-fawna tal-kontinent tal-Amerika t'Isfel, inklużi il-marsupjali tal-ġeneru <hi rend="italic">Thylamys</hi></ref></item></list>
Ħoloq esterni
<list type="unordered"><item>New World Marsupial Specialist Group 1996.<ref target="http://www.iucnredlist.org/search/details.php/40518/all">Thylamys pallidior</ref>, Lista Ħamra tal-IUCN 2006.</item>
<item><ref target="http://www.knowyoursto.com/didelphidae/marmosops.html">Lista varja ta' membri fil-ġeneru <hi rend="italic">Thylamys</hi></ref></item>
<item><ref target="http://www.webcitation.org/query?id=1256601206076925&amp;url=www.geocities.com/mammal_taxonomy/nederlands2.html">Tassonomija tal-Mammiferi</ref></item></list>
</text></body></html>