<html><body><text id="wikipedia_mt_wikipedia_org__8353.html" ns="0" revid="246845" sourceurl="https://mt.wikipedia.org/wiki/Gana" title="Gana" type="wikipedia">Gana<figure><caption>Bandiera tal-Gana</caption></figure>
<figure><caption>Lokalità tal-Gana fuq il-mappa tad-dinja</caption></figure>
<p>Il-<hi rend="bold">Gana</hi>, magħrufa uffiċjalment bħala r-<hi rend="bold">Repubblika tal-Gana</hi>, huwa <ref target="https://mt.wikipedia.org/wiki/Stat_sovran">stat sovran</ref> li jinsab fil-<ref target="https://mt.wikipedia.org/wiki/Golf_tal-Ginea">Golf tal-Ginea</ref> u l-<ref target="https://mt.wikipedia.org/wiki/Oċean_Atlantiku">Oċean Atlantiku</ref> fl-<ref target="https://mt.wikipedia.org/wiki/Afrika_tal-Punent">Afrika tal-Punent</ref>. Il-pajjiżi konfini tagħha huma l-<ref target="https://mt.wikipedia.org/wiki/Kosta_tal-Avorju">Kosta tal-Avorju</ref> fuq il-Punent, <ref target="https://mt.wikipedia.org/wiki/Burkina_Faso">Burkina Faso</ref> fit-Tramuntana, it-<ref target="https://mt.wikipedia.org/wiki/Togo">Togo</ref> fuq il-Lvant u l-Golf tal-Ginea u l-Oċean Atlantiku fin-Nofsinhar.</p>
<p>Qabel ma ġiet kolonizzata, fil-Gana kienu jgħixu numru ta' popli fil-biċċa mir-renji <ref target="https://mt.wikipedia.org/wiki/Akan">Akan</ref>. Stati mhux Akani maħluqa mill-poplu Dagomba kienu jeżistu wkoll. Qabel il-kuntatt mal-Ewropej, il-kummerċ bejn l-Akani u stati oħra Afrikani stagħnew grazzi għar-rikezza tad-deheb tal-Akani. Il-kummerċ mal-istati Ewropej beda mal-kuntatt mal-<ref target="https://mt.wikipedia.org/wiki/Imperu_Portugiż">Portugiżi</ref> fis-seklu 15. Fl-1874, il-Brittanja kisbet il-kontroll fuq diversi partijiet tal-pajjiż fejn assenjathom l-istatus ta' <hi rend="italic"><ref target="https://mt.wikipedia.org/wiki/Kosta_tad-Deheb">Gold Coast</ref></hi>. Din kisbet l-indipendenza mir-Renju Unit fl-1957, biex sar l-ewwel pajjiż <ref target="https://mt.wikipedia.org/wiki/Afrika">Afrikan</ref> li għamel dan.</p>
<p>Il-Gana hija t-tieni l-ikbar produttur tal-<ref target="https://mt.wikipedia.org/wiki/Kakaw">kakaw</ref>, u waħda mill-ikbar produtturi tad-<ref target="https://mt.wikipedia.org/wiki/Deheb">deheb</ref> fid-dinja. Fit-territorju tagħha hemm ukoll il-<ref target="https://mt.wikipedia.org/wiki/Lag_Volta">Lag Volta</ref>, l-ikbar lag artifiċjali fid-dinja.</p>
Etimoloġija tal-isem
<p>It-terminu Gana ifisser "Re Gwerrier" u kien it-titlu mogħti lir-rejiet tal-<ref target="https://mt.wikipedia.org/wiki/Imperu_tal-Gana">Imperu tal-Gana</ref>, għalkemm dan l-imperu kien iktar fit-Tramuntana minn fejn illum hemm il-pajjiż tal-Gana.</p>
Ħoloq esterni
<list type="unordered"><item><ref target="http://www.ghana.gov.gh/">Sit uffiċjali</ref></item>
<item><ref target="http://www.parliament.gh/">Parlament tal-Gana</ref></item></list>
</text></body></html>