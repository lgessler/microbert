<html><body><text id="wikipedia_mt_wikipedia_org__6545.html" ns="0" revid="269396" sourceurl="https://mt.wikipedia.org/wiki/Justin_Haber" title="Justin Haber" type="wikipedia">Justin Haber
<p><hi rend="bold">Justin Haber</hi> (<ref target="https://mt.wikipedia.org/wiki/Furjana">Furjana</ref>, <ref target="https://mt.wikipedia.org/wiki/9_ta'_Ġunju">9 ta' Ġunju</ref> <ref target="https://mt.wikipedia.org/wiki/1981">1981</ref>) hu plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Malta">Malti</ref> li attwalment jinsab jilgħab ma' <ref target="https://mt.wikipedia.org/wiki/Gżira_United_FC">Gżira United</ref>.</p>
Karriera
<p>Huwa beda l-karriera tal-futbol mat-tim lokali ta' <ref target="https://mt.wikipedia.org/wiki/Floriana_FC">Floriana</ref>. Matul it-tliet snin mat-tim Furjaniż, hu għamel 23 dehra, fejn fl-ewwel sena tiegħu mal-ewwel tim intbagħat b'self lit-tim Bulgariż ta' <ref target="https://mt.wikipedia.org/wiki/PFC_Dobrudzha_Dobrich">Dobrudzha Dobrich</ref> mill-Ewwel Diviżjoni.</p>
<p>Fis-27 ta' Ġunju 2007, tħabbar li Justin Haber ingħaqad mat-tim ibbażat f'raħal qrib Ateni u li jimmilita fit-<ref target="https://mt.wikipedia.org/wiki/Beta_Ethniki">Tieni Diviżjoni Griega</ref>, <ref target="https://mt.wikipedia.org/wiki/Chaidari_FC">Chaidari</ref>, f'kuntratt ta' sentejn. Fil-31 ta' Lulju 2008, Haber ingħaqad mat-tim ta' <ref target="https://mt.wikipedia.org/wiki/Sheffield_United_FC">Sheffield United</ref> f'kuntratt ta' sentejn.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Minħabba li kien sab ftit opportunitajiet ta' futbol regulari mal-klabb Ingliż, Haber ġie msellef lit-tim ta' <ref target="https://mt.wikipedia.org/wiki/Ferencvárosi_TC">Ferencvárosi</ref> li jilgħab fl-ogħla diviżjoni Ungeriża.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Waqt kamp ta' taħriġ li sar minn dan it-tim fil-bidu tal-2010 ġewwa Malta, ġie finalizzat it-trasferiment definittiv ta' Haber mal-klabb, fejn ingħata kuntratt ta' tmintax-il xahar.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref> Aktar tard, miegħu ngħaqad il-kompatrijott <ref target="https://mt.wikipedia.org/wiki/Andre_Schembri">Andre Schembri</ref>. Id-debutt ma' Ferencvaros wasal fil-pari ta' 2–2 kontra <ref target="https://mt.wikipedia.org/wiki/Videoton_FC">Videoton</ref> nhar il-25 ta' Settembru 2009. Din kellha tkun waħda miż-żewġ logħbiet li lagħab matul l-ewwel staġun tiegħu ġewwa l-Ungerija. It-tieni staġun tiegħu rah jiġi involut aktar mal-ewwel ħdax fejn lagħab għaxar partiti fil-kampjonat, fosthom fir-rebħa ta' 5–0 kontra <ref target="https://mt.wikipedia.org/wiki/Lombard-Pápa_TFC">Lombard-Pápa</ref> fejn fiha salva penalty.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref> Fl-aħħar tal-istaġun, minkejja offerta min-naħa tal-klabb sabiex jestendi l-kuntratt tiegħu b'sentejn, hu rrifjuta dan it-tiġdid tal-kuntratt.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref></p>
<p>Nhar l-4 ta' Lulju 2011, ġie uffiċjalment imħabbar li Haber iffirma kuntratt ta' sentejn mal-klabb ta' <ref target="https://mt.wikipedia.org/wiki/Kerkyra_FC">Kerkyra</ref>, ibbażati fil-gżira ta' <ref target="https://mt.wikipedia.org/wiki/Korfu">Korfu</ref> (<ref target="https://mt.wikipedia.org/wiki/Greċja">Greċja</ref>).<ref target="https://mt.wikipedia.org/wiki/Il-Paġna_prinċipali#cite_note-6">[6]</ref> Wara sena fil-kampjonat Grieg, Haber irritorna lura lejn art twelidu fejn iffirma kuntratt ta' sentejn ma' <ref target="https://mt.wikipedia.org/wiki/Mosta_FC">Mosta</ref>.<ref target="https://mt.wikipedia.org/wiki/Il-Paġna_prinċipali#cite_note-7">[7]</ref></p>
<p>Fl-2012 huwa nqagħad ma' Birkirkara, fejn magħhom rebaħ it-titlu tal-<ref target="https://mt.wikipedia.org/wiki/Premier_League_Malti_2012–13">Premier League Malti</ref>.</p>
Internazzjonali
<p>Justin Haber iddebtta mat-<ref target="https://mt.wikipedia.org/wiki/Tim_nazzjonali_tal-futbol_ta'_Malta">tim nazzjonali Malti</ref> fid-9 ta' Ottubru 2004 kontra l-<ref target="https://mt.wikipedia.org/wiki/Tim_nazzjonali_tal-futbol_tal-Iżlanda">Iżlanda</ref>. Nhar id-9 ta' Frar 2011, waqt logħba ta' ħbiberija kontra l-<ref target="https://mt.wikipedia.org/wiki/Tim_nazzjonali_tal-futbol_tal-Iżvizzera">Iżvizzera</ref>, Haber irnexxielu jsalva żewġ <hi rend="italic">penalties</hi> mogħtija minn <ref target="https://mt.wikipedia.org/wiki/Alexander_Frei">Alexander Frei</ref> u <ref target="https://mt.wikipedia.org/wiki/Gökhan_Inler">Gökhan Inler</ref> li żammew ir-riżultat mingħajr gowls.<ref target="https://mt.wikipedia.org/wiki/Il-Paġna_prinċipali#cite_note-8">[8]</ref></p>
Unuri
Birkirkara
<list type="unordered"><item><ref target="https://mt.wikipedia.org/wiki/Premier_League_Malti">Premier League Malti</ref>: <ref target="https://mt.wikipedia.org/wiki/Premier_League_Malti_2012–13"> 2006-07, 2012–13</ref></item></list>


Ħoloq esterni
<list type="unordered"><item>Il-mudell {{<ref target="https://mt.wikipedia.org/wiki/Mudell:Soccerbase">Soccerbase</ref>}} għandu nieqes l-identifikatur u l-entità ma teżistix fuq Wikidata.</item>
<item>(HU)  <ref target="http://www.ftc.hu/index.php?action=players&amp;p_id=1513&amp;stat=1">Profil</ref> fuq ftc.hu</item>
<item>Il-mudell {{<ref target="https://mt.wikipedia.org/wiki/Mudell:Nfteams">Nfteams</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>