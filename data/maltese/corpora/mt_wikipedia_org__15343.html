<html><body><text id="wikipedia_mt_wikipedia_org__15343.html" ns="0" revid="220883" sourceurl="https://mt.wikipedia.org/wiki/Fabio_Coltorti" title="Fabio Coltorti" type="wikipedia">Fabio Coltorti
<p><hi rend="bold">Fabio Coltorti</hi> (<ref target="https://mt.wikipedia.org/wiki/Kriens">Kriens</ref>, <ref target="https://mt.wikipedia.org/wiki/3_ta'_Diċembru">3 ta' Diċembru</ref> <ref target="https://mt.wikipedia.org/wiki/1980">1980</ref>) hu plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Żvizzera">Żvizzeru</ref> li attwalment jinsab jilgħab mal-klabb Ġermaniż ta' <ref target="https://mt.wikipedia.org/wiki/RB_Leipzig">RB Leipzig</ref> bħala <ref target="https://mt.wikipedia.org/wiki/Gowler_(futbol)">gowler</ref>. Hu jħaddan ċittadinanza Żvizzera u <ref target="https://mt.wikipedia.org/wiki/Italja">Taljana</ref>.</p>
Karriera
Klabb
<p>Matul il-karriera tiegħu ġewwa pajjiżu, Coltorti lagħab mat-tim tal-lokal <ref target="https://mt.wikipedia.org/wiki/SC_Kriens">Kriens</ref>, u aktar tard ma' <ref target="https://mt.wikipedia.org/wiki/FC_Schaffhausen">Schaffhausen</ref>, <ref target="https://mt.wikipedia.org/wiki/FC_Thun">Thun</ref> u <ref target="https://mt.wikipedia.org/wiki/Grasshopper-Club_Zürich">Grasshoppers</ref>, fejn kien l-ewwel għażla bejn il-lasti ma' dawn l-aħħar tliet timijiet.</p>
<p>Fil-31 ta' Awwissu, 2007, hu ffirma kuntratt ta' erba' snin mal-klabb Spanjol ta' <ref target="https://mt.wikipedia.org/wiki/Racing_de_Santander">Racing de Santander</ref> għal miljun <ref target="https://mt.wikipedia.org/wiki/Ewro">ewro</ref>. Fl-ewwel żewġ staġuni mal-<hi rend="italic">Cantabrians</hi> rawh limitat għal-logħob mit-tazza nazzjonali. Id-debutt fil-<ref target="https://mt.wikipedia.org/wiki/La_Liga">kampjonat Spanjol</ref> wasal fit-22 ta' Diċembru, 2007, fit-telfa ta' 4–1 kontra <ref target="https://mt.wikipedia.org/wiki/Sevilla_FC">Sevilla</ref>. Fit-18 ta' Settembru, 2008, lagħab mal-ewwel ħdax fid-debutt ta' Racing Santander fit-<ref target="https://mt.wikipedia.org/wiki/Tazza_UEFA">Tazza UEFA</ref>.</p>
<p>Minn nofs Diċembru tal-2009 sa Frar tal-2010, Coltorti sab spazju mal-ewwel ħdax fit-tim minħabba li l-gowlkiper regulari <ref target="https://mt.wikipedia.org/wiki/Antonio_Rodríguez_Martínez">Toño</ref> kien weġġa'. Fl-ewwel tmien partiti, il-klabb tilef darba biss (kontra <ref target="https://mt.wikipedia.org/wiki/Villarreal_CF">Villarreal</ref> bl-iskor ta' 2–0) u sofra seba' gowls.</p>
Internazzjonali
<p>Coltorti iddebutta mat-<ref target="https://mt.wikipedia.org/wiki/Tim_nazzjonali_tal-futbol_tal-Iżvizzera">tim nazzjonali tal-Iżvizzera</ref> fil-logħba ta' ħbiberija kontra l-<ref target="https://mt.wikipedia.org/wiki/Tim_nazzjonali_tal-futbol_tal-Iskozja">Iskozja</ref> tal-1 ta' Marzu 2006, li rriżultat f'telfa ta' 3–1. Hu ġie inkluż fost l-iskwadra għat-<ref target="https://mt.wikipedia.org/wiki/Tazza_tad-Dinja_tal-Futbol_2006">Tazza tad-Dinja 2006</ref> li saret fil-<ref target="https://mt.wikipedia.org/wiki/Ġermanja">Ġermanja</ref>.</p>
Ħoloq esterni
<list type="unordered"><item><ref target="https://www.national-football-teams.com/player/8898.html">Il-Paġna prinċipali</ref> fuq National-Football-Teams.com</item></list>
</text></body></html>