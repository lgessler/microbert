<html><body><text id="wikipedia_mt_wikipedia_org__9974.html" ns="0" revid="219950" sourceurl="https://mt.wikipedia.org/wiki/Gwerra_totali" title="Gwerra totali" type="wikipedia">Gwerra totali
<p><hi rend="bold">Gwerra Totali</hi> huwa <ref target="https://mt.wikipedia.org/wiki/Gwerra">kunflitt</ref> bla ebda limitu fejn pajjiż <ref target="https://mt.wikipedia.org/wiki/Belliġerenti">belliġerenti</ref> ikun ingaġġat f'<ref target="https://mt.wikipedia.org/wiki/Mobiliżazzjoni">mobiliżazzjoni totali</ref> ta' kull <ref target="https://mt.wikipedia.org/wiki/Fatturi_ta'_Produzzjoni">riżorsa</ref> li tista' tintuża, tkun hi umana, industrijali, agrikulturali, militari, naturali, jew teknoloġika bl-għan li jitkisser jew li tispiċċa kull possibiltà ta' reżistenza ta' l-għadu. Il-prattika ta' gwerra totali ilha tintuża għal sekli, imma kien biss fl-aħħar tas-seklu dsatax li l-gwerra totali ġiet identifikata mill-ħassieba bħala klassi separata ta' gwerra. Fi gwerra totali, hemm inqas differenza bejn ġellieda u ċivili meta kkumparata ma' kunflitti oħra, għax kull persuna minn pajjiż partikulari, ċivili jew suldati, jistgħu jiġu kkunsidrati bħala belliġerenti u allura kontributuri fl-isforz belliku.</p>
</text></body></html>