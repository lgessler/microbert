<html><body><text id="wikipedia_mt_wikipedia_org__8248.html" ns="0" revid="216148" sourceurl="https://mt.wikipedia.org/wiki/Regola_tal-gowls_barra_mid-dar" title="Regola tal-gowls barra mid-dar" type="wikipedia">Regola tal-gowls barra mid-dar<p>Ir-<hi rend="bold">regola tal-gowls barra mid-dar</hi> hi sistema wżata fil-<ref target="https://mt.wikipedia.org/wiki/Futbol">futbol</ref> u fi <ref target="https://mt.wikipedia.org/wiki/Sport">sports</ref> oħra li tista' tiġi wżata meta timijiet jaffaċċjaw lil xulxin darbtejn, darba fil-grawnd ta' tim minnhom. B'dan il-metodu, it-tim li skorja l-aktar gowls "barra mid-dar" jirbaħ jekk fl-aħħar jispiċċaw pari. Din hi xi drabi espressa billi jgħidu li gowls barra mid-darba "jiswew doppju" f'każ ta' pari.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
<p>Il-gowls barra mi-dar hi ħafna drabi implimentata f'logħbiet li jkollhom żewġ legs, fejn ir-riżultat inizzjali hu determinat mill-iskor aggregat - jiġifieri, l-iskor taż-żewġ partiti huma mgħoddija flimkien. F'ħafna kompetizzjonijiet, ir-regola tal-gowls barra mid-dar hi l-ewwel għażla għal każijiet bħal dawn, bl-<ref target="https://mt.wikipedia.org/wiki/L-għoti_tal-penalties">ogħti tal-penalties</ref> bħala t-tieni għażla jekk kull tim skorja l-istess numru ta' gowls barra mid-dar. Ir-regoli jvarjaw jekk ir-regola tal-gowls barra mid-dar tapplikax fl-aħħar tal-ħin normali tat-tieni leg, jew wara l-<ref target="https://mt.wikipedia.org/wiki/Ħin_supplementari">ħin supplementari</ref> jew (aktar komunament) wara t-tnejn li huma.</p>
<p>Din ir-regola tal-gowls tinkoraġġixxi t-tim li jkun qed jilgħab barra minn daru biex ikun aktar aggressiv. Fil-futbol tal-anqas, dan iwassal fl-ewwel leg li tkun waħda nervuża; bit-tim li jkun qed jilgħab f'daru jimpjega lil numru ta' plejers fuq l-attakk fil-każ li jlaqqtu gowl, waqt li t-tim ta' barra minn daru jipprova jiddefendi u jikseb gowl barra minn daru li jgħinu fil-partita tat-tieni leg. Dawn it-tattiċi jagħmlu t-tieni leg aktar eċitanti, wara li jkunu għadhom kemm assistew għall-ewwel leg bi ftit gowls u b'hekk iħallu liż-żewġ timijiet biċ-ċans li jirbħu. Hemm xi dibattitu fuq jekk il-gowls barra mi-dar jagħmlu żvantaġġ mhux xieraq li tilgħab l-ewwel barra minn darek, imbagħad f'darek - bit-tim l-ieħor jitlef il-vantaġġ li jkun f'daru fl-ewwel leg minħabba biża' li jlaqqtu xi gowl - u dan jista' jkun il-fattur li ma tantx tkun użata għal xi kompetizzjonijiet. Xi opinjonisti jisħqu li diversi timijiet iħossu li gowl barra mid-dar ipoġġi lit-tim f'punt tajjeb.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
Applikazzjoni
<p>Ir-regola tal-gowls barra mid-dar hi applikat f'ħafna kompetizzjonijiet li jużaw l-isfida doppja ġewwa d-dar u barra. Fost il-kompetizzjonijiet jinkludu l-fażi ta' eliminazzjoni diretta tal-<ref target="https://mt.wikipedia.org/wiki/UEFA_Champions_League">UEFA Champions League</ref> u tat-<ref target="https://mt.wikipedia.org/wiki/Tazza_UEFA">Tazza UEFA</ref>, u anki partiti ta' sfida doppja fil-kwalifikazzjoni għall-<ref target="https://mt.wikipedia.org/wiki/Kampjonati_Ewropej_tal-Futbol">Kampjonati Ewropej</ref> u tat-<ref target="https://mt.wikipedia.org/wiki/Tazza_tad-Dinja_tal-Futbol">Tazza tad-Dinja</ref>.</p>
<p>Mhux il-kompetizzjonijiet kollha jużaw din ir-regola. Per eżempju, qabel l-<ref target="https://mt.wikipedia.org/wiki/2005">2005</ref> il-<ref target="https://mt.wikipedia.org/wiki/CONMEBOL">CONMEBOL</ref> ma kinitx tuża din ir-regola u lanqas il-ħinijiet supplementari f'ebda kompetizzjoni tagħha (fuq kollox il-<ref target="https://mt.wikipedia.org/wiki/Copa_Libertadores_de_América">Copa Libertadores</ref>). Iż-żewġ partiti bejn l-istess timijiet li kienu jispiċċaw pari kienu mal-ewwel imorru għall-għoti tal-penalties. Ir-regola tal-gowls barra mid-dar (mingħajr ħinijiet supplementari) kienet introdotta fl-edizzjoni tal-2005 ta' Copa Libertadores. Fl-<ref target="https://mt.wikipedia.org/wiki/Amerika_Latina">Amerika Latina</ref>, eżempju ta' kampjonat li dejjem għamel użu ta' din ir-regola hu l-<ref target="https://mt.wikipedia.org/wiki/Copa_do_Brasil">Copa do Brasil</ref> (Tazza Brażiljana).</p>
<p>Fil-futbol Ingliż, l-isfidi doppji tal-<ref target="https://mt.wikipedia.org/wiki/Football_League_Cup">League Cup</ref> huma suġġetti għar-regola barra mid-dar wara l-ħin miżjud. Jekk fid-90 minuta tat-tieni partita r-riżultat kien f'pareġġ imorru fil-ħinijiet supplementari, mingħajr ma jingħaddu l-gowls barra mid-dar. Wara, dawn jittieħdu taħt konsiderazzjoni.</p>
<p>Fil-<ref target="https://mt.wikipedia.org/wiki/Football_Leauge">Football Leauge</ref> il-partiti fis-semi-finali, minkejja li għandhom l-isfida doppja barra u ġewwa d-dar, ir-regola mhijiex implimentata.</p>
Anomaliji
<p>Jekk iż-żewġ klabbs jaqsmu l-istess stadju, il-partiti fid-dar u barra mid-dar ma tantx għandhom differenza imma r-regola xorta tkun applikata. Eżempju, fis-semi-finali tal-<ref target="https://mt.wikipedia.org/wiki/UEFA_Champions_League_2003">UEFA Champions League 2003</ref> iltaqgħu <ref target="https://mt.wikipedia.org/wiki/FC_Internazionale_Milano">Inter Milan</ref> u <ref target="https://mt.wikipedia.org/wiki/AC_Milan">AC Milan</ref>. Iż-żewġ timijiet jilgħabu l-logħob tagħhom fl-istess grawnd, dak ta' <ref target="https://mt.wikipedia.org/wiki/San_Siro">San Siro</ref>, imma tim wieħed kellu jkun iddikjarat bħala tim li qed jilgħab f'daru u l-ieħor bħala l-viżitatur fiż-żewġ partiti.</p>
<list type="unordered"><item><hi rend="italic">L-ewwel leg:</hi> AC Milan 0–0 Inter Milan</item>
<item><hi rend="italic">It-tieni leg:</hi> Inter Milan 1–1 AC Milan</item></list>
<p>Bi skor aggregat ta' 1-1, u biż-żewġ timijiet jilgħabu fl-istess grawnd, AC Milan kienu ddikjarati rebbieħa minħabba li huma kienu t-tim "viżitatur" fit-tieni logħba.</p>
<p>F'każijiet bħal dawn, ħafna biljetti għal kull leg jkunu riservati għall-benjamini tat-tim tad-"dar".</p>
<p>Kien hemm tal-anqas każ wieħed ta' applikazzjoni ħażina tar-regola tal-gowls barra mid-dar mir-referì f'kampjonati internazzjonali għall-klabbs. Dan ġara fit-tieni logħba tat-<ref target="https://mt.wikipedia.org/wiki/Tazza_tat-Tazez_Ewropej_1971-72">Tazza tat-Tazez 1971-72</ref> bejn <ref target="https://mt.wikipedia.org/wiki/Rangers_FC">Rangers</ref> u <ref target="https://mt.wikipedia.org/wiki/Sporting_Clube_de_Portugal">Sporting Lisbon</ref>. Il-logħob kellhom dawn ir-riżultati:</p>
<list type="unordered"><item><hi rend="italic">L-ewwel leg:</hi> Rangers 3–2 Sporting</item>
<item><hi rend="italic">It-tieni leg, wara d-90 minuta:</hi> Sporting 3–2 Rangers</item>
<item><hi rend="italic">It-tieni leg, wara l-ħin miżjud:</hi> Sporting 4–3 Rangers</item></list>
<p>Ir-riżultat komplessiv kien dak ta' 6-6, imma b'vantaġġ għal Rangers li skurjat 3 gowls barra minn darhom (kontra iż-żewġ gowls skurjati mill-Portugiżi). Ir-referì, però, ordna l-għoti tal-penalties li fihom Sporting Lisbon rebħu 3-0. Madanakollu, Rangers appellaw li r-referì mhux suppost li ordna l-penalties, minħabba li Rangers kienu skurjaw aktar gowls barra minn darhom milli Sporting Lisbon skurjaw. Rangers rebħu dan l-appell u komplew fil-kompetizzjoni bir-rebħ tagħha.</p>
</text></body></html>