<html><body><text id="wikipedia_mt_wikipedia_org__24224.html" ns="0" revid="260465" sourceurl="https://mt.wikipedia.org/wiki/Rebecca_Cremona" title="Rebecca Cremona" type="wikipedia">Rebecca Cremona
<p><hi rend="bold">Rebecca Cremona</hi> hija direttriċi Maltija tal-films. Hija magħrufa bħala d-direttriċi u l-koawtriċi ta' <ref target="https://mt.wikipedia.org/wiki/Simshar">Simshar</ref>, l-ewwel film Malti li ġie sottomess għal <ref target="https://mt.wikipedia.org/wiki/Academy_Award">Academy Award</ref> fil-kategorija ta' <ref target="https://mt.wikipedia.org/wiki/Best_Foreign_Language_Film">Best Foreign Language Film</ref>.</p>
Edukazzjoni
<p>Cremona kisbet BA fil-Films u l-Letteratura Komparattiva mill-<ref target="https://mt.wikipedia.org/wiki/Università_ta'_Warwick">Università ta' Warwick</ref> u MA fiċ-Ċinema għax-Xandir mill-<ref target="https://mt.wikipedia.org/wiki/Art_Center_College_of_Design">Art Center College of Design</ref>.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Hija studjat ukoll fil-Konservatorju tal-<ref target="https://mt.wikipedia.org/wiki/Institut_tal-Films_tal-Amerika">Institut tal-Films tal-Amerika</ref> f'<ref target="https://mt.wikipedia.org/wiki/Los_Angeles">Los Angeles</ref>.<ref target="https://mt.wikipedia.org/wiki/Il-Paġna_prinċipali#cite_note-:0-2">[2]</ref></p>
Karriera
<p>Sa mill-bidu tal-karriera tagħha, Cremona ħadmet fuq numru ta' films maħdumin f'Malta, fosthom il-films Munich u Agora<ref target="https://mt.wikipedia.org/wiki/Il-Paġna_prinċipali#cite_note-:0-2">[2]</ref><ref target="https://mt.wikipedia.org/wiki/Il-Paġna_prinċipali#cite_note-3">[3]</ref><ref target="https://mt.wikipedia.org/wiki/Il-Paġna_prinċipali#cite_note-4">[4]</ref>. Fl-2009 hija ħadmet bħala direttriċi fuq il-film qasir Magdalene, li rebaħ EMMY għall-istudenti u d-<ref target="https://mt.wikipedia.org/wiki/Director’s_Guild_of_America">Director’s Guild of America</ref> award.<ref target="https://mt.wikipedia.org/wiki/Il-Paġna_prinċipali#cite_note-:0-2">[2]</ref> Fl-2014 idderiġiet Simshar, film li jirrakkonta l-istorja magħrufa bħala s-'<ref target="https://mt.wikipedia.org/wiki/Simshar_incident">Simshar incident</ref>', fejn erba' persuni mietu fi splużjoni fuq bastiment tal-merkanzija ’l barra mix-xtut ta' Malta.<ref target="https://mt.wikipedia.org/wiki/Il-Paġna_prinċipali#cite_note-:1-5">[5]</ref></p>
<p>Simshar ġie sottomess għall-konsiderazzjoni tal-ġurija fil-kategorija ta' Best Foreign Language Film matul is-87 edizzjoni tal-Academy Awards, u b'hekk huwa l-ewwel film Malti li qatt ġie sottomess għal dan il-premju.<ref target="https://mt.wikipedia.org/wiki/Il-Paġna_prinċipali#cite_note-:1-5">[5]</ref><ref target="https://mt.wikipedia.org/wiki/Il-Paġna_prinċipali#cite_note-6">[6]</ref>  Il-film Simshar spiss jissejjaħ l-ewwel film Malti ta' tul ċinematografiku.<ref target="https://mt.wikipedia.org/wiki/Il-Paġna_prinċipali#cite_note-:1-5">[5]</ref><ref target="https://mt.wikipedia.org/wiki/Il-Paġna_prinċipali#cite_note-7">[7]</ref><ref target="https://mt.wikipedia.org/wiki/Il-Paġna_prinċipali#cite_note-8">[8]</ref><ref target="https://mt.wikipedia.org/wiki/Il-Paġna_prinċipali#cite_note-9">[9]</ref><ref target="https://mt.wikipedia.org/wiki/Il-Paġna_prinċipali#cite_note-10">[10]</ref></p>
<p>Ġie rrappurtat li Cremona qed taħdem fuq film bit-titlu "The Gut", ibbażat fuq iż-żona ta' <ref target="https://mt.wikipedia.org/wiki/Strada_Stretta">Strada Stretta</ref> fil-<ref target="https://mt.wikipedia.org/wiki/Belt_Valletta">Belt Valletta</ref>, li fih se tidher <ref target="https://mt.wikipedia.org/wiki/Maisie_William">Maisie William</ref>s fir-rwol ewlieni.<ref target="https://mt.wikipedia.org/wiki/Il-Paġna_prinċipali#cite_note-11">[11]</ref><ref target="https://mt.wikipedia.org/wiki/Il-Paġna_prinċipali#cite_note-12">[12]</ref></p>
</text></body></html>