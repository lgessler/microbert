<html><body><text id="wikipedia_mt_wikipedia_org__7290.html" ns="0" revid="219472" sourceurl="https://mt.wikipedia.org/wiki/San_Marino_fil-Festival_tal-Eurovision" title="San Marino fil-Festival tal-Eurovision" type="wikipedia">San Marino fil-Festival tal-Eurovision
<p><hi rend="bold">San Marino</hi> ipparteċipa darba biss fil-<ref target="https://mt.wikipedia.org/wiki/Festival_tal-Eurovision">Festival tal-Eurovision</ref>, fejn idebutta fl-<ref target="https://mt.wikipedia.org/wiki/Festival_tal-Eurovision_2008">edizzjoni tal-2008</ref>, u mistenni li jagħmel it-tieni preżenza fl-<ref target="https://mt.wikipedia.org/wiki/Festival_tal-Eurovision_2011">edizzjoni tal-2011</ref> ġewwa <ref target="https://mt.wikipedia.org/wiki/Düsseldorf">Düsseldorf</ref>.</p>
<p>F'Ġunju tal-2007, <ref target="https://mt.wikipedia.org/wiki/San_Marino_RTV">Radiotelevisione della Repubblica di San Marino</ref> (SMRTV), l-istazzjon ta' San Marino, indika interess li jingħaqad f'dan il-festival fil-futur. Ħames xhur wara, dan l-istazzjon ikkonferma l-parteċipazzjoni fil-<ref target="https://mt.wikipedia.org/wiki/Festival_tal-Eurovision_2008">Festival tal-Eurovision 2008</ref> ta' <ref target="https://mt.wikipedia.org/wiki/Belgrad">Belgrad</ref>.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> L-ewwel daħla kienet mill-grupp <ref target="https://mt.wikipedia.org/wiki/Miodio">Miodio</ref>, bil-kanzunetta <ref target="https://mt.wikipedia.org/wiki/Lingwa_Taljana">Taljana</ref> "<ref target="https://mt.wikipedia.org/wiki/Complice">Complice</ref>". San Marino għandu l-unur li sar il-ħamsin pajjiż li qatt ħa sehem fil-Eurovision, wara d-dehra li għamel fis-semifinali tal-konkors. Madanakollu, Miodio naqsu li jikkwalifikaw għall-finali fejn kisbu biss 5 punti u spiċċa fl-aħħar post.</p>
<p>Oriġinarjament, SMRTV ippjanaw li jkomplu l-avventura fl-<ref target="https://mt.wikipedia.org/wiki/Festival_tal-Eurovision_2009">edizzjoni tal-2009</ref>. Il-Ministru tal-Kultura ta' San Marino ħabbar ftit wara d-debutt li kellhom fl-2008 li huma "għandhom xewqat tajbin li jirritornaw".<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Madanakollu, SMRTV ħabbru li kienu se jirrevedu l-konkors tal-2008, u fl-aħħar tas-sena jieħdu deċiżjoni fuq il-parteċipazzjoni fl-2009.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref> Wara ħafna għajdut, SMRTV irtiraw mill-edizzjoni tal-2009, minħabba diffikultajiet finanzjarji.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref><ref target="https://mt.wikipedia.org/wiki/Il-Paġna_prinċipali#cite_note-5">[5]</ref></p>
<p>SMRTV applikaw biex jieħdu sehem fil-<ref target="https://mt.wikipedia.org/wiki/Festival_tal-Eurovision_2011">konkors tal-2011</ref>, li aktar tard ġiet ikkonfermata. Ġiet magħżula l-kantanta <ref target="https://mt.wikipedia.org/wiki/Senit">Senit</ref> fejn se tkanta l-kanzunetta "Stand by" fl-ewwel semifinali.</p>


Votazzjoni
<figure><caption><ref target="https://mt.wikipedia.org/wiki/Miodio">Miodio</ref> f'<ref target="https://mt.wikipedia.org/wiki/Belgrad">Belgrad</ref> (<ref target="https://mt.wikipedia.org/wiki/Festival_tal-Eurovision_2008">2008</ref>)</caption></figure>
<p>San Marino ta l-aktar punti lil:</p>
</text></body></html>