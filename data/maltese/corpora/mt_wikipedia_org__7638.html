<html><body><text id="wikipedia_mt_wikipedia_org__7638.html" ns="0" revid="258535" sourceurl="https://mt.wikipedia.org/wiki/Palazz_ta%27_Sant%27Anton" title="Palazz ta' Sant'Anton" type="wikipedia">Palazz ta' Sant'Anton<figure><caption>Palazz ta' Sant' Anton - Attard - Malta</caption></figure>
<p><hi rend="bold">Il-Palazz ta' Sant'Anton</hi> huwa palazz li jinsab tista' tgħid fiċ-ċentru ta' <ref target="https://mt.wikipedia.org/wiki/Ħ'Attard">Ħ'Attard</ref>, <ref target="https://mt.wikipedia.org/wiki/Malta">Malta</ref>. Hija ir-residenza uffiċjali tal-<ref target="https://mt.wikipedia.org/wiki/President_ta'_Malta">President ta' Malta</ref>, li fiha wieħed jista' jgawdi il-ġonna kemm privati kemm dawk pubbliċi ta' Sant'Anton.</p>
Storja
<p>Dan il-palazz maestuż, illum għall-abitazzjoni tal-Presidenti ta' Malta, ġie mibni madwar l-1620 mill-<ref target="https://mt.wikipedia.org/wiki/Gran_Mastru_de_Paule">Gran Mastru de Paule</ref> li kien joqgħod fih qabel ma ġie maħtur Gran Mastru. Għalkemm l-istoriċi lkoll jaqblu li dan il-palazz inbena qabel ma de Paule tela' Gran Mastru, Castagna jgħid li l-palazz sar madwar l-1625, jiġifieri sentejn wara t-tlugħ tiegħu fil-Maġistratura Calleja jgħid li nbena fl-1635. Fil-bidu tiegħu dan il-palazz kien iżgħar milli hu llum għaliex il-Gran Mastru de Paule meta sar sultan, kabbru. Dan ifisser li hemm kellu villa jew dar biss, li meta laħaq fil-<ref target="https://mt.wikipedia.org/wiki/Maġistratura">Maġistratura</ref> ta' pranzu fih li kienu mistednin 600 ruħ.</p>
Ġonna
<figure><caption>Il-ġonna ta' Sant' Anton jinkludu ukoll vaski b'<ref target="https://mt.wikipedia.org/wiki/Papri">papri</ref> kif ukoll <ref target="https://mt.wikipedia.org/wiki/Ċinji">ċinji</ref></caption></figure>
<p>Il-ġonna ta' Sant'Anton, miftuħin għall pubbliku mill-1882, huma ġonna tista tgħid arjużi, miżrugħa b'ħafna siġar ta' kull tip u b'ħafna fjuri li jpinġu l-arja. Fost il-ħafna siġar, wieħed jista' jsib siġar li kienu ilhom hemm xi tliet sekli. Hemm numru kbir ta' <ref target="https://mt.wikipedia.org/wiki/Larinġ">larinġ</ref> kif ukoll ta' <ref target="https://mt.wikipedia.org/wiki/Palm">palm</ref>. Fid-diversi vaski hemm <ref target="https://mt.wikipedia.org/wiki/Papri">papri</ref> u <ref target="https://mt.wikipedia.org/wiki/Ċinji">ċinji</ref>, imbagħad sezzjoni mdaqqsa għal-għasafar.</p>
Il-Palazz
<p>Is-swali tal-palazz huma kbar biżżejjed u arjużi. Fost il-Prinċipijiet Irjali li laqa' fih dan il-Palazz insibu li twieldet fih il-<ref target="https://mt.wikipedia.org/wiki/Prinċipessa_Melita_ta'_Wales">Prinċipessa Melita ta' Wales</ref> fl-1877-78, bint id-Duka ta' Edinburgh. Il-Gran Mastru <ref target="https://mt.wikipedia.org/wiki/Manoel_de_Vilhena">Manoel de Vilhena</ref> ħaseb biex jibni fin-naħa ta' ġewwa qrib il-bieb ewlieni għajn li fuqha jinqara dan il-kliem minqux fl-irħam:</p>
<p>QUAS PROPRIAE HUC AEDIS DE PAULE ADDUXIT IN USAS COMMUNES MANOEL PROVIDUS AGIT AQUAS MDCCXXIIIC</p>
Ħoloq esterni
<list type="unordered"><item><ref target="http://www.president.gov.mt/san_anton_palace?l=2">Il-Palazz ta' Sant'Anton</ref></item></list>
</text></body></html>