<html><body><text id="wikipedia_mt_wikipedia_org__14648.html" ns="0" revid="272506" sourceurl="https://mt.wikipedia.org/wiki/Chris_Smalling" title="Chris Smalling" type="wikipedia">Chris Smalling
<p><hi rend="bold">Christopher Lloyd "Chris" Smalling</hi> (twieled fit-22 ta' Novembru 1989) huwa plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Ingilterra">Ingliż</ref> li jilgħab mal-klabb ta' <ref target="https://mt.wikipedia.org/wiki/AS_Roma">Roma</ref> bħala <ref target="https://mt.wikipedia.org/wiki/Difensur">difensur</ref>.</p>
Karriera
Klabb
<p>Meta kellu sbatax-il sena, Smalling iddebutta mat-tim reġjonali ta' <ref target="https://mt.wikipedia.org/wiki/Maidstone_United_FC">Maidstone United</ref> kontra <ref target="https://mt.wikipedia.org/wiki/Canvey_Island_FC">Canvey Island</ref>. Matul l-ewwel sena mat-tim tal-kbar hu lagħab tnax-il konfront fejn skorja gowl wieħed, eżattament fl-aħħar logħba tiegħu mal-klabb.</p>
<p>F'Ġunju tal-2008 Smalling iffirma kuntratt mal-klabb mill-<ref target="https://mt.wikipedia.org/wiki/Premier_League">Premier League</ref> <ref target="https://mt.wikipedia.org/wiki/Fulham_FC">Fulham</ref>.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Fl-24 ta' Mejju 2009, Smalling iddebutta ma' Fulham meta daħal bħala sostitut għal <ref target="https://mt.wikipedia.org/wiki/Aaron_Hughes">Aaron Hughes</ref> fis-77 minuta fl-aħħar partita tal-<ref target="https://mt.wikipedia.org/wiki/Premier_League_2008–09">istaġun 2008–09</ref> kontra <ref target="https://mt.wikipedia.org/wiki/Everton_FC">Everton</ref>. L-ewwel partita tiegħu mal-ewwel ħdax waslet fis-17 ta' Settembru 2009, fil-partita valida għall-<ref target="https://mt.wikipedia.org/wiki/UEFA_Europa_League">UEFA Europa League</ref> kontra <ref target="https://mt.wikipedia.org/wiki/CSKA_Sofia">CSKA Sofia</ref>, bil-partita tintemm 1–1. Fil-kampjonat, l-ewwel logħba tiegħu mill-ewwel minuta kienet dik kontra <ref target="https://mt.wikipedia.org/wiki/Chelsea_FC">Chelsea</ref> fit-28 ta' Diċembru 2009, fejn kien involut f'episodju deċisiv meta skorja <ref target="https://mt.wikipedia.org/wiki/Awtogowl">awtogowl</ref> li ta liċ-Chelsea rebħa ta' 2–1.</p>
<p>Fis-26 ta' Jannar 2010, <ref target="https://mt.wikipedia.org/wiki/Manchester_United_FC">Manchester United</ref> ħabbru li kienu xtraw lil Smalling, bil-plejer jibqa' ma' Fulham sa tmiem l-<ref target="https://mt.wikipedia.org/wiki/Premier_League_2009–10">istaġun 2009–10</ref> qabel ma jingħaqad mal-klabb il-ġdid fl-istaġun segwenti.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Dan it-trasferiment kien uffiċjalizzat fl-1 ta' Lulju 2010. Id-debutt tiegħu fil-kampjonat wasal fir-rebħa ta' 3–0 kontra <ref target="https://mt.wikipedia.org/wiki/West_Ham_United_FC">West Ham United</ref> tat-28 ta' Awwissu, meta daħal bħala sostitut għal <ref target="https://mt.wikipedia.org/wiki/Jonny_Evans">Jonny Evans</ref>.</p>
Internazzjonali
<p>Nhar il-11 ta' Awwissu 2009, Smalling iddebutta mat-<ref target="https://mt.wikipedia.org/wiki/Tim_nazzjonali_tal-futbol_tal-Ingilterra_ta'_taħt_il-21_sena">tim nazzjonali Ingliż ta' taħt il-21 sena</ref> bħala sostitut fil-konfront kontra l-<ref target="https://mt.wikipedia.org/wiki/Tim_nazzjonali_tal-futbol_tal-Olanda_ta'_taħt_il-21_sena">Olanda</ref> li ntemm 0–0. Smalling ġie magħżul fl-iskwadra għall-<ref target="https://mt.wikipedia.org/wiki/Kampjonati_Ewropej_tal-Futbol_ta'_taħt_il-21_sena_2011">Kampjonati Ewropej ta' taħt il-21 sena 2011</ref>.</p>
<p>Fit-13 ta' Novembru 2010, Smalling ġie imsejjaħ għall-ewwel darba mat-<ref target="https://mt.wikipedia.org/wiki/Tim_nazzjonali_tal-futbol_tal-Ingilterra">tim nazzjonali tal-kbar</ref> għal-logħba ta' ħbiberija kontra <ref target="https://mt.wikipedia.org/wiki/Tim_nazzjonali_tal-futbol_ta'_Franza">Franza</ref> tas-17 ta' Novembru;<ref target="https://mt.wikipedia.org/wiki/Il-Paġna_prinċipali#cite_note-3">[3]</ref> madanakollu, ma ġie użat matul it-telfa ta' 2–1. Id-debutt tiegħu wasal fit-2 ta' Settembru 2011 meta lagħab bħala difensur lemini fil-konfront kontra l-<ref target="https://mt.wikipedia.org/wiki/Tim_nazzjonali_tal-futbol_tal-Bulgarija">Bulgarija</ref>, validu għall-<ref target="https://mt.wikipedia.org/wiki/Kwalifikazzjoni_għall-Kampjonati_Ewropej_tal-Futbol_2012">kwalifikazzjoni għall-Kampjonati Ewropej 2012</ref>.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref></p>
Statistika tal-karriera
Klabb
<p><hi rend="italic">Statistika korretta sat-18 ta' Settembru 2011</hi><ref target="https://mt.wikipedia.org/wiki/Il-Paġna_prinċipali#cite_note-clubstats-5">[5]</ref></p>



Unuri
Klabb
Manchester United
<list type="unordered"><item><ref target="https://mt.wikipedia.org/wiki/Premier_League">Premier League</ref>: 2010–11, 2012–13</item>
<item><ref target="https://mt.wikipedia.org/wiki/FA_Community_Shield">FA Community Shield</ref>: 2010, 2011, 2013</item></list>


Ħoloq esterni
<list type="unordered"><item>Il-mudell {{<ref target="https://mt.wikipedia.org/wiki/Mudell:Soccerbase">Soccerbase</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>