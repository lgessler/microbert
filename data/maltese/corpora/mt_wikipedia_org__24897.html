<html><body><text id="wikipedia_mt_wikipedia_org__24897.html" ns="0" revid="270221" sourceurl="https://mt.wikipedia.org/wiki/Selma_R%C4%B1za" title="Selma Rıza" type="wikipedia">Selma Rıza
<p><hi rend="bold">Selma Rıza</hi> (5 ta' Frar 1872 - 5 ta' Ottubru 1931) kienet l-ewwel <ref target="https://mt.wikipedia.org/wiki/Ġurnalist">ġurnalista</ref> mara mit-<ref target="https://mt.wikipedia.org/wiki/Turkija">Turkija</ref>. Kienet ukoll waħda mir-rumanzieri bikrija tat-<ref target="https://mt.wikipedia.org/wiki/Turkija">Turkija</ref>. Wara l-mewt tagħha, il-qraba tagħha assumew il-kunjom <hi rend="italic">Feraceli</hi>; għalhekk xi kultant hi magħrufa wkoll bħala <hi rend="italic">Selma Rıza Feraceli</hi>. </p>
Bijografija
<p>Hija twieldet fil-5 ta' Frar 1872.<ref target="https://mt.wikipedia.org/wiki/Il-Paġna_prinċipali#cite_note-KY-1">[1]</ref> Missierha kien Ali Rıza, diplomatiku tal-<ref target="https://mt.wikipedia.org/wiki/Imperu_Ottoman">Imperu Ottoman</ref> fl-<ref target="https://mt.wikipedia.org/wiki/Awstrija-Ungerija">Awstrija-Ungerija</ref>, u ommha Naile kienet oriġinarjament mill-<ref target="https://mt.wikipedia.org/wiki/Awstrija">Awstrija</ref>.<ref target="https://mt.wikipedia.org/wiki/Il-Paġna_prinċipali#cite_note-KM-2">[2]</ref></p>
<p>Wara l-edukazzjoni tagħha minn għalliema privati f'<ref target="https://mt.wikipedia.org/wiki/Istanbul">Istanbul</ref>, hija vvjaġġat lejn <ref target="https://mt.wikipedia.org/wiki/Pariġi">Pariġi</ref> fl-1898 biex tiltaqa ma' ħuha l-kbir Ahmet Rıza, li kien membru tal-moviment taż-Żgħażagħ Torok. Rıza studjat fl-<ref target="https://mt.wikipedia.org/wiki/Università_ta'_Sorbonne">Università ta' Sorbonne</ref>, u kienet affiljata mal-Kumitat tal-Unjoni u l-Progress (CUP). Hija kienet l-unika membru femminili fil-kumitat.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref> F'Pariġi, hija kitbet għal żewġ gazzetti ppubblikati mill-CUP f'Pariġi. Dawn kienu <hi rend="italic">Mechveret Supplément Français</hi> bil-<ref target="https://mt.wikipedia.org/wiki/Lingwa_Franċiża">Franċiż</ref> u <hi rend="italic">Şura'i Himmet</hi> bit-Tork. Fl-1908, marret lura Istanbul, fejn kitbet għal gazzetti; <hi rend="italic">Hanımlara Mahsus Gazete</hi> ("Gazzetta għan-Nisa") u <hi rend="italic">Kadınlar Dünyası</hi> ("Dinja tan-Nisa"). Hija saret ukoll is-segretarja ġenerali tal-għaqda umanitarja <hi rend="italic">Turkish Red Crescent</hi> bejn l-1908 u l-1913. Matul l-aħħar snin tal-<ref target="https://mt.wikipedia.org/wiki/Imperu_Ottoman">Imperu Ottoman</ref>, hija ħadmet ħafna biex tittrasforma l-Palazz Adile Sultan, palazz irjali fl-Istanbul, fi skola tal-bniet. Bl-għajnuna ta' ħuha, hija rnexxielha u l-palazz sar il-Kandilli High School for Girls sal-1986, meta kien parzjalment maħruq.<ref target="https://mt.wikipedia.org/wiki/Il-Paġna_prinċipali#cite_note-KM-2">[2]</ref><ref target="https://mt.wikipedia.org/wiki/Il-Paġna_prinċipali#cite_note-4">[4]</ref></p>
<p>Rıza mietet fil-5 ta’ Ottubru 1931.<ref target="https://mt.wikipedia.org/wiki/Il-Paġna_prinċipali#cite_note-KY-1">[1]</ref></p>
<p>Fl-1892, waqt li kellha biss għoxrin sena, Rıza kitbet rumanz mhux ippubblikat bl-isemt ta' <hi rend="italic">Uhuvvet</hi> ("Ħbiberija"). Ir-rumanz ġie ppubblikat fl-1999, 68 sena wara l-mewt tagħha, mill-Ministeru tal-Kultura tat-Turkija.<ref target="https://mt.wikipedia.org/wiki/Il-Paġna_prinċipali#cite_note-KM-2">[2]</ref></p>
</text></body></html>