<html><body><text id="wikipedia_mt_wikipedia_org__26290.html" ns="0" revid="264447" sourceurl="https://mt.wikipedia.org/wiki/Tserkva_tal-Injam_tal-Karpazji_fil-Polonja_u_fl-Ukrajna" title="Tserkva tal-Injam tal-Karpazji fil-Polonja u fl-Ukrajna" type="wikipedia">Tserkva tal-Injam tal-Karpazji fil-Polonja u fl-Ukrajna<figure><caption>It-tserkva ta’ Kwiatoń, waħda mis-16-il <hi rend="italic">tserkva</hi> fil-Polonja u fl-Ukrajna li flimkien jitqiesu bħala Sit ta’ Wirt Dinji wieħed tal-UNESCO</caption></figure>
<p>It-<hi rend="bold">Tserkva tal-Injam tal-Karpazji fil-Polonja u fl-Ukrajna</hi> (bil-<ref target="https://mt.wikipedia.org/wiki/Lingwa_Pollakka">Pollakk</ref>: <hi rend="italic">Drewniane cerkwie regionu karpackiego w Polsce i na Ukrainie</hi>; bl-Ukren: Дерев'яні церкви карпатського регіону Польщі і України, b’ittri Rumani: <hi rend="italic">derev'yani tserkvy karpatsʹkoho rehionu Polʹshchi i Ukrayiny</hi>) huma grupp ta’ 16-il knisja Ortodossa (uħud huma Kattoliċi tal-Lvant) tal-<ref target="https://mt.wikipedia.org/wiki/Injam">injam</ref> li jinsabu fir-reġjun tal-<ref target="https://mt.wikipedia.org/wiki/Karpazji">Karpazji</ref> fil-<ref target="https://mt.wikipedia.org/wiki/Polonja">Polonja</ref> u fl-<ref target="https://mt.wikipedia.org/wiki/Ukrajna">Ukrajna</ref>; hemm tmien <hi rend="italic">tserkva</hi> f’kull pajjiż (bil-Pollak jissejħu <hi rend="italic">cerkwie</hi> u bl-Ukren jissejħu Церква, z<hi rend="italic">erkwa</hi>; jiġifieri “knejjes”).<ref target="https://mt.wikipedia.org/wiki/Il-Paġna_prinċipali#cite_note-:0-1">[1]</ref><ref target="https://mt.wikipedia.org/wiki/Il-Paġna_prinċipali#cite_note-:1-2">[2]</ref></p>
<p>Dawn il-knejjes tal-injam inbnew bejn is-seklu 16 u s-seklu 19 mill-komunitajiet Ortodossi u Kattoliċi Griegi lokali u għadhom jintużaw. It-<hi rend="italic">tserkva</hi> huma xhieda ta’ tradizzjoni distinta ta’ kostruzzjoni ta’ knejjes b’disinn ekkleżjastiku Ortodoss flimkien ma’ elementi tat-tradizzjoni lokali u referenzi simboliċi għall-kożmonoġija tal-komunitajiet lokali.<ref target="https://mt.wikipedia.org/wiki/Il-Paġna_prinċipali#cite_note-:0-1">[1]</ref><ref target="https://mt.wikipedia.org/wiki/Il-Paġna_prinċipali#cite_note-:1-2">[2]</ref></p>
Sit ta’ Wirt Dinji
<p>It-<hi rend="italic">Tserkva</hi> tal-Injam tal-Karpazji fil-Polonja u fl-Ukrajna ġew iddeżinjati bħala Sit ta’ Wirt Dinji transnazzjonali tal-UNESCO fl-2013.<ref target="https://mt.wikipedia.org/wiki/Il-Paġna_prinċipali#cite_note-:0-1">[1]</ref></p>
<p>Il-valur universali straordinarju tas-sit ġie rrikonoxxut abbażi ta’ żewġ kriterji tal-għażla tal-UNESCO: <hi rend="bold">il-kriterju (iii)</hi> “Xhieda unika jew minn tal-inqas eċċezzjonali ta’ tradizzjoni kulturali jew ta’ ċivilizzazzjoni li għadha ħajja jew li għebet”; u <hi rend="bold">l-kriterju (iv)</hi> “Eżempju straordinarju ta’ tip ta’ bini, ta’ grupp ta’ siti jew ta’ pajsaġġ arkitettoniku jew teknoloġiku li joħroġ fid-dieher stadju/i sinifikanti fl-istorja tal-bniedem”.<ref target="https://mt.wikipedia.org/wiki/Il-Paġna_prinċipali#cite_note-:0-1">[1]</ref></p>
</text></body></html>