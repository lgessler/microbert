<html><body><text id="wikipedia_mt_wikipedia_org__26346.html" ns="0" revid="264694" sourceurl="https://mt.wikipedia.org/wiki/Ingredjent" title="Ingredjent" type="wikipedia">Ingredjent<figure><caption>Ingredjenti tas-soppa <ref target="https://mt.wikipedia.org/wiki/Korea_t'Isfel">Koreana</ref> Galbi-tang</caption></figure>
<p><hi rend="bold">Ingredjent</hi> huwa sustanza li tifforma parti minn taħlita (f’sens ġenerali). Pereżempju, fit-tisjir, ir-riċetti jispeċifikaw liema ingredjenti jintużaw biex jitħejja platt speċifiku. Bosta prodotti kummerċjali jkun fihom ingredjenti sigrieti li suppost jagħmluhom aħjar mill-prodotti li jkunu kompetituri tagħhom. Fl-industrija farmaċewtika, ingredjent attiv huwa dik il-parti minn formulazzjoni li twassal għall-effett mistenni mill-klijent.</p>
<figure><caption>Lista tal-ingredjenti fuq it-tikketta ta’ prodott tal-ikel/tax-xorb</caption></figure>
<p>Il-liġijiet nazzjonali s-soltu jirrikjedu li l-prodotti tal-ikliet ippreparati jesponu lista tal-ingredjenti fuq il-prodott, u jirrikjedu b’mod speċifiku li ċerti addittivi jiġu elenkati.</p>
<p>Fil-biċċa l-kbira tal-pajjiżi żviluppati, il-liġi tirrikjedi li l-ingredjenti jkunu elenkati skont il-piż relattiv tagħhom fil-prodott.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Jekk ingredjent minnu nnifsu jkun magħmul minn iktar minn ingredjent wieħed (bħall-biċċiet tal-ħlewwa u taċ-ċikkulata fil-“gallettini b’togħma tal-ħlewwa u taċ-ċikkulata”), allura dak l-ingredjent jiġi elenkat skont il-persentaġġ tiegħu fil-prodott kollu, u l-ingredjenti tiegħu stess jintwerew ħdejh f’parentesi.</p>
<p>It-terminu “kostitwent” spiss jintuża biex jirreferi għal sustanzi li jikkostitwixxu t-tessuti tal-organiżmi ħajjin. Għalhekk, l-ingredjenti kollha huma kostitwenti, iżda mhux il-kostitwenti kollha huma ingredjenti.</p>
Ingredjent artifiċjali
<p>Ingredjent artifiċjali normalment jirreferi għal ingredjent li jkun artifiċjali jew magħmul mill-bniedem, pereżempju:</p>
<list type="unordered"><item>Togħma/aromatizzant artifiċjali</item>
<item>Addittiv tal-ikel</item>
<item>Kolorant tal-ikel</item>
<item>Konservant</item>
<item>Sostitut taz-zokkor, dolċifikant/ħlewwa artifiċjali</item></list>
</text></body></html>