<html><body><text id="wikipedia_mt_wikipedia_org__22721.html" ns="0" revid="260845" sourceurl="https://mt.wikipedia.org/wiki/Maurizio_Malvestiti" title="Maurizio Malvestiti" type="wikipedia">Maurizio Malvestiti
<figure></figure>
<p><hi rend="bold">Maurizio Malvestiti</hi> (<ref target="https://mt.wikipedia.org/wiki/Filago">Marne di Filago</ref>, <ref target="https://mt.wikipedia.org/wiki/25_ta'_Awwissu">25 ta' Awwissu</ref> <ref target="https://mt.wikipedia.org/wiki/1953">1953</ref>) hu l-<ref target="https://mt.wikipedia.org/wiki/Isqof">Isqof</ref> tal-<ref target="https://mt.wikipedia.org/wiki/Djoċesi_ta'_Lodi">Djoċesi ta' Lodi</ref>.</p>
Bijografija
<p>Twieled fil-<ref target="https://mt.wikipedia.org/wiki/Filago">Marne di Filago</ref>, <ref target="https://mt.wikipedia.org/wiki/Provinċja_ta'_Bergamo">Provinċja ta' Bergamo</ref> u ġie ordnat saċerdot fil-11 ta' Ġunju <ref target="https://mt.wikipedia.org/wiki/1977">1977</ref>.</p>
<p>Mill-<ref target="https://mt.wikipedia.org/wiki/1978">1978</ref> sal-<ref target="https://mt.wikipedia.org/wiki/1994">1994</ref> kien jgħallem fis-seminarju ta' Bergamo. Mill-<ref target="https://mt.wikipedia.org/wiki/1994">1994</ref> sal-<ref target="https://mt.wikipedia.org/wiki/2009">2009</ref> kien uffiċjal fil-Kongregazzjoni għall-Knejjes Orjentali.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Fid-29 ta' Ġunju <ref target="https://mt.wikipedia.org/wiki/2009">2009</ref>, huwa sar sottosegretarju tal-kongregazzjoni u wara sar l-segretarju privat tat-tliet prefetti, il-kardinali <ref target="https://mt.wikipedia.org/wiki/Achille_Silvestrini">Achille Silvestrini</ref>, <ref target="https://mt.wikipedia.org/wiki/Ignace_Moussa_Daoud">Ignace Moussa Daoud</ref> u <ref target="https://mt.wikipedia.org/wiki/Leonardo_Sandri">Leonardo Sandri</ref>.</p>
<p>Fit-26 ta' Awwissu <ref target="https://mt.wikipedia.org/wiki/2014">2014</ref><ref target="https://mt.wikipedia.org/wiki/Il-Paġna_prinċipali#cite_note-2">[2]</ref> il-<ref target="https://mt.wikipedia.org/wiki/Papa_Franġisku">Papa Franġisku</ref> ħatru Isqof ta' Lodi. Irċieva l-ordinazzjoni episkopali fil-11 ta' Ottubru <ref target="https://mt.wikipedia.org/wiki/2014">2014</ref>, mill-<ref target="https://mt.wikipedia.org/wiki/Kardinal">kardinal</ref> <ref target="https://mt.wikipedia.org/wiki/Leonardo_Sandri">Leonardo Sandri</ref> fil-Bażilika ta' San Pietru u ħa l-pussess tad-djoċesi fis-26 ta' Ottubru ta' wara fil-katidral ta' Lodi. Laqgħu il-<ref target="https://mt.wikipedia.org/wiki/Kardinal">kardinal</ref> <ref target="https://mt.wikipedia.org/wiki/Angelo_Scola">Angelo Scola</ref>. Il-liturġija solenni kienet uffiċjata mis-saċerdoti tad-djoċesi, mill-kapitlu tal-katidral, mil-kardinal Leonardo Sandri, u minn diversi isqfijiet, fosthom mons. <ref target="https://mt.wikipedia.org/wiki/Claudio_Baggini">Claudio Baggini</ref>, mons. <ref target="https://mt.wikipedia.org/wiki/Giacomo_Capuzzi">Giacomo Capuzzi</ref>, mons. <ref target="https://mt.wikipedia.org/wiki/Diego_Coletti">Diego Coletti</ref> u mons. <ref target="https://mt.wikipedia.org/wiki/Bassano_Staffieri">Bassano Staffieri</ref>.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref><ref target="https://mt.wikipedia.org/wiki/Il-Paġna_prinċipali#cite_note-4">[4]</ref></p>
Gallerija
<list type="unordered">
<item>Il-Patrijarka <ref target="https://mt.wikipedia.org/wiki/Maronita">Maronita</ref> <ref target="https://mt.wikipedia.org/wiki/Bechara_Boutros_al-Rahi">Rahi</ref> iqiegħed idejh fuq Dun Maurizio waqt l-ordinazzjoni episkopali. Warajhom, il-kardinali <ref target="https://mt.wikipedia.org/wiki/Leonardo_Sandri">Sandri</ref> u <ref target="https://mt.wikipedia.org/wiki/Gerhard_Ludwig_Müller">Müller</ref>.</item>
<item>L-Isqof Malvestiti ibierek il-poplu, wara li kien għadu li ħa l-pussess tad-djoċesi. Warajh, l-isqfijiet <ref target="https://mt.wikipedia.org/wiki/Francesco_Beschi">Beschi</ref>, fuq ix-xellug, u <ref target="https://mt.wikipedia.org/wiki/Giuseppe_Merisi">Merisi</ref>, fuq il-lemin.</item>
<item>L-Isqof Malvestiti, kif kien għadu li ħa l-pussess tad-djoċesi, 26 ta' Ottubru 2014.</item>
<item>L-Isqof Malvestiti ipoġġi l-karlotta fuq ras Monsinjur <ref target="https://mt.wikipedia.org/wiki/Egidio_Miragoli">Egidio Miragoli</ref>, ordnat bħala isqof ta' <ref target="https://mt.wikipedia.org/wiki/Mondovì">Mondovì</ref>, 29 ta' Settembru 2017.</item>
</list>


Ħoloq esterni
<list type="unordered"><item><ref target="http://www.catholic-hierarchy.org/bishop/bmalvm.html">Mons. Maurizio Malvestiti</ref> fuq Catholic-Hierarchy</item>
<item><ref target="http://www.diocesi.lodi.it/">Sit uffiċjali tal-Djoċesi Lodijana</ref></item></list>
</text></body></html>