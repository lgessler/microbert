<html><body><text id="wikipedia_mt_wikipedia_org__27422.html" ns="0" revid="272136" sourceurl="https://mt.wikipedia.org/wiki/L-ewwel_seba%27_kon%C4%8Bilji_Ekumeni%C4%8Bi" title="L-ewwel seba' konċilji Ekumeniċi" type="wikipedia">L-ewwel seba' konċilji Ekumeniċi<figure><caption><ref target="https://mt.wikipedia.org/wiki/Pittura">Pittura</ref> tal-Ewwel Konċilju ta' Niċea fil-<ref target="https://mt.wikipedia.org/wiki/Monasteru_ta'_Ferapontov">Monasteru ta' Ferapontov</ref>, ir-<ref target="https://mt.wikipedia.org/wiki/Russja">Russja</ref></caption></figure>
<p>Fl-istorja tal-<ref target="https://mt.wikipedia.org/wiki/Kristjaneżmu">Kristjaneżmu</ref>, <hi rend="bold">l-ewwel seba' konċilji Ekumeniċi</hi> kienu serje ta' konċilji li saru bejn is-snin 325 u 787 <ref target="https://mt.wikipedia.org/wiki/WK">WK</ref>, u li d-deċiżjonijiet li ttieħdu minnhom huma aċċettati u adottati mill-knejjes Kristjani. </p>
<p>Matul l-istorja tal-Kristjaneżmu kien hemm ħafna laqgħat ta' isqfijiet u prelati biex jiddiskutu fuq xi tagħlim qarrieqi li jkunu ħarġu bih ċerti individwi anke mill-ġerarkija ekklesjastika. Dawn il-laqgħat jissejħu Konċilji. X'uħud minn dawn il-konċilji saru b'tentattiv li jintlaħaq qbil mal-Knisja Ortodossa biex terġa' tinkiseb il-paċi u biex ikun hemm Kristjaneżimu wieħed bejn l-Ortodossi Nsara tal-Lvant u dawk tal-Punent, il-Knisja tal-Lvant, il-<ref target="https://mt.wikipedia.org/wiki/Knisja_Kattolika">Kattoliċi</ref> hekk imsejħa antiki, u l-Kattoliċi Rumani. Dawn kollha jsostnu li għandhom dixxendenza leġittima mill-appostli. Kemm il-Kattoliċi u kif ukoll l-Ortodossi tal-Lvant jirrikonoxxu l-ewwel s-seba' konċilji Ekumeniċi bħala validi.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref><ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
</text></body></html>