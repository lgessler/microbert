<html><body><text id="wikipedia_mt_wikipedia_org__7019.html" ns="0" revid="246040" sourceurl="https://mt.wikipedia.org/wiki/Manwel_Magri" title="Manwel Magri" type="wikipedia">Manwel Magri<p><hi rend="bold">Patri Emmanwel Magri</hi> (Valletta, 27 ta' Frar 1851 - Sfax, 29 ta' Marzu 1907) kien etnografu, arkeologu u kittieb Malti.</p>
<p>Magri għamel kontribuzzjoni kbira bħala studjuż bil-kollezzjoni tal-ħrejjef u drawwiet tradizzjonali Maltin li ġabar. Ix-xogħol ta' Magri fl-aħħar tas-seklu 19 u l-bidu tas-seklu 20, salva għall-posterità ħafna materjal etnografiku li kieku kien jintilef permezz tal-modernizzazzjoni  u l-firxa tal-edukazzjoni.</p>
<p>Patri Magri kien wieħed mill-pijunieri fl-arkeoloġija Maltija. Kien membru tal-ewwel kumitat biex imexxi l-Mużew ta' Malta flimkien ma' <ref target="https://mt.wikipedia.org/wiki/Antonio_Annetto_Caruana">Antonio Annetto Caruana</ref>, <ref target="https://mt.wikipedia.org/wiki/N._Tagliaferro">N. Tagliaferro</ref> u <ref target="https://mt.wikipedia.org/wiki/Temi_Zammit">Temi Zammit</ref>. Patri Magri ħa ħsieb l-iskavi tal-Ipoġew ta' Ħal-Saflieni, Tempju Megalitiku fix-<ref target="https://mt.wikipedia.org/wiki/Xewkija">Xewkija</ref> (Għawdex), u għadd ieħor ta' siti f'Malta u Għawdex.</p>
<p>Magri daħal fis-Soċjetà ta' Ġesù fl-1871 u ġie ordnat fl-1881 f'Tortosa (<ref target="https://mt.wikipedia.org/wiki/Spanja">Spanja</ref>), u ħa l-voti solenni fil-15 ta' Awwissu 1890, fl-Istanbul (it-<ref target="https://mt.wikipedia.org/wiki/Turkija">Turkija</ref>). Bħala Ġiżwita għallem f'diversi Kulleġġi tal-Ġiżwiti f'Malta u t-Turkija. Serva wkoll bħala Assistent tal-Provinċjal ta' Sqallija (1898–1902) u bħala rettur tas-Seminarju ta' Għawdex (1902–1906). Magri miet f'daqqa fid-29 ta' Marzu 1907 fi Sfax fit-Tuneżija, fejn kien mar biex jipprietka l-eżerċizzi tar-Randan u jiċċelebra  l-Għid għak komunità Maltija.</p>
Referenzi
<list type="unordered"><item>Briffa, Josef Mario
<list type="unordered"><item>"Historical Introduction" f' E. Magri, <hi rend="italic">Ruins of a Megalithic Temple at Xeuchia (Shewkiyah) Gozo. First report</hi>, ed. minn Charles Cini SDB, Malta: Salesians and Heritage Malta, 2009, pp. 6-9.</item>
<item>"Patri Manwel Magri u l-Ipoġew", <hi rend="italic">Lil Ħbiebna</hi>, Novembru 2003, pp. 195-197.</item>
<item>"New Light on Fr Magri's exploration of the Hypogeum: Notes from correspondence with the British Museum.", <hi rend="italic">Malta Archaeological Review</hi>, Ħarġa 6, 41-46. Malta, 2005.</item></list></item>
<item>Magri, Emmanuel*
<list type="unordered"><item><hi rend="italic">X. Jgheid il Malti fuk misserijietna u-l g̃ganti mfisser mill Patri Manuel Magri,...</hi> Ganni Muscat, Malta 1904.</item>
<item><hi rend="italic">Three Punic Inscriptions re-discovered in Malta. Edited with translation and Commentary</hi>, Malta: Stamperija tal-Gvern, 1901.</item>
<item><hi rend="italic">Ruins of a Megalithic Temple at Xeuchia (Shewkiyah) Gozo. First report</hi>, Malta, 1906.</item></list></item>
<item>Mallia, Salv.
<list type="unordered"><item><hi rend="italic">Manwel Magri S.J.</hi>, Malta: Istitut Komunikazzjoni Soċjali, 1978</item>
<item>"Fr. Manwel Magri's Contribution to the Conservation of Malta's archaeological Heritage", <hi rend="italic">Melita Historica</hi> 9 (1985), 145-169.</item>
<item>b"Fr. Magri and Conservation: a Postscript", <hi rend="italic">Melita Historica</hi> 9 (1985), 245-246.</item>
<item>"Magri, Emmanuel (Manwel)", in <hi rend="italic">Diccionario Histórico de la Compañia de Jesús</hi> III, 2472. Roma &amp; Madrid, 2001.</item></list></item>
<item>Mifsud Chircop, George 
<list type="unordered"><item><hi rend="italic">Manwel Magri – Ħrejjef Missirijietna</hi> [edizzjoni kritika tal-ħrejjef ta' Magri] Malta, 1994.</item></list></item></list>
</text></body></html>