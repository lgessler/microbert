<html><body><text id="wikipedia_mt_wikipedia_org__11140.html" ns="0" revid="270391" sourceurl="https://mt.wikipedia.org/wiki/Edward_Herrera" title="Edward Herrera" type="wikipedia">Edward Herrera
<p><hi rend="bold">Edward Herrera</hi> (<ref target="https://mt.wikipedia.org/wiki/Pietà_(Malta)">Pietà</ref>, <ref target="https://mt.wikipedia.org/wiki/14_ta'_Novembru">14 ta' Novembru</ref> <ref target="https://mt.wikipedia.org/wiki/1986">1986</ref>) huwa plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Malta">Malti</ref> li jilgħab bħala <ref target="https://mt.wikipedia.org/wiki/Difensur#Fuq_il-faxex">difensur fuq il-faxex</ref>.</p>
Karriera
<p>Edward huwa prodott ta' <ref target="https://mt.wikipedia.org/wiki/Melita_FC">Melita FC</ref> u kellu esperjenza li jilgħab fl-ewwel tim magħhom. Huwa kellu tliet snin ta' suċċess, mill-2003 sal-2006 huwa għamel 52 apparenzi u skorja 20 gowl. Wara ż-żmien tiegħu ma Melita, Edward mar ma <ref target="https://mt.wikipedia.org/wiki/Pietà_Hotspurs">Pietà Hotspurs</ref> fl-2006 fejn huwa qatta' sentejn, jiġifiri sal-2008. Ma Pieta, huwa għamel 43 apparenza u skorja ħames gowls. Edward beda jagħti fl-għajn mal-ogħla klabbs tal-Premier League speċjalment wara l-prestazzjonijiet tiegħu mat-tim nazzjonali tal-<ref target="https://mt.wikipedia.org/wiki/Tim_nazzjonali_tal-futbol_ta'_Malta_ta'_taħt_id-19-il_sena">U19</ref> u  <ref target="https://mt.wikipedia.org/wiki/Tim_nazzjonali_tal-futbol_ta'_Malta_ta'_taħt_il-21_sena">U21</ref>, <ref target="https://mt.wikipedia.org/wiki/Hibernians_FC">Hibernians</ref> irnexxielhom jiffirmaw iż-żagħżugħ promettenti.</p>
<p>Ma Hibernians, Edward laħaq il-massimu tiegħu f'erba' snin. L-ewwel staġun tiegħu ma' Hibernians, li kien 2008-2009, kien wieħed memorabbli fejn Hibernians rebħu l-10 titlu tagħhom tal-<ref target="https://mt.wikipedia.org/wiki/Premier_League_Malti">Premier League</ref> fl-istorja tagħhom. Fl-istaġun ta' wara, Edward kiseb mument memorabbli ieħor, kif din id-darba, Edward għamel id-debutt tiegħu mat-Tim Nazzjonali. Fit-18 ta' Novembru 2009 kien inkluż bħala sostitut fil-telfa ta' 4-1 fil-logħba ta' ħbiberija kontra l-<ref target="https://mt.wikipedia.org/wiki/Tim_nazzjonali_tal-futbol_tal-Bulgarija">Bulgarija</ref>. F'dan l-istaġun, Hibernians li kienu qedgħin jiddefendu t-titolu tal-Premier League tagħhom spiċċaw fis-6 post.</p>
<p>L-istaġun 2010-2011 kien ħmar il-lejl mhux mistennija għal Hibernians kif intemmew fid-9 post imma dawn ma kienux relegati,iżda l-<ref target="https://mt.wikipedia.org/wiki/Malta_Football_Association">Malta Football Association</ref> applikat bidliet għall-istaġun ta' wara, li tim wieħed jiġi relegat. F'dan l-istaġun, Herrera skorja sitt gowls. L-istaġun 2011-2012 kien staġun ta' żewġ sezzjonijiet għal Hibernians, iżda mhux għal Herrera kif kien konsistenti bil-prestazzjonijiet pożittivi matul l-istaġun kollu. Hibernians għamlu sfida qawwija għat-titolu tal-kampjonat iżda dawn kellhom jissodisfaw fit-tieni post. Madankollu huma ġew lura milli jirbħu t-<ref target="https://mt.wikipedia.org/wiki/Tazza_Maltija">Tazza Maltija</ref> li kienet l-ewwel waħda għal Herrera fil-karriera tiegħu. Fil-Premier League, huwa rrnexxilu jiskorja erba' gowls.</p>
<p>Fl-istaġun 2012-2013 fetaħ sew kemm għal Hibernians u Edward, fejn Hibernians rebħu t-Tazza Euro li kienet ukoll l-ewwel waħda għal Herrera. Wara nuqqas ta' tiġdid tal-kuntratt ta' Angus Buhagiar, <ref target="https://mt.wikipedia.org/wiki/Birkirkara_FC">Birkirkara</ref> kienu nieqsa minn difensuri u l-għażla immedjatament waqgħet fuq id-difensur internazzjonali Edward Herrera. Hu ffirma kuntratt ta' ħames snin il-Ħamis, 30 ta' Awwissu 2012. Huwa għamel id-debutt tiegħu fil-31 ta' Awwissu, fejn Birkirkara għelbu lil <ref target="https://mt.wikipedia.org/wiki/Rabat_Ajax">Rabat Ajax</ref> bil-punteġġ ta' 2-0. Herrera kien inkluż bħala sostitut fis-63 minuta. Hu għen lit-tim tiegħu biex jikseb it-titolu tal-<ref target="https://mt.wikipedia.org/wiki/Premier_League_Malti">Premier League Malti</ref> għar-raba' darba billi fetaħ l-iskor għal Birkirkara.</p>
Internazzjonali
<p>Herrera għamel id-debutt internazzjonali tiegħu għall-<ref target="https://mt.wikipedia.org/wiki/Malta_national_football_team">Malta</ref> fit-18 ta' Novembru 2009, f'logħba ta' ħbiberija kontra l-<ref target="https://mt.wikipedia.org/wiki/Tim_nazzjonali_tal-futbol_tal-Bulgarija">Bulgarija</ref>.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Huwa daħal fil-grawnd bħala sostitut flok <ref target="https://mt.wikipedia.org/wiki/Kevin_Sammut">Kevin Sammut</ref> fis-56 minuta. Fl-10 ta' Settembru 2013, hu skorja l-ewwel gowl tiegħu għal darb'oħra kontra Bulgarija.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
Gowls
<hi rend="italic">Punteġġi u r-riżultati ta' Malta qedgħin fil-lista xellugija.</hi>

Unuri
Hibernians
<list type="unordered"><item><ref target="https://mt.wikipedia.org/wiki/Tazza_Maltija">Tazza Maltija</ref>: 2011–12</item>
<item>Tazza Euro: 2012–13</item></list>
Birkirkara
<list type="unordered"><item><ref target="https://mt.wikipedia.org/wiki/Premier_League_Malti">Premier League Malti</ref>: <ref target="https://mt.wikipedia.org/wiki/Premier_League_Malti_2012–13">2012–13</ref></item></list>


Ħoloq esterni

<list type="unordered"><item>Il-mudell {{<ref target="https://mt.wikipedia.org/wiki/Mudell:Nfteams">Nfteams</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>