<html><body><text id="wikipedia_mt_wikipedia_org__18919.html" ns="0" revid="216045" sourceurl="https://mt.wikipedia.org/wiki/Pika_ta%27_Sardinja" title="Pika ta' Sardinja" type="wikipedia">Pika ta' Sardinja
<p>Il-<hi rend="bold">Pika ta' Sardinja</hi> (<hi rend="italic">Prolagus sardus</hi>), jew kif inhu magħruf ukoll <hi rend="italic"><ref target="https://mt.wikipedia.org/wiki/Prolagu">Prolagu</ref></hi>, kien <ref target="https://mt.wikipedia.org/wiki/Mammiferu">mammiferu</ref> <ref target="https://mt.wikipedia.org/wiki/Plaċentat">plaċentat</ref> nattiv tal-gżejjer ta' <ref target="https://mt.wikipedia.org/wiki/Sardinja">Sardinja</ref> u <ref target="https://mt.wikipedia.org/wiki/Korsika">Korsika</ref> fil-<ref target="https://mt.wikipedia.org/wiki/Baħar_Mediterran">Mediterran</ref> sakemm ġie estint lejn l-aħħar tas-seklu 18 u l-bidu tas-seklu 19. Uħud mill-ewwel awturi ta' Sardinja kitbu dwar dan il-<ref target="https://mt.wikipedia.org/wiki/Lagomorfu">lagomorfu</ref> u ddeskrivew dan il-<ref target="https://mt.wikipedia.org/wiki/Mammiferu">mammiferu</ref> bħala "fenek ġgant mingħajr denb". Hemm ukoll ħjiel li n-<ref target="https://mt.wikipedia.org/wiki/Nuraġiċi">Nuraġiċi</ref>, il-poplu antik ta' Sardinja kien jiekol dan il-lagomorfu u kien iqisu bħala prelibatezza. </p>
<p>Ħafna nies jemmnu li l-pika ta' Sardinja għadu jeżisti u jinsab jgħix fil-partijiet tas-selvaġġ fil-qalba lejn iċ-ċentru tal-gżira ta' Sardinja u oħrajn jemmnu li dan il-mammiferu ġie estint fi żmien ħafna aktar riċenti minn dak li jaħsbu x-xjentisti. Hemm ħafna rapporti minn nies li jgħidu li raw il-Pika ta' Sardinja iżda sal-lum l-ebda każ ma ġie verifikat.</p>
Distribuzzjoni
<p>Il-pika ta' Sardinja kien mifrux maż-żewġ gżejjer ta' Sardinja u Korsika fil-Mediterran.</p>
Klassifikazzjoni
<list type="unordered"><item>Ordni <ref target="https://mt.wikipedia.org/wiki/Lagomorpha">Lagomorpha</ref>
<list type="unordered"><item>Familja <ref target="https://mt.wikipedia.org/wiki/Prolagidae">Prolagidae</ref> (maħsuba estinta)
<list type="unordered"><item>Ġeneru <hi rend="italic"><ref target="https://mt.wikipedia.org/wiki/Prolagus">Prolagus</ref></hi> (maħsub estint)
<list type="unordered"><item><ref target="https://mt.wikipedia.org/wiki/Prolagu_ta'_Sardinja">Prolagu ta' Sardinja</ref> jew <hi rend="bold">Pika ta' Sardinja</hi>, <hi rend="italic"><ref target="https://mt.wikipedia.org/wiki/Prolagus_sardus">Prolagus sardus</ref></hi> (maħsuba estinta)</item></list></item></list></item></list></item></list>
Sinonimi
<p>Il-<ref target="https://mt.wikipedia.org/wiki/Pika_ta'_Korsika">Pika ta' Korsika</ref>, li qabel kien magħrufha bħala <hi rend="italic">Prolagus corsicanus</hi>, illum il-ġurnata huwa meqjus bħala konspeċifiku mal-Pika ta' Sardinja u b'hekk sinonimu ta' <hi rend="italic"><ref target="https://mt.wikipedia.org/wiki/Prolagus_sardus">Prolagus sardus</ref></hi>.</p>
Referenzi
<list type="unordered"><item>Hoffmann, Robert S., Andrew T. Smith (November 16, 2005). Wilson, D. E., and Reeder, D. M. (eds) Mammal Species of the World, 3rd edition, Johns Hopkins University Press, 193-194. <ref target="https://mt.wikipedia.org/wiki/Special:BookSources/0801882214">ISBN 0-8018-8221-4</ref>.</item>
<item>Lagomorph Specialist Group (1996).<ref target="http://www.iucnredlist.org/search/details.php/18338/all">Prolagus sardus</ref>. Lista Ħamra tal-IUCN 2006.</item></list>
</text></body></html>