<html><body><text id="wikipedia_mt_wikipedia_org__6015.html" ns="0" revid="243257" sourceurl="https://mt.wikipedia.org/wiki/Irlanda_ta%27_Fuq" title="Irlanda ta' Fuq" type="wikipedia">Irlanda ta' Fuq<p>L-<hi rend="bold">Irlanda ta' Fuq</hi> tagħmel parti mill-gżira ta' l-<ref target="https://mt.wikipedia.org/wiki/Irlanda">Irlanda</ref>, li fiha hemm ukoll ir-<ref target="https://mt.wikipedia.org/wiki/Repubblika_ta'_l-Irlanda">Repubblika ta' l-Irlanda</ref>. Il-belt kapitali hija <ref target="https://mt.wikipedia.org/wiki/Belfast">Belfast</ref> u t-tieni l-akbar belt hija <ref target="https://mt.wikipedia.org/wiki/Derry">Derry</ref>, magħrufa wkoll bħala <hi rend="bold">Londonderry</hi> mill-Protestanti.</p>
<figure><caption>Mappa ta' l-Irlanda ta' Fuq</caption></figure>
Storja
<p>Politikalment l-Irlanda ta' Fuq hija parti ntegrali tar-<ref target="https://mt.wikipedia.org/wiki/Renju_Unit">Renju Unit</ref> u ilha hekk sa' mill-1920 meta Lloyd George qatagħha li jkun hemm żewġ parlamenti fl-Irlanda, wieħed għal dak ta' fuq u ieħor għal dawk t'ifsel.</p>
<p>F'Ġunju ta' l-1921 l-Irlanda ta' Fuq ħatret l-ewwel prim ministru, James Craig. Bejn dik is-sena u l-1972 l-maġġoranza Protestanta warbet għal kollox id-drittijiet tal-Kattoliċi u ħallithom jittewbu fejn jidħlu x-xogħol, id-djar u s-servizzi soċjali. </p>
<p>Lejn tmiem is-Snin Sittin, id-diskriminazzjoni kienet tant kbira li bdew iqumu ħafna rvellijiet, tant li kellha tindaħal l-armata Ingliża. Din kienet tati appoġġ lill-Ulster Defence Force u lil Royal Ulster Constabulary. Beda l-inkwiet, magħrufa bħala <hi rend="italic">The Troubles</hi>. Tidher għall-kattoliċi kien hemm tfajla żagħżugħa, Bernadette Devlin. </p>
<p>Feġġew l-<ref target="https://mt.wikipedia.org/wiki/Armata_Repubblikana_Irlandiża">Armata Repubblikana Irlandiża</ref>, l-<hi rend="italic">Irish Republican Army</hi> (IRA fil-qasir), għall-Ingliżi terroristi, li imma għal parti l-kbira tal-Irlandiżi kattoliċi dehru bħal ġellieda tal-ħelsien.</p>
</text></body></html>