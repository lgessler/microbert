<html><body><text id="wikipedia_mt_wikipedia_org__25922.html" ns="0" revid="262537" sourceurl="https://mt.wikipedia.org/wiki/Giuseppe_Balzano" title="Giuseppe Balzano" type="wikipedia">Giuseppe Balzano
<p><hi rend="bold">Giuseppe Balzano</hi> jew <hi rend="bold">Balsano</hi> (Valletta, 9 ta' Settembru 1616 - Minervino Murge, 23 ta' Frar 1700) kien kompożitur Malti. </p>
<p>Wara li ġie ordnat saċerdot f'Katanja fl-1640, huwa nħatar kap tal-kor tal-Katidral tal-Imdina fl-1661. Huwa żamm din il-pożizzjoni sal-1699, bl-eċċezzjoni tal-perjodi 1665-9 u 1673-4, li matulhom mar <ref target="https://mt.wikipedia.org/wiki/Napli">Napli</ref> biex jitħarreġ aktar fil-<ref target="https://mt.wikipedia.org/wiki/Mużika">mużika</ref>.  </p>
<p>Minkejja l-bosta xogħlijiet (inventarjati fl-1707) miktuba minnu jsegwu l-istil tipiku polifoniku tas-seklu 16, ftit biss minnhom juru livell għoli ta' kompetenza teknika.</p>
<p>L-eqdem manuskritt eżistenti ta' kompożitur Malti huwa wieħed ta' Balzano mill-1652 u dan jinstab fl-arkivji tal-Katidral tal-Imdina.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
</text></body></html>