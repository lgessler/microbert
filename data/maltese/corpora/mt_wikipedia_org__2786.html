<html><body><text id="wikipedia_mt_wikipedia_org__2786.html" ns="0" revid="273272" sourceurl="https://mt.wikipedia.org/wiki/Ewro" title="Ewro" type="wikipedia">Ewro
<figure></figure>
<figure><caption>Karti tal-flus tal-ewro</caption></figure>
<figure><caption>Muniti tal-flus tal-Ewro</caption></figure>
<p><hi rend="bold">Ewro</hi> huwa l-isem tal-munita <ref target="https://mt.wikipedia.org/wiki/Unjoni_Ewropea">Ewropea</ref>.</p>
<p>L-<hi rend="bold">ewro</hi> (simbolu: €; kodiċi bankarju: EUR), il-flus ta' sittax-il pajjiż tal-<ref target="https://mt.wikipedia.org/wiki/Unjoni_Ewropea">Unjoni Ewropea</ref>:</p>
<list type="unordered"><item>l-Awstrija</item>
<item>il-Belġju</item>
<item>Ċipru</item>
<item>l-Estonja</item>
<item>il-Finlandja</item>
<item>Franza</item>
<item>il-Ġermanja</item>
<item>il-Greċja</item>
<item>l-Irlanda</item>
<item>l-Italja</item>
<item>il-Latvja</item>
<item>il-Litwanja</item>
<item>il-Lussemburgu</item>
<item>l-Pajjiżi l-Baxxi</item>
<item>Malta</item>
<item>il-Portugall</item>
<item>is-Slovakkja</item>
<item>is-Slovenja</item>
<item>u Spanja</item></list>
<p>li flimkien jissejħu ż-żona tal-ewro. Pajjiżi oħra li jinsabu barra ż-żona tal-ewro iżda jużaw l-ewro bħala l-munita ta' pajjiżhom huma:</p>
<list type="unordered"><item>Andorra</item>
<item>Monako</item>
<item>San Marino</item>
<item>il-Vatikan</item>
<item>il-Kosovo</item>
<item>u l-Montenegro</item></list>
<p>flimkien ma' dawn il-pajjiżi mhux indipendenti li huma: il-Kosovo, l-Gujana Franċiża, Reunion, Saint-Pierre-et-Miquelon, Guadeloupe, Martinique u Mayotte. Fil-qasam tal-flus l-ewro ġab riforma sinifikattiva fl-<ref target="https://mt.wikipedia.org/wiki/Ewropa">Ewropa</ref>; bidla li kontinent kien ilu ma jara bħalha minn żmien l-<ref target="https://mt.wikipedia.org/wiki/Imperu_Ruman">Imperu Ruman</ref>. L-ewro mhux biss mekkaniżmu li jipperfezzjona s-Suq Uniku Ewropew billi jiffaċilita l-kummerċ ħieles fost il-membri taż-żona tal-ewro, imma hu meqjus, mill-fundaturi tiegħu bħala pass mill-iktar kruċjali fil-proġett tal-integrazzjoni politika Ewropea.</p>
Il-muniti ewro tal-pajjiżi fiż-żona tal-ewro
<figure><caption>Ewro 2015</caption></figure>

Il-muniti ewro tal-<ref target="https://mt.wikipedia.org/wiki/Awstrija">Awstrija</ref>
<list type="unordered"><item>1ċ: turi l-<ref target="https://mt.wikipedia.org/wiki/Ġenzjana">ġenzjana</ref>, fjura tal-Alpi Awstrijaċi</item>
<item>2ċ: turi l-'<ref target="https://mt.wikipedia.org/wiki/Edelweiss">edelweiss</ref>', fjura tal-Alpi Awstrijaċi</item>
<item>5ċ: turi l-<ref target="https://mt.wikipedia.org/wiki/Primula">primula</ref>, fjura tal-Alpi Awstrijaċi</item>
<item>1ċ: turi l-Katidral ta' <ref target="https://mt.wikipedia.org/wiki/San_Stiefnu">San Stiefnu</ref>, Arkitettura <ref target="https://mt.wikipedia.org/wiki/Gotika">Gotika</ref> ta' <ref target="https://mt.wikipedia.org/wiki/Vjenna">Vjenna</ref></item>
<item>20ċ: turi l-Palazz Belvedere, eżempju ta' stil Barokk</item>
<item>50ċ: turi l-Bini tas-Seċessjoni ta' Vjenna, eżempju ta' art nouveau</item>
<item>1 ewro: turi lil <ref target="https://mt.wikipedia.org/wiki/Wolfgang_Amadeus_Mozart">Wolfgang Amadeus Mozart</ref>, kompożitur Awstrijak famuż</item>
<item>2 ewro: turi lil Bertha von Suttner, paċifista radikali u rebbieħa tal-Premju Nobel għall-Paċi</item></list>
Il-muniti ewro tal-<ref target="https://mt.wikipedia.org/wiki/Belġju">Belġju</ref>
<list type="unordered"><item>Il-muniti ewro kollha, jiġiefri l-muniti ta' 1ċ, 2ċ, 5ċ, 10ċ, 20ċ, 50ċ, 1 ewro u 2 ewro, juru xbieha u monogramma tar-Re Albertu II tal-Belġju.</item></list>
Il-muniti ewro ta' <ref target="https://mt.wikipedia.org/wiki/Ċipru">Ċipru</ref>
<list type="unordered"><item>1ċ, 2ċ, 5ċ:</item>
<item>10ċ, 20ċ, 50ċ: juru 'xini ta' Kyrenia', xini tipiku Ċiprijott, ta' żmien 400 sena Q.K.</item>
<item>1 ewro, 2 ewro: juru l-'Idolu ta' Pomos', skultura preistorika ta' madwar 3000 Q.K.</item></list>
Il-muniti ewro tal-<ref target="https://mt.wikipedia.org/wiki/Estonja">Estonja</ref>
<list type="unordered"><item>Il-muniti ewro kollha, jiġifieri l-muniti ewro ta' 1ċ, 2ċ, 5ċ, 10ċ, 20ċ, 50ċ, 1 ewro u 2 ewro, juru l-mappa ġeografika tal-pajjiż, akkumpanjata mill-kelma "Eesti" (Estonja).</item></list>
Il-muniti ewro tal-<ref target="https://mt.wikipedia.org/wiki/Finlandja">Finlandja</ref>
<list type="unordered"><item>Il-muniti ewro ta' 1ċ, 2ċ, 5ċ, 10ċ, 20ċ, u 50ċ juru l-Iljun Ħabbar tal-Finlandja, li jinsab fuq l-arma Finlandiża.</item>
<item>1 ewro: turi ċ-ċinji jtiru fuq pajsaġġ Finlandiż. Iċ-ċinju hu l-għasfur nazzjonali tal-Finlandja.</item>
<item>2 ewro: turi l-frotta u l-werqa ta' pjanta li ġejja mill-familja ta' tuta.</item></list>
Il-muniti ewro ta' <ref target="https://mt.wikipedia.org/wiki/Franza">Franza</ref>
<list type="unordered"><item>1ċ, 2ċ, 5ċ: juru l-Pittura ta' Marianne, is-simbolu tar-Repubblika Franċiża</item>
<item>10ċ, 20ċ, 50ċ: juru ż-żarrgħaja, tema meħuda mill-munita Franċiża ta' qabel.</item>
<item>1 ewro, 2 ewro: juru siġra bi stil magħmula f'eżagonu bil-kliem 'Liberté Egalité Fraternité'</item></list>
Il-muniti ewro tal-<ref target="https://mt.wikipedia.org/wiki/Ġermanja">Ġermanja</ref>
<list type="unordered"><item>1ċ, 2ċ, 5ċ: juru fergħa mis-siġra tal-Balluta Ġermaniża, li kienet tidher ukoll fuq il-munita Ġermaniża.</item>
<item>10ċ, 20ċ, 50ċ: juru l-Bieb ta' Brandeburgu, li hu simbolu ta' diviżjoni u unità.</item>
<item>1 ewro, 2 ewro: juru l-ajkla Ġermaniża, li hi simbolu tas-sovranità tal-Ġermanja</item></list>
Il-muniti ewro tal-<ref target="https://mt.wikipedia.org/wiki/Greċja">Greċja</ref>
<list type="unordered"><item>1ċ: turi xini Ateniż tas-seklu 5 Q.K.</item>
<item>2ċ: turi xini tal-bidu tas-seklu 19 magħruf bħala 'korvetta'</item>
<item>5ċ: turi tanker modern, simbolu tal-impriża Griega</item>
<item>10ċ: turi lil Rigas Velestinlis-Fereos (1757 - 1798), poeta Grieg</item>
<item>20ċ: turi lil Ioannis Kapodistrias (1776 - 1831), statista Grieg</item>
<item>50ċ: turi lil Eleftherios Venizelos (1864 - 1936), politiku Grieg</item>
<item>1 ewro: dehra tas-seklu 5 Q.K., il-munita tal-4 drakmi ta' Ateni (munita f'munita)</item>
<item>2 ewro: turi l-ħtief ta' Ewropa minn Żeus f'forma ta' barri</item></list>
Il-muniti ewro tal-<ref target="https://mt.wikipedia.org/wiki/Irlanda">Irlanda</ref>
<list type="unordered"><item>Il-muniti ewro kollha, jiġifieri l-muniti ewro ta' 1ċ, 2ċ, 5ċ, 10ċ, 20ċ, 50ċ, 1 ewro u 2 ewro, juru l-arpa tradizzjonali tal-Irlanda.</item></list>
Il-muniti ewro tal-<ref target="https://mt.wikipedia.org/wiki/Italja">Italja</ref>
<list type="unordered"><item>1ċ: turi l-Castel del Monte, kastell tas-seklu 13 li jinsab qrib Andria, fil-<ref target="https://mt.wikipedia.org/wiki/Pulja">Pulja</ref></item>
<item>2ċ: turi t-Torri Mole Antonelliana, torri li jissimbolizza l-belt ta' <ref target="https://mt.wikipedia.org/wiki/Turin">Turin</ref></item>
<item>5ċ: turi l-<ref target="https://mt.wikipedia.org/wiki/Kolossew">Kolossew</ref> ta' <ref target="https://mt.wikipedia.org/wiki/Ruma">Ruma</ref>, anfiteatru Ruman famuż</item>
<item>10ċ: turi t-twelid ta' <ref target="https://mt.wikipedia.org/wiki/Venere">Venere</ref>, pittura ta' <ref target="https://mt.wikipedia.org/wiki/Sandro_Botticelli">Sandro Botticelli</ref></item>
<item>20ċ: turi l-iskultura 'Forom Uniċi tal-Kontinwità fl-Ispazju' ta' Umberto Boccioni</item>
<item>50ċ: turi l-istatwa ekwestra ta' <ref target="https://mt.wikipedia.org/wiki/Marku_Awrelju">Marku Awrelju</ref></item>
<item>1 ewro: turi r-Raġel Vetruvjan, tpinġija ta' <ref target="https://mt.wikipedia.org/wiki/Leonardo_da_Vinci">Leonardo da Vinci</ref></item>
<item>2 ewro: turi xbieha ta' <ref target="https://mt.wikipedia.org/wiki/Dante_Alighieri">Dante Alighieri</ref>, pittura ta' <ref target="https://mt.wikipedia.org/wiki/Raffaello">Raffaello</ref></item></list>
Il-muniti ewro tal-<ref target="https://mt.wikipedia.org/wiki/Latvja">Latvja</ref>
<list type="unordered"><item>Il-muniti ewro kollha, jiġiferi ta' 1ċ, 2ċ, 5ċ, 10ċ, 20ċ, 50ċ, 1 ewro u 2 ewro.</item></list>
Il-muniti ewro ta' <ref target="https://mt.wikipedia.org/wiki/Litwanja">Litwanja</ref>
<list type="unordered"><item>Il-muniti ewro kollha, jiġiferi ta' 1ċ, 2ċ, 5ċ, 10ċ, 20ċ, 50ċ, 1 ewro u 2 ewro.</item></list>
Il-muniti ewro tal-<ref target="https://mt.wikipedia.org/wiki/Lussemburgu">Lussemburgu</ref>
<list type="unordered"><item>Il-muniti ewro kollha, jiġiferi ta' 1ċ, 2ċ, 5ċ, 10ċ, 20ċ, 50ċ, 1 ewro u 2 ewro, juru xbieha tal-Gran Duka Enriku tal-Lussemburgu</item></list>
Il-muniti ewro ta' <ref target="https://mt.wikipedia.org/wiki/Malta">Malta</ref>
<p>Fl-artiklu <ref target="https://mt.wikipedia.org/wiki/Muniti_tal-ewro_ta'_Malta">Muniti tal-ewro ta' Malta</ref> għandek issib iktar dettall dwar il-muniti tal-ewro Maltin</p>
<list type="unordered"><item>1ċ, 2ċ, 5ċ: juru l-Altar tat-Tempji tal-Imnajdra</item>
<item>10ċ, 20ċ, 50ċ: juru l-Arma tar-Repubblika ta' <ref target="https://mt.wikipedia.org/wiki/Malta">Malta</ref></item>
<item>1 ewro, 2 ewro: juru is-Salib tal-<ref target="https://mt.wikipedia.org/wiki/Ordni_Militari_Sovran_ta'_Malta">Kavallieri ta' Malta</ref></item></list>
Il-muniti ewro ta' <ref target="https://mt.wikipedia.org/wiki/Monako">Monako</ref>
<list type="unordered"><item>1ċ, 2ċ, 5ċ: juru l-arma ta' Monako</item>
<item>10ċ, 20ċ, 50ċ: juru l-monogramma tal-Prinċep Albertu II</item>
<item>1 ewro u 2 ewro: juru xbieha tal-Prinċep Albertu II</item></list>
Il-muniti ewro tal-<ref target="https://mt.wikipedia.org/wiki/Pajjiżi_l-Baxxi">Pajjiżi l-Baxxi</ref>
<list type="unordered"><item>Il-muniti ewro kollha, jiġifieri ta' 1ċ, 2ċ, 5ċ, 10ċ, 20ċ, 50ċ, 1 ewro u 2 ewro, juru xbieha tar-Reġina Beatriċe, bit-titlu tagħha madwar ix-xifer.</item></list>
Il-muniti ewro tal-<ref target="https://mt.wikipedia.org/wiki/Portugall">Portugall</ref>
<list type="unordered"><item>1ċ, 2ċ, 5ċ: juru l-arma rjali tal-1134</item>
<item>10ċ, 20ċ, 50ċ: juru l-arma rjali tal-1142</item>
<item>1 ewro u 2 ewro: juru l-arma rjali tal-1144</item></list>
Il-muniti ewro ta' <ref target="https://mt.wikipedia.org/wiki/San_Marino">San Marino</ref>
<list type="unordered"><item>1ċ: turi t-tielet torri "Il Montale"</item>
<item>2ċ: turi l-istatwa tal-Libertà</item>
<item>5ċ: turi l-ewwel torri "La Guaita"</item>
<item>10ċ: turi l-Bażilika ta' San Marino</item>
<item>20ċ: turi pittura ta' San Marino mill-iskola ta' Guercina</item>
<item>50ċ: turi t-tliet torrijiet li huma: La Guaita; La Cresta u Il Montale</item>
<item>1 ewro: turi l-arma nazzjonali ta' San Marino</item>
<item>2 ewro: turi l-bini tal-gvern</item></list>
Il-muniti ewro tas-<ref target="https://mt.wikipedia.org/wiki/Slovakkja">Slovakkja</ref>
<list type="unordered"><item>1ċ, 2ċ, 5ċ: juru l-muntanja Kriváň, fil-katina tal-Muntanji Tatra</item>
<item>10ċ, 20ċ, 50ċ: juru l-kastell ta' Bratislava</item>
<item>1 ewro u 2 ewro: juru l-arma tas-Slovakkja (salib patrijarkali fuq tliet għoljiet)</item></list>
Il-muniti ewro tas-<ref target="https://mt.wikipedia.org/wiki/Slovenja">Slovenja</ref>
<list type="unordered"><item>1ċ: turi ċ-Ċikonja, meħuda mit-talleru Sloven ta' qabel</item>
<item>2ċ: turi l-Ġebla tal-Prinċep</item>
<item>5ċ: turi l-pittura, 'The Sower' ta' Ivan Grohar</item>
<item>10ċ: turi idea ta' Joze Plecnik, għal bini tal-Parlament Sloven</item>
<item>20ċ: turi żewġ żwiemel Lipizzani</item>
<item>50ċ: turi l-muntanja Triglav</item>
<item>1 ewro: turi lil Primoz Trubar, protestant riformista Sloven</item>
<item>2 ewro: turi lil France Preseren, Poeta romantiku Sloven u l-ewwel linja tas-seba' strofa tal-innu nazzjonali</item></list>
Il-muniti ewro ta' <ref target="https://mt.wikipedia.org/wiki/Spanja">Spanja</ref>
<list type="unordered"><item>1ċ, 2ċ, 5ċ: juru l-Katidral ta' Santiago de Compostela</item>
<item>10ċ, 20ċ, 50ċ: juru lil Miguel de Cervantes, kittieb Spanjol</item>
<item>1 ewro u 2 ewro: juru xbieha tar-Re Juan Carlos I</item></list>
Il-muniti ewro tal-<ref target="https://mt.wikipedia.org/wiki/Vatikan">Vatikan</ref>
<list type="unordered"><item>Il-muniti ewro kollha, jiġifieri l-muniti ta' 1ċ, 2ċ, 5ċ, 10ċ, 20ċ, 50ċ, 1 ewro u 2 ewro, juru xbieha tal-Qdusija Tiegħu l-Papa Benedittu XVI</item></list>
Il-Karti tal-Flus tal-ewro

<p>Hemm seba' karti tal-flus tal-ewro: il-5 ewro, l-10 ewro, l-20 ewro, il-50 ewro, il-100 ewro, il-200 ewro, u l-500 ewro. Is-seba' karti tal-flus tal-ewro huma bbażati fuq tema ta' disinn komuni - "Żminijiet u Stili Ewropej".</p>
<p>Fuq in-naħa ta' quddiem tal-flus insibu t-twieqi u l-bibien li jissimbolizzaw l-ispirtu miftuħ u ta' kooperazzjoni fl-Ewropa. it-tnax-il stilla tal-Unjoni Ewropea jirrappreżentaw id-dinamiżmu u l-armonija tal-Ewropa tal-lum.</p>
<p>Fuq in-naħa ta' wara ta' kull karta tal-flus hemm pont wieħed mis-seba' perjodi tal-istorja arkitettonika Ewropea. Dawn jissimbolizzaw il-kooperazzjoni u l-komunikazzjoni mill-qrib li jeżistu bejn il-ġnus tal-Ewropa u bejn l-Ewropa u l-bqija tad-dinja.</p>
<p>Il-karti tal-flus huma l-istess (minn wara u minn quddiem) fil-pajjiżi kollha taż-żona tal-ewro, u bħall-muniti ewro, huma valuta legali f'kull pajjiż ta' din iż-żona monitarja Ewropea fi ħdan l-Unjoni Ewropea. </p>
Il-karti tal-flus tal-ewro huma dawn:
<list type="unordered"><item>Il-Ħames Ewro: għandha l-kulur griż u tirrappreżenta l-Arkitettura Klassika</item>
<item>L-Għaxar Ewro: għandha l-kulur aħmar u tirrappreżenta l-Arkitettura Romanika</item>
<item>L-Għoxrin Ewro: għandha l-kulur ikħal u tirrappreżenta l-Arkitettura Gotika</item>
<item>Il-Ħamsin Ewro: għandha l-kulur oranġjo u tirrappreżenta l-Arkitettura Rinaxximentali</item>
<item>Il-Mitt Ewro: għandha l-kulur aħdar u tirrappreżenta l-Arkitettura Barokka u tar-Rokokò</item>
<item>Il-Mitejn Ewro: għandha l-kulur isfar fil-kannella u tirrappreżenta l-Arkitettura tal-Art Nouveau</item>
<item>Il-Ħames Mitt Ewro: għandha l-kulur vjola u tirrappreżenta l-Arkitettura Moderna tas-seklu 20</item></list>
Unjoni Monetarja u Ekonomika
<p>L-ewro ġie stabbilit bi prova tal-1992 permezz tat-Trattat ta' Maastricht dwar l-Unjoni Ewropea li sar biex jistabbilixi l-Unjoni Monetarja u Ekonomika. Biex idaħlu din il-munita l-ġdida, l-Istati Membri kellhom jobdu ċerti regoli stretti bħal defiċit tal-baġit ried ikun inqas minn tlieta fil-mija tal-PDG, dejn tinqas minn sitta fil-mija tal-PDG, inflazzjoni baxxa, u rati ta' interess qrib dawk tal-UE. Fit-Trattat ta' Maastricht, ir-Renju Unit u d-Danimarka ngħatalhom il-permess li jistgħu ma jimxux fuq dan il-pass li jwasal għad-dħul tal-ewro. </p>
<p>L-ekonomisti li għenu biex joħolqu jew jikkontribwixxu l-ewro jinkludu lil Robert Mundell, Wim Duisenberg, Robert Tollison, Neil Dowling, Fred Arditti u Tommaso Padoa-Schioppa.</p>
Referenzi
<p>1. <ref target="http://www.kunsilltalmalti.gov.mt/filebank/documents/rapportdwarlismijiettalmunitaewropea.pdf">Rapport dwar l-Ismijiet tal-Munita Ewropea (PDF)</ref></p>
Ħoloq esterni

<list type="unordered"><item><ref target="http://www.bis-ans-ende-der-welt.net/Europa-B-En.htm">Karti tal-flus tal-ewro</ref> (EN)  (DE) </item></list>
</text></body></html>