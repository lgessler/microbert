<html><body><text id="wikipedia_mt_wikipedia_org__10648.html" ns="0" revid="249797" sourceurl="https://mt.wikipedia.org/wiki/Kwalifikazzjoni_g%C4%A7at-Tazza_tad-Dinja_tal-Futbol_2010" title="Kwalifikazzjoni għat-Tazza tad-Dinja tal-Futbol 2010" type="wikipedia">Kwalifikazzjoni għat-Tazza tad-Dinja tal-Futbol 2010
<p>Il-<hi rend="bold">proċess ta' kwalifikazzjoni għat-<ref target="https://mt.wikipedia.org/wiki/Tazza_tad-Dinja_tal-Futbol_2010">Tazza tad-Dinja 2010</ref></hi>, kien serje ta' turnej organizzati mis-sitt <ref target="https://mt.wikipedia.org/wiki/FIFA#Struttura">konfederazzjonijiet</ref> tal-<ref target="https://mt.wikipedia.org/wiki/FIFA">FIFA</ref>. Kull konfederazzjoni — l-<ref target="https://mt.wikipedia.org/wiki/Konfederazzjoni_tal-Futbol_Ażjatiku">AFC</ref> (Asja), il-<ref target="https://mt.wikipedia.org/wiki/Konfederazzjoni_tal-Futbol_Afrikan">CAF</ref> (Afrika), il-<ref target="https://mt.wikipedia.org/wiki/CONCACAF">CONCACAF</ref> (Amerika ta' Fuq), il-<ref target="https://mt.wikipedia.org/wiki/CONMEBOL">CONMEBOL</ref> (Amerika t'Isfel), l-<ref target="https://mt.wikipedia.org/wiki/Konfederazzjoni_tal-Futbol_Oċeaniku">OFC</ref> (Oċeanja), u l-<ref target="https://mt.wikipedia.org/wiki/UEFA">UEFA</ref> (Ewropa) — ġew allokati numru partkulari ta' postijiet mit-32 post disponibbli fil-fażi finali. Total ta' 204 timijiet daħlu fil-fażi ta' kwalifikazzjoni, bl-<ref target="https://mt.wikipedia.org/wiki/Tim_nazzjonali_tal-futbol_tal-Afrika_t'Isfel">Afrika t'Isfel</ref>, bħala l-ospitu, tikkwalifika awtomatikament. L-ewwel sett ta' partiti ntlagħbu fil-25 ta' Awwissu 2007 u din il-fażi ntemmet fit-18 ta' Novembru 2009. B'kollox, ġew skurjati 2337 gowl fi 848 partita.</p>
Parteċipanti
<p>Fi tmiem is-sottomissjonijiet fil-15 ta' Marzu 2007, 204 assoċjazzjonijiet tal-futbol daħlu fil-fażi preliminarja: 203 minn 207 <ref target="https://mt.wikipedia.org/wiki/Lista_tat-timijiet_nazzjonali_tal-futbol_tal-irġiel">membri tal-FIFA</ref> f'dak iż-żmien (li jinkludi lill-pajjiż ospitu tal-Afrika t'Isfel, minħaba li l-proċedura ta' kwalifika fl-Afrika tgħodd ukoll bħala kwalifikazzjoni għat-<ref target="https://mt.wikipedia.org/wiki/Tazza_tan-Nazzjonijiet_Afrikana_2010">Tazza tan-Nazzjonijiet Afrikana 2010</ref>) u t-tim tal-<ref target="https://mt.wikipedia.org/wiki/Tim_nazzjonali_tal-futbol_tal-Montenegro">Montenegro</ref>, li aktar tard sar membru numru 208 tal-FIFA. In-numru finali ta' parteċipanti jikser ir-rekord fit-<ref target="https://mt.wikipedia.org/wiki/Tazza_tad-Dinja_tal-Futbol_2002">Tazza tad-Dinja 2002</ref> ta' 199 parteċipant. Erba' membri tal-FIFA (kollha mill-konfederazzjoni Ażjatika) naqqsu li jirreġistru għall-kompetizzjoni: il-<ref target="https://mt.wikipedia.org/wiki/Tim_nazzjonali_tal-futbol_tal-Butan">Butan</ref>, il-<ref target="https://mt.wikipedia.org/wiki/Tim_nazzjonali_tal-futbol_tal-Brunej">Brunej</ref>, <ref target="https://mt.wikipedia.org/wiki/Tim_nazzjonali_tal-futbol_ta'_Laos">Laos</ref> u l-<ref target="https://mt.wikipedia.org/wiki/Tim_nazzjonali_tal-futbol_tal-Filippini">Filippini</ref></p>
<p>Wara li ngħalaq iż-żmien ta' sottomissjonijiet, il-Butan ġew permess li jidħlu fil-preliminarji Ażjatiċi, waqt li l-Brunej u l-Filippini kellhom is-sottomissjoni tagħhom rifjutata.</p>
<p>Madanakollu, kien hemm ħames timijiet li rtiraw matul il-fażi ta' kwalifika mingħajr ma lagħbu logħba: il-<ref target="https://mt.wikipedia.org/wiki/Tim_nazzjonali_tal-futbol_tal-Butan">Butan</ref>, l-<ref target="https://mt.wikipedia.org/wiki/Tim_nazzjonali_tal-futbol_tal-Eritrea">Eritrea</ref>, il-<ref target="https://mt.wikipedia.org/wiki/Tim_nazzjonali_tal-futbol_ta'_Gwam">Gwam</ref>, ir-<ref target="https://mt.wikipedia.org/wiki/Tim_nazzjonali_tal-futbol_tar-Repubblika_Ċentrali_Afrikana">Repubblika Ċentrali Afrikana</ref> u <ref target="https://mt.wikipedia.org/wiki/Tim_nazzjonali_tal-futbol_ta'_San_Tomè_u_l‑Prinċep">San Tomè u l‑Prinċep</ref>. Barra minn hekk, il-<ref target="https://mt.wikipedia.org/wiki/Tim_nazzjonali_tal-futol_tal-Papwa_Gwinea_l-Ġdida">Papwa Gwinea l-Ġdida</ref> naqqset li tilħaq tirreġistra fil-ħin għall-Logħob Paċifiċi (li kienet ukoll il-fażi inizzjali tal-kwalifikazzjoni tal-Oċeanja) u ma ħadet sehem fil-kwalifikazzjoni.</p>
Timijiet kwalifikati
<figure><caption>Stat finali ta' kwalifikazzjoni Il-pajjiż ikkwalifika għat-Tazza tad-Dinja Il-pajjiż naqas li jikkwalifika Il-pajjiż ma daħalx fit-Tazza tad-Dinja Il-pajjiż mhuwiex membru tal-FIFA</caption></figure>
<p>It-32 timijiet segwenti kkwalifikaw għat-Tazza tad-Dinja 2010:</p>

Gruppi ta' kwalifika
Pożizzjonijiet fil-fażi tal-gruppi
<p>Għall-fażi ta' kwalifikazzjoni, il-metodu wżat biex jissepara timijiet li huma l-istess fil-punti hu l-istess għall-konfederazzjoni kollha, kif deċiż mill-FIFA.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Jekk xi timijiet jispiċċaw bl-istess numru ta' punti fl-aħħar tal-fażi tal-gruppi, it-timijiet fil-kwistjoni jiġu pożizzjonati skont:</p>
<list type="ordered"><item>id-differenza tal-gowls fil-partiti kollha tal-grupp;</item>
<item>l-ikbar numru ta' gowls skurjati fil-partiti kollha tal-grupp;</item>
<item>l-ikbar numru ta' punti miksuba fil-partiti tal-gruppi bejn it-timijiet konċernati;</item>
<item>id-differenza ta' gowls mill-partiti tal-gruppi bejn it-timijiet konċernati;</item>
<item>l-ikbar numru ta' gowls skurjati fil-partiti tal-gruppi bejn it-timijiet konċernati;</item>
<item>it-tlugħ tal-poloz, partita eliminatorja (jekk approvata mill-FIFA)</item></list>
Afrika (CAF)
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Kwalifikazzjoni_għat-Tazza_tad-Dinja_tal-Futbol_2010_(CAF)">Kwalifikazzjoni għat-Tazza tad-Dinja tal-Futbol 2010 (CAF)</ref></hi>.
<p><hi rend="italic">(53 tim jikkompetu għal 6 postijiet, inkluża l-Afrika t'Isfel bħala ospitu)</hi></p>
<p>Il-kwalifikazzjoni tal-CAF bdiet b'rawnd preliminarju li ntlagħab fit-<ref target="https://mt.wikipedia.org/wiki/13_ta'_Ottubru">13 ta' Ottubru</ref> u s-<ref target="https://mt.wikipedia.org/wiki/17_ta'_Novembru">17 ta' Novembru</ref> <ref target="https://mt.wikipedia.org/wiki/2007">2007</ref>, biex in-numru ta' timijiet tnaqqsu għal 48, u wara tnax-il grupp ta' erba' timijiet kull wieħed ġew mtellgħa f'<ref target="https://mt.wikipedia.org/wiki/Durban">Durban</ref> f'<ref target="https://mt.wikipedia.org/wiki/Novembru">Novembru</ref> <ref target="https://mt.wikipedia.org/wiki/2007">2007</ref>. It-tnax-il rebbieħa u l-aqwa tmien timijiet li spiċċaw fit-tieni post javvanzaw għall-fażi suċċessiva, fejn jiġu mtellgħin f'ħames gruppi ta' erbat ijiem. Ir-rebbieħa ta' dawn il-gruppi jikkwalifikaw għall-fażi finali tat-Tazza tad-Dinja.</p>
<p>Il-fażi ta' kwalifikazzjoni għat-Tazza tad-Dinja 2010 se tkun kombinata mal-proċess ta' kwalifikazzjoni għat-<ref target="https://mt.wikipedia.org/wiki/Tazza_tan-Nazzjonijiet_Afrikana_2010">Tazza tan-Nazzjonijiet Afrikana 2010</ref>. Minħabba li l-Afrika t'Isfel qed tospita t-Tazza tad-Dinja, din ikkwalifikat awtomatikament, minkejja li se tilgħab fil-kwalifiki biex jiffaċilitaw l-użu tal-istess sett ta' partiti ta' kwalifikazzjoni għat-Tazza tan-Nazzjonijiet Afrikana 2010.</p>
<p>Jekk l-Afrika t'Isfel tavvanza għat-tielet rawnd (it-tieni fażi tal-gruppi) il-partiti tagħhom ma jibqgħux jgħoddu biex jiġi determinat min javvanza għat-Tazza tad-Dinja.</p>
Asja (AFC)
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Kwalifikazzjoni_għat-Tazza_tad-Dinja_tal-Futbol_2010_(AFC)">Kwalifikazzjoni għat-Tazza tad-Dinja tal-Futbol 2010 (AFC)</ref></hi>.
<p><hi rend="italic">(43 tim  jikkompetu għal 4 jew 5 postijiet; partita eliminatorja kontra l-Oċeanja tiddetermina liema konfederazzjoni tieħu l-post iż-żejjed)</hi></p>
<p>Żewġ rawnds preliminarji (waħda f'<ref target="https://mt.wikipedia.org/wiki/Ottubru">Ottubru</ref> <ref target="https://mt.wikipedia.org/wiki/2007">2007</ref> u oħra fl-ewwel nofs ta' <ref target="https://mt.wikipedia.org/wiki/Novembru">Novembru</ref>) naqqsu n-numru ta' timijiet minn 43 għal 20 qabel it-tlugħ tal-poloz għall-fażi tal-gruppi f'Durban fil-<ref target="https://mt.wikipedia.org/wiki/25_ta'_Novembru">25 ta' Novembru</ref> <ref target="https://mt.wikipedia.org/wiki/2007">2007</ref>.</p>
<p>L-istadju tal-gruppi ra l-qsim tal-għoxrin tim f'ħames gruppi ta' erba' timijiet, li ntlagħbu bejn <ref target="https://mt.wikipedia.org/wiki/Frar">Frar</ref> u <ref target="https://mt.wikipedia.org/wiki/Ġunju">Ġunju</ref> tal-<ref target="https://mt.wikipedia.org/wiki/2008">2008</ref>, fejn ir-rebbieħa u dawk li kklassifikaw fit-tieni post avvanza fil-fażi tal-gruppi. Ir-rebbieħa u tat-tieni post minn żewġ gruppi finali ta' ħames pajjiżi (li jintlagħbu bejn <ref target="https://mt.wikipedia.org/wiki/Settembru">Settembru</ref> <ref target="https://mt.wikipedia.org/wiki/2008">2008</ref> u <ref target="https://mt.wikipedia.org/wiki/Ġunju">Ġunju</ref> <ref target="https://mt.wikipedia.org/wiki/2009">2009</ref>) jikkwalifikaw awtomatikament għall-finali tat-Tazza tad-Dinja, biż-żewġ timijiet li ppożizzjonaw fit-titlet post jilgħabu kontra xulxin biex jintgħażel it-tim li se jikkompetu kontra r-rebbieħ tal-Oċeanja għall-aħħar allokkazzjoni tat-Tazza tad-Dinja (liema partiti jintlagħbu f'<ref target="https://mt.wikipedia.org/wiki/Ottubru">Ottubru</ref> u <ref target="https://mt.wikipedia.org/wiki/Novembru">Novembru</ref> <ref target="https://mt.wikipedia.org/wiki/2009">2009</ref>).</p>
Ewropa (UEFA)
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Kwalifikazzjoni_għat-Tazza_tad-Dinja_tal-Futbol_2010_(UEFA)">Kwalifikazzjoni għat-Tazza tad-Dinja tal-Futbol 2010 (UEFA)</ref></hi>.
<p><hi rend="italic">(53 tim jikkompetu għal 13-il post)</hi></p>
<p>Il-logħob ta' kwalifikazzjoni Ewropej bdew f'Awwissu 2008 wara l-Euro 2008. Tmien gruppi ta' sitt timijiet u grupp ta' ħamsa se jikkontestaw il-kompetizzjoni ta' kwalifika Ewropea. Riżultat ta' dan, id-disa' timijiet li jispiċċaw l-ewwel jikkwalifikaw direttament, waqt li l-aqwa tmien timijiet li spiċċaw fit-tieni post jilgħabu żewġ legs barra u ġewwa darhom għar-raba' postijiet li jkun għad fadal.</p>
Amerika ta' Fuq, Ċentrali u l-Karibew (CONCACAF)
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Kwalifikazzjoni_għat-Tazza_tad-Dinja_tal-Futbol_2010_(CONCACAF)">Kwalifikazzjoni għat-Tazza tad-Dinja tal-Futbol 2010 (CONCACAF)</ref></hi>.
<p><hi rend="italic">(35 tim jikkompetu għal 3 jew 4 postijiet; partita eliminatorja kontra l-Amerika t'Isfel tiddetermina liema konfederazzjoni tieħu l-post iż-żejjed)</hi></p>
<p>Il-proċess ta' kwalifikazzjoni tal-CONCACAF hu identiku għal dak tat-<ref target="https://mt.wikipedia.org/wiki/Tazza_tad-Dinja_2006">Tazza tad-Dinja 2006</ref>, minbarra li hekk kif il-Porto Riku ikkompeta din id-darba (huma kienu l-unika membru tal-CONCACAF li ma daħalx fil-kwalifiki tal-2006), se jkun hemm ħdax-il partita minflok għaxra fl-ewwel rawnd preliminarju, u b'hekk tlettax-il tim minflok erbatax jisfaw eliminati mit-tieni rawnd preliminarju. Iż-żewġ rawnds preliminarji, li jintlagħbu fl-ewwel nofs tal-2008, inaqqsu t-timijiet minn 35 għal 24 u wara għal 12-il tim. Tliet gruppi tas-semifinali b'erba' timijiet jintlagħbu bejn <ref target="https://mt.wikipedia.org/wiki/Awwissu">Awwissu</ref> u <ref target="https://mt.wikipedia.org/wiki/Novembru">Novembru</ref> <ref target="https://mt.wikipedia.org/wiki/2008">2008</ref>, bl-aqwa tnejn ta' kull gruppi javvanzaw għal grupp finali ta' sitt timijiet (li jsir matul l-2009). L-aqwa tlieta jikkwalifikaw direttament għat-Tazza tad-Dinja, waqt li r-raba' tim jilgħab logħba preliminarja kontra t-tim li jkun spiċċa fil-ħames post tal-fażi ta' kwalifikazzjoni tal-CONMEBOL.</p>
Oċeanja (OFC)
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Kwalifikazzjoni_għat-Tazza_tad-Dinja_tal-Futbol_2010_(OFC)">Kwalifikazzjoni għat-Tazza tad-Dinja tal-Futbol 2010 (OFC)</ref></hi>.
<p><hi rend="italic">(10 timijiet jikkompetu għal l-ebda post jew post wieħed; partita eliminatorja kontra l-Asja tiddetermina n-numru eżatt. It-Tuvalu se jilgħab ukoll fit-turnew ta' kwalifikazzjoni, imma mhuwiex parteċipanti fil-kwalifikazzjoni għat-Tazza tad-Dinja)</hi></p>
<p>Il-proċess ta' kwalifikazzjoni beda b'turnew fil-<ref target="https://mt.wikipedia.org/wiki/Logħob_Paċifiċi">Logħob Paċifiċi</ref> 2007 f'<ref target="https://mt.wikipedia.org/wiki/Awwissu">Awwissu</ref> <ref target="https://mt.wikipedia.org/wiki/2007">2007</ref>. L-aqwa tlieta (<ref target="https://mt.wikipedia.org/wiki/Tim_nazzjonali_tal-futbol_ta'_Kalendonja_l-Ġdida">Kalendonja l-Ġdida</ref>, il-<ref target="https://mt.wikipedia.org/wiki/Tim_nazzjonali_tal-futbol_tal-Fiġi">Fiġi</ref>, u l-<ref target="https://mt.wikipedia.org/wiki/Tim_nazzjonali_tal-futbol_tal-Vanwatu">Vanwatu</ref>, rispettivament) ingħaqdu ma' <ref target="https://mt.wikipedia.org/wiki/Tim_nazzjonali_tal-futbol_ta'_New_Zealand">New Zealand</ref> fi grupp ta' erba' timijiet, fejn jilgħabu logħob kontra xulxin, barra u ġewwa darhom. L-aqwa tim imbagħad jilgħab logħba eliminatorja fuq żewġ legs ma' pajjiż Ażjatiku biex ikun jista' jikseb post fl-istadju finali tat-Tazza tad-Dinja.</p>
Amerika t'Isfel (CONMEBOL)
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Kwalifikazzjoni_għat-Tazza_tad-Dinja_tal-Futbol_2010_(CONMEBOL)">Kwalifikazzjoni għat-Tazza tad-Dinja tal-Futbol 2010 (CONMEBOL)</ref></hi>.
<p><hi rend="italic">(10 timijiet jikkompetu għal 4 jew 5 postijiet; partita eliminatorja kontra l-Amerika t'Isfel tiddetermina liema konfederazzjoni tieħu l-post iż-żejjed)</hi></p>
<p>Il-fażi ta' kwalifikazzjoni tal-CONMEBOL għal darb'oħra hu taħt struttura ta' kampjonat nazzjonali (partiti esterni u interni) li jinvolvi grupp wieħed ta' 10 assoċjazzjonijiet, b'partiti li jintlagħbu bejn <ref target="https://mt.wikipedia.org/wiki/Ottubru">Ottubru</ref> <ref target="https://mt.wikipedia.org/wiki/2007">2007</ref> u Ottubru <ref target="https://mt.wikipedia.org/wiki/2009">2009</ref>. Il-lista ta' partiti hi identika ta' dik użata fil-kwalifikazzjoni għat-Tazza tad-Dinja 2006. Biex tillimita l-ammont ta' vjaġġar ta' plejers li huma bbażati fl-Ewropa għall-Amerika t'Isfel, l-iskeda tal-CONMEBOL tuża' sistemà fejn żewġ settijiet ta' partiti jintlagħbu f'temp ta' ftit jiem, fejn din issir għal disa' darbiet. L-aqwa erba' timijiet jikkwalifikaw għat-Tazza tad-Dinja, waqt li l-ħames tim jilgħab playoff kontra t-tim li spiċċa fir-raba' post tal-CONCACAF, li tintlagħab fl-<ref target="https://mt.wikipedia.org/wiki/14_ta'_Novembru">14</ref> u t-<ref target="https://mt.wikipedia.org/wiki/18_ta'_Novembru">18 ta' Novembru</ref> <ref target="https://mt.wikipedia.org/wiki/2009">2009</ref>.</p>


Ħoloq esterni
<list type="unordered"><item><ref target="http://www.fifa.com/worldcup/preliminaries/matches/index.html">Logħob u riżultati tar-rawnd preliminarju</ref></item></list>
</text></body></html>