<html><body><text id="wikipedia_mt_wikipedia_org__5112.html" ns="0" revid="254625" sourceurl="https://mt.wikipedia.org/wiki/Palinivoru" title="Palinivoru" type="wikipedia">Palinivoru<figure><caption><ref target="https://mt.wikipedia.org/wiki/Naħla">Naħla</ref> tiġbor il-pollin</caption></figure>
<p>Fiż-<ref target="https://mt.wikipedia.org/wiki/Żooloġija">Żooloġija</ref>, <hi rend="bold">Palinivoru</hi> (mil-Grieg <hi rend="italic"><hi rend="bold">"palyn"</hi></hi> - <hi rend="bold">"palini-"</hi> li tfisser trab jew spori u <hi rend="italic"><hi rend="bold">"vorare"</hi></hi> - <hi rend="bold">"<ref target="https://mt.wikipedia.org/wiki/-voru">-voru</ref>"</hi> li tfisser tibla u taħtaf l-ikel) jew <ref target="https://mt.wikipedia.org/wiki/Pollinivoru">Pollinivoru</ref> (mil-Latin <hi rend="italic"><hi rend="bold">"pollinis"</hi></hi> - <hi rend="bold">"pollini-"</hi> li tfisser dqiq fin u <hi rend="italic"><hi rend="bold">"vorare"</hi></hi> - <hi rend="bold">"<ref target="https://mt.wikipedia.org/wiki/-voru">-voru</ref>"</hi> li tfisser tibla u taħtaf l-ikel), ħafna drabi hija definita bħala kwalunkwe <ref target="https://mt.wikipedia.org/wiki/Organiżmu">organiżmu</ref> li jiekol il-pollinu li jipproduċu il-pjanti tal-fjuri u hija <ref target="https://mt.wikipedia.org/wiki/Dieta">dieta</ref> <ref target="https://mt.wikipedia.org/wiki/Erbivoru">erbivora</ref> speċċjalizzata. Dawn l-annimali normalment huma selettivi ħafna jew jagħżlu bir-reqqa il-fjuri tal-pjanti nklużi dawk tal-ġimnospermi, li għandhom livelli għolja ta' nutrijenti.</p>
<p>Il-biċċa l-kbira ta' l-annimali <hi rend="bold">Palinivori</hi> veri huma <ref target="https://mt.wikipedia.org/wiki/Insett">insetti</ref> jew <ref target="https://mt.wikipedia.org/wiki/Araknidi">araknidi</ref>. l-applikazzjoni stretta ta' din il-kategorija, essenzjalment tinkludi n-<ref target="https://mt.wikipedia.org/wiki/Naħla">naħal</ref> kollha (madwar 20,000 <ref target="https://mt.wikipedia.org/wiki/Speċi">speċi</ref>) u ftit tipi differenti ta' <ref target="https://mt.wikipedia.org/wiki/Żunżan">żnażan</ref>, għax għal dawn il-pollinu huwa l-uniku ikel solidu li jikkunsmaw fl-istadji tal-ħajja kollha tagħhom. Filwaqt l-i<ref target="https://mt.wikipedia.org/wiki/Speċi">speċi</ref> ta' <ref target="https://mt.wikipedia.org/wiki/Araknidu">araknidi</ref> <hi rend="bold">palinivori</hi> ġeneralment jieklu il-parti likwida ta' ġewwa tal-pollinu mingħajr ma jikkunsmaw il-parti solida ta' barra. </p>
<p>Il-lista tikber ħafna jekk wieħed jikkunsidra li jinkludi l-i<ref target="https://mt.wikipedia.org/wiki/Speċi">speċi</ref> kollha li f' xi stadju jew ieħor tal-ħajja jkunu jieklu il-pollinu biss iżda mhux matul iċ-ciklu kollu ta' ħajjithom. F' dan il-każ, ħafna <ref target="https://mt.wikipedia.org/wiki/Farfett">friefett</ref>, <ref target="https://mt.wikipedia.org/wiki/Baħrijja">baħrijji</ref>, <ref target="https://mt.wikipedia.org/wiki/Dubbiena">dbieben</ref> u <ref target="https://mt.wikipedia.org/wiki/Insett">insetti</ref> oħra jistgħu jiżdiedu fil-lista ta' din il-kategorija u ma' dawn hemm numru vast ieħor ta' <ref target="https://mt.wikipedia.org/wiki/Insett">insetti</ref>, <ref target="https://mt.wikipedia.org/wiki/Għasfur">għasafar</ref> u <ref target="https://mt.wikipedia.org/wiki/Mammiferu">mammiferi</ref> <ref target="https://mt.wikipedia.org/wiki/Nektarivoru">nektarivori</ref> jew <ref target="https://mt.wikipedia.org/wiki/Nettarivoru">nettarivori</ref> li jikkunsmaw opportunistikament il-pollinu.</p>
Ara Ukoll
<list type="unordered"><item><ref target="https://mt.wikipedia.org/wiki/Erbivoru">Erbivoru</ref></item>
<item><ref target="https://mt.wikipedia.org/wiki/Omnivoru">Omnivoru</ref></item>
<item><ref target="https://mt.wikipedia.org/wiki/Karnivoru">Karnivoru</ref></item>
<item><ref target="https://mt.wikipedia.org/wiki/-voru">Lista ta' l-ivori</ref></item></list>
Referenzi
<list type="unordered"><item><ref target="http://www.livescience.com/animalworld/061025_oldest_honeybee.html">A 100 million years old fossil bee of the genus "Melittosphex" supports the theory that bees evolved from wasps</ref>. LiveScience 2006-10-26.</item>
<item><ref target="http://www.science.siu.edu/plant-biology/Faculty/sipes/earlyangiosperms.html">Co-evolution, bees evolved alongside flowers. Plant Biology, Sipes, early bee/angiosperm relationships</ref> Bryan N. Danforth, Dept. of Entomology, Cornell University, Ithaca NY.</item></list>
Link Esterni
<list type="unordered"><item><ref target="http://cache.ucr.edu/~heraty/beepage.html">Bee Genera of the World</ref></item>
<item><ref target="http://gears.tucson.ars.ag.gov">Carl Hayden Bee Research Center</ref></item>
<item><ref target="http://news.bbc.co.uk/2/hi/science/nature/6084974.stm">Scientists identify the oldest known bee, a 100 million-year-old specimen preserved in amber</ref></item>
<item><ref target="http://morphbank.net/Browse/ByImage/index.php?keywords=apoidea+whole+body&amp;tsnKeywords=apidae&amp;spKeywords=&amp;viewKeywords=whole+body&amp;localityKeywords=&amp;listField1=imageId&amp;orderAsc1=DESC&amp;listField2=&amp;orderAsc2=ASC&amp;listField3=&amp;orderAsc3=ASC&amp;numPerPage=20&amp;goTo=&amp;resetOffset=&amp;activeSubmit=2">Bee images on MorphBank, biological image database</ref></item></list>
</text></body></html>