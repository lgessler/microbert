<html><body><text id="wikipedia_mt_wikipedia_org__15849.html" ns="0" revid="242633" sourceurl="https://mt.wikipedia.org/wiki/Ewropa_t%27Isfel" title="Ewropa t'Isfel" type="wikipedia">Ewropa t'Isfel<figure><caption>L-Ewropa t'Isfel skont il-<ref target="https://mt.wikipedia.org/wiki/Ġnus_Magħquda">Ġnus Magħquda</ref></caption></figure>
<p>L-<hi rend="bold">Ewropa t'Isfel</hi> huwa <ref target="https://mt.wikipedia.org/wiki/Reġjun">sottoreġjun</ref> tal-<ref target="https://mt.wikipedia.org/wiki/Ewropa">kontinent Ewropew</ref>. M'hemm l-ebda definizzjoni ċara u unika għal dan it-terminu, li tista' tvarja skont fatturi ġeografiċi, kulturali, lingwistiċi u storiċi. Ġeneralment, hu kkunsidrat li pajjiżi bħal <ref target="https://mt.wikipedia.org/wiki/Spanja">Spanja</ref>, il-<ref target="https://mt.wikipedia.org/wiki/Portugall">Portugall</ref>, l-<ref target="https://mt.wikipedia.org/wiki/Italja">Italja</ref> u l-<ref target="https://mt.wikipedia.org/wiki/Greċja">Greċja</ref>, u wkoll il-pajjiżi kollha <ref target="https://mt.wikipedia.org/wiki/Baħar_Mediterran">Mediterranji</ref> tal-kontinent Ewropew jagħmlu parti mill-Ewropa t'Isfel. In-Nofsinhar ta' Franza hi inkluża fil-parti l-kbira tat-tifsiriet ta' dan it-terminu.</p>
Definizzjoni ġeografika
<p><ref target="https://mt.wikipedia.org/wiki/Ġeografija">Ġeografikament</ref>, l-Ewropa t'Isfel hi n-nofs l-iktar fin-Nofsinhar tal-kontinent. Madanakollu, din id-definizzjoni hi relattiva; fil-fatt, m'hemmx konfini ċari. Il-katina muntanjuża tal-<ref target="https://mt.wikipedia.org/wiki/Alpi">Alpi</ref> tifforma konfini veri u proprji bejn l-Italja u l-kumplament tal-Ewropa, sabiex timmarka d-diviżjoni radikali bejn iż-żewġ "Ewropi": dik ċentrali u ta' fuq fit-Tramuntana u dik t'isfel u Mediterranja fin-Nofsinhar.</p>
Definizzjoni ġeopolitika tal-Ġnus Magħquda
<p>Għall-pubblikazzjoni uffiċjali, il-Ġnus Magħquda tiġbor il-pajjiżi skont is-sottoreġjunijiet. Is-sottodiviżjoni tal-ONU tiġbor dawn l-istati u territorji:<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
<list type="unordered"><item><ref target="https://mt.wikipedia.org/wiki/Albanija">Albanija</ref></item>
<item><ref target="https://mt.wikipedia.org/wiki/Andorra">Andorra</ref></item>
<item><ref target="https://mt.wikipedia.org/wiki/Belt_tal-Vatikan">Belt tal-Vatikan</ref></item>
<item><ref target="https://mt.wikipedia.org/wiki/Bosnja-Ħerzegovina">Bosnja-Ħerzegovina</ref></item>
<item><ref target="https://mt.wikipedia.org/wiki/Ġibiltà">Ġibiltà</ref></item>
<item><ref target="https://mt.wikipedia.org/wiki/Greċja">Greċja</ref></item>
<item><ref target="https://mt.wikipedia.org/wiki/Kroazja">Kroazja</ref></item>
<item><ref target="https://mt.wikipedia.org/wiki/Italja">Italja</ref></item>
<item><ref target="https://mt.wikipedia.org/wiki/Repubblika_tal-Maċedonja">Maċedonja</ref></item>
<item><ref target="https://mt.wikipedia.org/wiki/Malta">Malta</ref></item>
<item><ref target="https://mt.wikipedia.org/wiki/Montenegro">Montenegro</ref></item>
<item><ref target="https://mt.wikipedia.org/wiki/Portugall">Portugall</ref></item>
<item><ref target="https://mt.wikipedia.org/wiki/San_Marino">San Marino</ref></item>
<item><ref target="https://mt.wikipedia.org/wiki/Serbja">Serbja</ref></item>
<item><ref target="https://mt.wikipedia.org/wiki/Slovenja">Slovenja</ref></item>
<item><ref target="https://mt.wikipedia.org/wiki/Spanja">Spanja</ref></item></list>
Definizzjoni klimatika
<p>Id-definizzjoni klimatika tal-Ewropa t'Isfel hi simili għal dawk taż-żoni bil-<ref target="https://mt.wikipedia.org/wiki/Klima_Mediterranja">klima Mediterranja</ref>, ikkunsidrat il-karattru tipiku tal-pajjiżi tal-Ewropa t'Isfel. Din iż-żona tal-Ewropa tirrapreżenta wkoll l-oriġini tal-biċċa l-kbira tat-tradizzjonijiet kulinari tal-Ewropa t'Isfel (bħaż-<ref target="https://mt.wikipedia.org/wiki/Żejt_taż-żebbuġa">żejt taż-żebbuġa</ref> u l-<ref target="https://mt.wikipedia.org/wiki/Inbid">inbid</ref>). Iż-żona Mediterranja toffri wkoll pajsaġġi simili, bħal żoni bl-għoljiet, ftit żoni tal-pjanura, foresti tal-arżnu u taż-żebuuġa: iż-żoni li jaqsmu din il-morfoloġija huma ż-żewġ terzi tal-Portugall, il-parti t'isfel ta' Spanja, il-kosti tan-Nofsinhar ta' Franza bil-<ref target="https://mt.wikipedia.org/wiki/Korsika">Korsika</ref>, il-kosta tal-<ref target="https://mt.wikipedia.org/wiki/Kroazja">Kroazja</ref>, il-<ref target="https://mt.wikipedia.org/wiki/Bożnija_u_Ħerżegovina">Bożnija u Ħerżegovina</ref>, il-<ref target="https://mt.wikipedia.org/wiki/Montenegro">Montenegro</ref>, l-<ref target="https://mt.wikipedia.org/wiki/Albanija">Albanija</ref>, il-<ref target="https://mt.wikipedia.org/wiki/Greċja">Greċja</ref>, <ref target="https://mt.wikipedia.org/wiki/Ċipru">Ċipru</ref> u <ref target="https://mt.wikipedia.org/wiki/Malta">Malta</ref>. </p>
<p>L-Alpi jirrapreżentaw il-fonti prinċipali ta' ilma.</p>
Definizzjoni lingwistika u kulturali
<p>Il-pajjiżi tal-Ewropa Latina huma ħafna drabi assoċjati mal-kunċett tal-Ewropa t'Isfel, speċjalment l-Ewropa tal-Lbiċ. Il-<ref target="https://mt.wikipedia.org/wiki/Greċja">Greċja</ref> u l-<ref target="https://mt.wikipedia.org/wiki/Balkani">Balkani</ref> huma spiss assoċjati mat-terminu ta' Ewropa tax-Xlokk.</p>
Lista ta' pajjiżi
<p>It-territorji segwenti huma rikonoxxuti komunament bħala dawk li jiffurmaw l-Ewropa t'Isfel:</p>
<list type="unordered"><item><ref target="https://mt.wikipedia.org/wiki/Peniżola_Iberika">Peniżola Iberika</ref>
<list type="unordered"><item><ref target="https://mt.wikipedia.org/wiki/Andorra">Andorra</ref></item>
<item><ref target="https://mt.wikipedia.org/wiki/Ġibiltà">Ġibiltà</ref> (<ref target="https://mt.wikipedia.org/wiki/Renju_Unit">Renju Unit</ref>)</item>
<item><ref target="https://mt.wikipedia.org/wiki/Portugall">Portugall</ref>
<list type="unordered"><item><ref target="https://mt.wikipedia.org/wiki/Azori">Azori</ref></item>
<item><ref target="https://mt.wikipedia.org/wiki/Madera">Madera</ref></item></list></item>
<item><ref target="https://mt.wikipedia.org/wiki/Spanja">Spanja</ref>
<list type="unordered"><item><ref target="https://mt.wikipedia.org/wiki/Gżejjer_Baleariċi">Gżejjer Baleariċi</ref></item>
<item><ref target="https://mt.wikipedia.org/wiki/Gżejjer_Kanarji">Gżejjer Kanarji</ref></item></list></item></list></item>
<item><ref target="https://mt.wikipedia.org/wiki/Franza">Franza</ref> t'Isfel</item>
<item>Reġjun ġeografiku Taljan
<list type="unordered"><item><ref target="https://mt.wikipedia.org/wiki/Belt_tal-Vatikan">Belt tal-Vatikan</ref></item>
<item><ref target="https://mt.wikipedia.org/wiki/Italja">Italja</ref>, bil-gżejjer kollha tagħha</item>
<item><ref target="https://mt.wikipedia.org/wiki/Korsika">Korsika</ref> (<ref target="https://mt.wikipedia.org/wiki/Franza">Franza</ref>)</item>
<item><ref target="https://mt.wikipedia.org/wiki/Malta">Malta</ref></item>
<item><ref target="https://mt.wikipedia.org/wiki/Monako">Monako</ref></item>
<item><ref target="https://mt.wikipedia.org/wiki/San_Marino">San Marino</ref></item></list></item>
<item><ref target="https://mt.wikipedia.org/wiki/Peniżola_Balkanika">Peniżola Balkanika</ref>
<list type="unordered"><item><ref target="https://mt.wikipedia.org/wiki/Albanija">Albanija</ref></item>
<item><ref target="https://mt.wikipedia.org/wiki/Bosnja-Ħerzegovina">Bosnja-Ħerzegovina</ref></item>
<item><ref target="https://mt.wikipedia.org/wiki/Bulgarija">Bulgarija</ref></item>
<item><ref target="https://mt.wikipedia.org/wiki/Greċja">Greċja</ref></item>
<item><ref target="https://mt.wikipedia.org/wiki/Kroazja">Kroazja</ref>
<list type="unordered"><item><ref target="https://mt.wikipedia.org/wiki/Gżejjer_Joniċi">Gżejjer Joniċi</ref></item>
<item><ref target="https://mt.wikipedia.org/wiki/Gżejjer_Eġej">Gżejjer Eġej</ref></item>
<item><ref target="https://mt.wikipedia.org/wiki/Kreta">Kreta</ref></item></list></item>
<item><ref target="https://mt.wikipedia.org/wiki/Repubblika_tal-Maċedonja">Maċedonja</ref></item>
<item><ref target="https://mt.wikipedia.org/wiki/Montenegro">Montenegro</ref></item>
<item><ref target="https://mt.wikipedia.org/wiki/Serbja">Serbja</ref></item>
<item><ref target="https://mt.wikipedia.org/wiki/Slovenja">Slovenja</ref></item>
<item><ref target="https://mt.wikipedia.org/wiki/Turkija">Turkija</ref> il-parti Ewropea komposta mir-<ref target="https://mt.wikipedia.org/wiki/Traċja">Rumelja u t-Traċja</ref></item></list></item>
<item><ref target="https://mt.wikipedia.org/wiki/Ċipru">Ċipru</ref></item></list>
</text></body></html>