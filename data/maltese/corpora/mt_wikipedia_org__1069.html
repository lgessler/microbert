<html><body><text id="wikipedia_mt_wikipedia_org__1069.html" ns="0" revid="252896" sourceurl="https://mt.wikipedia.org/wiki/Belgrad" title="Belgrad" type="wikipedia">Belgrad
<p><hi rend="bold">Belgrad</hi> (bis-<ref target="https://mt.wikipedia.org/wiki/Lingwa_Serba">Serb</ref>: <hi rend="italic">Београд / Beograd</hi>) hija l-<ref target="https://mt.wikipedia.org/wiki/Belt_kapitali">belt kapitali</ref> u l-ikbar belt tas-<ref target="https://mt.wikipedia.org/wiki/Serbja">Serbja</ref>. Din tinsab fil-punt ta' <ref target="https://mt.wikipedia.org/wiki/Konfluwenza">konfluwenza</ref> tax-xmajjar <ref target="https://mt.wikipedia.org/wiki/Sava">Sava</ref> u <ref target="https://mt.wikipedia.org/wiki/Danubju">Danubju</ref>, fejn it-territorju tal-<ref target="https://mt.wikipedia.org/wiki/Balkani">Peninsula Balkanika</ref> tiltaqa' mal-<ref target="https://mt.wikipedia.org/wiki/Pannonja">Pannonja</ref>. L-isem jittraduċi għall-<hi rend="italic">Belt il-bajda</hi>. Il-belt għandha popolazzjoni ta' iktar minn 1.2 miljun ruħ; 1.6 miljun ruħ jgħixu fil-limiti amministrattivi.</p>
<p>Belgrad għandha <ref target="https://mt.wikipedia.org/wiki/Diviżjonijiet_amministrattivi_tas-Serbja">status amministrattiv</ref> speċjali fis-Serbja u hi waħda mill-ħames reġjuni tas-Serbja. It-territorju metropolitan huwa maqsum fi 17-il muniċipalità, li kull wieħed minnhom għandu l-kunsill lokali tiegħu. Din il-belt tkopri 3.6% tat-territorju Serb, u 22.5% tal-popolazzjoni tal-pajjiż jgħixu f'din il-belt. Belgrad ingħatat numru ta' titli, u ġiet nominata għall-<ref target="https://mt.wikipedia.org/wiki/Kapitali_Ewropea_tal-Kultura">Kapitali Ewropea tal-Kultura</ref> 2020.</p>
Ħoloq esterni
<list type="unordered"><item>(SR,LA,DE,EN)  <ref target="http://www.beograd.rs/">Belt ta' Belgrad</ref></item></list>
</text></body></html>