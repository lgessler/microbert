<html><body><text id="wikipedia_mt_wikipedia_org__12734.html" ns="0" revid="273008" sourceurl="https://mt.wikipedia.org/wiki/Las_Meninas" title="Las Meninas" type="wikipedia">Las Meninas
<p><hi rend="italic"><hi rend="bold">Las Meninas</hi></hi> (bl-<ref target="https://mt.wikipedia.org/wiki/Lingwa_Spanjola">Ispanjol</ref> għal <hi rend="italic">Xbejbiet għas-Servizz tar-Reġina</hi>) hija <ref target="https://mt.wikipedia.org/wiki/Pittura">pittura</ref> tal-1656 ta' <ref target="https://mt.wikipedia.org/wiki/Diego_Velázquez">Diego Velázquez</ref>, l-artist li mexxa l-<ref target="https://mt.wikipedia.org/wiki/Epoka_tad-Deheb_Spanjola">Epoka tad-Deheb Spanjola</ref>, li tinsab fil-<ref target="https://mt.wikipedia.org/wiki/Museo_del_Prado">Museo del Prado</ref> f'<ref target="https://mt.wikipedia.org/wiki/Madrid">Madrid</ref>. Il-kompożizzjoni kumplessa u enigmatika tax-xogħol tqajjem mistoqsijiet dwar ir-realtà u l-illużjoni u toħloq relazzjoni inċerta bejn l-osservatur u l-figuri murija. Minħabba dawn il-kumplessitajiet, <hi rend="italic">Las Meninas</hi> kienet waħda mill-iżjed xogħlijiet analizzati fil-pittura Oċċidentali. </p>
<p><hi rend="italic">Las Meninas</hi> turi kamra kbira fil-palazz ta' Madrid tar-Re <ref target="https://mt.wikipedia.org/wiki/Filippu_IV_ta'_Spanja">Filippu IV ta' Spanja</ref>, u turi bosta figuri li ħafna minnhom huma membri tar-residenza tas-sovran Spanjol. Skont xi kummentaturi, dawn inqabdu f'mument partikolari daqs li kieku itteħdilhom ritratt. Xi wħud mill-figuri jħarsu lejn l-osservatur filwaqt li oħrajn jinteraġixxu bejniethom.</p>
</text></body></html>