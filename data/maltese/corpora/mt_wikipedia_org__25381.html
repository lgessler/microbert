<html><body><text id="wikipedia_mt_wikipedia_org__25381.html" ns="0" revid="272137" sourceurl="https://mt.wikipedia.org/wiki/Evangelista_Menga" title="Evangelista Menga" type="wikipedia">Evangelista Menga<p><hi rend="bold">Evangelista Menga</hi> (twieled madwar l-1480 – miet madwar l-1571) kien inġinier militari <ref target="https://mt.wikipedia.org/wiki/Italja">Taljan</ref>.</p>
<p>Menga kien l-inġinier militari tal-Imperatur <ref target="https://mt.wikipedia.org/wiki/Karlu_V">Karlu V</ref> u ddisinja diversi kastelli fl-Italja inkluż dawk ta' <ref target="https://mt.wikipedia.org/wiki/Castello_di_Copertino">Copertino</ref>, <ref target="https://mt.wikipedia.org/wiki/Castello_di_Barletta">Barletta</ref>,<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> <ref target="https://mt.wikipedia.org/wiki/Castello_di_Mola_di_Bari">Mola di Bari</ref> u <ref target="https://mt.wikipedia.org/wiki/Castello_di_Parabita">Parabita</ref>, flimkien ma' torri f'<ref target="https://mt.wikipedia.org/wiki/Margherita_di_Savoia">Margherita di Savoia</ref>. Bejn l-1560 u l-1567, Menga kien l-inġinier residenti tal-<ref target="https://mt.wikipedia.org/wiki/Ordni_ta'_San_Ġwann">Ordni ta' San Ġwann</ref>,<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> u kien involut fit-tiswija tal-fortifikazzjonijiet ta' Malta matul l-<ref target="https://mt.wikipedia.org/wiki/Assedju_ta'_Malta_(1565)">Assedju l-Kbir</ref> tal-1565.</p>
<p>Huwa żżewweġ lil Maria Coco u kellhom tifel wieħed jismu Avolio. Dan kellu erbat itfal: Sigismondo, Porzia, Camilla u Laura. Sigismondo żżewweġ lil Ottavia Calefato fi Francavilla, u Porzia żżewwġet lil Angelo Perruccio di Leverano.</p>
<p>Menga rċieva t-titlu onorifiku ta' kavallier minħabba s-servizz tiegħu lill-Ordni, u ngħata pensjoni ta' 300 skud. Huwa miet madwar l-1571 meta kellu xi 90 sena, probabbli f'<ref target="https://mt.wikipedia.org/wiki/Malta">Malta</ref>.</p>
</text></body></html>