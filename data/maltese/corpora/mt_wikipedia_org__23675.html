<html><body><text id="wikipedia_mt_wikipedia_org__23675.html" ns="0" revid="249043" sourceurl="https://mt.wikipedia.org/wiki/Pietru_Pawl_Busuttil" title="Pietru Pawl Busuttil" type="wikipedia">Pietru Pawl Busuttil<p>Pietru Pawl Busuttil (1944 - 28 ta' Ġunju, 2017) f'Diċembru tal-1986 kien ġie ffrejmjat għall-qtil ta' <ref target="https://mt.wikipedia.org/wiki/Raymond_Caruana">Raymond Caruana</ref>. </p>
Il-każ tal-Frame-up
<p>Il-Pulizija marru jħabbtulu d-dar u qalulu biex joħodhom fir-razzett tiegħu. Hemmhekk kienu ġew moħbijin il-machine gun li ntużat fil-qtil ta' Raymond Caruana u ammont ta' kannabis, flimkien ma' boiler suit u xi bullets. Dawn l-oġġetti kienu tpoġġew hemm minn persuni oħra biex meta l-Pulizija jsibuhom, jeħel Pietru Pawl Busuttil għall-qtil ta' Raymond Caruana.</p>
<p>Raymond Caruana kien ġie maqtul xi jiem qabel meta kien qiegħed ġol-każin tal-Partit Nazzjonalista tal-Gudja għal riċeviment, u mit-triq għaddiet karozza li minnha ġew sparati diversi tiri lejn il-każin. Tir minnhom kien laqat lil Raymond Caruana u qatlu fuq il-post.</p>
<p>Ftit wara l-Qorti kienet sabet lil Pietru Pawl Busuttil kompletament innoċenti u ordnat li jingħata kumpens ta' Lm40,000. Ir-reat għadu mhux solvut sal-lum il-ġurnata.</p>
Politika
<p>Pietru Pawl Busuttil dam iservi bħala sindku ta' Ħal Safi għal 18-il sena.</p>
Mewt
<p>Huwa miet fl-età ta' 73 sena, fl-isptar tal-onkoloġija Sir Anthony Mamo wara li kien ilu xi żmien jiġġieled il-kanċer.</p></text></body></html>