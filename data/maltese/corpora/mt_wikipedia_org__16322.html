<html><body><text id="wikipedia_mt_wikipedia_org__16322.html" ns="0" revid="181509" sourceurl="https://mt.wikipedia.org/wiki/O%C4%A7loq_Tbissima" title="Oħloq Tbissima" type="wikipedia">Oħloq Tbissima<figure><caption> Il-logo tal-maratona <hi rend="italic">Oħloq Tbissima</hi>.</caption></figure>
<p><hi rend="bold">Oħloq Tbissima</hi> hija maratona annwali li ssir <ref target="https://mt.wikipedia.org/wiki/Malta">Malta</ref> fejn <ref target="https://mt.wikipedia.org/wiki/Ġbir_ta'_fondi">jinġabru fondi</ref> b'risq il-missjonijiet li tieħu ħsieb is-<ref target="https://mt.wikipedia.org/wiki/Soċjetà_Missjunarja_ta'_San_Pawl">Soċjetà Missjunarja ta' San Pawl</ref> fil-<ref target="https://mt.wikipedia.org/wiki/Perù">Perù</ref>, il-<ref target="https://mt.wikipedia.org/wiki/Pakistan">Pakistan</ref> u l-<ref target="https://mt.wikipedia.org/wiki/Filippini">Filippini</ref>. L-għan ta' din il-maratona hu li jrawwem kuxjenza missjunarja permezz ta' filmati li jixhdu l-faqar, kif ukoll qsim ta' esperjenzi.</p>
Edizzjoni 2012
<p>Din is-sena se tkun l-għaxar edizzjoni tal-maratona Oħloq Tbissima. Din se tkun maratona ta' xandir bejn it-3 u l-4 ta' Awwissu, 2012. </p>
Edizzjoni 2011
<p>Għad-disa' sena konsekuttiva, iċ-ĊPI (ĊAM Productions International) organizzat din il-maratona ta' xandir bejn it-8 u l-10 ta' Lulju, 2011. Il-kanzunetta tal-maratona, fuq kliem ta' Fr. Louis Mallia mssp u mużika ta' Fr. Karm Debattista mssp, tkantat minn <ref target="https://mt.wikipedia.org/wiki/Glen_Vella">Glen Vella</ref>, Fr. Karm Debattista u l-kor <hi rend="italic">Animae</hi>.  Wara l-inawgurazzjoni tal-maratona mill-<ref target="https://mt.wikipedia.org/wiki/President_ta'_Malta">President ta' Malta</ref> <ref target="https://mt.wikipedia.org/wiki/George_Abela">George Abela</ref>, kien hemm 60 siegħa ta' spettaklu u divertiment mxandra fuq l-istazzjonijiet lokali Maltin. Għal din l-edizzjoni nġabru €171,152 li se jintużaw biex tiġi mgħejjuna ukoll <ref target="https://mt.wikipedia.org/wiki/Dar_San_Ġużepp">Dar San Ġużepp</ref>, fejn tfal ta' etajiet differenti jgħammru hemmhekk.</p>
Ħoloq esterni
<list type="unordered"><item><ref target="http://www.camcpi.org/">Sit uffiċjali taċ-ĊPI</ref></item>
</list>
</text></body></html>