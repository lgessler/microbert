<html><body><text id="wikipedia_mt_wikipedia_org__14593.html" ns="0" revid="243963" sourceurl="https://mt.wikipedia.org/wiki/Tim_nazzjonali_tal-futbol_ta%27_New_Zealand" title="Tim nazzjonali tal-futbol ta' New Zealand" type="wikipedia">Tim nazzjonali tal-futbol ta' New Zealand
<p>It-<hi rend="bold">tim nazzjonali tal-futbol ta' New Zealand</hi> huwa r-rappreżentant tal-<ref target="https://mt.wikipedia.org/wiki/Futbol">futbol</ref> tal-pajjiż ta' <ref target="https://mt.wikipedia.org/wiki/New_Zealand">New Zealand</ref> u hu kkontrollat min-<ref target="https://mt.wikipedia.org/wiki/New_Zealand_Football">New Zealand Football</ref>.</p>
<p>L-uniformi bajdanija tat-tim hi ispirata minn dik tal-<ref target="https://mt.wikipedia.org/wiki/Tim_nazzjonali_tal-futbol_tal-Ingilterra">Ingilterra</ref> u hi l-kontra ta' dik milbusa mit-<ref target="https://mt.wikipedia.org/wiki/Tim_nazzjonali_tar-rugby_ta'_New_Zealand">tim nazzjonali tar-rugby</ref> (l-<hi rend="italic">All Blacks</hi>). B'hekk, it-tim jiġi misjub ukoll taħt il-laqam <hi rend="italic">All Whites</hi>.</p>
<p>L-istorja ta' New Zealand tinvolvi żewġ parteċipazzjonijiet fit-<ref target="https://mt.wikipedia.org/wiki/Tazza_tad-Dinja_tal-Futbol">Tazza tad-Dinja</ref>: waħda fl-edizzjoni tal-<ref target="https://mt.wikipedia.org/wiki/Tazza_tad-Dinja_tal-Futbol_1982">1982</ref> li saret ġewwa <ref target="https://mt.wikipedia.org/wiki/Spanja">Spanja</ref>, fejn kienet tilfet it-tliet partiti kollha, u dik fl-<ref target="https://mt.wikipedia.org/wiki/Afrika_t'Isfel">Afrika t'Isfel</ref> fl-<ref target="https://mt.wikipedia.org/wiki/Tazza_tad-Dinja_tal-Futbol_2010">2010</ref> fejn ħarġet eliminata mill-ewwel fażi mingħajr telfa.</p>
<p>It-tim ta' New Zealand ġie sfidat għal bosta drabi mill-<ref target="https://mt.wikipedia.org/wiki/Tim_nazzjonali_tal-futbol_tal-Awstralja">Awstralja</ref> fit-<ref target="https://mt.wikipedia.org/wiki/Tazza_tan-Nazzjonijiet_Oċeaniċi">Tazza tan-Nazzjonijiet Oċeaniċi</ref>, il-kampjonat internazzjonali li jintlagħab bejn it-timijiet nazzjonali li jappartjenu għaż-<ref target="https://mt.wikipedia.org/wiki/Konfederazzjoni_tal-Futbol_Oċeaniku">żona tal-Oċeanja</ref>. L-<hi rend="italic">All Whites</hi> rebħu erba' darbiet din il-kompetizzjonI: fl-<ref target="https://mt.wikipedia.org/wiki/Tazza_tan-Nazzjonijiet_Oċeaniċi_1973">1973</ref>, fl-<ref target="https://mt.wikipedia.org/wiki/Tazza_tan-Nazzjonijiet_Oċeaniċi_1998">1998</ref>, fl-<ref target="https://mt.wikipedia.org/wiki/Tazza_tan-Nazzjonijiet_Oċeaniċi_2002">2002</ref> u l-aħħar waħda fl-<ref target="https://mt.wikipedia.org/wiki/Tazza_tan-Nazzjonijiet_Oċeaniċi_2008">2008</ref>. Fl-aħħar edizzjoni mirbuħa minn dan it-tim huma ma sabu l-ebda rivalità kompetenti, hekk kif fl-1 ta' Jannar 2006 l-Awstralja, rivali kbira fi żmien tagħha fil-konfederazzjoni Oċeanika, issiebħet mal-<ref target="https://mt.wikipedia.org/wiki/Konfederazzjoni_tal-Futbol_Ażjatiku">konfederazzjoni tal-futbol Ażjatika</ref>.</p>
<p>Minħabba l-livell baxx tal-kampjonat lokali, il-futbolers ta' New Zealand ta' ċertu kalibru jilgħabu fl-<ref target="https://mt.wikipedia.org/wiki/Ewropa">Ewropa</ref>, fl-<ref target="https://mt.wikipedia.org/wiki/Stati_Uniti_tal-Amerika">Istati Uniti</ref> u fl-<ref target="https://mt.wikipedia.org/wiki/Awstralja">Awstralja</ref>.</p>
Żvilupp
<p>Minkejja li huwa sport diffuż sewwa ġewwa l-pajjiż, il-futbol fi New Zealand ibati sabiex jikkompeti ma' sports oħra bħar-<ref target="https://mt.wikipedia.org/wiki/Rugby">rugby</ref> u l-<ref target="https://mt.wikipedia.org/wiki/Krikit">krikit</ref>, li barra li għandhom ċertu popolarità dawn igawdu minn iktar finanzi u wkoll kopertura estensiva min-naħa tal-istampa.</p>
<p>Il-kampjonat lokali huwa ta' livell semiprofessjonali u l-iktar tim importanti li huwa minn New Zealand, <ref target="https://mt.wikipedia.org/wiki/Wellington_Phoenix_FC">Wellington Phoenix FC</ref>, jilgħab fl-<ref target="https://mt.wikipedia.org/wiki/A-League">A-League</ref> Awstraljan.</p>
<p>L-iktar plejers rinomati minn dan it-tim jinkludu lill-kaptan <ref target="https://mt.wikipedia.org/wiki/Ryan_Nelsen">Ryan Nelsen</ref>, difensur ta' <ref target="https://mt.wikipedia.org/wiki/Blackburn_Rovers_FC">Blackburn Rovers</ref>, u <ref target="https://mt.wikipedia.org/wiki/Chris_Killen">Chris Killen</ref>, attakkant mat-tim ta' <ref target="https://mt.wikipedia.org/wiki/Middlesbrough_FC">Middlesbrough</ref>. Plejers oħra interessanti qegħdin jagħmlu isem għalihom barra minn pajjiżhom, fosthom l-eks-midfilder ta' <ref target="https://mt.wikipedia.org/wiki/Fulham_FC">Fulham</ref> <ref target="https://mt.wikipedia.org/wiki/Chris_James">Chris James</ref>, li fil-preżent jilgħab ma' <ref target="https://mt.wikipedia.org/wiki/Barnet_FC">Barnet</ref>.</p>
Tazza tad-Dinja
1982
<p>New Zealand ikkwalifika għall-ewwel darba fit-Tazza tad-Dinja fl-<ref target="https://mt.wikipedia.org/wiki/Tazza_tad-Dinja_tal-Futbol_1982">1982</ref>. It-tim ta' New Zealand, wara li rebaħ il-fażi ta' kwalifika tal-Oċeanja wara lagħab turnew ta' ħames timijiet kontra timijiet mill-Asja. Dan irriżulta fiċ-<ref target="https://mt.wikipedia.org/wiki/Tim_nazzjonali_tal-futbol_taċ-Ċina">Ċina</ref> u New Zealand jaffrontaw f'logħba ta' spareġġ, bit-tim tal-aħħar jiggwadanja l-aħħar post disponibbli.</p>
<p>Ġewwa <ref target="https://mt.wikipedia.org/wiki/Spanja">Spanja</ref>, New Zealand lagħbet tliet logħbiet kontra l-<ref target="https://mt.wikipedia.org/wiki/Tim_nazzjonali_tal-futbol_tal-Iskozja">Iskozja</ref>, l-<ref target="https://mt.wikipedia.org/wiki/Tim_nazzjonali_tal-futbol_tal-Unjoni_Sovjetika">Unjoni Sovjetika</ref> u l-<ref target="https://mt.wikipedia.org/wiki/Tim_nazzjonali_tal-futbol_tal-Brażil">Brażil</ref>. Hi tilfet il-logħbiet kollha, bir-riżultati ta' 2–5, 0–3, u 0–4 rispettivament. <ref target="https://mt.wikipedia.org/wiki/Steve_Sumner">Steve Sumner</ref> u <ref target="https://mt.wikipedia.org/wiki/Steve_Woodin">Steve Woodin</ref> skorjaw l-uniċi gowls ta' New Zealand fl-ewwel dehra tagħhom f'edizzjoni tat-Tazza tad-Dinja.</p>

2010
<p>Nhar l-14 ta' Novembru 2009 irnexxielha ssib post fit-<ref target="https://mt.wikipedia.org/wiki/Tazza_tad-Dinja_tal-Futbol_2010">Tazza tad-Dinja 2010</ref>, wara li fil-partita ta' spareġġ kontra l-<ref target="https://mt.wikipedia.org/wiki/Tim_nazzjonali_tal-futbol_tal-Baħrejn">Baħrejn</ref>, rappreżentazzjoni mill-<ref target="https://mt.wikipedia.org/wiki/Asja">Asja</ref>, reħbet bl-iskor ta' 1–0 grazzi għal gowl mill-attakkant ta' Plymouth <ref target="https://mt.wikipedia.org/wiki/Rory_Fallon">Rory Fallon</ref>.</p>
<p>Fil-15 ta' Ġunju 2010, fid-debutt tagħhom fit-Tazza tad-Dinja <ref target="https://mt.wikipedia.org/wiki/Afrika_t'Isfel">Sud-Afrikana</ref> kontra s-<ref target="https://mt.wikipedia.org/wiki/Tim_nazzjonali_tal-futbol_tas-Slovakkja">Slovakkja</ref>, l-<hi rend="italic">All Whites</hi> għamlu l-istorja tagħhom meta kisbu l-ewwel punt fil-fażi finali ta' dan il-kampjonat dinji. Infatti, l-ewwel partita ntemmet 1–1 grazzi għall-gowl fit-93 minuta ta' <ref target="https://mt.wikipedia.org/wiki/Winston_Reid">Winston Reid</ref>. Fl-20 ta' Ġunju, fit-tieni logħba mill-grupp, in-New Zealand irnexxielhom jerġgħu jisirqu punt ieħor fil-konfront kontra ċ-ċampjins attwali, l-<ref target="https://mt.wikipedia.org/wiki/Tim_nazzjonali_tal-futbol_tal-Italja">Italja</ref>, fejn saħansitra kienu marru fil-vantaġġ grazzi għall-gowl ta' <ref target="https://mt.wikipedia.org/wiki/Shane_Smeltz">Smeltz</ref>, qabel ma bagħad it-Taljani ffissaw l-iskor fuq 1–1. Fl-aħħar ġurnata ta' logħob mill-ewwel rawnd, il-pari ta' mingħajr gowls kontra l-<ref target="https://mt.wikipedia.org/wiki/Tim_nazzjonali_tal-futbol_tal-Paragwaj">Paragwaj</ref> ħalla lil New Zealand barra mill-kompetizzjoni, però ħarġu mhux megħluba. Huma għalqu t-tieni dehra tagħhom bit-tielet post, quddiem l-Italja.</p>

Storja tal-kompetizzjonijiet
Tazza tad-Dinja
<list type="unordered"><item><ref target="https://mt.wikipedia.org/wiki/Tazza_tad-Dinja_tal-Futbol_1930">1930</ref>: <hi rend="italic">Ma daħalx</hi></item>
<item><ref target="https://mt.wikipedia.org/wiki/Tazza_tad-Dinja_tal-Futbol_1934">1934</ref>: <hi rend="italic">Ma daħalx</hi></item>
<item><ref target="https://mt.wikipedia.org/wiki/Tazza_tad-Dinja_tal-Futbol_1938">1938</ref>: <hi rend="italic">Ma daħalx</hi></item>
<item><ref target="https://mt.wikipedia.org/wiki/Tazza_tad-Dinja_tal-Futbol_1950">1950</ref>: <hi rend="italic">Ma daħalx</hi></item>
<item><ref target="https://mt.wikipedia.org/wiki/Tazza_tad-Dinja_tal-Futbol_1954">1954</ref>: <hi rend="italic">Ma daħalx</hi></item>
<item><ref target="https://mt.wikipedia.org/wiki/Tazza_tad-Dinja_tal-Futbol_1958">1958</ref>: <hi rend="italic">Ma daħalx</hi></item>
<item><ref target="https://mt.wikipedia.org/wiki/Tazza_tad-Dinja_tal-Futbol_1962">1962</ref>: <hi rend="italic">Ma daħalx</hi></item>
<item><ref target="https://mt.wikipedia.org/wiki/Tazza_tad-Dinja_tal-Futbol_1966">1966</ref>: <hi rend="italic">Ma daħalx</hi></item>
<item><ref target="https://mt.wikipedia.org/wiki/Tazza_tad-Dinja_tal-Futbol_1970">1970</ref>: <hi rend="italic">Ma kkwalifikax</hi></item>
<item><ref target="https://mt.wikipedia.org/wiki/Tazza_tad-Dinja_tal-Futbol_1974">1974</ref>: <hi rend="italic">Ma kkwalifikax</hi></item>
<item><ref target="https://mt.wikipedia.org/wiki/Tazza_tad-Dinja_tal-Futbol_1978">1978</ref>: <hi rend="italic">Ma kkwalifikax</hi></item>
<item><ref target="https://mt.wikipedia.org/wiki/Tazza_tad-Dinja_tal-Futbol_1982">1982</ref>: <hi rend="bold">L-Ewwel Rawnd</hi></item>
<item><ref target="https://mt.wikipedia.org/wiki/Tazza_tad-Dinja_tal-Futbol_1986">1986</ref>: <hi rend="italic">Ma kkwalifikax</hi></item>
<item><ref target="https://mt.wikipedia.org/wiki/Tazza_tad-Dinja_tal-Futbol_1990">1990</ref>: <hi rend="italic">Ma kkwalifikax</hi></item>
<item><ref target="https://mt.wikipedia.org/wiki/Tazza_tad-Dinja_tal-Futbol_1994">1994</ref>: <hi rend="italic">Ma kkwalifikax</hi></item>
<item><ref target="https://mt.wikipedia.org/wiki/Tazza_tad-Dinja_tal-Futbol_1998">1998</ref>: <hi rend="italic">Ma kkwalifikax</hi></item>
<item><ref target="https://mt.wikipedia.org/wiki/Tazza_tad-Dinja_tal-Futbol_2002">2002</ref>: <hi rend="italic">Ma kkwalifikax</hi></item>
<item><ref target="https://mt.wikipedia.org/wiki/Tazza_tad-Dinja_tal-Futbol_2006">2006</ref>: <hi rend="italic">Ma kkwalifikax</hi></item>
<item><ref target="https://mt.wikipedia.org/wiki/Tazza_tad-Dinja_tal-Futbol_2010">2010</ref>: <hi rend="bold">L-Ewwel Rawnd</hi></item></list>
Tazza tal-Konfederazzjonijiet
<list type="unordered"><item><ref target="https://mt.wikipedia.org/wiki/Tazza_tal-Konfederazzjonijiet_1992">1992</ref>: <hi rend="italic">Ma kkwalifikax</hi></item>
<item><ref target="https://mt.wikipedia.org/wiki/Tazza_tal-Konfederazzjonijiet_1995">1995</ref>: <hi rend="italic">Ma kkwalifikax</hi></item>
<item><ref target="https://mt.wikipedia.org/wiki/Tazza_tal-Konfederazzjonijiet_1997">1997</ref>: <hi rend="italic">Ma kkwalifikax</hi></item>
<item><ref target="https://mt.wikipedia.org/wiki/Tazza_tal-Konfederazzjonijiet_1999">1999</ref>: L-Ewwel Rawnd</item>
<item><ref target="https://mt.wikipedia.org/wiki/Tazza_tal-Konfederazzjonijiet_2001">2001</ref>: <hi rend="italic">Ma kkwalifikax</hi></item>
<item><ref target="https://mt.wikipedia.org/wiki/Tazza_tal-Konfederazzjonijiet_2003">2003</ref>: L-Ewwel Rawnd</item>
<item><ref target="https://mt.wikipedia.org/wiki/Tazza_tal-Konfederazzjonijiet_2005">2005</ref>: <hi rend="italic">Ma kkwalifikax</hi></item>
<item><ref target="https://mt.wikipedia.org/wiki/Tazza_tal-Konfederazzjonijiet_2009">2009</ref>: L-Ewwel Rawnd</item></list>
Tazza tan-Nazzjonijiet Oċeaniċi
<list type="unordered"><item><ref target="https://mt.wikipedia.org/wiki/Tazza_tan-Nazzjonijiet_Oċeaniċi_1973">1973</ref>: <hi rend="bold">Rebbieħ</hi></item>
<item><ref target="https://mt.wikipedia.org/wiki/Tazza_tan-Nazzjonijiet_Oċeaniċi_1980">1980</ref>: L-Ewwel Rawnd</item>
<item><ref target="https://mt.wikipedia.org/wiki/Tazza_tan-Nazzjonijiet_Oċeaniċi_1996">1996</ref>: Semifinali</item>
<item><ref target="https://mt.wikipedia.org/wiki/Tazza_tan-Nazzjonijiet_Oċeaniċi_1998">1998</ref>: <hi rend="bold">Rebbieħ</hi></item>
<item><ref target="https://mt.wikipedia.org/wiki/Tazza_tan-Nazzjonijiet_Oċeaniċi_2000">2000</ref>: Finalista tellief</item>
<item><ref target="https://mt.wikipedia.org/wiki/Tazza_tan-Nazzjonijiet_Oċeaniċi_2002">2002</ref>: <hi rend="bold">Rebbieħ</hi></item>
<item><ref target="https://mt.wikipedia.org/wiki/Tazza_tan-Nazzjonijiet_Oċeaniċi_2004">2004</ref>: It-tielet post</item>
<item><ref target="https://mt.wikipedia.org/wiki/Tazza_tan-Nazzjonijiet_Oċeaniċi_2008">2008</ref>: <hi rend="bold">Rebbieħ</hi></item></list>



Ħoloq esterni
<list type="unordered"><item><ref target="http://www.nzsoccer.com/">NZ Football</ref></item>
<item><ref target="http://www.fifa.com/associations/association=nzl/index.html">Paġna ta' New Zealand</ref> fuq fifa.com</item></list>
</text></body></html>