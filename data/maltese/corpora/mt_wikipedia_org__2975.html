<html><body><text id="wikipedia_mt_wikipedia_org__2975.html" ns="0" revid="266526" sourceurl="https://mt.wikipedia.org/wiki/Russja" title="Russja" type="wikipedia">Russja
<p>Ir-<hi rend="bold">Russja</hi> <ref target="https://mt.wikipedia.org/wiki/Stampa:En-us-Russia.ogg">/ˈrʌʃə/</ref>(<ref target="https://mt.wikipedia.org/wiki/Għajnuna:Medja">għajnuna</ref>·<ref target="https://mt.wikipedia.org/wiki/Stampa:En-us-Russia.ogg">info</ref>) (<ref target="https://mt.wikipedia.org/wiki/Lingwa_Russa">Russu</ref>: <hi rend="italic">Россия</hi>), magħrufa uffiċjalment bħala l-<hi rend="bold">Federazzjoni Russa</hi><ref target="https://mt.wikipedia.org/wiki/Il-Paġna_prinċipali#cite_note-8">[8]</ref> (<ref target="https://mt.wikipedia.org/wiki/Lingwa_Russa">Russu</ref>: <hi rend="italic">Российская Федерация</hi>), hi pajjiż fit-tramuntana tal-<ref target="https://mt.wikipedia.org/wiki/Ewroasja">Ewroasja</ref>.<ref target="https://mt.wikipedia.org/wiki/Il-Paġna_prinċipali#cite_note-britannica-9">[9]</ref> Hija repubblika <ref target="https://mt.wikipedia.org/wiki/Federaliżmu">federali</ref> <ref target="https://mt.wikipedia.org/wiki/Sistema_semi-presidenzjali">semi-presidenzjali</ref>, li tinkludi 83 suġġett (diviżjoni) federali. Mill-majjistral għal-lbiċ, ir-Russja taqsam fruntiera man-<ref target="https://mt.wikipedia.org/wiki/Norveġja">Norveġja</ref>, il-<ref target="https://mt.wikipedia.org/wiki/Finlandja">Finlandja</ref>, l-<ref target="https://mt.wikipedia.org/wiki/Estonja">Estonja</ref>, il-<ref target="https://mt.wikipedia.org/wiki/Latvja">Latvja</ref>, il-<ref target="https://mt.wikipedia.org/wiki/Litwanja">Litwanja</ref> u l-<ref target="https://mt.wikipedia.org/wiki/Polonja">Polonja</ref> (it-tnejn ma' <ref target="https://mt.wikipedia.org/wiki/Kaliningrad_Oblast">Kaliningrad Oblast</ref>), il-<ref target="https://mt.wikipedia.org/wiki/Bjelorussja">Bjelorussja</ref>, l-<ref target="https://mt.wikipedia.org/wiki/Ukrajna">Ukrajna</ref>, il-<ref target="https://mt.wikipedia.org/wiki/Ġeorġja">Ġeorġja</ref>, l-<ref target="https://mt.wikipedia.org/wiki/Ażerbajġan">Ażerbajġan</ref>, il-<ref target="https://mt.wikipedia.org/wiki/Każakistan">Każakistan</ref>, iċ-<ref target="https://mt.wikipedia.org/wiki/Ċina">Ċina</ref>, il-<ref target="https://mt.wikipedia.org/wiki/Mongolja">Mongolja</ref>, u l-<ref target="https://mt.wikipedia.org/wiki/Korea_ta'_Fuq">Korea ta' Fuq</ref>. Ir-Russja taqsam ukoll <ref target="https://mt.wikipedia.org/wiki/Fruntiera_marittima">fruntiera marittima</ref> mal-<ref target="https://mt.wikipedia.org/wiki/Ġappun">Ġappun</ref> madwar il-<ref target="https://mt.wikipedia.org/wiki/Baħar_ta'_Okhotsk">Baħar ta' Okhotsk</ref>, u l-<ref target="https://mt.wikipedia.org/wiki/Alaska">Alaska</ref> madwar l-<ref target="https://mt.wikipedia.org/wiki/Strett_Bering">Istrett Bering</ref>. Bi 17,075,400 kilometru kwadru (6,592,800 mi kw), ir-Russja hija l-<ref target="https://mt.wikipedia.org/wiki/Lista_ta'_pajjiżi_u_d-dipendenzi_skont_l-erja">akbar pajjiż fid-dinja</ref> u tkopri aktar minn 12.5% miż-żona tal-art abitata tad-Dinja. Ir-Russja hija wkoll l-aktar <ref target="https://mt.wikipedia.org/wiki/Lista_ta'_pajjiżi_mill-popolazzjoni">nazzjon popolat</ref> b'143miljun ruħ (2012).<ref target="https://mt.wikipedia.org/wiki/Il-Paġna_prinċipali#cite_note-popstat-10">[10]</ref> Testendi mal-<ref target="https://mt.wikipedia.org/wiki/Asja_tat-Tramuntana">Asja tat-Tramuntana</ref> kollha u hi mifruxa fuq <ref target="https://mt.wikipedia.org/wiki/Ħin_fir-Russja">disa' żoni tal-ħin</ref>. Ir-Russja tinkorpora firxa wiesgħa ta' <ref target="https://mt.wikipedia.org/wiki/Ambjent_tar-Russja">ambjenti</ref>.</p>
<p>L-istorja tan-nazzjon bdiet b'dik tas-<ref target="https://mt.wikipedia.org/wiki/Slavi_tal-lvant">Slavi tal-lvant</ref>, li ħarġu bħala grupp li jintgħaraf fl-Ewropa bejn is-seklu 3 u 8 QK.<ref target="https://mt.wikipedia.org/wiki/Il-Paġna_prinċipali#cite_note-autogenerated1-11">[11]</ref> L-istat <ref target="https://mt.wikipedia.org/wiki/Medjevali">medjevali</ref> ta' <ref target="https://mt.wikipedia.org/wiki/Rus'_(stat)">Rus'</ref> twaqqaf fis-seklu 9 mill-gwerriera <ref target="https://mt.wikipedia.org/wiki/Varanġjani">Varanġjani</ref> u d-dixxendenti tagħhom li komplew imexxuh. Fis-sena 988, l-istat adotta il-<ref target="https://mt.wikipedia.org/wiki/Kristjaneżmu_Ortodoss">Kristjaneżmu Ortodoss</ref> mill-<ref target="https://mt.wikipedia.org/wiki/Imperu_Biżantini">Imperu Biżantini</ref>,<ref target="https://mt.wikipedia.org/wiki/Il-Paġna_prinċipali#cite_note-Curtis-12">[12]</ref> u hekk bdiet is-sintesi ta' kulturi Biżantini u Slavi li ddefiniet il-<ref target="https://mt.wikipedia.org/wiki/Kultura_Russa">kultura Russa</ref> għall-millenju li jmiss.<ref target="https://mt.wikipedia.org/wiki/Il-Paġna_prinċipali#cite_note-Curtis-12">[12]</ref>Fl-aħħar, Rus' imqasam  f'numru ta' stati żgħar; Il-parti l-kbira mill-artijiet ta' Rus' invażjawhom il-Mongoli u saru tributarji tan-nomadiċi <ref target="https://mt.wikipedia.org/wiki/Orda_tad-Deħeb">Orda tad-Deħeb</ref>. Bilmod, il-<ref target="https://mt.wikipedia.org/wiki/Gran_Dukat_ta'_Moska">Gran Dukat ta' Moska</ref> rriunifika l-prinċipalitajiet Russi ta' madwar. B'hekk inkisbet l-indipendenza mill-Orda tad-Deħeb, u beda jiddomina l-wirt kulturali u politiku ta' <ref target="https://mt.wikipedia.org/wiki/Rus'_ta'_Kiev">Rus' ta' Kiev</ref>. Sas-seklu 18, in-nazzjon kien kiber ħafna permezz ta' konkwisti, annessjonijiet, u <ref target="https://mt.wikipedia.org/wiki/Esploraturi_Russi">esplorazzjoni</ref> u sar l-<ref target="https://mt.wikipedia.org/wiki/Imperu_Russu">Imperu Russu</ref>, li kien it-tielet l-akbar imperu fl-istorja, jibda mill-Polonja fl-Ewropa sal-<ref target="https://mt.wikipedia.org/wiki/Alaska">Alaska</ref> fl-Amerika ta' Fuq.<ref target="https://mt.wikipedia.org/wiki/Il-Paġna_prinċipali#cite_note-13">[13]</ref><ref target="https://mt.wikipedia.org/wiki/Il-Paġna_prinċipali#cite_note-14">[14]</ref></p>
<p>Wara r-<ref target="https://mt.wikipedia.org/wiki/Rivoluzzjoni_Russa">Rivoluzzjoni Russa</ref>, ir-<ref target="https://mt.wikipedia.org/wiki/Repubblika_Sovjetika_Federattiva_Soċjalista_Russa">Repubblika Sovjetika Federattiva Soċjalista Russa</ref> saret l-akbar kostitwent li twassal għall-<ref target="https://mt.wikipedia.org/wiki/Unjoni_Sovjetika">Unjoni Sovjetika</ref>, l-ewwel <ref target="https://mt.wikipedia.org/wiki/Stat_soċjalist">stat soċjalist</ref> kostituzzjonalment fid-dinja u superpotenza rikonoxxuta,<ref target="https://mt.wikipedia.org/wiki/Il-Paġna_prinċipali#cite_note-15">[15]</ref> li kellha rwol deċiżiv fir-rebħa <ref target="https://mt.wikipedia.org/wiki/Alleati_tal-Tieni_Gwerra_Dinjija">alleata</ref> fit-<ref target="https://mt.wikipedia.org/wiki/It-Tieni_Gwerra_Dinjija">Tieni Gwerra Dinjija</ref>.<ref target="https://mt.wikipedia.org/wiki/Il-Paġna_prinċipali#cite_note-16">[16]</ref><ref target="https://mt.wikipedia.org/wiki/Il-Paġna_prinċipali#cite_note-17">[17]</ref> L-era Sovjetika rat xi wħud mill-aktar kisbiet teknoloġiċi sinifikanti fis-seklu 20, inkluż l-<ref target="https://mt.wikipedia.org/wiki/Yuri_Gagarin">ewwel bniedem li mar fl-ispazju</ref>. Il-Federazzjoni Russa saret l-istat suċċessur tar-RSFS Russa wara x-<ref target="https://mt.wikipedia.org/wiki/Xoljiment_tal-Unjoni_Sovjetika">xoljiment tal-Unjoni Sovjetika</ref> fl-1991, u hija rikonoxxuta bħala l-personalità legali kontinwa tal-<ref target="https://mt.wikipedia.org/wiki/Gvern_tal-Unjoni_Sovjetika">Gvern tal-Unjoni Sovjetika</ref>.</p>
<p>L-<ref target="https://mt.wikipedia.org/wiki/Ekonomija_Russa">ekonomija Russa</ref> hija klassifikata t-<ref target="https://mt.wikipedia.org/wiki/Lista_ta'_pajjiżi_skont_il-PGD_(nominali)">tmiem l-akbar</ref> mill-PGD nominali u s-<ref target="https://mt.wikipedia.org/wiki/Lista_ta'_pajjiżi_skont_il-PGD_(PSX)">sitt l-akbar</ref> mix-<ref target="https://mt.wikipedia.org/wiki/Xiri_tal-parità_tas-saħħa">xiri tal-parità tas-saħħa</ref>. Il-minerali estensivi u r-riżorsi tal-enerġija tar-Russja, huma l-akbar riżervi fid-dinja,<ref target="https://mt.wikipedia.org/wiki/Il-Paġna_prinċipali#cite_note-18">[18]</ref> kif ukoll għandhom wieħed mill-akbar <ref target="https://mt.wikipedia.org/wiki/Produttur_taż-żejt">produtturi taż-żejt</ref> u <ref target="https://mt.wikipedia.org/wiki/Produttur_tal-gass_naturali">gass naturali</ref> globalment. Ir-Russja hija wieħed mill-ħames pajjiżi li għandhom l-i<ref target="https://mt.wikipedia.org/wiki/Stati_tal-armi_nukleari">stati tal-armi nukleari</ref> rikonoxxuta u jippossjedu l-akbar ħażna ta' armi tal-qerda tal-massa. Ir-Russja hija qawwa kbira u membru permanenti tal-<ref target="https://mt.wikipedia.org/wiki/Kunsill_tas-Sigurtà_tan-Nazzjonijiet_Uniti">Kunsill tas-Sigurtà tan-Nazzjonijiet Uniti</ref>, u membru tal-<ref target="https://mt.wikipedia.org/wiki/G8">G8</ref>, tal-<ref target="https://mt.wikipedia.org/wiki/G20">G20</ref>, tal-<ref target="https://mt.wikipedia.org/wiki/Kunsill_tal-Ewropa">Kunsill tal-Ewropa</ref>, tal-<ref target="https://mt.wikipedia.org/wiki/Kooperazzjoni_Ekonomika_Asja-Paċifiku">Kooperazzjoni Ekonomika Asja-Paċifiku</ref>, tal-<ref target="https://mt.wikipedia.org/wiki/Organizzazzjoni_ta'_Kooperazzjoni_ta'_Shanghai">Organizzazzjoni ta' Kooperazzjoni ta' Shanghai</ref>, tal-<ref target="https://mt.wikipedia.org/wiki/Komunità_Ekonomika_Ewrasjana">Komunità Ekonomika Ewrasjana</ref>, tal-<ref target="https://mt.wikipedia.org/wiki/Organizzazzjoni_għas-Sigurtà_u_Koperazzjoni_fl-Ewropa">Organizzazzjoni għas-Sigurtà u Koperazzjoni fl-Ewropa</ref> (OSCE), tal-<ref target="https://mt.wikipedia.org/wiki/Organizzazzjoni_Dinjija_tal-Kummerċ">Organizzazzjoni Dinjija tal-Kummerċ</ref> (WTO), u hija wkoll il-membru prinċipali tal-I<ref target="https://mt.wikipedia.org/wiki/Stati_Indipendenti_tal-Commonwealth">stati Indipendenti tal-Commonwealth</ref>.</p>
</text></body></html>