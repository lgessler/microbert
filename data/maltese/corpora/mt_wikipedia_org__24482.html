<html><body><text id="wikipedia_mt_wikipedia_org__24482.html" ns="0" revid="267783" sourceurl="https://mt.wikipedia.org/wiki/Joe_Borg" title="Joe Borg" type="wikipedia">Joe Borg
<p><hi rend="bold">Joseph  "Joe" Borg</hi> (twieled 19 ta' Marzu 1952) huwa politiku u diplomatiku Malti. Huwa serva bħala l-<ref target="https://mt.wikipedia.org/wiki/Kummissarju_Ewropew_għas-Sajd_u_Affarijiet_Marittimi">Kummissarju Ewropew għas-Sajd u Affarijiet Marittimi</ref> mill-2004 sal-2010.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Qabel dan, huwa kien il-<ref target="https://mt.wikipedia.org/wiki/Ministru_tal-Affarijiet_Barranin">Ministru tal-Affarijiet Barranin</ref>, fejn mexxa n-negozjati għall-adeżjoni ta’ Malti fl-<ref target="https://mt.wikipedia.org/wiki/Unjoni_Ewropea">Unjoni Ewropea</ref>.</p>
Karriera
<p>Borg iggradwa b’<ref target="https://mt.wikipedia.org/wiki/Dottorat_tal-Liġi">Dottorat tal-Liġi</ref> mill-<ref target="https://mt.wikipedia.org/wiki/Università_ta’_Malta">Università ta’ Malta</ref> fl-1975 u b’<ref target="https://mt.wikipedia.org/wiki/Maġisteru_tal-Liġi">Maġisteru tal-Liġi</ref> f’<ref target="https://mt.wikipedia.org/wiki/Wales">Wales</ref> fl-1988.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
<p>Borg laħaq diversi posti akkademiċi fl-Università ta’ Malta mill-1979 ‘il quddiem, fejn iffoka prinċiparjament fuq id-<ref target="https://mt.wikipedia.org/wiki/Dritt_Soċjetarju">Dritt Soċjetarju</ref>, il-<ref target="https://mt.wikipedia.org/wiki/Liġi_Industrijali">Liġi Industrijali</ref> u l-<ref target="https://mt.wikipedia.org/wiki/Liġi_Ewropea">Liġi Ewropea</ref>. Barra minn hekk laħaq ukoll diversi posti bħala konsulent legali għal xi kumpaniji u korporazzjonijiet kemm f’Malta u f’pajjiżi oħrajn.</p>
<p>Huwa beda l-karriera politika tiegħu bħala konsulent għall-Ministru tal-Affarijiet Barranin bejn l-1989 sal-1995 dwar kwistjonijiet tal-Unjoni Ewropea. Matul dan l-istess żmien serva wkoll bħala membru fuq il-Bord tad-Diretturi tal-<ref target="https://mt.wikipedia.org/wiki/Bank_Ċentrali_ta’_Malta">Bank Ċentrali ta’ Malta</ref>. Fl-1995 nħatar fil-Parlament Malti bħala membru tal-<ref target="https://mt.wikipedia.org/wiki/Partit_Nazzjonalista_(Malta)">Partit Nazzjonalista</ref>. Aktar tard bejn l-1998 u l-1999 huwa serva bħala Segretarju tal-Parlament fi ħdan il-<ref target="https://mt.wikipedia.org/wiki/Ministeru_tal-Affarijiet_Barranin_(Malta)">Ministeru tal-Affarijiet Barranin</ref>, u sussegwentament ingħata l-kariga tal-<ref target="https://mt.wikipedia.org/wiki/Ministru_tal-Affarijiet_Barranin_(Malta)">Ministru tal-Affarijiet Barranin</ref> fl-1999. Borg żamm dan il-post sa n-nominazzjoni tiegħu bħala l-<ref target="https://mt.wikipedia.org/wiki/Kummissarju_Ewropew_tas-Sajd_u_l-Affarijiet_Marittimi">Kummissarju Ewropew tas-Sajd u l-Affarijiet Marittimi</ref> fl-2004 wara t-tisħib ta’ Malta mal-Unjoni Ewropea.</p>
Kummissarju tas-Sajd
<p>Bħala Kummissarju Ewropew, Borg kellu responsabbiltà quddimija fit-tħaddin tal-Politika Marittima Integrata. Bil-mira li tinkiseb is-sostenibbiltà f’dan il-qasam, ir-responsabbiltà ikkonsistiet ukoll f’miżuri innovattivi fis-sajd, partikolarment permezz l-involviment ta’ partijiet interessati (stakeholders) u l-ġlieda kontra <ref target="https://mt.wikipedia.org/wiki/Sajd_illegali">attivitajiet illegali tas-sajd</ref>. 
Borg qala’ kontroversja fost gruppi ambjentali permezz tal-oppożizzjoni qawwija tiegħu fuq il-projbizzjoni tal-bejgħ tat-tonn tal-ġeneru <hi rend="italic">Thunnus</hi>. Il-pożizzjoni tiegħu ġiet marbuta mal-fatt li l-industrija taqla' madwar €100 miljun ewro fis-sena għal Malta<ref target="https://mt.wikipedia.org/wiki/Il-Paġna_prinċipali#cite_note-3">[3]</ref>.
Ftit żmien wara tmiem il-kariga tiegħu bħala l-Kummissarju tas-Sajd fl-2010, huwa nħatar bħala ċ-chairman tal-Akkademja Meditteranja ta’ Studji Diplomatiċi u ssokta l-letturi tiegħu fl-<ref target="https://mt.wikipedia.org/wiki/Università_ta'_Malta">Università ta' Malta</ref>.<ref target="https://mt.wikipedia.org/wiki/Il-Paġna_prinċipali#cite_note-:0-4">[4]</ref></p>
Familja
<p>Joe Borg huwa miżżewweġ lil Isabelle Borg. Il-koppja għandha żewġt itfal, Joseph u Clara.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref></p>
Dottorati Onorarji
<p>Borg ġie ppremjat dottorat onorarju mill-<ref target="https://mt.wikipedia.org/wiki/Università_ta’_Essex">Università ta’ Essex</ref> f’Lulju tal-2003.<ref target="https://mt.wikipedia.org/wiki/Il-Paġna_prinċipali#cite_note-6">[6]</ref></p>
Publikazzjonijiet
<p>Borg kien l-awtur tal-Att tal-Kumpaniji ta’ Malt fl-1995.<ref target="https://mt.wikipedia.org/wiki/Il-Paġna_prinċipali#cite_note-:0-4">[4]</ref></p>
</text></body></html>