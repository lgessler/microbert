<html><body><text id="wikipedia_mt_wikipedia_org__19656.html" ns="0" revid="257556" sourceurl="https://mt.wikipedia.org/wiki/Beerschot_AC" title="Beerschot AC" type="wikipedia">Beerschot AC
<p><hi rend="bold">Koninklijke Beerschot Antwerpen Club</hi>, magħruf ukoll bħala <hi rend="bold">Beerschot AC</hi>, huwa <ref target="https://mt.wikipedia.org/wiki/Klabb_tal-futbol">klabb tal-futbol</ref> professjonali <ref target="https://mt.wikipedia.org/wiki/Belġju">Belġjan</ref>, ibbażat ġewwa l-belt ta' <ref target="https://mt.wikipedia.org/wiki/Antwerp">Antwerp</ref>.  Huma bdew jilagħbu fl-<ref target="https://mt.wikipedia.org/wiki/L-Ewwel_Diviżjoni_Belġjana">Ewwel Diviżjoni</ref> mill-istaġun <ref target="https://mt.wikipedia.org/wiki/L-Ewwel_Diviżjoni_Belġjana_1989-90">1989-90</ref>. Il-klabb ġie stabbilit fl-1999 bħala riżultat tal-għaqda bejn <ref target="https://mt.wikipedia.org/wiki/K._Beerschot_VAC">K Beerschot VAC</ref> u KFC Germinal Ekeren, li b'hekk ħadu f'idejhom il-<hi rend="italic"><ref target="https://mt.wikipedia.org/wiki/Matricule">matricule number</ref></hi> u l-istorja. Qabel din l-għaqda, Germinal Ekeren kien klabb tal-ewwel diviżjoni għal 10 snin, filwaqt li l-kampjuni Belġjani għal seba' 7 darbiet Beerschot kienu qed jitħabtu ma' problemi finanzjarji fit-<ref target="https://mt.wikipedia.org/wiki/It-Tielet_Diviżjoni_Belġjana">tielet diviżjoni</ref>. Il-klabb rebaħ żewġ <ref target="https://mt.wikipedia.org/wiki/Tazza_Belġjana">Tazzi Belġjani</ref>, waħda bħala Germinal Ekeren, u l-oħra bħala Germinal Beerschot. L-aħjar klassifikazzjoni tagħhom fil-kampjonat kien it-tielet post fl-istaġuni <ref target="https://mt.wikipedia.org/wiki/L-Ewwel_Diviżjoni_Belġjana_1995-96">1995-96</ref> u <ref target="https://mt.wikipedia.org/wiki/L-Ewwel_Diviżjoni_Belġjana_1997-98">1997-98</ref>.</p>
<p>Mal-għaqda, il-klabb ċaqlaq postu minn Veltwijckstadion fil-muniċipalità ta' <ref target="https://mt.wikipedia.org/wiki/Ekeren">Ekeren</ref> għall-<ref target="https://mt.wikipedia.org/wiki/Olympisch_Stadion_(Antwerp)">Olympisch Stadion</ref> fil-viċinati ta' Kiel ġewwa Antwerp. Il-ħwejjeġ tagħhom ġew imħallta bl-isfar u l-aħmar ta' Germinal Ekeren u bil-vjola ta' Beerschot. L-akbar rivali tagħhom huma <ref target="https://mt.wikipedia.org/wiki/Royal_Antwerp_FC">Royal Antwerp FC</ref>. Fis-17 ta' Mejju 2011, il-klabb bidel ismu mill-ġdid għall-Koninklijke Beerschot Antwerpse Club jew <hi rend="bold">Beerschot AC</hi>. Il-bidla tal-isem kien ir-riżultat tal-ġlieda interna li qasmet il-bord tad-diretturi li ntemmet mal-ewwel bil-membri tal-bord ta' Germinal Ekeren ibattlu l-pożizzjoni tagħhom, din wittiet triq ħielsa li neħħiet l-aċċenn ta' Germinal <ref target="https://mt.wikipedia.org/wiki/Il-Paġna_prinċipali#cite_note-1">[1]</ref> fl-isem tat-tim mid-diretturi ġodda bħala parti mill-pjan ta' negozju biex jirrestawraw l-ewwel glorja ta' <ref target="https://mt.wikipedia.org/wiki/K._Beerschot_VAC">K. Beerschot VAC</ref>.</p>
<p>Wara li kienu relegati fl-istaġun 2012–13, il-klabb kien falla fl-aħħar tal-istaġun u tneħħa mill-kompetizzjoni għal kollox. F'Ġunju tal-2013 il-klabb <ref target="https://mt.wikipedia.org/wiki/KFCO_Wilrijk">KFCO Wilrijk</ref> ingħaqad ma' Beerschot AC u fforma <ref target="https://mt.wikipedia.org/wiki/KFCO_Beerschot-Wilrijk">KFCO Beerschot-Wilrijk</ref>. Dan il-klabb il-ġdid se jibda jilgħab fl-ewwel diviżjoni tal-<ref target="https://mt.wikipedia.org/wiki/Kampjonati_Provinċjali_Belġjani">Kampjonati Provinċjali Belġjani</ref>.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
Stadju
<p>L-<hi rend="italic">Olympisch Stadion</hi> jew <hi rend="italic">Kielstadion</hi><ref target="https://mt.wikipedia.org/wiki/Il-Paġna_prinċipali#cite_note-3">[3]</ref> kien mibni bħala stadju prinċipali għall-<ref target="https://mt.wikipedia.org/wiki/Olimpjadi_tas-sajf_1920">Olimpjadi tas-sajf 1920</ref> ġewwa <ref target="https://mt.wikipedia.org/wiki/Antwerp">Antwerp</ref>. Dan l-istadju ospita bosta mil-logħob fl-Olimpjadi. Illum dan il-grawnd jintuża għall-logħob tal-futbol u huwa l-istadju ta' <hi rend="bold">Beerschot AC</hi>.</p>
Unuri
<list type="unordered"><item><hi rend="bold"><ref target="https://mt.wikipedia.org/wiki/It-Tieni_Diviżjoni_Belġjana">It-Tieni Diviżjoni Belġjana</ref>:</hi>
<list type="unordered"><item><hi rend="bold">Rebbieħa (1):</hi> 1988-89</item></list></item>
<item><hi rend="bold"><ref target="https://mt.wikipedia.org/wiki/Tazza_Belġjana">Tazza Belġjana</ref>:</hi>
<list type="unordered"><item><hi rend="bold">Rebbieħa (2):</hi> 1996-97, 2004-05</item>
<item><hi rend="bold">Runners-up (2):</hi> 1989-90, 1994-95</item></list></item>
<item><hi rend="bold"><ref target="https://mt.wikipedia.org/wiki/Supercup_Belġjana">Supercup Belġjana</ref>:</hi>
<list type="unordered"><item><hi rend="bold">Runners-up (2):</hi> 1997, 2005</item></list></item></list>
Parteċipazzjoni fl-Ewropa
<hi rend="italic">Minn Diċembru, 2008.</hi>


Skwadra
<p><hi rend="italic">Mis-6 ta' Settembru, 2012.</hi></p>
<list type="unordered"><item>Sors: </item></list>



Kowċis notevoli
<list type="unordered"><item> Albert Beers (1988–90)</item>
<item> <ref target="https://mt.wikipedia.org/wiki/René_Desayere">René Desayere</ref> (1990)</item>
<item> Urbain Haesaert (1990–93)</item>
<item> <ref target="https://mt.wikipedia.org/wiki/Aime_Anthuenis">Aime Anthuenis</ref> (1993–94)</item>
<item> Herman Helleputte (1994–96)</item>
<item> Stanisław Gzil (1996–97)</item>
<item> Herman Helleputte (1997–Lul 00)</item>
<item> <ref target="https://mt.wikipedia.org/wiki/Franky_Van_der_Elst">Franky van der Elst</ref> (1999–Lul 03)</item>
<item> <ref target="https://mt.wikipedia.org/wiki/Marc_Brys">Marc Brys</ref> (Lul 2003–Set 05)</item>
<item> <ref target="https://mt.wikipedia.org/wiki/Jos_Daerden">Jos Daerden</ref> (Set 2005–Ġun 06)</item>
<item> <ref target="https://mt.wikipedia.org/wiki/Marc_Brys">Marc Brys</ref> (Lul 2006–Ġun 07)</item>
<item> <ref target="https://mt.wikipedia.org/wiki/Harm_van_Veldhoven">Harm van Veldhoven</ref> (Lul 2007–Nov 08)</item>
<item> <ref target="https://mt.wikipedia.org/wiki/Aime_Anthuenis">Aime Anthuenis</ref> (Nov 2008–Aww 09)</item>
<item> <ref target="https://mt.wikipedia.org/wiki/Jos_Daerden">Jos Daerden</ref> (Set 2009–Ġun 10)</item>
<item> <ref target="https://mt.wikipedia.org/wiki/Glen_De_Boeck">Glen De Boeck</ref> (Lul 2010–Nov 10)</item>
<item> <ref target="https://mt.wikipedia.org/wiki/Jacky_Mathijssen">Jacky Mathijssen</ref> (Diċ 2010–Mar 12)</item>
<item> Wim De Corte (Mar 2012–Lul 2012)</item>
<item> <ref target="https://mt.wikipedia.org/wiki/Adrie_Koster">Adrie Koster</ref> (Lul 2012–Nov 2012)</item>
<item> Wim De Corte (Nov 2012–Jan 2013)</item>
<item> <ref target="https://mt.wikipedia.org/wiki/Jacky_Mathijssen">Jacky Mathijssen</ref> (Jan 2013–Mej 2013)</item></list>
Ħoloq esterni
<list type="unordered"><item><ref target="http://www.weltfussballarchiv.com/club_profile.php?ID=4165">Il-Paġna prinċipali</ref> fuq Weltfussballarchiv.com</item>
<item><ref target="http://www.transfermarkt.co.uk/en/san-felipe-barcelona-fc/startseite/verein_566.html">Il-Paġna prinċipali</ref> fuq Transfermarkt.co.uk</item></list>
</text></body></html>