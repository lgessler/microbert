<html><body><text id="wikipedia_mt_wikipedia_org__2116.html" ns="0" revid="263480" sourceurl="https://mt.wikipedia.org/wiki/Furjana" title="Furjana" type="wikipedia">Furjana
<p><hi rend="bold">Il-Furjana</hi> (bl-Ingliż "Floriana") hija msemmija għall-inġinier militari Taljan Pietro Paolo Floriani, mill-belt ta' Maċerata, l-inġinier responsabbli għall-bini tas-swar tal-Furjana. Il-bini tal-Furjana, kien ġie proġettat mill-Gran Mastru Antoine Manoel De Vilhena, fil-fatt din il-belt hi magħrufa wkoll bħala 'Borgo Vilhena' jew 'Città Vilhena'.</p>
<p>Il-Knisja tal-Furjana hija ddedikata lil San Publju, qaddis Malti, l-ewwel isqof Malti u patrun mhux biss tal-Furjana iżda protettur ta' Malta; dan hu l-istess Publju msemmi fl-istorja tan-nawfraġju ta' <ref target="https://mt.wikipedia.org/wiki/San_Pawl">San Pawl</ref>.</p>
<p>Il-Banda tal-Furjana hi msemmija <hi rend="italic"><ref target="https://mt.wikipedia.org/wiki/Socjeta'_Filarmonika_Vilhena">Socjeta' Filarmonika Vilhena</ref></hi>, ad unur tal-fundatur tal-belt, Vilhena.</p>
<p>Għal dawn l-aħħar snin, Pjazza San Publju fil-Furjana, magħrufa aħjar bħala l-<hi rend="italic">Fosos</hi>, kien il-post fejn seħħu ħafna avvenimenti storiċi għal Malta, bħal funzjoni ċċelebrata mill-Papa Ġwanni Pawlu II, fejn ġew ibbeatifikati <ref target="https://mt.wikipedia.org/wiki/San_Ġorġ_Preca">San Ġorġ Preca</ref>, <ref target="https://mt.wikipedia.org/wiki/Injazju_Falzon">Injazju Falzon</ref> u <ref target="https://mt.wikipedia.org/wiki/Swor_Maria_Adeodata_Pisani">Swor Maria Adeodata Pisani</ref>.</p>
</text></body></html>