<html><body><text id="wikipedia_mt_wikipedia_org__5935.html" ns="0" revid="271208" sourceurl="https://mt.wikipedia.org/wiki/J.K._Rowling" title="J.K. Rowling" type="wikipedia">J.K. Rowling
<p><hi rend="bold">Joanne Rowling</hi> hija awtriċi Ingliża magħrufa bħala <hi rend="bold">J.K. Rowling</hi>. Rowling hija l-awtriċi magħrufa li kitbet is-serje tant popolari <ref target="https://mt.wikipedia.org/wiki/Harry_Potter">Harry Potter</ref>, sejre li rnexxielha tisraq il-qlub ta' bosta nies li tinteressahom il-maġija. Harry Potter rebaħ ħafna premjijiet, u nbigħu 'il fuq minn 377 miljun kopja mad-dinja kollha.                                        </p>
Biografija
<figure><caption>J. K. Rowling</caption></figure>
<p>Il-ġenituri ta' Rowling kien jisimhom Peter James Rowling u Anne Rowling (mwielda Volat) fil-31 t'Awwissu tal-1965, f'Yate Gloucestershire, l-Ingilterra, 10 mili (16.1 km) fit-tramuntana ta' Bristol. Oħtha Dianne twieldet fid-dar tagħhom fit-28  t'Awwissu fl-1967 meta Rowling kien għad kellha biss 23 xahar. Il-familja marret toqgħod f'raħal qrib Winterbourne meta Rowling kellha erba' snin. Hija attendiet l-iskola primarja St Michael's, skola imwaqqfa kważi 200 sena ilu mill-popolari William Wilberforce u ġiet irriformata minn Hannah More. Jingħad li l-Kap tal-iskola f'St Michael's, Alfred Dunn, kien il-mudell ta' Albus Dumbledore f'Harry Potter.</p>
<p>Meta kienet tifla, Rowling kienet tieħu gost tikteb l-istejjer tal-fantasija biex taqrahom oħtha. "Niftakar ngħidilha l-istejjer fejn hi kienet taqa' ġo ħofra tal-fniek u l-fniek ta' ġewwa kienu jagħtuha tiekol il-frawli" tgħid Rowling. "L-ewwel storja li ktibt (meta kelli ħames jew sitt snin) kienet dwar fenek jismu Rabbit. Dan il-fenek kien qabdu il-ġidri r-riħ u kienu jiġu ħbiebu jarawh, fosthom kien hemm naħla kbira jisimha, is-sinjura naħla (Miss Bee)."</p>
Bidu tal-karriera
<p>Ġieli l-Kunjom ta' Rowling kien jinqara "Rolling" minflok "Rowling". Proprjament hi jisimha "Joanne Rowling" mhux bħalma jaħsbu ħafna nies "Joanne Kathleen Rowling". Qabel ma ppubblikat l-ewwel ktieb <hi rend="italic">Harry Potter and the Philosopher’s Stone</hi>, Bloomsbury, il-kumpanija li stampaw u ppublikaw il-kotba ta’ Harry Potter, beżgħet li s-subien ma kinux ser jaqraw il-ktieb billi kienet kitbitu mara. Allura biex ma tidhirx li hija mara, għażlet l-ittra K, minn isem nannitha Kathleen, ħalli b'hekk minflok jidher l-isem "Joanne Rowling",  jidher "J.K Rowling".</p>
<p>F’ Diċembru tal-1990, omm Joanne mardet u mietet. Joanne qalet "Kont qiegħda nikteb <hi rend="italic">Harry Potter</hi> meta ommi mietet. Qatt ma għedtilha fuq <hi rend="italic">Harry Potter</hi>".</p>
Qofol tal-karriera
<p>Rowling rebħet bosta premjijiet għall-kotba li kitbet, fosthom <hi rend="italic">Children’s Book Award</hi>, <hi rend="italic">Nestlé Smarties Book Prize</hi> u ħafna oħrajn. Is-sitt ktieb, <hi rend="italic">Harry Potter and the Half-Blood Prince</hi> qiegħed fil-<hi rend="italic">Guinness World Records</hi> deskritt bħala l-iżjed ktieb qatt mibjugħ! Is-sitt ktieb nbiegħ f’ġurnata u nbigħu iżjed kopji milli nbigħu kopji ta' <hi rend="italic">The Da Vinci Code</hi> f’sena. J.K. Rowling taqla iżjed flus mill-kotba milli taqla’ r-reġina tal-<ref target="https://mt.wikipedia.org/wiki/Ingilterra">Ingilterra</ref>. Bħalissa, J.K. Rowling qed tgħix f'Edinbera, l-i<ref target="https://mt.wikipedia.org/wiki/Skozja">Skozja</ref> ħdejn oħta Dianna, minn fejn ħarget <hi rend="italic">Harry Potter and the Deathly Hallows</hi> fil-21 ta’ Lulju 2007.</p>
Siti elettroniki dwar J.K. Rowling u Harry Potter
<list type="unordered"><item><ref target="http://www.jkrowling.com">Is-Sit Ufficjali ta' J.K Rowling</ref></item>
<item><ref target="http://www.harrypotter.com">Is-Sit Ufficjali ta' Harry Potter</ref></item>
<item><ref target="http://www.groups.msn.com/Hogwartsrpg">"Fan Site"</ref></item></list>
</text></body></html>