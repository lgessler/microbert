<html><body><text id="wikipedia_mt_wikipedia_org__13735.html" ns="0" revid="249867" sourceurl="https://mt.wikipedia.org/wiki/Trattat_ta%27_Li%C5%BCbona" title="Trattat ta' Liżbona" type="wikipedia">Trattat ta' Liżbona<figure><caption>Logo uffiċjali tat-trattat</caption></figure>
<p>It-<hi rend="bold">Trattat ta' Liżbona</hi> huwa trattat iffirmat mill-<ref target="https://mt.wikipedia.org/wiki/Stati_membri_tal-Unjoni_Ewropea">istati membri</ref> tal-<ref target="https://mt.wikipedia.org/wiki/Unjoni_Ewropea">Unjoni Ewropea</ref> (UE) nhar it-13 ta' Diċembru 2007, u daħal fis-seħħ fl-1 ta' Diċembru 2009. Huwa jemenda t-<ref target="https://mt.wikipedia.org/wiki/Trattat_ta'_Maastricht">Trattat fuq l-Unjoni Ewropea</ref> (Maastricht, 1992) u t-<ref target="https://mt.wikipedia.org/wiki/Trattat_ta'_Ruma">Trattat li stabilixxa l-Komunità Ewropea</ref> (<ref target="https://mt.wikipedia.org/wiki/Ruma">Ruma</ref>, 1957).</p>
<p>Tibdil importanti jinkludi aktar maġġoranza kwalifikata ta' votanti fi ħdan il-<ref target="https://mt.wikipedia.org/wiki/Kunsill_tal-Unjoni_Ewropea">Kunsill tal-Ministri</ref>, involviment ikbar tal-<ref target="https://mt.wikipedia.org/wiki/Parlament_Ewropew">Parlament Ewropew</ref> fil-proċess leġislattiv permezz ta' kodeċiżjoni estiż mal-Kunsill tal-Ministri, tneħħija tas-sistema tal-pilastri u l-ħolqien, fuq bażi permanenti, ta' <ref target="https://mt.wikipedia.org/wiki/President_tal-Kunsill_tal-Ewropa">President tal-Kunsill tal-Ewropa</ref> u <ref target="https://mt.wikipedia.org/wiki/Rappreżentant_Għoli_tal-Unjoni_għall-Affarijiet_Barranin_u_l-Politika_tas-Sigurtà">Rappreżentant Għoli tal-Unjoni għall-Affarijiet Barranin u l-Politika tas-Sigurtà</ref> sabiex b'hekk tirrappreżenta pożizzjoni waħdanija fuq il-politiki tal-UE.</p>
Ħoloq esterni
<list type="unordered"><item><ref target="http://ec.europa.eu/archives/lisbon_treaty/index_mt.htm">Sit uffiċjali</ref> (arkivjata)
<list type="unordered"><item><ref target="http://www.consilium.europa.eu/uedocs/cmsUpload/cg00014.mt07.pdf">Trattat ta' Liżbona</ref> (l-emendi)</item>
<item><ref target="http://register.consilium.europa.eu/pdf/en/08/st06/st06655.mt08.pdf">Trattati konsolidati</ref> (ir-riżultat tal-emendi)</item></list></item></list>
</text></body></html>