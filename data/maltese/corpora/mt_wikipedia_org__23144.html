<html><body><text id="wikipedia_mt_wikipedia_org__23144.html" ns="0" revid="270734" sourceurl="https://mt.wikipedia.org/wiki/Johnny_Catania" title="Johnny Catania" type="wikipedia">Johnny Catania<p>Johhny Catania (Msida, 23 ta' Ġunju 1925 - 11 ta' Novembru 1991) kien attur u makjettista Malti.</p>
<p>Bejn l-1941 u l-1964 ħadem bħala armament fitter fit-Tarzna.</p>
<p>Fl-1945 huwa waqqaf il-kumpanija teatrali Stage Commandoes, u sena wara r-Radju Muskettieri. Bejn l-1956 u l-1964 mexxi diversi kuntesti ta' talent.</p>
<p>Kien kummidjant maħbub minn ħafna u għamel wirjiet f'Londra, Toronto, San Francisco, New York, Melbourne u Sydney barra f'Malta.</p>
<p>Fl-1964 huwa emigra lejn il-Kanada fejn ħadem bla heda għall-komunità Maltija u b'riżq id-Dar tal-Providenza.</p>
<p>Huwa miet f'Windsor, Ontario, fl-għomor ta' 66 sena.</p>
</text></body></html>