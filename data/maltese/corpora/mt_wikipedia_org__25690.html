<html><body><text id="wikipedia_mt_wikipedia_org__25690.html" ns="0" revid="271075" sourceurl="https://mt.wikipedia.org/wiki/Dwejra" title="Dwejra" type="wikipedia">Dwejra<figure><caption>Veduta tal-baħar intern tad-Dwejra</caption></figure>
<p>Id-<hi rend="bold">Dwejra</hi> jew il-<hi rend="bold">Qawra</hi> (dan l-isem jidher fil-lista indikattiva ta" <ref target="https://mt.wikipedia.org/wiki/Sit_ta’_Wirt_Dinji">Siti ta" Wirt Dinji</ref> tal-<ref target="https://mt.wikipedia.org/wiki/UNESCO">UNESCO</ref> mhux ir-raħal fit-Tramuntana ta" Malta<ref target="https://mt.wikipedia.org/wiki/Il-Paġna_prinċipali#cite_note-1">[1]</ref>) huwa l-isem li jirreferi għall-<ref target="https://mt.wikipedia.org/wiki/Baħar_intern">baħar intern</ref> viċin fejn kien hemm it-<ref target="https://mt.wikipedia.org/wiki/Tieqa_tad-Dwejra">Tieqa tad-Dwejra</ref>, f"<ref target="https://mt.wikipedia.org/wiki/Għawdex">Għawdex</ref>, li huwa kkollegat mal-<ref target="https://mt.wikipedia.org/wiki/Baħar_Mediterran">Baħar Mediterran</ref> permezz ta" daħla li ffurmat arkata naturali dejqa.</p>
<p>X"aktarx li l-baħar intern tad-Dwejra fforma fejn kien hemm qasma ġeoloġika fil-<ref target="https://mt.wikipedia.org/wiki/Franka">franka</ref> li kienet ħolqot għar kbir li mbagħad ċeda.</p>
<figure><caption>Id-daħla li tgħaqqad il-baħar intern tad-Dwejra mal-Baħar Mediterran</caption></figure>
<p>Fuq naħa hemm bajja żgħira biċ-ċagħaq u bil-blat b"diversi għorfiet tas-sajjieda. Il-qiegħ tal-baħar intern huwa wkoll mimli biċ-ċagħaq u bil-blat u huwa pjuttost baxx. Kif wieħed joqrob lejn id-daħla li tagħti għall-Baħar Mediterran, il-qiegħ jibda jsir iktar fond bil-mod il-mod sa ma jlaħħaq fond ta" saħansitra 35 metru fejn in-naħa ta" barra. <ref target="https://mt.wikipedia.org/wiki/Jacques_Cousteau">Jacques Cousteau</ref> kien sostna li l-baħar intern tad-Dwejra kien wieħed mill-aqwa għaxar postijiet fejn hu għodos.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
<p>Meta l-baħar ikun kalm, il-<ref target="https://mt.wikipedia.org/wiki/Luzzu">luzzijiet</ref> u d-dgħajjes iż-żgħar tas-sajjieda, jgħaddu min-naħa għall-oħra tad-daħla tad-Dwejra. Xi dgħajjes jintużaw għat-turisti biex jaraw il-formazzjonijiet fil-blat u l-irdumijiet kif ukoll il-<ref target="https://mt.wikipedia.org/wiki/Ġebla_tal-Ġeneral">Ġebla tal-Ġeneral</ref>.</p>
<p>Iż-żona naturali kollha tad-Dwejra jew tal-Qawra hija inkluża fil-lista indikattiva ta" Siti ta" Wirt Dinji tal-UNESCO.</p>
Splussivi
<p>F"Marzu 2016, <ref target="https://mt.wikipedia.org/wiki/Peter_Gatt">Peter Gatt</ref>, konsulent li ħejja rapport ġeoloġiku u ġeotekniku f"isem id-ditta lokali Geoscience Consulting Ltd., wissa li l-użu illegali ta" splussivi fil-baħar intern tad-Dwejra seta" jkollu effett fuq it-Tieqa tad-Dwejra li dak iż-żmien diġà kienet dgħajfa kif inhi. Gatt ressaq il-kummenti tiegħu fid-dawl ta" investigazzjoni mill-Awtorità tal-Ambjent u l-Ippjanar ta" Malta li żvelat li "probabbilment kien qed jintuża" materjal splussiv biex jinqata" l-blat fid-daħla li tagħti għall-baħar intern tad-Dwejra. Kien hemm suspetti li dan il-qtugħ illegali kien qed isir bit-tir li d-daħla titwessa" sabiex ikunu jistgħu jidħlu dgħajjes ikbar.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref></p>
</text></body></html>