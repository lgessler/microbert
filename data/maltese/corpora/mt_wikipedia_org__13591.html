<html><body><text id="wikipedia_mt_wikipedia_org__13591.html" ns="0" revid="252155" sourceurl="https://mt.wikipedia.org/wiki/%C4%A6indui%C5%BCmu" title="Ħinduiżmu" type="wikipedia">Ħinduiżmu<figure></figure>
<figure></figure>
<figure></figure>
<p>Il-<hi rend="bold">Ħinduiżmu</hi><ref target="https://mt.wikipedia.org/wiki/Il-Paġna_prinċipali#cite_note-1">[1]</ref> tradizzjonalment imsejjaħ <hi rend="italic"><hi rend="bold">Sanātanadharma</hi></hi> (<ref target="https://mt.wikipedia.org/wiki/Devanāgarī">devanāgarī</ref> सनातन धर्म, lett. "Liġi/Reliġjon Eterna"), hi waħda mir-reliġjonijiet ewlenin tad-dinja u fosthom għandha l-oriġini l-iżjed antika; għandha madwar biljun fidil, 828 miljun minnhom l-Indja.</p>
<p>Diffiċli li wieħed jagħti definizzjoni unitarja tal-Ħinduiżmu, billi mhuwiex reliġjon waħda fis-sens dejjaq, imma jista' jitqis bħala sensilea ta' kurrenti reliġjużi, devozzjonali u/jew metafiżiċi u/jew teoloġiko-spekulattivi, modi ta' mġiba, drawwiet ta' kuljum spiss eterogenji, li waqt li għandhom nukleu komuni ta' valuri u twemminijiet reliġjużi, huma differenti minn xulxin skont il-mod kif jinterpretaw it-tradizzjoni u l-letteratura reliġjuża, u skont liema aspett jikkonċentraw fuqu.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref>.</p>
Etimoloġija
<figure><caption>Id-daħla tat-tempju Paxupatināth (Mulej tal-imrieħel) iddedikat lil Xiva f'Kathmandu. Fit-tempju jistgħu jidħlu biss l-Indjani li jappartienu għal <hi rend="italic">varṇa</hi> ikun x'ikun it-twemmin tagħhom waqt li l-viżitaturi l-oħra huma strettament projbiti anke jekk jipprofessaw bil-ħerqa fid Ħinduwija.</caption></figure>
<p>Il-terminu Malti "Ħinduiżmu", ġej mit-terminu Ingliż <hi rend="italic">Hinduism</hi> imxerred mill-Ingliżi fl-epoka moderna<ref target="https://mt.wikipedia.org/wiki/Il-Paġna_prinċipali#cite_note-3">[3]</ref>, magħmul biż-żieda tas-suffiss <hi rend="italic">ism</hi> mal-għerq <hi rend="italic">hindu</hi>. Dan l-aħħar terminu <hi rend="italic">ħindu</hi> kienu jużawh it-Torok  Misilmin mis-seklu 13 għal dawk li ma kinux tat-twemmin tagħhom<ref target="https://mt.wikipedia.org/wiki/Il-Paġna_prinċipali#cite_note-4">[4]</ref> waqt li t-terminu Għarbi <hi rend="italic">al-Ħind</hi>, jidher fit-testi Għarab biex ifisser il-poplu sħiħ tal-Indja<ref target="https://mt.wikipedia.org/wiki/Il-Paġna_prinċipali#cite_note-5">[5]</ref>.</p>
<p>It-terminu <hi rend="italic">Ħindu</hi>, fil-bidu kien biss ġeografiku billi kien il-kelma antika Persjana użata, sa xi r-raba' seklu WK, biex tfisser ix-xmara Indus u r-reġjun tas-seba' affluwenti tagħha<ref target="https://mt.wikipedia.org/wiki/Il-Paġna_prinċipali#cite_note-6">[6]</ref> u l-abitanti tiegħu.<ref target="https://mt.wikipedia.org/wiki/Il-Paġna_prinċipali#cite_note-7">[7]</ref> Ix-xmara u r-reġjun min-naħa l-oħra kienu magħrufin min-nies tal-post bis-Sanskrit Vediku bħala <hi rend="italic">Sapta Síndhu</hi> u <hi rend="italic">Síndhu</hi>. Ir-reġjun fil-Lvant tax-xmara Indus sar l-Ħindustan u l-abitanti tiegħu saru jissejħu "<hi rend="italic">Ħindu</hi>" mill-Persjani u, aktar tard, mill-<ref target="https://mt.wikipedia.org/wiki/Greċja">Griegi</ref><ref target="https://mt.wikipedia.org/wiki/Il-Paġna_prinċipali#cite_note-8">[8]</ref> u mir-<ref target="https://mt.wikipedia.org/wiki/Ruma">Rumani</ref><ref target="https://mt.wikipedia.org/wiki/Il-Paġna_prinċipali#cite_note-9">[9]</ref>.</p>
<p>Matul il-kolonizzazzjoni Brittanika, it-terminu <hi rend="italic">Hinduism</hi> kien jintuża għall-ġabra ta' fatti kulturali u reliġjużi li kien hemm fis-subkontinent Indjan u mbagħad ġie tradott fil-lingwi Ewropej prinċipali.</p>
<p>Wara l-Indjani stess bdew jużaw it-terminu maħluq mill-Ingliżi, <hi rend="italic">hinduism</hi> biex jindikaw l-identità nazzjonali tagħhom stess b'kuntrast ma' dik tal-kolonizzaturi<ref target="https://mt.wikipedia.org/wiki/Il-Paġna_prinċipali#cite_note-10">[10]</ref>. Però it-terminu <hi rend="italic">ħindu</hi> kien diġà deher fis-seklu 16 fit-testi reliġjużi tal-Vixnuiżmu b'kuntrast mat-terminu <hi rend="italic">javana</hi> (mislem)<ref target="https://mt.wikipedia.org/wiki/Il-Paġna_prinċipali#cite_note-11">[11]</ref>.</p>
<p>Imma wara kollox il-fidili Ħinduwin ma jsejħux il-fidi tagħhom "Ħinduiżmu", imma  <hi rend="italic">Sanātanadharma</hi> (Ordni, Norma, Reliġjon eterna) billi s-sisien tagħha mhumiex il-frott tal-esperjenza umana imma tar-rivelazzjoni divina, mill-istess <hi rend="italic">Veda</hi> li deher fil-bidu taż-żmien lill-profeti msejħin <hi rend="italic">Ṛṣi</hi>.</p>
<p>Jew isejħulha <hi rend="italic">Varṇāśramadharma</hi> jew id-<hi rend="italic">Dharma</hi> li tmexxi kull ħlejqa skont il- pożizzjoni tagħha (<hi rend="italic">varṇa</hi>) billi tassenjalha doveri speċjali għaliha (<hi rend="italic">āśrama</hi>) ta' ordni soċjali, reliġjuż u morali<ref target="https://mt.wikipedia.org/wiki/Il-Paġna_prinċipali#cite_note-12">[12]</ref>.</p>
<p>Il-"Ħinduiżmu" tradizzjonalment jissejjaħ <hi rend="italic">Arjadharma</hi>, ir-Reliġjon tal-<hi rend="italic">Arjani</hi> <hi rend="italic"><ref target="https://mt.wikipedia.org/wiki/Il-Paġna_prinċipali#cite_note-13">[13]</ref>, u </hi>Vajdikadharma<hi rend="italic">, ir-reliġjin tal-</hi>Veda<hi rend="italic"><ref target="https://mt.wikipedia.org/wiki/Il-Paġna_prinċipali#cite_note-14">[14]</ref>.</hi></p>
Definizzjoni tal-Ħinduiżmu
<p>It-terminu "Ħinduiżmu" inħoloq riċentement u tferrex mill-orjentalisti Punentin u mill-istudjużi Indjani mis-seklu 19 'l hawn. Mhux biss hekk, imma dan il-proċess affettwa n-natura tiegħu infisha:  </p>
<p>Min-naħa l-oħra it-terminu hu diffiċli li wieħed jiddefinih:</p>
<p>Stefano Piano jemmen li t-terminu "Ħinduiżmu" jista' jfisser:</p>
<p>Piano, jfakkarna f' Heinrich von Stietencron[26], u jisteddina nitkellmu pjuttost fuq  "reliġjonijiet Ħinduwin" bħal vaiṣnava, śaiva o quella śākta.</p>
<p>F'dan ir-rigward Mario Piantelli jinnota li:
"Barra minn hekk, dawn it-tiketti jiċħduhom l-intellettwali Indjani ta' formazzjoni mhux punentija, u speċjalment il-membri tal-ortodossija smārta, li ma jarawx mottivi validi biex jiżolaw għalihom dawk li sempliċement jqisu xi mumenti jew aspetti ftit jew wisq sinjikattivi f'realtà spiritwali komuni, fiha nfisha eterna u atemporali, imsejħa bl-isem ta' "Dharma perenni" (is-Sanātanadharma)"
(Mario Piantelli in Hinduismo (ed. Giovanni Filoramo). Bari, Laterza, 2007, pag. 12)</p>
<p>Francesco Sferra, waqt li jfakkkar li d-definizzjoni ta' Ħinduiżmu:
"tiġbor fiha, fir-realtà, kollezzjoni varjegata ta' reliġjonijiet u viżjonijiet tad-dinja li jistgħu jkunu kontradittorji"
(Francesco Sferra. Hinduismo antico. Milano, Mondadori, 2010)</p>
<p>jikkonkludi li t-terminu Ħinduiżmu jista' mela jfisser 
"il-kultura Indjana sħiħa, li tesprimi ruħha qabel kollox fil-fedeltà lejn ordni soċjo-kulturali, lejn ġabra ta' normi, drawwiet u mġiba ta' oriġni antikissima li jistabilixxu fid-dettal kif wieħed jgħix u jifhem il-ħajja, kemm tal-individwu u kemm tas-soċjetà. U hu il-fatt li wieħed ikun imwieled f'kasta (jāti) Ħinduwija u qatt ma jikkonverti għal tradizzjoni li mhijiex Ħinduwija (Ġainiżmu, Buddiżmu, Iżlam, Kristjaneżmu eċċ.) li jagħmel persona Ħindija. Jekk strettament, wieħed jista' jkun hekk mingħajr ma neċessarjament isegwi triq reliġjuża, fl-ebda każ - almenu skont il-formulazzjoni l-iżjed komuni u ortodossa - ma jista'jsir Ħindu għax is-sħubija tiddependi qabel kollox minn fattur etniku. -appa Se a stretto rigore, si può essere tali senza necessariamente seguire un percorso religioso, in nessun caso - stando almeno alla più comune e ortodossa delle formulazioni - si può diventare hindū perché l'appartenenza all'hindūismo dipende innanzitutto da un fattore etnico."
(Francesco Sferra. Op. cit.)</p>
<p>Dil-bażi etnika tidher ċara mill-fatt li fis-santwarji prinċipali tal-Ħinduiżmu, pereżempju fit-Tempju ta' Krixna f'Puri (Orissa) jew f'dak ta' Xiva f'Kathmandu in-Nepal,[27], santwarji li jappartienu għal darśana differenti, jistgħu jidħlu biss l-Indjani li jappartienu għal varna, tkun xi tkun it-twemmin reliġjuż tagħhom [28], u ma jistgħux jidħlu nies li mhumiex Indjani anki jekk ikun jipprofessaw fidi 'Ħinduwija'.</p>
<p>Minkejja li d-definizzjoni tiegħu mhux faċli, biex nifhmu t-terminu Ħindu f'kuntest ta' sinjifikat iħjed wiesgħa, iwissi Michel Delahoutre:
"Mhux biżżejjed kif kienu jaħsbu darba b'mod faċli ħafna, inkunu nafu s-Sanskrit, lanqas nafdaw fit-tradizzjonijiet tal-Brahmin li flimkien jissejħu Brahmaniżmu. Issa huma meħtieġ l-għarfien tal-lingwi moderni u l-istudji soċjoloġiċi u etnoloġiċi, li jħarsu anki lejn il-fenomeni riċenti u attwali u l-kuntatt mal-Punent. Hemm bżonn nieħdu kont tal-fenomeni ta' adattament tal-Ħinduiżmu għall-ambjenti Punentin bid-dehra ta' setti ġodda, ta' guruwiet u swami ġodda."
(Michel Delahoutre. Op. cit.)</p>
<p>Mela l-"Ħinduiżmu" mhux biss "invenzjoni"[29] tal-orjentalisti punentin[30] imma wkoll l-awtorappreżentazzjoni, moderna, ta' elementi diġà preżenti fil-passat Indjan:
"Mill-punto di vista tiegħi l-"Ħinduiżmu" mhux biss, kif sostnew xi studjużi, kostruzzjoni mill-orjentalisti punentin, li ppruvaw jagħtu isem lil-pluralità ta' fenomeni reliġjużi li jinstabu fl-erja ġeografika vasta tal-Asja t'Isfel. Il-Ħinduiżmu hu wkoll il-manifestazzjoni tal-awtorappreżentazzjoni mill-Ħinduwin u t-trasformazione moderna ta' elementi diġà preżenti fl-imgħoddi."
(Gavin Flood. L'induismo. Torino, Einaudi, 2006, pagg. 7-8)</p>

Oriġni, ġenesi u żvilupp storiku tal-Ħinduiżmu
Ir-reliġjon taċ-Ċiviltà tal-wied tal-Indus
<figure><caption>Siġill li jirraffigura l-alla taċ-Ċiviltà tal-wied tal-Indus, illum minn xi studjużi<ref target="https://mt.wikipedia.org/wiki/Il-Paġna_prinċipali#cite_note-15">[15]</ref> identifikat bħala proto-Paśupati (Mulej tal-annimali), isem l-alla Ħinduwi ta' wara Xiva. Dan is-siġill juri l-alla Paśupati f'għamla antropomorfika, bil-pene mqajjem, forsi f'poża "jogija" u l-wiċċ bi tlett uċuħ u b'xagħru forma ta' qrun. Din il-figura fuq il-pedestal hi mdawra b'buflu, rinoċeronte, iljunfant u tigra, taħt il-pedestal hemm żewġ mogħżiet (jew forsi ċrief).</caption></figure>
<figure><caption>Ir-reġjun taċ-Ċiviltà tal-wied tal-Indus. Jaħsbu li din iċ-ċiviltà żviluppat madwar l-2500 Q.K. u għebet madwar l-1800 Q.K. Ħafna studjużi jsostnu li xi elementi fil-kultura reliġjuża tagħha baqqgħu jidwu fil-Ħinduiżmu.</caption></figure>
<figure><caption>Statwetta tal-alla mara taċ-Ċiviltà tal-wied tal-Indus misjuba f'Mehrgarh (illum fil-<ref target="https://mt.wikipedia.org/wiki/Pakistan">Pakistan</ref>) li ġejja mit-3000 Q.K. u illum miżmuma fil-Mużew Guimet ta' <ref target="https://mt.wikipedia.org/wiki/Pariġi">Pariġi</ref>.</caption></figure>
<figure><caption>Eżempju ta' ħames karattri tal-kitba li jaħsbu li kienet taċ-Ċiviltà tal-wied tal-Indus, kitba li għadha mhux deċifrata, miġbura f'sigill miżmum fil-<ref target="https://mt.wikipedia.org/wiki/British_Museum">British Museum</ref> ta' <ref target="https://mt.wikipedia.org/wiki/Londra">Londra</ref>.</caption></figure>
<p>Il-maġġoranza tal-istudjużi jqisu l-Vediżmu, ir-reliġjon tan nies <hi rend="italic"><ref target="https://mt.wikipedia.org/wiki/Veda">Veda</ref></hi> ppratikata mill- <ref target="https://mt.wikipedia.org/wiki/Indoari">indoari</ref>, bħala l-bidu ta' dak li llum insejħulu "Ħinduiżm"<ref target="https://mt.wikipedia.org/wiki/Il-Paġna_prinċipali#cite_note-16">[16]</ref>. Però, kif jindika Alf Hiltebeitel<ref target="https://mt.wikipedia.org/wiki/Il-Paġna_prinċipali#cite_note-17">[17]</ref>, hemm raġunijiet sodi li jġegħluna naħsbu li t-twemmin reliġjuż tal-popolazzjoni tal-Wied tal-Indus, hu element important biex nistabbilixxu l-għeruq tal-Ħinduiżmui <ref target="https://mt.wikipedia.org/wiki/Il-Paġna_prinċipali#cite_note-18">[18]</ref>.</p>
<p>L-istess Alf Hiltebeitel jaf, però, li hu diffiċli ħafna li tkun taf dan it-twemmin reliġjuż u l-għarfien jista' tkun biss konġetturali billa l-kitba u allura l-lingwa ma nafu xejn fuqhom (skont Hiltebeitel x'aktarx tal-familja dravidika ta' dik iċ-ċiviltà, ddokumentata fuq ħafna siġilli ta' steatite misjuba fis-siti arkeoloġiċi<ref target="https://mt.wikipedia.org/wiki/Il-Paġna_prinċipali#cite_note-19">[19]</ref>.</p>
<p>Il-<hi rend="bold">Ħinduiżmu</hi> (<hi rend="bold">सनातन धर्म</hi>; <hi rend="italic">Sanatana Dharma</hi>, li tfisser Reliġjon Infinita/Liġi Eterna) huwa reliġjon antika, li għadha pprattikata minn miljuni ta' nies sallum. Din kienet l-ewwel reliġjon li kellha l-idea ta' <ref target="https://mt.wikipedia.org/wiki/Reinkarnazzjoni">reinkarnazzjoni</ref> (jiġifieri li n-nies jistgħu jitwieldu mill-ġdid wara li jmutu), <ref target="https://mt.wikipedia.org/wiki/Karma">karma</ref> (kawża u effett), u ideat oħra. Il-Ħinduiżmu huwa <ref target="https://mt.wikipedia.org/wiki/Federazzjoni">federazzjoni</ref> ta' numru ta' twemminijiet li evolvew fost in-nies li għexu fis-<ref target="https://mt.wikipedia.org/wiki/Sottokontinent_Indjan">Sottokontinent Indjan</ref>. Hija taħlita komposta ta' twemminijiet. Grupp wieħed jaċċetta l-<ref target="https://mt.wikipedia.org/wiki/Varna">Varna</ref>, ieħor le; grupp wieħed jaċċetta l-<ref target="https://mt.wikipedia.org/wiki/Veda">Veda</ref>, ieħor le; grupp wieħed jaċċetta li hemm <ref target="https://mt.wikipedia.org/wiki/Alla">alla</ref>, ieħor jiċħad l-eżistenza ta' alla. Imma dawn kollha jissejħu Ħindu. Skont il-kostituzzjoni Indjana, id-definizzjoni ta' Ħindu huwa kulmin jgħix l-<ref target="https://mt.wikipedia.org/wiki/Indja">Indja</ref> u mhux Mislem jew Nisrani.</p>
<list type="unordered"><item>Fil-Ħinduiżmu l-prattika spiritwali (bħat-talb) hi importanti ħafna .</item>
<item>Il-Ħinduiżmu jinkoraġġixxi t-tolleranza għal dak li jemmnu nies oħra. L-Indu jemmnu li ma hemmx għarfien korrett wieħed biss ta' Alla wieħed veru.</item>
<item>Mhux in-nies kollha jaqblu dwar jekk il-Ħinduiżmu huwiex politeistiku jew monoteistiku. Ħafna nies jaħsbu li l-Ħinduwin jemmnu f'ħafna allat. Oħrajn huma tal-fehma li hemm alla wieħed biss fil-Ħinduiżmu u dan l-alla wieħed (imsejjaħ <ref target="https://mt.wikipedia.org/wiki/Brahman">Brahman</ref>) jidher f'modi differenti. <hi rend="italic">Nirguna Brahman</hi> hu Alla mingħajr forma, jew Alla mingħajr attributi personali. Il-forom kollha personali ta' Alla fil-Ħinduiżmu, bħal <ref target="https://mt.wikipedia.org/wiki/Vixnu">Vixnu</ref> jew <ref target="https://mt.wikipedia.org/wiki/Xiva">Xiva</ref>, huma partijiet differenti ta' Alla fil-forma personali jew Alla b'attributi. Ħafna Indu jemmnu li d-differenza bejn politeiżmu u monoteiżmu mhijiex kbira daqs kemm jaħsbu n-nies tal-Punent, għax jemmnu li hemm modi differenti ta' kif wieħed jista' jħares lejn il-verità.<ref target="https://mt.wikipedia.org/wiki/Il-Paġna_prinċipali#cite_note-20">[20]</ref></item></list>
<p>L-enerġija t'Alla hi <ref target="https://mt.wikipedia.org/wiki/Devi">Devi</ref>, l-Omm Divina. Għall-veneraturi ta' Vixnu (jew <hi rend="italic">Vajxnavas</hi>) li jsegwu l-filosofija ta'  Ramunġaċaraja, Devi hi <ref target="https://mt.wikipedia.org/wiki/Lakxmi">Lakxmi</ref>, Omm Kulħadd, li taqbeż għall-umanità ma' Vixnu. Għall-veneraturi ta' Xiva (jew <hi rend="italic">Xajvas</hi>), Devi hi <ref target="https://mt.wikipedia.org/wiki/Parvati">Parvati</ref>. Għax-Xaktas, jiġifieri, il-veneraturi ta' Devi, Devi huwa l-forma personali ta' Alla biex jilħaq l-Assolut impersonali, Alla. Għalihom, Xiva hi personifikata bħala Alla mingħajr attributi.</p>
Ħarsa ġenerali qasira
<p>Il-Ħinduiżmu jieħu ideat mill-<ref target="https://mt.wikipedia.org/wiki/Veda">Veda</ref>, mill-<ref target="https://mt.wikipedia.org/wiki/Upanishads">Upanishads</ref>, kif ukoll mit-tagħlim ta' ħafna <ref target="https://mt.wikipedia.org/wiki/Guru">guruwijiet</ref> Ħinduwin matul iż-żmien. Ħafna tipi differenti ta' filosofija ġejjin minn sitt skejjel Vediċi/Ħinduwin ewlenin. Setet Bhaktin u skejjel Tantriċi Agamiċi huma komuni ħafna fi ħdan l-Induiżmu.</p>
It-triq eterna
<p>"It-Triq Eterna" (bis-<ref target="https://mt.wikipedia.org/wiki/Sanskrit">Sanskrit</ref> सनातन धर्म, <hi rend="italic">Sanatana Dharma</hi>), jew il-"Filosofija/Armonija/Fidi ta' dejjem", huwa l-isem li dejjem irrappreżenta l-Ħinduiżmu għal eluf ta' snin. Skond il-Ħinduwin dan jesprimi l-idea li ċerti prinċipji spiritwali huma validi għal kull żmien, jaqbżu t-twemmin maħluq mill-bniedem, u jirrappreżentaw xjenza pura tal-konxju. Il-konxju mhuwiex biss dak tal-ġisem jew tal-moħħ, iżda tar-ruħ 'l fuq mill-moħħ u jeżisti fi ħdan u lil hinn mill-eżistenza tagħna, il-Jien pur ta' kulħadd. Ir-reliġjon għall-Indu huwa t-tfittxija għad-divin fil-Jien, it-tfittxija għall-verità Waħda li infatti qatt ma ntilfet. Skont dan it-twemmin, jekk xi ħadd ifittex il-verità, ikun min ikun, se jsibha. Dak kollu li jeżisti, mill-ħxejjex u l-annimali sal-bnedmin, hu suġġett u oġġett tad-<hi rend="italic">Dharma Eterna</hi>. Din il-fidi ġewwenija, għalhekk, tissejjaħ ukoll <hi rend="italic"> Arja/Dharma Nobbli</hi>, <hi rend="italic"> Veda/Dharma tal-Għarfien</hi>, <hi rend="italic">Joga/Dharma tal-Għaqda</hi>,  <hi rend="italic">Dharma Ħinduista</hi> jew, sempliċement, id-<hi rend="italic">Dharma</hi>.</p>
<p>Dak li nistgħu ngħidu li hu komuni fost il-Ħinduwin hu twemmin fid-Dharma, reinkarnazzjoni, karma, u mokxa (ħelsien) ta' kull ruħ permezz ta' varjetà ta' joga morali, attiva u meditattiva. Hemm prinċipji li huma wkoll iżjed bażiċi, fosthom "ahimsa" (nuqqas ta' vjolenza), l-importanza tal-Guru, il-Kelma Divina ta' Aum u l-qawwa tal-mantra, l-imħabba tal-Verità f'ħafna manifestazzjonijiet bħala allat, il-fehim li x-xrara essenzjali tad-Divin (Atman/Brahman) tinsab f'kull bniedem, u hekk hemm ħafna toroq spiritwali li jwasslu għall-Verità Waħdanija.</p>
<p>Wieħed mill-eżempji tal-ispiritwalità Ħinduista fil-ħajja ta' kuljum huwa l-<hi rend="bold">bindi</hi>, tikka li ħafna nisa Indu jkollom fuq ġbinhom. Din tista' tfisser ħafna affarijiet differenti. Għal xi wħud din tirrappreżenta "it-tielet għajn" li tgħin lin-nies jiksbu l-għarfien. Il-Ħinduwin kollha jaħsbu li hu importanti li wieħed jitgħallem permezz tal-meditazzjoni. Jaħsbu li din tagħtihom intwizzjoni lil hinn mill-moħħ u l-ġisem, xi ħaġa spiss assoċjati mal-alla Xiva. L-irġiel ukoll ġieli jqiegħdu marka msejħa <hi rend="italic">Tilak</hi> fuq ġbinhom, is-soltu fil-festi reliġjużi. L-għamla tagħha tista' tfisser devozzjoni lejn ċertu alla prinċipali: l-għamla ta' 'U' tfisser lejn Vixnu, grupp ta' tliet linji lejn Xiva. Xi minn daqqiet jagħaqduhom flimkien biex ifissru <hi rend="italic">Hari-Hara</hi> ( Vixnu-Xiva indissolubbli).</p>
<list type="unordered"><item>Suċċess</item></list>
<p>Il-Ħinduiżmu jgħid li s-suċċess jista' jinkiseb biss permezz bl-isforz. </p>
<list type="unordered"><item>Joga Dharma</item></list>
<p>Il-Ħinduiżmu jagħti mod partikolari ta' ħajja li Ħindu għandu jsegwi. Dan isir permezz ta' <ref target="https://mt.wikipedia.org/wiki/Joga">Jogi</ref> (prattiki spiritwali), prinċipalment dawn:</p>
<list type="ordered"><item><ref target="https://mt.wikipedia.org/wiki/Bhakti_Joga">Bhakti Joga</ref> (Joga tad-Devozzjoni u l-Imħabba)</item>
<item><ref target="https://mt.wikipedia.org/wiki/Karma_Joga">Karma Joga</ref> (Joga tal-Azzjoni)</item>
<item><ref target="https://mt.wikipedia.org/wiki/Raġa_Joga">Raġa Joga</ref> (Joga tal-Meditazzjoni) u</item>
<item><ref target="https://mt.wikipedia.org/wiki/Ġnana_Joga">Ġnana Joga</ref> (Joga tal-Għarfien u t-Twettiq)</item></list>
<p>Il-mod kif wieħed jagħmel dan kollu hu deskritt fiż-żewġ testi ewlenin tal-<ref target="https://mt.wikipedia.org/wiki/Joga">Joga</ref> Induista: il-<ref target="https://mt.wikipedia.org/wiki/Ġita_Bhagavad">Ġita Bhagavad</ref> u l-<ref target="https://mt.wikipedia.org/wiki/Joga_Sutra">Joga Sutra</ref>. L-<ref target="https://mt.wikipedia.org/wiki/Upanixad">Upanixad</ref> ukoll fihom testi importanti dwar il-joga.</p>
<list type="unordered"><item>L-erba' għanijiet tal-ħajja</item></list>
<p>Il-Ħinduiżmu jemmen fl-erba' għanijiet ewlenin tal-ħajja. Dawn huma <hi rend="italic">Kama</hi>, <hi rend="italic"> Artha</hi>, <hi rend="italic">Dharma</hi> u <hi rend="italic"> Mokxa</hi>. Il-Ħinduwin jgħidu li l-bnedmin kollha jfittxu 'l <hi rend="italic">Kama</hi> (pjaċir, fiżiku jew emozzjonali) u <hi rend="italic">Artha</hi> (qawwa , fama u l-ġid ), iżda mal-maturità malajr jitgħallmu jrażżnu dawn ix-xewqat leġittimi fi ħdan il-qafas pragmatiku ogħla, ta' <hi rend="italic">Dharma</hi>, jew armonija morali f'kollox.</p>
<list type="unordered"><item>L-erba' stadji tal-ħajja</item></list>
<p>Fl-Induiżmu, il-ħajja ta' bniedem maqsuma f'erba' stadji. Kull wieħed minn dawn l-istadji hu msejjaħ Axrama. L-erba' stadji huma:</p>
<list type="ordered"><item>Brahmaċarja, l-ewwel kwart tal-ħajja bħala ġuvni - li jintużaw għat-tagħlim, bini tal-ġisem u l-moħħ .</item>
<item>Grihasthja, it-tieni kwart tal-ħajja bħala persuna bil-familja jaħdem għall-għajxien.</item>
<item>Vanaprastha, it-tielet fażi tal-ħajja, wieħed jgħaddija fil-foresti u fil-meditazzjoni.</item>
<item>Sanjasa, l-aħħar fażi tal-ħajja, wieħed għandu jgħaddiha mingħajr rabta mad-dinja.</item></list>
Festi
<figure><caption>Il-festa tad-dwal- <ref target="https://mt.wikipedia.org/wiki/Diwali">Diwali</ref>, hu ċċelebrata mill-Ħinduwin mad-dinja kollha.</caption></figure>
<p>Il-festi tal-Ħinduwin (Sanskrit: <hi rend="italic">Utsava</hi>; letteralment "tgħolli 'l fuq") huma meqjusa bħala ritwali simboliċi li jinsġu b'mod sabiħ il-ħajja individwali u soċjali f'<ref target="https://mt.wikipedia.org/wiki/Dharma">dharma</ref>. L-Ħinduiżmu għandu ħafna festi matul is-sena. Il-kalendarju Ħindu s-soltu jiffissa d-dati.</p>
<p>Il-festi tipiċi jiċċelebraw ġrajjiet mill-mitoloġija Ħinduwija u spiss jaqblu mal-bidliet tal-istaġuni. Hemm festi li huma primarjament iċċelebrati minn ċerti setti jew f'ċerti reġjuni tas-sottokontinent Indjan. </p>
<p>Fost  il-festi Ħinduwin osservati f'ħafna reġjuni insibu:</p>
<list type="unordered">
<item>Xi festi li huma osservati f'ħafna reġjuni</item>
<item>Il-Ġagannath Puri bit-tliet karijiet tal-allat bit-Tempju ta' Ġaggannath fl-isfond.</item>
<item>L-alla mara Saraswati waqt il-Vasant Panċami fit-toroq ta' Kolkata.</item>
<item>Purċissjoni ta' Akhara mexjin fuq pont temporanju guq ix-xmara <ref target="https://mt.wikipedia.org/wiki/Ganga">Ganga</ref>, Kumbh Mela fi Prajag.</item>
<item>Ganex Visarġan f'<ref target="https://mt.wikipedia.org/wiki/Mumbaj">Mumbaj</ref>.</item>
</list>

It-Twemmin Induist
<p>Skond l-Induisti alla hu wieħed li ma jistax jigi deskritt (spjegazzjoni ghala hawn hafna tipi ta’ allat Indu). Hu ħalaq kollox u għalekk hu jissejjaħ Brahman-l-assolut. Fost il-ħafna allat meqjuma insibu lill Brahma-il-kreatur, Vishnu – li jaghti l-ħajja u Shiva-li se jkisser l-univers.</p>
Ir-Rinkarnazzjoni
<p>Il-ħsieb ewlieni tal-għajxien Induist hu li wieħed jeħles miċ-ċiklu tar-rinkarnazzjoni, jiġifieri li wara l-mewt terġa titwieled mill-ġdid, u għalhekk min jirnexxielu jeħles mir-rabta ta' materjali f'din id-dinja ikun kiseb il-moksha. Dan isir billi il-bniedem jikseb għarfien profond, u paci u armonija tal-qalb.</p>
Il-kasti socjali
<p>Fl-Induismu il-<ref target="https://mt.wikipedia.org/wiki/Kasti">kasti</ref> soċjali ghandhom importanza kbira. Meta titwieled f’kasta socjali trid tibqa fiha sa ma tmut, tghix ma dawk ta’ l-istess kasta tieg]ek u kif ukoll tizzewweg lill xi hadd ta’ l-istess kasta so`jali tieg]ek. Tibdil fil-kasti socjali isir biss bir-rinkarnazzjoni fejn int tista titla jew tinzel fis-socjeta, skond kif tkun ghext fil-hajja ta’ qabel, jew sahan sitra tirrinkarna b]ala animal. Tradizzjonalment hemm hames kasti:</p>
<p>	Il-qassisin- L-indu jemmnu li hargu minn halq Brahman</p>
<list type="unordered"><item>Il-mexxejja- Dawn hargu minn idejn Brahman</item>
<item>Il-merkanti u dawk ta’ sengha- dawn hargu minn qghadd Brahman</item>
<item>Is-servjenti u dawk qieghda- dawn hargu minn saqajn Brahman</item>
<item>Il-moqzieza- il-morda u l-mahmugin li mhumiex meqjusa b]ala parti <ref target="https://mt.wikipedia.org/wiki/Socjeta">mis-socjeta</ref>.</item></list>
<p>Moksha- tinkiseb wara li wiehed jehles mic-ciklu tar-reinkarnazzjoni, paci u armonija.</p>
</text></body></html>