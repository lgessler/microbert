<html><body><text id="wikipedia_mt_wikipedia_org__24845.html" ns="0" revid="263502" sourceurl="https://mt.wikipedia.org/wiki/Boortsog" title="Boortsog" type="wikipedia">Boortsog<p><hi rend="bold">Boortsog</hi> jew <hi rend="bold">bawïrsaq</hi> (Baxkir: <ref target="https://en.wiktionary.org/wiki/бауырһаҡ">бауырһаҡ</ref>, Każak: бауырсақ, Kirgiż: боорсок, Mongoljan: боорцог, Russu: баурсак, бавырсак jew bawırsaq, Użbek: bog'irsoq, Taġik: бусроқ, Tork: pişi, bişi, tuzlu lokma, jew halka, Turkmen: pişme) huwa ikel li jikkonsisti minn għaġina moqlija li jinsab fil-kċina tal-<ref target="https://mt.wikipedia.org/wiki/Kċina_tal-Asja_Ċentrali">Asja Ċentrali</ref>, <ref target="https://mt.wikipedia.org/wiki/Idel-Ural">Idel-Ural</ref>, <ref target="https://mt.wikipedia.org/wiki/Kċina_Mongoljana">Mongolja</ref> u <ref target="https://mt.wikipedia.org/wiki/Lvant_Nofsani">Lvant Nofsani</ref><ref target="https://mt.wikipedia.org/wiki/Il-Paġna_prinċipali#cite_note-FOOTNOTEWaters200751-1">[1]</ref>. Jinstabu f'forma trijangolari jew sfera<ref target="https://mt.wikipedia.org/wiki/Il-Paġna_prinċipali#cite_note-FOOTNOTEMayhewNoble2007112-2">[2]</ref>. L-għaġina tikkonsisti minn dqiq, ħmira, ħalib, bajd, marġerina, melħ, zokkor, u xaħam<ref target="https://mt.wikipedia.org/wiki/Il-Paġna_prinċipali#cite_note-FOOTNOTESchreiber2008107-3">[3]</ref>. Boortsog Taġik huma sikwiet imżejnin b'disinn ta' xibka b'passatur żgħir fuq l-għaġina qabel ma tiġi moqlija.</p>
<p>Boortsog sikwit jittiekel bħala diżerta biz-zokkor, butir, ġamm, jew <ref target="https://mt.wikipedia.org/wiki/Għasel">għasel</ref>. Jistgħu jissejħu xkunvatt jew biskuttini, u peress li huma moqlijin huma simili għal <ref target="https://mt.wikipedia.org/wiki/Doughnut">doughnuts</ref>. Mongoljani u nies Turkiċi xi kultant ibillu boortsog fit-tè. Fl-Asja Ċentrali, baursaki sikwiet jittieklu flimkien mas-soppa<ref target="https://mt.wikipedia.org/wiki/Il-Paġna_prinċipali#cite_note-FOOTNOTESchreiber2008104-4">[4]</ref>.</p>
Metodu
<p>L-għaġina għal Boortsog hi magħmula minn ingredjenti differenti skond jekk l-għaġina hix sempliċi jew ħelwa u qarquċija. Per eżempju, riċetta Kirgiża tikkonsisti minn parti waħda ta' butir, 7 partijiet ilma mielaħ, u 6 partijiet ħalib, flimkien ma' ħmira u dqiq, waqt li riċetti iktar kumplessi iżidu l-bajd u z-zokkor. L-għaġina tista' ssir ukoll bil-<ref target="https://mt.wikipedia.org/wiki/Kajmak">kajmak</ref>.</p>
<p>Boortsog huma msajrin billi tqatta' l-għaġina ċċattjata f'biċċiet. Għalkemm ma ssirx fl-Asja Ċentrali, il-biċċiet jistgħu jitgħawġu jew jitgħaqdu fi forom differenti qabel ma jiġu mgħaddsin fiż-żejt u moqlijin. Din il-proċedura hija komuni qalb il-Mongoljani. L-għaġina tinqela sakemm issir kulur kannella dehbi. Xaħam tal-<ref target="https://mt.wikipedia.org/wiki/Ħaruf_u_muntun">laħam tal-muntun</ref> huwa tradizzjonalment użat mill-Mongoljani biex tqawwa t-togħma tal-boortsog, imma ż-żejt veġetali jista' jintuża ukoll.<ref target="https://mt.wikipedia.org/wiki/Il-Paġna_prinċipali#cite_note-mongolfood-5">[5]</ref><ref target="https://mt.wikipedia.org/wiki/Il-Paġna_prinċipali#cite_note-shardsofmongolia-6">[6]</ref><ref target="https://mt.wikipedia.org/wiki/Il-Paġna_prinċipali#cite_note-e-mongol-7">[7]</ref><ref target="https://mt.wikipedia.org/wiki/Il-Paġna_prinċipali#cite_note-youtube-8">[8]</ref></p>
Rekords Dinjin
<p>L-ikbar (179kg) baursak issajret fl-20 ta' April, 2014 f'Ufa, ir-Russja, u intużaw 25kg zokkor, 70kg dqiq, u 50kg ta' għasel Baxkir biex issir. <ref target="https://mt.wikipedia.org/wiki/Il-Paġna_prinċipali#cite_note-9">[9]</ref> Rekord dinji tal-Guinness inksir f'Almaty fis-7 ta' Settembru, 2014 waqt ċelebrazzjoni ta' Jum l-Omm, fejn issajru 856 kilogrammi ta' baursaks f'post wieħed u f'ġurnata waħda. Iċ-ċelebrazzjoni sar f'forma ta' battalja kulinarja bejn timijiet ta' kunjati u kenniet. Seba' timijiet ipparteċipaw fil-kompetizzjoni.<ref target="https://mt.wikipedia.org/wiki/Il-Paġna_prinċipali#cite_note-10">[10]</ref></p>
Gallerija
<list type="unordered">
<item>Boortsog msajjar id-dar</item>
<item>Boorsoq <ref target="https://mt.wikipedia.org/wiki/Kċina_Kirgiża">Kirgiż</ref> moqli f'<ref target="https://mt.wikipedia.org/wiki/Kazan_(oġġetti_tat-tisjir)">qazan</ref></item>
<item>Baursaks <ref target="https://mt.wikipedia.org/wiki/Kċina_tal-Każakstan">Każak</ref> </item>
<item>Pişi <ref target="https://mt.wikipedia.org/wiki/Kċina_Torka">Tork</ref></item>
</list>
Ara wkoll

<list type="unordered"><item><ref target="https://mt.wikipedia.org/wiki/Lista_ta'_varjetajiet_ta'_doughnuts">Lista ta' varjetajiet ta' doughnuts</ref></item>
<item><ref target="https://mt.wikipedia.org/wiki/Lista_ta'_varjetajiet_ta'_doughnuts_moqlijin">Lista ta' varjetajiet ta' doughnuts moqlijin</ref></item>
<item><ref target="https://mt.wikipedia.org/wiki/Lokma">Lokma</ref></item>
<item><ref target="https://mt.wikipedia.org/wiki/Youtiao">Youtiao</ref></item>
<item><ref target="https://mt.wikipedia.org/wiki/Çäkçäk">Chak-chak</ref></item>
<item><ref target="https://mt.wikipedia.org/wiki/Lista_ta'_ħobż_magħmul_ta'_malajr">Lista ta' ħobż magħmul ta' malajr</ref></item>
<item><ref target="https://mt.wikipedia.org/wiki/Shelpek">Shelpek</ref> – forma ta' ħobż ażżmu</item>
<item><ref target="https://mt.wikipedia.org/wiki/Frybread">Frybread</ref></item>
<item><ref target="https://mt.wikipedia.org/wiki/Mudell:Portal-inline">Mudell:Portal-inline</ref></item></list>

Bibliografija
<list type="unordered"><item>Mayhew, Bradley; Bloom, Greg; Noble, John; Starnes, Dean (2007). <hi rend="italic">Central Asia: Kazakhstan, Tajikistan, Uzbekistan, Kyrgyzstan, Turkmenistan</hi> (bl-Ingliż). Lonely Planet. <ref target="https://mt.wikipedia.org/wiki/ISBN">ISBN</ref><ref target="https://mt.wikipedia.org/wiki/Speċjali:SorsiKotba/978-1741046144">978-1741046144</ref>.</item>
<item>Schreiber, Dagmar (2008). <hi rend="italic">Kasachstan entdecken: Auf Nomadenwegen zwischen Kaspischen Meer und Altaj</hi> (bil-Ġermaniż) (3et ed.). Trescher Verlag. <ref target="https://mt.wikipedia.org/wiki/ISBN">ISBN</ref><ref target="https://mt.wikipedia.org/wiki/Speċjali:SorsiKotba/978-3897941373">978-3897941373</ref>.</item>
<item>Waters, Bella (2007). <hi rend="italic">Kazakhstan in Pictures</hi>. Visual Geography (bl-Ingliż) (2ni ed.). Twenty-First Century Books. <ref target="https://mt.wikipedia.org/wiki/ISBN">ISBN</ref><ref target="https://mt.wikipedia.org/wiki/Speċjali:SorsiKotba/978-0822565888">978-0822565888</ref>.</item></list>


Ħoloq esterni
<list type="unordered"><item><ref target="http://www.mongolfood.info/en/recipes/boortsog.html">Riċetta</ref></item>
<item><ref target="http://shardsofmongolia.blogspot.com/2005/09/recipe-for-boortsog.html">Riċetta</ref></item>
<item><ref target="http://www.e-mongol.com/mongolia_culture_cooking-recipes.htm#Boortsog">Riċetta</ref></item>
<item><ref target="https://www.youtube.com/watch?v=lRpz2htay9Q">Kirgiż jaqli boorsoq</ref></item>
<item><ref target="http://rinfom.com/kitchen/95-bavyrsak">My Home</ref> - Riċetti mill-kċina Tatar</item></list>
</text></body></html>