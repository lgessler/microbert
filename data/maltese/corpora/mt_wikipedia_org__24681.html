<html><body><text id="wikipedia_mt_wikipedia_org__24681.html" ns="0" revid="265672" sourceurl="https://mt.wikipedia.org/wiki/Kemmunett" title="Kemmunett" type="wikipedia">Kemmunett
<figure><caption>Kemmunett minn Kemmuna</caption></figure>
<p><hi rend="bold">Kemmunett</hi> hija gżira inabitata li tinsab fir-reġjun tal-<ref target="https://mt.wikipedia.org/wiki/Baħar_Mediterran">Mediterran</ref>, u tagħmel parti mill-kosta tat-Tramuntana ta' <ref target="https://mt.wikipedia.org/wiki/Malta">Malta</ref>. Din il-gżira ċkejkna tkopri żona ta' 0.25 kilometru kwadru u tinsab xi 100 metru lejn il-Majjistral 'il bogħod minn <ref target="https://mt.wikipedia.org/wiki/Kemmuna">Kemmuna</ref>. Bejn Kemmuna u Kemmunett wieħed jista' jsib il-baħar ċar u trasparenti ta' Bejn il-Kmiemen (spiss imsejjaħ 'Blue Lagoon' kemm mill-Maltin u kemm mit-turisti). Bosta kienu dawk li ħadu xi ritratt ta' Bejn il-Kmiemen, il-post speċjali fejn irnexxielha tisboq in-natura li biha huma mogħnijin il-gżejjer Maltin. Bajja pittoreska li tikkonsisti minn bażi ta' ramel bajdani u li hija sinjura bil-ħajja akkwatika, tant apprezzata mill-għaddasa u mill-għawwiema. Bajjiet oħra fuq il-gżira ta' Kemmuna jinkludu r-Ramla ta' Santa Marija u l-Bajja ta' San Niklaw.</p>
</text></body></html>