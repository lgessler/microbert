<html><body><text id="wikipedia_mt_wikipedia_org__13360.html" ns="0" revid="215295" sourceurl="https://mt.wikipedia.org/wiki/Fontana_(G%C4%A7awdex)" title="Fontana (Għawdex)" type="wikipedia">Fontana (Għawdex)
<figure><caption>Kienu is-sajjieda abitanti tal-Fontana li ħallsu għall-bini tal-Knisja Parrokkjali</caption></figure><p><hi rend="bold">Il-Fontana</hi> hu raħal żgħir f'Għawdex b'popolazzjoni ta' madwar 850 ruħ. Ir-raħal oriġina l-ewwel bħala subburg tal-belt Victoria, mibni madwar it-triq li tghaddi mir-<ref target="https://mt.wikipedia.org/wiki/Rabat_(Għawdex)">Rabat</ref> għax-Xlendi.</p>
<p>Il-Fontana hu rreferit ukoll bħala "it-Triq tal-Għajn" b'referenza għall-Għajn li tinsab fl-istess lokal, imsejħa bħala "l-Għajn il-Kbira". L-isem uffiċċjali "Fontana" ġej mit-Taljan, u jfisser "għajn".</p>
<p>Ir-raħal kien minn dejjem magħruf għall-għelieqi fertili u abbundanti li jinsabu fih. Dan jiġi mill-fatt li qrib dan ir-raħal tinsab waħda mill-uniċi sorsi ta' ilma ġieri naturali f'Għawdex. San-nofs tas-seklu 20, il-Fontana kien prinċiparjament raħal tas-sajjieda li kienu jaħdmu fix-Xlendi, tant li l-knisja parrokkjali tar-raħal tħallset mill-flus ta' dawn l-istess sajjieda. Barra minn hekk il-patrun sekondarju tar-raħal hu Sant'Indrija, li hu ukoll il-patrun tas-sajjieda.</p>

Amministrazzjoni u Kunsill Lokali
<p>Ir-Raħal tal-Fontana hu mmexxi mill-Kunsill Lokali Fontana li hu magħmul minn:</p>
<list type="unordered"><item>Savior Borg (Sindku, PN)</item>
<item>Anthony Borg (PN)</item>
<item>Lorry Apap (PN)</item>
<item>Victor Cefai (PL)</item>
<item>Horace Micallef (PL)</item></list>

Faċilitajiet Komunali
<p>Fir-raħal tal-Fontana, wieħed isib plejgrawnd u ġnien pubbliċi, kif ukoll ċentru ċiviku li preżentament għadu qed jinbena.</p>

Festa tar-Raħal
<p>Il-Patrun Prinċipali tar-raħal hi l-Qalb Divina ta' Ġesù. Il-festa ssir kull tieni jew tielet ħadd ta' Ġunju, u hi aktar ibbażata fuq iċ-ċelebrazzjonijiet u funzjonijiet reliġjużi. Il-Banda Ċittadina 'La Stella' tal-Belt Victoria normalment tieħu ħsieb u ddoqq fil-festa, bil-qofol tagħha tkun il-purċissjoni bl-istatwa tal-Qalb ta' Ġesù maħduma fl-1923.</p>

Żoni tar-Raħal
<list type="unordered"><item>Is-Saqwi</item>
<item>Ta' l-Għajn</item>
<item>Wied tal-Lunzjata</item></list>

Toroq Prinċipali
<list type="unordered"><item>Pjazza l-Għejjun</item>
<item>Triq il-Kappillan Hili</item>
<item>Triq ix-Xlendi</item>
<item>Triq l-Isptar San Ġiljan</item>
<item>Triq Santa Duminka</item>
<item>Triq Tal-Għajn</item>
<item>Triq John Gasperd le merchant</item>
<item>Triq Il-Kardinal Alessandro Franchi</item>
<item>Triq il-Qalb ta' Ġesu</item></list>
Toroq Oħra
<list type="unordered"><item>Daħlet ir-Razzett</item>
<item>Sqaq l-Andar</item>
<item>Sqaq Bieb il-Għajn</item>
<item>Sqaq l-Għajn Nru.1 - Nru.6</item>
<item>Sqaq Ta' Fuq il-Lunzjata</item>
<item>Sqaq Ta' Kaputt</item>
<item>Sqaq Wara l-Idjar</item>
<item>Trejqa Grezzja Grima</item>
<item>Trejqa ix-Xagħri</item>
<item>Trejqet iċ-Ċentru Parrokkjali</item>
<item>Trejqet il-Ħarrub</item>
<item>Triq Għajn Tuta</item>
<item>Triq Le Marchant John Gaspard</item>
<item>Triq Mons. Mikiel Buttigieg</item>
<item>Triq is-Sajjieda</item>
<item>Triq San Martin</item>
<item>Triq Ta' Mulejja</item>
<item>Triq Wied Siekel</item></list>
Ħoloq
<list type="unordered"><item><ref target="http://www.fontana.gov.mt/">Websajt uffiċċjali tal-Kunsill Lokali</ref></item>
<item><ref target="http://www.qalbtagesu.com/">Websajt uffiċċjali tal-Parroċċa</ref></item>
<item><ref target="http://www.gozo.gov.mt/pages.aspx?page=39">Paġna fuq il-websajt tal-Ministeru għal Għawdex</ref></item></list>
</text></body></html>