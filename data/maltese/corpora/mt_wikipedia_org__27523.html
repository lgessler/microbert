<html><body><text id="wikipedia_mt_wikipedia_org__27523.html" ns="0" revid="272753" sourceurl="https://mt.wikipedia.org/wiki/Monumenti_Stori%C4%8Bi_ta%27_Nara" title="Monumenti Storiċi ta' Nara" type="wikipedia">Monumenti Storiċi ta' Nara<figure><caption>Uħud mill-Monumenti Storiċi ta' Nara</caption></figure>
<p>Il-<hi rend="bold">Monumenti Storiċi ta' Nara</hi> jinkludu tmien siti tal-<ref target="https://mt.wikipedia.org/wiki/Belt_kapitali">belt kapitali</ref> antika ta' Nara fil-Prefettura ta' Nara, il-<ref target="https://mt.wikipedia.org/wiki/Ġappun">Ġappun</ref>. B'kollox hemm ħames tempji <ref target="https://mt.wikipedia.org/wiki/Buddiżmu">Buddisti</ref>, santwarju tax-<ref target="https://mt.wikipedia.org/wiki/Xintuwiżmu">Xintuwiżmu</ref>, palazz imperjali u foresta primordjali. Is-siti jinkludu 26 binja li l-Gvern Ġappuniż iddeżinja bħala Teżori Nazzjonali u 53 binja ddeżinjati bħala Siti Kulturali Importanti. Il-kumplessi kollha ġew rikonoxxuti bħala Siti Storiċi. Is-Sit tal-Palazz ta' Nara ġie ddeżinjat bħala Sit Storiku Speċjali, filwaqt li l-Foresta Primordjali ta' Kasugayama ġiet iddeżinjata bħala <ref target="https://mt.wikipedia.org/wiki/Monument">Monument</ref> Naturali Speċjali. Tōdai-ji, Kōfuku-ji u l-Foresta Primordjali ta' Kasugayama jinsabu lkoll fi ħdan il-Park ta' Nara, li huwa park li ġie ddeżinjat bħala wieħed mill-"Postijiet ta' Sbuħija Xenika" mill-Ministeru għall-<ref target="https://mt.wikipedia.org/wiki/Edukazzjoni">Edukazzjoni</ref>, il-<ref target="https://mt.wikipedia.org/wiki/Kultura">Kultura</ref>, l-<ref target="https://mt.wikipedia.org/wiki/Sport">Isport</ref>, ix-<ref target="https://mt.wikipedia.org/wiki/Xjenza">Xjenza</ref> u t-<ref target="https://mt.wikipedia.org/wiki/Teknoloġija">Teknoloġija</ref>. Il-Monumenti Storiċi ta' Nara tniżżlu fil-lista tas-<ref target="https://mt.wikipedia.org/wiki/Sit_ta'_Wirt_Dinji">Siti ta' Wirt Dinji</ref> tal-<ref target="https://mt.wikipedia.org/wiki/UNESCO">UNESCO</ref> fl-1998.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref><ref target="https://mt.wikipedia.org/wiki/Il-Paġna_prinċipali#cite_note-:0-2">[2]</ref></p>
Lista tas-siti
<p>It-tabella ta' hawn taħt telenka t-tagħrif dwar it-tmien siti li jiffurmaw is-Sit ta' Wirt Dinji tal-UNESCO msejjaħ Monumenti Storiċi ta' Nara:</p>
<hi rend="bold">Isem</hi>: l-isem bil-Ġappuniż u b'ittri Rumani jew bil-<ref target="https://mt.wikipedia.org/wiki/Lingwa_Maltija">Malti</ref>
<hi rend="bold">Tip</hi>: l-iskop tas-sit. Fil-lista hemm ħames tempji ("-ji") Buddisti, santwarju ("-jinja") tax-Xintuiżmu, palazz imperjali u foresta primordjali.
<hi rend="bold">Perjodu</hi>: is-seklu u l-perjodu ta' importanza, tipikament tal-kostruzzjoni
<hi rend="bold">Koordinati</hi>: il-koordinati ġeografiċi tas-siti
<hi rend="bold">Deskrizzjoni</hi>: deskrizzjoni fil-qosor tas-siti

Sit ta' Wirt Dinji
<p>Il-Monumenti Storiċi ta' Nara ġew iddeżinjati bħala Sit ta' Wirt Dinji tal-UNESCO fl-1998.<ref target="https://mt.wikipedia.org/wiki/Il-Paġna_prinċipali#cite_note-:0-2">[2]</ref></p>
<p>Il-valur universali straordinarju tas-sit ġie rrikonoxxut abbażi ta' erba' kriterji tal-għażla tal-UNESCO: il-<hi rend="bold">kriterju (ii)</hi> "Wirja ta' skambju importanti ta' valuri umani, tul perjodu ta' żmien jew fi ħdan żona kulturali fid-dinja, dwar l-iżviluppi fl-arkitettura jew it-teknoloġija, l-arti monumentali, l-ippjanar tal-bliet jew id-disinn tal-pajsaġġ"; il-<hi rend="bold">kriterju (iii)</hi> "Xhieda unika jew minn tal-inqas eċċezzjonali ta' tradizzjoni kulturali jew ta' ċivilizzazzjoni li għadha ħajja jew li għebet"; il-<hi rend="bold">kriterju (iv)</hi> "Eżempju straordinarju ta' tip ta' bini, ta' grupp ta' siti jew ta' pajsaġġ arkitettoniku jew teknoloġiku li joħroġ fid-dieher stadju/i sinifikanti fl-istorja tal-bniedem"; u l-<hi rend="bold">kriterju (vi)</hi> "Assoċjazzjoni diretta jew tanġibbli ma' avvenimenti jew ma' tradizzjonijiet ħajjin, ma' ideat jew ma' twemmin, jew ma' xogħlijiet artistiċi jew letterarji ta' valur universali straordinarju".<ref target="https://mt.wikipedia.org/wiki/Il-Paġna_prinċipali#cite_note-:0-2">[2]</ref></p>
</text></body></html>