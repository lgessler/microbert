<html><body><text id="wikipedia_mt_wikipedia_org__16266.html" ns="0" revid="249723" sourceurl="https://mt.wikipedia.org/wiki/Ole_Madsen" title="Ole Madsen" type="wikipedia">Ole Madsen
<p><hi rend="bold">Ole Madsen</hi> (<ref target="https://mt.wikipedia.org/wiki/Kopenħagen">Kopenħagen</ref>, <ref target="https://mt.wikipedia.org/wiki/21_ta'_Diċembru">21 ta' Diċembru</ref> <ref target="https://mt.wikipedia.org/wiki/1934">1934</ref> – <ref target="https://mt.wikipedia.org/wiki/26_ta'_Marzu">26 ta' Marzu</ref> <ref target="https://mt.wikipedia.org/wiki/2006">2006</ref>) kien plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Danimarka">Daniż</ref>.</p>
Bijografija
<p>Minkejja li ma kienx mit-twal, Ole Madsen kien attakkant aggressiv u kellu għajn għall-gowl. Bħala tfajjel kien jilgħab ma' Bispebjerg FC. Fl-1958 hu ngħaqad ma' Hellerup IK fit-tielet diviżjoni. Kien f'dan iż-żmien li ġie magħżul għall-ewwel darba mat-<ref target="https://mt.wikipedia.org/wiki/Tim_nazzjonali_tal-futbol_tad-Danimarka">tim nazzjonali Daniż</ref>. Hu kien fost il-favoriti netti li jagħmlu l-lista finali tat-tim tad-Danimarka għall-<ref target="https://mt.wikipedia.org/wiki/Logħob_Olimpiku_tas-sajf_1960">Olimpjadi tas-sajf ta' Ruma 1960</ref>, imma kellu jirtira minħabba raġunijiet finanzarji. Fl-1964, ġie nominat bħala l-Plejer Daniż tas-Sena, fl-istess sena li man-nazzjonal wasal sar-raba' post fil-Kampjonati Ewropej.</p>
<p>Hu kompla jilgħab mat-tim nazzjonali, sakemm fl-1965 ġie eskluż minħabba li ffirma ma' <ref target="https://mt.wikipedia.org/wiki/Sparta_Rotterdam">Sparta Rotterdam</ref>. Magħhom rebaħ it-Tazza tal-Pajjiżi l-Baxxi fl-1966. Wara s-snin ġewwa l-<ref target="https://mt.wikipedia.org/wiki/Olanda">Olanda</ref>, hu kien l-ewwel plejer li ġie magħżul mat-tim nazzjonali wara karriera professjonali, fejn kien irritorna lura għad-dilettantiżmu ma' Hellerup IK. Fl-1969, waqt konfront internazzjonali kontra n-<ref target="https://mt.wikipedia.org/wiki/Tim_nazzjonali_tal-futbol_tan-Norveġja">Norveġja</ref>, ċarrat ligament li temmlu għal kollox il-karriera tiegħu bħala futboler.</p>
Ħoloq esterni
<list type="unordered"><item><ref target="https://www.national-football-teams.com/player/19473.html">Il-Paġna prinċipali</ref> fuq National-Football-Teams.com</item></list>
</text></body></html>