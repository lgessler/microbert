<html><body><text id="wikipedia_mt_wikipedia_org__15332.html" ns="0" revid="269903" sourceurl="https://mt.wikipedia.org/wiki/Diego_Benaglio" title="Diego Benaglio" type="wikipedia">Diego Benaglio
<p><hi rend="bold">Diego Benaglio</hi> (<ref target="https://mt.wikipedia.org/wiki/Żurigu">Żurigu</ref>, <ref target="https://mt.wikipedia.org/wiki/8_ta'_Settembru">8 ta' Settembru</ref> <ref target="https://mt.wikipedia.org/wiki/1983">1983</ref>) huwa eks-plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Żvizzera">Żvizzeru</ref> li kien jilgħab bħala <ref target="https://mt.wikipedia.org/wiki/Gowlkiper_(futbol)">gowlkiper</ref>.</p>
Karriera
Klabb
<p>Benaglio beda l-karriera tiegħu mal-klabb lokali ta' <ref target="https://mt.wikipedia.org/wiki/Grasshopper-Club_Zürich">Grasshopper-Club Zürich</ref> u lagħab magħhom għal numru ta' staġuni qabel ma ngħaqad ma' <ref target="https://mt.wikipedia.org/wiki/VfB_Stuttgart">VfB Stuttgart</ref>, imma sab post biss mat-tim tar-riservi.</p>
<p>Fl-2005–06 ingħaqad ma' <ref target="https://mt.wikipedia.org/wiki/CD_Nacional">Nacional</ref> ġewwa l-<ref target="https://mt.wikipedia.org/wiki/Portugall">Portugall</ref>, fejn mal-ewwel kiseb post regulari fit-tim quddiem il-veteran <ref target="https://mt.wikipedia.org/wiki/Henrique_Hilário">Henrique Hilário</ref>, u postu assigurah bit-tluq ta' Hilário ma' <ref target="https://mt.wikipedia.org/wiki/Chelsea_FC">Chelsea</ref>. Fit-22 ta' Jannar, 2008, Benaglio issieħeb ma' <ref target="https://mt.wikipedia.org/wiki/VfL_Wolfsburg">VfL Wolfsburg</ref>. Iddebutta fit-30 ta' Jannar, fejn għen lit-tim javanza għall-kwarti tal-finali tat-<ref target="https://mt.wikipedia.org/wiki/DFB-Pokal">Tazza Ġermaniża</ref>. Maż-żmien kiseb postu regulari mal-ewwel ħdax, fejn sar l-ewwel għażla bejn il-lasti għall-klabb u għen lit-tim jirbaħ l-ewwel titlu tal-Bundesliga fl-<ref target="https://mt.wikipedia.org/wiki/Fußball-Bundesliga_2008–09">istaġun 2008–09</ref>.</p>
Internazzjonali
<p>Iddebutta mat-<ref target="https://mt.wikipedia.org/wiki/Tim_nazzjonali_tal-futbol_tal-Iżvizzera">tim nazzjonali Żvizzeru</ref> nhar it-3 ta' Ġunju, 2006, fir-rebħa ta' 4–1 fuq iċ-<ref target="https://mt.wikipedia.org/wiki/Tim_nazzjonali_tal-futbol_taċ-Ċina">Ċina</ref>, li ntlagħbet bħala preparazzjoni għat-<ref target="https://mt.wikipedia.org/wiki/Tazza_tad-Dinja_tal-Futbol_2006">Tazza tad-Dinja 2006</ref>, liema manifestazzjoni ħa sehem bħala t-tielet gowlkiper tal-iskwadra. Grazzi għall-prestazzjoni eċċellenti matul l-2008, hu kiseb post titulari mat-tim. Matul il-<ref target="https://mt.wikipedia.org/wiki/Kampjonati_Ewropej_tal-Futbol_2008">Kampjonati Ewropej</ref> li saru ġewwa pajjiżu, lagħab żewġ logħbiet u sofra tliet gowls. Fl-2009, ġie nominat bħala "L-Aqwa Plejer Żvizzeru".</p>
<p>Matul il-<ref target="https://mt.wikipedia.org/wiki/Kwalifikazzjoni_għat-Tazza_tad-Dinja_tal-Futbol_2010">fażi ta' kwalifikazzjoni</ref> tat-<ref target="https://mt.wikipedia.org/wiki/Tazza_tad-Dinja_tal-Futbol_2010">Tazza tad-Dinja 2010</ref> kien fost il-protagonisti tat-tim li kiseb post awtomatiku fil-fażi finali tal-kompetizzjoni, fejn impressjona fl-ewwel logħba mill-fażi tal-gruppi kontra <ref target="https://mt.wikipedia.org/wiki/Tim_nazzjonali_tal-futbol_ta'_Spanja">Spanja</ref> li ssarfet f'rebħa ta' 1–0 għat-tim Żvizzeru.</p>
Unuri
VfL Wolfsburg
<list type="unordered"><item><ref target="https://mt.wikipedia.org/wiki/Fußball-Bundesliga">Bundesliga</ref>: 2008–09</item>
<item><ref target="https://mt.wikipedia.org/wiki/DFB-Pokal">DFB-Pokal</ref>: 2014–15</item></list>
Ħoloq esterni
<list type="unordered"><item>Il-mudell {{<ref target="https://mt.wikipedia.org/wiki/Mudell:Nfteams">Nfteams</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>