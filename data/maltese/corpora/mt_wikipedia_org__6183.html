<html><body><text id="wikipedia_mt_wikipedia_org__6183.html" ns="0" revid="254287" sourceurl="https://mt.wikipedia.org/wiki/UEFA_Champions_League" title="UEFA Champions League" type="wikipedia">UEFA Champions League
<p>Il-<hi rend="bold">UEFA Champions League</hi>, li qabel kienet magħrufha bħala t-<hi rend="bold">Tazza taċ-Ċampjins</hi>, hija kompetizzjoni tal-<ref target="https://mt.wikipedia.org/wiki/Futbol">futbol</ref> li tiġi organizzata kull sena mill-<ref target="https://mt.wikipedia.org/wiki/UEFA">UEFA</ref> (konfederazzjoni tal-Ewropa) u li ilha ssir mill-1992 (eżattament mill-1955 taħt il-format il-qadim) għall-aqwa <ref target="https://mt.wikipedia.org/wiki/Klabb_tal-futbol">klabbs tal-futbol</ref> fl-<ref target="https://mt.wikipedia.org/wiki/Ewropa">Ewropa</ref>. It-trofew hu kkunsidrat bħala l-aktar trofew prestiġjuż għal klabb f'dan l-isport.</p>
<p>Il-kampjonat jinqasam f'fażijiet differenti. Il-format preżenti jikkonsisti minn tliet rawnds preliminarji lejn nofs Lulju. Is-sittax-il tim li joħorġu rebbieħa minn dawn il-preliminari jingħaqdu ma' sittax-il tim ieħor li jkun akkwistaw kwalifikazzjoni awtomatika fejn flimkien jieħdu sehem fil-fażi tal-gruppi. It-tmien timijiet rebbieħa tal-grupp flimkien ma' dawk li spiċċaw it-tieni jidħlu fil-fażi eliminatorja, li tispiċċa bil-finali f'Mejju. Fil-passat, kienu ċ-ċampjins tal-kampjonat nazzjonali biss li setgħu jkunu eleġibbli biex jipparteċipaw fil-kompetizjoni; madanakollu, din tbiddlet fl-1997 biex iħallu dawk li jispiċċaw fit-tieni post tal-aqwa kampjonati biex jissieħbu wkoll.</p>
<p>It-titlu ntrebaħ minn 22 tim differenti, tnax minn dawn rebħuh aktar minn darba. It-tim bl-akbar rebħiet hu t-tim <ref target="https://mt.wikipedia.org/wiki/Spanja">Spanjol</ref> ta' <ref target="https://mt.wikipedia.org/wiki/Real_Madrid_CF">Real Madrid</ref> li kiseb dan it-titlu għal tnax-il darba. Il-klabbs Spanjoli ġabru l-ikbar ammont ta' rebħiet bis-sbatax-il titlu, segwiti mill-<ref target="https://mt.wikipedia.org/wiki/Ingilterra">Ingilterra</ref> u l-<ref target="https://mt.wikipedia.org/wiki/Italja">Italja</ref> bi tnax. Ir-rebbieħa attwali ta' din it-tazza huma  bl-aħħar rebħa tagħmilhom l-ewwel tim mill-1992 li żamm it-titlu b'suċċess. Il-kampjonat Spanjol u dak Taljan huma <ref target="https://mt.wikipedia.org/wiki/Real_Madrid_CF">Real Madrid</ref> li assiguraw it-tnax-il titlu f'din il-kompetizzjoni meta għelbu lil <ref target="https://mt.wikipedia.org/wiki/Juventus_FC">Juventus</ref> fil-<ref target="https://mt.wikipedia.org/wiki/UEFA_Champions_League_2016–17">finali tal-2017</ref>. B'hekk saru l-ewwel tim mill-1992 li rnexxielhom jiddefendu b'suċċess it-titlu.</p>
Storja
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Storja_tal-UEFA_Champions_League">Storja tal-UEFA Champions League</ref></hi>.
<p>Dan it-turnew ingħata l-bidu fl-1955, wara suġġeriment tal-ġurnalista sportiv Franċiż u l-editur tal-gazzetta <hi rend="italic"><ref target="https://mt.wikipedia.org/wiki/L'Équipe">L'Équipe</ref></hi> <ref target="https://mt.wikipedia.org/wiki/Gabriel_Hanot">Gabriel Hanot</ref>, bħala reazzjoni għal dak li kien intqal mill-istampa Brittanika fuq il-klabb ta' <ref target="https://mt.wikipedia.org/wiki/Wolverhampton_Wanderers_FC">Wolverhampton Wanderers</ref> li kienu ċ-"Ċampjins tad-Dinja", wara sensiela ta' rebħiet f'partiti ta' ħbiberija kontra timijiet Ewropej fis-snin ħamsin. It-turnew kellu l-iskop ta' kompetizzjoni kontinentali bejn iċ-ċampjins tal-kampjonati nazzjonali tal-Ewropa, imsejjaħ it-<hi rend="bold">Tazza taċ-Ċampjins</hi>.</p>
<p>Din il-kompetizzjoni bdiet fl-<ref target="https://mt.wikipedia.org/wiki/Tazza_taċ-Ċampjins_1955–56">1955–56</ref> taħt format ta' żewġ legs eliminatorji fejn it-timijiet jilgħabu żewġ partiti, waħda ġewwa darhom u waħda barra, u t-tim bl-ikbar riżultat totali jikkwalifika għar-rawnd suċċessiv tal-kompetizzjoni. Sal-1992, kienu biss it-timijiet rebbieħa tal-kampjonati nazzjonali li kellhom aċċess għal din il-kompetizzjoni, flimkien mad-detentur attwali tat-tazza. Fl-<ref target="https://mt.wikipedia.org/wiki/UEFA_Champions_League_1992–93">istaġun 1992–93</ref>, il-format tbiddel biex jikludi fażi tal-gruppi u l-isem tbiddel għal <hi rend="bold">UEFA Champions League</hi>. Sar tibdil kbir ukoll fl-aċċess ta' timijiet għal din il-kompetizzjoni, hekk kif grazzi għal numru ta' rawnds ta' kwalifika u l-istruttura tal-gruppi kabbret l-elleġibilità ta' parteċipazzjoni. Fl-<ref target="https://mt.wikipedia.org/wiki/UEFA_Champions_League_1997–98">1997–98</ref>, il-parteċipazzjoni ġiet estiża biex tinkludi dawk li kklassifikaw fit-tieni post ta' xi kampjonati ta' ċerti pajjiżi skont il-lista tal-<ref target="https://mt.wikipedia.org/wiki/Koeffiċjenti_tal-UEFA">koeffiċjenti tal-UEFA</ref>. Is-sistema ta' kwalifika ġie ristrutturata sabiex iċ-ċampjins nazzjonali minn pajjiżi li huma l-isfel fil-klassifika tal-koeffiċjenti jieħdu sehem f'żewġ jew aktar rawnds ta' kwalifika, waqt li timijiet klassifikati fit-tieni post fil-kampjonat u li ġejjin minn pajjiżi pożizzjonati aktar fl-ogħli jidħlu fir-rawnds suċċessivi. Huma erba' timijiet mill-aqwa pajjiżi klassifikati, li jingħataw dritt għall-aċċess f'din il-kompetizzjoni.</p>
<p>Bejn l-1960 u l-2004, ir-rebbieħ tat-turnew kien jikkwalifika għat-<ref target="https://mt.wikipedia.org/wiki/Tazza_Interkontinentali_(futbol)">Tazza Interkontinentali</ref> kontra r-rebbieħ tat-<ref target="https://mt.wikipedia.org/wiki/Tazza_Libertadores">Tazza Libertadores</ref> tal-Amerika t'Isfel. Wara x-xoljiment ta' din il-kompetizzjoni, ir-rebbieħ jikkwalifika awtomatikament għat-<ref target="https://mt.wikipedia.org/wiki/Tazza_tad-Dinja_tal-Futbol_tal-Klabbs">Tazza tad-Dinja tal-Klabbs</ref> organizzata mill-<ref target="https://mt.wikipedia.org/wiki/FIFA">FIFA</ref> flimkien mar-rebbieħa tal-turnej tal-konfederazzjonijiet l-oħra.</p>
Format
Kwalifikazzjoni
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Koeffiċjenti_tal-UEFA">Koeffiċjenti tal-UEFA</ref></hi>.
<figure><caption>Mappa tal-pajjiżi tal-UEFA li minnhom ħarġu t-timijiet li laħqu l-fażi tal-gruppi tal-UEFA Champions League
Pajjiż membru tal-UEFA li ġie rappreżentat fil-fażi tal-gruppi
Pajjiż membru tal-UEFA li ma ġie rappreżentat fil-fażi tal-gruppi
Mhuwiex membru tal-UEFA
</caption></figure>
<p>Timijiet li jispiċċaw mill-ewwel sar-raba' post fl-aqwa kampjonati jikkwalifikaw għar-rawnd preliminarju tal-UEFA Champions League.</p>
<p>In-numru ta' postijiet fil-kompetizzjoni jiddependi fil-pożizzjoni rispettiva tal-assoċjazzjoni fit-tabella tal-<ref target="https://mt.wikipedia.org/wiki/Koefiċċjenti_tal-UEFA">koefiċċjenti tal-UEFA</ref>:</p>
<list type="unordered"><item>assoċjazzjonijiet klassifikati mill-ewwel sat-tielet post għandhom erba' postijiet,</item>
<item>assoċjazzjonijiet klassifikati mir-raba' sas-sitt post għandhom tliet postijiet,</item>
<item>assoċjazzjonijiet klassifikati mis-seba' sal-ħmistax-il post għandhom żewġ postijiet,</item>
<item>assoċjazzjonijiet klassifikati fis-sittax jew inqas għandhom post wieħed.</item></list>
<p>Il-pożizzjoni tal-assoċjazzjoni jiddependi wkoll minn f'liema fażi l-klabb oriġini jidħol fil-kompetizzjoni. Per eżempju, l-aqwa tliet assoċjazzjonijiet klassifikati, għandhom żewġ postijiet fil-fażi tal-gruppi (għaċ-ċampjins u t-tieni klassifikat) u t-tnejn l-oħra fit-tielet rawnd ta' kwalifikazzjoni (għat-tielet u r-raba' klassifikat), fejn min-naħa l-oħra l-assoċjazzjonijiet klassifikati fl-inqas pożizzjonijiet tal-klassifika għandhom biss post wieħed fit-tielet rawnd ta' kwalifikazzjoni għaċ-ċampjins tal-kampjonat rispettiv. L-assoċjazzjonijiet li jinsabu fl-aqwa disa' postijiet fil-klassifika għandhom tal-anqas post wieħed garantit fil-fażi tal-gruppi.</p>
<p>Is-sitwazzjoni fuq id-detenur tat-Tazza għandha ma ġietx iċċarata. Lura fl-2005 seħħet kontroversja fejn il-klabb <ref target="https://mt.wikipedia.org/wiki/Ingilterra">Ingliż</ref> ta' <ref target="https://mt.wikipedia.org/wiki/Liverpool_FC">Liverpool</ref>, li kien għadu kemm ittrijonfa fl-edizzjoni preċedenti, spiċċa barra mill-ewwel erba' postijiet tal-<ref target="https://mt.wikipedia.org/wiki/Premier_League">Premier League</ref>. L-<ref target="https://mt.wikipedia.org/wiki/Federazzjoni_tal-futbol_tal-Ingilterra">FA Ingliża</ref> tat id-dritt lil <ref target="https://mt.wikipedia.org/wiki/Everton_FC">Everton</ref>, li kienu spiċċaw fir-raba' post, li jingħataw il-post finali Ingliż għall-<ref target="https://mt.wikipedia.org/wiki/UEFA_Champions_League_2005–06">UEFA Champions League 2005–06</ref>. Il-UEFA waslet fi qbil li ż-żewġ <ref target="https://mt.wikipedia.org/wiki/Derby_ta'_Merseyside">rivali ta' Merseyside</ref> jidħlu fil-kompetizzjoni. Liverpool bdew mill-ewwel rawnd ta' kwalifikazzjoni waqt li Everton  bdew mit-tielet. Ir-regoli attwali tal-UEFA hi li jekk ir-rebbieħ tal-UEFA Champions League jonqos li jasal fil-pożizzjonijiet allokati lil dik l-assoċjazzjoni għal post fl-Ewropa, dan jieħu post l-inqas tim klassifikat fil-kampjonat. It-tim li jkun ittieħed postu jikkwalifika għat-<ref target="https://mt.wikipedia.org/wiki/Tazza_UEFA">Tazza UEFA</ref>.</p>
<p>Fl-2005–06, <ref target="https://mt.wikipedia.org/wiki/Liverpool_FC">Liverpool</ref> u <ref target="https://mt.wikipedia.org/wiki/FC_Artmedia_Bratislava">Artmedia Bratislava</ref> tal-<ref target="https://mt.wikipedia.org/wiki/Slovakkja">Islovakkja</ref> saru l-ewwel timijiet li waslu sal-fażi tal-gruppi taċ-Champions League wara li lagħbu f'kull rawnd ta' kwalifikazzjoni. Fl-2008–09 ġara l-istess ħaġa għat-timijiet ta' <ref target="https://mt.wikipedia.org/wiki/FC_BATE">BATE</ref> and <ref target="https://mt.wikipedia.org/wiki/Anorthosis_Famagusta">Anorthosis Famagusta FC</ref>.</p>
<p>Kull klabb li jkun irid jipparteċipa fiċ-Champions League irid ikollu l-liċenzja mill-assoċjazzjoni nazzjonali biex jieħu sehem fil-kompetizzjoni. Biex tinkiseb din il-liċenzja, il-klabb irid jilħaq ċerti kriterji fuq l-istadju, l-infrastruttura u dawk finanzjarji.</p>
Turnew
<p>Dan it-turnew jibda b'fażi tal-gruppi ta' 32 tim, diviżi fi 8 gruppi. Timijiet li jiġu mill-istess pajjiż ma jiġux allokati fl-istess grupp. Kull tim jiltaqa' mat-timijiet l-oħra f'format imsejjaħ <hi rend="italic">round-robin</hi>, b'logħbiet ġewwa u barra minn darhom. L-aqwa żewġ timijiet ikompli fil-kompetizzjoni, fir-rawnd tal-aħħar sittax li b'hekk tibda r-rawnd eliminatorju (b'eliminazzjoni diretta). Għal din il-fażi, ir-rebbieħa tal-gruppi jilgħabu kontra t-tieni klassifikati fil-gruppi. Mill-kwarti tal-finali 'l quddiem, il-poloz jittellgħu bl-addoċċ, b'ebda riserva għat-timijiet li ġejjin mill-istess pajjiż.</p>
<p>Il-fażi tal-gruppi tintlagħab matul ix-xahar tal-ħarifa, waqt li l-fażi eliminatorja tibda waqt l-waqfa tax-xitwa. Il-partiti jintlagħbu bejn it-timijiet fuq bażi ta' partiti ġewwa u barra minn darhom, b'eċċezzjoni tal-finali. Din tal-aħħar tipikament tiġi ospitata ġimgħatejn f'Mejju.</p>
Trofew
<p>

Il-forma attwali tat-trofew ġiet kummissjonata fl-1966 għal 10,000 <ref target="https://mt.wikipedia.org/wiki/Frank_Żvizzeru">Frank Żvizzeru</ref> u l-ewwel tim li rebaħ din it-tazza l-ġdida kien it-tim ta' <ref target="https://mt.wikipedia.org/wiki/Celtic_FC">Celtic</ref>, rebbieħ tal-finali tal-25 ta' Mejju 1967 f'<ref target="https://mt.wikipedia.org/wiki/Liżbona">Liżbona</ref> kontra l-<ref target="https://mt.wikipedia.org/wiki/Internazionale_FC">Inter</ref>. Il-forma tiegħu ġiet approvata mis-segretarju ġenerali tal-UEFA, <ref target="https://mt.wikipedia.org/wiki/Hans_Bangerter">Hans Bangerter</ref>, fuq bażi ta' diversi proposti preżentati minn speċjalista minn <ref target="https://mt.wikipedia.org/wiki/Berna">Berna</ref>, Hans Stadelmann. Il-modifiki finali li saru fuqu, saru mill-inċiżitur Fred Bänninger wara 340 siegħa ta' ħidma mit-tifel ta' Stadelmann, Jürg. It-tazza għandha tul ta' 62 <ref target="https://mt.wikipedia.org/wiki/Ċentimetru">ċm</ref> u tiżen 7.5 <ref target="https://mt.wikipedia.org/wiki/Kilogramma">kg</ref>. Jekk il-verżjonijiet tal-1973 u tal-1976 kienu sostanzjalment konformi mal-oriġinal tal-1966, dik tal-1994 kienet tvarja partikularment fil-ktiba <hi rend="italic">Coupe des clubs champions européens</hi> li minn ktiba b'ittri żgħar saret waħda miktuba b'ittra kapitali, u fuq wara bdew jinkitbu r-riżultati tal-finali, waqt li t-trofew attwali, tal-2005, għandu inċiż fuq wara tiegħu l-ismijiet tal-timijiet kollha li rebħu din il-kompetizzjoni.</p>
<p>Mill-1997 bdiet id-drawwa li t-trofew oriġinali jgħaddi għas-sidnku tal-belt li tkun se tospita l-finali, biex b'hekk il-pubbliku jkun jista' jżur dan it-trofew xahar jew xahrejn qabel il-konfront deċiżiv.</p>
Kopertura tal-medja
<p>Din il-kompetizzjoni tattira numru kbir ta' telespettaturi, mhux biss mill-<ref target="https://mt.wikipedia.org/wiki/Ewropa">Ewropa</ref>, iżda wkoll minn madwar id-dinja kollha. Il-partiti jixxandru kull sena f'aktar minn 70 pajjiż f'aktar minn 40 lingwa, u xi partiti importanti jattiraw udjenza televiżiva ta' aktar minn 200 miljun, fejn hi kkunsidrata fost l-aktar avveniment sportiv segwit fuq it-<ref target="https://mt.wikipedia.org/wiki/Televiżjoni">televiżjoni</ref>.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
Rekords u statistika
<hi rend="italic">Biex tapprofondixxi, ara l-artikli: <ref target="https://mt.wikipedia.org/wiki/Statistika_tal-UEFA_Champions_League">Statistika tal-UEFA Champions League</ref>u <ref target="https://mt.wikipedia.org/wiki/Rebbieħa_tal-UEFA_Champions_League">Rebbieħa tal-UEFA Champions League</ref></hi>.
Rebbieħa

<p>* Il-klabb rebaħ it-tliet kompetzzjonijiet prinċipali tal-UEFA</p>


L-aqwa skorers
<hi rend="italic">Korretta sat-3 ta' Ġunju 2017</hi>
<p>Din it-tabella ma tinkludix gowls magħmula fil-fażi ta' kwalifikazzjoni tal-kompetizzjoni.</p>

L-aktar preżenzi
<hi rend="italic">Korretta sat-3 ta' Ġunju 2017</hi>
<p>Din it-tabella ma tinkludix dehriet li saru fil-fażi ta' kwalifikazzjoni tal-kompetizzjoni.</p>



Ħoloq esterni

<list type="unordered"><item>(EN)  <ref target="http://www.uefa.com/Competitions/UCL/">Sit uffiċjali</ref></item>
<item>(EN)  <ref target="http://www.rsssf.com/ec/ecomp.html">Riżultati ta' kull edizzjoni fuq RSSSF</ref></item></list>
</text></body></html>