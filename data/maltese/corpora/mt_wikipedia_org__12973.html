<html><body><text id="wikipedia_mt_wikipedia_org__12973.html" ns="0" revid="215041" sourceurl="https://mt.wikipedia.org/wiki/Carlos_Alonso_Gonz%C3%A1lez" title="Carlos Alonso González" type="wikipedia">Carlos Alonso González
<p><hi rend="bold">Carlos Alonso González</hi>, magħruf aħjar bħala <hi rend="bold">Santillana</hi> (<ref target="https://mt.wikipedia.org/wiki/Santillana_del_Mar">Santillana del Mar</ref>, <ref target="https://mt.wikipedia.org/wiki/23_ta'_Awwissu">23 ta' Awwissu</ref> <ref target="https://mt.wikipedia.org/wiki/1952">1952</ref>) kien plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Spanja">Spanjol</ref> li kien jilgħab bħala <ref target="https://mt.wikipedia.org/wiki/Attakkant">attakkant</ref>, ikkunsidrat fost l-aqwa plejers u attakkant li pajjiżu qatt ipproduċa.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
Karriera mal-klabbs
<p>Santillana beda l-karriera professjonali tiegħu ma' <ref target="https://mt.wikipedia.org/wiki/Racing_de_Santander">Racing de Santander</ref>, qabel ma fl-età ta' dsatax-il sena sab ruħu fost l-iskwadra ta' <ref target="https://mt.wikipedia.org/wiki/Real_Madrid_CF">Real Madrid</ref>. Fl-Ewwel Diviżjoni tal-1971, l-istaġun debuttanti tiegħu, hu skorja 10 partiti minn 34 logħba hekk kif Real ġew inkuranti ċampjins.</p>
<p>Mat-tim Madrilen, Santillana rebaħ total ta' disa' kampjonati, flimkien ma' erba' <ref target="https://mt.wikipedia.org/wiki/Tazza_tar-Re">tazzi domestiċi</ref> u żewġ edizzjonijiet konsekuttivi tat-<ref target="https://mt.wikipedia.org/wiki/Tazza_UEFA">Tazza UEFA</ref> (fejn skorja fiż-żewġ finali). Hu lagħab rekord ta' 778 partita ma' Real Madrid, rekord li hu megħlub biss minn <ref target="https://mt.wikipedia.org/wiki/Manuel_Sanchis">Manuel Sanchis</ref>, fejn f'dawn it-total ta' partiti rnexxielu jiskorja 352 gowl. Minkejja li hu t-tmien l-aqwa skorer ta' kull żmien tal-ewwel diviżjoni Spanjola, b'186 gowl f'461 partita, hu qatt ma rebaħ l-unur <ref target="https://mt.wikipedia.org/wiki/Pichichi">Pichichi</ref>.</p>
<p>Wara biss tnax-il partita fl-<ref target="https://mt.wikipedia.org/wiki/Kampjonat_tal-futbol_Spanjol_1987-88">istaġun 1987–88</ref>, fejn skorja erba' darbiet, Santillana irtira mill-futbol fl-età ta' 36 sena, fejn skorja fir-rebħa ta' 2–1 kontra <ref target="https://mt.wikipedia.org/wiki/Real_Valladoid">Real Valladoid</ref>, b'Real Madrid isegwu r-rebħ tat-tielet titlu in fila fl-aħħar tliet staġuni tiegħu.</p>
Internazzjonali
<p>Matul il-karriera internazzjonali tiegħu, Santillana kiseb 56 apparenza mat-<ref target="https://mt.wikipedia.org/wiki/Tim_nazzjonali_tal-futbol_ta'_Spanja">tim nazzjonali Spanjol</ref> fejn skorja 15-il darba, bid-debutt tiegħu jseħħ nhar is-17 ta' April 1975, fil-konfront validu għall-kwalifikazzjoni għall-<ref target="https://mt.wikipedia.org/wiki/Kampjonati_Ewropej_tal-Futbol_1976">Kampjonati Ewropej 1976</ref> kontra l-<ref target="https://mt.wikipedia.org/wiki/Tim_nazzjonali_tal-futbol_tal-Jugożlavja">Jugożlavja</ref> (għall-kronaka, il-partita ntemmet 1–1 ġewwa Madrid).</p>
<p>Hu rrparenżenta lil pajjiżu f'diversi kompetizzjonijiet internazzjonali. Ħa sehem fit-<ref target="https://mt.wikipedia.org/wiki/Tazza_tad-Dinja_tal-Futbol_1978">Tazza tad-Dinja 1978</ref> li saret fl-Arġentina u fit-<ref target="https://mt.wikipedia.org/wiki/Tazza_tad-Dinja_tal-Futbol_1982">Tazza tad-Dinja 1982</ref> li saret ġewwa pajjiżu. Barra minn hekk kien fl-iskwadra ta' tliet edizzjonijiet tal-<ref target="https://mt.wikipedia.org/wiki/Kampjonati_Ewropej_tal-Futbol">Kampjonati Ewropej</ref>: fl-<ref target="https://mt.wikipedia.org/wiki/Kampjonati_Ewropej_tal-Futbol_1976">1976</ref>, fejn waslu sal-finali, fl-<ref target="https://mt.wikipedia.org/wiki/Kampjonati_Ewropej_tal-Futbol_1980">1980</ref>, fejn naqsu li jgħaddu għat-tieni rawnd, u fl-<ref target="https://mt.wikipedia.org/wiki/Kampjonati_Ewropej_tal-Futbol_1984">1984</ref>, fejn Spanja tilfu l-finali kontra l-ospiti <ref target="https://mt.wikipedia.org/wiki/Tim_nazzjonali_tal-futbol_ta'_Franza">Franza</ref>, b'Santillana jasal qrib li jiskorja l-gowl tal-ftuħ permezz ta' daqqa ta' ras li ġiet salvata minn fuq il-linja minn <ref target="https://mt.wikipedia.org/wiki/Luis_Fernández">Luis Fernández</ref>.</p>
<p>Il-mument l-aktar emozzjonanti fil-karriera internazzjonali tiegħu wasal fil-21 ta' Diċembru 1983, matul partita mill-fażi ta' kwalifikazzjoni għall-<ref target="https://mt.wikipedia.org/wiki/Kampjonati_Ewropej_tal-Futbol_1984">Kampjonati Ewropej</ref> fejn f'<ref target="https://mt.wikipedia.org/wiki/Sevilla">Sevilla</ref> l-Ispanjoli kienu qed jilgħabu kontra t-<ref target="https://mt.wikipedia.org/wiki/Tim_nazzjonali_tal-futbol_ta'_Malta">tim nazzjonali ta' Malta</ref>. Bit-tim Spanjol jsegwi ħolma li jiskorjaw ħdax-il gowl biex jassiguraw il-kwalifikazzjoni, Santillana skorja tripletta fl-ewwel taqsima u żied gowl ieħor fit-tieni, hekk kif Spanja ikkwalifikat għall-ispejjeż tal-<ref target="https://mt.wikipedia.org/wiki/Tim_nazzjonali_tal-futbol_tal-Olanda">Olanda</ref>.</p>
Unuri
Klabb
<p> <hi rend="bold">Real Madrid</hi></p>
<list type="unordered"><item><ref target="https://mt.wikipedia.org/wiki/La_Liga">La Liga</ref>: 1971–72, 1974–75, 1975–76, 1977–78, 1978–79, 1979–80, 1985–86, 1986–87, 1987–88</item>
<item><ref target="https://mt.wikipedia.org/wiki/Tazza_UEFA">Tazza UEFA</ref>: 1984–85, 1985–86</item>
<item><ref target="https://mt.wikipedia.org/wiki/Copa_del_Rey">Copa del Rey</ref>: 1973–74, 1974–75, 1979–80, 1981–82</item>
<item><ref target="https://mt.wikipedia.org/wiki/Copa_de_la_Liga">Copa de la Liga</ref>: 1984–85</item></list>


Ħoloq esterni
<list type="unordered"><item>(ES)  <ref target="http://www.lfp.es/historico/primera/plantillas/historial.asp?jug=3565">Statistika fuq Liga de Fútbol Profesional</ref></item></list>
</text></body></html>