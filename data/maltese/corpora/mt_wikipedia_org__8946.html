<html><body><text id="wikipedia_mt_wikipedia_org__8946.html" ns="0" revid="127206" sourceurl="https://mt.wikipedia.org/wiki/Mixxelanja_tal-Kampjonati_Ewropej_tal-Futbol_2008" title="Mixxelanja tal-Kampjonati Ewropej tal-Futbol 2008" type="wikipedia">Mixxelanja tal-Kampjonati Ewropej tal-Futbol 2008<p>Din hi <hi rend="bold">lista tal-mixxelanja tal-<ref target="https://mt.wikipedia.org/wiki/Kampjonati_Ewropej_tal-Futbol_2008">Kampjonati Ewropej tal-Futbol 2008</ref></hi>. </p>
Partiċipazzjoni
<list type="unordered"><item>Tnax mis-sittax-il tim huma kkowċjati minn kowċ minn dak il-pajjiż stess.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> L-unika erba' timijiet li huma kkowċjati minn kowċ barrani huma: ir-Russja (<ref target="https://mt.wikipedia.org/wiki/Guus_Hiddink">Guus Hiddink</ref> - Olandiż), il-Greċja (<ref target="https://mt.wikipedia.org/wiki/Otto_Rehhagel">Otto Rehhagel</ref> - Ġermaniż), il-Polonja (<ref target="https://mt.wikipedia.org/wiki/Leo_Beenhakker">Leo Beenhakker</ref> - Olandiż) u l-Portugall (<ref target="https://mt.wikipedia.org/wiki/Luis_Felipe_Scolari">Luis Felipe Scolari</ref> - Brażiljan).</item></list>
<list type="unordered"><item>Barra ċ-ċampjins renjanti l-<ref target="https://mt.wikipedia.org/wiki/Tim_nazzjonali_tal-futbol_tal-Greċja">Greċja</ref>, hemm seba' timijiet oħra li rebħu xi darba l-<ref target="https://mt.wikipedia.org/wiki/Kampjonati_Ewropej_tal-Futbol">Kampjonati Ewropej tal-Futbol</ref> u li qed jikkompetu f'dan il-kampjonat: il-<ref target="https://mt.wikipedia.org/wiki/Tim_nazzjonali_tal-futbol_tal-Ġermanja">Ġermanja</ref>, <ref target="https://mt.wikipedia.org/wiki/Tim_nazzjonali_tal-futbol_ta'_Franza">Franza</ref>, l-<ref target="https://mt.wikipedia.org/wiki/Tim_nazzjonali_tal-futbol_ta'_l-Olanda">Olanda</ref>, ir-<ref target="https://mt.wikipedia.org/wiki/Tim_nazzjonali_tal-futbol_tar-Repubblika_Ċeka">Repubblika Ċeka</ref> (rebħu bħala ċ-Ċekoslovakkja), <ref target="https://mt.wikipedia.org/wiki/Tim_nazzjonali_tal-futbol_ta'_Spanja">Spanja</ref>, l-<ref target="https://mt.wikipedia.org/wiki/Tim_nazzjonali_tal-futbol_ta'_l-Italja">Italja</ref> u r-<ref target="https://mt.wikipedia.org/wiki/Tim_nazzjonali_tal-futbol_tar-Russja">Russja</ref> (rebħu bħala l-Unjoni Sovjetika).</item></list>
Rekords
<list type="unordered"><item>Bit-<ref target="https://mt.wikipedia.org/wiki/Tripletta">tripletta</ref> tiegħu kontra r-<ref target="https://mt.wikipedia.org/wiki/Tim_nazzjonali_tal-futbol_tar-Russja">Russja</ref>, in-<ref target="https://mt.wikipedia.org/wiki/Tim_nazzjonali_tal-futbol_ta'_Spanja">nazzjonali Spanjol</ref> <ref target="https://mt.wikipedia.org/wiki/David_Villa">David Villa</ref> ugwalja r-rekord ta' l-iżjed gowls skurjati minn plejer wieħed f'partita waħda. Hu wkoll sar wieħed mit-tmien plejers li għamlu dan matul logħba tal-<ref target="https://mt.wikipedia.org/wiki/Kampjonati_Ewropej_tal-Futbol">Kampjonati Ewropej</ref>, fejn l-oħrajn, f'ordni storika, kienu <ref target="https://mt.wikipedia.org/wiki/Dieter_Müller">Dieter Müller</ref>, <ref target="https://mt.wikipedia.org/wiki/Klaus_Allofs">Klaus Allofs</ref>, <ref target="https://mt.wikipedia.org/wiki/Michel_Platini">Michel Platini</ref>, <ref target="https://mt.wikipedia.org/wiki/Marco_van_Basten">Marco van Basten</ref>, <ref target="https://mt.wikipedia.org/wiki/Sérgio_Conceição">Sérgio Conceição</ref> u <ref target="https://mt.wikipedia.org/wiki/Patrick_Kluivert">Patrick Kluivert</ref>.</item>
<item><ref target="https://mt.wikipedia.org/wiki/Ivica_Vastić">Ivica Vastić</ref> sar l-ixjaħ plejer li skorja fil-fażi finali tal-Kampjonati Ewropej meta hu skorja l-penalty għall-<ref target="https://mt.wikipedia.org/wiki/Tim_nazzjonali_tal-futbol_ta'_l-Awstrija">Awstrija</ref> kontra l-<ref target="https://mt.wikipedia.org/wiki/Tim_nazzjonali_tal-futbol_tal-Polonja">Polonja</ref> fit-<ref target="https://mt.wikipedia.org/wiki/12_ta'_Ġunju">12 ta' Ġunju</ref>, <ref target="https://mt.wikipedia.org/wiki/2008">2008</ref>, f'età ta' 38 sena u 257 ġurnata.</item>
<item>Jum wara li Vastić kiser ir-rekord, it-<ref target="https://mt.wikipedia.org/wiki/Tim_nazzjonali_tal-futbol_ta'_l-Italja">Taljan</ref> <ref target="https://mt.wikipedia.org/wiki/Christian_Panucci">Christian Panucci</ref> f'età ta' 35 sena u 62 ġurnata, sar l-ixjaħ plejer li skorja minn logħob miftuħ fil-fażi finali tal-Kampjonati Ewropej, u t-tieni l-ixjaħ li qatt skorja f'din il-kompetizzjoni meta kiseb il-pari kontra r-<ref target="https://mt.wikipedia.org/wiki/Tim_nazzjonali_tal-futbol_tar-Rumanija">Rumanija</ref>.</item></list>
Kompetizzjoni
Individwali
<list type="unordered"><item>L-ewwel gowl ta' dan il-kampjonat ġie skurjat minn <ref target="https://mt.wikipedia.org/wiki/Václav_Svěrkoš">Václav Svěrkoš</ref> fil-71 minuta tar-rebħa tar-<ref target="https://mt.wikipedia.org/wiki/Tim_nazzjonali_tal-futbol_tar-Repubblika_Ċeka">Repubblika Ċeka</ref> bl-iskor ta' <ref target="https://mt.wikipedia.org/wiki/Grupp_A_tal-Kampjonati_Ewropej_tal-Futbol_2008#Svizzera_vs_Repubblika_Ċeka">1-0</ref> fuq l-<ref target="https://mt.wikipedia.org/wiki/Tim_nazzjonali_tal-futbol_ta'_l-Isvizzera">Isvizzera</ref> fis-<ref target="https://mt.wikipedia.org/wiki/7_ta'_Ġunju">7 ta' Ġunju</ref>, <ref target="https://mt.wikipedia.org/wiki/2008">2008</ref>.</item>
<item><ref target="https://mt.wikipedia.org/wiki/Luka_Modrić">Luka Modrić</ref> skorja l-iktar gowl kmieni tal-Kampjonati Ewropej 2008, sa issa, b'penalty fir-raba' minuta għall-<ref target="https://mt.wikipedia.org/wiki/Tim_nazzjonali_tal-futbol_tal-Kroazja">Kroazja</ref> kontra l-<ref target="https://mt.wikipedia.org/wiki/Tim_nazzjonali_tal-futbol_ta'_l-Awstrija">Awstrija</ref> fil-<ref target="https://mt.wikipedia.org/wiki/Grupp_B_tal-Kampjonati_Ewropej_tal-Futbol_2008#Awstrija_vs_Kroazja">partita tal-ftuħ ta' Grupp B</ref>. Il-gowl kien dak rebbieħ f'dan il-konfront.</item>
<item>L-ewwel plejer li rċieva karta safra kien <ref target="https://mt.wikipedia.org/wiki/Ludovic_Magnin">Ludovic Magnin</ref> ta' l-Isvizzera kontra r-Repubblika Ċeka fis-<ref target="https://mt.wikipedia.org/wiki/7_ta'_Ġunju">7 ta' Ġunju</ref> <ref target="https://mt.wikipedia.org/wiki/2008">2008</ref>. L-ewwel karta ħamra diretta kienet murija lin-<ref target="https://mt.wikipedia.org/wiki/Tim_nazzjonali_tal-futbol_tal-Ġermanja">nazzjonali Ġermaniż</ref> <ref target="https://mt.wikipedia.org/wiki/Bastian_Schweinsteiger">Bastian Schweinsteiger</ref> fit-telfa ta' l-istess Ġermanja kontra l-Kroazja bl-iskor ta' <ref target="https://mt.wikipedia.org/wiki/Grupp_B_tal-Kampjonati_Ewropej_tal-Futbol_2008#Kroazja_vs_Ġermanja">2-1</ref> fit-<ref target="https://mt.wikipedia.org/wiki/12_ta'_Ġunju">12 ta' Ġunju</ref> <ref target="https://mt.wikipedia.org/wiki/2008">2008</ref>.</item>
<item>Il-plejer <ref target="https://mt.wikipedia.org/wiki/Tim_nazzjonali_tal-futbol_tal-Greċja">Grieg</ref> ta' nofs il-grawnd <ref target="https://mt.wikipedia.org/wiki/Giorgos_Karagounis">Giorgos Karagounis</ref> kiser ir-rekord għall-aktar numru ta' ammonizzjonijiet matul il-Kampjonati Ewropej wara li kien muri l-karta s-safra kontra <ref target="https://mt.wikipedia.org/wiki/Tim_nazzjonali_tal-futbol_ta'_Spanja">Spanja</ref>.</item></list>
Kurżitajiet
<list type="unordered"><item>Sitt plejers imwielda l-<ref target="https://mt.wikipedia.org/wiki/Brażil">Brażil</ref> huma attivi f'dan il-kampjonat: <ref target="https://mt.wikipedia.org/wiki/Kevin_Kurányi">Kevin Kurányi</ref> (Ġermanja), <ref target="https://mt.wikipedia.org/wiki/Roger_Guerreiro">Roger Guerreiro</ref> (Polonja), <ref target="https://mt.wikipedia.org/wiki/Marcos_Senna">Marcos Senna</ref> (Spanja), <ref target="https://mt.wikipedia.org/wiki/Mehmet_Aurélio">Mehmet Aurélio</ref> (Turkija), <ref target="https://mt.wikipedia.org/wiki/Képler_Laveran_Lima_Ferreira">Pepe</ref> u <ref target="https://mt.wikipedia.org/wiki/Deco">Deco</ref> (it-tnejn għall-Portugall). Fuq dawn hemm il-kowċ Portugiż <ref target="https://mt.wikipedia.org/wiki/Luiz_Felipe_Scolari">Luiz Felipe Scolari</ref> li hu wkoll Brażiljan.</item>
<item>Hemm ħames plejers attivi li għandhom x'jaqsmu mal-gżira żgħira ta' <ref target="https://mt.wikipedia.org/wiki/Cape_Verde">Cape Verde</ref>: <ref target="https://mt.wikipedia.org/wiki/Nani">Nani</ref> (Portugall), u <ref target="https://mt.wikipedia.org/wiki/Gelson_Fernandes">Gelson Fernandes</ref> (Svizzera) — li twieldu hemm — u <ref target="https://mt.wikipedia.org/wiki/Miguel_Monteiro">Miguel</ref> (Portugall), <ref target="https://mt.wikipedia.org/wiki/Henrik_Larsson">Henrik Larsson</ref> (Żvezja) u <ref target="https://mt.wikipedia.org/wiki/Patrick_Vieira">Patrick Vieira</ref> (Franza) — li huma ta' dixxendenza tal-Cape Verde.</item>
<item>Għalkemm l-<ref target="https://mt.wikipedia.org/wiki/Tim_nazzjonali_tal-futbol_ta'_l-Ingilterra">Ingilterra</ref> mhux qed tieħu sehem fil-kompetizzjoni għall-ewwel darba mill-1984, hemm żewġ plejers li qed jieħdu sehem u li huma mwielda l-Ingilterra: <ref target="https://mt.wikipedia.org/wiki/Colin_Kazim-Richards">Colin Kazim-Richards</ref> (Turkija) u <ref target="https://mt.wikipedia.org/wiki/Simone_Perrotta">Simone Perrotta</ref> (Italja).</item>
<item>Il-plejer Ġermaniż <ref target="https://mt.wikipedia.org/wiki/Lukas_Padolski">Lukas Padolski</ref>, li twieled il-<ref target="https://mt.wikipedia.org/wiki/Polonja">Polonja</ref>, skorja żewġ gowls kontra pajjiżu ta' twelid fit-<ref target="https://mt.wikipedia.org/wiki/8_ta'_Ġunju">8 ta' Ġunju</ref>, fejn din ġrat ukoll lil plejer ieħor Ġermaniż li twield il-Polonja, <ref target="https://mt.wikipedia.org/wiki/Miroslav_Klose">Miroslav Klose</ref>. <ref target="https://mt.wikipedia.org/wiki/Piotr_Trochowski">Piotr Trochowski</ref>, li hu plejer ieħor imwieled il-Polonja, kien fuq il-bankina Ġermaniża, imma ma lgħabx.</item></list>
</text></body></html>