<html><body><text id="wikipedia_mt_wikipedia_org__3063.html" ns="0" revid="243180" sourceurl="https://mt.wikipedia.org/wiki/A%C4%A7mar" title="Aħmar" type="wikipedia">Aħmar
<p>L-<hi rend="bold">Aħmar</hi> hu wieħed mill-<ref target="https://mt.wikipedia.org/wiki/Kulur">kuluri</ref> tal-<ref target="https://mt.wikipedia.org/wiki/Spettru_manjetiku">ispettru</ref> li hu perċepit mill-<ref target="https://mt.wikipedia.org/wiki/Għajn">għajn</ref> <ref target="https://mt.wikipedia.org/wiki/Uman">uman</ref>. Għandu frekwenza minuri u, konsegwentament, għandu <ref target="https://mt.wikipedia.org/wiki/Tul_tal-mewġa">tul tal-mewġa</ref> ikbar mill-kuluri l-oħra viżibbli (bejn 630 u 760 <ref target="https://mt.wikipedia.org/wiki/Nanometru">nanometri</ref>).</p>
<p>Hu wieħed mit-tliet <ref target="https://mt.wikipedia.org/wiki/Kulur_primarju">kuluri primarji</ref> li miegħu jiżdiedu l-kuluri, fejn il-<ref target="https://mt.wikipedia.org/wiki/Kulur_komplementarju">kulur komplementarju</ref> hu l-<ref target="https://mt.wikipedia.org/wiki/Aħdar">aħdar</ref>. Fil-passat kien ikkunsidrat ukoll bħala kulur primarju sottrattiv, waqt li l-kulur użat fl-istampar modern hu l-<ref target="https://mt.wikipedia.org/wiki/Maġenta">maġenta</ref>.</p>
<p>Fil-psikoloġija tal-kulur umana, l-aħmar hu assoċċjat mas-<ref target="https://mt.wikipedia.org/wiki/Sħana">sħana</ref>, l-<ref target="https://mt.wikipedia.org/wiki/Enerġija">enerġija</ref> u d-<ref target="https://mt.wikipedia.org/wiki/Demm">demm</ref>, u emozzjonijiet li jaġitaw lid-demm, fosthom ir-<ref target="https://mt.wikipedia.org/wiki/Rabja">rabja</ref>, il-<ref target="https://mt.wikipedia.org/wiki/Passjoni">passjoni</ref>, u l-<ref target="https://mt.wikipedia.org/wiki/Imħabba">imħabba</ref>.</p>
Użu, simboliżmu u espressjoni verbali
<list type="unordered"><item>Bil-bidu tar-<ref target="https://mt.wikipedia.org/wiki/Rivoluzzjonijiet_ta'_l-1848">Rivoluzzjonijiet ta' l-1848</ref>, l-aħmar tas-"soċjalisti" kien użat fl-<ref target="https://mt.wikipedia.org/wiki/Ewropa">Ewropa</ref> mir-<ref target="https://mt.wikipedia.org/wiki/Rivoluzzjoni">rivoluzzjonarji</ref>, ħafna drabi taħt forma ta' <ref target="https://mt.wikipedia.org/wiki/Bandiera_ħamra">bandiera ħamra</ref>. Dan il-kulur kien użat ukoll bħala l-kulur tal-flokkijiet ta' l-armata ta' <ref target="https://mt.wikipedia.org/wiki/Giuseppe_Garibaldi">Giuseppe Garibaldi</ref> fi żmien ir-<ref target="https://mt.wikipedia.org/wiki/Unifikazzjoni_ta'_l-Italja">Risorgimento</ref>. Il-bandiera ħamra u sewda tissimbolizza l-<ref target="https://mt.wikipedia.org/wiki/Anarkija">anarkija</ref>.</item>
<item>L-aħmar hu l-kulur li jindika s-<ref target="https://mt.wikipedia.org/wiki/Sħana">sħana</ref>, per eżempju fil-mapep meteoroloġiċi.</item>
<item>L-aħmar jattira l-ettenzjoni, u b'hekk jintuża' fis-sinjali ta' perikulu u biex juri l-emerġenzi</item>
<item>Dan hu l-kulur tan-<ref target="https://mt.wikipedia.org/wiki/Nar">nar</ref>.</item></list>
Idjomi Maltin
<list type="unordered"><item><hi rend="bold">Aħmar nar</hi> – oġġett hu aħmar ħafna, jixbah lin-<ref target="https://mt.wikipedia.org/wiki/Nar">nar</ref>.</item>
<item>'<hi rend="italic">Ħammartli wiċċi</hi> - ġegħiltni nistħi.</item></list>
</text></body></html>