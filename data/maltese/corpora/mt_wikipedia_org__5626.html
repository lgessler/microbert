<html><body><text id="wikipedia_mt_wikipedia_org__5626.html" ns="0" revid="231847" sourceurl="https://mt.wikipedia.org/wiki/Pseudantechinus" title="Pseudantechinus" type="wikipedia">Pseudantechinus<p><hi rend="bold">Pseudantechinus</hi> huwa <ref target="https://mt.wikipedia.org/wiki/Ġeneru">ġeneru</ref> ta' <ref target="https://mt.wikipedia.org/wiki/Mammiferi">mammiferi</ref>, parti mil-grupp tal-<ref target="https://mt.wikipedia.org/wiki/Marsupjali">marsupjali</ref> karnivori, eżattament l-<ref target="https://mt.wikipedia.org/wiki/Anteċinu_falz">Anteċini l-foloz</ref> (għalkemm wieħed mill-ispeċi xi kultant jissejjaħ bl-isem ta' <ref target="https://mt.wikipedia.org/wiki/Dibbler_tat-Tramuntana">Dibbler tat-Tramuntana</ref> peress li fil-passat kien jagħmel parti mill-ġeneru <hi rend="italic"><ref target="https://mt.wikipedia.org/wiki/Parantechinus">Parantechinus</ref></hi>), tal-kontinent tal-<ref target="https://mt.wikipedia.org/wiki/Awstralja">Awstralja</ref>. </p>
<p>Dan il-ġeneru qiegħed klassifikat fil-<ref target="https://mt.wikipedia.org/wiki/Klassi">klassi</ref> <ref target="https://mt.wikipedia.org/wiki/Mammalia">Mammalia</ref>, fis-<ref target="https://mt.wikipedia.org/wiki/Sottoklassi">sottoklassi</ref> <ref target="https://mt.wikipedia.org/wiki/Theria">Theria</ref>, fl-<ref target="https://mt.wikipedia.org/wiki/Infraklassi">infraklassi</ref> <ref target="https://mt.wikipedia.org/wiki/Metatheria">Metatheria</ref> (il-<ref target="https://mt.wikipedia.org/wiki/Marsupjali">marsupjali</ref> kollha), fis-<ref target="https://mt.wikipedia.org/wiki/Superordni">superordni</ref> <ref target="https://mt.wikipedia.org/wiki/Australidelphia">Australidelphia</ref> (il-marsupjali Awstraljani kollha u l-<ref target="https://mt.wikipedia.org/wiki/Kolokolo">kolokolo</ref> tal-kontinent ta' l-Amerika ta' isfel), fl-<ref target="https://mt.wikipedia.org/wiki/Ordni">ordni</ref> <ref target="https://mt.wikipedia.org/wiki/Dasyuromorphia">Dasyuromorphia</ref> (il-marsupjali karnivori tal-kontinent Awstraljan), fil-<ref target="https://mt.wikipedia.org/wiki/Familja">familja</ref> <ref target="https://mt.wikipedia.org/wiki/Dasyuridae">Dasyuridae</ref>, fis-<ref target="https://mt.wikipedia.org/wiki/Sottofamilja">sottofamilja</ref> <ref target="https://mt.wikipedia.org/wiki/Dasyurinae">Dasyurinae</ref> u fit-<ref target="https://mt.wikipedia.org/wiki/Tribù">tribù</ref> <ref target="https://mt.wikipedia.org/wiki/Dasyurini">Dasyurini</ref> ma' disa' ġeneri oħra li huma <ref target="https://mt.wikipedia.org/wiki/Dasycercus">Dasycercus</ref>, <ref target="https://mt.wikipedia.org/wiki/Dasykaluta">Dasykaluta</ref>, <ref target="https://mt.wikipedia.org/wiki/Dasyuroides">Dasyuroides</ref>, <ref target="https://mt.wikipedia.org/wiki/Dasyurus">Dasyurus</ref>, <ref target="https://mt.wikipedia.org/wiki/Myoictis">Myoictis</ref>, <ref target="https://mt.wikipedia.org/wiki/Neophascogale">Neophascogale</ref>, <ref target="https://mt.wikipedia.org/wiki/Parantechinus">Parantechinus</ref>, <ref target="https://mt.wikipedia.org/wiki/Phascolosorex">Phascolosorex</ref> u <ref target="https://mt.wikipedia.org/wiki/Sarcophilus">Sarcophilus</ref>.</p>
<p>Il-ġeneru Pseudantechinus, it-tieni l-aktar ta' suċċess fost il-ġeneri fit-tribù <ref target="https://mt.wikipedia.org/wiki/Dasyurini">Dasyurini</ref> (fl-ewwel post hemm il-ġeneru <hi rend="italic"><ref target="https://mt.wikipedia.org/wiki/Dasyurus">Dasyurus</ref></hi> b'seba' speċi) u jiġbor fiħ sitt speċi, kollha ħajjin. Id-<ref target="https://mt.wikipedia.org/wiki/Dibbler_tat-Tramuntana">dibbler tat-Tramuntana</ref>, <hi rend="italic"><ref target="https://mt.wikipedia.org/wiki/Pseudantechinus_bilarni">Pseudantechinus bilarni</ref></hi>, li llum il-ġurnata sar jissejjaħ aktar bl-isem ta' <ref target="https://mt.wikipedia.org/wiki/Anteċinu_falz_tat-Tramuntana">Anteċinu falz tat-Tramuntana</ref>, snin ilu kien klassifikat fil-ġeneru <hi rend="italic"><ref target="https://mt.wikipedia.org/wiki/Parantechinus">Parantechinus</ref></hi>, sakemm studji ġenetiċi wrew li dan l-ispeċi huwa aktar relatat fil-qrib mal-<ref target="https://mt.wikipedia.org/wiki/Anteċinu_falz">Anteċini foloz</ref> u b'hekk ġie riklassifikat fil-ġeneru Pseudantechinus.</p>
Lista tal-ispeċi tal-ġeneru Pseudantechinus
<list type="unordered"><item>Ġeneru <hi rend="italic"><ref target="https://mt.wikipedia.org/wiki/Pseudantechinus">Pseudantechinus</ref></hi> (Tate,1947)
<list type="unordered"><item><ref target="https://mt.wikipedia.org/wiki/Anteċinu_falz_tat-Tramuntana">Anteċinu falz tat-Tramuntana</ref> jew <ref target="https://mt.wikipedia.org/wiki/Dibbler_tat-Tramuntana">Dibbler tat-Tramuntana</ref>, <hi rend="italic"><ref target="https://mt.wikipedia.org/wiki/Pseudantechinus_bilarni">Pseudantechinus bilarni</ref></hi> (Johnson, 1954)</item>
<item><ref target="https://mt.wikipedia.org/wiki/Anteċinu_falz_ta'_denbu_oħxon">Anteċinu falz ta' denbu oħxon</ref>, <hi rend="italic"><ref target="https://mt.wikipedia.org/wiki/Pseudantechinus_macdonnellensis">Pseudantechinus macdonnellensis</ref></hi> (Spencer, 1895)</item>
<item><ref target="https://mt.wikipedia.org/wiki/Anteċinu_falz_ta'_Alexandria">Anteċinu falz ta' Alexandria</ref>, <hi rend="italic"><ref target="https://mt.wikipedia.org/wiki/Pseudantechinus_mimulus">Pseudantechinus mimulus</ref></hi> (Thomas, 1906)</item>
<item><ref target="https://mt.wikipedia.org/wiki/Anteċinu_falz_ta'_Ningbing">Anteċinu falz ta' Ningbing</ref>, <hi rend="italic"><ref target="https://mt.wikipedia.org/wiki/Pseudantechinus_ningbing">Pseudantechinus ningbing</ref></hi> (Kitchener, 1988)</item>
<item><ref target="https://mt.wikipedia.org/wiki/Anteċinu_falz_ta'_Rory_Cooper">Anteċinu falz ta' Rory Cooper</ref>, <hi rend="italic"><ref target="https://mt.wikipedia.org/wiki/Pseudantechinus_roryi">Pseudantechinus roryi</ref></hi> (Coopers &amp; Aplin &amp; Adams, 2000)</item>
<item><ref target="https://mt.wikipedia.org/wiki/Anteċinu_falz_ta'_Woolley">Anteċinu falz ta' Woolley</ref>, <hi rend="italic"><ref target="https://mt.wikipedia.org/wiki/Pseudantechinus_woolleyae">Pseudantechinus woolleyae</ref></hi> (Kitchener &amp; Caputi, 1988)</item></list></item></list>
Referenzi
<list type="unordered"><item>Groves, Colin (16 November 2005). Wilson, D. E., and Reeder, D. M. (eds): Mammal Species of the World, 3rd edition, Johns Hopkins University Press. <ref target="https://mt.wikipedia.org/wiki/Special:BookSources/0801882214">ISBN 0-801-88221-4</ref>.</item>
<item>Ronald M. Nowak: Walker's Mammals of the World. Johns Hopkins University Press, Baltimore 1999. <ref target="https://mt.wikipedia.org/wiki/Special:BookSources/0801857899">ISBN 0801857899</ref>.</item></list>
Ħoloq esterni
<list type="unordered"><item><ref target="http://www.webcitation.org/query?id=1256601206076925&amp;url=www.geocities.com/mammal_taxonomy/nederlands2.html">Tassonomija tal-Mammiferi</ref></item>
<item><ref target="http://www.bio.ic.ac.uk/research/apurvis/pubs/Cardillo2004JZool.pdf">Siġra filoġenetika tal-Marsupjali</ref></item></list>
</text></body></html>