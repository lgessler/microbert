<html><body><text id="wikipedia_mt_wikipedia_org__18497.html" ns="0" revid="271948" sourceurl="https://mt.wikipedia.org/wiki/Paul_Fenech" title="Paul Fenech" type="wikipedia">Paul Fenech
<p><hi rend="bold">Paul Fenech</hi> (twieled fl-20 ta' Diċembru 1986) huwa plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Malta">Malti</ref> li jilgħab bħala <ref target="https://mt.wikipedia.org/wiki/Midfilder">midfilder</ref> mal-klabb tal-<ref target="https://mt.wikipedia.org/wiki/Premier_League_Malti">Premier League Malti</ref> <ref target="https://mt.wikipedia.org/wiki/Balzan_FC">Balzan</ref>.</p>
Karriera
<p>Paul Fenech huwa prodott ta' <ref target="https://mt.wikipedia.org/wiki/Naxxar_Lions_FC">Naxxar Lions</ref>. Fl-2005 telaq biex jilgħab għal <ref target="https://mt.wikipedia.org/wiki/Msida_Saint-Joseph_FC">Msida Saint-Joseph</ref> u fil-fatt kienu s-<hi rend="italic">Saints</hi> li taw iċ-ċans lil Fenech biex jagħmel id-debutt tiegħu fil-<ref target="https://mt.wikipedia.org/wiki/Premier_League_Malti">Premier League</ref> fl-2005.</p>
<p>Fenech qatta' żewġ staġuni ta' suċċess mat-tim Misidjan, li matulu huwa kien il-mira prinċipali ta' diversi timijiet fil-Premier League. Finalment <ref target="https://mt.wikipedia.org/wiki/Birkirkara_FC">Birkirkara</ref> rnexxielhom jiffirmaw lil Fenech għal ħames snin. Kien f'dan iż-żmien li Fenech irċieva l-ewwel togħma ta' futbol internazzjonali meta ntgħażel mat-<ref target="https://mt.wikipedia.org/wiki/Tim_nazzjonali_tal-futbol_ta'_Malta_ta'_taħt_il-21_sena">tim nazzjonali ta' Malta ta' taħt il-21 sena</ref>.</p>
<p>Matul l-<ref target="https://mt.wikipedia.org/wiki/Premier_League_Malti_2007–08">istaġun 2007–08</ref>, l-ewwel staġun tiegħu ma' Birkirkara, Fenech rnexxielu jirbaħ l-ewwel <ref target="https://mt.wikipedia.org/wiki/Tazza_Maltija">FA Trophy</ref> tiegħu, grazzi għar-rebħa ta' 2–1 kontra <ref target="https://mt.wikipedia.org/wiki/Ħamrun_Spartans_FC">Ħamrun Spartans</ref>. L-<ref target="https://mt.wikipedia.org/wiki/Premier_League_Malti_2008–09">istaġun 2008–09</ref> kien staġun ieħor ta' suċċess għal Fenech hekk kif kompla jimpressjona bħala figura importanti ta' nofs il-grawnd tal-Kalkariżi.</p>
<p>Fl-<ref target="https://mt.wikipedia.org/wiki/Premier_League_Malti_2009–10">istaġun 2009–10</ref>, Fenech irċieva rikonoxximent fuq livell internazzjonali għal darb'oħra meta ġie msejjaħ mill-eks-kowċ ta' Birkirkara, <ref target="https://mt.wikipedia.org/wiki/John_Buttiġieġ">John Buttiġieġ</ref>, biex jingħaqad mat-<ref target="https://mt.wikipedia.org/wiki/Tim_nazzjonali_tal-futbol_ta'_Malta">tim nazzjonali Malti</ref>. Fenech rebaħ l-ewwel Premier League ma' Birkirkara fl-età ta' 23 sena fil-5 ta' Mejju, meta t-tim tiegħu ġie ppreżentat bil-titlu tal-Premier League.</p>
<p>L-<ref target="https://mt.wikipedia.org/wiki/Premier_League_Malti_2010–11">istaġun 2010–11</ref> kellu jkun wieħed deludenti għal Paul Fenech hekk kif naqas milli jilħaq il-livell tal-istaġun ta' qabel, għalkemm kien għadu wieħed mill-aqwa plejers f'nofs il-grawnd ta' Birkirkara. Fil-Premier League lagħab 23 darba, filwaqt li tilef 5 logħbiet permezz ta' sospensjoni. Huwa rnexxielu jiskorja erba' gowls f'dak l-istaġun, u rnexxielu jiskorja l-ewwel gowl ma' Birkirkara b'rebħa kontra <ref target="https://mt.wikipedia.org/wiki/Hibernians_FC">Hibernians</ref> bl-iskor ta' 3–1 li kienet intlagħbet fit-18 ta' Diċembru 2010.</p>
Unuri
Klabb
Birkirkara
<list type="unordered"><item><ref target="https://mt.wikipedia.org/wiki/Premier_League_Malti">Premier League</ref>: 2009–10, 2012–13</item>
<item><ref target="https://mt.wikipedia.org/wiki/Tazza_Maltija">Tazza Maltija</ref>: 2008</item></list>
Ħoloq esterni
<list type="unordered"><item>Il-mudell {{<ref target="https://mt.wikipedia.org/wiki/Mudell:Nfteams">Nfteams</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>