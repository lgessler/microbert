<html><body><text id="wikipedia_mt_wikipedia_org__5299.html" ns="0" revid="232957" sourceurl="https://mt.wikipedia.org/wiki/Opossum_ta%27_denbu_qasir_tal-%C4%A1nub_%C4%A7omor_tal-kappa" title="Opossum ta' denbu qasir tal-ġnub ħomor tal-kappa" type="wikipedia">Opossum ta' denbu qasir tal-ġnub ħomor tal-kappa

<p>L-<ref target="https://mt.wikipedia.org/wiki/Opossum_ta'_denbu_qasir_tal-ġnub_ħomor_tal-kappa">Opossum ta' denbu qasir tal-ġnub ħomor tal-kappa</ref>, magħruf xjentifikament bħala <hi rend="italic"><ref target="https://mt.wikipedia.org/wiki/Monodelphis_palliolata">Monodelphis palliolata</ref></hi>, huwa mammiferu marsupjal, tal-<ref target="https://mt.wikipedia.org/wiki/Familja">familja</ref> <ref target="https://mt.wikipedia.org/wiki/Didelphidae">Didelphidae</ref> (<ref target="https://mt.wikipedia.org/wiki/Didelfidu">didelfidu</ref>), fl-ordni <ref target="https://mt.wikipedia.org/wiki/Didelphimorphia">Didelphimorphia</ref> (<ref target="https://mt.wikipedia.org/wiki/Didelfimorfju">didelfimorfju</ref>) u huwa wieħed mill-<ref target="https://mt.wikipedia.org/wiki/Opossum_ta'_denbu_qasir">opossumi ta' denbhom qosra</ref> linqas fost l-<ref target="https://mt.wikipedia.org/wiki/Opossum">opossumi</ref> li huma addattati għal ħajja fis-siġar (Nowak,1999), nativ tal-kontinent ta' l-<ref target="https://mt.wikipedia.org/wiki/Amerika_ta'_isfel">Amerika ta' isfel</ref>.</p>
<p>Dan l-<ref target="https://mt.wikipedia.org/wiki/Opossum_ta'_denbu_qasir">opossum ta' denbu qasir</ref> ġeneralment jippreferi jgħix f' abitat kemm ta' foresti subtropikali u tropikali umdi, kif ukoll f' artijiet bil-ħaxix subtropikali u f' artijiet tropikali baxxi xotti. </p>
Dieta
<p>L-<ref target="https://mt.wikipedia.org/wiki/Opossum_ta'_denbu_qasir_tal-ġnub_ħomor_tal-kappa">Opossum ta' denbu qasir tal-ġnub ħomor tal-kappa</ref> huwa marsupjal <ref target="https://mt.wikipedia.org/wiki/Omnivoru">omnivoru</ref> u d-dieta prinċipali tikkonsisti minn bajd, frott, insetti varji u annimali vertebrati żgħar, bħal rodituri u flieles ta' l-għasafar.</p>
Distribuzjoni
<p><hi rend="italic"><ref target="https://mt.wikipedia.org/wiki/Monodelphis_palliolata">Monodelphis palliolata</ref></hi> għandu distribuzjoni fil-kontinent ta' l-<ref target="https://mt.wikipedia.org/wiki/Amerika_ta'_isfel">Amerika ta' isfel</ref> u huwa <ref target="https://mt.wikipedia.org/wiki/Speċi">speċi</ref> endemika tal-<ref target="https://mt.wikipedia.org/wiki/Venezwela">Venezwela</ref>. L-ewwel darba li instab kien fil-lokalita ta' San Juan de Colon, fl-istat ta' Tachira fil-<ref target="https://mt.wikipedia.org/wiki/Venezwela">Venezwela</ref>.</p>
Klassifikazjoni
<list type="unordered"><item><ref target="https://mt.wikipedia.org/wiki/Ordni">Ordni</ref> <ref target="https://mt.wikipedia.org/wiki/Didelphimorphia">Didelphimorphia</ref>
<list type="unordered"><item><ref target="https://mt.wikipedia.org/wiki/Superfamilja">Superfamilja</ref> <ref target="https://mt.wikipedia.org/wiki/Didelphoidea">Didelphoidea</ref>
<list type="unordered"><item><ref target="https://mt.wikipedia.org/wiki/Familja">Familja</ref> <ref target="https://mt.wikipedia.org/wiki/Didelphidae">Didelphidae</ref>
<list type="unordered"><item><ref target="https://mt.wikipedia.org/wiki/Sottofamilja">Sottofamilja</ref> <ref target="https://mt.wikipedia.org/wiki/Didelphinae">Didelphinae</ref>
<list type="unordered"><item><ref target="https://mt.wikipedia.org/wiki/Ġeneru">Ġeneru</ref> <hi rend="italic"><ref target="https://mt.wikipedia.org/wiki/Monodelphis">Monodelphis</ref></hi>
<list type="unordered"><item><ref target="https://mt.wikipedia.org/wiki/Opossum_ta'_denbu_qasir_tal-ġnub_ħomor_tal-kappa">Opossum ta' denbu qasir tal-ġnub ħomor tal-kappa</ref>, <hi rend="italic"><ref target="https://mt.wikipedia.org/wiki/Monodelphis_palliolata">Monodelphis palliolata</ref></hi></item></list></item></list></item></list></item></list></item></list></item></list>
Sinonimi
<p><hi rend="italic"><hi rend="bold">"Monodelphis brevicaudata palliolata"</hi></hi> huwa sinonimu jew l-istess u jirreferi għal <hi rend="italic"><ref target="https://mt.wikipedia.org/wiki/Monodelphis_palliolata">Monodelphis palliolata</ref></hi> ta' Osgood, 1914.</p>
Referenzi
<list type="unordered"><item>Field Mus. Nat. Hist. Publ., Zool Ser., 10: 135.</item>
<item>Gardner, Alfred (November 16, 2005). Wilson, D. E., and Reeder, D. M. (eds) Mammal Species of the World, 3rd edition, Johns Hopkins University Press. <ref target="https://mt.wikipedia.org/wiki/Special:BookSources/0801882214">ISBN 0-801-88221-4</ref></item>
<item><ref target="http://paleodb.org/cgi-bin/bridge.pl">The Paleobiology Database</ref>.</item></list>
Ħoloq Esterni
<list type="unordered"><item><ref target="http://www.webcitation.org/query?id=1256601206076925&amp;url=www.geocities.com/mammal_taxonomy/nederlands2.html">Tassonomija tal-Mammiferi</ref>.</item></list>
</text></body></html>