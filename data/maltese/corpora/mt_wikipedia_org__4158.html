<html><body><text id="wikipedia_mt_wikipedia_org__4158.html" ns="0" revid="247179" sourceurl="https://mt.wikipedia.org/wiki/Tim_nazzjonali_tal-futbol_ta%27_Franza" title="Tim nazzjonali tal-futbol ta' Franza" type="wikipedia">Tim nazzjonali tal-futbol ta' Franza
<p><hi rend="bold">L-iskwadra nazzjonali tal-futbol ta' Franza</hi> hu t-tim nazzjonali tal-<ref target="https://mt.wikipedia.org/wiki/Futbol">futbol</ref> ta' <ref target="https://mt.wikipedia.org/wiki/Franza">Franza</ref>. It-tim kellu suċċess f'dawn l-aħħar għexieren ta' snin, fejn rebaħ it-<ref target="https://mt.wikipedia.org/wiki/Tazza_tad-Dinja_1998">Tazza tad-Dinja 1998</ref> li sar f'pajjiżu, u spiċċa wkoll it-tieni fl-edizzjoni ta' l-<ref target="https://mt.wikipedia.org/wiki/Tazza_tad-Dinja_2006">2006</ref> fil-<ref target="https://mt.wikipedia.org/wiki/Ġermanja">Ġermanja</ref>. Sa dak iż-żmien, Franza kienet rebħet l-edizzjoni tal-<ref target="https://mt.wikipedia.org/wiki/Kampjonati_Ewropej">Kampjonati Ewropej</ref> tas-sena 2000. It-tim hu mmexxi mill-<ref target="https://mt.wikipedia.org/wiki/French_Football_Federation">French Football Federation</ref> u jikkompeti bħala membru tal-<ref target="https://mt.wikipedia.org/wiki/UEFA">UEFA</ref>.</p>
<p>Franza spiċċat l-ewwel, it-tieni u t-tielet kemm fit-<ref target="https://mt.wikipedia.org/wiki/Tazza_tad-Dinja_tal-Futbol">Tazza tad-Dinja</ref> kif ukoll fil-<ref target="https://mt.wikipedia.org/wiki/Logħob_Olimpiku_tas-Sajf">Logħob Olimpiku tas-Sajf</ref>. Hu hu l-uniku tim li rnexxielu jasal sa dal-punt.</p>
Storja
Is-Snin tal-Bidu
<p>L-ewwel logħba ta' Franza kienet pari ta' 3-3 kontra l-<ref target="https://mt.wikipedia.org/wiki/Tim_Nazzjonali_tal-Futbol_tal-Belġju">Belġju</ref> fl-1904. Huma lagħbu fit-tliet edizzjonijiet tat-Tazza tad-Dinja qabel it-<ref target="https://mt.wikipedia.org/wiki/Tieni_Gwerra_Dinjija">Tieni Gwerra Dinjija</ref>. <ref target="https://mt.wikipedia.org/wiki/Lucien_Laurent">Lucien Laurent</ref> skorja l-ewwel gowl fit-Tazza tad-Dinja fl-1930, f'rebħa ta' 4-1 fuq il-<ref target="https://mt.wikipedia.org/wiki/Tim_Nazzjonali_tal-Futbol_tal-Messiku">Messiku</ref>. Huma waslu sal-kwarti tal-finali fl-1938 meta ospitaw il-kompetizzjoni.</p>
<p>Franza spiċċat it-tielet fit-<ref target="https://mt.wikipedia.org/wiki/Tazza_tad-Dinja_1958">Tazza tad-Dinja 1958</ref>, meta rebħet bi skor kbir ta' 6-3 lill-<ref target="https://mt.wikipedia.org/wiki/Tim_Nazzjonali_tal-Futbol_tal-Ġermanja">Ġermanja</ref> biex kisbet it-tielet post. Franza kienet tilfet mal-<ref target="https://mt.wikipedia.org/wiki/Tim_Nazzjonali_tal-Futbol_tal-Brażil">Brażil</ref> fis-semi-finali, wara l-<hi rend="italic">injury</hi> tad-difensur ċentrali u t-tripletta ta' <ref target="https://mt.wikipedia.org/wiki/Pelé">Pelé</ref>. L-attakkant <ref target="https://mt.wikipedia.org/wiki/Just_Fontaine">Just Fontaine</ref> skorja tlettax-il gowl fil-kampjonat f'sitt logħbiet. Dak iż-żmien kien fost l-aqwa timijiet ta' l-Ewropa.</p>
L-Era ta' Platini
<p>Matul l-era ta' <ref target="https://mt.wikipedia.org/wiki/Michael_Platini">Michael Platini</ref> bħala <hi rend="italic">captain</hi>, l-istil ta' logħob tal-Franċiżi fit-Tazza tad-Dinja tjieb, fejn spiċċa r-raba' fl-edizzjoni ta' l-1982 fi <ref target="https://mt.wikipedia.org/wiki/Spanja">Spanja</ref> u t-tielet fl-edizzjoni tal-<ref target="https://mt.wikipedia.org/wiki/Messiku">Messiku</ref> ta' l-1986. FIż-żewġ edizzjonijiet huma tilfu kontra l-<ref target="https://mt.wikipedia.org/wiki/Tim_Nazzjonali_tal-Futbol_tal-Ġermanja">Ġermanja tal-Punent</ref>. Is-semi-finali ta' l-1982 tibqa' famuża għad-daqqa ta' minkeb li l-gowler tal-Ġermanja, <ref target="https://mt.wikipedia.org/wiki/Harald_Schumacher">Harald Schumacher</ref>, ta lill-plejer ta' Franza <ref target="https://mt.wikipedia.org/wiki/Patrick_Battiston">Patrick Battiston</ref> f'wiċċu wara li dan għamel xutt. Minkejja l-uġiegħ li sofra Battiston, Schumacher ma kienx penalizzat.</p>
<p>Flimkien mal-ħafna apparenzi fis-semi-finali tat-Tazza tad-Dinja, bi Platini preżenti, huam rebħu l-Kampjonati Ewropej ta' l-1984 li sar ġewwa darhom, u kif ukoll il-medalja tad-deheb fl-<ref target="https://mt.wikipedia.org/wiki/Olimpjadi">Olimpjadi</ref> ta' <ref target="https://mt.wikipedia.org/wiki/Los_Angeles">Los Angeles</ref> ta' l-istess sena.</p>
L-Era ta' Zidane
<p>L-akbar suċċessi ta' Franza kienu lejn tmiem l-1990, fil-ġenerazzjoni ta' <ref target="https://mt.wikipedia.org/wiki/Zinedine_Zidane">Zinedine Zidane</ref> u l-bidu ta' l-esperjenza internazzjonali ta' <ref target="https://mt.wikipedia.org/wiki/Thierry_Henry">Thierry Henry</ref>. It-tim beda tajjeb hekk kif wasal fis-semi-finali tal-Kampjonati Ewropej ta' l-1996. Wara din l-edizzjoni, l-kowċ <ref target="https://mt.wikipedia.org/wiki/Aimé_Jacquet">Aimé Jacquet</ref> addotta strateġija difensiva u għamel lis-<hi rend="italic">supporters</hi> anzjużi minħabba li t-tim qatt ma deher li kien qed jiżviluppa fit-tattika offensiva. Il-<hi rend="italic">media</hi> bdiet tattakka l-kowċ tat-tim u bdiet tgħidlu li t-tim ma kellux ċans li jimxi fl-edizzjoni tat-Tazza tad-Dinja ta' l-1998 li kienet se ssir f'pajjiżhom. F'Mejju 1998, il-<hi rend="italic">media</hi> reġgħet attakkat lil Jacquet hekk kif hu semma' 28 plejer minflok 22 għat-Tazza tad-Dinja, u l-gazzetta "L'Équipe" stqarriet fl-editorjal li hu ma kienx l-aħjar persuna biex jiggwida lit-tim Franċiż għar-rebħa.</p>
Tazza tad-Dinja 1998
<figure><caption>L-emblema uffiċċjali ta' l-edizzjoni tat-Tazza tad-Dinja 1998 li saret fi Franza</caption></figure>
<p>Franza bdew tajjeb l-edizzjoni ta' l-1998 hekk kif rebħu l-grupp b'punti massimi meta rebħu kontra l-<ref target="https://mt.wikipedia.org/wiki/Tim_Nazzjonali_tal-Futbol_ta'_l-Afrika_t'Isfel">Afrika t'Isfel</ref> (3-0), kontra l-<ref target="https://mt.wikipedia.org/wiki/Tim_Nazzjonali_tal-Futbol_ta'_l-Għarabja_Sawdita">Għarabja Sawdita</ref> (4-0) u kontra d-<ref target="https://mt.wikipedia.org/wiki/Tim_Nazzjonali_tal-Futbol_tad-Danimarka">Danimarka</ref> (2-1). B'hekk huma spiċċaw biex skurjaw disa' gowls u laqqtu gowl wieħed biss.</p>
<p>Wara kien imiss lill-<ref target="https://mt.wikipedia.org/wiki/Tim_Nazzjonali_tal-Futbol_tal-Paragwaj">Paragwaj</ref>, u Franza rnexxiela tikkwalifika permezz ta' <hi rend="italic">golden-goal</hi> ta' <ref target="https://mt.wikipedia.org/wiki/Laurent_Blanc">Laurent Blanc</ref>. Fil-kwarti tal-finali, huma rebħu lill-<ref target="https://mt.wikipedia.org/wiki/Tim_Nazzjonali_tal-Futbol_ta'_l-Italja">Italja</ref> bil-<hi rend="italic">penalties</hi> wara li wara l-ħin normali u l-ħin miżjud huma spiċċaw 0-0. Fis-semi-finali huma affrontaw lill-<ref target="https://mt.wikipedia.org/wiki/Tim_Nazzjonali_tal-Futbol_tal-Kroazja">Kroazja</ref> u wara li marru minn taħt, għall-ewwel darba fil-kampjonat, minn gowl tat-<hi rend="italic">top-scorer</hi> ta' l-istess kampjonat, <ref target="https://mt.wikipedia.org/wiki/Davor_Šuker">Davor Šuker</ref>, huma rribaltaw is-sitwazzjoni b'doppjetta ta' <ref target="https://mt.wikipedia.org/wiki/Lilian_Thuram">Thuram</ref>. </p>
<p>Fil-finali huma rebħu lir-rebbieħa ta' l-edizzjoni ta' qabel, il-<ref target="https://mt.wikipedia.org/wiki/Tim_Nazzjonali_tal-Futbol_tal-Brażil">Brażil</ref>, bl-iskor ta' 3-0. Fl-ewwel taqsima, Zinedine Zidane tefa' lill-Franċiżi 2-0 fil-vantaġġ, biż-żewġ gowls jaslu minn daqqiet tar-ras minn żewġ <hi rend="italic">corners</hi>. Il-Brażil ma rnexxielhomx jagħmlu pressjoni biex inaqqsu d-distakk, alavolja Desailly kien muri l-karta l-ħamra. <ref target="https://mt.wikipedia.org/wiki/Emmanuel_Petit">Emmanuel Petit</ref> skorja t-tielet gowl tas-serata fl-aħħar minuta tal-logħba. Din ir-rebħa kienet l-ewwel rebħa fil-finali mill-ospitu f'għoxrin sena. Madwar miljun persuna ċċelebraw ir-rebħa tal-Franċiżi fit-toroq ta' <ref target="https://mt.wikipedia.org/wiki/Pariġi">Pariġi</ref>.</p>
Euro 2000
<p>Roger Lemerre ħa post Jacquet wara r-rebħa fil-finali tat-Tazza tad-Dinja ta' l-1998. Hu ggwidahom għall-<ref target="https://mt.wikipedia.org/wiki/Euro_2000">Euro 2000</ref>. Zidane żamm il-forma tiegħu tal-Plejer tas-Sena tal-FIFA meta fil-kwarti tal-finali kontra <ref target="https://mt.wikipedia.org/wiki/Tim_Nazzjonali_tal-Futbol_ta'_Spanja">Spanja</ref> hu skorja <hi rend="italic">free kick</hi> dirett u <hi rend="italic">penalty</hi> fis-semi-finali kontra l-<ref target="https://mt.wikipedia.org/wiki/Tim_Nazzjonali_tal-Futbol_tal-Portugall">Portugall</ref>.</p>
<p>Fil-finali, Franza rebħet lill-<ref target="https://mt.wikipedia.org/wiki/Tim_Nazzjonali_tal-Futbol_ta'_l-Italja">Italja</ref> 2-1, wara li kienet minn taħt. <ref target="https://mt.wikipedia.org/wiki/David_Trezeguet">David Trezeguet</ref> skorja l-gowl tar-rebħa fil-ħin miżjud biex ta r-rebħa lill-Franċiżi. Din kienet l-ewwel darba li tim nazzjonali żamm it-titlu tat-Tazza tad-Dinja u t-titlu tal-Kampjonat Ewropew, wara l-Ġermanja tal-Punent fl-1974, u kienet ukoll l-ewwel darba li r-rebbieħ tat-Tazza tad-Dinja kiseb it-titlu ta' <hi rend="italic">champion</hi> ta' l-Ewropa. Franza żammet l-pożizzjonijiet għoljin tar-<hi rend="italic">rankings</hi> tal-FIFA bejn s-sena 2000 u 2001.</p>
Skwadra attwali
<p>Il-plejers segwenti ġew imsejħa sabiex jipparteċipaw fil-partiti kontra l-<ref target="https://mt.wikipedia.org/wiki/Tim_nazzjonali_tal-futbol_tal-Ġeorġja">Ġeorġja</ref> (22 ta' Marzu) u <ref target="https://mt.wikipedia.org/wiki/Tim_nazzjonali_tal-futbol_ta'_Spanja">Spanja</ref> (26 ta' Marzu) validi għall-fażi ta' kwalifikazzjoni għat-<ref target="https://mt.wikipedia.org/wiki/Tazza_tad-Dinja_tal-Futbol_2014">Tazza tad-Dinja 2014</ref>.</p>

Storja tal-Kompetizzjonijiet
<ref target="https://mt.wikipedia.org/wiki/Tazza_tad-Dinja_tal-Futbol">Tazza tad-Dinja</ref>
<list type="unordered"><item>1930 - L-Ewwel Rawnd</item>
<item>1934 - L-Ewwel Rawnd</item>
<item>1938 - Kwarti tal-Finali</item>
<item>1950 - <hi rend="italic">Irtirat</hi></item>
<item>1954 - L-Ewwel Rawnd</item>
<item>1958 - Semi-Finali</item>
<item>1962 - <hi rend="italic">Ma kkwalifikatx</hi></item>
<item>1966 - L-Ewwel Rawnd</item>
<item>1970 sa l-1974 - <hi rend="italic">Ma kkwalifikatx</hi></item>
<item>1978 - L-Ewwel Rawnd</item>
<item>1982 - Semi-Finali</item>
<item>1986 - Semi-Finali</item>
<item>1990 sa l-1994 - <hi rend="italic">Ma kkwalifikatx</hi></item>
<item>1998 - <hi rend="bold">Rebbieħa</hi></item>
<item>2002 - L-Ewwel Rawnd</item>
<item>2006 - Finalista Telliefa</item>
<item>2010 - L-Ewwel Rawnd</item></list>
<ref target="https://mt.wikipedia.org/wiki/Kampjonati_Ewropej">Kampjonati Ewropej</ref>
<list type="unordered"><item>1960 - Raba' Post</item>
<item>1964 sa l-1980 - <hi rend="italic">Ma kkwalifikatx</hi></item>
<item>1984 - <hi rend="bold">Rebbieħa</hi></item>
<item>1988 - <hi rend="italic">Ma kkwalifikatx</hi></item>
<item>1992 - L-Ewwel Rawnd</item>
<item>1996 - Semi-Finali</item>
<item>2000 - <hi rend="bold">Rebbieħa</hi></item>
<item>2004 - Kwarti tal-Finali</item>
<item>2008 - L-Ewwel Rawnd</item>
<item>2012 - Kwarti tal-Finali</item></list>







Ħoloq esterni
<list type="unordered"><item>(FR)  <ref target="http://www.fff.fr/bleus/">Sit uffiċjali tal-federazzjoni tal-futbol Franċiża</ref></item></list>
</text></body></html>