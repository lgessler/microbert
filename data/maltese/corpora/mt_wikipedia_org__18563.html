<html><body><text id="wikipedia_mt_wikipedia_org__18563.html" ns="0" revid="271464" sourceurl="https://mt.wikipedia.org/wiki/Mar%C4%8Bell_Mizzi" title="Marċell Mizzi" type="wikipedia">Marċell Mizzi


<p><hi rend="bold">Marċell Mizzi</hi> (<ref target="https://mt.wikipedia.org/wiki/Rabat_(Għawdex)">Rabat (Għawdex)</ref>, 15 ta' Marzu 1922 - <ref target="https://mt.wikipedia.org/wiki/Rabat_(Għawdex)">Rabat (Għawdex)</ref>, 4 ta' Frar, 2013) kien politiku u kittieb Malti.</p>
<p>Studja fl-iskola tal-Gvern, fil-Liceo u l-Università ta' Malta.  Ħadem bħala għalliem
fl-iskejjel Primarji u Sekondarji tal-Gvern u tal-Knisja u ta' Prokuratur
Legali.  Bejn l-1955 u l-1958 u mill-1963 sal-1966 kien Membru
tal-Parlament.</p>
<p>Ippubblika poeżiji, stejjer qosra u artikli f'rivisti (<hi rend="italic">Leħen Malti</hi> u
<hi rend="italic">Il-Malti</hi>) u f'ġurnali (<hi rend="italic">Leħen is-Sewwa</hi> u <hi rend="italic">Il-Ħajja</hi>); ittraduċa <hi rend="italic">Treasure</hi>
Island<hi rend="italic"> ta' Robert Louis Stevenson li ppubblika f'puntati f' </hi>It-Torċa<hi rend="italic">. </hi>
Fl-1997, ippubblika il-Ktieb <hi rend="italic">Il-Mewt taż-Żgħażagħ u poeżiji oħra</hi>.</p>
</text></body></html>