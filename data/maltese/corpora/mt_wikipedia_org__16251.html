<html><body><text id="wikipedia_mt_wikipedia_org__16251.html" ns="0" revid="260328" sourceurl="https://mt.wikipedia.org/wiki/E%C4%A1izzjan_demotiku" title="Eġizzjan demotiku" type="wikipedia">Eġizzjan demotiku<figure><caption>Kitba demotika fuq l-<ref target="https://mt.wikipedia.org/wiki/Ġebla_ta'_Rosetta">istele ta' Rosetta</ref></caption></figure>
<p>It-terminu <hi rend="bold">demotiku</hi> (mill-Grieg δημοτικά/<hi rend="italic">dêmotiká</hi> "popolari"), ifisser fil-kuntest tal-Eġittoloġija, tip ta' kitba jew il-fażi tal-lingwa Eġizzjana li nkitbet biha, biex issir distinzjoni mill-forom <ref target="https://mt.wikipedia.org/wiki/Kitba_jeratika">jeratiċi</ref> u <ref target="https://mt.wikipedia.org/wiki/Ġeroglifiċi_Eġizzjani">ġeroglifiċi</ref>. </p>
<p>Il-kitba demotika bdiet fl-epoka tad-dinastija sittax Eġizzjana. L-ewwel eżempju magħruf ġej minn żmien <ref target="https://mt.wikipedia.org/wiki/Wahibra_Psametek">Psametek I</ref> (664-610 QK). Id-demotika hija semplifikazzjoni tal-<ref target="https://mt.wikipedia.org/wiki/Kitba_jeratika">jeratika</ref>, li hi nifsha semplifikazzjoni tal-<ref target="https://mt.wikipedia.org/wiki/Ġeroglifiku_linjari">ġeroglifiċi linjari</ref>. Din il-kitba x'aktrax ġiet f'tagħha fl-ambjent tal-politika wiesgħa ta' riformi amministrattivi mwettqa mill-Fargħuni tad-dinastija sitta u għoxrin Eġizzjana. L-għadd dejjem jikber ta' dokumenti maħluqin mill-iskribi ħtieġ kalligrafija kursiva u aktar mgħaġġla mill-jeratika. Mis-<ref target="https://mt.wikipedia.org/wiki/Sajis">Sajis</ref>, id-demotika infirxet mal-Eġittu kollu. Il-jeratika hekk tilfet ir-rwol amministrattiv tagħha u ġiet limitata għal dokumenti reliġjużi, minn fejn ġej isimha. </p>
<p>Id-demotika hi waħda mit-tliet kitbiet użati fuq il-famuża <ref target="https://mt.wikipedia.org/wiki/Ġebla_ta'_Rosetta">Stele  ta' Rosetta</ref>, flimkien mal-<ref target="https://mt.wikipedia.org/wiki/Alfabett_Grieg">Grieg</ref> u l-<ref target="https://mt.wikipedia.org/wiki/Ġeroglifiċi_Eġizzjani">kitba ġeroglifika</ref>, -
l-iskrizzjoni tal-perjodu Tolemajk li ppermettiet lil <ref target="https://mt.wikipedia.org/wiki/Jean-Francois_Champollion">Champollion</ref> li jiddeċifra l-ġeroglifiċi. </p>
<p>L-<ref target="https://mt.wikipedia.org/wiki/Alfabett_Kopt">alfabett Kopt</ref>, maħluq mill-<ref target="https://mt.wikipedia.org/wiki/Alfabett_Grieg">Grieg</ref> <ref target="https://mt.wikipedia.org/wiki/Onċjal">onċjal</ref>, uża bosta karattri demotiċi biex ikabbar l-għażla tal-ittri li fih. </p>
Ħoloq interni
<list type="unordered"><item><ref target="https://mt.wikipedia.org/wiki/Lingwa_Kopta">Lingwa Kopta</ref></item></list>
</text></body></html>