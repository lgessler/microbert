<html><body><text id="wikipedia_mt_wikipedia_org__10074.html" ns="0" revid="273413" sourceurl="https://mt.wikipedia.org/wiki/UEFA_Champions_League_2008%E2%80%9309" title="UEFA Champions League 2008–09" type="wikipedia">UEFA Champions League 2008–09
<p>Il-<hi rend="bold">UEFA Champions League 2008–09</hi> kienet l-54 edizzjoni tal-<ref target="https://mt.wikipedia.org/wiki/UEFA_Champions_League">kampjonat massimu għall-klabbs Ewropej</ref> u s-17-il edizzjoni taħt il-format kurrenti tal-UEFA Champions League. Il-finali saret ġewwa l-<ref target="https://mt.wikipedia.org/wiki/Stadju_Olimpiku_(Ruma)">Istadju Olimpiku</ref> ta' <ref target="https://mt.wikipedia.org/wiki/Ruma">Ruma</ref> fis-<ref target="https://mt.wikipedia.org/wiki/27_ta'_Mejju">27 ta' Mejju</ref> <ref target="https://mt.wikipedia.org/wiki/2009">2009</ref>. Din kienet t-tmien darba li l-finali tat-Tazza taċ-Ċampjins saret fl-<ref target="https://mt.wikipedia.org/wiki/Italja">Italja</ref> u r-raba' waħda fl-Istadju Olimpiku. Il-finali laqqgħet liċ-ċampjins renjanti, <ref target="https://mt.wikipedia.org/wiki/Manchester_United_FC">Manchester United</ref>, u lil <ref target="https://mt.wikipedia.org/wiki/FC_Barcelona">Barcelona</ref>, li kienu rebħu dan it-turnew fl-<ref target="https://mt.wikipedia.org/wiki/UEFA_Champions_League_2005-06">2006</ref>. Barcelona rebħu l-partita 2–0, b'gowls ta' <ref target="https://mt.wikipedia.org/wiki/Samuel_Eto'o">Samuel Eto'o</ref> u <ref target="https://mt.wikipedia.org/wiki/Lionel_Messi">Lionel Messi</ref>, li b'hekk assiguraw ir-rebħ tat-<hi rend="italic"><ref target="https://mt.wikipedia.org/wiki/It-Tripletta">Tripletta</ref></hi> staġjonali.</p>
Sistema ta' kwalifikazzjoni
<p>Total ta' 76 tim ipparteċipaw fiċ-Champions League 2008-09, minn 52 assoċjazzjoni tal-UEFA (minbarra l-<ref target="https://mt.wikipedia.org/wiki/Liechtenstein">Liechtenstein</ref> li ma torganizza l-ebda kampjonat domestiku). Il-pajjiżi huma allokati postijiet skont il-<ref target="https://mt.wikipedia.org/wiki/Koeffiċjenti_tal-UEFA">koeffiċjenti tal-UEFA</ref>. </p>
<p>Hawn taħt hi l-iskema ta' kwalifikazzjoni għaċ-Champions League 2008-09:</p>
<list type="unordered"><item>Assoċjazzjonijiet 1-3 (Spanja, Italja, u Ingilterra): 4 timijiet</item>
<item>Assoċjazzjonijiet 4-6 (Franza, Ġermanja, u Portugall): 3 timijiet</item>
<item>Assoċjazzjonijiet 7-15 (Olanda, Greċja, Russja, Rumanija, Skozja, Belġju, Ukrajna, Repubblika Ċeka, u Turkija): 2 timijiet</item>
<item>Assoċjazzjonijiet 16-53 (minbarra l-Liechtenstein): 1 tim</item></list>
<p><hi rend="bold">L-ewwel rawnd ta' kwalifikazzjoni: (28 tim)</hi></p>
<list type="unordered"><item>28 ċampjin minn assoċjazzjonijiet 25-53</item></list>
<p><hi rend="bold">It-tieni rawnd ta' kwalifikazzjoni: (28 tim)</hi></p>
<list type="unordered"><item>14-il rebbieħ mill-ewwel rawnd ta' kwalifikazzjoni</item>
<item>8 ċampjins minn assoċjazzjonijiet 17-24 (Żvizzera, Norveġja, Iżrael, Serbja, Danimarka, Awstrija, Polonja, u Ungerija)</item>
<item>6 timijiet li spiċċaw fit-tieni post tal-assoċjazzjonijiet 10-15</item></list>
<p><hi rend="bold">It-tielet rawnd ta' kwalifikazzjoni: (32 tim)</hi></p>
<list type="unordered"><item>14-il rebbieħ mit-tieni rawnd ta' kwalifikazzjoni</item>
<item>6 ċampjins minn assoċjazzjonijiet 11-16</item>
<item>3 timijiet li spiċċaw fit-tieni post minn assoċjazzjonijiet 7-9 (l-Olanda jdaħħlu r-rebbieħa minn serje ta' logħob eliminatorji minflok li t-tim tat-tieni post jikkwalifikaw awtomatika)</item>
<item>6 timijiet li spiċċaw fit-tielet post minn assoċjazzjonijiet 1-6</item>
<item>2 timijiet li spiċċaw fir-raba' post minn assoċjazzjonijiet 1-3</item></list>
<p><hi rend="bold">Fażi tal-gruppi: (32 tim)</hi></p>
<list type="unordered"><item>rebbieħ kurrenti taċ-Champions League</item>
<item>16-il rebbieħ mit-tielet rawnd ta' kwalifikazzjoni</item>
<item>9 ċampjins minn assoċjazzjonijiet 1-10</item>
<item>6 timijiet li spiċċaw fit-tieni post minn assoċjazzjonijiet 1-6</item></list>
Rawnds ta' kwalifikazzjoni
L-ewwel rawnd ta' kwalifikazzjoni
<p>Il-poloz għall-ewwel u t-tieni rawnd ġew imtellgħin nhar it-Tlieta, l-1 ta' Lulju 2008 f'<ref target="https://mt.wikipedia.org/wiki/Nyon">Nyon</ref>, l-<ref target="https://mt.wikipedia.org/wiki/Żvizzera">Iżvizzera</ref>. L-ewwel leg tal-partiti ntlagħbu fil-15 ta' Lulju u fis-16 ta' Lulju, waqt li t-tieni leg intlagħbu fit-22 ta' Lulju u fit-23 ta' Lulju 2008.</p>

It-tieni rawnd ta' kwalifikazzjoni
<p>L-ewwel leg tal-partiti ntlagħbu fid-29 ta' Lulju u fit-30 ta' Lulju, waqt li t-tieni leg intlagħbu fil-5 ta' Awwissu u fis-6 ta' Awwissu 2008.</p>

It-tielet rawnd ta' kwalifikazzjoni
<p>Il-poloz għat-tielet rawnd ġew imtellgħin nhar l-1 ta' Awwissu 2008 f'<ref target="https://mt.wikipedia.org/wiki/Nyon">Nyon</ref>, l-<ref target="https://mt.wikipedia.org/wiki/Żvizzera">Iżvizzera</ref>. L-ewwel leg tal-partiti ntlagħbu fit-12 ta' Awwissu u fit-13 ta' Awwissu, waqt li t-tieni leg intlagħbu fis-26 ta' Awwissu u fis-27 ta' Awwissu 2008. It-timijiet telliefa minn kull konfront daħlu fl-ewwel rawnd tat-<ref target="https://mt.wikipedia.org/wiki/Tazza_UEFA_2008-09">Tazza UEFA</ref>, waqt li t-timijiet rebbieħa avvanzaw għall-fażi tal-gruppi tal-UEFA Champions League.</p>

Fażi tal-gruppi
<p>Il-poloz itellgħu nhar it-28 ta' Awwissu 2008 f'<ref target="https://mt.wikipedia.org/wiki/Monako">Monako</ref>, ġurnata qabel is-<ref target="https://mt.wikipedia.org/wiki/Supertazza_Ewropea_2008">Supertazza Ewropea 2008</ref>.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref></p>
Kriterji ta' spareġġ
<p>Skont il-paragrafu 4.05 tar-regolament tal-UEFA għal dan l-istaġun, jekk żewġ skwadri jew aktar jispiċċaw pari fil-punti fl-aħħar tal-logħob tal-fażi tal-gruppi, jiġu applikati l-kriterji li jmiss biex tiġi stabbilita l-klassifika:</p>
<list type="ordered"><item>l-akbar numru ta' punti miksbun kontra l-iskwadri fil-kwistjoni fil-fażi tal-gruppi;</item>
<item>l-akbar differenza ta' gowls miksuba kontra l-iskwadri fil-kwsitjoni fil-fażi tal-gruppi;</item>
<item>l-akbar numru ta' gowls skurjati barra mid-dar kontra l-iskwadri fil-kwsitjoni fil-fażi tal-gruppi;</item>
<item>l-akbar differenza ta' gowls fil-partiti kollha li ntlagħbu fil-fażi tal-gruppi;</item>
<item>numru akbar ta' gowls skurjati fil-partiti kollha li ntlagħbu fil-fażi tal-gruppi;</item>
<item>numru akbar ta' punti ta' koëffiċjenti akkumulati mill-iskwadri fil-kwistjoni, kif ukoll mill-assoċjazzjoni, matul il-ħames staġuni ta' qabel.</item></list>

















Fażi eliminatorja
<p>Mill-ewwel rawnd preliminarju għas-semifinali, il-klabbs jilgħabu żewġ partiti kontra xulxin ġewwa u barra minn darhom bl-istess regoli li applikaw fir-rawnd ta' kwalifika jibqgħu japplikaw. Fir-rawnd tal-aħħar sittax, ir-rebbieħa tal-gruppi jilgħabu kontra t-tieni klassifikati li ma kinux fl-istess pajjiż jew li huma tal-istess oriġini. Għall-poloz tal-kwarti tal-finali u s-semifinali, il-klabbs huma elenkati skont ir-riżultati miksuba fil-grupp u l-ewwel fażi ta' eliminazzjoni tal-istaġun kurrenti (tmien partiti).</p>


L-ewwel rawnd preliminarju
<p>It-tlugħ tal-poloz saru fid-19 ta' Diċembru 2008 f'Nyon, l-Iżvizzera. L-ewwel leg tal-ewwel rawnd eliminatorju ntlagħbu fl-24 u l-25 ta' Frar 2009, waqt li t-tieni leg intlagħbet fl-10 u l-11 ta' Marzu 2009.</p>

Kwarti tal-finali
<p>Il-partiti mill-ewwel leg intlagħbu fis-7 u t-8 ta' April, waqt li dawk mit-tieni leg intlagħbu fl-14 u 15 ta' April.</p>

Semifinali
<p>Il-partiti mill-ewwel leg se jintlagħbu fit-28 ta' April, waqt li l-parti mit-tieni leg se jintlagħbu fil-5 u s-6 ta' Mejju 2009.</p>

Finali
<p>Il-finali tal-UEFA Champions League 2009 intlagħbet fid-20:45 <ref target="https://mt.wikipedia.org/wiki/Ħin_tas-sajf_tal-Ewropa_Ċentrali">CEST</ref> tas-27 ta' Mejju 2009 ġewwa <ref target="https://mt.wikipedia.org/wiki/Stadio_Olimpico">Stadio Olimpico</ref> ta' <ref target="https://mt.wikipedia.org/wiki/Ruma">Ruma</ref>, fl-<ref target="https://mt.wikipedia.org/wiki/Italja">Italja</ref>. Barcelona rebħu l-konfront finali bl-iskor ta' 2–0, b'gowls ta' <ref target="https://mt.wikipedia.org/wiki/Samuel_Eto'o">Samuel Eto'o</ref> u <ref target="https://mt.wikipedia.org/wiki/Lionel_Messi">Lionel Messi</ref>. Din ir-rebħa fissret ukoll li huma saru l-ewwel tim <ref target="https://mt.wikipedia.org/wiki/Spanja">Spanjol</ref> li rebaħ it-<ref target="https://mt.wikipedia.org/wiki/It-Tripletta">Tripletta</ref>. Għall-ħames sena konsekuttiva l-finalist kien tim Ingliż. Manchester United kienu l-ewwel ċampjins detenturi tat-tazza li wasslu sal-finali tal-kompetizzjoni minn mindu <ref target="https://mt.wikipedia.org/wiki/Juventus_FC">Juventus</ref> għamlu dan fl-<ref target="https://mt.wikipedia.org/wiki/UEFA_Champions_League_1996-97">1997</ref>, u kienu qed jimmiraw biex isiru l-ewwel klabb li jiddefendi din it-tazza minn mindu l-<ref target="https://mt.wikipedia.org/wiki/AC_Milan">Milan</ref> irrepetew is-suċċess fl-<ref target="https://mt.wikipedia.org/wiki/Tazza_taċ-Ċampjins_1989-90">1990</ref>.</p>



L-aqwa skorers
<p>Il-plejers segwenti huma l-aqwa skorers tal-UEFA Champions League 2008–09 (fażi tal-gruppi biss):</p>
<list type="unordered"><item>Sors: <ref target="http://www.uefa.com/newsfiles/ucl/2009/md13_1_6.pdf">uefa.com</ref></item></list>


Ħoloq esterni
<list type="unordered"><item><ref target="http://www.uefa.com/competitions/ucl/index.html">Champions League fuq uefa.com</ref></item></list>
</text></body></html>