<html><body><text id="wikipedia_mt_wikipedia_org__7432.html" ns="0" revid="268488" sourceurl="https://mt.wikipedia.org/wiki/Anderson_Lu%C3%ADs_de_Abreu_Oliveira" title="Anderson Luís de Abreu Oliveira" type="wikipedia">Anderson Luís de Abreu Oliveira
<p><hi rend="bold">Anderson Luís de Abreu Oliveira</hi>, magħruf aħjar bħala <hi rend="bold">Anderson</hi> (twieled fit-<ref target="https://mt.wikipedia.org/wiki/13_ta'_April">13 ta' April</ref> <ref target="https://mt.wikipedia.org/wiki/1988">1988</ref>) huwa eks-<ref target="https://mt.wikipedia.org/wiki/Futbol">futboler</ref> <ref target="https://mt.wikipedia.org/wiki/Brażil">Brażiljan</ref> li bħalissa qiegħed iservi bħala assistent kowċ ta' <ref target="https://mt.wikipedia.org/wiki/Adana_Demirspor">Adana Demirspor</ref>. Fil-karriera tiegħu lagħab bħala <ref target="https://mt.wikipedia.org/wiki/Midfilder">midfilder</ref>, prinċiparjament ma' <ref target="https://mt.wikipedia.org/wiki/Manchester_United_FC">Manchester United</ref>.</p>
Karriera
Grêmio
<p>Anderson beda l-karriera tal-futbol fis-settur ġovanili ta' <ref target="https://mt.wikipedia.org/wiki/Grêmio_Foot-Ball_Porto_Alegrense">Grêmio</ref> u fl-2005 hu ddebutta mat-tim, fejn lagħab b'kollox 5 partiti fis-Série B Brażiljana. Anderson kiseb simbolu ikoniku hekk kif skorja gowl memorabbli li ta lil Grêmio l-promozzjoni għas-Serie A, f'logħba eliminatorja kontra <ref target="https://mt.wikipedia.org/wiki/Clube_Náutico_Capibaribe">Nautico</ref>. Dan il-gowl jibqa' famuż minħabba li Grêmio kellhom biss seba' plejers fil-grawnd u kienu għadhom kemm raw lill-avversarji jitilfu penalty. Dan il-gowl ta lil Grêmio rebħa b'sorpriża ta' 1–0.</p>
Porto
<p>Hu ngħaqad ma' <ref target="https://mt.wikipedia.org/wiki/Futebol_Clube_de_Portugal">FC Porto</ref> f'Diċembru tal-2005 u għamel id-debut tiegħu fil-5 ta' Marzu 2006, fejn għen lit-tim jakkwista s-<ref target="https://mt.wikipedia.org/wiki/SuperLiga">SuperLiga Portugiża</ref> f'dak l-istaġun. Hu ddebutta fiċ-Champions League kontra <ref target="https://mt.wikipedia.org/wiki/PFC_CSKA_Moscow">CSKA Moscow</ref>. Madanakollu, Anderson kellu jitlef ħames xhur tal-istaġun 2006–07 minħabba li kien kiser saqajh.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
Manchester United
<figure><caption>Anderson flimkien ma' sieħbu <ref target="https://mt.wikipedia.org/wiki/Wayne_Rooney">Wayne Rooney</ref></caption></figure>
<p>Fit-30 ta' Mejju 2007, kien ikkonfermat mis-sit elettroniku ta' Manchester United li Anderson kien inxtara għal madwar £18 miljun.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Hu kiseb id-dritt tax-xogħol fl-Ingilterra fid-29 ta' Lulju 2007, u t-trasferiment kien ikkonfermat fit-2 ta' Lulju, b'Anderson jiffirma kuntratt ta' ħames snin.</p>
<p>Id-debutt tiegħu wasal f'partita ta' ħbiberija qabel il-bidu tal-istaġun kontra <ref target="https://mt.wikipedia.org/wiki/Doncaster_Rovers">Doncaster Rovers</ref>. Hu ngħata n-numru 8, li kien intlibes minn <ref target="https://mt.wikipedia.org/wiki/Wayne_Rooney">Wayne Rooney</ref> l-istaġun ta' qabel.</p>
<p>Anderson iddebutta kompetittiviment fil-partita mill-<ref target="https://mt.wikipedia.org/wiki/Premier_League">kampjonat</ref> kontra <ref target="https://mt.wikipedia.org/wiki/Sunderland_AFC">Sunderland</ref> fl-1 ta' Settembru 2007. Hu kien sostitwt minn <ref target="https://mt.wikipedia.org/wiki/Louis_Saha">Louis Saha</ref> fi tmiem l-ewwel taqsima, fejn dan tal-aħħar skorja l-gowl tar-rebħa. Anderson imbagħad għamel id-debutt fiċ-Champions League kontra <ref target="https://mt.wikipedia.org/wiki/Sporting_Clube_de_Portugal">Sporting CP</ref>, fejn daħal bħala sostitut għal <ref target="https://mt.wikipedia.org/wiki/Ryan_Giggs">Ryan Giggs</ref> fis-76 minuta.</p>
<p>Fil-finali taċ-<ref target="https://mt.wikipedia.org/wiki/UEFA_Champions_League_2007–08">Champions League 2007–08</ref> f'<ref target="https://mt.wikipedia.org/wiki/Moska">Moska</ref>, ġewwa r-<ref target="https://mt.wikipedia.org/wiki/Russja">Russja</ref>, Anderson daħal bħala sostitut fl-aħħar minuta tal-ħin supplementari biex jieħu post <ref target="https://mt.wikipedia.org/wiki/Wes_Brown">Wes Brown</ref>. Hu skorja s-sitt penalty waqt l-<ref target="https://mt.wikipedia.org/wiki/Għoti_tal-penalties">għoti tal-penalties</ref>. Fil-finali tal-<ref target="https://mt.wikipedia.org/wiki/Football_League_Cup">League Cup</ref> 2009 kontra <ref target="https://mt.wikipedia.org/wiki/Tottenham_Hotspur_FC">Tottenham Hotspur</ref>, Anderson daħal fil-partita fis-56 minuta għal <ref target="https://mt.wikipedia.org/wiki/Danny_Welbeck">Danny Welbeck</ref>. Hekk kif il-partita kellha tiġi deċiża bil-lotterija tal-penalties, Anderson skorja l-gowl li ta t-trofew lit-tim ta' United.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref></p>
<p>L-ewwel gowl ta' Anderson bil-flokk aħmar ta' Manchester United wasal fit-12 ta' Settembru 2009 meta skorja kontra Tottenham Hotspur, fir-rebħa ta' 3–1 ġewwa <ref target="https://mt.wikipedia.org/wiki/White_Hart_Lane">White Hart Lane</ref>. Din kienet it-78 dehra tiegħu għat-tim tal-United.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref></p>
Internazzjonali
<figure><caption>Anderson (lemin) mal-Arġentin <ref target="https://mt.wikipedia.org/wiki/Lionel_Messi">Lionel Messi</ref> fl-Olimpjadi.</caption></figure>
<p>F'April tal-2005, hu kien imsejjaħ fit-tim <ref target="https://mt.wikipedia.org/wiki/Tim_nazzjonali_tal-futbol_tal-Brażil">Brażiljan</ref> għall-<ref target="https://mt.wikipedia.org/wiki/Kampjonat_dinji_ta'_taħt_is-sbatax-il_sena">Kampjonat dinji ta' taħt is-sbatax-il sena</ref>, u f'Ottubru ta' wara hu rebaħ l-Ballun tad-Deheb tal-Adidas mat-tim nazzjonali tiegħu fit-<ref target="https://mt.wikipedia.org/wiki/Tazza_tad-Dinja_tal-Futbol_ta'_taħt_is-sbatax-il_sena_2005">Tazza tad-Dinja tal-Futbol ta' taħt is-sbatax-il sena 2005</ref>.</p>
<p>Id-debutt internazzjonali mat-tim tal-kbar wasal fis-27 ta' Ġunju 2007 fit-telfa ta' 2-0 kontra l-<ref target="https://mt.wikipedia.org/wiki/Tim_nazzjonali_tal-futbol_tal-Messiku">Messiku</ref> fil-<ref target="https://mt.wikipedia.org/wiki/Copa_América">Copa América</ref>, waqt li d-debutt mal-ewwel ħdax wasal fir-rebħa ta' 3–0 kontra ċ-<ref target="https://mt.wikipedia.org/wiki/Tim_nazzjonali_tal-futbol_taċ-Ċili">Ċili</ref>.</p>
<p>F'Lulju tal-2008, il-kowċ tal-Brażil <ref target="https://mt.wikipedia.org/wiki/Dunga">Dunga</ref> għażel lil Anderson fost it-tmintax il-plejer għall-<ref target="https://mt.wikipedia.org/wiki/Logħob_Olimpiku_tas-sajf_2008">Logħob Olimpiku tas-sajf 2008</ref>.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref> Hu skorja l-ewwel gowl tal-Brażil fit-tieni partita tal-grupp kontra <ref target="https://mt.wikipedia.org/wiki/Tim_nazzjonali_tal-futbol_ta'_New_Zealand">New Zealand</ref>, partita li rebħuha bl-iskor ta' 5–0. Hu rritorna lura miċ-Ċina b'midalja tal-bronż, bir-rebħa ta' 3–0 kontra l-<ref target="https://mt.wikipedia.org/wiki/Tim_nazzjonali_tal-futbol_tal-Belġju">Belġju</ref>.</p>
Unuri
Klabb
 Grêmio
<list type="unordered"><item><ref target="https://mt.wikipedia.org/wiki/Campeonato_Brasileiro_Série_B">Campeonato Brasileiro Série B</ref>: 2005</item></list>
 Porto
<list type="unordered"><item><ref target="https://mt.wikipedia.org/wiki/SuperLiga">SuperLiga</ref>: 2005-06, 2006-07</item>
<item><ref target="https://mt.wikipedia.org/wiki/Taça_de_Portugal">Taça de Portugal</ref>: 2005–06</item>
<item><ref target="https://mt.wikipedia.org/wiki/SuperCup_Cândido_de_Oliveira">SuperCup Cândido de Oliveira</ref>: 2006–07</item></list>
 Manchester United
<list type="unordered"><item><ref target="https://mt.wikipedia.org/wiki/Premier_League">Premier League</ref>: 2007–08, 2008–09, 2010–11, 2012–13</item>
<item><ref target="https://mt.wikipedia.org/wiki/UEFA_Champions_League">UEFA Champions League</ref>: 2007–08</item>
<item><ref target="https://mt.wikipedia.org/wiki/Tazza_tad-Dinja_tal-Futbol_tal-Klabbs">Tazza tad-Dinja tal-Futbol tal-Klabbs</ref>: 2008</item>
<item><ref target="https://mt.wikipedia.org/wiki/Football_League_Cup">Football League Cup</ref>: 2008–09, 2009–10</item>
<item><ref target="https://mt.wikipedia.org/wiki/FA_Community_Shield">FA Community Shield</ref>: 2011, 2013</item></list>
 Internacional
<list type="unordered"><item><ref target="https://mt.wikipedia.org/wiki/Campeonato_Gaúcho">Campeonato Gaúcho</ref>: 2015</item></list>
Nazzjonal
<list type="unordered"><item><ref target="https://mt.wikipedia.org/wiki/Copa_América">Copa América</ref>: 2007</item>
<item>Midalja tal-Bronż fl-<ref target="https://mt.wikipedia.org/wiki/Olimpjadi_tas-sajf">Olimpjadi</ref>: 2008</item></list>


Ħoloq esterni
<list type="unordered"><item>Il-mudell {{<ref target="https://mt.wikipedia.org/wiki/Mudell:Soccerbase">Soccerbase</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>