<html><body><text id="wikipedia_mt_wikipedia_org__2323.html" ns="0" revid="274102" sourceurl="https://mt.wikipedia.org/wiki/Pjaneta" title="Pjaneta" type="wikipedia">Pjaneta
<figure><caption>It-tmien pjaneti tas-sistema solari, fl-istampa jidher anki Plutone li sa ftit żmien ilu kien jitqies bħala id-disa' pjaneta tas-sistema.</caption></figure>
<p><hi rend="bold">Pjaneta</hi> huwa korp ċelesti ta' massa sinjifikattiva li <ref target="https://mt.wikipedia.org/wiki/Orbita_(astronomija)">jorbita</ref> madwar <ref target="https://mt.wikipedia.org/wiki/Stilla">stilla</ref>, u li ma jipproduċix enerġija permezz ta' <ref target="https://mt.wikipedia.org/wiki/Fużjoni_nukleari">fużjoni nukleari</ref>. Qabel is-<ref target="https://mt.wikipedia.org/wiki/Snin_1990">snin '90</ref> kienu magħrufa biss disa' pjaneti (kollha fis-<ref target="https://mt.wikipedia.org/wiki/Sistema_Solari">Sistema Solari</ref> tagħna). Fl-aħħar tal-<ref target="https://mt.wikipedia.org/wiki/2002">2002</ref>, kienu iktar minn 100 pjaneta magħrufa, kollha skopruti bħala <ref target="https://mt.wikipedia.org/wiki/Pjaneta_extrasolari">pjaneti extrasolari</ref>.</p>
<p>Il-kelma <hi rend="italic">pjaneta</hi> ġejja mill-<ref target="https://mt.wikipedia.org/wiki/Lingwa_Griega">Grieg</ref>, mill-kelma li kienet tintuża għal <hi rend="italic">vagabond</hi>. Fl-astronomija antika, il-pjaneti <hi rend="italic">vagabondi</hi> kienu l-korpi ċelesti viżibili li kienu jbiddlu l-koordinati ċelesti ekwatorjali. Dawn kienu l-Qamar, ix-Xemx, Merkurju, Venere, Marte, Ġove, u Saturnu. Għal sekli sħaħ l-astronomi fittxew spjegazzjoni għaċ-ċaqliq tal-pjaneti li jidhru jivvagabondaw fuq l-isfond tal-kwiekeb ‘fissi’. Kien fis-seklu sbatax meta <ref target="https://mt.wikipedia.org/wiki/Johannes_Kepler">Johannes Kepler</ref> iddetermina li huma jorbitaw max-<ref target="https://mt.wikipedia.org/wiki/Xemx">Xemx</ref> f’orbiti ellitiċi, li ċ-ċaqliq tagħhom kien kompletament mifhum.</p>
<p>L-astronomi ħafna drabi jsejħu l-<ref target="https://mt.wikipedia.org/wiki/Asterojde">asterojdi</ref> "pjanetini" (pjaneti żgħar), u l-korpi planetari ikbar (dawk li normalment jissejħhu pjaneti) "pjaneti maġġuri". Il-pjaneti tas-Sistema Solari jistgħu jinqasmu f'żewġ kategoriji skond il-kompożizzjoni tagħhom. Dawk li jixbħu d-<ref target="https://mt.wikipedia.org/wiki/Dinja">Dinja</ref> (komposti prinċipalment minn <ref target="https://mt.wikipedia.org/wiki/Ġebel">ġebel</ref>) huma magħrufa bħala <hi rend="bold"><ref target="https://mt.wikipedia.org/wiki/Pjaneta_terrestri">pjaneti terrestri</ref></hi>. It-<ref target="https://mt.wikipedia.org/wiki/Pjaneti_terrestri">terrestri</ref> huma relattivament żgħar, komposti prinċipalment minn blat u metalli, u għandhom <ref target="https://mt.wikipedia.org/wiki/Atmosfera">atmosferi</ref> rqaq. L-<ref target="https://mt.wikipedia.org/wiki/Atmosfera">atmosferi</ref> differenti jikkawżaw il-kundizzjonijiet fuq il-wiċċ ta’ kull <ref target="https://mt.wikipedia.org/wiki/Pjaneti_terrestri">pjaneta terrestri</ref> biex ivarjaw konsiderevolment. Id-<ref target="https://mt.wikipedia.org/wiki/Art">Dinja</ref> tagħna biss, bl-<ref target="https://mt.wikipedia.org/wiki/Oċeani">oċeani</ref> vasti tagħha u bl-<ref target="https://mt.wikipedia.org/wiki/Atmosfera">atmosfera</ref> rikka bl-<ref target="https://mt.wikipedia.org/wiki/Ossiġnu">ossiġnu</ref> u <ref target="https://mt.wikipedia.org/wiki/Nitroġenu">nitroġenu</ref>, hija kapaċi li żżomm forma ta’ ħajja avvanzata.</p>
<p>Dawk komposti minn materjal gassuż, bħal <ref target="https://mt.wikipedia.org/wiki/Ġove_(pjaneta)">Ġove</ref>, huma magħrufa bħala Ġovjani, jew inkella <hi rend="bold"><ref target="https://mt.wikipedia.org/wiki/Ġgant_gassuż">ġganti gassużi</ref></hi>. L-erba' <ref target="https://mt.wikipedia.org/wiki/Pjaneti_gassużi">pjaneti gassużi</ref>, huma: <ref target="https://mt.wikipedia.org/wiki/Ġove_(pjaneta)">Ġove</ref> nnfisu, <ref target="https://mt.wikipedia.org/wiki/Saturnu">Saturnu</ref>, <ref target="https://mt.wikipedia.org/wiki/Uranu">Uranu</ref> u <ref target="https://mt.wikipedia.org/wiki/Nettunu">Nettunu</ref>, huma komposti l-iktar minn <ref target="https://mt.wikipedia.org/wiki/Idroġenu">idroġenu</ref> u <ref target="https://mt.wikipedia.org/wiki/Elju">elju</ref>. <ref target="https://mt.wikipedia.org/wiki/Ġove_(pjaneta)">Ġove</ref> huwa l-ikbar u l-iktar <ref target="https://mt.wikipedia.org/wiki/Pjaneta">pjaneta</ref> massiv fis-<ref target="https://mt.wikipedia.org/wiki/Sistema_solari">sistema solari</ref>, iżda anki <ref target="https://mt.wikipedia.org/wiki/Nettunu">Nettunu</ref> — l-iżgħar mill-<ref target="https://mt.wikipedia.org/wiki/Pjaneti_gassużi">pjaneti Ġovjani</ref> — għandu dijametru erba’ darbiet iżjed minn dak tad-<ref target="https://mt.wikipedia.org/wiki/Art">Dinja</ref>.</p>
<p>Xi drabi tiġi wżata kategorija oħra għal dawk il-korpi bħal <ref target="https://mt.wikipedia.org/wiki/Plutone_(pjaneta)">Plutone</ref>, komposti prevalentement minn <ref target="https://mt.wikipedia.org/wiki/Silġ">silġ</ref>: din il-kategorija ta' pjaneti tinkludi wkoll ħafna korpi non planetari, bħal qmura ta' pjaneti esterni (pereżempju <ref target="https://mt.wikipedia.org/wiki/Titanju_(pjaneta)">Titanju</ref>).</p>
Il-Pjaneti tas-Sistema Solari
<figure><caption>Il-pjaneti tas-Sistema Solari skond id-daqs relattiv tagħhom</caption></figure>
<p>Il-pjaneti tas-Sistema Solari huma (f'ordni ta' distanza mix-<ref target="https://mt.wikipedia.org/wiki/Xemx">Xemx</ref>):</p>
<list type="ordered"><item><ref target="https://mt.wikipedia.org/wiki/Merkurju_(pjaneta)">Merkurju</ref></item>
<item><ref target="https://mt.wikipedia.org/wiki/Venere_(pjaneta)">Venere</ref> jew <ref target="https://mt.wikipedia.org/wiki/Venere_(pjaneta)">Zahrija</ref></item>
<item><ref target="https://mt.wikipedia.org/wiki/Art">Dinja</ref> bil-<ref target="https://mt.wikipedia.org/wiki/Qamar">Qamar</ref>, ħafna drabi kkunsidrata bħala <ref target="https://mt.wikipedia.org/wiki/Pjaneta_doppju">pjaneta doppju</ref></item>
<item><ref target="https://mt.wikipedia.org/wiki/Marte_(pjaneta)">Marte</ref> jew <ref target="https://mt.wikipedia.org/wiki/Marte_(pjaneta)">Mars</ref> jew <ref target="https://mt.wikipedia.org/wiki/Marte_(pjaneta)">Il-Hamra</ref></item>
<item><ref target="https://mt.wikipedia.org/wiki/Ġove_(pjaneta)">Ġove</ref></item>
<item><ref target="https://mt.wikipedia.org/wiki/Saturnu_(pjaneta)">Saturnu</ref></item>
<item><ref target="https://mt.wikipedia.org/wiki/Uranu_(pjaneta)">Uranu</ref></item>
<item><ref target="https://mt.wikipedia.org/wiki/Nettunu_(pjaneta)">Nettunu</ref></item></list>
<p>Sa ftit żmien ilu (Awissu 2006) <ref target="https://mt.wikipedia.org/wiki/Plutone_(pjaneta)">Plutone</ref> kien jitqies ukoll bħala pjaneta, iżda llum dan m'għadux jitqies bħala tali iżda bħala <ref target="https://mt.wikipedia.org/wiki/Pjaneta_nanu">pjaneta nanu</ref>; bħala l-ikbar asterojda tal-<ref target="https://mt.wikipedia.org/wiki/Faxxa_ta'_Kuiper">faxxa ta' Kuiper</ref>.</p>
<p>Il-pjaneti kollha tas-Sistema Solari (minbarra d-Dinja) għandhom isimhom li ġej mill-<ref target="https://mt.wikipedia.org/wiki/Mitoloġija_Rumana">mitoloġija Rumana</ref>. Anki l-ismijiet tal-qmura ġejjin minn ismijiet ta' allat jew ta' persunaġġi tal-mitoloġija klassika, u xi mdaqqiet anki minn karattri tad-drammi ta' Shakespeare. L-asterojdi jistgħu jiġu msemmija, b'diskrezjoni ta' min skoprihom, b'isem kwalunkwe (bl-approvazzjoni tal-<ref target="https://mt.wikipedia.org/wiki/Unjoni_Astronomika_Internazjonali">Unjoni Astronomika Internazjonali</ref>).</p>
<p>Ġew proposti ħafna pjaneti ipotetiċi, bħal <ref target="https://mt.wikipedia.org/wiki/Eris">Eris</ref> iżda dan bħal Plutone qed jiġi kkunsidrat bħala Pjaneta nanu. Eris (uffiċjalment 136199 Eris, u qabel 2003 UB313) kien skopert minn <ref target="https://mt.wikipedia.org/wiki/Michael_E._Brown">Michael E. Brown</ref>, <ref target="https://mt.wikipedia.org/wiki/Chad_Trujillo">Chad Trujillo</ref>, u <ref target="https://mt.wikipedia.org/wiki/David_L._Rabinowitz">David Rabinowitz</ref> fil-<ref target="https://mt.wikipedia.org/wiki/5_ta'_Jannar">5 ta' Jannar</ref>, <ref target="https://mt.wikipedia.org/wiki/2005">2005</ref>, minn ritratti li ġew meħuda fil-<ref target="https://mt.wikipedia.org/wiki/21_ta'_Ottubru">21 ta' Ottubru</ref>, <ref target="https://mt.wikipedia.org/wiki/2003">2003</ref>. Huma riedu jagħtuha l-isem <ref target="https://mt.wikipedia.org/wiki/Ksina">Ksina</ref> (en: Xena) iżda l-<ref target="https://mt.wikipedia.org/wiki/Unjoni_Astronomika_Internazjonali">Unjoni Astronomika Internazjonali</ref>, l-għaqda internazzjonali tal-Astronomija tatha l-isem tal-alla Grieg tad-diżarmonija, Eris. L-isem latin hu <hi rend="italic">Discordia</hi>. Wieħed mir-raġuni għala intgħażel dan l-isem hu biex jirrifletti t-taħwid u l-konfużjoni li hemm fil-komunità tal-astronomi dwar in-natura tal-oġġett (il-pjaneta nana).</p>
<p>Kważi il-<ref target="https://mt.wikipedia.org/wiki/Pjaneta_extrasolari">pjaneti extrasolari</ref> kollha (dawk barra s-Sistema Solari) skoperti s'issa għandhom massa daqs jew ikbar minn ta' Ġove, l-ikbar pjaneta tagħna (l-unika eċċezzjoni hija komposta minn tliet pjaneti orbitanti <ref target="https://mt.wikipedia.org/wiki/Pulsar">pulsar</ref>, il-bqija ta' splużjoni ta' <ref target="https://mt.wikipedia.org/wiki/Supernova">supernova</ref>. Dawn huma l-uniċi tliet pjaneti extrasolari ta' massa simili għad-Dinja). Il-mottiv huwa derivat minn <ref target="https://mt.wikipedia.org/wiki/Effett_ta'_selezzjoni">effett ta' selezzjoni</ref>, li fih l-istrumenti tagħna huma kapaċi li jaraw biss pjaneti kbar ħafna u biswit għall-istilla tagħhom, għax l-effetti gravitazzjonali tagħhom huma ikbar u allura iktar faċli li jidhru. Jeżistu probabilment, ħafna iktar pjaneti extrasolari li għadna ma nistgħux niskopru. Barra minn hekk, huwa probabbli li l-pjaneti skopruti s'issa, mhux simili għall-ġganti gassużi li nafu, għax huma tant viċin l-istilla tagħhom li għandhom temperaturi elevati (anki sa' eluf ta' gradi għal xi wħud), u spiss ikollhom <ref target="https://mt.wikipedia.org/wiki/Orbita_ellittika">orbita altament ellittika</ref>, li twassalhom alternattivament, viċin u 'l bogħod mill-istilla tagħhom.</p>
<p>Huwa maħsub li l-pjaneti ġew ffurmati fil-kollass tan-<ref target="https://mt.wikipedia.org/wiki/Nebulosa">nebulosa</ref> stess, li kienet l-oriġini tal-istilla ċentrali. Il-mudelli ta' formazzjoni planetarja, jipprevedu li fil-bidu jiffurmaw biljuni ta' korpi żgħar ħafna, li eventwalment jingħaqdu u jiffurmaw korpi ikbar meta jaħbtu ma' xulxin.</p>
Il-pjaneti fl-opri letterarji u ċinematografiċi
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Pjaneti_immaġinarji">Pjaneti immaġinarji</ref></hi>.
<p>L-esplorazzjoni ta' pjaneti oħra huwa tema kostanti tal-<ref target="https://mt.wikipedia.org/wiki/Fantaxjenza">fantaxjenza</ref>, speċjalment b'rabta ma' <ref target="https://mt.wikipedia.org/wiki/Esobioloġija">forom ta' ħajja aljeni</ref>. Tnejn mill-iktar <ref target="https://mt.wikipedia.org/wiki/Telefilm">serje televiżivi</ref> fantaxjentifiċi ċelebri, <ref target="https://mt.wikipedia.org/wiki/Star_Trek">Star Trek</ref> u <ref target="https://mt.wikipedia.org/wiki/Stargate_SG-1">Stargate SG-1</ref>, huma bbażati fuq is-sejba ta' pjaneti u ċiviltajiet ġodda.</p>
Referenzi
<list type="unordered"><item>Britt, Robert Roy (2000-11-02). <ref target="https://web.archive.org/web/20020606095841/http://www.space.com/scienceastronomy/solarsystem/planet_confusion_001101-1.html">"What is a Planet? Debate Forces New Definition"</ref> (bl-Ingliż). Space.com. Arkivjat minn <ref target="http://www.space.com/scienceastronomy/solarsystem/planet_confusion_001101-1.html">l-oriġinal</ref> fl-2002-06-06.</item>
<item>Britt, Robert Roy (2000-11-02). <ref target="https://web.archive.org/web/20020406203803/http://www.space.com/scienceastronomy/solarsystem/planet_confusion_001101-2.html">"What is a Planet? Debate Forces New Definition (cont.)"</ref> (bl-Ingliż). Space.com. Arkivjat minn <ref target="http://www.space.com/scienceastronomy/solarsystem/planet_confusion_001101-2.html">l-oriġinal</ref> fl-2002-04-26.</item>
<item>Britt, Robert Roy (2004-09-10). <ref target="http://www.space.com/scienceastronomy/planet_photo_040910.html?mail-08-23">"Likely First Photo of Planet Beyond the Solar System"</ref> (bl-Ingliż). Space.com.</item>
<item><ref target="http://www.spaceflightnow.com/news/n0502/11planet/">"Scientists reveal smallest extra-solar planet yet found"</ref> (bl-Ingliż). Spaceflight Now. 2005-02-11.</item>
<item>Stern, S. Alan; Levison, Harold F. (2000). <hi rend="italic">Regarding the Criteria for Planethood And Proposed Planetary Classification Schemes</hi>. Highlights of Astronomy. As presented at the XXIVth General Assembly of the IAU (bl-Ingliż). <hi rend="bold">12</hi>. Manchester, Renju Unit. pp.205–213. <ref target="https://mt.wikipedia.org/wiki/Doi_(identifier)">doi</ref>:<ref target="//doi.org/10.1017%2FS1539299600013289">10.1017/S1539299600013289</ref>.</item></list>
Ħoloq esterni
<list type="unordered"><item><ref target="http://www.eightplanets.org/">NinePlanets.org</ref> - dawra mas-Sistema Solari</item>
<item><ref target="http://www.iau.org">International Astronomical Union</ref></item>
<item><ref target="http://www.fourmilab.ch/cgi-bin/uncgi/Solar/">Solar System Live</ref> (<ref target="https://mt.wikipedia.org/wiki/Orrery">orrery</ref> interattiva)</item>
<item><ref target="http://janus.astro.umd.edu/javadir/orbits/ssv.html">Solar System Viewer</ref>  (animazzjoni)</item>
<item><ref target="http://www.sky-pics.net/">Stampi tas-sistema solari</ref></item>
<item><ref target="http://gw.marketingden.com/planets/sun.html">Renderings of the planets</ref></item>
<item><ref target="http://planetquest.jpl.nasa.gov/">NASA Planet Quest</ref></item>
<item><ref target="http://www.ciw.edu/IAU/div3/wgesp/definition.html">Working definition of "planet"</ref> from <ref target="https://mt.wikipedia.org/wiki/International_Astronomical_Union">IAU</ref> WGESP —</item>
<item>Dan Green's page on <ref target="http://web.archive.org/19990222124056/cfa-www.harvard.edu/cfa/ps/icq/ICQPluto.html">planet classification</ref></item>
<item><ref target="http://www.spacedaily.com/news/outerplanets-04b.html">Gravity Rules: The Nature and Meaning of Planethood</ref>; S. Alan Stern; <ref target="https://mt.wikipedia.org/wiki/22_ta'_Marzu">22 ta' Marzu</ref>, <ref target="https://mt.wikipedia.org/wiki/2004">2004</ref></item>
<item><ref target="http://www.iau.org/IAU/FAQ/PlutoPR.html">On the status of Pluto</ref>; <ref target="https://mt.wikipedia.org/wiki/International_Astronomical_Union">IAU</ref>, <ref target="https://mt.wikipedia.org/wiki/3_ta'_Frar">3 ta' Frar</ref>, <ref target="https://mt.wikipedia.org/wiki/1999">1999</ref></item></list>
</text></body></html>