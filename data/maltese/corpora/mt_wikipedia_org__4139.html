<html><body><text id="wikipedia_mt_wikipedia_org__4139.html" ns="0" revid="241699" sourceurl="https://mt.wikipedia.org/wiki/UEFA" title="UEFA" type="wikipedia">UEFA
<p>L-<hi rend="bold">Unjoni tal-Assoċjazzjoniet tal-Futbol Ewropew</hi> (bl-<ref target="https://mt.wikipedia.org/wiki/Lingwa_Ingliża">Ingliż</ref>: <hi rend="italic">The Union of European Football Associations</hi>), hi l-amministrazzjoni li tikkontrolla l-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Ewropa">Ewropew</ref>. Ħafna drabi tiġi riferuta bl-akronimu tagħa <hi rend="bold">UEFA</hi> (pronunzjata <ref target="https://mt.wikipedia.org/wiki/Għajnuna:IPA_għall-Ingliż">/juˈeɪ̪fə/</ref>).</p>
<p>Il-UEFA tirrapreżenta l-assoċjazzjoniet nazzjonali tal-futbol tal-<ref target="https://mt.wikipedia.org/wiki/Ewropa">Ewropa</ref>, fejn tieħu ħsieb il-kompetizzjonijiet fuq bażi nazzjonali u dawk tal-klabbs madwar l-Ewropa kollha u tieħu ħsieb il-flus regalati, ir-regoli u d-drittijiet tal-istampa ta' dawn il-kompetizzjoniet. Diversi assoċjazzjoniet nazzjonali tal-futbol li ġeografikament jagħmlu mal-<ref target="https://mt.wikipedia.org/wiki/Asja">Asja</ref> huma msieħba mal-UEFA minflok fiż-<ref target="https://mt.wikipedia.org/wiki/Konfederazzjoni_tal-Futbol_Ażjatiku">Żona Ażjatika</ref>. Dawn jinkludu l-<ref target="https://mt.wikipedia.org/wiki/Tim_nazzjonali_tal-futbol_tal-Armenja">Armenja</ref>, il-<ref target="https://mt.wikipedia.org/wiki/Tim_nazzjonali_tal-futbol_tal-Ġeorġja">Ġeorġja</ref>, il-<ref target="https://mt.wikipedia.org/wiki/Tim_nazzjonali_tal-futbol_tal-Każakistan">Każakistan</ref>, it-<ref target="https://mt.wikipedia.org/wiki/Tim_nazzjonali_tal-futbol_tat-Turkija">Turkija</ref>, l-<ref target="https://mt.wikipedia.org/wiki/Tim_nazzjonali_tal-futbol_tal-Iżrael">Iżrael</ref>, <ref target="https://mt.wikipedia.org/wiki/Tim_nazzjonali_tal-futbol_ta'_Ċipru">Ċipru</ref>, ir-<ref target="https://mt.wikipedia.org/wiki/Tim_nazzjonali_tal-futbol_tar-Russja">Russja</ref> u l-<ref target="https://mt.wikipedia.org/wiki/Tim_nazzjonali_tal-futbol_tal-Ażerbajġan">Ażerbajġan</ref> (l-Iżrael u l-Każakistan kienu qabel membri tal-AFC). Ċipru għażlu li jkunu meqjusa bħala nazzjon tal-futbol Ewropew — dan kellu l-għażla tal-Ewropa, l-Asja jew l-Afrika.</p>
<p>Din l-assoċjazzjoni hi waħda mill-ikbar konfederazzjonijiet tal-futbol tal-<ref target="https://mt.wikipedia.org/wiki/FIFA">FIFA</ref>. Mill-konfederazzjonijiet kollha, din l-assoċjazzjoni hi l-aktar b'saħħitha f'dak li jirrigwarda rikkezza u influwenza fuq il-logħba. Virtwalment kważi kull plejer ta' klassi jinsab jilgħab fl-aqwa kampjonati tal-Ewropa u dan minħabba tal-paga tajba li jingħataw mill-aktar klabbs tal-futbol sinjuri, partikularment fl-<ref target="https://mt.wikipedia.org/wiki/Premier_League">Ingilterra</ref>, il-<ref target="https://mt.wikipedia.org/wiki/Fußball-Bundesliga">Ġermanja</ref>, l-<ref target="https://mt.wikipedia.org/wiki/Serie_A">Italja</ref> u <ref target="https://mt.wikipedia.org/wiki/La_Liga">Spanja</ref>. Ħafna mit-timijiet nazzjonali l-aktar b'saħħithom fid-dinja jinsabu fil-UEFA. Mit-32 tim li daħal għat-<ref target="https://mt.wikipedia.org/wiki/Tazza_tad-Dinja_tal-Futbol_2006">Tazza tad-Dinja 2006</ref>, erbatax kienu allokati għat-timijiet tal-UEFA, u s'issa fl-ewwel għoxrin post tal-<ref target="https://mt.wikipedia.org/wiki/Klassifika_mondjali_tal-FIFA">klassifika mondjali tal-FIFA</ref> insibu erbatax-il tim Ewropew.</p>
<p>Il-UEFA ġiet imwaqqfa fil-15 ta' Ġunju 1954 ġewwa <ref target="https://mt.wikipedia.org/wiki/Bażel">Bażel</ref>, l-<ref target="https://mt.wikipedia.org/wiki/Żvizzera">Iżvizzera</ref> wara diskussjoni bejn l-Assoċjazzjoni tal-Futbol Franċiża, Taljana u Belġjana. Il-kwartieri ġenerali kienu jinstabu f'<ref target="https://mt.wikipedia.org/wiki/Pariġi">Pariġi</ref> sal-1959 meta l-organizzazzjoni mxiet lejn <ref target="https://mt.wikipedia.org/wiki/Bern">Bern</ref>. L-ewwel Segretarju Ġenerali kien <ref target="https://mt.wikipedia.org/wiki/Henri_Delaunay">Henri Delaunay</ref> u <ref target="https://mt.wikipedia.org/wiki/Ebbe_Schwarts">Ebbe Schwarts</ref> kien l-ewwel president. Iċ-ċentru amministrattiv ilu miftuħ sa mill-1995 u jinsab f'<ref target="https://mt.wikipedia.org/wiki/Nyon">Nyon</ref>, l-Iżvizzera. Fil-bidu kienet magħmula minn 25 assoċjazzjoni nazzjonali, iżda illum insibu fiha 53 assoċjazzjoni.</p>
<p>Il-president kurrenti tal-UEFA hu <ref target="https://mt.wikipedia.org/wiki/Michel_Platini">Michel Platini</ref>.</p>
Segretarji Ġenerali tal-UEFA
<list type="unordered"><item> <ref target="https://mt.wikipedia.org/wiki/Henri_Delaunay">Henri Delaunay</ref> (1954–1955)</item>
<item> <ref target="https://mt.wikipedia.org/wiki/Pierre_Delaunay">Pierre Delaunay</ref> (1955–1960)</item>
<item> <ref target="https://mt.wikipedia.org/wiki/Hans_Bangerter">Hans Bangerter</ref> (1960–1989)</item>
<item> <ref target="https://mt.wikipedia.org/wiki/Gerhard_Aigner">Gerhard Aigner</ref> (1989–2003)</item>
<item> <ref target="https://mt.wikipedia.org/wiki/Lars–Christer_Olsson">Lars–Christer Olsson</ref> (2003–2007)</item>
<item> <ref target="https://mt.wikipedia.org/wiki/Gianni_Infantino">Gianni Infantino</ref> (2007)</item>
<item> <ref target="https://mt.wikipedia.org/wiki/David_Taylor">David Taylor</ref> (2007– )</item></list>
Presidenti tal-UEFA
<list type="unordered"><item> <ref target="https://mt.wikipedia.org/wiki/Ebbe_Schwartz">Ebbe Schwartz</ref> (1954–1962)</item>
<item> <ref target="https://mt.wikipedia.org/wiki/Gustav_Wiederkehr">Gustav Wiederkehr</ref> (1962–1972)</item>
<item> <ref target="https://mt.wikipedia.org/wiki/Artemio_Franchi">Artemio Franchi</ref> (1972–1983)</item>
<item> <ref target="https://mt.wikipedia.org/wiki/Jacques_Georges">Jacques Georges</ref> (1983–1990)</item>
<item> <ref target="https://mt.wikipedia.org/wiki/Lennart_Johansson">Lennart Johansson</ref> (1990–2007)</item>
<item> <ref target="https://mt.wikipedia.org/wiki/Michel_Platini">Michel Platini</ref> (2007– )</item></list>
Timijiet nazzjonali
<p>Bħalissa l-UEFA għandha f'idejha 53 pajjiż, li parti minnhom inqasmu minn pajjiżi oħra jew ingħaqdu ma' din il-konfederazzjoni:</p>
<p>1: L-Iżrael kien jagħmel parti mill-<ref target="https://mt.wikipedia.org/wiki/Konfederazzjoni_tal-Futbol_Ażjatiku">AFC</ref> bejn l-1972 u l-1994. Fl-1994 ingħaqad mal-UEFA
2: Il-Każakistan kien jagħmel parti mill-<ref target="https://mt.wikipedia.org/wiki/Konfederazzjoni_tal-Futbol_Ażjatiku">AFC</ref>. Fl-2002 ingħaqad mal-UEFA</p>
Parteċipazzjoni fit-<ref target="https://mt.wikipedia.org/wiki/Tazza_tad-Dinja_tal-Futbol">Tazza tad-Dinja</ref>
<p>1: Ir-rekords tal-Ġermanja jinkludu 10 apparenzi taħt  il-<ref target="https://mt.wikipedia.org/wiki/Tim_nazzjonali_tal-futbol_tal-Ġermanja_tal-Punent">Ġermanja tal-Punent</ref>
2: Ir-rekords tas-Serbja jinkludu 9 apparenzi taħt  il-<ref target="https://mt.wikipedia.org/wiki/Tim_nazzjonali_tal-futbol_tar-Repubblika_Federali_Soċjalista_tal-Jugożlavja">RFS tal-Jugożlavja</ref>, 9 taħt  ir-<ref target="https://mt.wikipedia.org/wiki/Tim_nazzjonali_tal-futbol_tar-Repubblika_Federali_tal-Jugożlavja">RF tal-Jugożlavja</ref>, u 1 taħt  is-<ref target="https://mt.wikipedia.org/wiki/Tim_nazzjonali_tal-futbol_tas-Serbja">Serbja u Montenegro</ref>
3: Ir-rekords tar-Repubblika Ċeka jinkludu 8 apparenzi taħt  iċ-<ref target="https://mt.wikipedia.org/wiki/Tim_nazzjonali_tal-futbol_taċ-Ċekoslovakkja">Ċekoslovakkja</ref>
4: Ir-rekords tar-Russja jinkludu 7 apparenzi taħt  l-<ref target="https://mt.wikipedia.org/wiki/Tim_nazzjonali_tal-futbol_tal-Unjoni_Sovjetika">Unjoni Sovjetika</ref>
5: L-Iżrael għamel apparenza taħt iż-<ref target="https://mt.wikipedia.org/wiki/Konfederazzjoni_tal-Futbol_Ażjatiku">Żona Ażjatika</ref></p>
<list type="unordered"><item>Nota: Il-FIFA ikkunsidrat lill-Ġermanja bħala l-eredi tar-rekords tal-Ġermanja tal-Punent. L-istess kien għas-Serbja (Serbja u Montenegro, u Jugożlavja); għar-Repubblika Ċeka (Ċekoslovakkja); u għar-Russja (Unjoni Sovjetika).</item>
<item>Il-<ref target="https://mt.wikipedia.org/wiki/Federazzjoni_tal-futbol_tal-Montenegro">Montenegro</ref> applikat biex tingħaqad mal-UEFA u l-<ref target="https://mt.wikipedia.org/wiki/FIFA">FIFA</ref> fit-<ref target="https://mt.wikipedia.org/wiki/30_ta'_Ġunju">30 ta' Ġunju</ref> <ref target="https://mt.wikipedia.org/wiki/2006">2006</ref>. Ingħaqdet mal-UEFA fis-26 ta' Jannar 2007, u mal-FIFA fil-31 ta' Mejju 2007.</item></list>
Ara wkoll
<list type="unordered"><item><ref target="https://mt.wikipedia.org/wiki/G-14">G-14</ref></item>
<item><ref target="https://mt.wikipedia.org/wiki/Tazza_UEFA">Tazza UEFA</ref></item>
<item><ref target="https://mt.wikipedia.org/wiki/UEFA_Champions_League">UEFA Champions League</ref></item>
<item><ref target="https://mt.wikipedia.org/wiki/Unuri_għall-klabbs_tal-UEFA">Unuri għall-klabbs tal-UEFA</ref></item></list>
Ħoloq esterni
<list type="unordered"><item><ref target="http://www.uefa-coefficients.com">UEFA-COEFFICIENTS.COM - Country Ranking, Champions League and Europa League statistics</ref></item>
<item><ref target="http://www.uefa.com/">Sit uffiċjali</ref></item>
<item><ref target="http://www.uefa.com/competitions/woco/Standings/index.html">Klassifiki tal-UEFA</ref></item></list>
</text></body></html>