<html><body><text id="wikipedia_mt_wikipedia_org__24895.html" ns="0" revid="255995" sourceurl="https://mt.wikipedia.org/wiki/Eu-LISA" title="Eu-LISA" type="wikipedia">Eu-LISA<p><hi rend="bold">eu-LISA</hi> (<hi rend="italic">European Agency for the operational management of large-scale IT systems in the area of freedom, security and justice</hi>) tipprovdi appoġġ teknoloġiku għall-isforzi tal-pajjiżi tal-UE biex l-Ewropa ssir aktar sigura.<ref target="https://mt.wikipedia.org/wiki/Il-Paġna_prinċipali#cite_note-EU-1">[1]</ref></p>
<list type="unordered"><item>Rwol: Tappoġġja l-implimentazzjoni tal-politiki tal-Ġustizzja u l-Affarijiet Interni tal-UE billi timmaniġġja sistemi tal-IT fuq skala wiesgħa</item>
<item>Direttur: Krum GARKOV</item>
<item>Stabbilita: fl-2011, operazzjonali mill-1 ta’ Diċembru 2012</item>
<item>Numru ta’ persunal: 137</item>
<item>Lokalità: Sede: <ref target="https://mt.wikipedia.org/wiki/Tallinn">Tallinn</ref> (l-<ref target="https://mt.wikipedia.org/wiki/Estonja">Estonja</ref>), sit operazzjonali: <ref target="https://mt.wikipedia.org/wiki/Strasburgu">Strasburgu</ref> (<ref target="https://mt.wikipedia.org/wiki/Franza">Franza</ref>), sit ta’ appoġġ: Sankt Johann im Pangau (l-<ref target="https://mt.wikipedia.org/wiki/Awstrija">Awstrija</ref>)</item></list>
<p>Hi timmaniġġja sistemi tal-IT integrati fuq skala wiesgħa li<ref target="https://mt.wikipedia.org/wiki/Il-Paġna_prinċipali#cite_note-EU-1">[1]</ref></p>
<list type="unordered"><item>jieħdu ħsieb is-sigurtà interna fil-pajjiżi ta' <ref target="https://mt.wikipedia.org/wiki/Schengen">Schengen</ref></item>
<item>tippermetti lill-pajjiżi ta' Schengen jiskambjaw dejta dwar il-viżi</item>
<item>tiddetermina liema pajjiż tal-UE hu responsabbli biex jeżamina applikazzjoni ta' asil partikulari.</item>
<item>Tgħin tiżgura li l-Ewropej jistgħu jivvjaġġaw b'mod ħieles fl-UE, mingħajr ma tikkomprometti s-sigurtà tal-UE.</item></list>
<p>L-aġenzija tittestja wkoll teknoloġiji ġodda biex tgħin tidħol fis-seħħ sistema ta' mmaniġġjar tal-fruntieri fl-UE aktar moderna, effiċjenti u sigura. Hi tikkoordina l-ittestjar u s-segwitu tal-proġett pilota Fruntieri Intelliġenti, l-analiżi tar-riżultati u r-rapportar dwar il-proġett pilota, b'kooperazzjoni mill-qrib mal-pajjiżi tal-UE u mal-istituzzjonijiet Ewropej parteċipanti.<ref target="https://mt.wikipedia.org/wiki/Il-Paġna_prinċipali#cite_note-EU-1">[1]</ref></p>
<p>L-aġenzija għandha bord maniġerjali, direttur eżekuttiv u gruppi ta' konsulenza għal kull sistema li taqa' taħt l-immaniġġjar tagħha.<ref target="https://mt.wikipedia.org/wiki/Il-Paġna_prinċipali#cite_note-EU-1">[1]</ref></p>
<p>Hi tipprovdi l-qafas tekniku u operazzjonali biex tiżgura li n-nies li jgħixu fl-UE jkunu jistgħu jgħixu, jaħdmu u jivvjaġġaw bil-mod li draw bih u li jistennew. L-aġenzija timmaniġġja t-3 sistemi ta' IT ewlenin li għandhom x'jaqsmu mal-viżi, it-talba ta' asil u l-qsim ta' informazzjoni biex tiggarantixxi s-sigurtà taż-Żona Schengen:<ref target="https://mt.wikipedia.org/wiki/Il-Paġna_prinċipali#cite_note-EU-1">[1]</ref></p>
<list type="unordered"><item>is-Sistema ta' Informazzjoni tal-Viża (VIS)</item>
<item>is-Sistema ta' Informazzjoni ta' <ref target="https://mt.wikipedia.org/wiki/Schengen">Schengen</ref> (SIS II)</item>
<item><ref target="https://mt.wikipedia.org/wiki/Eurodac">Eurodac</ref></item></list>
<p>L-aġenzija taħdem flimkien mill-qrib mal-pajjiżi tal-UE, mal-istituzzjonijiet tal-UE u mal-aġenziji fil-qasam tal-ġustizzja u l-affarijiet interni.<ref target="https://mt.wikipedia.org/wiki/Il-Paġna_prinċipali#cite_note-EU-1">[1]</ref></p>
</text></body></html>