<html><body><text id="wikipedia_mt_wikipedia_org__6868.html" ns="0" revid="268834" sourceurl="https://mt.wikipedia.org/wiki/Al-Fati%C4%A7a" title="Al-Fatiħa" type="wikipedia">Al-Fatiħa
<figure><caption> Kopja tal-Koran miktuba minn Għaziz Afendi 1932</caption></figure>
<p>Fl-<ref target="https://mt.wikipedia.org/wiki/Iżlam">Islam</ref>, <hi rend="bold">Al-Fatiħa</hi> hija sura fil-bidu tal-<ref target="https://mt.wikipedia.org/wiki/Koran">Koran</ref>. Bl-<ref target="https://mt.wikipedia.org/wiki/Lingwa_Għarbija">Għarbi</ref> tissejjaħ <hi rend="italic">Suratul-Fatiħa</hi> (Arabic: سورة الفاتحة‎), ("Sura tal-Ftuħ") u hi l-ewwel kapitlu tal-<ref target="https://mt.wikipedia.org/wiki/Koran">Koran</ref>. Is-seba' versi li fiha huma talba lil Alla għat-tmexxija, u jenfassizzaw il-Kobor u l-Ħniena Tiegħu. Dan il-kapitlu għandu rwol ewlieni fis-Salaat (talba ta' kuljum); skont xi wħud, il-Misilmin għandhom jgħidu s-Surat il-Fatiħa 17-il darba kull jum fil-Fard (Compulsory) Salaat, fil-bidu ta' kull taqsima tat-talb. Fl-Islam, Suratul-Fatiħa għandha post bħall-<hi rend="italic">Missierna</hi> fil-<ref target="https://mt.wikipedia.org/wiki/Kristjaneżmu">Kristjaneżmu</ref>: it-tnejn għandhom bħala għan il-konnesjoni ma' Alla, u jindirizzaw suġġetti simili ta' sinċerità, rispett, imħabba, tmexxija, ħafra u l-qima ta' Alla. </p>
Test bl-Għarbi

<p>بِسْمِ اللّهِ الرَّحْمـَنِ الرَّحِيم
الْحَمْدُ للّهِ رَبِّ الْعَالَمِين
الرَّحمـنِ الرَّحِيم
مَـالِكِ يَوْمِ الدِّين
إِيَّاك نَعْبُدُ وإِيَّاكَ نَسْتَعِين
اهدِنَــــا الصِّرَاطَ المُستَقِيم
صِرَاطَ الَّذِينَ أَنعَمتَ عَلَيهِمْ غَيرِ المَغضُوبِ عَلَيهِمْ وَلاَ الضَّالِّين</p>

Trażlitterazzjoni bil-Malti

<p>Bismillahi r-raħmani r-raħim
Al ħamdu lillahi rabbi l-għalamin
Ar-raħmani r-raħim
Maliki jawmi d-din
Ijjaka nagħbudu wa ijjaka nastagħin
Ihdina s-sirata al-mustaqim
Sirata al-ladina angħamta għalajhim għajri l-magħdubi għalajhim wala d-dallin</p>

Traduzzjoni bil-Malti

<p>F'isem Alla l-ħanin, kollu ħniena.
Kull tifħir u ħajr għal Alla tal-univers.
Il-ħanin, kollu ħniena.
Sultan ta' Jum il-Ħaqq.
Lilek biss inqimu u Lilek biss nitolbu l-għajnuna.
Mexxina fit-triq it-tajba.
It-triq ta' dawk li Inti tbierek, mhux ta' dawk li Inti sħett jew dawk li ntilfu. </p>
</text></body></html>