<html><body><text id="wikipedia_mt_wikipedia_org__14460.html" ns="0" revid="230724" sourceurl="https://mt.wikipedia.org/wiki/Soccer_City" title="Soccer City" type="wikipedia">Soccer City
<p><hi rend="bold">Soccer City</hi>, magħruf preċedentament bħala <hi rend="bold">FNB Stadium</hi>, huwa stadju li jinsab fiż-żona ta' <ref target="https://mt.wikipedia.org/wiki/Soweto">Soweto</ref> f'<ref target="https://mt.wikipedia.org/wiki/Johannesburg">Johannesburg</ref>, l-<ref target="https://mt.wikipedia.org/wiki/Afrika_t'Isfel">Afrika t'Isfel</ref>. Dan il-grawnd, li ġie inawgurat fl-1989, huwa wieħed mill-istadji prinċipali tal-<ref target="https://mt.wikipedia.org/wiki/Federazzjoni_tal-futbol_tal-Afrika_t'Isfel">federazzjoni tal-futbol Sud-Afrikana</ref>, b'91,141 post.</p>
<p>Kien f'dan il-post li sar l-ewwel diskors ta' <ref target="https://mt.wikipedia.org/wiki/Nelson_Mandela">Nelson Mandela</ref> f'Johannesburg wara l-ħelsien tiegħu mill-ħabs, u kif ukoll is-sit fejn sar il-funeral ta' <ref target="https://mt.wikipedia.org/wiki/Chris_Hani">Chris Hani</ref>.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
Kostruzzjoni
<p>Il-grawnd ta' Soccer City għadda minn ristrutturazzjoni kbira minħabba t-<ref target="https://mt.wikipedia.org/wiki/Tazza_tad-Dinja_tal-Futbol_2010">Tazza tad-Dinja tal-Futbol 2010</ref>, li kienet se ssir fl-Afrika t'Isfel. Dan ingħata disinn ġdid, ispirat minn borma tipikament Afrikana. Barra minn hekk, il-kapaċità tal-istadju kibret minn 80,000 għal 91,141, biex sar l-ikbar stadju fil-kontinent <ref target="https://mt.wikipedia.org/wiki/Afrika">Afrikan</ref>. Il-kostruzzjoni tkompla nhar il-21 ta' Ottubru 2009, u ġie mmarkat permezz ta' ċelebrazzjoni kbira fil-grawnd stess.</p>
<p>Dan huwa wieħed mill-għaxar stadji magħżula għal dan l-avveniment importanti, fejn fost il-ħafna partiti li se jospita, se jkun hemm il-partita inawgurali bejn l-<ref target="https://mt.wikipedia.org/wiki/Tim_nazzjonali_tal-futbol_tal-Afrika_t'Isfel">Afrika t'Isfel</ref> u l-<ref target="https://mt.wikipedia.org/wiki/Tim_nazzjonali_tal-futbol_tal-Messiku">Messiku</ref> u l-finali tant mistennija tal-11 ta' Lulju 2010.</p>




Ħoloq esterni

<list type="unordered"><item><ref target="http://www.soccercity2010.co.za/">Sit uffiċjali</ref></item>
<item><ref target="http://www.virtualafrica.co.za/virtual_tours/stadiums/soccercity_kfm/Soccer%20City.html">Dehra 360°</ref></item></list>
</text></body></html>