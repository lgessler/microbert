<html><body><text id="wikipedia_mt_wikipedia_org__952.html" ns="0" revid="244247" sourceurl="https://mt.wikipedia.org/wiki/Atei%C5%BCmu" title="Ateiżmu" type="wikipedia">Ateiżmu<figure><caption><ref target="https://mt.wikipedia.org/wiki/Baron_d'Holbach">Baron d'Holbach</ref></caption></figure>
<figure><caption><ref target="https://mt.wikipedia.org/wiki/Karl_Marx">Karl Marx</ref></caption></figure>
<p>
<hi rend="bold">Ateiżmu</hi> hija l-assenza ta' twemmin dwar allat, jew it-twemmin li ma jeżistux allat. Il-prefiss "a-" jfisser "mingħajr", u "<ref target="https://mt.wikipedia.org/wiki/Teiżmu">teiżmu</ref>" jfisser twemmin f'alla jew allat. Differenti mill-<ref target="https://mt.wikipedia.org/wiki/Agnostiċiżmu">agnostiċiżmu</ref>, fejn persuna tħossha inċerta dwar jekk jeżistux allat imma xorta tagħżel li temmen jew ma temminx li jeżistu.</p>
<p>Jeżistu żewġ forom prinċipali ta' ateiżmu:</p>
<list type="unordered"><item>ateiżmu agnostiku huwa n-nuqqas ta' twemmin fl-allat, mingħajr twemmin espliċitu li l-allat ma jeżistux. Bniedem jista' jieħu l-pożizzjoni li, peress li m'hemm ebda provi, wieħed ma jistax ikun ċert jekk jeżistux allat jew le.</item>
<item>ateiżmu gnostiku huwa t-twemmin li ma jeżistux allat.</item></list>
<p>L-ateiżmu sikwit huwa assoċjat ma' l-<ref target="https://mt.wikipedia.org/wiki/Umaniżmu_sekulari">umaniżmu sekulari</ref>. Għalkemm l-atei ġeneralment ma jemmnux anqas f'anġli, xjaten, irwieħ jew ħajja wara l-mewt, dan mhux neċessarjament il-każ. Fil-fatt, jeżistu reliġjonijiet, fosthom il-<ref target="https://mt.wikipedia.org/wiki/Buddiżmu">Buddiżmu</ref> u t-<ref target="https://mt.wikipedia.org/wiki/Taoiżmu">Taoiżmu</ref>, li m'għandhomx il-kunċett ta' "alla" kif jiftiehem fil-Punent, u għalhekk jistgħu ikunu atei filwaqt li jemmnu f'kunċetti oħra "sopranaturali".</p>
</text></body></html>