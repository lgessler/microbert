<html><body><text id="wikipedia_mt_wikipedia_org__6552.html" ns="0" revid="257439" sourceurl="https://mt.wikipedia.org/wiki/Tim_nazzjonali_tal-futbol_tar-Russja" title="Tim nazzjonali tal-futbol tar-Russja" type="wikipedia">Tim nazzjonali tal-futbol tar-Russja
<p><hi rend="bold">L-iskwadra nazzjonali tal-futbol tar-Russja</hi> hu t-tim nazzjonali tal-<ref target="https://mt.wikipedia.org/wiki/Futbol">futbol</ref> tar-<ref target="https://mt.wikipedia.org/wiki/Russja">Russja</ref> u hu mmexxi mill-<ref target="https://mt.wikipedia.org/wiki/Football_Union_of_Russia">Football Union of Russia</ref>.</p>
<p>Mill-firda ta' l-<ref target="https://mt.wikipedia.org/wiki/Unjoni_Sovjetika">Unjoni Sovjetika</ref>, il-futbol Russu bata biex juru l-livell tajjeb daqs kemm kien it-tim ta' l-Unjoni Sovjetika fil-passat. It-tim ikkwalifika għal żewġ edizzjonijiet tat-Tazza tad-Dinja (1994, 2002) u żewġ edizzjonijiet tal-Kampjonati Ewropej (1996, 2004), imma naqset li tikkwalifika iktar mill-ewwel rawnd.</p>
<p>Il-<ref target="https://mt.wikipedia.org/wiki/FIFA">FIFA</ref> ikkunsidrat lit-tim nazzjonali tar-Russja bħala d-dixxendent dirett tar-rekords tat-timijiet nazzjonali tal-<ref target="https://mt.wikipedia.org/wiki/Tim_Nazzjonali_tal-Futbol_tal-Komunità_ta'_l-Istati_Indipendenti">Komunità ta' l-Istati Indipendenti</ref> u ta' l-<ref target="https://mt.wikipedia.org/wiki/Tim_Nazzjonali_tal-Futbol_ta'_l-Unjoni_Sovjetika">Unjoni Sovjetika</ref></p>
Storja
<p>Wara l-firda mill-Unjoni Sovjetika, ir-Russja lagħbet l-ewwel logħba internazzjonali kontra l-<ref target="https://mt.wikipedia.org/wiki/Tim_Nazzjonali_tal-Futbol_tal-Messiku">Messiku</ref> fis-16 ta' Awwissu 1992 fejn rebħu 2-0. Ħafna plejers li kienu jilgħabu mat-tim ta' l-Unjoni Sovjetika lagħbu għar-Russja.</p>
<p>Fit-<ref target="https://mt.wikipedia.org/wiki/Tazza_tad-Dinja_1994">Tazza tad-Dinja 1994</ref>, ir-Russja spiċċat fi Grupp B flimkien mal-<ref target="https://mt.wikipedia.org/wiki/Tim_Nazzjonali_tal-Futbol_tal-Kamerun">Kamerun</ref>, l-<ref target="https://mt.wikipedia.org/wiki/Tim_Nazzjonali_tal-Futbol_ta'_l-Isvezja">Isvezja</ref> u l-<ref target="https://mt.wikipedia.org/wiki/Tim_Nazzjonali_tal-Futbol_tal-Brażil">Brażil</ref>. Ir-Russja tilfet 2-0 kontra l-Brażil u 3-1 kontra l-Isvezja fl-ewwel żewġ logħbiet. Ir-Russja fl-aħħar logħba rebħet 6-1 kontra l-Kamerun fejn <ref target="https://mt.wikipedia.org/wiki/Oleg_Salenko">Oleg Salenko</ref> skorja rekord ta' ħames gowls. Ir-Russja kienu eliminati mill-kampjonat wara li kisbu tliet punti biss.</p>
<p>Sentejn wara, ir-Russja kkwalifikaw għall-<ref target="https://mt.wikipedia.org/wiki/Kampjonati_Ewropej_1996">Kampjonati Ewropej 1996</ref> u spiċċaw fi Grupp Ċ li kien imsejjaħ "il-Grupp tal-Mewt" (bl-Ingliż: <hi rend="italic">Group of Death</hi>). Dan kien jikkonsisti mill-<ref target="https://mt.wikipedia.org/wiki/Tim_Nazzjonali_tal-Futbol_tal-Ġermanja">Ġermanja</ref>, ir-<ref target="https://mt.wikipedia.org/wiki/Tim_Nazzjonali_tal-Futbol_tar-Repubblika_Ċeka">Tim Nazzjonali tal-Futbol tar-Repubblika Ċeka</ref> u l-<ref target="https://mt.wikipedia.org/wiki/Tim_Nazzjonali_tal-Futbol_ta'_l-Italja">Italja</ref>. Ir-Russja tilfet 2-1 kontra l-Italja u 3-0 kontra l-Ġermanja, u fl-aħħar logħba r-Russja kisbu pari ta' 3-3 kontra r-Repubblika Ċeka.</p>
<p>Bejn l-1993 u l-1997, ir-Russja kienet fost l-aqwa għoxrin tar-<ref target="https://mt.wikipedia.org/wiki/Rankings_Mondjali_tal-FIFA">Rankings Mondjali tal-FIFA</ref>, imma naqset li tikkwalifika għat-<ref target="https://mt.wikipedia.org/wiki/Tazza_tad-Dinja_1998">Tazza tad-Dinja 1998</ref>. Madanakollu, fil-kwalifikazzjoni għall-<ref target="https://mt.wikipedia.org/wiki/Kampjonati_Ewropej_2000">Kampjonati Ewropej 2000</ref> ir-Russja kisbet rebħa prestiġjuża kontra <ref target="https://mt.wikipedia.org/wiki/Tim_Nazzjonali_tal-Futbol_ta'_Franza">Franza</ref> f'Pariġi fil-5 ta' Ġunju 1999.</p>
Tazza tad-Dinja 2002
<p>Fit-<ref target="https://mt.wikipedia.org/wiki/Tazza_tad-Dinja_2002">Tazza tad-Dinja 2002</ref> fil-Korea t'Isfel u l-Ġappun, ir-Russja spiċċaw fi Grupp H flimkien mal-<ref target="https://mt.wikipedia.org/wiki/Tim_Nazzjonali_tal-Futbol_tal-Belġju">Belġju</ref>, it-<ref target="https://mt.wikipedia.org/wiki/Tim_Nazzjonali_tal-Futbol_tat-Tuniżija">Tuniżija</ref> u l-<ref target="https://mt.wikipedia.org/wiki/Tim_Nazzjonali_tal-Futbol_tal-Ġappun">Ġappun</ref>. Dan il-grupp kien ikkunsidrat bħala l-iktar wieħed dgħajfa bir-Russja u l-Ġappun favoriti li jikkwalifikaw għat-tieni rawnd. It-tim Russu, kien immexxi minn <ref target="https://mt.wikipedia.org/wiki/Olef_Romantsev">Olef Romantsev</ref> u kellu plejers veterani u kif ukoll debuttanti. Fl-ewwel logħa huma rebħu 2-0 lit-Tuniżija. Wara ħafna pressjoni dwar dan ir-riżultat kemm mill-<hi rend="italic">media</hi> u kif ukoll mill-<hi rend="italic">fans</hi>, ir-Russja kienu determinati li jirbħu lill-Ġappun. Però, fil-51 minuta l-Ġappun marru fil-vantaġġ u żammew dan il-vantaġġ sa l-aħħar ta' din il-logħba. Fl-aħħar logħba kontra l-Belġju, għal darb'oħra kien hemm determinazzjoni għal rebħa. Il-Belġjani marru fil-vantaġġ fis-7 minuta wara gowl ta' <ref target="https://mt.wikipedia.org/wiki/Johan_Walem">Johan Walem</ref> imma r-Russi kisbu l-pari minn gowl ta' Titov. Fl-aħħar tnax-il minuta, Belġju reġgħu marru fil-vantaġġ permezz ta' <ref target="https://mt.wikipedia.org/wiki/Wesley_Sonck">Wesley Sonck</ref> u fit-82 minuta marru żewġ gowls vantaġġ b'gowl ta' <ref target="https://mt.wikipedia.org/wiki/Marc_Wilmots">Marc Wilmots</ref>. Ir-Russja naqqsu d-distakk fit-88 minuta permezz ta' <ref target="https://mt.wikipedia.org/wiki/Dmitri_Sychev">Dmitri Sychev</ref>, imma dan kien għalxejn meta huma ħarġu telliefa 3-2. Ir-Russi spiċċaw barra mill-kompetizzjoni bi tliet punti. Il-kampjonat ta' l-2002 kien imħares bħala li r-Russja setgħet naqqset żbalji sempliċi biex setgħu jikkwalifikaw għall-ewwel darba, għat-tieni rawnd.</p>
Kampjonati Ewropej 2004
<p>Fil-<ref target="https://mt.wikipedia.org/wiki/Kampjonati_Ewropej_2004">Kampjonati Ewropej 2004</ref>, ir-Russja ttelgħet fi Grupp A flimkien mal-<ref target="https://mt.wikipedia.org/wiki/Tim_Nazzjonali_tal-Futbol_tal-Greċja">Greċja</ref>, <ref target="https://mt.wikipedia.org/wiki/Tim_Nazzjonali_tal-Futbol_ta'_Spanja">Spanja</ref> u l-<ref target="https://mt.wikipedia.org/wiki/Tim_Nazzjonali_tal-Futbol_tal-Portugall">Portugall</ref>. Ir-Russja tilfet l-ewwel żewġ logħbiet; 1-0 kontra Spanja u 2-0 kontra l-Portugal]]. Però fis-16 ta' Ġunju, ir-Russja b'sorpriża rebħet lill-Greċja 2-1 b'gowls minn <ref target="https://mt.wikipedia.org/wiki/Dmitri_Kirichenko">Dmitri Kirichenko</ref> fit-2 minuta u ta' Bulykin fis-17-il minuta. Ir-Russja spiċċaw barra mill-kompetizzjoni b'total ta' tliet punti.</p>
Tazza tad-Dinja 2006
<p>Fil-fażi ta' kwalifikazzjoni għat-<ref target="https://mt.wikipedia.org/wiki/Tazza_tad-Dinja_2006">Tazza tad-Dinja 2006</ref>, ir-Russja kienet fi Grupp 3 flimkien mal-<ref target="https://mt.wikipedia.org/wiki/Tim_Nazzjonali_tal-Futbol_tal-Portugall">Portugall</ref>, l-<ref target="https://mt.wikipedia.org/wiki/Tim_Nazzjonali_tal-Futbol_ta'_l-Islovakkja">Islovakkja</ref>, l-<ref target="https://mt.wikipedia.org/wiki/Tim_Nazzjonali_tal-Futbol_ta'_l-Estonja">Estonja</ref>, il-<ref target="https://mt.wikipedia.org/wiki/Tim_Nazzjonali_tal-Futbol_tal-Latvja">Latvja</ref>, il-<ref target="https://mt.wikipedia.org/wiki/Tim_Nazzjonali_tal-Futbol_tal-Lussemburgu">Lussemburgu</ref> u mal-<ref target="https://mt.wikipedia.org/wiki/Tim_Nazzjonali_tal-Futbol_tal-Liechtenstein">Liechtenstein</ref>. Il-Portigall mal-ewwel ħadu l-ewwel post fil-grupp bir-Russja u l-Islovakkja fit-tieni post. Fit-12 ta' Ottubur 2005, ir-Russja kellha bżonn ta' rebħa biex tikkwalifika. Hi rnexxiela tispiċċa pari ta' 0-0 ma' l-Islovakkja fi Bratislava, u b'hekk l-Islovakkja ħadet post fil-<hi rend="italic">playoffs</hi>. Ir-Russja spiċċat it-tielet bi 23 punt minn sitt rebħiet, ħames pari u telfa (l-ikbar telfa li qatt kellhom, 7-1 kontra l-Portugall f'Lisbona). Huma tilfu posthom fil-<hi rend="italic">playoffs</hi> b'punt wieħed biss.</p>
Kampjonati Ewropej 2008
<p>Waqt il-fażi ta' kwalifikazzjoni għall-<ref target="https://mt.wikipedia.org/wiki/Kampjonati_Ewropej_2008">Kampjonati Ewropej 2008</ref> huma qegħdin jikkompetu fi Grupp E flimkien ma' l-<ref target="https://mt.wikipedia.org/wiki/Tim_Nazzjonali_tal-Futbol_ta'_l-Ingilterra">Ingilterra</ref>, il-<ref target="https://mt.wikipedia.org/wiki/Tim_Nazzjonali_tal-Futbol_tal-Kroazja">Kroazja</ref>, l-<ref target="https://mt.wikipedia.org/wiki/Tim_Nazzjonali_tal-Futbol_ta'_l-Iżrael">Iżrael</ref>, il-<ref target="https://mt.wikipedia.org/wiki/Tim_Nazzjonali_tal-Futbol_tal-Maċedonja">Maċedonja</ref>, l-<ref target="https://mt.wikipedia.org/wiki/Tim_Nazzjonali_tal-Futbol_ta'_l-Estonja">Estonja</ref> u l-<ref target="https://mt.wikipedia.org/wiki/Tim_Nazzjonali_tal-Futbol_ta'_l-Andorra">Andorra</ref>. Ir-Russja bdiet b'żewġ pari ta' 0-0 u 1-1 kontra l-Kroazja u l-Iżrael rispettivament. Huma wara bdew juru s-saħħa tagħhom b'rebħa ta' 2-0 fuq il-Maċedonja, u rebħa oħra ta' 2-0 din id-darba kontra l-Estonja. F'Ġunju 2007, ir-Russja rebħu 4-0 lill-Andorra b'<ref target="https://mt.wikipedia.org/wiki/Aleksandr_Kerzhakov">Aleksandr Kerzhakov</ref> jiskorja tripletta. Il-mixja tagħhom ħadet daqqa meta tilfu 3-0 kontra l-Ingilterra f'Wembley, fejn tilfu t-tieni post. Però fil-partita ta' ritorn f'<ref target="https://mt.wikipedia.org/wiki/Moska">Moska</ref> huma dawru telfa f'rebħa meta b'doppjjeta ta' <ref target="https://mt.wikipedia.org/wiki/Roman_Pavlyuchenko">Roman Pavlyuchenko</ref> huma rebħu 2-1 u reġgħu fetħu l-ġlieda għat-tieni post. Il-kwalifikazzjoni ġiet aktar f'riskju meta b'sorpriża tilfu kontra l-Iżrael 2-1. Però l-Kroazja rnexxiela tirbaħ lill-Ingilterra ġewwa <ref target="https://mt.wikipedia.org/wiki/Wembley_Stadium">Wembley Stadium</ref>, u b'hekk ġabet lir-Russja b'24 punt wara r-rebħa li kellhom kontra l-Andorra 1-0. L-Ingilterra spiċċaw punt warajhom.</p>
L-Iskwadra tar-Russja
<p><hi rend="bold">Gowlers:</hi></p>
<list type="unordered"><item><ref target="https://mt.wikipedia.org/wiki/Vyacheslav_Malafeev">Vyacheslav Malafeev</ref></item>
<item><ref target="https://mt.wikipedia.org/wiki/Vladimir_Gabulov">Vladimir Gabulov</ref></item>
<item><ref target="https://mt.wikipedia.org/wiki/Anton_Shunin">Anton Shunin</ref></item>
<item><ref target="https://mt.wikipedia.org/wiki/Dmitri_Borodin">Dmitri Borodin</ref></item>
<item><ref target="https://mt.wikipedia.org/wiki/Igor_Akinfeev">Igor Akinfeev</ref></item></list>
<p><hi rend="bold">Difensuri:</hi></p>
<list type="unordered"><item><ref target="https://mt.wikipedia.org/wiki/Sergey_Ignashevich">Sergey Ignashevich</ref></item>
<item><ref target="https://mt.wikipedia.org/wiki/Aleksei_Berezutskiy">Aleksei Berezutskiy</ref></item>
<item><ref target="https://mt.wikipedia.org/wiki/Aleksandr_Anyukov">Aleksandr Anyukov</ref></item>
<item><ref target="https://mt.wikipedia.org/wiki/Vasili_Berezutskiy">Vasili Berezutskiy</ref></item>
<item><ref target="https://mt.wikipedia.org/wiki/Denis_Kolodin">Denis Kolodin</ref></item>
<item><ref target="https://mt.wikipedia.org/wiki/Ivan_Taranov">Ivan Taranov</ref></item>
<item><ref target="https://mt.wikipedia.org/wiki/Roman_Shishkin">Roman Shishkin</ref></item>
<item><ref target="https://mt.wikipedia.org/wiki/Sergei_Efimov">Sergei Efimov</ref></item>
<item><ref target="https://mt.wikipedia.org/wiki/Vadim_Yevseyev">Vadim Yevseyev</ref></item></list>
<p><hi rend="bold">Midfielders:</hi></p>
<list type="unordered"><item><ref target="https://mt.wikipedia.org/wiki/Igor_Semshov">Igor Semshov</ref></item>
<item><ref target="https://mt.wikipedia.org/wiki/Vladimir_Bystrov">Vladimir Bystrov</ref></item>
<item><ref target="https://mt.wikipedia.org/wiki/Diniyar_Bilyaletdinov">Diniyar Bilyaletdinov</ref></item>
<item><ref target="https://mt.wikipedia.org/wiki/Yuri_Zhirkov">Yuri Zhirkov</ref></item>
<item><ref target="https://mt.wikipedia.org/wiki/Konstantin_Zyryanov">Konstantin Zyryanov</ref></item>
<item><ref target="https://mt.wikipedia.org/wiki/Dmitry_Torbinsky">Dmitry Torbinsky</ref></item>
<item><ref target="https://mt.wikipedia.org/wiki/Viktor_Budyansky">Viktor Budyansky</ref></item>
<item><ref target="https://mt.wikipedia.org/wiki/Roman_Vorobyov">Roman Vorobyov</ref></item>
<item><ref target="https://mt.wikipedia.org/wiki/Aleksey_Rebko">Aleksey Rebko</ref></item>
<item><ref target="https://mt.wikipedia.org/wiki/Yevgeny_Aldonin">Yevgeny Aldonin</ref></item>
<item><ref target="https://mt.wikipedia.org/wiki/Igor_Denisov">Igor Denisov</ref></item>
<item><ref target="https://mt.wikipedia.org/wiki/Egor_Titov">Egor Titov</ref></item>
<item><ref target="https://mt.wikipedia.org/wiki/Alexey_Smertin">Alexey Smertin</ref></item>
<item><ref target="https://mt.wikipedia.org/wiki/Vladislav_Radimov">Vladislav Radimov</ref></item>
<item><ref target="https://mt.wikipedia.org/wiki/Marat_Izmailov">Marat Izmailov</ref></item></list>
<p><hi rend="bold">Attakkanti:</hi></p>
<list type="unordered"><item><ref target="https://mt.wikipedia.org/wiki/Aleksandr_Kerzhakov">Aleksandr Kerzhakov</ref></item>
<item><ref target="https://mt.wikipedia.org/wiki/Dmitriy_Sychev">Dmitriy Sychev</ref></item>
<item><ref target="https://mt.wikipedia.org/wiki/Andrei_Arshavin">Andrei Arshavin</ref></item>
<item><ref target="https://mt.wikipedia.org/wiki/Roman_Pavlyuchenko">Roman Pavlyuchenko</ref></item>
<item><ref target="https://mt.wikipedia.org/wiki/Pavel_Pogrebnyak">Pavel Pogrebnyak</ref></item>
<item><ref target="https://mt.wikipedia.org/wiki/Ivan_Saenko">Ivan Saenko</ref></item>
<item><ref target="https://mt.wikipedia.org/wiki/Yevgeniy_Savin">Yevgeniy Savin</ref></item></list>
Storja tal-Kompetizzjonijiet
<ref target="https://mt.wikipedia.org/wiki/Tazza_tad-Dinja_tal-Futbol">Tazza tad-Dinja</ref>
<list type="unordered"><item>1930 sa l-1990 - <hi rend="italic">Ara <ref target="https://mt.wikipedia.org/wiki/Tim_Nazzjonali_tal-Futbol_ta'_l-Unjoni_Sovjetika">Unjoni Sovjetika</ref></hi></item>
<item>1994 - L-Ewwel Rawnd</item>
<item>1998 - <hi rend="italic">Ma kkwalifikatx</hi></item>
<item>2002 - L-Ewwel Rawnd</item>
<item>2006 - <hi rend="italic">Ma kkwalifikatx</hi></item>
<item>2010 - <hi rend="italic">Ma kkwalifikatx</hi></item>
<item>2014 - L-Ewwel Rawnd</item>
<item>2018 - Kwarti tal-finali</item></list>
<figure><caption><ref target="https://mt.wikipedia.org/wiki/Lev_Yashin">Lev Yashin</ref> (xellug) u <ref target="https://mt.wikipedia.org/wiki/Igor_Netto">Igor Netto</ref> (lemin) bit-Tazza tal-<ref target="https://mt.wikipedia.org/wiki/Kampjonati_Ewropej_1960">Kampjonati Ewropej 1960</ref></caption></figure>
<ref target="https://mt.wikipedia.org/wiki/Kampjonati_Ewropej">Kampjonati Ewropej</ref>
<list type="unordered"><item>1960 - <hi rend="bold">Rebbieħa</hi></item>
<item>1964 - Finalista Telliefa</item>
<item>1968 - Raba' Post</item>
<item>1972 - Finalista Telliefa</item>
<item>1976 sa l-1984 - <hi rend="italic">Ma kkwalifikatx</hi></item>
<item>1988 - Finalista Telliefa</item>
<item>1992 - L-Ewwel Rawnd</item>
<item>1996 - L-Ewwel Rawnd</item>
<item>2000 - <hi rend="italic">Ma kkwalifikatax</hi></item>
<item>2004 - L-Ewwel Rawnd</item>
<item>2008 - It-tielet post</item>
<item>2012 - L-Ewwel Rawnd</item>
<item>2016 - L-Ewwel Rawnd</item></list>
Plejers
Plejer famużi tal-passat
<p>Din il-lista għandha l-isem tal-plejers li lagħbu l-akbar parti jew l-preżenzi kollha għall-era Russa. Għall-plejers ta' l-era ta' l-Unjoni Sovjetika, ara <ref target="https://mt.wikipedia.org/wiki/Tim_Nazzjonali_tal-Futbol_ta'_l-Unjoni_Sovjetika">Tim Nazzjonali tal-Futbol ta' l-Unjoni Sovjetika</ref>.</p>

Ara wkoll
<list type="unordered"><item><ref target="https://mt.wikipedia.org/wiki/Tim_Nazzjonali_tal-Futbol_ta'_l-Unjoni_Sovjetika">Tim Nazzjonali tal-Futbol ta' l-Unjoni Sovjetika</ref></item>
<item><ref target="https://mt.wikipedia.org/wiki/Tim_Nazzjonali_tal-Futbol_tal-Komunità_ta'_l-Istati_Indipendenti">Tim Nazzjonali tal-Futbol tal-Komunità ta' l-Istati Indipendenti</ref></item></list>
Ħoloq Oħra
<list type="unordered"><item><ref target="http://www.rufoot.ru/">Is-Sit Uffiċċjali tal-Federazzjoni tal-Futbol Russa</ref> (Russu)</item>
<item><ref target="http://www.russiateam.com/">Tim Nazzjonali tal-Futbol tar-Russja</ref></item>
<item><ref target="http://www.hep.lu.se/staff/smirnova//archive/team_e.html">Tim Nazzjonali tal-Futbol tar-Russja mill-1912</ref></item>
<item><ref target="http://www.rsssf.com/tablesr/rus-intres.html">Riżultati Internazzjonali mill-1912 fuq RSSSF</ref></item>
<item><ref target="http://www.rsssf.com/miscellaneous/rus-recintlp.html">Informazzjoni fuq ir-Rekords tal-Plejers tar-Russja fuq RSSSF</ref></item></list>
</text></body></html>