<html><body><text id="wikipedia_mt_wikipedia_org__21119.html" ns="0" revid="231403" sourceurl="https://mt.wikipedia.org/wiki/Premier_League_2013%E2%80%9314" title="Premier League 2013–14" type="wikipedia">Premier League 2013–14
<p>Il-<hi rend="bold">Premier League 2013–14</hi> huwa t-22 staġun tal-<ref target="https://mt.wikipedia.org/wiki/Premier_League">Premier League Ingliż</ref>, l-ogħla livell tal-futbol fl-<ref target="https://mt.wikipedia.org/wiki/Ingilterra">Ingilterra</ref>, mill-istabbiliment tiegħu fl-1992. L-istaġun beda fis-17 ta' Awwissu 2013 u mistenni li jispiċċa fil-11 ta' Mejju 2013. Dan huwa l-ewwel staġun fejn fih se tiġi wżata t-teknoloġija tal-linja tal-gowl (<hi rend="italic">goal-line technology</hi>) bl-użu tas-sistema Hawk-Eye.</p>
Timijiet
<p>Total ta' għoxrin tim se jieħdu sehem f'dan il-kampjonat, sbatax ġejjin mill-<ref target="https://mt.wikipedia.org/wiki/Premier_League_2012–13">istaġun 2012–13</ref> u tlieta promossi mill-<ref target="https://mt.wikipedia.org/wiki/Football_League_Championship_2012–13">Football League Championship 2012–13</ref>. </p>
<p>Nhar is-16 ta' April 2013, <ref target="https://mt.wikipedia.org/wiki/Cardiff_City_FC">Cardiff City</ref>, wara assenza ta' 51 sena,<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> kisbu l-promozzjoni lura għall-ogħla diviżjoni. Dan se jkun l-ewwel staġun ta' Cardiff City taħt il-format tal-Premier League, u bi <ref target="https://mt.wikipedia.org/wiki/Swansea_City_AFC">Swansea City</ref> ukoll f'din id-diviżjoni jfisser li d-<hi rend="italic">derby</hi> tan-Nofsinhar ta' Wales se jintlagħab għall-ewwel darba fl-ogħla livell.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Din se tkun ukoll l-ewwel darba li żewġ klabbs minn barra l-Ingilterra se jikkompetu fl-ogħla diviżjoni tal-futbol Ingliż fl-istess staġun.</p>
<p>Fl-4 ta' Mejju 2013, <ref target="https://mt.wikipedia.org/wiki/Hull_City_AFC">Hull City</ref> assiguraw promozzjoni lejn il-Premier League wara assenza żgħira ta' tliet staġuni. Hull kellhom jirbħu lil Cardiff City fl-aħħar ġurnata tal-istaġun sabiex iżommu t-tieni post, però dro kien biżżejjed wara t-telfa drammatika ta' <ref target="https://mt.wikipedia.org/wiki/Watford_FC">Watford</ref> ġewwa darhom kontra <ref target="https://mt.wikipedia.org/wiki/Leeds_United_AFC">Leeds United</ref>.</p>
<p>Nhar is-27 ta' Mejju 2013, <ref target="https://mt.wikipedia.org/wiki/Crystal_Palace_FC">Crystal Palace</ref> ħadu l-aħħar post disponibbli wara li għelbu lil Watford fil-finali tal-<hi rend="italic">play-off</hi>, bil-gowl ta' <ref target="https://mt.wikipedia.org/wiki/Kevin_Phillips_(futboler)">Kevin Phillips</ref> minn <hi rend="italic">penalty</hi> fil-ħin barrani jwassal lil Crystal Palace għall-ewwel darba fil-Premier League mill-<ref target="https://mt.wikipedia.org/wiki/Premier_League_2004–05">istaġun 2004–05</ref>.</p>
Promozzjoni u relegazzjoni
<p> <hi rend="bold">Timijiet promossi mill-Football League Championship 2012–13</hi></p>
<list type="unordered"><item><ref target="https://mt.wikipedia.org/wiki/Cardiff_City_FC">Cardiff City</ref></item>
<item><ref target="https://mt.wikipedia.org/wiki/Hull_City_AFC">Hull City</ref></item>
<item><ref target="https://mt.wikipedia.org/wiki/Crystal_Palace_FC">Crystal Palace</ref></item></list>
<p> <hi rend="bold">Timijiet relegati għall-Football League Championship 2013–14</hi></p>
<list type="unordered"><item><ref target="https://mt.wikipedia.org/wiki/Queens_Park_Rangers_FC">Queens Park Rangers</ref></item>
<item><ref target="https://mt.wikipedia.org/wiki/Reading_FC">Reading</ref></item>
<item><ref target="https://mt.wikipedia.org/wiki/Wigan_Athletic_FC">Wigan Athletic</ref></item></list>


Riżultati
<p>Aġġornata sal-logħbiet li ntlagħbu fit-28 ta' Ottubru 2013.Sors: <ref target="http://www.premierleague.com/en-gb/matchday.html">Premier League</ref>1 It-tim li jilgħab f'daru hu mniżżel fil-kolonna xellugija.<hi rend="bold">Kuluri</hi>: Blu = rebħa ta' tim f'daru; Isfar = dro; Aħmar = rebħa ta' tim barra minn daru.</p>


Ħoloq esterni
<list type="unordered"><item><ref target="http://www.premierleague.com/">Sit uffiċjali tal-Premier League</ref></item></list>
</text></body></html>