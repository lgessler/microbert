<html><body><text id="wikipedia_mt_wikipedia_org__24659.html" ns="0" revid="273577" sourceurl="https://mt.wikipedia.org/wiki/Robert_Abela" title="Robert Abela" type="wikipedia">Robert Abela

<p><hi rend="bold">Robert Abela</hi> (twieled 7 ta’ Diċembru, 1977)<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> huwa avukat Malti u l-Mexxej tal-Partit Laburista attwali. <ref target="https://mt.wikipedia.org/wiki/Dar_Il-Parlament">Membru tal-Parlament</ref> mil-2017, huwa ħa post <ref target="https://mt.wikipedia.org/wiki/Joseph_Muscat">Joseph Muscat</ref> bħala Mexxej tal-<ref target="https://mt.wikipedia.org/wiki/Partit_Laburista_(Malta)">Partit Laburist</ref>, wara l-elezzjoni interna tat-tmexxija tal-partit li saret fil-11 ta' Jannar 2020, u nstab bħala <ref target="https://mt.wikipedia.org/wiki/Prim_Ministru_ta'_Malta">Prim Ministru</ref> fit-13 ta' Jannar. Abela huwa bin <ref target="https://mt.wikipedia.org/wiki/George_Abela">George Abela</ref>, t-tmien president ta' Malta.</p>
Ħajja bikrija, familja u karriera professjonali
<p>Bin <ref target="https://mt.wikipedia.org/wiki/George_Abela">George Abela</ref> u <ref target="https://en.wikipedia.org/wiki/Margaret_Abela">Margaret</ref> (née Cauchi), huwa trabba f’<ref target="https://mt.wikipedia.org/wiki/Ħal_Għaxaq">Ħal Għaxaq</ref> u f’<ref target="https://mt.wikipedia.org/wiki/Wied_il-Għajn_(Marsaskala)">Wied il-Għajn</ref> ma’ oħtu Marija. Ħa l-edukazzjoni tiegħu fl-iskola tas-Sorijiet f’<ref target="https://mt.wikipedia.org/wiki/Santa_Luċija,_Malta">Santa Luċija</ref>, l-iskola tas-St Francis f’<ref target="https://mt.wikipedia.org/wiki/Bormla">Bormla</ref>, u l-Kulleġġ San Alwiġi. Ommhom, Margaret, ħadmet fl-amministrazzjoni ta’ l-Università l-Qadima fil-Belt Valletta u wara mexxiet id-ditta legali tal-familja, <hi rend="italic">Abela Advocates</hi>.</p>
<p>Plejer tal-<ref target="https://mt.wikipedia.org/wiki/Futbol">futbol</ref> fiż-żagħżugħija tiegħu, huwa lagħab bil-mira għat-tim nazzjonali taż-żgħażagħ. Abela pprattika wkoll il-bodybuilding, fejn kkompeta darbtejn fil-kampjonati nazzjonali fl-aħħar tad-disgħinijiet.</p>
<p>Abela studja l-liġi fl-<ref target="https://mt.wikipedia.org/wiki/Università_ta'_Malta">Università ta' Malta</ref>, fejn ltaqa' mal-mara futura tiegħu Lydia. Iggradwa bħala avukat fl-2002 u beda jaħdem fl-uffiċċju legali ta’ missieru. Huwa speċjalizza fil-liġi tax-xogħol u tal-familja, l-ippjanar u liġi industrijali.</p>
<p>Fl-2008, huwa żżewweġ lil Lydia Abela (née Zerafa), li wara ħadet ir-rwol tas-segretarja tal-kumitat eżekuttiv tal-<ref target="https://mt.wikipedia.org/wiki/Partit_Laburista_(Malta)">Partit Laburista</ref>. Huma għandhom tifla, Giorgia Mae, imwielda fl-2012.</p>
Politika
<p>Fl-2008 kien involut fil-kampanja ta’ missieru meta George Abela kkontesta l-kariga ta’ mexxej tal-Partit Laburista wara r-riżenja ta’ Dr Alfred Sant.</p>
<p>Fl-2017, Dr Robert Abela laqa’ l-istedina ta’ Dr Joseph Muscat biex joħroġ għall-elezzjoni ġenerali. Huwa ġie elett għall-ewwel darba fil-Parlament mis-sitt distrett u serva f’kumitati Parlamentari minbarra li kien il-konsulent tal-Prim Ministru fil-kabinett.</p>
Ħajja Personali
<p>Fl-2008, żżewweġ lil Lydia u fl-2012 kellhom tifla, Georgia Mae.</p>
</text></body></html>