<html><body><text id="wikipedia_mt_wikipedia_org__21228.html" ns="0" revid="268843" sourceurl="https://mt.wikipedia.org/wiki/Carlos_Peucelle" title="Carlos Peucelle" type="wikipedia">Carlos Peucelle
<p><hi rend="bold">Carlos Peucelle</hi> (<ref target="https://mt.wikipedia.org/wiki/Buenos_Aires">Buenos Aires</ref>, <ref target="https://mt.wikipedia.org/wiki/17_ta'_Jannar">17 ta' Jannar</ref> <ref target="https://mt.wikipedia.org/wiki/1905">1905</ref> – <ref target="https://mt.wikipedia.org/wiki/Buenos_Aires">Buenos Aires</ref>, <ref target="https://mt.wikipedia.org/wiki/26_ta'_Diċembru">26 ta' Diċembru</ref> <ref target="https://mt.wikipedia.org/wiki/1966">1966</ref>) kien plejer u kowċ tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Arġentina">Arġentin</ref> li kien jilgħab bħala <ref target="https://mt.wikipedia.org/wiki/Attakkant">attakkant</ref>. Hu hu kkunsidrat bħala wieħed mill-aktar plejers tekniċi fl-istorja tal-futbol Arġentin kif ukoll kien il-pijunier wara "La Máquina" ma' River Plate, li rathom jiddominaw il-futbol fl-Amerika t'Isfel fl-erbgħinijiet.</p>
Karriera
<p>Peucelle lagħab għal <ref target="https://mt.wikipedia.org/wiki/Club_Atlético_San_Telmo">San Telmo</ref> u Sportivo Buenos Aires, qabel ma ngħaqad mal-ġganti Arġenti ta' <ref target="https://mt.wikipedia.org/wiki/Club_Atlético_River_Plate">River Plate</ref> għas-somma ta' 10,000 pesos,<ref target="https://mt.wikipedia.org/wiki/Il-Paġna_prinċipali#cite_note-futbolfactory-1">[1]</ref> tant li ħa l-laqam <hi rend="italic">"El primer millonario"</hi>.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Hu lagħab ma' River bejn l-1931 u l-1941, fejn ġabar 407 preżenza u skorja 143 gowl. Matul dan il-perjodu magħhom, <hi rend="italic">Los Millonarios</hi> rebħu l-kampjonat erba' darbiet.</p>
<p>Man-<ref target="https://mt.wikipedia.org/wiki/Tim_nazzjonali_tal-futbol_tal-Arġentina">nazzjonal Arġentin</ref> rebaħ żewġ edizzjonijiet tal-<ref target="https://mt.wikipedia.org/wiki/Campeonato_Sudamericano_de_Football">Campeonato Sudamericano de Football</ref> (prekursur tal-Copa América). Ħa sehem ukoll fit-<ref target="https://mt.wikipedia.org/wiki/Tazza_tad-Dinja_tal-Futbol_1930">Tazza tad-Dinja 1930</ref> fl-<ref target="https://mt.wikipedia.org/wiki/Urugwaj">Urugwaj</ref>, fejn skorja wieħed miż-żewġ gowls tal-Arġentina fil-finali kontra l-<ref target="https://mt.wikipedia.org/wiki/Tim_nazzjonali_tal-futbol_tal-Urugwaj">Urugwaj</ref>, mitlufa 4–2 mill-Arġentina.</p>
<p>Wara l-karriera bħala futboler, ikkowċja numru ta' timijiet, sakemm stabbilixxa l-ewwel skola tal-futbol fil-<ref target="https://mt.wikipedia.org/wiki/Kolombja">Kolombja</ref>.<ref target="https://mt.wikipedia.org/wiki/Il-Paġna_prinċipali#cite_note-futbolfactory-1">[1]</ref></p>
Unuri
Klabb
<p> <hi rend="bold">River Plate</hi></p>
<list type="unordered"><item><ref target="https://mt.wikipedia.org/wiki/Primera_División_(Arġentina)">Primera División</ref>: 1932, 1936, 1937, 1941</item></list>
Nazzjonal
<list type="unordered"><item><ref target="https://mt.wikipedia.org/wiki/Copa_América">Copa América</ref>: 1929, 1937</item></list>


Ħoloq esterni
<list type="unordered"><item>(ES)  <ref target="http://www.soydetelmo.com.ar/abc/p/2.htm">P</ref> - soy de telmo.com.ar</item></list>
</text></body></html>