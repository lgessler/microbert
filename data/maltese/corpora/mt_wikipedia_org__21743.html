<html><body><text id="wikipedia_mt_wikipedia_org__21743.html" ns="0" revid="239127" sourceurl="https://mt.wikipedia.org/wiki/Opossum_bugeddum_ta%27_mnie%C4%A7ru_twil" title="Opossum bugeddum ta' mnieħru twil" type="wikipedia">Opossum bugeddum ta' mnieħru twil

<p>L-<ref target="https://mt.wikipedia.org/wiki/Opossum_bugeddum_ta'_mnieħru_twil">Opossum bugeddum ta' mnieħru twil</ref> jew <ref target="https://mt.wikipedia.org/wiki/Opossum_far_Ċilen">Opossum far Ċilen</ref> magħruf xjentifikament bħala <hi rend="italic">Rhyncholestes raphanurus</hi>, huwa wieħed minn 6 speċi ta' <ref target="https://mt.wikipedia.org/wiki/Opossum_ġurdien">opossumi ġrieden</ref> li għadhom ħajjin illum. Dan il-<ref target="https://mt.wikipedia.org/wiki/Marsupjal">marsupjal</ref> żgħir mifrux mal-foresti temperati u dejjem ħodor ta' l-<ref target="https://mt.wikipedia.org/wiki/Arġentina">Arġentina</ref> u ċ-<ref target="https://mt.wikipedia.org/wiki/Ċili">Ċili</ref>. Huwa pjuttost uniku ukoll fost l-ispeċi ta' l-<ref target="https://mt.wikipedia.org/wiki/Ordni">ordni</ref> <ref target="https://mt.wikipedia.org/wiki/Paucituberculata">Paucituberculata</ref> u għalhekk qiegħed fil-<ref target="https://mt.wikipedia.org/wiki/Ġeneru">ġeneru</ref> <hi rend="italic"><ref target="https://mt.wikipedia.org/wiki/Rhyncholestes">Rhyncholestes</ref></hi> għalih waħdu. </p>
Deskrizzjoni
<p>L-opossumi bugdiedem ta' mneħirhom twil jew opossumi firien Ċileni, kif jgħid l-isem komuni għandhom id-dehra ta' <ref target="https://mt.wikipedia.org/wiki/Sorċid">ġurdien ta' geddumu twil</ref> u d-daqs simili ta' far. Dawn il-marsupjali huma ikkaratterizzati b' wiċċ twil għall-ponta, b' par għajnejn żgħar u b' denb irqiq u twil kemxejn muxgħar, li qatt ma' jilħaqq in-nofs tat-tul totali. </p>
<p>F' din l-ispeċi ma hemmx dimorfiżmu sessuali u l-adulti tant huma simili ta' xulxin li biex wieħed jiddetermina is-sess irid jeżamina l-formula tas-snien. L-irġiel fix-xedaq ta' fuq għandhom nejba konikali b' għerq wieħed, filwaqt li n-nisa għandhom l-istess nejba qiesa premolari u b' għerq doppju. In-nisa ta' din l-ispeċi ta' marsupjal ma għandhomx marsupju u mgħammrin b' 5 jew 7 żejżiet.</p>
Dieta
<p>L-opossumi bugdiedem ta' mneħirhom twil għalkemm għandhom par għajnejn żgħar b' vista bagħtuta, xorta waħda huma kaċċaturi attivi ħafna u jikkaċċaw insetti, ħniex u vertebrati u invertebrati żgħar ma' tul il-lejl. Dan kollu jagħmluh bl-għajnuna ta' smiegħ eċċellenti u x-xagħar sensittiv ħafna li għandhom mat-tul kollu ta' wiċċhom.</p>
Distribuzzjoni
<p>L-opossumi bugdiedem ts' mneħirhom twil huma marsupjali nattivi tal-kontinent ta' l-Amerika ta' isfel u jinsabu mifruxin mal-foresti temperati u dejjem ħodor ta' l-Andi fin-Nofs in-Nahr taċ-<ref target="https://mt.wikipedia.org/wiki/Ċili">Ċili</ref> u fil-Lbiċ ta' l-<ref target="https://mt.wikipedia.org/wiki/Arġentina">Arġentina</ref>, minn mal-kosta sa altitudni ta' madwar 1000 metru.</p>
<p>Is-<ref target="https://mt.wikipedia.org/wiki/Sottospeċi">sottospeċi</ref> <ref target="https://mt.wikipedia.org/wiki/Rhyncholestes_raphanurus_continentalis">Rhyncholestes raphanurus continentalis</ref>, hija l-popolazzjoni ta' fuq il-kontinent, filwaqt <ref target="https://mt.wikipedia.org/wiki/Rhyncholestes_raphanurus_raphanurus">Rhyncholestes raphanurus raphanurus</ref> hija l-popolazzjoni ta' fuq il-gżira ta' Chiloè.</p>
Ismijiet komuni
<list type="unordered"><item><ref target="https://mt.wikipedia.org/wiki/Opossum_far_ta'_mnieħru_twil">Opossum far ta' mnieħru twil</ref></item>
<item><ref target="https://mt.wikipedia.org/wiki/Opossum_far_Ċilen">Opossum far Ċilen</ref></item>
<item><ref target="https://mt.wikipedia.org/wiki/Opossum_far_taċ-Ċili">Opossum far taċ-Ċili</ref></item>
<item><ref target="https://mt.wikipedia.org/wiki/Opossum_bugeddum_ta'_mnieħru_twil">Opossum bugeddum ta' mnieħru twil</ref></item>
<item><ref target="https://mt.wikipedia.org/wiki/Opossum_bugeddum_Ċilen">Opossum bugeddum Ċilen</ref></item>
<item><ref target="https://mt.wikipedia.org/wiki/Opossum_bugeddum_taċ-Ċili">Opossum bugeddum taċ-Ċili</ref></item></list>
Klassifikazzjoni
<p>Bublitz fl-1987 għadda suġġeriment, li jkun hemm 2 speċi fil-<ref target="https://mt.wikipedia.org/wiki/Ġeneru">ġeneru</ref> <hi rend="italic"><ref target="https://mt.wikipedia.org/wiki/Rhyncholestes">Rhyncholestes</ref></hi> (<hi rend="italic"><ref target="https://mt.wikipedia.org/wiki/Rhyncholestes_raphanurus">Rhyncholestes raphanurus</ref></hi> u <hi rend="italic"><ref target="https://mt.wikipedia.org/wiki/Rhyncholestes_continentalis">Rhyncholestes continentalis</ref></hi>). Madankollu il-biċċa l-kbira tal-mammoloġisti ma jimxux ma' din il-klassifikazzjoni ta' Bublitz u jaċċettaw speċi waħda biss b' 2 <ref target="https://mt.wikipedia.org/wiki/Sottospeċi">sottospeċi</ref>.</p>
<list type="unordered"><item><ref target="https://mt.wikipedia.org/wiki/Ordni">Ordni</ref> <ref target="https://mt.wikipedia.org/wiki/Paucituberculata">Paucituberculata</ref>
<list type="unordered"><item><ref target="https://mt.wikipedia.org/wiki/Familja">Familja</ref> <ref target="https://mt.wikipedia.org/wiki/Caenolestidae">Caenolestidae</ref>
<list type="unordered"><item><ref target="https://mt.wikipedia.org/wiki/Ġeneru">Ġeneru</ref> <hi rend="italic"><ref target="https://mt.wikipedia.org/wiki/Rhyncholestes">Rhyncholestes</ref></hi>
<list type="unordered"><item><ref target="https://mt.wikipedia.org/wiki/Speċi">Speċi</ref></item>
<item><ref target="https://mt.wikipedia.org/wiki/Opossum_bugeddum_ta'_mnieħru_twil">Opossum bugeddum ta' mnieħru twil</ref> jew <ref target="https://mt.wikipedia.org/wiki/Opossum_far_Ċilen">Opossum far Ċilen</ref>, <hi rend="italic"><ref target="https://mt.wikipedia.org/wiki/Rhyncholestes_raphanurus">Rhyncholestes raphanurus</ref></hi>
<list type="unordered"><item><ref target="https://mt.wikipedia.org/wiki/Sottospeċi">Sottospeċi</ref></item>
<item><ref target="https://mt.wikipedia.org/wiki/Opossum_bugeddum_ta'_mnieħru_twil_kontinentali">Opossum bugeddum ta' mnieħru twil kontinentali</ref>, <hi rend="italic"><ref target="https://mt.wikipedia.org/wiki/Rhyncholestes_raphanurus_continentalis">Rhyncholestes raphanurus continentalis</ref></hi> (Bublitz, 1987)</item>
<item><ref target="https://mt.wikipedia.org/wiki/Opossum_bugeddum_ta'_mnieħru_twil_ta'_Chiloè">Opossum bugeddum ta' mnieħru twil ta' Chiloè</ref>, <hi rend="italic"><ref target="https://mt.wikipedia.org/wiki/Rhyncholestes_raphanurus_raphanurus">Rhyncholestes raphanurus raphanurus</ref></hi> (Osgood, 1924)</item></list></item></list></item></list></item></list></item></list>
Konservazzjoni
<p>Din hija speċi fil-periklu ta' estinzjoni, inkluża fil-Lista l-ħamra ta' l-ispeċi mhedda u qiegħda kklassifikata bħala speċi fi stat vulnerabbli.</p>
Sinonimi
<p><hi rend="italic"><ref target="https://mt.wikipedia.org/wiki/Rhyncholestes_continentalis">Rhyncholestes continentalis</ref></hi> huwa sinonimu ta' <hi rend="italic"><ref target="https://mt.wikipedia.org/wiki/Rhyncholestes_raphanurus">Rhyncholestes raphanurus</ref></hi></p>
Referenzi
<list type="unordered"><item>New World Marsupial Specialist Group (1996). Rhyncholestes raphanurus. 2006 IUCN Red List of Threatened Species. IUCN 2006. Retrieved on 11 May 2006. Listed as Vulnerable (VU A1c v2.3)</item>
<item>Gardner, Alfred (November 16, 2005). Wilson, D. E., and Reeder, D. M. (eds) Mammal Species of the World, 3rd edition, Johns Hopkins University Press, 19-20. <ref target="https://mt.wikipedia.org/wiki/Special:BookSources/0801882214">ISBN 0-801-88221-4</ref>.</item></list>
Ħoloq/Linkijiet Esterni
<list type="unordered"><item><ref target="http://animaldiversity.ummz.umich.edu/site/accounts/information/rhyncholestes_raphanurus.html">ADW Animal Diversity Web sit b' informazzjoni dwar l-ispeċi </ref><hi rend="italic"><ref target="https://mt.wikipedia.org/wiki/Rhyncholestes_raphanurus">Rhyncholestes raphanurus</ref></hi></item>
<item><ref target="http://www.cricyt.edu.ar/institutos/iadiza/ojeda/marsupiales/Rhyncholestes%20raphanurus.htm"><hi rend="italic">Rhyncholestes raphanurus</hi> image</ref></item></list></text></body></html>