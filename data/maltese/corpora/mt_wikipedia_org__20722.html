<html><body><text id="wikipedia_mt_wikipedia_org__20722.html" ns="0" revid="269538" sourceurl="https://mt.wikipedia.org/wiki/Neymar" title="Neymar" type="wikipedia">Neymar
<p><hi rend="bold">Neymar da Silva Santos Júnior</hi> (<ref target="https://mt.wikipedia.org/wiki/Mogi_das_Cruzes">Mogi das Cruzes</ref>, <ref target="https://mt.wikipedia.org/wiki/5_ta'_Frar">5 ta' Frar</ref> <ref target="https://mt.wikipedia.org/wiki/1992">1992</ref>), komunement magħruf bħala <hi rend="bold">Neymar</hi>, huwa plejer tal-<ref target="https://mt.wikipedia.org/wiki/Futbol">futbol</ref> li jilgħab ma' <ref target="https://mt.wikipedia.org/wiki/Paris_Saint-Germain_FC">Paris Saint-Germain</ref> mat-<ref target="https://mt.wikipedia.org/wiki/Tim_nazzjonali_tal-futbol_tal-Brażil">tim nazzjonali Brażiljan</ref>, prinċiparjament bħala <ref target="https://mt.wikipedia.org/wiki/Attakkant">attakkant</ref>. F'Mejju 2013, hu laħaq ftehim biex jissieħeb ma' <ref target="https://mt.wikipedia.org/wiki/FC_Barcelona">FC Barcelona</ref> fuq kuntratt ta' ħames snin.<ref target="https://mt.wikipedia.org/wiki/Il-Paġna_prinċipali#cite_note-AP-2">[2]</ref></p>
<p>Fl-età ta' 19, Neymar rebaħ l-unur tal-<ref target="https://mt.wikipedia.org/wiki/Plejer_tas-Sena_tal-Amerika_t'Isfel">Plejer tas-Sena tal-Amerika t'Isfel</ref> fl-2011, wara li ġie t-tielet fl-2010.<ref target="https://mt.wikipedia.org/wiki/Il-Paġna_prinċipali#cite_note-goal.com-3">[3]</ref> Huwa segwa dan billi rebaħ l-istess unur mill-ġdid fl-2012. Fl-2011 Neymar irċieva nominazzjonijiet għall-<ref target="https://mt.wikipedia.org/wiki/FIFA_Ballon_d'Or">FIFA Ballon d'Or</ref>, fejn hu kien ġie l-għaxar post, u l-<ref target="https://mt.wikipedia.org/wiki/FIFA_Puskás_Award">FIFA Puskás Award</ref>, li rebaħ.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref> Huwa magħruf għall-aċċelerazzjoni tiegħu, veloċità, ħiliet u rfinar. Bl-istil ta' logħob tiegħu kiseb lilu nnifsu akklamazzjoni kritika, bil-partitarji, midja u eks plejers iqabbluh mal-attakkant <ref target="https://mt.wikipedia.org/wiki/Tim_nazzjonali_tal-futbol_tal-Arġentina">Arġentin</ref> <ref target="https://mt.wikipedia.org/wiki/Lionel_Messi">Lionel Messi</ref> u l-eks plejer Brażiljan <ref target="https://mt.wikipedia.org/wiki/Pelé">Pelé</ref>, li sejjaħ lin-Neymar "plejer eċċellenti".<ref target="https://mt.wikipedia.org/wiki/Il-Paġna_prinċipali#cite_note-5">[5]</ref></p>
<p>Neymar issieħeb ma Santos fl-2003 u wara li żdied permezz tal-gradi, ġie promoss għall-ewwel skwadra tat-tim. Huwa għamel id-debutt tiegħu għal Santos fl-2009, u kien ivvotat l-aqwa l-iżgħar plejer tal-<ref target="https://mt.wikipedia.org/wiki/Campeonato_Paulista_2009">Campeonato Paulista 2009</ref>. B'aktar unuri segwiti, Neymar kien ivvotat l-aħjar plejer tal-<ref target="https://mt.wikipedia.org/wiki/Campeonato_Paulista_2010">Campeonato Paulista 2010</ref>, u kien ukoll l-aqwa skorer fil-<ref target="https://mt.wikipedia.org/wiki/Copa_do_Brasil_2010">Copa do Brasil 2010</ref> bi 11-il gowl. Huwa spiċċa l-istaġun 2010 bi 42 gowls f'60 logħba kif ukoll il-klabb tiegħu kiseb <ref target="https://mt.wikipedia.org/wiki/Id-Doppjetta">id-Doppjetta</ref>. Neymar reġa' kien ivvotat l-aħjar plejer tas-sena 2011 kif it-tim tiegħu żam it-titolu tal-istat u Santos ukoll rebħu il-<ref target="https://mt.wikipedia.org/wiki/Copa_Libertadores_2011">Copa Libertadores 2011</ref> fejn Neymar skorja 6 gowls fi 13-il apparenza. Hu wkoll kellhu rwol ewlieni fl-iżgurar tad-Doppjetta Kontinentali għat-tim tiegħu.Huwa rċieva l-Ballun tal-Bronż fit-<ref target="https://mt.wikipedia.org/wiki/Tazza_tad-Dinja_tal-Futbol_tal-Klabbs_2011">Tazza tad-Dinja tal-Futbol 2011</ref>, fejn Santos għamluha għall-finali u kienu megħluba minn <ref target="https://mt.wikipedia.org/wiki/FC_Barcelona">Barcelona</ref>, 4–0.<ref target="https://mt.wikipedia.org/wiki/Il-Paġna_prinċipali#cite_note-6">[6]</ref><ref target="https://mt.wikipedia.org/wiki/Il-Paġna_prinċipali#cite_note-7">[7]</ref></p>
<p>Neymar huwa Brażiljan internazzjonali, huwa lagħab f'erba' timijiet differenti tal-Brażil, U17, U20, U23 u mat-<ref target="https://mt.wikipedia.org/wiki/Tim_nazzjonali_tal-futbol_tal-Brażil">tim tal-kbar</ref>. Fl-10 ta' Awwissu 2010, fl-età ta' 18, huwa għamel id-debutt tiegħu għas-<ref target="https://mt.wikipedia.org/wiki/Brazil_national_football_team">Seleção</ref> f'logħba ta' ħbiberija kontra l-<ref target="https://mt.wikipedia.org/wiki/Tim_nazzjonali_tal-futbol_tal-Istati_Uniti">Istati Uniti</ref>; huwa skorja b'daqqa ta' ras fit-28 minuta, li kkontribwixxa għar-rebħa ta' 2–0 għall-Brażil. Hu kien l-aqwa skorer tal-<ref target="https://mt.wikipedia.org/wiki/Kampjonat_Sud_Amerikan_taż-żagħżagħ_2011">Kampjonat Sud Amerikan taż-żagħżagħ 2011</ref> b'disa gowls, inklużi tnejn fil-finali, f'rebħa ta' 6–0 kontra l-Urugwaj, hu għen lil  Brażil biex jirbħu l-11-il titolu tagħhom f'din il-kompetizzjoni.</p>
Bijografija
<p>Neymar da Silva Santos, Júnior twieled ġewwa <ref target="https://mt.wikipedia.org/wiki/Mogi_das_Cruzes">Mogi das Cruzes</ref>, <ref target="https://mt.wikipedia.org/wiki/São_Paulo_(stat)">São Paulo</ref>, minn Neymar da Silva, Sr. u Nadine Santos. Huwa wiret ismu minn missieru, li huwa futboler preċedenti u sar konsulent tat-talenti bħal ibnu Neymar li beda jikber.<ref target="https://mt.wikipedia.org/wiki/Il-Paġna_prinċipali#cite_note-8">[8]</ref> Il-kummenti ta' Neymar fuq l-irwol ta' missieru "Missieri kien maġenbi minn meta kont żgħir. Hu kien jati kas tal-affarijiet, il-finanzi tiegħi u l-familja tiegħi." Meta kiber, Neymar ikkombina l-imħabba tiegħu mal-<ref target="https://mt.wikipedia.org/wiki/Futsal">futsal</ref> u l-futbol tat-triq.<ref target="https://mt.wikipedia.org/wiki/Il-Paġna_prinċipali#cite_note-Back_Page-9">[9]</ref></p>
<p>Fl-1992, Neymar mexxa mal-familja tiegħu lejn <ref target="https://mt.wikipedia.org/wiki/São_Vicente_(São_Paulo)">São Vicente</ref>, fejn hu beda jilgħab mal-klabb taż-żgħażagħ <ref target="https://mt.wikipedia.org/wiki/Associação_Atlética_Portuguesa_(Santos)">Portuguesa Santista</ref>.<ref target="https://mt.wikipedia.org/wiki/Il-Paġna_prinċipali#cite_note-10">[10]</ref> Imbgħad, fl-2003, hu mar fil-muniċipalità <ref target="https://mt.wikipedia.org/wiki/São_Paulo_(stat)">São Paulo</ref>, <ref target="https://mt.wikipedia.org/wiki/Santos_(São_Paulo)">Santos</ref>, hemm hekk Neymar issieħeb ma' <ref target="https://mt.wikipedia.org/wiki/Santos_FC">Santos FC</ref>.<ref target="https://mt.wikipedia.org/wiki/Il-Paġna_prinċipali#cite_note-11">[11]</ref> Bis-suċċess tal-karriera żgħażugħa tiegħu u żieda fid-dħul, il-familja xtrat l-ewwel proprjetà tagħha, dar ħdejn il-Vila Belmiro. Il-kwalità tal-ħajja tal-familja tjiebet, fl-età ta' 15, Neymar kien jaqla 10,000 <ref target="https://mt.wikipedia.org/wiki/Real_tal-Brażil">reais</ref> kull xahar u ta' 16-il sena, 25,000 reais kull xahar. Meta kellu 17, huwa ffirma kuntratt biex isir plejer professjonali, hu kien tjieb ħafna u kiseb post fl-ewwel tim ta' Santos u kif ukoll irċieva sponsorizzazzjonijiet.<ref target="https://mt.wikipedia.org/wiki/Il-Paġna_prinċipali#cite_note-Merca_Foot-12">[12]</ref></p>
Statistika
Klabb
<p><hi rend="italic">Mid-19 ta' Mejju 2013</hi><ref target="https://mt.wikipedia.org/wiki/Il-Paġna_prinċipali#cite_note-13">[13]</ref><ref target="https://mt.wikipedia.org/wiki/Il-Paġna_prinċipali#cite_note-14">[14]</ref></p>
<list type="unordered"><item><hi rend="bold">1Tinkludi l-<ref target="https://mt.wikipedia.org/wiki/Copa_Sudamericana">Copa Sudamericana</ref>, <ref target="https://mt.wikipedia.org/wiki/Recopa_Sudamericana">Recopa Sudamericana</ref>.</hi></item></list>
Internazzjonali
<p><hi rend="italic">Mid-19 ta' Ġunju 2013.</hi></p>
</text></body></html>