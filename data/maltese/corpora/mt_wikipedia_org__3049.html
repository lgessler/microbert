<html><body><text id="wikipedia_mt_wikipedia_org__3049.html" ns="0" revid="260544" sourceurl="https://mt.wikipedia.org/wiki/Michel_Foucault" title="Michel Foucault" type="wikipedia">Michel Foucault

<figure><caption>Michel Foucault</caption></figure>
<p><hi rend="bold">Michel Foucault</hi> (<ref target="https://mt.wikipedia.org/wiki/15_t'Ottubru">15 t'Ottubru</ref>, <ref target="https://mt.wikipedia.org/wiki/1926">1926</ref> – <ref target="https://mt.wikipedia.org/wiki/25_ta'_Ġunju">25 ta' Ġunju</ref>, <ref target="https://mt.wikipedia.org/wiki/1984">1984</ref>) kien <ref target="https://mt.wikipedia.org/wiki/Filosofija_Franċiża">filosfu Franċiż</ref> li kien jokkupa siġġu fil-<ref target="https://mt.wikipedia.org/wiki/Collège_de_France">Collège de France</ref>, li huwa stess intitola "L-Istorja tas-Sistemi tal-Ħsieb". Il-kitbiet tiegħu kellhom impatt enormi fuq xogħlijiet oħra: l-influwenza ta' Foucault kienet testendi mill-<ref target="https://mt.wikipedia.org/wiki/Umanitajiet">umanitajiet</ref> u x-<ref target="https://mt.wikipedia.org/wiki/Xjenzi_soċjali">xjenzi soċjali</ref>, sa oqsma ta' studju applikat u <ref target="https://mt.wikipedia.org/wiki/Professjonali">professjonali</ref>.</p>
<p>Foucault huwa magħruf l-aktar għall-kritiċi tiegħu ta' bosta <ref target="https://mt.wikipedia.org/wiki/Istituzzjoni_soċjali">istituzzjonijiet soċjali</ref>, l-iktar il-<ref target="https://mt.wikipedia.org/wiki/Psikjatrija">psikjatrija</ref>, <ref target="https://mt.wikipedia.org/wiki/Mediċina">mediċina</ref>, u s-sistema tal-<ref target="https://mt.wikipedia.org/wiki/Ħabs">ħabs</ref>, kif ukoll għat-teoriji tiegħu dwar l-istorja tas-<ref target="https://mt.wikipedia.org/wiki/Sesswalità">sesswalità</ref>. It-teoriji ġenerali tiegħu li jirrigwardaw il-<ref target="https://mt.wikipedia.org/wiki/Poter_(soċjoloġija)">poter</ref> u r-relazzjoni bejn il-poter u l-<ref target="https://mt.wikipedia.org/wiki/Għerf">għerf</ref>, kif ukoll l-ideat tieghu riward id-"<ref target="https://mt.wikipedia.org/wiki/Diskors">diskors</ref>" b'relazzjoni ma' l-i<ref target="https://mt.wikipedia.org/wiki/Storja_tal-ħsieb_tal-Punent">storja tal-ħsieb tal-Punent</ref>, ġew diskussi u applikati estensivament. Foucault kien ukoll kritiku ta' l-<ref target="https://mt.wikipedia.org/wiki/Identità">identitajiet</ref> implikati mis-<ref target="https://mt.wikipedia.org/wiki/Soċjetà">soċjetà</ref>, mill-identità ta' raġel/mara u l-<ref target="https://mt.wikipedia.org/wiki/Omosesswalità">omosesswalità</ref> sa dik kriminali u ta' <ref target="https://mt.wikipedia.org/wiki/Attiviżmu_politiku">attivisti politiċi</ref>. It-teoriji ta' Foucault dwar l-identità huma spjegati bl-osservazjoni tiegħu illi l-<ref target="https://mt.wikipedia.org/wiki/Identità_sesswali">identità omosesswali</ref> uriet progress matul is-snin minn <ref target="https://mt.wikipedia.org/wiki/Att_implikat">att implikat</ref> sa <ref target="https://mt.wikipedia.org/wiki/Identità_implikata">identità implikata</ref>.</p>
</text></body></html>