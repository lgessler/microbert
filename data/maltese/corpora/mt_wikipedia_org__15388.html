<html><body><text id="wikipedia_mt_wikipedia_org__15388.html" ns="0" revid="270274" sourceurl="https://mt.wikipedia.org/wiki/Y%C4%B1ld%C4%B1ray_Ba%C5%9Ft%C3%BCrk" title="Yıldıray Baştürk" type="wikipedia">Yıldıray Baştürk
<p><hi rend="bold">Yıldıray Baştürk</hi> (<ref target="https://mt.wikipedia.org/wiki/Herne_(Ġermanja)">Herne</ref>, <ref target="https://mt.wikipedia.org/wiki/24_ta'_Diċembru">24 ta' Diċembru</ref> <ref target="https://mt.wikipedia.org/wiki/1978">1978</ref>) huwa eks-plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Turkija">Tork</ref>, imwieled <ref target="https://mt.wikipedia.org/wiki/Ġermanja">Ġermaniż</ref>.</p>
Karriera
Klabb
<p>Iben ta' minatur, Baştürk beda l-karriera fid-dixxiplina tal-futbol ma' <ref target="https://mt.wikipedia.org/wiki/DSC_Wanne-Eickel">Sportfreunde Wanne-Eickel</ref>. Bħala żagħżugħ, Baştürk lagħab ma' <ref target="https://mt.wikipedia.org/wiki/SG_Wattenscheid_09">Wattenscheid 09</ref> waqt li d-debutt fl-<ref target="https://mt.wikipedia.org/wiki/Fußball-Bundesliga">ogħla diviżjoni Ġermaniża</ref> wasal mar-rivali tal-belt <ref target="https://mt.wikipedia.org/wiki/VfL_Bochum">VfL Bochum</ref>, fejn magħhom lagħab fit-<ref target="https://mt.wikipedia.org/wiki/Tazza_UEFA">Tazza UEFA</ref>. Ma' <ref target="https://mt.wikipedia.org/wiki/Bayer_04_Leverkusen">Bayer Leverkusen</ref>, li kien ingħaqad magħhom fl-2001, gawda minn aktar suċċess. Baştürk u Leverkusen spiċċaw it-tieni fil-kampjonat Ġermaniż waqt li tilfu l-finali tat-<ref target="https://mt.wikipedia.org/wiki/DFB-Pokal">Tazza Ġermaniża</ref> u l-finali tal-<ref target="https://mt.wikipedia.org/wiki/UEFA_Champions_League_2001–2002">UEFA Champions League 2002</ref>.</p>
<p>F'Lulju tal-2004 hu ngħaqad ma' <ref target="https://mt.wikipedia.org/wiki/Hertha_BSC">Hertha BSC</ref> fejn baqa' magħhom sal-2007 sakemm il-kuntratt tiegħu mal-klabb skada. Fit-28 ta' Mejju, 2007, Baştürk issieħeb maċ-ċampjins Ġermaniżi ta' <ref target="https://mt.wikipedia.org/wiki/VfB_Stuttgart">VfB Stuttgart</ref>.</p>
<p>Nhar is-27 ta' Lulju, 2010, ġie mħabbar li Baştürk qabel li jingħaqad mat-tim ta' <ref target="https://mt.wikipedia.org/wiki/Blackburn_Rovers_FC">Blackburn Rovers</ref> mingħand Stuttgart f'kuntratt sa tmiem l-istaġun,<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> wara li l-kuntratt tiegħu ma' Stuttgart ġie mħassar.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Baştürk iddebutta mill-ewwel minuta fil-konfront kontra <ref target="https://mt.wikipedia.org/wiki/Wolverhampton_Wanderers_FC">Wolverhampton Wanderers</ref> tal-24 ta' April, 2010. Madanakollu, din kellha tkun l-ewwel u l-aħħar dehra tiegħu mal-klabb hekk kif fl-aħħar tal-istaġun, hekk kif il-kuntratt tiegħu kien skada, hu ma ġiex offrut estensjoni tal-kuntratt mar-<hi rend="italic">Rovers</hi>.</p>
Internazzjonali
<p>Hu ddebutta mat-<ref target="https://mt.wikipedia.org/wiki/Tim_nazzjonali_tal-futbol_tat-Turkija">tim nazzjonali</ref> fl-1998, fejn kien parti mill-iskwadra Torka li spiċċat it-tielet fit-<ref target="https://mt.wikipedia.org/wiki/Tazza_tad-Dinja_tal-Futbol_2002">Tazza tad-Dinja 2002</ref>. Wara li tħalla barra mil-lista ta' 23 plejer għall-<ref target="https://mt.wikipedia.org/wiki/Kampjonati_Ewropej_tal-Futbol_2008">Kampjonati Ewropej 2008</ref>, hu stqarr li ma kienx se jilgħab aktar mat-tim nazzjonali sakemm jibqa' kowċ <ref target="https://mt.wikipedia.org/wiki/Fatih_Terim">Fatih Terim</ref>.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref></p>


Ħoloq esterni
<list type="unordered"><item>(DE,TR)  <ref target="http://www.yildiraybastuerk.com/">Sit uffiċjali</ref></item>
<item>(DE)  <ref target="http://www.leverkusen.com/whoiswho/whoiswho.php4?view=Bastuerk">Leverkusen who's who</ref></item>
<item>(DE)  <ref target="https://www.fussballdaten.de/person/bastuerkyildiray/">Il-Paġna prinċipali</ref> fuq fussballdaten.de</item>
<item>{{Il-mudell <ref target="https://mt.wikipedia.org/wiki/Mudell:FIFA">FIFA</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>