<html><body><text id="wikipedia_mt_wikipedia_org__19119.html" ns="0" revid="270744" sourceurl="https://mt.wikipedia.org/wiki/Roman_Kienast" title="Roman Kienast" type="wikipedia">Roman Kienast
<p><hi rend="bold">Roman Kienast</hi> (<ref target="https://mt.wikipedia.org/wiki/Saliżburgu">Saliżburgu</ref>, <ref target="https://mt.wikipedia.org/wiki/29_ta'_Marzu">29 ta' Marzu</ref> <ref target="https://mt.wikipedia.org/wiki/1984">1984</ref>) huwa plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Awstrija">Awstrijakk</ref> li jilgħab bħala <ref target="https://mt.wikipedia.org/wiki/Attakkant">attakkant</ref>.</p>
Karriera
<p>Kienast issieħeb fit-tim taż-żgħażagħ ta' <ref target="https://mt.wikipedia.org/wiki/Rapid_Wien">Rapid Wien</ref> fl-età ta' 14-il sena. Huwa għamel id-debutt mat-tim tal-kbar fl-2002. Fiż-żewġ staġuni ta' wara, huwa għamel 24 apparenza fil-<ref target="https://mt.wikipedia.org/wiki/Bundesliga_Awstrijaka">Bundesliga Awstrijaka</ref>, iżda ma skorja l-ebda gowl. Fl-2004, ġie misluf lil <ref target="https://mt.wikipedia.org/wiki/SC_Rheindorf_Altach">Rheindorf Altach</ref>, allura niżel jilagħab fl-<ref target="https://mt.wikipedia.org/wiki/L-Ewwel_Diviżjoni_Awstrijaka">Ewwel Diviżjoni Awstrijaka</ref> (it-tieni livell). Wara li skorja 4 gowls f'6 logħbiet, kien malajr issejjaħ lura ma' Rapid. Matul il-bqija tal-istaġun huwa għamel 21 dehra mat-tim ta' Vjenna, u finalment irnexxielu jiskorja l-ewwel gowl tiegħu fil-Bundesliga. L-istaġun spiċċa fil-glorja għat-tim hekk kif rebaħ it-titlu tal-kampjonat.</p>
<p>Eżatt qabel il-bidu tal-istaġun 2006, Kienast mar b'self mal-klabb Norveġiż ta' <ref target="https://mt.wikipedia.org/wiki/HamKam">Hamarkameratene</ref> (Ham-Kam). Wara prestazzjonijiet konvinċenti matul l-ewwel nofs tal-istaġun Ham-Kam iddeċidew li jixtruh. Madankollu, ma rnexxielux jipprevjeni lit-tim milli jaqa' għal dak l-istaġun. Fl-istaġun ta' wara, Ham-Kam ġew promossi lura għall-<ref target="https://mt.wikipedia.org/wiki/Tippeligaen">Premier League Norveġiż</ref>, b'Kienast jilgħab parti integrali fil-kampanja billi jiskorja 14-il gowl.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
<p>Mis-27 ta' Mejju, 2008, Kienast ma skorjax matul l-istaġun 2008 fir-rimonta ta' Ham-Kam għat-tiġrija lura lejn l-ogħla livell.</p>
<p>Fil-31 ta' Lulju 2008, Kienast ġie trasferit ma' <ref target="https://mt.wikipedia.org/wiki/Helsingborgs_IF">Helsingborgs IF</ref> ta' <ref target="https://mt.wikipedia.org/wiki/Allsvenskan">Allsvenskan</ref> fl-Iżvezja fuq self għall-bqija tas-sena bl-għażla li jixtruh.</p>
Internazzjonali
<p>Kienast huwa plejer regolari fl-<ref target="https://mt.wikipedia.org/wiki/Tim_nazzjonali_tal-futbol_tal-Awstrija">iskwadra Awstrijaka</ref> u s'issa lagħab 6 darbiet għal pajjiżu. Huwa skorja l-ewwel gowl tiegħu mat-tim tal-kbar fis-27 ta' Mejju f'logħba ta' ħbiberija kontra n-<ref target="https://mt.wikipedia.org/wiki/Tim_nazzjonali_tal-futbol_tan-Niġerja">Niġerja</ref>. Wara dik il-logħba, il-kowċ <ref target="https://mt.wikipedia.org/wiki/Josef_Hickersberger">Josef Hickersberger</ref> għażlu fl-iskwadra finali għall-<ref target="https://mt.wikipedia.org/wiki/Kampjonati_Ewropej_tal-Futbol_2008">Kampjonati Ewropej tal-2008</ref>.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
Ħajja personali
<p>Roman huwa bin l-eks-plejer ta' Rapid Wien, <ref target="https://mt.wikipedia.org/wiki/Wolfgang_Kienast">Wolfgang Kienast</ref> u n-neputi tal-eks-futboler Awstrijak internazzjonali <ref target="https://mt.wikipedia.org/wiki/Reinhard_Kienast">Reinhard Kienast</ref>.</p>
Unuri
Klabb
Rapid Wien
<list type="unordered"><item><ref target="https://mt.wikipedia.org/wiki/Bundesliga_Awstrijaka">Bundesliga</ref>: 2005</item></list>
Sturm Graz
<list type="unordered"><item><ref target="https://mt.wikipedia.org/wiki/Bundesliga_Awstrijaka">Bundesliga</ref>: 2011</item></list>


Ħoloq esterni
<list type="unordered"><item>Il-mudell {{<ref target="https://mt.wikipedia.org/wiki/Mudell:Nfteams">Nfteams</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>