<html><body><text id="wikipedia_mt_wikipedia_org__19901.html" ns="0" revid="270013" sourceurl="https://mt.wikipedia.org/wiki/Isco" title="Isco" type="wikipedia">Isco
<p><hi rend="bold">Francisco Román Alarcón Suárez</hi> (<ref target="https://mt.wikipedia.org/wiki/Benalmádena">Benalmádena</ref>, <ref target="https://mt.wikipedia.org/wiki/21_ta'_April">21 ta' April</ref> <ref target="https://mt.wikipedia.org/wiki/1992">1992</ref>), komunement magħruf bħala <hi rend="bold">Isco</hi>, huwa plejer tal-<ref target="https://mt.wikipedia.org/wiki/Futbol">futbol</ref> professjonali <ref target="https://mt.wikipedia.org/wiki/Spanja">Spanjol</ref> li jilgħab ma' <ref target="https://mt.wikipedia.org/wiki/Real_Madrid_CF">Real Madrid</ref> bħala <ref target="https://mt.wikipedia.org/wiki/Midfilder">midfilder offensiv</ref>.</p>
Karriera
Valencia
<p>Isco huwa prodott tal-akkademija ta' <ref target="https://mt.wikipedia.org/wiki/Valencia_CF">Valencia</ref>, u ddebutta mat-tim tal-kbar fil-11 ta' Novembru 2010 kontra <ref target="https://mt.wikipedia.org/wiki/UD_Logroñés">UD Logroñés</ref>, partita valida għall-<ref target="https://mt.wikipedia.org/wiki/Copa_del_Rey">Copa del Rey</ref>; hu skorja żewġ gowls f'rebħa ta' 4–1 (7–1 bl-aggregat).<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Preċedentement, huwa qatta' staġun sħiħ mat-<ref target="https://mt.wikipedia.org/wiki/Valencia_CF_Mestalla">tim tar-riservi</ref> fis-<ref target="https://mt.wikipedia.org/wiki/Segunda_División_B">Segunda División B</ref>, fejn skorja darba f'25 logħba filwaqt li sofra r-relegazzjoni.</p>
<p>Isco lagħab l-ewwel logħba tiegħu fil-<ref target="https://mt.wikipedia.org/wiki/La_Liga">La Liga</ref> fl-14 ta' Novembru 2010, billi lagħab 20 minuta f'rebħa ta' 2–0 kontra <ref target="https://mt.wikipedia.org/wiki/Getafe_CF">Getafe</ref>, wara li ħa post <ref target="https://mt.wikipedia.org/wiki/Aritz_Aduriz">Aritz Aduriz</ref>.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
Málaga
<p>F'Lulju tal-2011, wara li għen it-tim B ta' Valencia jirritornaw lura għat-tielet livell tal-futbol Spanjol fejn skorja 15-il gowl, Isco iffirma kuntratt ta' ħames snin ma' <ref target="https://mt.wikipedia.org/wiki/Málaga_CF">Málaga</ref>, wara li l-klabb attiva l-klawsola tiegħu ta' <ref target="https://mt.wikipedia.org/wiki/Euro">€</ref>6 miljuni.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref> Huwa skorja l-ewwel gowl tiegħu fil-21 ta' Novembru 2011, fir-rebħa ta' 3-1 barra min darhom kontra <ref target="https://mt.wikipedia.org/wiki/Racing_de_Santander">Racing de Santander</ref>.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref> Isco temm l-ewwel staġun tiegħu bi 32 logħba u ħames gowls, hekk kif għen lit-tim jikkwalifika għall-<ref target="https://mt.wikipedia.org/wiki/UEFA_Champions_League">UEFA Champions League</ref> għall-ewwel darba fil-karriera tiegħu u għall-ewwel darba fl-istorja ta' Málaga.</p>
<p>Fit-18 ta' Settembru 2012, fl-ewwel logħba ta' Málaga fil-fażi tal-gruppi tal-UEFA Champions League, Isco skorja darbtejn f'rebħa ta' 3–0 kontra <ref target="https://mt.wikipedia.org/wiki/FC_Zenit_Saint_Petersburg">Zenit Saint Petersburg</ref>, u kien magħżul bħala l-plejer tal-logħba.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref> Fit-22 ta' Diċembru, hu skorja l-ewwel gowl f'rebħa ta' 3–2 kontra <ref target="https://mt.wikipedia.org/wiki/Real_Madrid_CF">Real Madrid</ref> ġewwa <ref target="https://mt.wikipedia.org/wiki/Estadio_La_Rosaleda">La Rosaleda</ref>, li fissret l-ewwel rebħa ta' Málaga kontra l-avversarji f'29 sena.<ref target="https://mt.wikipedia.org/wiki/Il-Paġna_prinċipali#cite_note-6">[6]</ref> F'Diċembru, hu rebaħ l-premju tal-<ref target="https://mt.wikipedia.org/wiki/Golden_Boy_(premju)">Golden Boy</ref> meta għeleb lil <ref target="https://mt.wikipedia.org/wiki/Stephan_El_Shaarawy">Stephan El Shaarawy</ref> u <ref target="https://mt.wikipedia.org/wiki/Thibaut_Courtois">Thibaut Courtois</ref>.<ref target="https://mt.wikipedia.org/wiki/Il-Paġna_prinċipali#cite_note-7">[7]</ref></p>
<p>Fit-28 ta' Jannar 2013, Isco iffirma kuntratt ġdid li rat il-klawsola għall-bejgħ tiegħu stabbilita għal €35 miljun.<ref target="https://mt.wikipedia.org/wiki/Il-Paġna_prinċipali#cite_note-8">[8]</ref></p>
Real Madrid
<p>Fis-26 ta' Ġunju 2013, il-president ta' <ref target="https://mt.wikipedia.org/wiki/Real_Madrid_CF">Real Madrid</ref> <ref target="https://mt.wikipedia.org/wiki/Florentino_Pérez">Florentino Pérez</ref> ikkonferma li ntlaħaq ftehim ma' Isco u li l-plejer se jiġi ppreżentat mill-klabb fil-ġimgħa d-dieħla, ġaladarba huwa jkun għadda mit-testijiet mediċi tiegħu.<ref target="https://mt.wikipedia.org/wiki/Il-Paġna_prinċipali#cite_note-9">[9]</ref> Ġurnata wara, Isco ffirma kuntratt ta' ħames snin ma' Real Madrid, hekk kif sar l-ewwel plejer li nxtara taħt il-kowċ il-ġdid <ref target="https://mt.wikipedia.org/wiki/Carlo_Ancelotti">Carlo Ancelotti</ref>.<ref target="https://mt.wikipedia.org/wiki/Il-Paġna_prinċipali#cite_note-10">[10]</ref></p>
<p>Fit-18 ta' Awwissu 2013, huwa għamel id-debutt tiegħu ma' Real Madrid fl-ewwel ġurnata tal-kampjonat fejn assista u skorja l-gowl tar-rebħa, b'daqqa ta' ras fil-85 minuta, f'rebħa ta' 2–1 f'darhom kontra <ref target="https://mt.wikipedia.org/wiki/Real_Betis">Real Betis</ref>.<ref target="https://mt.wikipedia.org/wiki/Il-Paġna_prinċipali#cite_note-11">[11]</ref> Huwa kompla bil-forma tiegħu billi skorja żewġ gowls kontra <ref target="https://mt.wikipedia.org/wiki/Athletic_Bilbao">Athletic Bilbao</ref> fl-1 ta' Settembru.<ref target="https://mt.wikipedia.org/wiki/Il-Paġna_prinċipali#cite_note-12">[12]</ref></p>
Internazzjonali
<p>Isco deher mat-<ref target="https://mt.wikipedia.org/wiki/Tim_nazzjonali_tal-futbol_ta'_Spanja_ta'_taħt_is-17-il_sena">tim Spanjol ta' taħt is-17-il sena</ref> fit-<ref target="https://mt.wikipedia.org/wiki/Tazza_tad-Dinja_tal-Futbol_ta'_taħt_is-17-il_sena_2009">Tazza tad-Dinja U-17 2009</ref>, u skorja tliet darbiet hekk kif Spanja spiċċaw it-tielet. Fl-2011 huwa rrappreżenta lil pajjiżu fit-<ref target="https://mt.wikipedia.org/wiki/Tazza_tad-Dinja_tal-Futbol_ta'_taħt_l-20_sena">Tazza tad-Dinja U-20</ref> miżmuma fil-<ref target="https://mt.wikipedia.org/wiki/Kolombja">Kolombja</ref>, u skorja gowl wieħed fil-kwarti tal-finali.</p>
<p>Fil-15 ta' Mejju 2012, ġie magħżul għall-ewwel darba mat-<ref target="https://mt.wikipedia.org/wiki/Tim_nazzjonali_tal-futbol_ta'_Spanja">tim tal-kbar</ref> għal-logħba ta' ħbiberija kontra s-<ref target="https://mt.wikipedia.org/wiki/Tim_nazzjonali_tal-futbol_tas-Serbja">Serbja</ref> u l-<ref target="https://mt.wikipedia.org/wiki/Tim_nazzjonali_tal-futbol_tal-Korea_t'Isfel">Korea t'Isfel</ref>, iżda ma ħa daħal jilgħab fl-ebda logħba. Fis-6 ta' Frar 2013, Isco għamel id-debutt tiegħu mal-iskwadra hekk kif lagħab l-aħħar 30 minuta fir-rebħa ta' 3–1 kontra l-<ref target="https://mt.wikipedia.org/wiki/Tim_nazzjonali_tal-futbol_tal-Urugwaj">Urugwaj</ref> f'<ref target="https://mt.wikipedia.org/wiki/Doha">Doha</ref>, il-<ref target="https://mt.wikipedia.org/wiki/Qatar">Qatar</ref>.<ref target="https://mt.wikipedia.org/wiki/Il-Paġna_prinċipali#cite_note-13">[13]</ref></p>
Unuri
Nazzjonal
<list type="unordered"><item><ref target="https://mt.wikipedia.org/wiki/Kampjonati_Ewropej_tal-Futbol_ta'_taħt_il-21_sena">Kampjonati Ewropej Under-21</ref>: 2013</item></list>
Individwali
<list type="unordered"><item>Plejer rivelazzjoni tal-Liga Spanjola: 2011–12</item>
<item><ref target="https://mt.wikipedia.org/wiki/Golden_Boy_(premju)">Golden Boy</ref>: 2012</item>
<item><ref target="https://mt.wikipedia.org/wiki/Kampjonati_Ewropej_tal-Futbol_ta'_taħt_il-21_sena">Kampjonati Ewropej U-21</ref>: Tim tat-Turnew 2013</item></list>
Statistika
Klabb
<p><hi rend="italic">Statistika aġġornata sal-1 ta' Settembru 2013</hi></p>



Ħoloq esterni
<list type="unordered"><item>(EN,ES,CA)  <ref target="http://www.bdfutbol.com/en/j/j300520.html">Profil</ref> fuq BDFutbol</item>
<item>{{Il-mudell <ref target="https://mt.wikipedia.org/wiki/Mudell:FIFA">FIFA</ref>}} għandu nieqes l-identifikatur u l-entità ma teżistix fuq Wikidata.</item>
<item>(EN)  <ref target="http://www.transfermarkt.de/en/-/aufeinenblick/spieler_85288.html">Il-Paġna prinċipali</ref> fuq transfermarkt.de</item>
<item>Il-mudell {{<ref target="https://mt.wikipedia.org/wiki/Mudell:Nfteams">Nfteams</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>