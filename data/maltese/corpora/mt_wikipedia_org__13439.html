<html><body><text id="wikipedia_mt_wikipedia_org__13439.html" ns="0" revid="263514" sourceurl="https://mt.wikipedia.org/wiki/Thomas_Vermaelen" title="Thomas Vermaelen" type="wikipedia">Thomas Vermaelen
<p><hi rend="bold">Thomas Vermaelen</hi> (<ref target="https://mt.wikipedia.org/wiki/Kapellen">Kapellen</ref>, <ref target="https://mt.wikipedia.org/wiki/14_ta'_Novembru">14 ta' Novembru</ref> <ref target="https://mt.wikipedia.org/wiki/1985">1985</ref>) huwa plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Belġju">Belġjan</ref> li attwalment jinsab jilgħab mat-tim ta' <ref target="https://mt.wikipedia.org/wiki/FC_Barcelona">Barcelona</ref> bħala <ref target="https://mt.wikipedia.org/wiki/Difensur">difensur</ref>. Il-karriera professjonali tiegħu bdiet mal-klabb Olandiż ta' <ref target="https://mt.wikipedia.org/wiki/AFC_Ajax">Ajax</ref> qabel ma f'Ġunju 2009 ngħaqad mal-Arsenal.</p>
Karriera
<p>Vermaelen beda l-karriera tiegħu ġewwa pajjiżu mat-tim ta' <ref target="https://mt.wikipedia.org/wiki/KFC_Germinal_Beerschot">Germinal Ekeren</ref>, li aktar tard tbiddel l-isem tal-klabb għal Germinal Beerschot wara l-fużjoni.</p>
<p>Fis-sena 2000 ingħaqad mal-akkademja tal-klabb Olandiż ta' <ref target="https://mt.wikipedia.org/wiki/AFC_Ajax">Ajax</ref>. Id-debutt mal-ewwel tim wasal fil-15 ta' Frar 2004, fir-rebħa barra minn darhom ta' 2–0 kontra <ref target="https://mt.wikipedia.org/wiki/FC_Volendam">Volendam</ref>. Madanakollu din kienet l-uniku partita tiegħu għal dak l-istaġun, staġun li ra lil Ajax jiġu nkurnati <ref target="https://mt.wikipedia.org/wiki/Eredivisie">ċampjins Olandiżi</ref>. Għall-istaġun 2004–05 ġie msellef lil <ref target="https://mt.wikipedia.org/wiki/RKC_Waalwijk">RKC Waalwijk</ref>, fejn għamel tlettax-il dehra u skorja żewġ gowls.</p>
<p>Ir-ritorn tiegħu ma' Ajax, żblokka l-opportunitajiet mal-ewwel tim fejn mal-klabb rebaħ it-<ref target="https://mt.wikipedia.org/wiki/Tazza_Olandiża">Tazza Olandiża</ref>. Il-prestazzjonijiet tiegħu wassluh għal sejħa mat-<ref target="https://mt.wikipedia.org/wiki/Tim_nazzjonali_tal-futbol_tal-Belġju">tim nazzjonali Belġjan</ref>. Ajax rebħu l-<ref target="https://mt.wikipedia.org/wiki/Johan_Cruijff_Schaal">Johan Cruijff Schaal</ref> u Tazza Olandiża oħra fl-istaġun ta' wara u fl-2007, reġgħu rebħu għat-tieni sena konsekuttiva t-Tazza Super Olandiża. Bit-tluq ta' <ref target="https://mt.wikipedia.org/wiki/Klaas-Jan_Huntelaar">Klaas-Jan Huntelaar</ref>, Vermaelen kiseb il-faxxa ta' <ref target="https://mt.wikipedia.org/wiki/Kaptan_(futbol)">kaptan</ref> għall-istaġun 2008–09.</p>
<p>Vermaelen iffirma mal-klabb Ingliż ta' <ref target="https://mt.wikipedia.org/wiki/Arsenal_FC">Arsenal</ref> nhar id-19 ta' Ġunju 2009, għal somma inizzjali ta' €10 miljum, li tista' titla' sa' €12-il miljun skont l-inċentivi.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Fl-ewwel partita tiegħu fil-<ref target="https://mt.wikipedia.org/wiki/Premier_League">kampjonat Ingliż</ref> kontra <ref target="https://mt.wikipedia.org/wiki/Everton_FC">Everton</ref> fil-15 ta' Awwissu 2009 hu skorja l-ewwel gowl tiegħu b'permezz ta' daqqa ta' ras minn frikik ta' <ref target="https://mt.wikipedia.org/wiki/Robin_Van_Persie">Robin Van Persie</ref>. Nhar is-16 ta' Settembru 2009, Vermaelen sab ix-xibka għall-ewwel darba fiċ-<ref target="https://mt.wikipedia.org/wiki/UEFA_Champions_League_2009–10">Champions League</ref> mal-Arsenal—gowl tal-pari kontroversjali kontra l-klabb Belġjan ta' <ref target="https://mt.wikipedia.org/wiki/Standard_Liège">Standard Liège</ref>. Arsenal rebħu dan il-konfront 3–2. Nhar id-19 ta' Settembru 2009, Vermaelen skorja doppjetta fir-rebħa ta' 4–0 kontra <ref target="https://mt.wikipedia.org/wiki/Wigan_Athletic_FC">Wigan Athletic</ref> ġewwa l-<ref target="https://mt.wikipedia.org/wiki/Emirates_Stadium">Emirates</ref>, u ta' dan ingħata l-unur tal-Plejer tal-Partita. Fi tmiem l-ewwel staġun tiegħu ġewwa l-Ingilterra hu ġie magħżul fit-Tim tas-Sena tal-PFA.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
Statistika
<hi rend="italic">(aġġornati sal-15 ta' Awwissu 2010)</hi>

Unuri
Klabb
 Ajax
<list type="unordered"><item><ref target="https://mt.wikipedia.org/wiki/Tazza_tal-Olanda">Tazza tal-Olanda</ref>: 2005–06, 2006–07</item>
<item><ref target="https://mt.wikipedia.org/wiki/Johan_Cruijff-schaal">Johan Cruijff-schaal</ref>: 2006, 2007</item></list>
 Arsenal
<list type="unordered"><item><ref target="https://mt.wikipedia.org/wiki/FA_Cup">FA Cup</ref>: 2013–14</item></list>
 Barcelona
<list type="unordered"><item><ref target="https://mt.wikipedia.org/wiki/La_Liga">La Liga</ref>: 2014–15, 2015–16</item>
<item><ref target="https://mt.wikipedia.org/wiki/Copa_del_Rey">Copa del Rey</ref>: 2015–16</item>
<item><ref target="https://mt.wikipedia.org/wiki/Tazza_tad-Dinja_tal-Futbol_tal-Klabbs">Tazza tad-Dinja tal-Klabbs</ref>: 2015</item></list>
Individwali
<list type="unordered"><item>Tim tas-Sena tal-Premier League tal-PFA: 2009–10</item></list>


Ħoloq esterni

<list type="unordered"><item><ref target="https://twitter.com/thomasvermaelen">Il-Paġna prinċipali</ref> fuq <ref target="https://mt.wikipedia.org/wiki/Twitter">Twitter</ref></item>
<item><ref target="https://www.fcbarcelona.com/football/first-team/staff/players/2017-2018/vermaelen">Profil</ref> fuq FCBarcelona.com</item>
<item><ref target="https://www.national-football-teams.com/player/13299.html">Il-Paġna prinċipali</ref> fuq National-Football-Teams.com</item></list>
</text></body></html>