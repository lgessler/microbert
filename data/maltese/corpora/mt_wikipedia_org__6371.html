<html><body><text id="wikipedia_mt_wikipedia_org__6371.html" ns="0" revid="215484" sourceurl="https://mt.wikipedia.org/wiki/Joseph_Cefai" title="Joseph Cefai" type="wikipedia">Joseph Cefai<figure><caption>Joseph Cefai</caption></figure>
<p><hi rend="bold">Joseph Cefai</hi> (28 ta' Ottubru 1921 - 18 ta' Ġunju 1996), magħruf ukoll bħala Ġużeppi Cefai jew Ġużè Cefai, kien politiku u amministratur <ref target="https://mt.wikipedia.org/wiki/Għawdex">Għawdxi</ref>, magħruf għall-mod li jġib 'l quddiem l-interessi tal-Għawdxin u t'Għawdex fejn twieled. </p>
<p>Cefai ħa l-edukazzjoni tiegħu fis-Seminarju t'Għawdex, fil-Liceo t'Għawdex u wara fl-Universita' Rjali ta' Malta (kif kienet imsejħa f'dawk iż-żmienijiet) mnejn imbagħad iggradwa bħala Prokoratur Legali fis-sena 1943.</p>
<p>Fis-sena 1947, flimkien ma' Għawdxin magħrufa oħra kien kandidat fl-elezzjonijiet għall-<ref target="https://mt.wikipedia.org/wiki/Assemblea_Leġiżlattiva">Assemblea Leġiżlattiva</ref> f'isem il-'<ref target="https://mt.wikipedia.org/wiki/Gozo_Party">Gozo Party</ref>' (il-Partit t'Għawdex) li kien għadu kemm twaqqaf. Cefai kien elett membru tal-Assemblea Leġiżlattiva u matul dik il-Leġiżlatura kien fuq quddiem fid-difiza u l-promozzjoni tal-interessi t'Għawdex.
Cefai baqa membru f'dik il-leġiżlatura sa meta ġiet xolta f'Ġunju 1950. Fl-istess sena 1950, Cefai ikkontesta l-elezzjonijiet għall-Assemblea Leġiżlattiva mal-'<ref target="https://mt.wikipedia.org/wiki/Malta_Workers_Party">Malta Workers Party</ref>' ta’ <ref target="https://mt.wikipedia.org/wiki/Pawlu_Boffa">Pawlu Boffa</ref> u kien elett. Cefai baqa jservi iż-żmien kollu tal-leġiżlatura sakemm il-Parlament ġie xolt fis-sena 1953.</p>
<p>Fis-sena 1956 Cefai daħal fis-servizz pubbliku u okkupa diversi postijiet importanti f'Għawdex fis-servizz pubbliku. Cefai kien rtira mis-servizz pubbliku fis-sena 1981. </p>
<p>Fi Frar 1973 Cefai inħatar mill-Gvern bħala Assistent Segretarju għall-Affarijiet t'Għawdex u wara fis-sena 1974 inħatar Segretarju għal Għawdex, post li baqa jokkupa sas-sena 1981.</p>
<p>Cefai rċieva il-'<ref target="https://mt.wikipedia.org/wiki/Coronation_Medal">Coronation Medal</ref>' fis-sena 1953 u f'Ġunju 1996 fl-okkazzjoni tal-kommemorazzjoni tas-'<ref target="https://mt.wikipedia.org/wiki/Sette_Giugno">Sette Giugno</ref>'  ngħata l-unur ta' <ref target="https://mt.wikipedia.org/wiki/Ġieħ_ir-Repubblika">Ġieħ ir-Repubblika</ref>.</p>
<p>Cefai kien miżżewweġ lil Amalia mwielda Abela u kellhom tifel wieħed, Emmanuel George. Miet fit fid-dar tiegħu f'Għawdex.</p>
</text></body></html>