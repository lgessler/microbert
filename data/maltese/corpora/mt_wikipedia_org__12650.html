<html><body><text id="wikipedia_mt_wikipedia_org__12650.html" ns="0" revid="243901" sourceurl="https://mt.wikipedia.org/wiki/Tazza_tal-Konfederazzjonijiet" title="Tazza tal-Konfederazzjonijiet" type="wikipedia">Tazza tal-Konfederazzjonijiet
<p>It-<hi rend="bold">Tazza tal-Konfederazzjonijiet</hi> hija kompetizzjoni internazzjonali tal-<ref target="https://mt.wikipedia.org/wiki/Futbol">futbol</ref> għat-timijiet nazzjonali, li ssir kull erba' snin mill-<ref target="https://mt.wikipedia.org/wiki/FIFA">FIFA</ref>. Dan it-turnew jinvolvi lir-rebbieħa individwali tal-kampjonati tas-sitt konfederazzjonijiet tal-FIFA (<ref target="https://mt.wikipedia.org/wiki/Konfederazzjoni_Afrikana_tal-Futbol">CAF</ref>, <ref target="https://mt.wikipedia.org/wiki/CONMEBOL">CONMEBOL</ref>, <ref target="https://mt.wikipedia.org/wiki/UEFA">UEFA</ref>, <ref target="https://mt.wikipedia.org/wiki/Konfederazzjoni_Ażjatika_tal-Futbol">AFC</ref>, <ref target="https://mt.wikipedia.org/wiki/Konfederazzjoni_Oċeanika_tal-Futbol">OFC</ref>, <ref target="https://mt.wikipedia.org/wiki/CONCACAF">CONCACAF</ref>) flimkien mar-rebbieħ tat-<ref target="https://mt.wikipedia.org/wiki/Tazza_tad-Dinja_tal-Futbol">Tazza tad-Dinja</ref> u l-pajjiż ospitu, biex iġib in-numru ta' parteċipanti għal tmienja.</p>
Storja
<p>L-ewwel Tazza tal-Konfederazzjonijiet (li kienet għadha ma tissejaħx hekk) saret fl-1992 ġewwa l-<ref target="https://mt.wikipedia.org/wiki/Arabja_Sawdija">Arabja Sawdija</ref>, u dan l-istess pajjiż ospita ż-żewġ edizzjonijiet suċċessivi tal-1995 u l-1997. L-ewwel edizzjoni rat lill-<ref target="https://mt.wikipedia.org/wiki/Tim_nazzjonali_tal-futbol_tal-Arġentina">Arġentina</ref> terfa' l-"King Fahd Cup", f'isem ir-Re u l-Prim Ministru tal-Arabja Sawdija li kien beda dan it-turnew, quddiem tliet avversarji oħra li kienu l-<ref target="https://mt.wikipedia.org/wiki/Tim_nazzjonali_tal-futbol_tal-Istati_Uniti">Istati Uniti</ref>, il-<ref target="https://mt.wikipedia.org/wiki/Tim_nazzjonali_tal-futbol_tal-Kosta_tal-Avorju">Kosta tal-Avorju</ref> u l-<ref target="https://mt.wikipedia.org/wiki/Tim_nazzjonali_tal-futbol_tal-Arabja_Sawdija">Arabja Sawdija</ref>. Fl-1995 in-numru ta' parteċipanti ġie estiż għal sitt f'żewġ gruppi ta' tlieta. Ir-rebbieħa kienet id-<ref target="https://mt.wikipedia.org/wiki/Tim_nazzjonali_tal-futbol_tad-Danimarka">Danimarka</ref> b'rebħa sorpriża fil-finali kontra l-Arġentina bl-iskor ta' 2–0.</p>
<p>Fl-1997 il-FIFA organizzat direttament dan it-turnew u n-numru ta' parteċipanti kiber għal tmienja. Il-<ref target="https://mt.wikipedia.org/wiki/Tim_nazzjonali_tal-futbol_tal-Brażil">Brażil</ref> ta' <ref target="https://mt.wikipedia.org/wiki/Romario">Romario</ref> rebħet din l-edizzjoni b'rebħa ta' 6–0 fuq is-sorpriża tal-kampjonat, l-<ref target="https://mt.wikipedia.org/wiki/Tim_nazzjonali_tal-futbol_tal-Awstralja">Awstralja</ref>. L-edizzjoni tal-1999 rat it-trijonf tal-ospiti tal-<ref target="https://mt.wikipedia.org/wiki/Tim_nazzjonali_tal-futbol_tal-Messiku">Messiku</ref>; suċċess li kellu aktar importanza wara r-rebħa ta' 4–3 fil-finali kontra l-finalisti telliefa tat-Tazza tad-Dinja preċedenti, il-Brażil, li kienu għadhom iżommu t-titlu ta' din il-kompetizzjoni f'idejhom. L-edizzjoni tal-2001 saret fil-<ref target="https://mt.wikipedia.org/wiki/Korea_t'Isfel">Korea t'Isfel</ref> u l-<ref target="https://mt.wikipedia.org/wiki/Ġappun">Ġappun</ref> u serviet ta' prova ġenerali għall-fażi finali tat-Tazza tad-Dinja tas-<ref target="https://mt.wikipedia.org/wiki/Tazza_tad-Dinja_tal-Futbol_2002">sena suċċessiva</ref> organnizzata mill-istess żewġ pajjiż. <ref target="https://mt.wikipedia.org/wiki/Tim_nazzjonali_tal-futbol_ta'_Franza">Franza</ref> ħarġu rebbieħa fuq il-finalisti Ażjatiċi tal-<ref target="https://mt.wikipedia.org/wiki/Tim_nazzjonali_tal-futbol_tal-Ġappun">Ġappun</ref> bl-iskor ta' 1–0.</p>
<p>Fl-2003 it-turnew sar fi <ref target="https://mt.wikipedia.org/wiki/Franza">Franza</ref>, u kienu huma stess li baqgħu jżommu dan it-titlu; din id-darba l-vittma fil-finali kien il-<ref target="https://mt.wikipedia.org/wiki/Tim_nazzjonali_tal-futbol_tal-Kamerun">Kamerun</ref>. Din l-edizzjoni tibqa' mfakkra għat-telfa traġika tal-Kameruniż <ref target="https://mt.wikipedia.org/wiki/Marc_Viven_Foe">Marc Viven Foe</ref>, waqt il-partita tas-semifinali bejn il-<ref target="https://mt.wikipedia.org/wiki/Tim_nazzjonali_tal-futbol_tal-Kolombja">Kolombja</ref> u l-Kamerun; fis-73 tal-partita, il-midfilder waqa' mal-art wara li tilef sensieh. Minkejja t-tentattivi kollha mit-tobba u l-assistenti mediċi, il-plejer miet siegħa wara.</p>
<p>Sa issa, l-aħħar edizzjoni tal-2005, ġiet ospitat fil-<ref target="https://mt.wikipedia.org/wiki/Ġermanja">Ġermanja</ref>, il-pajjiż li ospita fis-sena ta' wara t-<ref target="https://mt.wikipedia.org/wiki/Tazza_tad-Dinja_tal-Futbol_2006">Tazza tad-Dinja</ref>. Il-Brażiljani reġgħu ħarġu rebbieħa, din id-darba bl-iskor ta' 4–1 fuq ir-rivali eterni tal-Arġentina. Protagonista ta' din l-edizzjoni kien <ref target="https://mt.wikipedia.org/wiki/Adriano_Leite_Ribeiro">Adriano</ref>, li spiċċa l-aqwa skorer b'ħames gowls.</p>
Riżultati




Timijiet nazzjonali ta' suċċess

*: ospiti
Plejers
L-aqwa skorers
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Lista_tal-iskorers_fit-Tazza_tal-Konfederazzjonijiet">Lista tal-iskorers fit-Tazza tal-Konfederazzjonijiet</ref></hi>.

Parteċipazzjoni

<list type="unordered"><item><hi rend="bold">1R</hi>: Eliminat fl-Ewwel Rawnd</item>
<item><hi rend="bold">F</hi>: Finalist</item>
<item><hi rend="bold">R</hi>: Rebbieħ</item></list>
</text></body></html>