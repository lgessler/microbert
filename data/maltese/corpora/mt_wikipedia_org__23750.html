<html><body><text id="wikipedia_mt_wikipedia_org__23750.html" ns="0" revid="271592" sourceurl="https://mt.wikipedia.org/wiki/Mons._Lawrenz_Cachia" title="Mons. Lawrenz Cachia" type="wikipedia">Mons. Lawrenz Cachia


<p>Monsinjur <hi rend="bold">Lawrenz Cachia</hi> (<ref target="https://mt.wikipedia.org/wiki/Ħaż-Żebbuġ">Ħaż-Żebbuġ</ref>, 22 ta’ April, 1932) huwa saċerdot u studjuż tal-ilsien <ref target="https://mt.wikipedia.org/wiki/Malti">Malti</ref>.</p>
Studji
<p>Bin Peter u Marija xebba Cachia, Lawrenz studja fil-Liċeo bejn is-snin 1943 u 1948. Bejn l-1949 u 1956 studja fl-Università ta’ Malta, minn fejn kiseb il-Lic. D. </p>
Saċerdot
<p>Fl-1956 Lawrenz Cachia ordna saċerdot, u mill-ewwel beda il-ħidma pastorali tiegħu. Kien Kappillan tal-Gudja. Għal xi żmien serva arċipriet ta' Ħaż-Żebbuġ. </p>
Studjuż tal-Malti
<p>Huwa ukoll studjuż tal-Ilsien Malti. </p>
<p>Fost il-pubblikazzjonijiet tiegħu nsibu: </p>
<list type="unordered"><item>Priżmi (ġabra ta’ poeżiji ma’ Dr <ref target="https://mt.wikipedia.org/wiki/Philip_Sciberras">Philip Sciberras</ref> fl-1968)</item>
<item>Il-Verbi fil-Malti: Studju Dwar il-Forom (1984)</item>
<item><ref target="https://mt.wikipedia.org/wiki/Mikiel_Anton_Vassalli">Mikiel Anton Vassalli</ref> – Ħajtu fil-Qosor (1988)</item>
<item>L-Ilsien Malti – Il-Bieraħ u Llum (1994)</item>
<item>Grammatika Ġdida tal-Malti (1994)</item>
<item>Missirijiet il-Knisja (1997)</item>
<item><ref target="https://mt.wikipedia.org/wiki/Dun_Karm_Psaila">Dun Karm</ref> il-Poeta Nazzjonali (1999)</item>
<item>Ħabbew l-Ilsien Malti (2000)</item>
<item>Ilsna Semitiċi (2004)</item>
<item>Dun Karm, il-Ħajja tal-Poeta Nazzjonali (2011)</item></list>
Unuri
<p>Fl-1996, huwa ingħata Ġieħ ir-Repubblika mill-Gvern Malti u fl-2017 il-Midalja tad-Deheb Ġieħ l-Akkademja tal-Malti.</p>
</text></body></html>