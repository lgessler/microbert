<html><body><text id="wikipedia_mt_wikipedia_org__13363.html" ns="0" revid="251663" sourceurl="https://mt.wikipedia.org/wiki/Ker%C4%8Bem" title="Kerċem" type="wikipedia">Kerċem
<p><hi rend="bold">Kerċem</hi>, jew <hi rend="bold">Ta' Kerċem</hi> hi lokalita Għawdxija b'popolazzjoni ta' madwar  1,665 ruħ, u tinkludi fiha bosta postijiet naturali fosthom il-wied tal-Lunzjata, l-għoljiet Tal-Mixta, Għar Ilma, kif ukoll l-Għadira ta' San Raflu li tibqa' twassal sal-irdum tax-<ref target="https://mt.wikipedia.org/wiki/Xlendi">Xlendi</ref>. </p>
<p>Studjużi u Arkeologi jsostnu li l-post fejn illum hemm dan ir-raħal kien abitat saħansitra mill-fażi ta' Għar Dalam (5000-4500 QK) Sejbiet arkeoloġiċi f'dan ir-raħal jikkonsistu ukoll f'ċimiterju Nisrani antik, imsejjaħ "iċ-Ċimiterju ta' Għar Gerduf", imsemmi ukoll fil-Ktieb ta' <ref target="https://mt.wikipedia.org/wiki/Ġan_Piet_Agius_De_Soldanis">Ġan Piet Agius De Soldanis</ref>. Riċentament instabu oqbra maħsuba li huma mill-Fażi Tarxien(3000-2500 QK), u li għadhom fil-fażi ta' skavar</p>
<p>Ir-raħal beda jespandi u jiżviluppa f'komunita' fil-Perjodu tal-Medju Evu, madwar kappella ddedikata lil Papa <ref target="https://mt.wikipedia.org/wiki/San_Girgor_il-Kbir">San Girgor il-Kbir</ref>, li hu wieħed mill-Patruni tar-raħal flimkien mal-<ref target="https://mt.wikipedia.org/wiki/Madonna_tas-Sokkors">Madonna tas-Sokkors</ref>. Fl-1885, ir-raħal ta' Kerċem sar uffiċċjalment parroċċa mill-Isqof <ref target="https://mt.wikipedia.org/wiki/Pietru_Pace">Pietru Pace</ref>. </p>
<p>Ir-raħal ta' Kerċem għandu ukoll is-subborg tiegħu imsejjaħ "<ref target="https://mt.wikipedia.org/wiki/Santa_Luċija_(Għawdex)">Santa Luċija</ref>" mibni ukoll madwar knisja żgħira iddedikata lill-qaddisa <ref target="https://mt.wikipedia.org/wiki/Santa_Luċija">Santa Luċija</ref> Verġni u Martri. Dan il-post hu kkaratteriżżat mill-paċi u s-serenita' li wieħed għadu jista' jsib sal-lum. </p>
<p>Fost in-nies l-aktar importanti mir-raħal ta' Kerċem hemm <ref target="https://mt.wikipedia.org/wiki/Madre_Margerita_Debrincat">Madre Margerita Debrincat</ref> (fundatriċi tal-Kongregazzjoni tas-Sorijiet Frangiskani tal-Qalb ta' Gesù), l-Avukat <ref target="https://mt.wikipedia.org/wiki/Anton_Calleja">Anton Calleja</ref> (Membru tal-Assemblea Leġiżlattiva), u l-Kavallier <ref target="https://mt.wikipedia.org/wiki/Peter_Paul_Grech">Peter Paul Grech</ref> (Ghalliem u Assistent Direttur tal-Edukazzjoni)</p>
Amministrazzjoni u Kunsill Lokali
<p>Il-Lokal ta' Kerċem jaqa' taħt ir-responsabbilita' tal-Kunsill Lokali Kerċem. Il-kunsill preżenti ġie ffurmat fl-2015 u hu magħmul minn:</p>
<list type="unordered"><item>Mario Azzopardi (Sindku, PN)</item>
<item>Paul Mizzi (PN)</item>
<item>David Mizzi (PN)</item>
<item>Frankie Attard (PL)</item>
<item>Joseph Grech (PL)</item></list>
Faċilitajiet Komunali
<p>Ta' Kerċem igawdi minn bosta faċilitajiet komunali fosthom ġnien pjuttost kbir imsemmi għal Ċensu Sciberras, inawgurat fl-okkażjoni tal-<ref target="https://mt.wikipedia.org/wiki/Millenju_il-Kbir.">Millenju il-Kbir.</ref></p>
Faċilitajiet Sportivi
<p>Ir-raħal għandu ukoll tim tal-futbol, bl-isem ta' <ref target="https://mt.wikipedia.org/wiki/Kerċem_Ajax_FC">Kerċem Ajax FC</ref>, liema tim jittrenja fi grawnd b'terf artifiċjali li jinsab fl-istess raħal.</p>
Skola tal-Muzika
<p>Fir-Rahal ta'Kercem insibu ukoll l-<hi rend="bold">Ghaqda Muzikali San Girgor</hi> <ref target="https://mt.wikipedia.org/wiki/Www.bandasangirgor.org">www.bandasangirgor.org</ref>.</p>
Il-Festi tar-Raħal
<p>Il-Parroċċa ta' Kerċem hi l-unika parroċċa Għawdxija li għandha kopatronaġġ, jiġifieri għandha żewġ patruni prinċipali. Sal-1885, San Girgor kien il-patrun prinċipali tar-raħal sakemm nahar is-17 ta' Awwissu 1885, il-knisja ġiet ko-iddedikata lill-Verġni Marija tas-Sokkors. Għalkemm ir-raħal jiċċelebra żewġ festi bl-istess importanza (dik ta' San Girgor nahar it-12 ta' Marzu, kif ukoll dik tal-Madonna tas-Sokkors kull tieni Ħadd ta' Lulju), dik tas-Sokkors hi meqjusa il-aktar prinċipali f'terminu ta' popolarita'.
L-armar tal-festa qieghed f'idejn l-Ghaqda ta l-Armar Madonna tas-Sokkors ta Kercem. www.festakercem.com</p>
Żoni f'Kerċem
<list type="unordered"><item>Fuq il-Blat</item>
<item>Għajn Abdul</item>
<item>Għar Ilma</item>
<item>Iċ-Ċnus</item>
<item>Ix-Xagħri</item>
<item>Klula</item>
<item>Lekx</item>
<item>Sarraflu</item>
<item>Ta' Berrini</item>
<item>Ta' Ċajplu</item>
<item>Ta' Ġanton</item>
<item>Ta' Katas</item>
<item>Ta' Majru</item>
<item>Ta' Summina</item>
<item>Ta' Xkura</item>
<item>Tal-Warda</item>
<item>Wardija</item>
<item>Wied il-Ġifna</item>
<item>Wied tal-Grixti</item></list>
Toroq Prinċipali tar-Raħal
<list type="unordered"><item>Triq l-Avukat Anton Calleja</item>
<item>Triq Margerita De Brincat</item>
<item>Triq Qasam San Pawl</item>
<item>Pjazza San Girgor</item>
<item>Triq Santa Luċija</item>
<item>Triq Ta' Kerċem</item>
<item>Triq Xuxa</item></list>
Toroq Oħra

<list type="unordered"><item>Daħla Ta' Berrini</item>
<item>Pjazza Salvatore Busuttil</item>
<item>Sqaq it-Torri</item>
<item>Sqaq Klula</item>
<item>Sqaq San Girgor Nru.1-3</item>
<item>Sqaq Ta' Xirfi</item>
<item>Triq Franġisk u Roża Camilleri</item>
<item>Triq Ġużè Flores</item>
<item>Triq Ġużeppi Briffa</item>
<item>Triq Għajn Għabdun</item>
<item>Triq Għajn Tuta</item>
<item>Triq Għar Ilma</item>
<item>Triq il-Bies</item>
<item>Triq il-Ġifna</item>
<item>Triq il-Ġojjin</item>
<item>Triq il-Gamiem</item>
<item>Triq il-Ħorġ</item>
<item>Triq il-Kalandrijiet</item>
<item>Triq is-Sokkors</item>
<item>Triq is-Summien</item>
<item>Triq it-Torri</item>
<item>Triq ix-Xagħri</item>
<item>Triq l-10 ta' Marzu, 1885</item>
<item>Triq l-Indipendenza</item>
<item>Triq Majru</item>
<item>Triq Pejpu</item>
<item>Triq Petri</item>
<item>Triq Qasam San Ġorġ</item>
<item>Triq San Niklaw</item>
<item>Triq San Pietru u San Pawl</item>
<item>Triq Sarġ</item>
<item>Triq Ta' Berrini</item>
<item>Triq Ta' Doti</item>
<item>Triq Tax-Xewka</item>
<item>Triq Wenzu Mintoff</item>
<item>Triq Wied Ħmar</item>
<item>Triq Wied il-Lunzjata</item></list>
Toroq fis-subborg ta' Santa Luċija
<list type="unordered"><item>Daħla Tal-Warda</item>
<item>Pjazza Santa Luċija</item>
<item>Triq Bir Rix</item>
<item>Triq Għajn Għabdun</item>
<item>Triq Għar Ilma</item>
<item>Triq id-Daħla Ta' Ċajplu</item>
<item>Triq is-Santwarju Puniku</item>
<item>Triq it-13 ta' Diċembru</item>
<item>Triq Klula</item>
<item>Triq l-Għadira</item>
<item>Triq l-Orkestra Tad-Dudi</item>
<item>Triq Santa Katarina Tal-Qabbieża</item>
<item>Triq Ta' l-Lonz</item>
<item>Triq Ta' Wied Mans</item></list>
Ħoloq
<list type="unordered"><item><ref target="http://www.kercem.gozo.com/">Websajt Uffiċċjali tal-Kunsill Lokali</ref></item>
<item><ref target="http://www.kercemparish.com/">Websajt Uffiċċjali tal-Parroċċa</ref></item>
<item><ref target="http://www.bandasangirgor.org/">Websajt Uffiċċjali tal-Ghaqda Muzikali San Girgor Kercem</ref></item>
<item><ref target="http://www.festakercem.com/">Websajt Ufficcjali tal-Ghaqda ta l-Armar Madonna tas-Sokkors ta Kercem</ref></item></list>
</text></body></html>