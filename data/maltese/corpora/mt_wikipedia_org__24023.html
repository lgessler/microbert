<html><body><text id="wikipedia_mt_wikipedia_org__24023.html" ns="0" revid="251441" sourceurl="https://mt.wikipedia.org/wiki/Isqof_Charles_Gauci" title="Isqof Charles Gauci" type="wikipedia">Isqof Charles Gauci<p>Charles Victor Emmanuel Gauci (Malta, 31 ta' Marzu, 1952) huwa l-Isqof Elett ta' Darwin, l-Awstralja.</p>
Tfulija
<p>Il-familja tiegħu emigrat lejn l-Awstralja fl-1964, meta huwa kellu kważi 13-il sena. Huwa jiġi n-neputi ta’ Dun Joe Gauci Sacco.</p>
Saċerdozju
<p>Fl-1971, daħal is-Seminarju ta' Adelaide u ġie ordnat qassis fl-Arċidjoċesi ta’ Adelaide fl-10 ta’ Diċembru 1977 u attenda korsijiet ta’ formazzjoni Injazjana biex isir direttur spiritwali.</p>
<p>Kien l-Assistent Ekkleżjastiku (Kappillan Nazzjonali) tas-Soċjetà tad-Duttrina Nisranija (M.U.S.E.U.M.) fl-Awstralja sa meta sar Isqof.</p>
<p>Serva fil-parroċċi kbar ta’ Adelaide: Hectorville (1978-1983), Woodville (1983-1985), Elizabeth North (1985) and Elizabeth South (1987-1998), Noarlunga-Seaford (1998), Willunga-Kangaroo Island, Victor Hector Goolwa Island and Noarlunga-Seaford-Willunga (2001).</p>
<p>Kien direttur spiritwali f’ħafna parroċċi kbar u wkoll f’kunsill taż-żgħażagħ fl-istess belt Awstraljana.</p>
<p>Minn Frar 2017 sa meta nħatar isqof, huwa kien l-amministratur tal-Katidral San Franġisk Saverju ta’ Adelaide.</p>
Isqof
<p>Nhar is-27 ta' Ġunju 2018, il-<ref target="https://mt.wikipedia.org/wiki/Papa_Franġisku">Papa Franġisku</ref> ħatar lil Dun Charles Gauci bħala s-seba' Isqof tad-Djoċesi ta’ Darwin fl-Awstralja wara r-riżenja tal-Isqof Daniel Eugene Hurley.</p>
<p>Il-President tal-Konferenza Episkopali Awstraljana, l-Arċisqof Mark Coleridge laqa' l-ħatra ta' Gauci magħruf għall-ispiritwalità profonda tiegħu u l-impenn sħiħ tiegħu għall-evanġelizzazzjoni: </p>
<p>“Fr Charles has ministered to people from many walks of life – as a pastor in parishes, a chaplain to schools, a spiritual director and retreat leader. He will be a great gift to the Church in Darwin with all its challenges and also a good addition to the Bishops Conference because of his long and varied experience as priest and teacher of the faith.”</p>
</text></body></html>