<html><body><text id="wikipedia_mt_wikipedia_org__24842.html" ns="0" revid="266943" sourceurl="https://mt.wikipedia.org/wiki/G%C4%A7ar_Kinderle" title="Għar Kinderle" type="wikipedia">Għar Kinderle<figure><caption>Għar Kinderle</caption></figure>
<p><hi rend="bold">Għar Kinderle</hi> (bir-<ref target="https://mt.wikipedia.org/wiki/Lingwa_Russa">Russu</ref>: 30-летия Победы, Киндерлинская, Baxkir: Киндерле) huwa t-tieni l-itwal <ref target="https://mt.wikipedia.org/wiki/Għar">għar</ref> fin-nofsinhar tal-<ref target="https://mt.wikipedia.org/wiki/Muntanji_Urali">muntanji Urali</ref>. Jinstab fit-territorju tal-Park Naturali <ref target="https://mt.wikipedia.org/wiki/Xmara_Zilim">Zilim</ref>, 5 kilometru 'il bogħod mill-villaġġ Tashasti fuq il-lemin tax-xatt tax-xmara Kinderle f'<ref target="https://mt.wikipedia.org/wiki/Baxkortostan">Baxkortostan</ref>, ir-<ref target="https://mt.wikipedia.org/wiki/Russja">Russja</ref>. L-għar ifforma fil-perjodu <ref target="https://mt.wikipedia.org/wiki/Devonjan">Devonjan</ref>, u jikkonsisti f'4 artijiet oriżontali.</p>
<p>Id-daħla għall-għar tinstab f'altitudni ta' 94 metru, u tingħaqad ma' mina inklinata. Fil-mina hemm glaċiera tad-daqs ta' 720 metru kwadru u ħxuna ta' 8 metri. Diversi <ref target="https://mt.wikipedia.org/wiki/Stalagmita">stalagmiti</ref> jikbru fuq il-glaċiera. It-tul tal-għar huwa 8130 metru, li jinkludi 230 metru taħt l-ilma. Il-volum tal-għar huwa 229600 metri kubi, u l-erja totali tal-art huwa 39400 metri kwadri. Il-wisa' medja tal-passaġġ huwa 5.4 metri u l-għoli huwa 7.1 metri. L-amplitudni tal-kurituri huwa ta' 215 metru; dan huwa l-iktar għar fond fil-muntanji Urali. Madwar l-għar jikber il-<ref target="https://mt.wikipedia.org/wiki/Kannabis">kannabis</ref>, għalhekk il-<ref target="https://mt.wikipedia.org/wiki/Baxkiri">Baxkiri</ref> isejħu l-għar Kinderle. Fis-sajf, ġieli żammew laħam fuq il-glaċiera.</p>
<p>Fl-1974, l-għar ġie studjat minn <ref target="https://mt.wikipedia.org/wiki/Speleoloġija">speleoloġisti</ref>, u b'tifkira tal-anniversarju tat-30 sena tar-rebħa kontra Ġermanja Nażista, l-għar issemma Għar ir-Rebħa (bir-<ref target="https://mt.wikipedia.org/wiki/Lingwa_Russa">Russu</ref>: Пещера Победа)<ref target="https://mt.wikipedia.org/wiki/Il-Paġna_prinċipali#cite_note-1">[1]</ref>. </p>
<p>Huwa magħruf li hemm 67 għar fit-territorju tal-Park Naturali Zilim. L-iktar wieħed magħruf minnhom huwa Għar Kinderle, u eluf ta' turisti iżuru dan l-għar kull sena. Fl-2010, grada tal-metall ġiet installata biex tistabilizza is-sitwazzjoni ekoloġika tal-għar.</p>
</text></body></html>