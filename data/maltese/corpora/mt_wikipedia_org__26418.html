<html><body><text id="wikipedia_mt_wikipedia_org__26418.html" ns="0" revid="265024" sourceurl="https://mt.wikipedia.org/wiki/Giovanni_Paisiello" title="Giovanni Paisiello" type="wikipedia">Giovanni Paisiello
<p><hi rend="bold">Giovanni Paisiello</hi> (jew <hi rend="bold">Paesiello</hi>; twieled fid-9 ta’ Mejju 1740 – miet fil-5 ta’ Ġunju 1816) kien <ref target="https://mt.wikipedia.org/wiki/Kompożitur">kompożitur</ref> <ref target="https://mt.wikipedia.org/wiki/Taljan">Taljan</ref> tal-era klassika, u kien l-iktar kompożitur popolari tal-opri tal-aħħar tas-seklu 18. L-istil tal-opri tiegħi influwenza lil <ref target="https://mt.wikipedia.org/wiki/Wolfgang_Amadeus_Mozart">Mozart</ref> u lil <ref target="https://mt.wikipedia.org/wiki/Gioachino_Rossini">Rossini</ref>, u l-<ref target="https://mt.wikipedia.org/wiki/Mużika">mużika</ref> tiegħu ġiet imħaddna minn <ref target="https://mt.wikipedia.org/wiki/Haydn">Haydn</ref> u minn <ref target="https://mt.wikipedia.org/wiki/Ludwig_van_Beethoven">Beethoven</ref>.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
Ħajja
<figure><caption>Ritratt ta’ Giovanni Paisiello (1741-1816)</caption></figure>
<p>Paisiello twieled f’<ref target="https://mt.wikipedia.org/wiki/Taranto">Taranto</ref> fir-reġjun tal-<ref target="https://mt.wikipedia.org/wiki/Puglia">Puglia</ref> u ġie mgħallem mill-Ġiżwiti hemmhekk. Sar magħruf għall-vuċi tiegħu fil-kant u fl-1754 intbagħat fil-Konservatorju ta’ San Onofriju f’<ref target="https://mt.wikipedia.org/wiki/Napli">Napli</ref>, fejn studja mal-għalliem tiegħu <ref target="https://mt.wikipedia.org/wiki/Francesco_Durante">Francesco Durante</ref>, u eventwalment sar assistent maestro. Għat-teatru tal-Konservatorju, li huwa telaq fl-1763, kiteb xi intermezzi, u wieħed minnhom tant ġibed l-attenzjoni tan-nies li ġie mistieden jikteb żewġ opri, <hi rend="italic">La Pupilla</hi> u <hi rend="italic">Il Mondo al Rovescio</hi>, għal <ref target="https://mt.wikipedia.org/wiki/Bolonja">Bologna</ref>, u opra oħra, <hi rend="italic">Il Marchese di Tidipano</hi>, għal <ref target="https://mt.wikipedia.org/wiki/Ruma">Ruma</ref>.<ref target="https://mt.wikipedia.org/wiki/Il-Paġna_prinċipali#cite_note-:0-2">[2]</ref></p>
<p>Għal xi snin għex f’Napli, fejn ir-reputazzjoni tiegħu saret stabbilita ferm. Minkejja l-popolarità ta’ <ref target="https://mt.wikipedia.org/wiki/Niccolò_Piccinni">Niccolò Piccinni</ref>, <ref target="https://mt.wikipedia.org/wiki/Domenico_Cimarosa">Domenico Cimarosa</ref> u <ref target="https://mt.wikipedia.org/wiki/Pietro_Guglielmi">Pietro Guglielmi</ref>, li kienu rivali tiegħu u li kien jgħir ħafna għas-suċċessi tagħhom, huwa pproduċa sensiela ta’ opri li kellhom suċċess kbir. Waħda minnhom, <hi rend="italic">L'ldolo cinese</hi>, kellha impatt qawwi fuq il-pubbliku Naplitan. Mozart, meta kien żgħir, iltaqa’ miegħu f’Bologna fl-1771.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref></p>
<p>Fl-1772, Paisiello beda jikteb il-mużika tal-knisja, u kkompona <hi rend="italic">requiem</hi> għal <ref target="https://mt.wikipedia.org/wiki/Gennara_di_Borbone">Gennara di Borbone</ref> tad-dinastija renjanti. Fl-istess sena żżewweġ lil <ref target="https://mt.wikipedia.org/wiki/Cecilia_Pallini">Cecilia Pallini</ref>, u fiż-żwieġ kollox kien ward u żahar. Fl-1776, Paisiello ġie mistieden f’<ref target="https://mt.wikipedia.org/wiki/San_Pietruburgu">San Pietruburgu</ref> mill-Imperatriċi <ref target="https://mt.wikipedia.org/wiki/Katerina_l-Kbira_tar-Russja">Katerina l-Kbira tar-Russja</ref>, u baqa’ jgħix hemm għal tmien snin, fejn ipproduċa, fost ix-xogħlijiet tiegħu, il-kapulavur tiegħu, <hi rend="italic">Il barbiere di Siviglia</hi>, li f’qasir żmien saret popolari fl-<ref target="https://mt.wikipedia.org/wiki/Ewropa">Ewropa</ref> kollha. Id-destin ta’ din l-opra tirrappreżenta epoka fl-<ref target="https://mt.wikipedia.org/wiki/Storja">istorja</ref> ta<ref target="https://mt.wikipedia.org/wiki/L-Arti">l-arti</ref> Taljana; dan għaliex magħha ntemm żmien is-soffistikatezza ġentili tal-maestri tas-seklu 18 biex iħalli spazju għall-brillantezza kbira tal-perjodu ta’ wara.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref></p>
<p>Meta, fl-1816, Gioachino Rossini fassal verżjoni mużikali riveduta tal-librett, bit-titlu ta’ <hi rend="italic">Almaviva ossia la inutil precauzione</hi>, is-segwaċi ta’ Paisiello rribellaw. L-opra ta’ Rossini, issa magħrufa bħala <hi rend="italic">Il barbiere di Siviglia</hi>, issa hija rikonoxxuta bħala l-aqwa xogħol ta’ Rossini, filwaqt li l-opra ta’ Paisiello ma tantx tiġi prodotta spiss wisq — donnha xi episodju stramb ta’ vendetta poetika tad-destin, peress li Paisiello nnifsu ħafna snin qabel kien għamel l-almu tiegħu biex jisboq il-fama ta’ <ref target="https://mt.wikipedia.org/wiki/Giovanni_Battista_Pergolesi">Giovanni Battista Pergolesi</ref> billi jfassal mill-ġdid il-librett tal-intermezz famuż tiegħu, <hi rend="italic">La serva padrona</hi>.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref></p><p>

Paisiello telaq mir-<ref target="https://mt.wikipedia.org/wiki/Russja">Russja</ref> fl-1784, u, wara li pproduċa <hi rend="italic">Il Re Teodoro</hi> fi <ref target="https://mt.wikipedia.org/wiki/Vjenna">Vjenna</ref>, l-<ref target="https://mt.wikipedia.org/wiki/Awstrija">Awstrija</ref>, beda jaħdem għal <ref target="https://mt.wikipedia.org/wiki/Ferdinandu_IV">Ferdinandu IV</ref> ta’ Napli, fejn ikkompona ħafna mill-aqwa opri tiegħu, fosthom <hi rend="italic">Nina</hi> u <hi rend="italic">La Molinara</hi>. It-tenur <ref target="https://mt.wikipedia.org/wiki/Renju_Unit">Ingliż</ref> <ref target="https://mt.wikipedia.org/wiki/Michael_Kelly">Michael Kelly</ref> kien preżenti għal laqgħa oħra bejn Paisiello u Mozart. Wara bosta intriċċi, li rriżultaw mill-bidliet politiċi u dinastiċi ta’ dak iż-żmien, Paisiello ġie mistieden f’<ref target="https://mt.wikipedia.org/wiki/Pariġi">Pariġi</ref> (1802) minn <ref target="https://mt.wikipedia.org/wiki/Napuljun_Bonaparte">Napuljun Bonaparte</ref>, li ħames snin qabel kien baqa’ impressjonat minn marċ kompost minnu għall-funeral tal-<ref target="https://mt.wikipedia.org/wiki/Ġeneral_Hoche">Ġeneral Hoche</ref>. Napuljun ittrattah fuq wiċċ l-idejn, filwaqt li injora sew lil żewġ kompożituri iktar famużi, <ref target="https://mt.wikipedia.org/wiki/Luigi_Cherubini">Luigi Cherubini</ref> u <ref target="https://mt.wikipedia.org/wiki/Étienne_Méhul">Étienne Méhul</ref>, li huwa jħares lejhom bl-istess mod kif kien iħares lejn Cimarosa, Guglielmi u Piccinni.<ref target="https://mt.wikipedia.org/wiki/Il-Paġna_prinċipali#cite_note-6">[6]</ref></p><p>Paisiello kkonduċa l-mużika ta’ Napuljun fit-Tuileries b’paga ta’ 10,000 frank u 4,800 frank għall-akkomodazzjoni, iżda xejn ma rnexxielu jikkonċilja l-pubbliku Pariġin, li laqgħet l-opra tiegħu <hi rend="italic">Proserpine</hi> b’mod biered, tant li fl-1803, huwa talab u b’mhux ftit diffikultà kiseb il-permess li jirritorna l-<ref target="https://mt.wikipedia.org/wiki/Italja">Italja</ref>, minħabba li martu kienet marida. Meta reġa’ lura f’Napli, Paisiello reġa’ ngħata l-istess karigi li kellu bis-saħħa ta’ <ref target="https://mt.wikipedia.org/wiki/Ġużeppi_Bonaparte">Ġużeppi Bonaparte</ref> u <ref target="https://mt.wikipedia.org/wiki/Joachim_Murat">Joachim Murat</ref>, iżda ried wisq minnu nnifsu, u ma rnexxielux jissodisfa t-talbiet għal ideat ġodda. Il-prospetti tiegħu kienu prekarji wkoll. Is-setgħa tal-familja Bonaparte kienet waslet fl-aħħar u l-waqgħa tal-familja kellha effett fuq is-suċċess ta’ Paisiello wkoll. Il-<ref target="https://mt.wikipedia.org/wiki/Mewt">mewt</ref> ta’ martu fl-1815 kompliet tefgħetu lura sew. Saħħtu marret lura malajr, u l-għira kostituzzjonali tal-popolarità tal-oħrajn kompliet iżżidlu t-tħassib u tieklu minn ġewwa.<ref target="https://mt.wikipedia.org/wiki/Il-Paġna_prinċipali#cite_note-:0-2">[2]</ref></p><p>Paisiello kkompona 94 opra, li huma magħrufa għall-melodiji grazzjużi u sbieħ tagħhom. X’aktarx li l-iktar kitba mużikali magħrufa tiegħu hija "Nel cor più non mi sento" minn <hi rend="italic">La Molinara</hi>, immortalizzata meta Beethoven ikkompona xi varjazzjonijiet ibbażati fuqha. Kitba vokali famuża oħra hija "Chi vuol la zingarella" minn <hi rend="italic">I zingari in fiesta</hi>, li toħloq mużika drammatika għax-xena ta’ tfajla żingara attraenti. Paisiello kiteb ukoll ħafna mużika tal-knisja, fosthom tmien quddisiet; kif ukoll 51 kompożizzjoni strumentali u ħafna kanzunetti individwali. Huwa kkompona wkoll l-Inno al Re, l-innu nazzjonali tar-<ref target="https://mt.wikipedia.org/wiki/Renju_taż-Żewġ_Sqallijiet">Renju taż-Żewġ Sqallijiet</ref>. Diversi manuskritti ta’ bosta mill-opri tiegħu ġew ippreżentati lil-librerija tal-<ref target="https://mt.wikipedia.org/wiki/British_Museum">British Museum</ref> mingħand <ref target="https://mt.wikipedia.org/wiki/Domenico_Dragonetti">Domenico Dragonetti</ref>.<ref target="https://mt.wikipedia.org/wiki/Il-Paġna_prinċipali#cite_note-:0-2">[2]</ref></p>
<p>Il-librerija tal-<ref target="https://mt.wikipedia.org/wiki/Gerolamini">Gerolamini</ref> f’Napli għandha kompilazzjoni ta’ manuskritti interessanti bl-opinjonijiet ta’ Paisiello dwar il-kompożituri kontemporanji, u joħorġu fid-dieher lil Paisiello bħala kritiku pjuttost sever, speċjalment fil-konfront tax-xogħol ta’ Pergolesi.<ref target="https://mt.wikipedia.org/wiki/Il-Paġna_prinċipali#cite_note-:0-2">[2]</ref></p>
<p>Il-<hi rend="italic">Grove Concise Dictionary of Music</hi> jinnota li "Paisiello kien wieħed mill-iktar kompożituri tal-opri ta’ suċċess fi żmienu. Il-biċċa l-kbira tat-80 opra tiegħu huma komiċi u jużaw stil sempliċi, dirett u spirituż, b’karatterizzazzjoni iktar inċiżiva u b’melodiji li influwenzat lil Mozart. L-opri serji tiegħu għandhom inqas mill-konvenzjonalità tal-kitba vokali virtwuża; dawk li għamel ir-Russja huma l-eqreb għall-approċċ ta’ ‘riforma’ ta’ Gluck."<ref target="https://mt.wikipedia.org/wiki/Il-Paġna_prinċipali#cite_note-7">[7]</ref></p>
Xogħlijiet
Opri
<list type="unordered"><item>R 1.00 <hi rend="italic">La moglie in calzoni</hi> (18.2.1764, <ref target="https://mt.wikipedia.org/wiki/Modena">Modena</ref>)</item>
<item>R 1.01 <hi rend="italic">Il ciarlone</hi> (12.5.1764, Bologna) – intilfet</item>
<item>R 1.02 <hi rend="italic">I francesi brillanti</hi> (24.6.1764, Bologna)</item>
<item>R 1.03 <hi rend="italic">Madama l'umorista, o Gli stravaganti</hi> (26.1.1765, Modena) – intilfet</item>
<item>R 1.04 <hi rend="italic">L'amore in ballo</hi> (il-karnival tal-1765, <ref target="https://mt.wikipedia.org/wiki/Venezja">Venezja</ref>)</item>
<item>R 1.05 <hi rend="italic">La mascherata delle nozze di Bacco e d'Arianna</hi> (11.2.1765, Modena)</item>
<item><hi rend="italic">I bagni d'Abano</hi> (ir-rebbiegħa tal-1765, <ref target="https://mt.wikipedia.org/wiki/Parma">Parma</ref>)</item>
<item><hi rend="italic">Il negligente</hi> (1765, Parma)</item>
<item><hi rend="italic">Pulcinella vendicato nel ritorno di marechiaro</hi> (1765, Napli, it-Teatru Bellini)</item>
<item>R 1.05a <hi rend="italic">Le virtuose ridicole</hi> (1765, Parma)</item>
<item>R 1.06 <hi rend="italic">Le nozze disturbate</hi> (il-karnival tal-1776, Venezja)</item>
<item>R 1.07 <hi rend="italic">Le finte contesse</hi> (2.1766, Ruma Valle) [Il Marchese di Tulissano?]</item>
<item>R 1.08 <hi rend="italic">La vedova di bel genio</hi> (ir-rebbiegħa tal-1766, Napli, it-Teatru l-Ġdid)</item>
<item>R 1.09 <hi rend="italic">Le 'mbroglie de le Bajasse</hi> (il-karnival tal-1767, Napli) – intilfet</item>
<item>R 1.09a <hi rend="italic">La serva fatta padrona</hi> (is-sajf tal-1769, Napli) - it-tieni verżjoni ta’ <hi rend="italic">Le 'mbroglie de le Bajasse</hi></item>
<item>R 1.10 <hi rend="italic">L'idolo cinese</hi> (ir-rebbiegħa tal-1767, Napli, it-Teatru l-Ġdid)</item>
<item>R 1.11 Licenza għal <hi rend="italic">L'idolo cinese</hi></item>
<item>R 1.12 <hi rend="italic">Lucio Papirio dittatore</hi> (is-sajf tal-1767, Napli, it-Teatro di San Carlo)</item>
<item>R 1.13 <hi rend="italic">Il furbo malaccorto</hi> (ix-xitwa tal-1767, Napli, it-Teatru l-Ġdid)</item>
<item>R 1.14 <hi rend="italic">Alceste in Ebuda, ovvero Olimpia</hi> (20.1.1768, Napli, it-Teatro di San Carlo)</item>
<item>R 1.15 <hi rend="italic">Le nozze di Peleo e Tetide</hi> (31.5.1768, Napli PR) [Festa teatrale in musica]</item>
<item>R 1.16 Licenza għal <hi rend="italic">Peleo</hi></item>
<item>R 1.17 <hi rend="italic">La luna abitata</hi> (is-sajf tal-1768, Napli, it-Teatru l-Ġdid)</item>
<item>R 1.18 <hi rend="italic">La finta maga per vendetta</hi> (il-ħarifa? tal-1768, Napli, Teatro dei Fiorentini)</item>
<item>R 1.19 <hi rend="italic">L'osteria di Marechiaro</hi> (ix-xitwa tal-1768, Napli, Teatro dei Fiorentini)</item>
<item>R 1.20 <hi rend="italic">La Claudia vendicata</hi> (imwettqa bħala l-att nru III ta’ <hi rend="italic">L'osteria</hi> 1770, Napli)</item>
<item>R 1.21 <hi rend="italic">Don Chisciotte della Mancia</hi> (is-sajf tal-1769, Napli, Teatro dei Fiorentini)</item>
<item>R 1.22 <hi rend="italic">L'arabo cortese</hi> (ix-xitwa tal-1769 Napli, it-Teatru l-Ġdid)</item>
<item>R 1.23 <hi rend="italic">La Zelmira, o sia La marina del Granatello</hi> (is-sajf tal-1770 Napli, it-Teatru l-Ġdid)</item>
<item>R 1.24 <hi rend="italic">Le trame per amore</hi> (7.10.1770 Napli, it-Teatru l-Ġdid)</item>
<item>R 1.25 <hi rend="italic">Demetrio</hi> (ir-Randan tal-1771, Modena)</item>
<item>R 1.26 <hi rend="italic">Annibale in Torino</hi> (16.1.1771 <ref target="https://mt.wikipedia.org/wiki/Torino">Torino</ref>, Teatro Regio di Torino)</item>
<item>R 1.27 <hi rend="italic">La somiglianza de' nomi</hi> (ir-rebbiegħa tal-1771 Napli, it-Teatru l-Ġdid)</item>
<item>R 1.28 and 1.29 <hi rend="italic">I scherzi d'amore e di fortuna</hi> (is-sajf tal-1771 Napli, it-Teatru l-Ġdid)</item>
<item>R 1.30 <hi rend="italic">Artaserse</hi> (26.12.1771 Modena)</item>
<item>R 1.31 <hi rend="italic">Semiramide in villa</hi> (il-karnival tal-1772 Ruma, Teatro Capranica)</item>
<item>R 1.32 <hi rend="italic">Motezuma</hi> (1.1772 Ruma, Dame)</item>
<item>R 1.33 <hi rend="italic">La Dardanè</hi> (ir-rebbiegħa tal-1772 Napli, it-Teatru l-Ġdid)</item>
<item>R 1.34 <hi rend="italic">Gli amante comici</hi> (il-ħarifa tal-1772 Napli, it-Teatru l-Ġdid)</item>
<item><hi rend="italic">Don Anchise Campanone</hi> (1773 Venezja) [rev. Gli amante comici]</item>
<item>R 1.35 <hi rend="italic">L'innocente fortunata</hi> (il-karnival tal-1773 Venezja)</item>
<item>R 1.36 <hi rend="italic">Sismano nel Mogol</hi> (il-karnival tal-1773 <ref target="https://mt.wikipedia.org/wiki/Milan">Milan</ref>, Teatro Regio Ducale)</item>
<item>R 1.37 <hi rend="italic">Il tamburo</hi> (ir-rebbiegħa tal-1773 Napli, it-Teatru l-Ġdid) [Il tamburo notturno]</item>
<item>R 1.38 <hi rend="italic">La semplice fortunata</hi> (is-sajf tal-1773, Napli)</item>
<item>R 1.39 <hi rend="italic">Alessandro nell'Indie</hi> (26.12.1773 Modena) – framment</item>
<item>R 1.40 <hi rend="italic">AndRumada</hi> (il-karnival tal-1774 Milan, Teatro Regio Ducale)</item>
<item>R 1.41 <hi rend="italic">Il duello</hi> (ir-rebbiegħa tal-1774 Napli, it-Teatru l-Ġdid)</item>
<item>R 1.42 <hi rend="italic">Il credulo deluso</hi> (il-ħarifa tal-1774 Napli, it-Teatru l-Ġdid)</item>
<item>R 1.43 <hi rend="italic">La frascatana</hi> (il-ħarifa tal-1774 Venezja, San Samuele) [L'infante de Zamora]</item>
<item>R 1.44 <hi rend="italic">Il divertimento dei numi</hi> (4.12.1774 Napli, Reale)</item>
<item>R 1.45 <hi rend="italic">Demofoonte</hi> (il-karnival tal-1775 Venezja, San Benedetto)</item>
<item>R 1.46 <hi rend="italic">La discordia fortunata</hi> (il-karnival tal-1775 Venezja, San Samuele) [L'avaro deluso]</item>
<item>R 1.47 <hi rend="italic">Le astuzie amorose</hi> (ir-rebbiegħa tal-1775 Napli, it-Teatru l-Ġdid)</item>
<item>R 1.48 <hi rend="italic">Socrate immaginario</hi> (il-ħarifa tal-1775 Napli, it-Teatru l-Ġdid)</item>
<item>R 1.49 <hi rend="italic">Il gran Cid</hi> (3.11.1775 <ref target="https://mt.wikipedia.org/wiki/Firenze">Firenze</ref>, Teatro La Pergola)</item>
<item>R 1.50 <hi rend="italic">Le due contesse</hi> (3.1.1776 Ruma, it-Teatro Capranica fil-Palazzo alla Valle)</item>
<item>R 1.51 <hi rend="italic">La disfatta di Dario</hi> (il-karnival tal-1776 Ruma, Teatro Argentina)</item>
<item>R 1.52 <hi rend="italic">Dal finto il vero</hi> (ir-rebbiegħa tal-1776 Napli, it-Teatru l-Ġdid)</item>
<item>R 1.53 <hi rend="italic">Il finto spettro</hi> (26.12.1776, <ref target="https://mt.wikipedia.org/wiki/Mannheim">Mannheim</ref>)</item>
<item>R 1.54 <hi rend="italic">Nitteti</hi> (28.1.1777 San Pietruburgu)</item>
<item>R 1.55 <hi rend="italic">Lucinda e Armidoro</hi> (il-ħarifa tal-1777 San Pietruburgu)</item>
<item>R 1.56 <hi rend="italic">Achille in Sciro</hi> (6.2.1778 San Pietruburgu)</item>
<item>R 1.57 <hi rend="italic">Lo sposo burlato</hi> (24.7.1778 San Pietruburgu)</item>
<item>R 1.58 <hi rend="italic">Gli astrologi immaginari</hi> (14.2.1779 San Pietruburgu, il-<ref target="https://mt.wikipedia.org/wiki/Hermitage">Hermitage</ref>) [I filosofi immaginari], [Le philosophe imaginaire]</item>
<item>R 1.59 <hi rend="italic">Demetrio</hi> (13.6.1779, <ref target="https://mt.wikipedia.org/wiki/Tsarskoye_Selo">Tsarskoye Selo</ref>)</item>
<item>R 1.60 <hi rend="italic">Il matrimonio inaspettato</hi> (1779 <ref target="https://mt.wikipedia.org/wiki/Kammenïy_Ostrov">Kammenïy Ostrov</ref>) [La contadina di spirito]</item>
<item>R 1.61 <hi rend="italic">La finta amante</hi> (5.6.1780 <ref target="https://mt.wikipedia.org/wiki/Mogilev">Mogilev</ref>) [Camiletta]</item>
<item>R 1.62 <hi rend="italic">Alcide al bivio</hi> (6.12.1780 San Pietruburgu, il-Hermitage)</item>
<item>R 1.63 <hi rend="italic">La serva padrona</hi> (10?.9.1781 Tsarskoye Selo)</item>
<item><hi rend="italic">Il duello comico</hi> (1782 Tsarskoye Selo) [rev. Il duello]</item>
<item>R 1.64 <hi rend="italic">Il barbiere di Siviglia, ovvero La precauzione inutile</hi> (26.9.1782 San Pietruburgu)</item>
<item>R 1.65 <hi rend="italic">Il mondo della luna</hi> (1782 Kammenïy Ostrov)</item>
<item>R 1.66 <hi rend="italic">Il re Teodoro in Venezia</hi> (23.8.1784 Vjenna, Burg)</item>
<item>R 1.67 <hi rend="italic">Antigono</hi> (12.10.1785 Napli, it-Teatro di San Carlo)</item>
<item>R 1.68 <hi rend="italic">L'amor ingegnoso, o sia La giovane scaltra</hi> (il-karnival tal-1785 <ref target="https://mt.wikipedia.org/wiki/Padova">Padova</ref>)</item>
<item>R 1.69 <hi rend="italic">La grotta di Trofonio</hi> (12.1785 Napli, Teatro dei Fiorentini)</item>
<item>R 1.70 <hi rend="italic">Olimpiade</hi> (20.1.1786 Napli, Teatro di San Carlo)</item>
<item>R 1.71 <hi rend="italic">Le gare generose</hi> (ir-rebbiegħa tal-1786 Napli, Teatro dei Fiorentini) [Gli schiavi per amore; Le bon maître, ou L'esclave par amour]</item>
<item>R 1.72 <hi rend="italic">Pirro</hi> (12.1.1787 Napli, Teatro di S Carlo)</item>
<item><hi rend="italic">Il barbiere di Siviglia, ovvero La precauzione inutile</hi> [rev] (1787 Napli, Teatro dei Fiorentini)</item>
<item>R 1.73 <hi rend="italic">Giunone e Lucina</hi> (8.9.1787 Napli, Teatro di San Carlo)</item>
<item>R 1.74 <hi rend="italic">La modista raggiratrice</hi> (il-ħarifa tal-1787 Napli, Teatro dei Fiorentini) [La scuffiara amante, o sia Il maestro di scuola napolitano; La scuffiara raggiratrice]</item>
<item>R 1.75 <hi rend="italic">Fedra</hi> (1.1.1788 Napli, Teatro di San Carlo)</item>
<item>R 1.76 <hi rend="italic">L'amor contrastato</hi> (il-karnival tal-1789 Napli, Teatro dei Fiorentini) [L'amor contrastato o sia La molinarella]</item>
<item>R 1.77 <hi rend="italic">Catone in Utica</hi> (5.2.1789 Napli, Teatro di San Carlo)</item>
<item>R 1.78 <hi rend="italic">Nina, o sia La pazza per amore</hi> (25.6.1789 <ref target="https://mt.wikipedia.org/wiki/Caserta">Caserta</ref>)</item>
<item>R 1.79 <hi rend="italic">I zingari in fiera</hi> (21.11.1789 Napli, Teatro dei Fiorentini)</item>
<item>R 1.80 <hi rend="italic">Le vane gelosie</hi> (ir-rebbiegħa tal-1790 Napli, Teatro dei Fiorentini)</item>
<item>R 1.81 <hi rend="italic">Zenobia in Palmira</hi> (30.5.1790 Napli, Teatro di San Carlo)</item>
<item><hi rend="italic">La molinara</hi> (1790 Vienna) [rev. L'amor contrastato]</item>
<item><hi rend="italic">Nina, o sia La pazza per amore</hi> [rev] (1790 Napli, Teatro dei Fiorentini)</item>
<item>R 1.82 <hi rend="italic">Ipermestra</hi> (6.1791 Padova)</item>
<item>R 1.83 <hi rend="italic">La locanda</hi> (16.6.1791 Londra, il-Pantheon) [La locanda di falcone; Lo stambo in Berlina]</item>
<item>R 1.84 <hi rend="italic">I giuochi d'Agrigento</hi> (16.5.1792 Venezja, Fenice)</item>
<item><hi rend="italic">Il fanatico in Berlina</hi> (1792 Napli, Teatro dei Fiorentini) [rev. La locanda]</item>
<item>R 1.85 <hi rend="italic">Il ritorno d'Idomeneo in Creta</hi> (il-ħarifa tal-1792 Perugia) – intilfet</item>
<item>R 1.86 <hi rend="italic">Elfrida</hi> (4.11.1792 Napli, Teatro di S Carlo) [Adevolto]</item>
<item>R 1.87 <hi rend="italic">Elvira</hi> (12.1.1794 Napli, Teatro di S Carlo)</item>
<item>R 1.88 <hi rend="italic">Didone abbandonata</hi> (4.11.1794 Napli, Teatro di S Carlo)</item>
<item><hi rend="italic">Nina, o sia La pazza per amore</hi> [rev 2] (1795 Napli, Teatro dei Fiorentini)</item>
<item><hi rend="italic">Chi la dura la vince</hi> (9.6.1797 Milan)</item>
<item>R 1.89 <hi rend="italic">La Daunia felice</hi> (26.6.1797 <ref target="https://mt.wikipedia.org/wiki/Foggia">Foggia</ref>, Palazzo Dogana)</item>
<item>R 1.90 <hi rend="italic">Andromaca</hi> (4.11.1797 Napli, Teatro di San Carlo)</item>
<item>R 1.91 <hi rend="italic">L'inganno felice</hi> (1798 Napli, Teatro dei Fiorentini)</item>
<item>R 1.92 <hi rend="italic">L'isola disabitata</hi> (3.7.1799, Lisbon) – intilfet</item>
<item>R 1.93 <hi rend="italic">La Pace</hi></item>
<item>R 1.94 <hi rend="italic">Proserpine</hi> (28.3.1803 Pariġi, Opéra)</item>
<item>R 1.95 <hi rend="italic">Elisa</hi> (19.3.1807 Napli, Teatro di San Carlo) [+ Mayr]</item>
<item>R 1.96 <hi rend="italic">I pittagorici</hi> (19.3.1808 Napli, Teatro di San Carlo)</item></list>
Kantati sekolari
<list type="unordered"><item>R 2.01 – L'Ebone (intilfet)</item>
<item>R 2.02 – La sorpresa delli Dei (intilfet)</item>
<item>R 2.03 – 2 Notturni</item>
<item>R 2.04 – La Partenza</item>
<item>R 2.05 – La Libertà e Palinodia a Nice</item>
<item>R 2.06 – Il Ritorno di Perseo</item>
<item>R 2.07 – Amor vendicato</item>
<item>R 2.08 – Il Genio Poetico Appagato</item>
<item>R 2.09 – Cantata epitalamica (intilfet)</item>
<item>R 2.10 – Canone a 4 voci</item>
<item>R 2.11 – Le nozze di Silvio e Clori</item>
<item>R 2.12 – La Volontaria</item>
<item>R 2.13 – Il mio bene, il mio tesoro</item>
<item>R 2.14 – Cantata għal għeluq snin il-Prinċep Felice ta’ <ref target="https://mt.wikipedia.org/wiki/Lucca">Lucca</ref></item>
<item>R 2.15 – Tirsi a Fille</item>
<item>R 2.16 – Fille a Tirsi</item>
<item>R 2.17 – La Lontananza di Tirsi</item>
<item>R 2.18 – La scusa</item>
<item>R 2.19 – Riede omai la nuova aurora</item>
<item>R 2.20 – 3 Notturni għal 2 soprani</item></list>
Oratorji, passjonijiet u kantati sagri u kantati sagri
<list type="unordered"><item>R 3.01 – Jephte sacrificium (intilfet)</item>
<item>R 3.02 – La Passione di Nostro Signor Gesù Cristo</item>
<item>R 3.03 – Passio secundum Mattheum</item>
<item>R 3.04 – Passio di San Giovanni</item>
<item>R 3.05 – Il transito di San Luigi Gansaga</item>
<item>R 3.06 – Cantata fatta in occasione della transalazione del sangue di S. Gennaro</item>
<item>R 3.07 – Baldassare</item>
<item>R 3.08 – Cantata per la Sollenit‡ del SS. Corpo di Cristo</item>
<item>R 3.09 – Cantata per la transalazione del sangue del glorioso martire S. Gennaro</item>
<item>R 3.10 – Il fonte prodigioso di Orebre (intilfet)</item>
<item>R 3.11 – Passio per la domenica delle Palme</item>
<item>R 3.12 – Passio per il venerdi Santo</item></list>
Mużika sagra għall-kappelli tal-mexxejja
<p>Kompożizzjonijiet għall-kappelli ta’ Napuljun jew ir-Re Ġużeppi.</p>
<list type="unordered"><item>R 4.01 – Virgam virtutis tuae f’F major</item>
<item>R 4.02 – Quddiesa f’F major</item>
<item>R 4.03 – Absit sonitus tubae f’D major</item>
<item>R 4.04 – Quddiesa f’A major</item>
<item>R 4.05 – Veni ferox, veni f’G minor</item>
<item>R 4.06 – Quddiesa f’C major</item>
<item>R 4.07 – Splendete o coeli f’G major</item>
<item>R 4.08 – Quddiesa f’G major</item>
<item>R 4.09 – Coeli stella amica f’E-flat major</item>
<item>R 4.10 – Quddiesa f’F major</item>
<item>R 4.11 – Non est in vita amara f’C major</item>
<item>R 4.12 – Quddiesa f’B-flat major</item>
<item>R 4.13 – Quddiesa Pastorali għall-<ref target="https://mt.wikipedia.org/wiki/Milied">Milied</ref> f’G major</item>
<item>R 4.14 – Quddiesa għal Ħadd il-Palm u tal-Passjoni f’F major</item>
<item>R 4.15 – Veni sancte spiritus f’E-flat major</item>
<item>R 4.16 – Quddiesa għall-inkurunazzjoni ta’ Napuljun I f’B-flat major</item>
<item>R 4.17 – Deh resplende o clara stella f’D major</item>
<item>R 4.18 – Gratiae sint Deo devotae f’E-flat major</item>
<item>R 4.19 – Splendete o coeli f’G major</item>
<item>R 4.20 – Sitibundi desolati f’D minor</item>
<item>R 4.21 – Alma fax et casti f’E-flat major</item>
<item>R 4.22 – Quddiesa f’D major</item>
<item>R 4.23 – Ne lucem Bene f’B-flat major</item>
<item>R 4.24 – Altas Olympi fores f’A major</item>
<item>R 4.25 – Rosae lux e coelo f’A major</item>
<item>R 4.26 – Quddiesa f’F major</item>
<item>R 4.27 – Vivat Deus f’C major</item>
<item>R 4.28 – Si mare ferox murmurat f’F major</item>
<item>R 4.29 – Coeli stella amica f’E-flat major</item>
<item>R 4.30 – Non est in vita amara f’C major</item>
<item>R 4.31 – Heu nos jam velum f’E-flat major</item>
<item>R 4.32 – Quis est? f’C major</item>
<item>R 4.33 – Quddiesa f’C major</item>
<item>R 4.34 – Absit sonitus tubae f’D major</item>
<item>R 4.35 – In tuo beato ardore f’G major</item>
<item>R 4.36 – O mortales summo ardore f’D major</item>
<item>R 4.37 – Quddiesa f’D major</item>
<item>R 4.38 – Quddiesa għat-Tlugħ is-Sema ta’ <ref target="https://mt.wikipedia.org/wiki/Santa_Marija">Santa Marija</ref> f’G major (1809)</item>
<item>R 4.39 – Sagro trattenimento musicale f’B-flat major</item>
<item>R 4.40 – Sagro componimento musicale f’C major</item>
<item>R 4.41 – Sagro componimento musicale f’G major</item>
<item>R 4.42 – Quddiesa għat-Tlugħ is-Sema ta’ Santa Marija f’G major (1811)</item>
<item>R 4.43 – Quddiesa f’E-flat major</item>
<item>R 4.44 – Quddiesa għat-Tlugħ is-Sema ta’ <ref target="https://mt.wikipedia.org/wiki/Santa_Marija">Santa Marija</ref> f’C major</item>
<item>R 4.45 – Quddiesa f’B-flat major</item>
<item>R 4.46 – Te Deum breve f’G major</item>
<item>R 4.47 – Laudate pueri f’E minor</item>
<item>R 4.48 – Salvum fac Domine f’B-flat major</item></list>
Quddisiet (għajr dawk għall-kappelli tal-mexxejja)
<list type="unordered"><item>R 5.01 – Missa Defunctorum f’C minor</item>
<item>R 5.02 – Quddiesa f’G major</item>
<item>R 5.03 – Quddiesa f’D major</item>
<item>R 5.04 – Quddiesa f’F major</item>
<item>R 5.05 – Quddiesa f’D major</item>
<item>R 5.06 – Quddiesa f’B-flat major</item>
<item>R 5.07 – Agnus Dei f’G major</item>
<item>R 5.08 – Quddiesa f’F major</item>
<item>R 5.09 – Quddiesa f’C major</item>
<item>R 5.10 – Quddiesa f’F major</item>
<item>R 5.11 – Quddiesa f’C major (dubjuża)</item></list>
Kitbiet għall-Quddisiet Ordinarji
<list type="unordered"><item>R 5.51 – Introduzzjoni, offertorju u tqarbin għall-Quddiesa f’F major</item>
<item>R 5.52 – Introduzzjoni, talb tal-fidili u offertorju</item>
<item>R 5.53 – Introduzzjoni, gradwal, offertorju, wara t-tqarbin u risponsorju</item>
<item>R 5.54 – Gradwal: Omnes de Saba venient f’G major</item>
<item>R 5.55 – Offertorju: Te gloriosus chorus f’D major</item></list>
Salmi, innijiet jew antifoni għall-Quddisiet
<list type="unordered"><item>R 5.56 – Veni sancte spiritus f’D major</item>
<item>R 5.57 – Exsulta jam cor meum f’D major</item>
<item>R 5.58 – Stabat Mater del Pergolese f’C minor</item>
<item>R 5.59 – Libera me Domine f’D minor</item>
<item>R 5.60 – Caro mea vere est cibus f’B-flat major</item>
<item>R 5.61 – Benedictus Rex f’B-flat major</item></list>
Salmi, kantiċi, innijiet jew antifoni
<list type="unordered"><item>R 6.01 – Te Deum f’B-flat major</item>
<item>R 6.02 – Te Deum f’C major</item>
<item>R 6.03 – Hymn: O salutaris hostia f’A major</item>
<item>R 6.04 – Dixit Dominus f’A major</item>
<item>R 6.05 – Antiphon: Domine ad adjuvandum f’F major</item>
<item>R 6.06 – Dixit Dominus f’F major</item>
<item>R 6.07 – Antiphon: Domine ad adjuvandum f’G major</item>
<item>R 6.08 – Dixit Dominus f’C major</item>
<item>R 6.09 – Dixit Dominus f’D major</item>
<item>R 6.10 – Dixit Dominus f’G major</item>
<item>R 6.11 – Dixit Dominus f’D major</item>
<item>R 6.12 – Dixit Dominus f’G major</item>
<item>R 6.13 – Salm: Confitebor tibi f’A major</item>
<item>R 6.14 – Salm: Laudate pueri f’E-flat major</item>
<item>R 6.15 – Salm: Laudate pueri f’C major</item>
<item>R 6.16 – Salm: Laudate pueri f’C major</item>
<item>R 6.17 – Salm: Laetatus sum f’D minor</item>
<item>R 6.18 – Salm: Magnificat f’C major</item>
<item>R 6.19 – Salm: Magnificat f’G major</item>
<item>R 6.20 – Litanija f’G major</item>
<item>R 6.21 – Responsoria Nativitatis Domini f’E minor</item>
<item>R 6.22 – Responsorji għall-Ġimgħa Mqaddsa</item>
<item>R 6.23 – Responsorji għal Ħamis ix-Xirka</item>
<item>R 6.24 – Responsorji għall-Ġimgħa l-Kbira</item>
<item>R 6.25 – Lamentazione prima f’C major</item>
<item>R 6.26 – Lamentazione seconda f’G major</item>
<item>R 6.26 – Lamentazione terza f’F major</item>
<item>R 6.28 – Lezzjoni għal lejliet Ħamis ix-Xirka</item>
<item>R 6.29 – Christus factus est f’A minor</item>
<item>R 6.30 – Miserere a 5 f’D minor</item>
<item>R 6.31 – Innu: Pange lingua f’C minor</item>
<item>R 6.32 – Innu: Tantum ergo f’A major</item>
<item>R 6.33 – 3 Tantum ergo għal soprano</item>
<item>R 6.34 – Hymn: Tantum ergo f’C major</item>
<item>R 6.35 – Antifona: Benedicat f’F major</item>
<item>R 6.36 – Antifona: Regina coeli f’B-flat major</item>
<item>R 6.37 – Antifona: Salve Regina f’E-flat major</item>
<item>R 6.38 – Antifona: Ave maris stella f’F major</item></list>
Moteti
<list type="unordered"><item>R 7.01 – Motet: Astra coeli f’C major</item>
<item>R 7.02 – Motet: O luminosa aurora f’G major</item>
<item>R 7.03 – Motet: In corde intrepido f’C major</item>
<item>R 7.04 – Motet: Mille furis f’C major</item>
<item>R 7.05 – Motet: Absit sonitus f’D major</item></list>
Xogħlijiet strumentali
<list type="unordered"><item>R 8.01 – Kwartett tal-Kordi Nru 1 f’C major</item>
<item>R 8.02 – Kwartett tal-Kordi Nru 2 f’A major</item>
<item>R 8.03 – Kwartett tal-Kordi Nru 3 f’D major</item>
<item>R 8.04 – Kwartett tal-Kordi Nru 4 f’E-flat major</item>
<item>R 8.05 – Kwartett tal-Kordi Nru 5 f’E flat major</item>
<item>R 8.06 – Kwartett tal-Kordi Nru 6 f’C</item>
<item>R 8.07 – Kwartett tal-Kordi Nru 7 f’E-flat major</item>
<item>R 8.08 – Kwartett tal-Kordi Nru 8 f’G major</item>
<item>R 8.09 – Kwartett tal-Kordi Nru 9 f’A major</item>
<item>R 8.10 – Kunċert tat-Tastieri Nru 1 f’C</item>
<item>R 8.11 – Kunċert tat-Tastieri Nru 2 in F major</item>
<item>R 8.12 – 4 Divertimenti għall-istrumenti tan-nifs f’E-flat major</item>
<item>R 8.13 – 12-il Divertiment għall-istrumenti tan-nifs</item>
<item>R 8.14 – Kollezzjoni ta’ rondos u capriccios għat-tastieri</item>
<item>R 8.15 – Kunċert tat-Tastieri Nru 3 f’A major</item>
<item>R 8.16 – Kunċert tat-Tastieri Nru 4 in G minor</item>
<item>R 8.17 – Kunċert tat-Tastieri Nru 5 f’D major</item>
<item>R 8.18 – Kunċert tat-Tastieri Nru 6 in B-flat major</item>
<item>R 8.19 – Kunċert tat-Tastieri Nru 7 f’A major</item>
<item>R 8.20 – Kunċert tat-Tastieri Nru 8 f’C</item>
<item>R 8.21 – Sonata tal-vjolin f’E major</item>
<item>R 8.22 – Marche funèbre pour le Général Hoche f’C</item>
<item>R 8.23 – Andante għall-kornamuża u għall-arpa f’C</item>
<item>R 8.24 – 3 Kitbiet għall-Banda Militari</item>
<item>R 8.25 – Sinfonija f’C</item></list>
Xogħlijiet ta’ awtentiċità dubjuża
<list type="unordered"><item>R E.02 – Sinfonija f’E-flat major</item>
<item>R E.06 – Kwartett tal-Flawt Op. 23 Nru 2 f’D major</item>
<item>R E.07 – Kwartett tal-Flawt Op. 23 Nru 5 f’G major</item>
<item>R E.08 – Kwartett tal-Flawt Op. 23 Nru 4 f’G major</item>
<item>R E.09 – Kwartett tal-Flawt Op. 23 Nru 1 f’C</item>
<item>R E.10 – Kwartett tal-Flawt Op. 23 Nru 3 f’E minor</item>
<item>R E.11 – Kwartett tal-Flawt Op. 23 Nru 6 f’G major</item>
<item>R E.13 – Marche du Premier Consul f’B-flat major</item>
<item>R 8.14 – Kunċert tal-Mandolina f’E-flat major</item>
<item>R 8.15 – Kunċert tal-Mandolina f’C</item>
<item>R 8.16 – Kunċert tal-Mandolina f’G major</item></list>
Xogħlijiet edukattivi
<list type="unordered"><item><hi rend="italic">Regole per bene accompagnare il partimento o sia il basso fondamentale sopra il Cembalo</hi><ref target="https://mt.wikipedia.org/wiki/Il-Paġna_prinċipali#cite_note-8">[8]</ref></item>
<item>298 Disposizione su partimenti ta’ Giovanni Paisiello, żewġ volumi kbar miktubin bl-idejn, x’aktarx miktuba mill-istudent tiegħu <ref target="https://mt.wikipedia.org/wiki/Auguste_Louis_de_Talleyrand">Auguste Louis de Talleyrand</ref>.</item></list>
Edizzjonijiet
<list type="unordered"><item>Stefano Faglia, Franca Saini (ed.): <hi rend="italic">Il Mondo della Luna</hi>, Saint Petersburg, 1783. Monza, Accademia Musicale IAMR, 2006. Parma, L'oca del Cairo Edizioni Musicali, 2006.</item></list>
</text></body></html>