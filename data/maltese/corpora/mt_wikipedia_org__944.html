<html><body><text id="wikipedia_mt_wikipedia_org__944.html" ns="0" revid="258557" sourceurl="https://mt.wikipedia.org/wiki/Rabat_(G%C4%A7awdex)" title="Rabat (Għawdex)" type="wikipedia">Rabat (Għawdex)Għar-Rabat ta' Malta, ara <ref target="https://mt.wikipedia.org/wiki/Rabat_(Malta)">Rabat (Malta)</ref>.

<p>Ir-<hi rend="bold">Rabat</hi> jew <hi rend="bold">Città Vittoria</hi> hija l-<ref target="https://mt.wikipedia.org/wiki/Belt_kapitali">belt kapitali</ref> tal-gżira t'<ref target="https://mt.wikipedia.org/wiki/Għawdex">Għawdex</ref>, gżira tal-<ref target="https://mt.wikipedia.org/wiki/Arċipelagu_Malti">arċipelagu Malti</ref> fil-<ref target="https://mt.wikipedia.org/wiki/Baħar_Mediterran">Baħar Mediterran</ref>. Il-belt għandha popolazzjoni ta' 6,414 (Novembru 2005), u b'din il-popolazzjoni din il-lokalità hi l-ikbar waħda f'Għawdex.</p>
<p>Din il-belt hi msejjħa ukoll bl-isem Victoria li ġie mogħti fl-1887 mill-gvern Brittaniku fl-okkażjoni tal-<ref target="https://mt.wikipedia.org/wiki/Ġublew_tad-Deheb">Ġublew tad-Deheb</ref> tar-<ref target="https://mt.wikipedia.org/wiki/Reġina_Vittorja_tar-Renju_Unit">Reġina Vittorja</ref>, minn rikjesta tal-Arċisqof ta' Malta, Mons. Pietru Pace. Madanakollu, din il-belt hi xorta magħrufha fost l-Għawdxin bl-isem antik tar-Rabat.</p>
Amministrazzjoni u Kunsill Lokali
<figure><caption>Il-Banca Giuratale, is-sede tal-Kunsill Lokali tar-Rabat</caption></figure>
<p>Il-Belt Victoria hi l-akbar lokalità f'Għawdex, u taqa' taħt ir-responsabbiltà tal-Kunsill Lokali tar-Rabat. Is-sede tal-kunsill hi l-Banca Giuratale, bini mibni matul il-ħakma tal-<ref target="https://mt.wikipedia.org/wiki/Kavallieri_ta'_San_Ġwann">Kavallieri tal-Ordni ta' San Ġwann</ref>. L-ewwel elezzjoni għall-kunsill saret fis-16 ta' April, 1994. Il-kunsill preżenti ġie elett fl-elezzjonijiet ta' Marzu 2013 u hu ffurmat minn:</p>
<list type="unordered"><item>Samuel Azzopardi (sindku, <ref target="https://mt.wikipedia.org/wiki/Partit_Nazzjonalista_(Malta)">PN</ref>)</item>
<item>Josef Schembri (viċi-sindku, PN)</item>
<item>Maria Portelli (PN)</item>
<item>Marċell Tabone (PN)</item>
<item>Joseph Debrincat (<ref target="https://mt.wikipedia.org/wiki/Partit_Laburista_(Malta)">PL</ref>)</item>
<item>Michael Buttigieg (PL)</item>
<item>Anthony Briffa (PL)</item></list>
Faċilitajiet
<p>Fil-Belt Victoria insibu plejgrawnd għar-residenti, kif ukoll ġnien, fost oħrajn. F'din il-belt insibu faċilitajiet sportivi, hekk kif il-belt Victoria għandha fi ħdanha l-akbar numru ta' klabbs sportivi f'Għawdex. Dawn huma:</p>
<list type="unordered"><item><ref target="https://mt.wikipedia.org/wiki/SK_Victoria_Wanderers">SK Victoria Wanderers</ref></item>
<item><ref target="https://mt.wikipedia.org/wiki/Victoria_Hotspurs_FC">Victoria Hotspurs FC</ref></item>
<item><ref target="https://mt.wikipedia.org/wiki/Oratory_Youths_FC">Oratory Youths FC</ref></item></list>
<p>Dawn kollha jitħarrġu fil-grawnds rispettivi tagħhom.</p>
Faċilitajiet reġjonali
<p>Il-belt Victoria, bħala l-belt kapitali ta' Għawdex, fiha l-akbar numru ta' binjiet governattivi u amministrattivi ta' Għawdex, fosthom:</p>
<list type="unordered"><item>Il-Ministeru għal Għawdex</item>
<item>In-Nutar Pubbliku</item>
<item>Id-Dipartiment tal-Artijiet</item>
<item>Id-Dipartiment tat-Taxxi Interni</item>
<item>Il-Librerija Pubblika</item>
<item>L-Isptar Ġenerali ta' Għawdex</item>
<item>Il-Venda tal-Karozzi tal-Linja</item>
<item>Il-Gym Reġjonali għal Għawdex</item>
<item>L-Iskejjel Sekondarji tal-Gvern u tal-Knisja</item>
<item>L-Iskola għal aktar studju</item></list>
Festi
<p>F'din il-belt jiġu ċċelebrati żewġ festi prinċipali, dik ta' <ref target="https://mt.wikipedia.org/wiki/San_Ġorġ">San Ġorġ</ref>, li l-festa liturġika tiegħu taħbat nhar it-<ref target="https://mt.wikipedia.org/wiki/23_ta'_April">23 ta' April</ref>, iżda tkun iċċelebrata fit-tielet Ħadd ta' Lulju, kif ukoll dik ta' <ref target="https://mt.wikipedia.org/wiki/Marija_Assunta">Santa Marija</ref> nhar il-<ref target="https://mt.wikipedia.org/wiki/15_ta'_Awwissu">15 ta' Awwissu</ref>. Dik ta' San Ġorġ toħroġ mill-<ref target="https://mt.wikipedia.org/wiki/Bażilika_ta'_San_Ġorġ">Bażilika</ref> iddedikata lill-istess qaddis, filwaqt li dik ta' Santa Marija toħroġ mill-<ref target="https://mt.wikipedia.org/wiki/Katidral_ta'_Għawdex">Katidral ta' Għawdex</ref>. Il-festi esterni huma organizzati mis-Soċjetà Filarmonika <ref target="https://mt.wikipedia.org/wiki/Banda_La_Stella">La Stella</ref> u <ref target="https://mt.wikipedia.org/wiki/Banda_Leone">Leone</ref> rispettivament.</p>
Baned tar-raħal
<p>Iż-żewġ baned prinċipali huma l-Banda La Stella u l-Banda Leone, li jieħdu ħsieb il-Festi ta' San Ġorġ u Santa Marija rispettivament. Iż-żewġ baned għandhom is-sede tagħhom fiż-żewġ teatri ewlenin tal-Gżira: it-Teatru Astra tas-Soċjetà Filarmonika La Stella, u t-Teatru Aurora tas-Socjetà Filarmonika Leone. </p>
<p>Dawn iż-żewġ baned jorganizzaw ukoll kunċerti varji matul is-sena, kif ukoll, fiż-żewġ teatri jittellgħu l-opri, li ta' kull sena jattiraw mijiet ta' Maltin.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
Ġonna pubbliċi
<p>Il-Villa Rundle hu l-ġnien prinċipali tal-belt, kif ukoll tal-gżira. Dan il-ġnien iservi għal attivitajiet reġjonali, fosthom il-wirja tradizzjonali tal-bhejjem li tittella' kull sena għall-festa ta' Santa Marija. Ġo dan il-ġnien wieħed isib bosta monumenti u bustijiet ta' personalitajiet li taw sehem fl-iżvilupp tal-Belt Victoria, u ta' Għawdex. </p>
Żoni tar-Rabat
<list type="unordered"><item>Belliegħa</item>
<item>Ċittadella</item>
<item>Demnija</item>
<item>Gelmus</item>
<item>Għajn Lukin</item>
<item>Il-Ġnien</item>
<item>Qasam San Ġorġ</item>
<item>Sellum</item>
<item>Ta' Ħamet</item>
<item>Ta' l-Ibraġ</item>
<item>Ta' Mliet</item>
<item>Ta' Wara s-Sur</item>
<item>Taċ-Ċawla</item>
<item>Taflija</item>
<item>Tal-Far</item>
<item>Tal-Grazzja</item>
<item>Tal-Maltija</item>
<item>Tal-Mejda</item>
<item>Villa Rundle</item>
<item>Wied Tal-Grazzja</item></list>
Toroq prinċipali u arterjali
<list type="unordered"><item>Pjazza Fuq it-Tomba</item>
<item>Pjazza Indipendenza (Pjazza t-Tokk)</item>
<item>Pjazza San Franġisk</item>
<item>Pjazza San Ġorġ</item>
<item>Pjazza Santu Wistin</item>
<item>Triq Dingli</item>
<item>Triq Enriku Mizzi</item>
<item>Triq Fortunato Mizzi</item>
<item>Triq Gedrin</item>
<item>Triq Ġorġ Borg Olivier</item>
<item>Triq Għajn Qatet</item>
<item>Triq Ġużè Ellul Mercer</item>
<item>Triq id-Dawwara</item>
<item>Triq il-Kappuċċini</item>
<item>Triq il-Papa Ġwanni Pawlu II</item>
<item>Triq ir-Repubblika</item>
<item>Triq it-Tabib Anton Tabone</item>
<item>Triq l-Ewropa</item>
<item>Triq l-Imgħallem</item>
<item>Triq Mejlak</item>
<item>Triq Monsinjur S. Lanzon</item>
<item>Triq Ninu Cremona</item>
<item>Triq Putirjal</item>
<item>Triq Sant' Orsla</item>
<item>Triq Ta' Kerċem</item>
<item>Triq Tomba</item>
<item>Triq Viani</item>
<item>Triq Wara s-Sur</item>
<item>Triq Wied il-Lunzjata</item></list>


Ħoloq esterni
<list type="unordered"><item><ref target="http://www.victoria.org.mt/">Sit uffiċjali</ref></item>
<item><ref target="http://www.gozo.gov.mt/pages.aspx?page=430">Paġna fuq il-websajt tal-Ministeru għal Għawdex</ref></item>
<item><ref target="http://visitmalta.com/victoria-and-cittadella">Visit Malta – Victoria u ċ-Ċittadella</ref></item></list>
</text></body></html>