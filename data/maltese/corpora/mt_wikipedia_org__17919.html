<html><body><text id="wikipedia_mt_wikipedia_org__17919.html" ns="0" revid="245851" sourceurl="https://mt.wikipedia.org/wiki/Konvenzjoni_ta%27_Vjenna_dwar_id-Dritt_tat-Trattati" title="Konvenzjoni ta' Vjenna dwar id-Dritt tat-Trattati" type="wikipedia">Konvenzjoni ta' Vjenna dwar id-Dritt tat-Trattati<figure><caption>Stati li rratifikaw il-Konvenzjoni Stati li huma firmatarji tal-Konvenzjoni imma li għadhom ma rratifikawhiex</caption></figure>
<p>Il-<hi rend="bold">Konvenzjoni ta' Vjenna dwar id-Dritt tat-Trattati</hi> hija <ref target="https://mt.wikipedia.org/wiki/Trattat">trattat</ref> internazzjonali dwar id-<ref target="https://mt.wikipedia.org/wiki/Dritt_Internazzjonali_Konswetudinarju">Dritt Internazzjonali Konswetudinarju</ref> (jew mhux skritt), b'mod partikolari dwar it-trattati bejn l-istati. It-trattat ġie adottat nhar it-22 ta' Mejju 1969 u nfetaħ għall-firem nhar it-23 ta' Mejju. Il-Konvenzjoni daħlet fis-seħħ nhar is-27 ta' Jannar 1980. Sa Novembru 2010 it-trattat kien jorbot 111-il stat. <ref target="https://mt.wikipedia.org/wiki/Malta">Malta</ref> aċċediet f'Settembru 2012.</p>
Storja
<p>Il-Konvenzjoni ġie sottoposta lill-<ref target="https://mt.wikipedia.org/wiki/Assemblea_Ġenerali_tan-Nazzjonijiet_Uniti">Assemblea Ġenerali</ref> tan-<ref target="https://mt.wikipedia.org/wiki/Ġnus_Magħquda">Nazzjonijiet Uniti</ref> fl-1966. Kienet il-Kummissjoni tad-Dritt Internazzjonali li fasslitha. L-Assemblea Ġenerali sejħet konferenza bl-iskop li jkun adottat it-trattat (Riżoluzzjoni 2166 - XXI). Il-konferenza ħadet żewġ sessjonijiet, bejn l-1968 u l-1969, u fit-22 ta' Mejju 1969 adottat it-trattat.</p>
Għanijiet
<p>Il-Konvenzjoni tgħodd biss għal trattati konklużi bejn l-istati, u b'hekk ġiet eskluża l-possibilità li tista' tisfa invokata b'riferiment għall-akkordji bejn l-istati u l-organizzazzjonijiet internazzjonali jew bejn l-organizzazzjonijiet internazzjonali. Bl-iskop li jkunu rregolati dawn it-trattati tal-aħħar, l-Assemblea Ġenerali adottat il-Konvenzjoni ta' Vjenna dwar id-Dritt tat-Trattati bejn Stati u Organizzazzjonijiet Internazzjonali jew bejn Organizzazzjonijiet Internazzjonali, li għadha ma daħlitx fis-seħħ.</p>
Ħoloq esterni

<list type="unordered"><item><ref target="http://untreaty.un.org/ilc/texts/instruments/english/conventions/1_1_1969.pdf">Test tal-Konvenzjoni</ref></item>
<item><ref target="http://treaties.un.org/pages/ViewDetailsIII.aspx?&amp;src=TREATY&amp;mtdsg_no=XXIII~1&amp;chapter=23&amp;Temp=mtdsg3&amp;lang=en">Ratifiki</ref></item></list>
</text></body></html>