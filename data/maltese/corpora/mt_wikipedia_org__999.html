<html><body><text id="wikipedia_mt_wikipedia_org__999.html" ns="0" revid="273268" sourceurl="https://mt.wikipedia.org/wiki/Bandiera_ta%27_Malta" title="Bandiera ta' Malta" type="wikipedia">Bandiera ta' Malta
<figure><caption>Flag ratio: 2:3</caption></figure>
<p>Skont il-kostituzzjoni ta' <ref target="https://mt.wikipedia.org/wiki/Malta">Malta</ref>, il-<ref target="https://mt.wikipedia.org/wiki/Bandiera">bandiera</ref> nazzjonali għandha żewg strixxi weqfin u ndaqs, bl-istrixxa tan-naħa tax-xellug tkun bajda, filwaqt li l-oħra ħamra. </p>
<p>Fil-kantuniera ta' fuq fin-naħa tax-xellug tal-bandiera hemm il-<ref target="https://mt.wikipedia.org/wiki/George_Cross">George Cross</ref> b'bordura ħamra, li jirrappreżenta l-unur li ngħata lill-poplu Malti mir-Re Ġorġ VI tal-Ingilterra fil-<ref target="https://mt.wikipedia.org/wiki/15_ta'_April,_1942">15 ta' April, 1942</ref> għall-qlubija li wera fit-<ref target="https://mt.wikipedia.org/wiki/Tieni_Gwerra_Dinjija">Tieni Gwerra Dinjija</ref>. </p>
<p>Il-wisa' tal-bandiera għandha tkun darba u nofs daqs it-tul tagħha.</p>
<p>L-<ref target="https://mt.wikipedia.org/wiki/Emblema_ta'_Malta">Emblema ta' Malta</ref> hija bbażata fuq il-bandiera.</p>
Oriġini tal-bandiera Maltija
<p>Għalkemm l-oriġini tal-bandiera Maltija m'humiex aċċertati, ħafna jsostnu li l-ilwien abjad u aħmar bdew jintużaw minn żmien il-ħakma tal-Konti <ref target="https://mt.wikipedia.org/wiki/Ruġġieru_I_ta'_Sqallija">Ruġġieru I ta' Sqallija</ref>, li ħa l-gżejjer minn taħt l-<ref target="https://mt.wikipedia.org/wiki/Għarab">Għarab</ref> fl-<ref target="https://mt.wikipedia.org/wiki/1090">1090</ref>.</p>
<p>Aqra: Il-Bandiera ta' Malta - Bejn leġġendi u fatti:  <ref target="https://kliemustorja.com/2021/01/08/il-bandiera-maltija-bejn-leggendi-u-fatti/">https://kliemustorja.com/2021/01/08/il-bandiera-maltija-bejn-leggendi-u-fatti/</ref></p>
Referenzi
<list type="unordered"><item><ref target="http://www.legal-malta.com/law/constitution.htm">http://www.legal-malta.com/law/constitution.htm</ref> Il-kostituzzjoni ta' Malta (bl-Ingliż)</item></list>
<list type="unordered"><item><ref target="http://www.doi.gov.mt/EN/state/symbols.asp">http://www.doi.gov.mt/EN/state/symbols.asp</ref> Artiklu mingħand id-Dipartiment ta' l-Informazzjoni tal-Gvern ta' Malta dwar l-użu ta' diversi bnadar u simboli Maltin.</item></list>
</text></body></html>