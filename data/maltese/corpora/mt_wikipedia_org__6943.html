<html><body><text id="wikipedia_mt_wikipedia_org__6943.html" ns="0" revid="267215" sourceurl="https://mt.wikipedia.org/wiki/Sit_elettroniku" title="Sit elettroniku" type="wikipedia">Sit elettroniku<p><hi rend="bold">Sit elettroniku</hi> jew <hi rend="bold">Sit tal-web</hi> (bl-<ref target="https://mt.wikipedia.org/wiki/Lingwa_Ingliża">Ingliż</ref> <hi rend="italic">website</hi>), hija kollezzjoni ta' <ref target="https://mt.wikipedia.org/wiki/Paġni_elettroniċi">paġni elettroniċi</ref>, immaġini, <hi rend="italic">videos</hi>, u affarijiet diġitali oħra, li huma aċċessibbli permezz ta' l-<ref target="https://mt.wikipedia.org/wiki/Internet">internet</ref>, <ref target="https://mt.wikipedia.org/wiki/Ċellulari">ċellulari</ref> jew <ref target="https://mt.wikipedia.org/wiki/LAN">LAN</ref>.</p>
<p>Paġna elettronika hija dokument, tipikament miktuba bl-<ref target="https://mt.wikipedia.org/wiki/HTML">HTML</ref>, li hu kważi dejjem aċċessibbli permezz ta' l-<ref target="https://mt.wikipedia.org/wiki/HTTP">HTTP</ref>, u protokol li jittrasferixxi informazzjoni mill-<ref target="https://mt.wikipedia.org/wiki/Web_server">Web server</ref> biex tidher fuq il-<ref target="https://mt.wikipedia.org/wiki/Web_browser">Web browser</ref> ta' l-utent. Kull sit elettroniku li hu aċċessibbli pubblikament huwa parti mill-<ref target="https://mt.wikipedia.org/wiki/World_Wide_Web">World Wide Web</ref>.</p>
Storja
<p>L-ewwel sit elettroniku deher fl-<ref target="https://mt.wikipedia.org/wiki/1991">1991</ref>. Fit-<ref target="https://mt.wikipedia.org/wiki/30_t'April">30 t'April</ref> <ref target="https://mt.wikipedia.org/wiki/1993">1993</ref>, <ref target="https://mt.wikipedia.org/wiki/CERN">CERN</ref> annunċa li l-<ref target="https://mt.wikipedia.org/wiki/World_Wide_Web">World Wide Web</ref> se tkun mingħajr ħlas għal kulħadd. Kopja tal-paġna oriġinali ta' l-ewwel sit elettroniku, magħmula minn Tim Berners-Lee, hi miżmuma <ref target="http://www.w3.org/History/19921103-hypertext/hypertext/WWW/TheProject.html">hawnhekk</ref>.</p>
Tipoloġiji tas-siti elettroniċi
Kategoriji
<p>Is-siti elettroniċi jiġu diviżi f'kategoriji li jinkwadraw is-settur ta' l-operazzjoni u s-servizzi li toffri:</p>
<list type="unordered"><item><hi rend="italic">sit personali</hi> - kondott minn individwu jew gruppi żgħar ta' persuni (bħal familja), li tikkonsisti minn informazzjoni bħal awtobijografija jew tiffokalizza fuq l-interessi personali (eżempju <ref target="https://mt.wikipedia.org/wiki/Blog">blog</ref>)</item>
<item><hi rend="italic">sit azjendali</hi> - jiffunzjona biex jippromovi azjenda jew xi servizz</item>
<item><hi rend="italic">sit ta' <ref target="https://mt.wikipedia.org/wiki/Kummerċ_elettroniku">kummerċ elettroniku</ref> (jew "e-commerce)</hi> - speċjalizzat fil-bejgħ ta' prodotti u/jew servizzi permezz ta' l-internet</item>
<item><hi rend="italic">sit komunitarju</hi> - sit fejn l-utenti jistgħu jikkomunikaw bejniethom (eżempju <ref target="https://mt.wikipedia.org/wiki/Chat">chat</ref> jew <ref target="https://mt.wikipedia.org/wiki/Forum">forum</ref>, li jiffurmaw komunità vurtwali)</item>
<item><hi rend="italic">sit tad-<ref target="https://mt.wikipedia.org/wiki/Download">download</ref></hi> - ġabra ta' ħoloq fejn wieħed jista' jniżżel xi software (eżempju fajls, immaġini, logħob, etċ.)</item>
<item><hi rend="italic">forum</hi> - lokazzjoni fejn wieħed jiddiskuti xi suġġett partikulari fuq l-internet</item>
<item><hi rend="italic">sit informattiv</hi> - kontenut li l-għan tiegħu hu li jinforma l-utent, imma mhux bilfors bi skopi ta' qligħ</item>
<item><hi rend="italic"><ref target="https://mt.wikipedia.org/wiki/Muturi_ta'_riċerka">muturi ta' riċerka</ref> (jew "search engine") - jirreġistra il-kontenuti ta' siti oħra u jkunu disponibbli għal riċerka</hi></item>
<item><hi rend="italic">database</hi> - sit fejn l-użu tiegħu hu biex wieħed ifittex u jara' kontenut ta' database partikulari (eżempju l-<ref target="https://mt.wikipedia.org/wiki/Internet_Movie_Database">Internet Movie Database (IMDB)</ref> għall-films)</item>
<item><hi rend="italic">sit għal-logħob</hi> - sit fejn wieħed jista' jsib diversi logħob biex jilgħabhom fuq l-internet</item>
<item><hi rend="italic"><ref target="https://mt.wikipedia.org/wiki/Link_farm">link farm</ref></hi> - siti krejati biex jagħmlu ħoloq għal siti oħra</item></list>
Aċċess għal paġni elettroniċi
<p>Il-paġni ta' sit jistgħu jkunu aċċessibbli permezz ta' format komuni (li jissejjaħ "isem tad-dominju" pereżempju "www.kernel.org"), segwita minn serje opzjonali ta' ismijiet tal-paġni li jsegwu wara. L-isem komplet ta' kull paġna huwa msejjaħ "indirizz tas-sit" jew teknikament <ref target="https://mt.wikipedia.org/wiki/Uniform_Resource_Identifier">URI</ref> (jew <ref target="https://mt.wikipedia.org/wiki/Uniform_Resource_Locator">Uniform Resource Locator</ref>).</p>
<p>Il-<ref target="https://mt.wikipedia.org/wiki/Home_page">home page</ref> ta' sit hi l-ewwel paġna li wieħed jottjeni meta jikteb l-isem tad-dominju biss.</p>
<p>Mill-indirizz www.w3c.org/Consortium/Offices/role.html wieħed jista' jsib:</p>
<list type="unordered"><item>www.w3c.org/ hi l-għerq jew l-isem tad-dominju</item>
<item>Consortium/Offices/ huma d-diviżjonijiet tas-sit, separati permezz ta' "/"</item>
<item>role.html hi l-isem tal-paġna</item></list>
Figuri professjonali
<p>Fost il-figuri professjonali legati mal-kreazzjoni ta' siti elettroniċi nsibu:</p>
<list type="unordered"><item>il-<ref target="https://mt.wikipedia.org/wiki/Webmaster">webmaster</ref>, li jipproġetta s-sit u hu responsabbli tiegħu</item>
<item>l-esper ta' l-<ref target="https://mt.wikipedia.org/wiki/Arkitettura_ta'_l-informazzjoni">arkitettura ta' l-informazzjoni</ref> (<hi rend="italic">information architect</hi>), li hu responsabbli ta' l-organizazzjoni tas-sit kollu u l-istruttura tan-navigazzjoni</item>
<item>il-<ref target="https://mt.wikipedia.org/wiki/Content_manager">content manager</ref>, li hu responsabbli tal-kontenut u ta' l-istruttura loġika</item>
<item>il-<ref target="https://mt.wikipedia.org/wiki/Webdesigner">webdesigner</ref>, hu reponsabbli tal-preżentazzjoni</item>
<item>il-<ref target="https://mt.wikipedia.org/wiki/Programmatur">programmatur</ref>, hu l-persuna responsabbli tal-komportament tal-paġni</item>
<item>l-<ref target="https://mt.wikipedia.org/wiki/Web_Marketing_Management">espert fil-webmarketing</ref>, hu dak li jokkupa ruħu fil-promozzjoni tas-sit elettroniku</item>
<item>is-<ref target="https://mt.wikipedia.org/wiki/SEO">SEO</ref> (<hi rend="italic">search engine optimization</hi>), hu responsabbli tal-pożizzjoni tas-sit fl-indiċi tal-muturi ta' riċerka</item></list>
Ħoloq esterni
<list type="unordered"><item><ref target="http://www.icann.org/">Internet Corporation For Assigned Names and Numbers (ICANN)</ref></item>
<item><ref target="http://www.w3.org/">Konsorzju tal-World Wide Web (W3C)</ref></item>
<item><ref target="http://www.isoc.org/">Is-Soċjetà ta' l-Internet (ISOC)</ref></item></list>
</text></body></html>