<html><body><text id="wikipedia_mt_wikipedia_org__20011.html" ns="0" revid="253775" sourceurl="https://mt.wikipedia.org/wiki/KAA_Gent" title="KAA Gent" type="wikipedia">KAA Gent
<p><hi rend="bold">Koninklijke Atletiek Associatie Gent</hi> (Royal Athletic Association Ghent), spiss magħrufa sempliċement bħala <hi rend="bold">Ghent</hi> jew mill-laqam tagħhom <hi rend="italic"><hi rend="bold">De Buffalo's</hi></hi>, huwa klabb <ref target="https://mt.wikipedia.org/wiki/Belġju">Belġjan</ref> li jofri tipijiet ta' sport speċjalment <ref target="https://mt.wikipedia.org/wiki/Futbol">futbol</ref>, huwa bbażat fil-belt ta' <ref target="https://mt.wikipedia.org/wiki/Ghent">Ghent</ref>.  Dawn ilhom jilgħabu fl-<ref target="https://mt.wikipedia.org/wiki/L-Ewwel_Diviżjoni_Belġjana">Ewwel Diviżjoni Belġjana</ref> mill-istaġun <ref target="https://mt.wikipedia.org/wiki/L-Ewwel_Diviżjoni_Belġjana_1989-90">1989–90</ref>. L-aħjar riżultat tagħhom fil-kampjonat kien fit-tieni post fl-istaġuni <ref target="https://mt.wikipedia.org/wiki/L-Ewwel_Diviżjoni_Belġjana_1954-55">1954–55</ref> u <ref target="https://mt.wikipedia.org/wiki/L-Ewwel_Diviżjoni_Belġjana_2009-10">2009–10</ref>. Huma rebħu tliet <ref target="https://mt.wikipedia.org/wiki/Tazza_Belġjana">Tazzi Belġjani</ref>. Gent bdew jilgħabu l-logħbiet tagħhom f'<ref target="https://mt.wikipedia.org/wiki/Jules_Ottenstadion">Jules Ottenstadion</ref> ġewwa <ref target="https://mt.wikipedia.org/wiki/Gentbrugge">Gentbrugge</ref> mill-1920. Il-klabb ppjana pass ġdid biex jibni grawnd ġdid <ref target="https://mt.wikipedia.org/wiki/Ghelamco_Arena">Ghelamco Arena</ref> wara l-istaġun 2012–13. Regolarment, huma jilagħbu bi flok blu u abjad. L-isponsor prinċipali huwa l-istituzzjoni finanzjarja VDK.</p>
<p>Id-diviżjoni tal-futbol fetħet fl-1900. Il-laqam tal-klabb huwa <hi rend="italic">De Buffalo's</hi>, terminu maħluq wara żjara tal-<ref target="https://mt.wikipedia.org/wiki/Buffalo_Bill">Buffalo Bill</ref> oriġinali kmieni fis-seklu għoxrin. Gent gawdu l-ewwel espliċita fl-ogħla livell fil-futbol Belġjan bejn l-istaġuni <ref target="https://mt.wikipedia.org/wiki/L-Ewwel_Diviżjoni_Belġjana_1913-14">1913–14</ref>—<ref target="https://mt.wikipedia.org/wiki/L-Ewwel_Diviżjoni_Belġjana_1928-29">1928–29</ref>, u t-tieni waħda mill-<ref target="https://mt.wikipedia.org/wiki/L-Ewwel_Diviżjoni_Belġjana_1936-37">1936–37</ref> sal-<ref target="https://mt.wikipedia.org/wiki/L-Ewwel_Diviżjoni_Belġjana_1966-67">1966–67</ref>. Fis-1970ijiet u fit-1980ijiet, il-klabb kellu diversi promozzjonijiet u relegazzjonijiet bejn l-ewwel u <ref target="https://mt.wikipedia.org/wiki/It-Tieni_Diviżjoni_Belġjana">tieni</ref> diviżjonijiet, iżda ġew lura fl-ogħla livell fl-1989. Il-klabb laħaq il-kwarti tal-finali tal-<ref target="https://mt.wikipedia.org/wiki/UEFA_Cup_1991-92">UEFA Cup 1991-92</ref>, li hija l-aħjar kisba tagħhom fil-kompetizzjonijiet Ewropej.</p>
Storja
1864-1970
<p>Fl-1864 diġà, assoċjazzjoni, imsejħa s-'Société Gymnastique la Gantoise', li kienet assoċjazzjoni sabiex tippromwovi l-ġinnastika, kien fondata. Wara, ċerti friegħi saru indipendenti fl-1891 u t-tim ingħaqad ma' Association Athlétique, li kienet fiha nnifisha għaqda ta' timijiet iżgħar, bħal <hi rend="italic">Racing Club</hi>, <hi rend="italic">Running Club</hi>, <hi rend="italic">Red Star</hi>, a.o. It-tim ġdid ta' fużjoni kien imsejjaħ Association Athlétique La Gantoise, u wara għall-ġinnastika, l-attivitajiet kienu twessgħu għall-atletika, boksing, krikit, ċikliżmu, irpar, ħoki, għawm u tennis. Ukoll it-tim tal-atletika KAA Gent kien fondat.</p>
<p>Fl-aħħar għaxar snin tas-seklu 19, il-futbol kien ġie introdott f'Ghent. Timijiet żgħar differenti daħlu fl-eżistenza u xi ftit ingħaqdu ma Racing Club Gantois fl-1 ta' April 1899, li aktar tard saru l-akbar isfidanti ta' KAA Gent. Biss fl-1900, sezzjoni tal-futbol twaqqfet mill-istudenti ta' College of Melle, li huwa post qrib Ghent. L-ewwel president u wkoll kap tat-tim kien it-tabib Hector Priem. Il-logħob kienu jintlagħbu ġewwa Carpentierplein, li kien jinsab fin-nofs ta' Kortrijksesteenweg, il-Clementinalaan, l-Oostendestraat u l-Astridlaan. Il-plejers setgħu ibidlu l-ħwejjeġ fil-pub "La Demi-Lune". Inizjalment, l-iswed u abjad kien l-kuluri magħżula, iżda fil-31 ta' Ottubru 1900, meta t-tim sar uffiċjalment membru, il-kuluri ġew mibdula fi blu u abjad. Fil-15 ta' Novembru 1900, l-ewwel logħba regolari kienet intlagħbet, kontra Omnium Sporting Club. F'Jannar 1901, il-klabb lagħab kontra t-tim Racing Club Gantois, li kienet f'dak iż-żmien kellhom aktar membri. KAA Gent tilfu l-logħba 10–0. Madankollu, diġà fl-aħħar tas-seklu 19 it-tim kien membru tal-UBSSA (Union Belge des Sociétés de Sports Athlétiques jew Unjoni Belġjana tas-Soċjetà Atletika tal-Isports, u għalkemm Racing Club Gantois kien hemm tim iktar antik fil-belt, KAA Gent irċieva numru bażiku inqas minn Racing Club, li kienu irċievew 11. Mill-1901 l'quddiem, AA La Gantoise lagħbu l-ewwel logħob tagħhom fl-istanzi inferjuri.</p>
<p>It-tim lagħab l-ewwel snin tiegħu l-aktar fit-<ref target="https://mt.wikipedia.org/wiki/It-Tieni_Diviżjoni_Belġjana">Tieni Diviżjoni Belġjana</ref>, aktar tard fl-<ref target="https://mt.wikipedia.org/wiki/L-Ewwel_Diviżjoni_Belġjana">Ewwel Diviżjoni</ref>. Fl-1904 it-tim mexa lejn Mussenstraat. Fl-1913, l-Espożizzjoni tad-Dinja saret fil-post, u t-tim mexa għall-Albertlaan. Hemmhekk, grawnd tal-futbol, postijiet ta' taħriġ, atletika, galleriji u akkomodazzjoni oħra kienu qed jinbnew. Fid-9 Diċembru 1915, matul l-<ref target="https://mt.wikipedia.org/wiki/L-Ewwel_Gwerra_Dinjija">Ewwel Gwerra</ref>, l-istadju inħaraq kompletament u tkisser. Fl-istaġun 1912–13, AA La Gantoise sar ċampjins tat-Tieni Diviżjoni. Fl-1914, it-tim irċieva t-titolu rjali u ġie msejjaħ Association Royale Athlétique La Gantoise, li ġie mqassar għal ARA La Gantoise. Matul l-espożizzjoni tad-dinja, it-tim organizza diversi attivitajiet sportivi. L-ewwel staġun fl-Ewwel Diviżjoni, 1913/14, kien madankollu diffiċli ħafna għat-tim u biss permezz ta' logħba test kontra <ref target="https://mt.wikipedia.org/wiki/Standard_Liège">Standard Club Liégois</ref>, degradazzjoni kienet evitata.</p>
<p>Fl-1920, it-tim mexa mill-ġdid, din id-darba għal Gentbrugge, fejn <ref target="https://mt.wikipedia.org/wiki/Jules_Ottenstadion">Jules Ottenstadion</ref> kien mibni fl-aħħar tal-1920ijiet. La Gantoise waqgħu lura fit-Tieni Diviżjoni u biss fl-1936, huma setgħu jirbħu s-serje tagħhom biex jirritornaw għall-<ref target="https://mt.wikipedia.org/wiki/L-Ewwel_Diviżjoni_Belġjana">Ewwel Diviżjoni</ref>. Fil-1950ijiet, it-tim kien magħruf fl-aqwa perjodu tiegħu. Fl-istaġun 1953–54 spiċċaw it-tielet b'total ugwali ta' punti ma' <ref target="https://mt.wikipedia.org/wiki/KV_Mechelen">KFC Malinois</ref> u punt wieħed biss taħt iċ-ċampjins <ref target="https://mt.wikipedia.org/wiki/RSC_Anderlecht">RSC Anderlecht</ref>. L-istaġun ta' wara, La Gantoise kienu waħidhom fit-tieni post, din id-darba fi tliet punti. Fl-1964 huma rebħu t-Tazza Belġjana (<ref target="https://mt.wikipedia.org/wiki/Tazza_Belġjana">Beker van België</ref>), li kienet l-ewwel prezz importanti għat-tim u b'dan il-mod sar l-ewwel tim Belġjan biex jipparteċipaw fit-Tazza l-ġdid tar-rebbieħa tat-tazza nazzjonali. La Gantoise kienu melgħuba fl-ewwel rawnd minn <ref target="https://mt.wikipedia.org/wiki/West_Ham_United">West Ham United</ref>. L-1967 kienet sena ħażina għat-tim, wara tliet deċennji niżlu fit-Tieni Diviżjoni. It-tim kien kapaċi jirbaħ is-serje tiegħu u fl-istaġun ta' wara kien lura għal-Ewwel Diviżjoni fl-1968.</p>
1970-preżent
<p>Fl-1971 l-isem tat-tim ġie tradott għall-lingwa Olandiża, u sar "Koninklijke Atletiek Associatie Gent" (komunement magħruf bħala KAA Gent jew AA Gent). Fl-istaġun 1970–71 kien il-bidu tad-deċennju ħażin għal Ghent. Huma kienu ċerti li se jiġu relegati għat-<ref target="https://mt.wikipedia.org/wiki/It-Tieni_Diviżjoni_Belġjana">Tieni Diviżjoni</ref> sitt logħbiet qabel ma spiċċa l-istaġun, wara t-telfa kontra <ref target="https://mt.wikipedia.org/wiki/Club_Brugge_KV">Club Brugge</ref>. Fl-1974, huma kien relegati fit-<ref target="https://mt.wikipedia.org/wiki/It-Tielet_Diviżjoni_Belġjana">Tielet Diviżjoni</ref>. Gent kienu intemmu l-aħħar u ma setgħux jiżguraw post fil-fażi finali tat-Tieni Diviżjoni. Wara staġun wieħed, reġgħu lura għat-Tieni Diviżjoni, huma damu sal-1980, meta t-tim irritorna fl-Ewwel Diviżjoni. It-1980ijiet sar perjodu ferm aħjar għat-tim. Is-sapporters irritornaw fl-istadju, u t-tim kiseb riżultati tajbin. Fl-1984 huma rebħu t-Tazza Belġjana mill-ġdid, u matul dak il-perjodu t-tim lagħab fil-kompetizzjonijiet Ewropej erba' darbiet. Fl-istaġun 1986–87, Ghent laħqu t-tielet rawnd fil-UEFA Cup. Fl-1988 it-tim waqa' lura għat-Tieni Diviżjoni għal żmien qasir, iżda grazzi għall-fażi finali, huma kienu kapaċi li jirritornaw għall-Ewwel Diviżjoni wara staġun wieħed. L-irwol kruċjali kien okkupat mill-membru tal-Bord tad-Diretturi, <ref target="https://mt.wikipedia.org/wiki/Marc_Mortier">Marc Mortier</ref> li kien ikkonsultat il-Prim Ministru tal-Belġju, <ref target="https://mt.wikipedia.org/wiki/Wilfried_Martens">Wilfried Martens</ref>, sabiex jistabbilixxi l-organizzazzjoni jisimha Foot Invest, biex jiksbu lit-tim finanzjarjament lura fi triqithom.. <ref target="https://mt.wikipedia.org/wiki/Marc_Mortier">Marc Mortier</ref> ġabar aktar minn 50 miljun franki Belġjani (1.25 miljuni ewro) billi sponsorja fi ftit xhur u introduċa VDK Spaarbank bħala l-isponsor ewlieni tat-tim.</p>
<p>Fl-istaġun 1990–91, it-tim lagħab fil-quċċata tal-klassifika għal żmien twil, taħt il-gwida ta' <ref target="https://mt.wikipedia.org/wiki/René_Vandereycken">René Vandereycken</ref> u plejers bħal Frank Dauwen, <ref target="https://mt.wikipedia.org/wiki/Eric_Viscaal">Eric Viscaal</ref> u <ref target="https://mt.wikipedia.org/wiki/Erwin_Vandenbergh">Erwin Vandenbergh</ref>, imma finalment huwa spiċċaw fit-tielet post. Allura minflok ikkompetu fil-<ref target="https://mt.wikipedia.org/wiki/UEFA_Champions_League">UEFA Champions League</ref>, it-tim lagħab fil-<ref target="https://mt.wikipedia.org/wiki/UEFA_Cup">UEFA Cup</ref> fl-1991. Wara li għelbu lil <ref target="https://mt.wikipedia.org/wiki/FC_Lausanne-Sport">Lausanne Sports</ref>, <ref target="https://mt.wikipedia.org/wiki/Eintracht_Frankfurt">Eintracht Frankfurt</ref> u <ref target="https://mt.wikipedia.org/wiki/FC_Dynamo_Moscow">FC Dynamo Moscow</ref>, Ghent lagħbu fil-kwarti tal-finali kontra <ref target="https://mt.wikipedia.org/wiki/AFC_Ajax">AFC Ajax</ref>. Fis-snin ta' wara, Ghent waqgħu lura għall-postijiet aktar baxxi fil-klassifika. Mill-1994 sal-1997, huma spiċċaw eżatt fil-post ta' fuq ir-relegazzjoni fil-kampjonat. Sa tmiem id-1990ijiet ir-riżultati ttejbu mill-ġdid, u mal-kowċ <ref target="https://mt.wikipedia.org/wiki/Trond_Sollied">Trond Sollied</ref>, KAA Gent lagħbu fil-futbol Ewropew darb'oħra fl-istaġun 1999–2000. F'dawn il-mumenti, Ghent tilfu bi tqil kontra Ajax, taħt il-kowċ il-ġdid <ref target="https://mt.wikipedia.org/wiki/Henk_Houwaart">Henk Houwaart</ref>. Fl-istaġun ta' wara, Ghent ikkompetew fil-<ref target="https://mt.wikipedia.org/wiki/UEFA_Intertoto_Cup">UEFA Intertoto Cup</ref>, fejn laħqu s-semi-finali kontra <ref target="https://mt.wikipedia.org/wiki/Paris_Saint-Germain_FC">PSG</ref>. L-istaġuni ta' wara, ir-riżultati tal-kampjonat varjaw bejn postijiet aktar baxxi, iżda s'issa, huma qatt ma rrnexxilhom jirbħu l-<ref target="https://mt.wikipedia.org/wiki/L-Ewwel_Diviżjoni_Belġjana">Ewwel Diviżjoni</ref>.</p>
<p>Fl-2004, Ghent iffirmaw il-kowċ <ref target="https://mt.wikipedia.org/wiki/Georges_Leekens">Georges Leekens</ref>. Fl-ewwel staġun tiegħu, hu spiċċa fis-sitt post fil-kompetizzjoni. B'Leekens bħala kowċ, KAA Gent għamlu xi prestazzjonijiet impressjonanti, bħal rebħa 4–1 kontra r-rivali dejjiema <ref target="https://mt.wikipedia.org/wiki/Club_Brugge">Club Brugge</ref> fl-1 ta' April 2006. Fl-istaġun 2006–07, minkejja bidu dgħajjef fil-kompetizzjoni, it-tim irnexxielu jilħaq ir-raba' post fl-<ref target="https://mt.wikipedia.org/wiki/L-Ewwel_Diviżjoni_Belġjana">Ewwel Diviżjoni</ref>.</p>
<p>Il-kowċ Georges Leekens ħalla l-intervall tal-istaġun li jmiss għall-<ref target="https://mt.wikipedia.org/wiki/KSC_Lokeren_Oost-Vlaanderen">Sporting Lokeren</ref>. <ref target="https://mt.wikipedia.org/wiki/Trond_Sollied">Trond Sollied</ref>, it-trejner Norveġiż li kien ta' suċċess kbir seba' snin qabel, laħaq warajh. Taħt il-gwida tiegħu, KAA Gent lagħbu t-tielet finali tat-Tazza, fejn tilfu biss fit-tmiem minn <ref target="https://mt.wikipedia.org/wiki/RSC_Anderlecht">Anderlecht</ref>. Sollied telaq lil Ghent darb'oħra wara staġun wieħed, fejn hu mar ma <ref target="https://mt.wikipedia.org/wiki/SC_Heerenveen">SC Heerenveen</ref>. <ref target="https://mt.wikipedia.org/wiki/Michel_Preud'homme">Michel Preud'homme</ref>, li kien għadu kemm sar ċampjin tal-Ewwel Diviżjoni ma Standard de Liège, iffirma, flimkien mal-kollegi tiegħu Manu Ferrera u <ref target="https://mt.wikipedia.org/wiki/Stan_Van_Den_Buys">Stan Van Den Buys</ref> f'kuntratt għal tliet staġuni. Fl-istaġun 2008–09, it-tim spiċċa fir-raba' post, wara rimonta qawwija fit-tieni parti tal-kompetizzjoni, b'numru ugwali ta' punti ma Club Brugge, li kienu rebħu logħba waħda żejda u spiċċaw it-tielet.</p>
<p>Fl-istaġun 2009–10, kien hemm battalja tqila għat-tieni post fl-<ref target="https://mt.wikipedia.org/wiki/L-Ewwel_Diviżjoni_Belġjana">Ewwel Diviżjoni</ref> bejn AA Gent u Club Brugge u minn jirbaħ din il-battalja jkollu passaġ għall-UEFA Champions League. Huma lagħbu kontra xulxin fit-8 ta' Mejju 2010, Ghent rebħu konvinċenti 6-2 li b'hekk intemmu fit-tieni post. Ġimgħa wara, Ghent ukoll rebħu t-Tazza Belġjana għall-ewwel darba f'26 sena, billi għelbu t-tim ieħor minn Bruges, <ref target="https://mt.wikipedia.org/wiki/Cercle_Brugge_KSV">Cercle Brugge</ref>. Fl-24 ta' Mejju, il-kowċ Michel Preud'homme ħabbar li kien iffirma kuntratt ma <ref target="https://mt.wikipedia.org/wiki/FC_Twente">FC Twente</ref>. Huwa ġie sostitwit minn <ref target="https://mt.wikipedia.org/wiki/Francky_Dury">Francky Dury</ref>, li kienu iggwida lil <ref target="https://mt.wikipedia.org/wiki/SV_Zulte_Waregem">Zulte Waregem</ref> għal diversi snin. Fl-14 ta' Mejju 2011, wara telfa kontra <ref target="https://mt.wikipedia.org/wiki/KRC_Genk">Genk</ref>, kien tħabbar li Franky Dury u KAA Gent qablu jitterminaw il-kuntratt reċiproku ta' Dury.</p>
<p>Fl-10 ta' Ġunju 2011, KAA Gent ħabbru li Trond Sollied ser issir kowċ prinċipali għat-tielet darba. Huwa ġie ppreżentat lill-istampa u ffirma kuntratt għaż-żewġ staġuni li ġejjin.</p>
Unuri
<list type="unordered"><item><hi rend="bold"><ref target="https://mt.wikipedia.org/wiki/L-Ewwel_Diviżjoni_Belġjana">L-Ewwel Diviżjoni Belġjana</ref>:</hi>
<list type="unordered"><item><hi rend="bold">Rebbieħa (1): 2014–15</hi></item>
<item>Runners-up (2): 1954–55, 2009–10</item></list></item>
<item><hi rend="bold"><ref target="https://mt.wikipedia.org/wiki/It-Tieni_Diviżjoni_Belġjana">It-Tieni Diviżjoni Belġjana</ref>:</hi>
<list type="unordered"><item><hi rend="bold">Rebbieħa (4): 1912–13, 1935–36, 1967–68, 1979–80</hi></item></list></item>
<item><hi rend="bold">Rawnd finali tat-<ref target="https://mt.wikipedia.org/wiki/Tieni_Diviżjoni_Belġjana">Tieni Diviżjoni Belġjana</ref>:</hi>
<list type="unordered"><item><hi rend="bold">Rebbieħa (1):</hi> 1988–89</item>
<item>Runners-up (1): 1978–79</item></list></item>
<item><hi rend="bold"><ref target="https://mt.wikipedia.org/wiki/Tazza_Belġjana">Tazza Belġjana</ref>:</hi>
<list type="unordered"><item><hi rend="bold">Rebbieħa (3): 1963–64, 1983–84, 2009–10</hi></item>
<item>Runners-up (1): 2007–08</item></list></item>
<item><hi rend="bold"><ref target="https://mt.wikipedia.org/wiki/Supercup_Belġjana">Supercup Belġjana</ref>:</hi>
<list type="unordered"><item><hi rend="bold">Rebbieħa: 2015</hi></item>
<item>Runners-up (2): 1983–84, 2009–10</item></list></item>
<item><hi rend="bold"><ref target="https://mt.wikipedia.org/wiki/UEFA_Intertoto_Cup">UEFA Intertoto Cup</ref>:</hi>
<list type="unordered"><item>Runners-up (2): <ref target="https://mt.wikipedia.org/wiki/UEFA_Intertoto_Cup_2006">2006</ref>, <ref target="https://mt.wikipedia.org/wiki/UEFA_Intertoto_Cup_2007">2007</ref></item></list></item></list>



Skwadra
<p><hi rend="italic">Mis-7 ta' Frar 2013</hi><ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>











Ħoloq esterni
<list type="unordered"><item><ref target="http://www.kaagent.be/">Sit Uffiċjali</ref> (NL) </item>
<item><ref target="http://www.uefa.com/footballEurope/Club=4608/domestic.html">KAA Gent</ref> fuq UEFA.COM</item>
<item><ref target="http://www.eufo.de/football/bel/kaa_gent.htm">KAA Gent</ref> fuq EUFO.DE (DE) </item>
<item><ref target="http://www.weltfussball.de/teams/kaa-gent/">KAA Gent</ref> fuq Weltfussball.de (DE) </item>
<item><ref target="http://www.weltfussballarchiv.com/club_profile.php?ID=3869">KAA Gent</ref> fuq Weltfussballarchiv.com</item>
<item><ref target="http://www.transfermarkt.de/de/verein/157/kaa-gent/uebersicht/startseite.html">KAA Gent</ref> fuq Transfermarkt.de (DE) </item>
<item><ref target="http://www.footballsquads.co.uk/belgium/2008-2009/eerste/gent.htm">KAA Gent</ref> fuq Football Squads.com</item>
<item><ref target="http://www.national-football-teams.com/v2/club.php?id=217">KAA Gent</ref> fuq National Football Teams.com</item>
<item><ref target="http://www.football-lineups.com/team/AA_Gent/">KAA Gent</ref> fuq Football-Lineups.com</item></list>
</text></body></html>