<html><body><text id="wikipedia_mt_wikipedia_org__1166.html" ns="0" revid="215528" sourceurl="https://mt.wikipedia.org/wiki/Kelb_tal-Fenek" title="Kelb tal-Fenek" type="wikipedia">Kelb tal-Fenek
<p>

Il-<hi rend="bold">Kelb tal-Fenek</hi> ġej minn razza ta' klieb li tiklassifika bħala membru tal-familja tal-<hi rend="italic">hound</hi> jew <hi rend="italic">pariahs</hi></p>
Dehra
<p>Din ir-razza ta' klieb aktarx hija mrawma mill-istess linja ta' klieb li ġew minnha r-razzez ta' klieb bħal <hi rend="italic">Ibizian Hound (Castellano: Podenco Ibicenco, Català: Ca Eivissenc)</hi>, li għandu forma tixbah lill-kelb tal-fenek imma b'kulur abjad u ftit kannella, u s-<hi rend="italic">Sicilian Greyhound (Cirneco dell'Etna)</hi> li hu iżgħar mill-kelb tal-fenek.</p>
<p>Il-kelb tal-fenek hu kollu kemm hu kannella-ħamrani. Jeżistu klieb tal-fenek b'dabra bajda fuq rashom, ftit abjad fuq il-ponta ta' denbhom, tarf ta' saqajhom jew fuq żaqqhom. Id-dilettanti tal-kaċċa tal-fniek jippreferu kelb kollu kannella, biex il-kelb ma jiġix milmuħ mill-fniek meta d-dawl tal-qamar jirrifletti fuq l-abjad tal-kelb. Fost ir-raħħala, kelb tal-fenek bl-abjad huwa magħruf bħala <hi rend="italic">faċċol</hi></p>
Storja
<p>Minn <ref target="https://mt.wikipedia.org/wiki/Analiżi_tad-DNA">analiżi tad-DNA</ref> fuq ir-razza li saret riċentament fl-<ref target="https://mt.wikipedia.org/wiki/Amerika">Amerika</ref>, instab li l-kelb tal-fenek mhix razza ta' klieb antika bħalma kien maħsub, iżda razza li żviluppat fi' żminijiet iktar riċenti. B'dan nifmhu kemm hu żbaljat l-isem bl' <ref target="https://mt.wikipedia.org/wiki/Ingliż">Ingliż</ref> <hi rend="italic">Pharaoh Hound</hi> meta din ir-razza hi purament Maltija u m'għandha x'taqsam xejn mal-klieb <ref target="https://mt.wikipedia.org/wiki/Rjali">irjali</ref> tal-<ref target="https://mt.wikipedia.org/wiki/Fargħuni">fargħuni</ref>.</p>
<p>(Holqa bl-Ingliż )</p>
Ħoloq esterni
<list type="unordered"><item><ref target="http://www.kelb-tal-fenek.com">Paġna ddedikata lill-Kelb tal-Fenek</ref></item></list>
</text></body></html>