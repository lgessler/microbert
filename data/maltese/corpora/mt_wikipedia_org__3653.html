<html><body><text id="wikipedia_mt_wikipedia_org__3653.html" ns="0" revid="250073" sourceurl="https://mt.wikipedia.org/wiki/Galeopterus_variegatus" title="Galeopterus variegatus" type="wikipedia">Galeopterus variegatus
<p>Il-<hi rend="bold">kolugo ta' Sunda</hi> (<hi rend="italic">Galeopterus variegatus</hi>), magħruf ukoll bħala l-<hi rend="bold">kolugo Malajan</hi>, huwa wieħed minn żewġ speċi ta' <ref target="https://mt.wikipedia.org/wiki/Kolugo">kolugi</ref> li jiffurmaw l-<ref target="https://mt.wikipedia.org/wiki/Ordni_(bijoloġija)">ordni</ref> <ref target="https://mt.wikipedia.org/wiki/Dermoptera">Dermoptera</ref>. </p>
<p>Dan il-mammiferu plaċentat jgħix fil-foresti tropikali tax-Xlokk tal-Asja u għandu firxa ħafna akbar minn dik tal-<ref target="https://mt.wikipedia.org/wiki/Cynocephalus_volans">kolugo tal-Filippini</ref>. Dan jinsab mifrux fl-<ref target="https://mt.wikipedia.org/wiki/Indoneżja">Indoneżja</ref>, it-<ref target="https://mt.wikipedia.org/wiki/Tajlandja">Tajlandja</ref>, il-<ref target="https://mt.wikipedia.org/wiki/Malażja">Malażja</ref>, u <ref target="https://mt.wikipedia.org/wiki/Singapor">Singapor</ref>.</p>
<p>Għalkemm hemm bosta <ref target="https://mt.wikipedia.org/wiki/Sottospeċi">sottospeċi</ref>, fuq bażi ta' studji reċenti ġie propost, li dawn jitnaqqsu għal erbgħa biss u dawn huma <hi rend="italic">G. v. borneanus</hi> ta' <ref target="https://mt.wikipedia.org/wiki/Borneo">Borneo</ref>, <hi rend="italic">G. v. variegatus</hi> ta' <ref target="https://mt.wikipedia.org/wiki/Ġava">Ġava</ref>, <hi rend="italic">G. v. temminckii</hi> ta' <ref target="https://mt.wikipedia.org/wiki/Sumatra">Sumatra</ref> u <hi rend="italic">G. v. peninsulae</hi> tal-peninżula Malażjana.</p>
Deskrizzjoni
<p>Dan il-kolugo għalkemm ta' daqs żgħir huwa meqjus kbir għal <ref target="https://mt.wikipedia.org/wiki/Mammiferi">mammiferu</ref> tas-siġar. Il-kolugo ta' Sunda huwa l-akbar miż-żewġ speċi ta' kolugi, għandu l-pil griż fil-kannella u jidher aktar ċar għax huwa ħafna aktar imtebba' mill-<hi rend="italic">Cynocephalus volans</hi>. </p>
<p>Is-saqajn u l-idejn huma irqaq, ta' tul moderat, kollha tal-istess qies, denb ta' daqs medju u korporatura ħafifa. Ir-ras ċkejkna, b'par għajnejn kbar iħarsu 'l quddiem b'viżjoni binokulari u b'par widnejn żgħar u tondi.</p>
<p>Dawn il-mammiferi għandhom membrana ta' ġilda mifruxa bejn il-vojt tal-appendiċi kollha li fl-ebda mammiferu ieħor ma' laħqet din il-firxa. Din il-membrana jew pataġjum mifruxa wkoll bejn is-swaba tal-idejn u tas-saqajn, bejn id-denb u s-saqajn u saħansitra bejn l-idejn u l-għonq.</p>
Klassifikazzjoni
<list type="unordered"><item>Ordni <ref target="https://mt.wikipedia.org/wiki/Dermoptera">Dermoptera</ref>
<list type="unordered"><item>Familja <ref target="https://mt.wikipedia.org/wiki/Cynocephalidae">Cynocephalidae</ref>
<list type="unordered"><item>Ġeneru <hi rend="italic"><ref target="https://mt.wikipedia.org/wiki/Galeopterus">Galeopterus</ref></hi>
<list type="unordered"><item><hi rend="bold">Kolugo ta' Sunda</hi> jew <hi rend="bold">Kolugo Malajan</hi>, <hi rend="italic">Galeopterus variegatus</hi>
<list type="unordered"><item>Sottospeċi
<list type="unordered"><item><hi rend="italic"><ref target="https://mt.wikipedia.org/wiki/Galeopterus_variegatus_abbotti">Galeopterus variegatus abbotti</ref></hi> (Lyon, 1909)</item>
<item><hi rend="italic"><ref target="https://mt.wikipedia.org/wiki/Galeopterus_variegatus_aoris">Galeopterus variegatus aoris</ref></hi> (Miller, 1903)</item>
<item><hi rend="italic"><ref target="https://mt.wikipedia.org/wiki/Galeopterus_variegatus_chombolis">Galeopterus variegatus chombolis</ref></hi> (Lyon, 1909)</item>
<item><hi rend="italic"><ref target="https://mt.wikipedia.org/wiki/Galeopterus_variegatus_gracilis">Galeopterus variegatus gracilis</ref></hi> (Miller, 1903)</item>
<item><hi rend="italic"><ref target="https://mt.wikipedia.org/wiki/Galeopterus_variegatus_lautensis">Galeopterus variegatus lautensis</ref></hi> (Lyon, 1909)</item>
<item><hi rend="italic"><ref target="https://mt.wikipedia.org/wiki/Galeopterus_variegatus_natunae">Galeopterus variegatus natunae</ref></hi> (Miller, 1903)</item>
<item><hi rend="italic"><ref target="https://mt.wikipedia.org/wiki/Galeopterus_variegatus_peninsulae">Galeopterus variegatus peninsulae</ref></hi> (Thomas, 1909)</item>
<item><hi rend="italic"><ref target="https://mt.wikipedia.org/wiki/Galeopterus_variegatus_perhentianus">Galeopterus variegatus perhentianus</ref></hi> (Chasen &amp; Kloss, 1929)</item>
<item><hi rend="italic"><ref target="https://mt.wikipedia.org/wiki/Galeopterus_variegatus_pumilus">Galeopterus variegatus pumilus</ref></hi> (Miller, 1903)</item>
<item><hi rend="italic"><ref target="https://mt.wikipedia.org/wiki/Galeopterus_variegatus_saturatus">Galeopterus variegatus saturatus</ref></hi> (Miller, 1903)</item>
<item><hi rend="italic"><ref target="https://mt.wikipedia.org/wiki/Galeopterus_variegatus_taylori">Galeopterus variegatus taylori</ref></hi> (Thomas, 1909)</item>
<item><hi rend="italic"><ref target="https://mt.wikipedia.org/wiki/Galeopterus_variegatus_tellonis">Galeopterus variegatus tellonis</ref></hi> (Lyon, 1908)</item>
<item><hi rend="italic"><ref target="https://mt.wikipedia.org/wiki/Galeopterus_variegatus_temminckii">Galeopterus variegatus temminckii</ref></hi> (Waterhouse,1838)</item>
<item><hi rend="italic"><ref target="https://mt.wikipedia.org/wiki/Galeopterus_variegatus_terutaus">Galeopterus variegatus terutaus</ref></hi> (Chasen &amp; Kloss, 1929)</item>
<item><hi rend="italic"><ref target="https://mt.wikipedia.org/wiki/Galeopterus_variegatus_tuancus">Galeopterus variegatus tuancus</ref></hi> (Miller, 1903)</item>
<item><hi rend="italic"><ref target="https://mt.wikipedia.org/wiki/Galeopterus_variegatus_variegatus">Galeopterus variegatus variegatus</ref></hi> (Audebert,1799)</item></list></item></list></item></list></item></list></item></list></item></list>
<p>Klassifikazzjoni proposta:</p>
<list type="unordered"><item>Ordni <ref target="https://mt.wikipedia.org/wiki/Dermoptera">Dermoptera</ref>
<list type="unordered"><item>Familja <ref target="https://mt.wikipedia.org/wiki/Cynocephalidae">Cynocephalidae</ref>
<list type="unordered"><item>Ġeneru <hi rend="italic"><ref target="https://mt.wikipedia.org/wiki/Galeopterus">Galeopterus</ref></hi>
<list type="unordered"><item><hi rend="bold">Kolugo ta' Sunda</hi> jew <hi rend="bold">Kolugo Malajan</hi>, <hi rend="italic">Galeopterus variegatus</hi>
<list type="unordered"><item>Sottospeċi
<list type="unordered"><item><ref target="https://mt.wikipedia.org/wiki/Kolugo_ta'_Sunda_ta'_Borneo">Kolugo ta' Sunda ta' Borneo</ref>, <hi rend="italic">Galeopterus variegatus borneanus</hi></item>
<item><ref target="https://mt.wikipedia.org/wiki/Kolugo_ta'_Sunda_tal-Malażja">Kolugo ta' Sunda tal-Malażja</ref>, <hi rend="italic">Galeopterus variegatus peninsulae</hi></item>
<item><ref target="https://mt.wikipedia.org/wiki/Kolugo_ta'_Sunda_ta'_Ġava">Kolugo ta' Sunda ta' Ġava</ref>, <hi rend="italic">Galeopterus variegatus variegatus</hi></item>
<item><ref target="https://mt.wikipedia.org/wiki/Kolugo_ta'_Sunda_ta'_Sumatra">Kolugo ta' Sunda ta' Sumatra</ref>, <hi rend="italic">Galeopterus variegatus temminckii</hi></item></list></item></list></item></list></item></list></item></list></item></list>
Referenzi
<list type="unordered"><item>Wilson, D. E.; Reeder, D. M. <hi rend="italic"><ref target="http://www.bucknell.edu/msw3/">Mammal Species of the World, 3rd edition</ref></hi>, Johns Hopkins University Press, <ref target="https://mt.wikipedia.org/wiki/Special:BookSources/0801882214">ISBN 0-8018-8221-4</ref></item></list>
Ħoloq esterni
<list type="unordered"><item><ref target="http://www.colugos.com/">Kolugo fuq Colugos.com</ref></item>
<item><hi rend="italic"><ref target="http://zipcodezoo.com/Animals/C/Cynocephalus_variegatus.asp">Malayan Flying Lemur</ref></hi></item></list>
</text></body></html>