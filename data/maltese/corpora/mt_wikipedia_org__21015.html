<html><body><text id="wikipedia_mt_wikipedia_org__21015.html" ns="0" revid="240489" sourceurl="https://mt.wikipedia.org/wiki/Eruka" title="Eruka" type="wikipedia">Eruka
<p>L-<hi rend="bold">Eruka</hi> jew <hi rend="bold">Aruka</hi> (<hi rend="italic"><hi rend="bold">Eruca sativa</hi></hi> Mill.) hi <ref target="https://mt.wikipedia.org/wiki/Xitla_erbaċeja">xitla erbaċeja</ref> annwali tal-<ref target="https://mt.wikipedia.org/wiki/Familja">familja</ref> tal-<ref target="https://mt.wikipedia.org/wiki/Brassicaceae">Brassicaceae</ref> (<ref target="https://mt.wikipedia.org/wiki/Cruciferae">Cruciferae</ref>), magħrufa mill-qedem.
Ir-Rumani antiki kienu jaħsbu li għandha proprjetajiet afrodiżjaċi u kienu jieklu anki ż-żerriegħa tagħha. Qabel l-eruka kienet iżjed apprezzata bħala mediċina milli bħala ikel. L-eruka tikber 
salvaġġa fir-reġjun kollu tal-Mediterran mill-<ref target="https://mt.wikipedia.org/wiki/Marokk">Marokk</ref> u l-<ref target="https://mt.wikipedia.org/wiki/Portugal">Portugal</ref>, lejn il-lvant sal-<ref target="https://mt.wikipedia.org/wiki/Ġordan">Ġordan</ref> u t-<ref target="https://mt.wikipedia.org/wiki/Turkija">Turkija</ref><ref target="https://mt.wikipedia.org/wiki/Il-Paġna_prinċipali#cite_note-mc-1">[1]</ref><ref target="https://mt.wikipedia.org/wiki/Il-Paġna_prinċipali#cite_note-blamey-2">[2]</ref>. Ħafna nies iħalltu l-Eruka mal-Ġarir Abjad (Diplotaxis erucoides), imsejjaħ ukoll <hi rend="italic">insalata</hi>, billi dawn iż-żewġ xtieli għandom dehra u togħma simili ħafna.</p>
Morfoloġija
<figure><caption>Mżiewet taż-żerriegħa</caption></figure>
<p>Din ix-xitla erbaċeja annwali tikber bejn 20 u 100 ċm għolja.
Il-weraq tagħha huma rranġati alternativament matul iz-zokk u għandhom forma oblunga ta’ lanza; ta’ fuq huma idjaq minn ta’ taħt; għandhom riħa karatteristika u togħma aċituża. Il-fjuri huma żgħar, 2-4 ċm fid-dijametru, u huma magħmulin minn erba’ petali bojod jew kultant kulur it-tiben u joħorġu minn zkuk rotob. Huma rranġati f'<ref target="https://mt.wikipedia.org/wiki/Korimb">korimb</ref> tipiku tal-forma tal-fjuri tal-<ref target="https://mt.wikipedia.org/wiki/Brassicaceae">Brassicaceae</ref>. Il-<ref target="https://mt.wikipedia.org/wiki/Frott">frott</ref> huwa <ref target="https://mt.wikipedia.org/wiki/Siliqua">siliqua</ref> (miżwed), 12–35 mm twil, b'għadd żgħir ta’ <ref target="https://mt.wikipedia.org/wiki/Żerriegħa">żerriegħa</ref> li jispiċċa f'munqar. L-ispeċi għandha numru tal-<ref target="https://mt.wikipedia.org/wiki/Kromożoma">kromożoma</ref> 2<hi rend="italic">n</hi> = 22.<ref target="https://mt.wikipedia.org/wiki/Il-Paġna_prinċipali#cite_note-blamey-2">[2]</ref><ref target="https://mt.wikipedia.org/wiki/Il-Paġna_prinċipali#cite_note-3">[3]</ref><ref target="https://mt.wikipedia.org/wiki/Il-Paġna_prinċipali#cite_note-rhs-4">[4]</ref></p>
<p>Fiha ħafna Vitamina C u ħafna ħadid. Fiha wkoll l-<hi rend="italic">aċtu eruċiku</hi></p>
<p>Il-weraq jittieklu mill-<ref target="https://mt.wikipedia.org/wiki/Larva">larvi</ref> ta’ xi speċi ta’ <ref target="https://mt.wikipedia.org/wiki/Lepidoptera">Lepidoptera</ref>, fosthom il-baħrija <hi rend="italic">Xanthorhoe fluctuata</hi>.</p>
Kultivazzjoni
<p>Iċ-ċiklu veġetattiv ta’ din il-ħaxixa hu qasir ħafna: mill-mument taż-żrigħ, li jsir fir-rebbiegħa dirett fil-ħamrija, għat-tmiem taċ-ċiklu tal-ħajja, spiss hemm biss ftit ġimgħat.
Tikber tajjeb fix-xemx jew fid-dell ħafif, basta jkollha l-kenn mir-riħ. F’kundizzjonijiet klimatiċi idejali kultant il-pjanti jibqgħu ħodor anki fix-xitwa.
Il-kultivazzjoni tal-eruka tista’ jsir ukoll f'kontenituri.</p>
<p>Fis-salvaġġ tħobb ħamrija niexfa u mqallba.</p>
Ġbir u Żamm
<p>Aqtagħha biex tittiekel friska.</p>
Użu  fil-kċina
<p>Apprezzata mill-qedem għat-togħma mħawra u bżarija, l-eruka saret tintuża ħafna fl-insalati u z-zlazi; ittejjeb it-togħma tal-pizza u tista’ wkoll tissajjar fuq il-fwar.</p>
<p>In-<ref target="https://mt.wikipedia.org/wiki/Nutriment">nutriment</ref> f’100 gramma ta’ eruka friska hu:</p>

B’lingwi oħrajn
<list type="unordered"><item>Taljan: Rucola, Rugola, Rughetta</item>
<item>Franċiż: Rouquette (<ref target="https://mt.wikipedia.org/wiki/Roussillon">Roussillon</ref>), riquette (<ref target="https://mt.wikipedia.org/wiki/Nice">Nice</ref>).</item>
<item>Ġermaniż: Rauke, Raukelkohl, Senfkohl</item>
<item>Ingliż: Rocket, Garden rocket, Rocket salad, Arugula (Amerikan),</item></list>

Ħoloq esterni
<list type="unordered"><item><ref target="http://www.itis.gov/servlet/SingleRpt/SingleRpt?search_topic=TSN&amp;search_value=524057">Integrated Taxonomic Information System: Eruca vesicaria ssp. sativa (P.Mill.) Thellung</ref></item></list>
</text></body></html>