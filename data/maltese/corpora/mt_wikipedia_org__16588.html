<html><body><text id="wikipedia_mt_wikipedia_org__16588.html" ns="0" revid="264695" sourceurl="https://mt.wikipedia.org/wiki/Silvio_Berlusconi" title="Silvio Berlusconi" type="wikipedia">Silvio Berlusconi
<p><hi rend="bold">Silvio Berlusconi</hi> (<ref target="https://mt.wikipedia.org/wiki/Milan">Milan</ref>, <ref target="https://mt.wikipedia.org/wiki/29_ta'_Settembru">29 ta' Settembru</ref> <ref target="https://mt.wikipedia.org/wiki/1936">1936</ref>) huwa <ref target="https://mt.wikipedia.org/wiki/Politiku">politiku</ref> u <ref target="https://mt.wikipedia.org/wiki/Imprenditur">imprenditur</ref> <ref target="https://mt.wikipedia.org/wiki/Italja">Taljan</ref>, imlaqqam "il Cavaliere" minħabba l-onorifiċenza ta' <hi rend="italic">Cavaliere del Lavoro</hi> li ngħatatlu fl-1977. Kien Prim Ministru tal-Italja erba' darbiet, fl-1994, mill-2001 sal-2005, mill-2005 sal-2006, u mill-2008 sakemm irriżenja fit-12 ta' Novembru 2011. </p>
<p>Skont ir-rivista Amerikana <hi rend="italic">Forbes</hi>, fl-2011 Silvio Berlusconi kien it-tielet l-ikbar sinjur fl-Italja u l-118 l-iktar sinjur fid-dinja, b'patrimonju li jlaħħaq is-7.8 biljun dollaru Amerikan. Huwa beda l-attività imprenditorjali fis-snin sittin fil-qasam tal-bini tad-djar. Fl-1975 waqqaf is-Soċjetà Finanzjarja <hi rend="italic">Fininvest</hi> u fl-1993 is-Soċjetà ta' produzzjoni multimediali <hi rend="italic">Mediaset</hi>.</p>
<p>F'Ottobru 1993 beda l-moviment politiku ċentru-lemini ta' <hi rend="italic">Forza Italia</hi>, li fl-2008 sar <hi rend="italic">Il Popolo della Libertà</hi>. Huwa l-iktar wieħed li dam Prim Ministru fl-Italja u l-iktar wieħed li kellu gvern li dam.</p>
<p>Berlusconi kien imputat f'iktar minn għoxrin proċediment ġudizzjarju, li l-ebda wieħed minnhom ma ntemm b'sentenza definittiva ta' kundanna, minħabba assoluzzjonijiet, depenalizzazjonijiet tar-reati kontestati u l-preskrizzjoni.</p>
</text></body></html>