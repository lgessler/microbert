<html><body><text id="wikipedia_mt_wikipedia_org__2527.html" ns="0" revid="246506" sourceurl="https://mt.wikipedia.org/wiki/Ilijade" title="Ilijade" type="wikipedia">Ilijade<p>L-<hi rend="bold">Ilijade</hi> hi ambjentata fl-aħħar sena tal-<ref target="https://mt.wikipedia.org/wiki/Gwerra_ta'_Trojja">Gwerra ta' Trojja</ref>. Dil-gwerra hija l-<ref target="https://mt.wikipedia.org/wiki/Plott">plott</ref> ċentrali tan-nisġa dwar ir-rabja tal-<ref target="https://mt.wikipedia.org/wiki/Eroj">eroj</ref> Grieg <ref target="https://mt.wikipedia.org/wiki/Akille">Akille</ref> wara li l-kap tiegħu, <ref target="https://mt.wikipedia.org/wiki/Agamennone">Agamennone</ref>, jinsulentah waqt il-gwerra.  <ref target="https://mt.wikipedia.org/wiki/Akille">Akille</ref> jitlaq mill-kamp tal-battalja u jħalli lil sħabu jitqabdu mat-Trojjani, li jegħlbuhom aktar minn darba. Il-ħabib tiegħu, <ref target="https://mt.wikipedia.org/wiki/Patroklu">Patroklu</ref>, li jitqabbad imexxi t-truppi minfloku, waqt taqbida minnhom jisfa maqtul bi ħruxija liema bħalha.  Mimli rabja u rimors, <ref target="https://mt.wikipedia.org/wiki/Akille">Akille</ref> jinfexx b’ruħu u b’ġismu kontra t-Trojjani. Biex ipatti għall-kuxjenza tniggżu, joqtol lill-mexxej tagħhom, <ref target="https://mt.wikipedia.org/wiki/Ettore">Ettore</ref>, iben ir-re Priamu, fi ġlieda wieħed kontra wieħed. </p>
<p>Il-<ref target="https://mt.wikipedia.org/wiki/Poema">poema</ref> tagħlaq meta <ref target="https://mt.wikipedia.org/wiki/Akille">Akille</ref> jagħti l-kadavru ta’ <ref target="https://mt.wikipedia.org/wiki/Ettore">Ettore</ref> lil Priamu għad-difna, bi ftit simpatija mar-re avversarju għaliex it-tnejn ġarrbu t-telfa ta’ persuna għażiża għalihom u ġew wiċċ imb wiċċ mal-mortalità tagħhom. </p>
<p>Ara wkoll: L-<ref target="https://mt.wikipedia.org/wiki/Odissea">Odissea</ref> u <ref target="https://mt.wikipedia.org/wiki/Omeru">Omeru</ref>.</p>
</text></body></html>