<html><body><text id="wikipedia_mt_wikipedia_org__20030.html" ns="0" revid="256553" sourceurl="https://mt.wikipedia.org/wiki/Giorgio_Napolitano" title="Giorgio Napolitano" type="wikipedia">Giorgio Napolitano
<figure><caption>Giorgio Napolitano</caption></figure>
<p><hi rend="bold">Giorgio Napolitano</hi> (<ref target="https://mt.wikipedia.org/wiki/Napli">Napli</ref>, <ref target="https://mt.wikipedia.org/wiki/29_ta'_Ġunju">29 ta' Ġunju</ref> <ref target="https://mt.wikipedia.org/wiki/1925">1925</ref>) kien il-ħdax-il <ref target="https://mt.wikipedia.org/wiki/President_tal-Italja">President tar-Repubblika Taljana</ref>, bejn il-15 ta' Mejju 2006 u Jannar 2015. Kien l-ewwel u s'issa l-uniku President li ġie elett għat-tieni mandat u l-uniku wieħed li xi darba kien jagħmel parti mill-<ref target="https://mt.wikipedia.org/wiki/Partit_Komunista_Taljan">Partit Komunista Taljan</ref>. Fl-20 ta' April 2013, il-Parlament Taljan eleġġieh bħala l-ixjeħ President li qatt intgħażel, 87 sena.  </p>
<p>Qabel kien Speaker tal-Kamra tad-Deputati fl-1992, u Ministru tal-Intern fl-ewwel gvern ta' <ref target="https://mt.wikipedia.org/wiki/Romano_Prodi">Prodi</ref>. Serva bħala deputat tal-<ref target="https://mt.wikipedia.org/wiki/Kamra_tad-Deputati_tal-Italja">Kamra tad-Deputati</ref> bejn l-1953 u l-1996 u <hi rend="italic">senatore a vita</hi> mill-2005 sakemm inħatar President sena wara. </p>
<p>Kien it-tielet President li kien ġej minn partit xellugi, wara <ref target="https://mt.wikipedia.org/wiki/Giuseppe_Saragat">Giuseppe Saragat</ref> u <ref target="https://mt.wikipedia.org/wiki/Sandro_Pertini">Sandro Pertini</ref>. Bħala President huwa ħatar ħames Prim Ministri: <ref target="https://mt.wikipedia.org/wiki/Romano_Prodi">Romano Prodi</ref> (2006–2008), <ref target="https://mt.wikipedia.org/wiki/Silvio_Berlusconi">Silvio Berlusconi</ref> (2008–2011), <ref target="https://mt.wikipedia.org/wiki/Mario_Monti">Mario Monti</ref> (2011–2013), <ref target="https://mt.wikipedia.org/wiki/Enrico_Letta">Enrico Letta</ref> (2013-2014) u <ref target="https://mt.wikipedia.org/wiki/Matteo_Renzi">Matteo Renzi</ref> (2014-2016).</p>
</text></body></html>