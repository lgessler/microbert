<html><body><text id="wikipedia_mt_wikipedia_org__6050.html" ns="0" revid="273915" sourceurl="https://mt.wikipedia.org/wiki/Ljubljana" title="Ljubljana" type="wikipedia">Ljubljana

<p><hi rend="bold">Ljubljana</hi> hija l-belt kapitali tas-<ref target="https://mt.wikipedia.org/wiki/Slovenja">Slovenja</ref>. Din il-belt illum tgħodd 266 elf ruħ. Hija tinsab fuq ix-xmara Ljubljanica li tnixxi mill-qalba tal-belt. </p>
<p>L-arkitettura tixhed l-element Barokk kif ukoll l-iskola tal-Art Nouveau. Wieħed mill-aqwa arkitetti li ħalla impressjoni fuq il-belt hu Jože Plečnik,li sab il-bilanċ bejn il-Barokk Ruman u l-moviment Sezzjonalista Ġermaniż. </p>
<p>Matul it-Tieni Gwerra Dinjija, Ljubljana ġiet invaduta mill-qawwiet faxxisti Taljani u wara min-nażisti Ġermaniżi, li dawwru l-belt bil-barbed wire. </p>
<p>Wara l-gwerra, Ljubljana ġiet iddikjarata l-kapitali tar-repubblika tas-Slovenja, fi ħdan il-Jugoslavja. Fl-1991, saret il-kapitali tas-Slovenja.</p>
Ħoloq esterni

<p><ref target="http://www.visitljubljana.si/en/">http://www.visitljubljana.si/en/</ref></p>
</text></body></html>