<html><body><text id="wikipedia_mt_wikipedia_org__23990.html" ns="0" revid="267817" sourceurl="https://mt.wikipedia.org/wiki/Joseph_Azzopardi" title="Joseph Azzopardi" type="wikipedia">Joseph Azzopardi

<p>L-Imħallef Joseph Azzopardi (Isla, 1955) huwa l-Prim Imħallef fil-Qrati ta' Malta. </p>
Avukat
<p>Huwa ngħata l-warrant biex jeżerċità l-professjoni ta’ avukat fl-1980.</p>
<p>Huwa pprattika estensivament bħala avukat fil-qrati u kien ukoll konsulent legali ta’ diversi korporazzjonijiet pubbliċi.</p>
<p>Huwa serva wkoll bħala direttur tal-Mid Med Bank fil-Bord tal-Awtorità tad-Djar kif ukoll kien elett bħala membru tal-Kamra tal-Avukati u bħala president tal-istess Kamra.</p>
Politika
<p>Huwa kien kandidat mal-Partit Laburista għal elezzjoni waħda, dik tal-1981, iżda ma kienx elett.</p>
Imħallef
<p>Huwa nħatar Imħallef tal-Qrati Superjuri fl-2003 u serva fil-Prim Awla tal-Qorti Ċivili, fil-Qorti tal-Familja u s-Sekond’ Awla tal-Qorti Ċivili sakemm fi Frar tas-sena 2013 huwa ġie maħtur mill-Prim Imħallef biex iservi bħala imħallef fil-Qorti tal-Appell (Sede Superjuri). </p>
<p>Kien ilu mill-2010 membru tal-Kummissjoni għall-Amministrazzjoni tal-Ġustizzja b’għażla tal-imħallfin stess.</p>
<p>Nhar is-26 ta’ April, 2018, huwa nħatar Prim Imħallef.</p>
</text></body></html>