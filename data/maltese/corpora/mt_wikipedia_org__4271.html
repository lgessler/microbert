<html><body><text id="wikipedia_mt_wikipedia_org__4271.html" ns="0" revid="216369" sourceurl="https://mt.wikipedia.org/wiki/Tim_nazzjonali_tal-futbol_tal-I%C5%BCrael" title="Tim nazzjonali tal-futbol tal-Iżrael" type="wikipedia">Tim nazzjonali tal-futbol tal-Iżrael<p>Ġeografikament, l-<ref target="https://mt.wikipedia.org/wiki/Iżrael">Iżrael</ref> jagħmel parti ma' l-<ref target="https://mt.wikipedia.org/wiki/Asja">Asja</ref>, iżda huwa membru tal-<ref target="https://mt.wikipedia.org/wiki/UEFA">UEFA</ref> l-għaqda li tieħu ħsieb il-<ref target="https://mt.wikipedia.org/wiki/Futbol">futbol</ref> Ewropew. Fis-16 ta' Marzu 1934 hu l-jum li lagħab l-ewwel darba l-Iżrael, iżda dak iż-żmien it-tim kien jismu <ref target="https://mt.wikipedia.org/wiki/Palestina">Palestina</ref>/<ref target="https://mt.wikipedia.org/wiki/Erets_Yisrael">Erets Yisrael</ref> u kien lagħab kontra l-<ref target="https://mt.wikipedia.org/wiki/Eġittu">Eġittu</ref> (Eġittu 7 - 1 Palestina/Erets Yisrael). B'hekk nistgħu ngħidu li l-ewwel logħba uffiċjali bl-isem t'Iżrael biss kienet dik tas-26 ta' Settembru 1948 kontra l-<ref target="https://mt.wikipedia.org/wiki/It-Tim_Nazzjonali_tal-Istati_Uniti">Istati Uniti</ref> (<ref target="https://mt.wikipedia.org/wiki/Stati_Uniti">Stati Uniti</ref> 3 - 1 Iżrael). Bħala l-agħar logħob nsibu tnejn, dik li kienet l-ewwel logħba kontra l-Eġittu bl-isem ta' Palestina/Erets Yisrael; u l-oħra ntlagħbet fit-13 ta' Frar 2002 kontra t-<ref target="https://mt.wikipedia.org/wiki/It-Tim_Nazzjonali_tal-Ġermanja">tim Ġermaniż</ref> (<ref target="https://mt.wikipedia.org/wiki/Ġermanja">Ġermanja</ref> 7 - 1 Iżrael). Imma l-ikbar rebħa li għamlu kienet bi skor ikbar minn dak ta' l-agħar żewġ telfiet, għax fit-23 ta' Marzu 1988 rebħu lit-tim ta' <ref target="https://mt.wikipedia.org/wiki/Tajwan">Tajwan</ref> bl-iskor ta' 9 b'xejn (Iżrael 9 - 0 Tajwan). </p>
<p>Fit-<ref target="https://mt.wikipedia.org/wiki/Tazza_tad-Dinja">Tazza tad-Dinja</ref>, Iżrael ħa sehem darba biss fl-1970 meta dak iż-żmien ma kienx membru tal-UEFA, iżda ta' l-<ref target="https://mt.wikipedia.org/wiki/Għaqda_Asjatika_tal-futbol">għaqda Asjatika tal-futbol</ref>. </p>
<p>Informazzjoni oħra dwar dan it-tim bil-laqam ta' <ref target="https://mt.wikipedia.org/wiki/The_Holy_XI">The Holy XI</ref> (<ref target="https://mt.wikipedia.org/wiki/Il-Ħdax_Imqaddsa">Il-Ħdax Imqaddsa</ref>): </p>
<p><ref target="https://mt.wikipedia.org/wiki/Assoċjazzjoni">Assoċjazzjoni</ref>: <ref target="https://mt.wikipedia.org/wiki/Israel_Football_Association">Israel Football Association</ref> (<ref target="https://mt.wikipedia.org/wiki/L-Assoċjazzjoni_tal-Futbol_t'Iżrael">L-Assoċjazzjoni tal-Futbol t'Iżrael</ref>)</p>
<p>Il-<ref target="https://mt.wikipedia.org/wiki/Kowċ">Kowċ</ref> Attwali: <ref target="https://mt.wikipedia.org/wiki/Dror_Kashtan">Dror Kashtan</ref> (2006- )</p>
<p>It-<ref target="https://mt.wikipedia.org/wiki/Top_Scorer">Top Scorer</ref>: <ref target="https://mt.wikipedia.org/wiki/Mordechal_Spiegler">Mordechal Spiegler</ref> (b'32 gowl)</p>
<p>Il-<ref target="https://mt.wikipedia.org/wiki/Kodiċi">Kodiċi</ref> tal-<ref target="https://mt.wikipedia.org/wiki/FIFA">FIFA</ref>: <ref target="https://mt.wikipedia.org/wiki/ISR">ISR</ref></p>
<p>Ir-<ref target="https://mt.wikipedia.org/wiki/Ranking">Ranking</ref> tal-FIFA: 22 post</p>
<p>L-Aħjar Ranking: 20 post (Ġunju ta' l-2008)</p>
<p>L-Agħar Ranking: 71 post (Settembru ta' l-1993)</p>
<p>Ir-Ranking tal-<ref target="https://mt.wikipedia.org/wiki/Elo">Elo</ref>: 42</p>
</text></body></html>