<html><body><text id="wikipedia_mt_wikipedia_org__23301.html" ns="0" revid="267010" sourceurl="https://mt.wikipedia.org/wiki/Kittieb" title="Kittieb" type="wikipedia">Kittieb<figure><caption>Skultura ta' 'Anonimu' f'<ref target="https://mt.wikipedia.org/wiki/Budapest">Budapest</ref>.</caption></figure>
<figure><caption>Pittura tal-kittieb Spanjol <ref target="https://mt.wikipedia.org/wiki/Gaspar_Melchor_de_Jovellanos">Gaspar Melchor de Jovellanos</ref> li turih imdawwar bl-għodod tal-kitba.</caption></figure>
<p>Il-<hi rend="bold">kittieb </hi>huwa persuna li tuża l-kelma miktuba fi stili u tekniki varji sabiex tikkomunika l-ideat. Il-kittieba jipproduċu diversi forom ta' arti letterarja u ta' kitba kreattiva, bħalma huma r-rumanzi, in-novelli, il-poeżija, il-kitba għall-palk jew għall-iskrijn, kif ukoll saġġi. Jipproduċu wkoll forom iktar utilitarji ta' kitba, bħalma huma rapporti u artikli tal-aħbarijiet. Testi li jipproduċu l-kittieba jiġu ppublikati fuq firxa wiesgħa ta' medja. Kittieba mħarrġa tajjeb u li jafu jħaddmu l-<ref target="https://mt.wikipedia.org/wiki/Lingwa">lingwa</ref>  biex jesprimu ideat ċari ħafna drabi jikkontribwixxu b'mod sinifikattiv u sustanzjali lejn il-kontenut kulturali ta' soċjeta'. Dil-kelma tintuża jew hija implikata f'oqsma oħra tal-arti - bħal f'kantawtur - imma bħala kelma li toqgħod weħedha, "kittieb" normalment tirreferi għall-ħolqien ta' lingwa miktuba. Xi kittieba jibbażaw il-ħidma tagħhom fuq tradizzjoni orali. </p>
</text></body></html>