<html><body><text id="wikipedia_mt_wikipedia_org__9655.html" ns="0" revid="268695" sourceurl="https://mt.wikipedia.org/wiki/David_Beckham" title="David Beckham" type="wikipedia">David Beckham
<p><hi rend="bold">David Robert Joseph Beckham</hi> (twieled fit-<ref target="https://mt.wikipedia.org/wiki/2_ta'_Mejju">2 ta' Mejju</ref> <ref target="https://mt.wikipedia.org/wiki/1975">1975</ref> f'<ref target="https://mt.wikipedia.org/wiki/Leytonstone">Leytonstone</ref>) huwa eks-<ref target="https://mt.wikipedia.org/wiki/Futbol">futboler</ref> <ref target="https://mt.wikipedia.org/wiki/Ingilterra">Ingliż</ref> li attwalment huwa l-president u ko-proprjetarju ta' <ref target="https://mt.wikipedia.org/wiki/Inter_Miami_FC">Inter Miami</ref> u ko-proprjetarju ta' <ref target="https://mt.wikipedia.org/wiki/Salford_City_FC">Salford City</ref>.</p>
<p>Beckham beda l-karriera professjonali tiegħu ma' <ref target="https://mt.wikipedia.org/wiki/Manchester_United_FC">Manchester United</ref>, fejn iddebutta ta' 17-il sena fl-1992. Ma' United, Beckham rebaħ sitt titli tal-<ref target="https://mt.wikipedia.org/wiki/Premier_League">Premier League</ref>, żewġ <ref target="https://mt.wikipedia.org/wiki/FA_Cup">FA Cups</ref>, u l-<ref target="https://mt.wikipedia.org/wiki/UEFA_Champions_League">UEFA Champions League</ref> fl-1999. Hu ħalla lil Manchester United biex jingħaqad ma' <ref target="https://mt.wikipedia.org/wiki/Real_Madrid_CF">Real Madrid</ref> fl-2003, fejn baqa' magħhom għal erba' staġuni u rebaħ it-titlu tal-<ref target="https://mt.wikipedia.org/wiki/La_Liga">La Liga</ref> fl-aħħar staġun mal-klabb. F'Jannar tal-2007 ġie mħabbar li Beckham kien se jissieħeb mal-klabb Amerikan tal-<ref target="https://mt.wikipedia.org/wiki/Major_League_Soccer">Major League Soccer</ref>, <ref target="https://mt.wikipedia.org/wiki/Los_Angeles_Galaxy">Los Angeles Galaxy</ref>, fejn iffirma kuntratt ta' ħames snin fl-1 ta' Lulju ta' wara. Waqt li kien plejer ma' Galaxy, ġie misluf darbtejn lill-klabb ta' <ref target="https://mt.wikipedia.org/wiki/AC_Milan">Milan</ref> fl-2009 u fl-2009.</p>
<p>Fil-kamp internazzjonali, Beckham iddebutta mat-<ref target="https://mt.wikipedia.org/wiki/Tim_nazzjonali_tal-futbol_tal-Ingilterra">tim nazzjonali tal-Ingilterra</ref> fl-1 ta' Settembru 1996, fl-età ta' 21 sena. Hu kien <ref target="https://mt.wikipedia.org/wiki/Kaptan_(futbol)">kaptan</ref> tat-tim bejn il-15 ta' Novembru 2000 sal-fażi finali tat-<ref target="https://mt.wikipedia.org/wiki/Tazza_tad-Dinja_tal-Futbol_2006">Tazza tad-Dinja 2006</ref>, fejn lagħab għal 58 darba. Hu lagħab il-100 logħba tiegħu kontra <ref target="https://mt.wikipedia.org/wiki/Tim_nazzjonali_tal-futbol_ta'_Franza">Franza</ref> fis-26 ta' Marzu 2008, u b'115-il preżenza hu jibqa' t-tieni l-iktar plejer li għamel preżenzi mat-tim nazzjonali Ingliż.</p>
<p>Beckham spiċċa darbtejn fit-tieni post għall-unur tal-<ref target="https://mt.wikipedia.org/wiki/Plejer_tas-Sena_tal-FIFA">Plejer tas-Sena tal-FIFA</ref> u fl-2004 kien l-aktar plejer imħallas fid-dinja meta jiġu inklużi s-salarju u r-reklamar. Beckham kien l-ewwel plejer Brittaniku illi lagħab 100 logħba fiċ-<ref target="https://mt.wikipedia.org/wiki/UEFA_Champions_League">Champions League</ref>, u hu hu t-tielet fil-klassifika tal-aktar assists mogħtija fil-<ref target="https://mt.wikipedia.org/wiki/Premier_League">Premier League</ref>, b'152 assist f'265 dehra.</p>
<p>Hu hu miżżewweġ lil <ref target="https://mt.wikipedia.org/wiki/Victoria_Beckham">Victoria Beckham</ref> u għandhom erbat itfal — Brooklyn Joseph, Romeo James, Cruz David, u Harper Seven. Sal-2009, il-ġid tal-koppja flimkien huwa smat li jammonta mal-£125 sterlina.</p>
Unuri
Klabb
<p> <hi rend="bold">Manchester United</hi></p>
<list type="unordered"><item><ref target="https://mt.wikipedia.org/wiki/Premier_League">Premier League</ref>: 1995–96, 1996–97, 1998–99, 1999–2000, 2000–01, 2002–03</item>
<item><ref target="https://mt.wikipedia.org/wiki/FA_Cup">FA Cup</ref>: 1995–96, 1998–99</item>
<item><ref target="https://mt.wikipedia.org/wiki/FA_Community_Shield">FA Community Shield</ref>: 1993, 1994, 1996, 1997</item>
<item><ref target="https://mt.wikipedia.org/wiki/FA_Youth_Cup">FA Youth Cup</ref>: 1991–92</item>
<item><ref target="https://mt.wikipedia.org/wiki/UEFA_Champions_League">UEFA Champions League</ref>: 1998–99</item>
<item><ref target="https://mt.wikipedia.org/wiki/Tazza_Interkontinentali">Tazza Interkontinentali</ref>: 1999</item></list>
<p> <hi rend="bold">Real Madrid</hi></p>
<list type="unordered"><item><ref target="https://mt.wikipedia.org/wiki/La_Liga">La Liga</ref>: 2006–07</item>
<item><ref target="https://mt.wikipedia.org/wiki/Supercopa_de_España">Supercopa de España</ref>: 2003</item></list>
<p> <hi rend="bold">Los Angeles Galaxy</hi></p>
<list type="unordered"><item><ref target="https://mt.wikipedia.org/wiki/Major_League_Soccer">Major League Soccer</ref>:  2011</item>
<item><ref target="https://mt.wikipedia.org/wiki/MLS_Supporters'_Shield">MLS Supporters' Shield</ref>: 2010, 2011</item></list>
Individwali
<list type="unordered"><item>Plejer tax-Xahar tal-Premier League: Awwissu 1996</item>
<item><ref target="https://mt.wikipedia.org/wiki/Plejer_Żagħżugħ_tas-Sena_tal-PFA">Plejer Żagħżugħ tas-Sena tal-PFA</ref>: 1996–97</item>
<item><ref target="https://mt.wikipedia.org/wiki/Tim_tas-Sena_tal-PFA">Tim tas-Sena tal-PFA</ref>: 1996–197, 1997–98, 1998–99, 1999–2000</item>
<item><ref target="https://mt.wikipedia.org/wiki/Unuri_għall-klabbs_tal-UEFA#Plejer_tas-Sena">Plejer tas-Sena tal-UEFA</ref>: 1998–99</item>
<item><ref target="https://mt.wikipedia.org/wiki/Unuri_għall-klabbs_tal-UEFA#L-Aqwa_Midfilder">L-Aqwa Midfilder tal-UEFA</ref>: 1998–99</item>
<item>Tim tas-Sena tal-<ref target="https://mt.wikipedia.org/wiki/UEFA">UEFA</ref>: 2000–01, 2002–03</item>
<item>Plejer tas-Sena tal-<ref target="https://mt.wikipedia.org/wiki/Tim_nazzjonali_tal-futbol_tal-Ingilterra">Ingilterra</ref>: 2003</item></list>
Ħoloq esterni
<list type="unordered"><item>(EN)  <ref target="https://www.davidbeckham.com/">Sit uffiċjali</ref></item>
<item>Il-mudell {{<ref target="https://mt.wikipedia.org/wiki/Mudell:Soccerbase">Soccerbase</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>