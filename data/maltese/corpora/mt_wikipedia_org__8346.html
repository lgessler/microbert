<html><body><text id="wikipedia_mt_wikipedia_org__8346.html" ns="0" revid="243356" sourceurl="https://mt.wikipedia.org/wiki/Lesoto" title="Lesoto" type="wikipedia">Lesoto
<figure><caption>Bandiera tal-Lesoto</caption></figure>
<figure><caption>Lokalità tal-Lesoto fil-kontinent Afrikan</caption></figure>
<p>Il-<hi rend="bold">Lesoto</hi>, magħruf uffiċjalment bħala r-<hi rend="bold">Renju tal-Lesoto</hi>, huwa stat interkjuż fl-<ref target="https://mt.wikipedia.org/wiki/Afrika">Afrika</ref> kompletament imdawwar mill-uniku pajjiż ġar tiegħu, l-<ref target="https://mt.wikipedia.org/wiki/Afrika_t'Isfel">Afrika t'Isfel</ref>. Huwa <ref target="https://mt.wikipedia.org/wiki/Pajjiż_mingħajr_żbokk_għall-baħar">pajjiż mingħajr żbokk għall-baħar</ref> u <ref target="https://mt.wikipedia.org/wiki/Enklav">enklav</ref> fit-territorju tal-Afrika t'Isfel.</p>
<p>Il-Lesoto għandu popolazzjoni ta' madwar 2,067,000 ruħ f'erja li tlaħħaq it-30,000 kilometru kwadru. Madwar 40% tal-popolazzjoni jgħixu taħt l-<ref target="https://mt.wikipedia.org/wiki/Linja_ta'_faqar">linja ta' faqar</ref> ta' 1.25 <ref target="https://mt.wikipedia.org/wiki/Dollaru_Amerikani">dollari Amerikani</ref> kuljum. Il-<ref target="https://mt.wikipedia.org/wiki/Belt_kapitali">belt kapitali</ref> hija <ref target="https://mt.wikipedia.org/wiki/Maseru">Maseru</ref>, u l-pajjiż huwa membru tal-<ref target="https://mt.wikipedia.org/wiki/Commonwealth_tan-Nazzjonijiet">Commonwealth tan-Nazzjonijiet</ref>.</p>
<p>L-isem "Lesoto" huwa mibni (skont skema tipika tal-<ref target="https://mt.wikipedia.org/wiki/Lingwi_Bantu">lingwi Bantu</ref>) mil-prefiss <hi rend="italic">le-</hi> quddiem l-għerq <hi rend="italic">sotho</hi>, li jfisser "l-art tal-poplu li jitkellem is-<ref target="https://mt.wikipedia.org/wiki/Lingwa_Sotho">Sotho</ref><hi rend="italic">.</hi></p>
Ħoloq esterni
<list type="unordered"><item><ref target="http://www.gov.ls/">Gvern tal-Lesoto</ref></item></list>
</text></body></html>