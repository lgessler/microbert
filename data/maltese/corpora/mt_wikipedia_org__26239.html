<html><body><text id="wikipedia_mt_wikipedia_org__26239.html" ns="0" revid="264494" sourceurl="https://mt.wikipedia.org/wiki/Lazzaro_Pisani" title="Lazzaro Pisani" type="wikipedia">Lazzaro Pisani
<p><hi rend="bold">Lazzaro Pisani</hi> (twieled fil-15 ta’ Diċembru 1854 – miet fil-31 ta’ Awwissu 1932) kien pittur <ref target="https://mt.wikipedia.org/wiki/Maltin">Malti</ref> li twieled <ref target="https://mt.wikipedia.org/wiki/Ħaż-Żebbuġ">Ħaż-Żebbuġ</ref>.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Huwa meqjus bħala wieħed mill-iktar artisti Maltin importanti tal-aħħar tas-seklu 19 u tal-bidu tas-seklu 20.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
Bijografija
<figure><caption><hi rend="italic">Il-mewt ta’ <ref target="https://mt.wikipedia.org/wiki/Abel">Abel</ref></hi>, pittura ta’ Lazzaro Pisani tal-1885</caption></figure>
<p>Pisani studja <ref target="https://mt.wikipedia.org/wiki/Ruma">Ruma</ref> fl-Accademia di San Luca iżda rritorna <ref target="https://mt.wikipedia.org/wiki/Malta">Malta</ref> fl-1874 wara li marad bil-<ref target="https://mt.wikipedia.org/wiki/Malarja">malarja</ref>.<ref target="https://mt.wikipedia.org/wiki/Il-Paġna_prinċipali#cite_note-:0-3">[3]</ref> Huwa rċieva premju finanzjarju mill-Għaqda Maltija tal-Arti, tal-Manifattura u tal-Kummerċ.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref> Fl-1885, Pisani rebaħ midalja tal-fidda fil-Wirja Kolonjali f’<ref target="https://mt.wikipedia.org/wiki/Londra">Londra</ref> għax-xogħol tiegħu <hi rend="italic">Il-Mewt ta’ Abel</hi>. Huwa rebaħ midalja oħra tal-fidda fil-Wirja Kolonjali tal-1924.<ref target="https://mt.wikipedia.org/wiki/Il-Paġna_prinċipali#cite_note-:0-3">[3]</ref></p>
<p>Pisani miet f’<ref target="https://mt.wikipedia.org/wiki/San_Pawl_il-Baħar">San Pawl il-Baħar</ref>. Dak iż-żmien meta miet kien qed jaħdem fuq xi affreski fil-knejjes tas-<ref target="https://mt.wikipedia.org/wiki/Siġġiewi">Siġġiewi</ref> u tal-<ref target="https://mt.wikipedia.org/wiki/Mġarr">Imġarr</ref> li ma laħaqx temm.<ref target="https://mt.wikipedia.org/wiki/Il-Paġna_prinċipali#cite_note-:0-3">[3]</ref></p>
<p>Bint l-artist, <ref target="https://mt.wikipedia.org/wiki/Maria_Rosa_Lazzaro">Maria Rosa Lazzaro</ref>, ħalliet kollezzjoni ta’ ħdax-il pittura li wirtet mingħand missierha lil <ref target="https://mt.wikipedia.org/wiki/Heritage_Malta">Heritage Malta</ref> fl-2008 li ntwerew bejn il-15 ta’ Jannar u l-25 ta’ Marzu 2008. Il-wirja kienet tinkludi wkoll katalgu ppubblikat għall-okkażjoni li nkiteb mill-istoriku tal-arti <ref target="https://mt.wikipedia.org/wiki/Lino_Borg">Lino Borg</ref>.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref></p>
Xogħlijiet
<list type="unordered"><item><hi rend="italic">Il-Mewt ta’ Abel</hi> (żejt fuq it-tila, 1885), Mużew Nazzjonali tal-Belle Arti, Malta, biha Pisani rebaħ midalja tal-<figure><caption>Ritratt ta’ <ref target="https://mt.wikipedia.org/wiki/Salvatore_Luigi_Pisani">Salvatore Luigi Pisani</ref></caption></figure>fidda fil-Wirja Kolonjali ta’ Londra fl-1885.<ref target="https://mt.wikipedia.org/wiki/Il-Paġna_prinċipali#cite_note-6">[6]</ref></item>
<item>Is-saqaf tal-Bażilika ta’ <ref target="https://mt.wikipedia.org/wiki/San_Pietru">San Pietru</ref> u <ref target="https://mt.wikipedia.org/wiki/Pawlu_l-Appostlu">San Pawl</ref>, in-<ref target="https://mt.wikipedia.org/wiki/Nadur">Nadur</ref>, jinkludi iktar minn 150 tila mwaħħla mas-saqaf bil-volti.<ref target="https://mt.wikipedia.org/wiki/Il-Paġna_prinċipali#cite_note-7">[7]</ref></item>
<item><hi rend="italic">Il-Beatitudnijiet</hi>, il-koppla tal-Knisja Parrokkjali tas-Siġġiewi, tinkludi tmien maruflaġġi - waħda minnhom inqalgħet mill-koppla tal-knisja fl-2013; ix-xogħol ta’ konservazzjoni beda fl-1 ta’ Mejju 2014.<ref target="https://mt.wikipedia.org/wiki/Il-Paġna_prinċipali#cite_note-8">[8]</ref></item>
<item><hi rend="italic">L-Aħħar Ċena</hi>, il-Knisja tal-<hi rend="italic">Corpus Christi</hi>, l-<ref target="https://mt.wikipedia.org/wiki/Għasri">Għasri</ref>, <ref target="https://mt.wikipedia.org/wiki/Għawdex">Għawdex</ref>, restawrata permezz ta’ sponsorizzazzjoni mill-Bank of Valletta fl-2007.<ref target="https://mt.wikipedia.org/wiki/Il-Paġna_prinċipali#cite_note-9">[9]</ref></item>
<item><hi rend="italic">Il-Madonna tar-Rużarju</hi>, il-Knisja ta’ Ġesù ta’ <ref target="https://mt.wikipedia.org/wiki/Nażaret">Nażaret</ref>, <ref target="https://mt.wikipedia.org/wiki/Tas-Sliema">Tas-Sliema</ref>.</item>
<item><hi rend="italic">Ritratt ta’ <ref target="https://mt.wikipedia.org/wiki/Concetta_Pisani">Concetta Pisani</ref></hi>, 1916</item>
<item><hi rend="italic">Awtoritratt tal-artist</hi>, 1916</item>
<item><hi rend="italic">Ritratt ta’ <ref target="https://mt.wikipedia.org/wiki/Mary_Pisani">Mary Pisani</ref></hi></item>
<item><hi rend="italic">Id-Duluri</hi>, 1924</item>
<item><hi rend="italic">Ritratt tas-Sinjura Gauci</hi>, 1907</item>
<item><hi rend="italic">Ritratt ta’ <ref target="https://mt.wikipedia.org/wiki/Roby_Pisani">Roby Pisani</ref></hi></item>
<item><hi rend="italic">San Dismas</hi></item>
<item><hi rend="italic">Ritratt ta’ Lady <ref target="https://mt.wikipedia.org/wiki/Edeline_Strickland">Edeline Strickland</ref></hi></item>
<item><hi rend="italic">Ritratt ta’ <ref target="https://mt.wikipedia.org/wiki/Pietro_Paolo_Mompalao">Pietro Paolo Mompalao</ref></hi></item>
<item><hi rend="italic">L-Ittra</hi></item>
<item><hi rend="italic">Ritratt tal-Imħallef Sir <ref target="https://mt.wikipedia.org/wiki/Salvatore_Naudi">Salvatore Naudi</ref></hi></item></list>
Iktar Qari
<list type="unordered"><item>Mallia-Milanes, Victor. (1988), <hi rend="italic">The British colonial experience 1800-1964: the impact on Maltese society</hi>, Il Delfino.</item>
<item>Pelligrini, V.M. (1976), <hi rend="italic">Il pittore Lazzaro Pisani (1854 -1932)</hi>, Il Delfino.</item>
<item>"GENERAL NOTES". Journal of the Royal Society of Arts. 115 (5126): 124-125. 1967. JSTOR 41369840.</item>
<item>Gaul, Simon. (2007), <hi rend="italic">Malta, Gozo and Comino</hi>, New Holland Publishers, p. 297.</item></list>
</text></body></html>