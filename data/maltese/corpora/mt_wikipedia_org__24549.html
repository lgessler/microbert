<html><body><text id="wikipedia_mt_wikipedia_org__24549.html" ns="0" revid="268825" sourceurl="https://mt.wikipedia.org/wiki/Alhambra" title="Alhambra" type="wikipedia">Alhambra<figure></figure>
<p>L-<hi rend="bold">Alhambra</hi> ([alħamˈraːʔ], bl-<ref target="https://mt.wikipedia.org/wiki/Lingwa_Spanjola">Ispanjol</ref>: [aˈlambɾa]; bl-<ref target="https://mt.wikipedia.org/wiki/Lingwa_Għarbija">Għarbi</ref>: الْحَمْرَاء‎, b'ittri Rumani: <hi rend="italic">Al-Ḥamrāʾ</hi>, li tfisser litteralment "Il-Ħamra") hija kumpless ta' palazz u fortizza li jinsab f'Granada, l-<ref target="https://mt.wikipedia.org/wiki/Andalusija">Andalusija</ref>, <ref target="https://mt.wikipedia.org/wiki/Spanja">Spanja</ref>. Fl-1984 tniżżlet fil-lista ta' <ref target="https://mt.wikipedia.org/wiki/Sit_ta'_Wirt_Dinji">Siti ta' Wirt Dinji</ref> tal-<ref target="https://mt.wikipedia.org/wiki/UNESCO">UNESCO</ref>.<ref target="https://mt.wikipedia.org/wiki/Il-Paġna_prinċipali#cite_note-:0-1">[1]</ref> Oriġinarjament kienet mibnija bħala fortizza żgħira fit-889 W.K. fuq il-fdalijiet ta' fortifikazzjonijiet <ref target="https://mt.wikipedia.org/wiki/Imperu_Ruman">Rumani</ref>, u mbagħad ġiet injorata fil-biċċa l-kbira sakemm il-fdalijiet tagħha ġew rinnovati u mibnija mill-ġdid f'nofs is-seklu 13 mill-emir <ref target="https://mt.wikipedia.org/wiki/Nasrid_Mohammed_ben_Al-Ahmar">Nasrid Mohammed ben Al-Ahmar</ref> tal-Emirat ta' Granada, li bena l-palazz u l-ħitan preżenti tiegħu. Dan ġie kkonvertit f'palazz irjali fl-1333 minn <ref target="https://mt.wikipedia.org/wiki/Jusuf_I">Jusuf I</ref>, Sultan ta' Granada.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
<p>Wara li ntemmet ir-Rikonkwista <ref target="https://mt.wikipedia.org/wiki/Kristjaneżmu">Kristjana</ref> fl-1492, is-sit sar il-Qorti Rjali ta' Ferdinandu u Isabella (fejn <ref target="https://mt.wikipedia.org/wiki/Kristofru_Kolombu">Kristofru Kolombu</ref> rċieva approvazzjoni rjali għall-ispedizzjoni tiegħu), u l-palazzi ġew alterati parzjalment bl-istil <ref target="https://mt.wikipedia.org/wiki/Rinaxximent">Rinaxximentali</ref>. Fl-1526, <ref target="https://mt.wikipedia.org/wiki/Karlu_I_ta'_Spanja">Karlu I ta' Spanja</ref> kkummissjona palazz Rinaxximentali ġdid li kien jixraq iktar lil Imperatur Ruman Sagru. Dan inbena bi stil <ref target="https://mt.wikipedia.org/wiki/Manjeriżmu">Manjerista</ref> influwenzat mill-<ref target="https://mt.wikipedia.org/wiki/Filosofija">filosofija</ref> umanista direttament faċċata tal-arkitettura Andalusjana ta' żmien Nasrid, iżda fl-aħħar mill-aħħar qatt ma tlesta minħabba l-irvelli fi Granada ta' grupp ta' <ref target="https://mt.wikipedia.org/wiki/Iżlam">Musulmani</ref> fi Spanja magħrufa bħala "Morisco".</p>
Sit ta' Wirt Dinji
<p>L-Alhambra ġiet iddeżinjata bħala Sit ta' Wirt Dinji tal-UNESCO fl-1984.<ref target="https://mt.wikipedia.org/wiki/Il-Paġna_prinċipali#cite_note-:0-1">[1]</ref> Għaxar snin wara s-sit ġie estiż biex jiġu inklużi wkoll <ref target="https://mt.wikipedia.org/wiki/Generalife">Generalife</ref> u <ref target="https://mt.wikipedia.org/wiki/Albayzín">Albayzín</ref>.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref></p>
<p>Il-valur universali straordinarju tas-sit ġie rrikonoxxut abbażi ta' tliet kriterji tal-għażla tal-UNESCO: <hi rend="bold">il-kriterju (i)</hi> "Rappreżentazzjoni ta' kapulavur frott il-kreattività tal-bniedem"; <hi rend="bold">il-kriterju (iii)</hi> "Xhieda unika jew minn tal-inqas eċċezzjonali ta' tradizzjoni kulturali jew ta' ċivilizzazzjoni li għadha ħajja jew li għebet"; u <hi rend="bold">l-kriterju (iv)</hi> "Eżempju straordinarju ta' tip ta' bini, ta' grupp ta' siti jew ta' pajsaġġ arkitettoniku jew teknoloġiku li joħroġ fid-dieher stadju/i sinifikanti fl-istorja tal-bniedem".<ref target="https://mt.wikipedia.org/wiki/Il-Paġna_prinċipali#cite_note-:0-1">[1]</ref></p>
<figure><caption>Veduta panoramika tal-Alhambra billejl</caption></figure>
<figure><caption>L-ewwel raġġi ta' tlugħ ix-xemx fuq l-Alhambra</caption></figure>
Iktar qari
<list type="unordered"><item>Fernández Puertas, Antonio (1997). The Alhambra. Vol 1: From the Ninth Century to Yusuf I (1354). Saqi Books. ISBN 978-0-86356-466-6.</item></list>
<list type="unordered"><item>Fernández Puertas, Antonio (1998). The Alhambra. Vol 2: (1354–1391). Saqi Books. ISBN 978-0-86356-467-3.</item></list>
<list type="unordered"><item>Fernández Puertas, Antonio (1999). The Alhambra. Vol 3: From 1391 to the Present Day. Saqi Books. ISBN 978-0-86356-589-2.</item></list>
<list type="unordered"><item>Grabar, Oleg. The Alhambra. <ref target="https://mt.wikipedia.org/wiki/Massachusetts">Massachusetts</ref>: Harvard University Press, 1978.</item></list>
<list type="unordered"><item>Jacobs, Michael; Fernández, Francisco (2009). Alhambra. Frances Lincoln. ISBN 978-0-7112-2518-3.</item></list>
<list type="unordered"><item>Lowney, Chris. A Vanished World: Medieval Spain's Golden Age of Enlightenment. <ref target="https://mt.wikipedia.org/wiki/Belt_ta'_New_York">New York</ref>: Simon &amp; Schuster, Inc., 2005.</item></list>
<list type="unordered"><item>Menocal, Maria, Rosa. The Ornament of the World. <ref target="https://mt.wikipedia.org/wiki/Boston">Boston</ref>: Little, Brown and Company, 2002.</item></list>
<list type="unordered"><item>Read, Jan. The Moors in Spain and Portugal. <ref target="https://mt.wikipedia.org/wiki/Londra">Londra</ref>: Faber and Faber, 1974.</item></list>
<list type="unordered"><item>Ruggles, D. Fairchild. "Alhambra," in Encyclopaedia of Islam, it-tielet edizzjoni. <ref target="https://mt.wikipedia.org/wiki/Leiden">Leiden</ref>: E. J. Brill, 2008.</item></list>
<list type="unordered"><item>Ruggles, D. Fairchild. Gardens, Landscape, and Vision in the Palaces of Islamic Spain, <ref target="https://mt.wikipedia.org/wiki/Philadelphia">Philadelphia</ref>: Pennsylvania State University Press, 2000.</item></list>
<list type="unordered"><item>Ruggles, D. Fairchild. Islamic Gardens and Landscapes, University of Pennsylvania Press, 2008.</item></list>
<list type="unordered"><item>Steves, Rick (2004). Spain and Portugal 2004, pp. 204–205. Avalon Travel Publishing. ISBN 1-56691-529-5.</item></list>
<list type="unordered"><item>Stewart, Desmond. The Alhambra. Newsweek Publishing, 1974. ISBN 0-88225-088-4.</item></list>
<list type="unordered"><item>The World Heritage. Istanbul and Cordoba, Vol. #15. Film Ideas, 2008. ISBN 1-57557-715-1.</item></list>
<list type="unordered"><item>García-Pulido, Luis José (September 2016). "The Mastery in Hydraulic Techniques for Water Supply at the Alhambra". Journal of Islamic Studies. 27 (3): 355–382.</item></list>
</text></body></html>