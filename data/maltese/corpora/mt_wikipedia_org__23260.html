<html><body><text id="wikipedia_mt_wikipedia_org__23260.html" ns="0" revid="248241" sourceurl="https://mt.wikipedia.org/wiki/Enghien-les-Bains" title="Enghien-les-Bains" type="wikipedia">Enghien-les-Bains
<p><hi rend="bold">Enghien-les-Bains</hi> huwa <ref target="https://mt.wikipedia.org/wiki/Komuni_ta'_Franza">komun</ref> fit-tramuntana  tas-subborgi ta' <ref target="https://mt.wikipedia.org/wiki/Pariġi">Pariġi</ref>, <ref target="https://mt.wikipedia.org/wiki/Franza">Franza</ref>. Il-komun jinsab 13.5 km (8.4 mi) miċ-ċentru ta' Pariġi, fid-<ref target="https://mt.wikipedia.org/wiki/Dipartimenti_ta'_Franza">département</ref> ta' <ref target="https://mt.wikipedia.org/wiki/Val-d'Oise">Val-d'Oise</ref>.</p>
Storja
<p>Qabel ir-<ref target="https://mt.wikipedia.org/wiki/Rivoluzzjoni_Franċiża">Rivoluzzjoni Franċiża</ref>, li bħalissa hi Enghien-les-Bains, kienet lag u art bassasa taħt il-ġurisdizzjoni ta' <ref target="https://mt.wikipedia.org/wiki/Montmorency_(Val-d'Oise)">Montmorency</ref>.</p>
<p>Fl-1766, qassis fl-oratorju ta' Montmorency skopra <ref target="https://mt.wikipedia.org/wiki/Sulfur">sulfur</ref> sħun viċin il-lag ta' Enghien, u ż-żona bdiet tiżviluppa bħala resort spa.</p>
<p>Fil-ħolqien tal-<hi rend="italic"><ref target="https://mt.wikipedia.org/wiki/Komuni_ta'_Franza">komuni</ref></hi> fl-1790, matul ir-Rivoluzzjoni Franċiża, iż-żona ta' Enghien ġiet irtirata mill-ġurisdizzjoni ta' Montmorency u nqasmet bejn diversi komuni.</p>
<p>Fis-seklu dsatax, l-iżvilupp ta' Enghien wassal għall-inkorporazzjoni bħala komun. Il-komun, li huwa msemmi Enghien-les-Bains, inħoloq fis-7 ta' Awwissu 1850 u kiseb parti mit-territorju ta' <ref target="https://mt.wikipedia.org/wiki/Deuil-la-Barre">Deuil-la-Barre</ref> u ngħaqad ma' parti mit-territorju ta' <ref target="https://mt.wikipedia.org/wiki/Saint-Gratien_(Val-d'Oise)">Saint-Gratien</ref>, parti mit-territorju ta' <ref target="https://mt.wikipedia.org/wiki/Soisy-sous-Montmorency">Soisy-sous-Montmorency</ref> u parti mit-territorju ta' <ref target="https://mt.wikipedia.org/wiki/Épinay-sur-Seine">Épinay-sur-Seine</ref>.</p>
Trasport
<p>Enghien-les-Bains huwa servut minn żewġ stazzjonijiet tal-linja tal-ferrovija suburbana <ref target="https://mt.wikipedia.org/wiki/Transilien_Paris_–_Nord">Transilien Paris – Nord</ref> li huma <ref target="https://mt.wikipedia.org/wiki/Gare_d'Enghien-les-Bains">Gare d'Enghien-les-Bains</ref> u <ref target="https://mt.wikipedia.org/wiki/Gare_de_La_Barre-Ormesson">Gare de La Barre-Ormesson</ref>.</p>
Ġemellati
<list type="unordered"><item> <ref target="https://mt.wikipedia.org/wiki/Enghien">Enghien</ref>, <ref target="https://mt.wikipedia.org/wiki/Belġju">Belġju</ref></item>
<item> <ref target="https://mt.wikipedia.org/wiki/Bad_Dürrheim">Bad Dürrheim</ref>, <ref target="https://mt.wikipedia.org/wiki/Ġermanja">Ġermanja</ref></item></list>
Personalitajiet
<list type="unordered"><item><ref target="https://mt.wikipedia.org/wiki/Johanna_Joseph">Johanna Joseph</ref>, plejer tal-baskitbol</item>
<item><ref target="https://mt.wikipedia.org/wiki/Mistinguett">Mistinguett</ref>, attriċi u kantanta (1875–1956).</item>
<item><ref target="https://mt.wikipedia.org/wiki/Alphonse_Laurencic">Alphonse Laurencic</ref>, attivist repubblikan u trejdjunjonist fi Spanja</item>
<item><ref target="https://mt.wikipedia.org/wiki/Aurelien_Collin">Aurelien Collin</ref>, futboler</item></list>
Ħoloq esterni

<list type="unordered"><item>(FR)  <ref target="http://www.ville-enghienlesbains.fr/">Sit tal-Kunsill ta' Enghien-les-Bains</ref></item>
<item>(FR)  <ref target="http://www.casinosavenue.com/en/casino/casino-barrière-enghien-les-bains/8580">Casino Enghien-les-Bains - Casinosavenue.com</ref></item>
<item>(FR)  <ref target="https://www.facebook.com/enghienlesbains.tourisme/?fref=ts">Facebook uffiċjali</ref></item></list>
<p>
Koordinati: <ref target="https://tools.wmflabs.org/geohack/geohack.php?pagename=Il-Pa%C4%A1na_prin%C4%8Bipali&amp;params=48_58_11_N_2_18_29_E_type:city">48°58′11″N 2°18′29″E﻿ / ﻿48.96972°N 2.30806°E﻿ / 48.96972; 2.30806</ref>
</p>
</text></body></html>