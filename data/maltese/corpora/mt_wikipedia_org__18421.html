<html><body><text id="wikipedia_mt_wikipedia_org__18421.html" ns="0" revid="264551" sourceurl="https://mt.wikipedia.org/wiki/Festival_tal-Eurovision_2013" title="Festival tal-Eurovision 2013" type="wikipedia">Festival tal-Eurovision 2013
<p>Il-<hi rend="bold">Festival tal-Eurovision 2013</hi> kien it-58 edizzjoni ta' dan il-<ref target="https://mt.wikipedia.org/wiki/Festival_tal-Eurovision">konkors mużikali</ref>. Dan l-avveniment sar f'<ref target="https://mt.wikipedia.org/wiki/Malmö">Malmö</ref>, l-<ref target="https://mt.wikipedia.org/wiki/Żvezja">Iżvezja</ref>, wara li r-rebħa ta' <ref target="https://mt.wikipedia.org/wiki/Loreen">Loreen</ref> fl-<ref target="https://mt.wikipedia.org/wiki/Festival_tal-Eurovision_2012">edizzjoni preċedenti</ref> tat id-dritt lil dan il-pajjiż sabiex jospita l-Eurovision għall-ħames darba fl-istorja. L-istazzjon <ref target="https://mt.wikipedia.org/wiki/Sveriges_Television">Sveriges Television</ref> (SVT) għażlu lil <ref target="https://mt.wikipedia.org/wiki/Malmö_Arena">Malmö Arena</ref> bħala s-sala għall-avveniment wara li ġew ikkunsidrati diversi swali u areni oħra fl-Iżvezja. Disgħa u tletin pajjiż ħadu sehem, fosthom l-<ref target="https://mt.wikipedia.org/wiki/Armenja_fil-Festival_tal-Eurovision">Armenja</ref> li rritornaw wara l-assenza fl-edizzjoni tal-2012.<ref target="https://mt.wikipedia.org/wiki/Il-Paġna_prinċipali#cite_note-Armenja-1">[1]</ref> Il-<ref target="https://mt.wikipedia.org/wiki/Bożnija_u_Ħerżegovina_fil-Festival_tal-Eurovision">Bożnija u Ħerżegovina</ref>, il-<ref target="https://mt.wikipedia.org/wiki/Portugall_fil-Festival_tal-Eurovision">Portugall</ref>, is-<ref target="https://mt.wikipedia.org/wiki/Slovakkja_fil-Festival_tal-Eurovision">Slovakkja</ref> u t-<ref target="https://mt.wikipedia.org/wiki/Turkija_fil-Festival_tal-Eurovision">Turkija</ref> ħabbru li kienu se jirtiraw minn dan il-festival għal raġunijiet differenti. Id-disinn tal-konkors kien mibni madwar it-tema "We are one", bil-ħsieb jaqa' fuq l-ugwaljanza u l-għaqda fost il-pajjiżi parteċipanti id f'id mad-diversità u l-influwenza kulturali ta' kull parteċipant.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
Format
Il-Preżentattriċi
<p>Fis-17 ta' Ottubru tal-2012, Martin Österdahl ħabbar li għal din l-edizzjoni ser ikun hemm preżentattriċi waħda, għall-kuntrarju tal-edizzjonijiet ta' qabel. L-aħħar festival li ġie ppreżentat minn persuna waħda kien dak tal-1995 li sar fl-Irlanda. Fit-28 ta' Jannar tal-2013, ġie mħabbar li l-preżentattriċi tal-festival se tkun Petra Mede.</p>
It-Tema
<p>It-tema ta' dan il-festival ġiet maħluqa mid-ditta <hi rend="italic">Happy F&amp;B</hi>, li hija bbażata fil-belt ta' Gothenburg.
Fis-17 ta' Jannar tal-2013, l-EBU ħabbret it-tema ta' dan il-festival, li tinkludi farfett u l-islogan <hi rend="italic">We are One</hi>.</p>
Allokazzjoni tas-semifinali
<p>Bħas-snin ta' qabel, kien hemm polza li ddeterminat liema pajjiżi se jikkompetu fl-ewwel jew fit-tieni semifinali. Din saret fis-17 ta' Jannar tal-2013 fis-Sala Ċentrali ta' Malmö. Għall-kuntrarju tal-edizzjonijiet l-oħrajn, l-ordni tal-pajjiżi se tiġi deċiża mid-diretturi tal-festival, sabiex kull kanzunetta tkun imqassma b'tali mod li tkun differenti minn ta' qabilha u ta' warajha u l-festival ikun aktar interessanti. L-ordni ta' kif se jikkompetu l-pajjiżi se tiġi mħabbra f'April.</p>
<p>Bħas-snin ta' qabel, is-semifinalisti ġew imqassma f'ħames urni, bbażati fuq kif ivvutaw lil xulxin f'dawn l-aħħar disa' snin.</p>
<p>Minn dawn il-ħames urni: is-semifinalisti ġew imqassma f'żewġ semifinali:</p>
Pajjiżi parteċipanti
<p>Nhar il-21 ta' Diċembru 2012 tħabbru d-39 pajjiż li kienu se jikkompetu fil-Festival tal-Eurovision 2013. L-<ref target="https://mt.wikipedia.org/wiki/Armenja_fil-Festival_tal-Eurovision">Armenja</ref>, li l-aħħar li kienet ħadet sehem kien fl-2011, ikkonfermat li kienet se tirritorna lura wara waqfa ta' sena.<ref target="https://mt.wikipedia.org/wiki/Il-Paġna_prinċipali#cite_note-Armenja-1">[1]</ref> Il-<ref target="https://mt.wikipedia.org/wiki/Bożnija_u_Ħerżegovina_fil-Festival_tal-Eurovision">Bożnija u Ħerżegovina</ref> u l-<ref target="https://mt.wikipedia.org/wiki/Portugall_fil-Festival_tal-Eurovision">Portugall</ref> irtiraw minħabba diffikultajiet finanzjarji,<ref target="https://mt.wikipedia.org/wiki/Il-Paġna_prinċipali#cite_note-Bożnija_u_Ħerżegovina-3">[3]</ref><ref target="https://mt.wikipedia.org/wiki/Il-Paġna_prinċipali#cite_note-Portugall-4">[4]</ref> waqt li s-<ref target="https://mt.wikipedia.org/wiki/Slovakkja_fil-Festival_tal-Eurovision">Slovakkja</ref> u t-<ref target="https://mt.wikipedia.org/wiki/Turkija_fil-Festival_tal-Eurovision">Turkija</ref> rtiraw għal raġunijiet differenti.<ref target="https://mt.wikipedia.org/wiki/Il-Paġna_prinċipali#cite_note-Slovakkja-5">[5]</ref><ref target="https://mt.wikipedia.org/wiki/Il-Paġna_prinċipali#cite_note-Turkija-6">[6]</ref></p>
Semifinali
Semifinali 1
<p>L-<ref target="https://mt.wikipedia.org/wiki/Italja_fil-Festival_tal-Eurovision">Italja</ref>, l-<ref target="https://mt.wikipedia.org/wiki/Żvezja_fil-Festival_tal-Eurovision">Iżvezja</ref> u r-<ref target="https://mt.wikipedia.org/wiki/Renju_Unit_fil-Festival_tal-Eurovision">Renju Unit</ref> ivvutaw f'din is-semifinali.<ref target="https://mt.wikipedia.org/wiki/Il-Paġna_prinċipali#cite_note-poloz_semifinali-7">[7]</ref> L-għaxar kanzunetti immarkati bi sfond oranġjo ikkwalifikaw għall-finali.</p>







Ħoloq esterni

<list type="unordered"><item><ref target="http://www.eurovision.tv/">Sit uffiċjali</ref></item>
<item><ref target="http://www.youtube.com/user/eurovision">Stazzjon uffiċjali</ref> fuq <ref target="https://mt.wikipedia.org/wiki/YouTube">YouTube</ref></item></list>
</text></body></html>