<html><body><text id="wikipedia_mt_wikipedia_org__2092.html" ns="0" revid="265473" sourceurl="https://mt.wikipedia.org/wiki/Atti_tal-Appostli" title="Atti tal-Appostli" type="wikipedia">Atti tal-Appostli
<figure></figure>
<p>L-<hi rend="bold">Atti tal-Appostli</hi>, (Bil-Grieg '<hi rend="bold">práxeis ton apostólon'</hi>) hu ktieb fil-<ref target="https://mt.wikipedia.org/wiki/Bibbja">Bibbja</ref> u hu l-ħames wieħed fit-<ref target="https://mt.wikipedia.org/wiki/Testment_il-Ġdid">Testment il-Ġdid</ref>. L-Abbrevjazzjoni fil-kwotazzjonijiet Bibliċi hi: <hi rend="italic">Atti</hi>. </p>
<p>L-Atti huma, b'mod ġeneriku, rakkont storiku ta' x'ġara matul l-ewwel ftit snin tal-Knisja. Dan il-ktieb jiffoka primarjament fuq l-għemil ta' Pietru u ta' Pawlu. Din tirrakkonta kif twaqqfet il-knisja f'<ref target="https://mt.wikipedia.org/wiki/Ġerusalemm">Ġerusalemm</ref> minn Ġakbu l-Ġust, minn bidu ta' madwar 120 membru (1:15) komposti minn Lhud u Proseliti, għal Pietru jgħammed lil Kornelju (10:44), li hu tradizzjonalment l-ewwel Ġentil mgħammed, għall-Kunċilju ta' Ġerusalemm (15), għal Ġakbu jakkuża lil Pietru li jrid idawwar il-liġi ta' Mosè (21:18), għall-arrest ta' Pawlu u l-vjaġġ tiegħu sa Ruma.</p>
<p>Evidenza interna turi li dan il-Ktieb kien kumpann u tkomplija tal-Ktieb ta' Luqa; is-separazzjoni tiegħu minn dak il-ktieb seħħet qabel kull manuskritt li għadu msemmi. Storikament dan għandu interess qawwi: M'hemm l-ebda ktieb ieħor bħalu fit-Testment il-Ġdid jew barra minnu. Din hi l-istorja tal-Knisja; mingħajra il-kuntest tal-era tal-appostolat universali ikun bla ebda pedament.</p>
</text></body></html>