<html><body><text id="wikipedia_mt_wikipedia_org__6946.html" ns="0" revid="243307" sourceurl="https://mt.wikipedia.org/wiki/Mekkanika_klassika" title="Mekkanika klassika" type="wikipedia">Mekkanika klassika<p>Bil-frażi <hi rend="bold">mekkanika klassika</hi> ġeneralment infissru, fil-<ref target="https://mt.wikipedia.org/wiki/Fiżika">fiżika</ref> u fil-<ref target="https://mt.wikipedia.org/wiki/Matematika">matematika</ref>, il-ġabra ta' <ref target="https://mt.wikipedia.org/wiki/Mekkanika_(fiżika)">teoriji mekkaniċi</ref> (bil-formaliżmi tagħhom) żviluppati sal-1800.</p>
<p>Sikwit naqsmu l-mekkanika klassika f'żewġ teoriji distingwibbli sewwa: il-<hi rend="bold"><ref target="https://mt.wikipedia.org/wiki/Mekkanika_newtonjana">mekkanika newtonjana</ref></hi> (jew sempliċement <hi rend="italic"><ref target="https://mt.wikipedia.org/wiki/Mekkanika_(fiżika)">mekkanika</ref></hi>), formulata għall-ewwel darba minn <ref target="https://mt.wikipedia.org/wiki/Isaac_Newton">Newton</ref> fit-trattat famuż <hi rend="italic"><ref target="https://mt.wikipedia.org/wiki/Philosophiae_Naturalis_Principia_Mathematika">Philosophiae Naturalis Principia Mathematika</ref></hi> ippubblikat fl-<ref target="https://mt.wikipedia.org/wiki/1687">1687</ref> (daż-żmien magħruf bħala <hi rend="italic">Principia</hi>) u il-<hi rend="bold"><ref target="https://mt.wikipedia.org/wiki/Mekkanika_analitika">mekkanika analitika</ref></hi> (li ngħidula wkoll <hi rend="italic"><ref target="https://mt.wikipedia.org/wiki/Mekkanika_razzjonali">mekkanika razzjonali</ref></hi>) żviluppata minn <ref target="https://mt.wikipedia.org/wiki/Joseph-Louis_Lagrange">Lagrange</ref>, <ref target="https://mt.wikipedia.org/wiki/William_Rowan_Hamilton">Hamilton</ref>, <ref target="https://mt.wikipedia.org/wiki/Joseph_Liouville">Liouville</ref>, <ref target="https://mt.wikipedia.org/wiki/Karl_Gustav_Jakob_Jacobi">Jacobi</ref> u oħrajn bejn it-tieni nofs tal-1700 u l-aħħar tal-1800. Ta' min josserva li ż-żewġ teoriji, għalkemm joħorġu minn prinċìpji differenti (il-postulati ta' <ref target="https://mt.wikipedia.org/wiki/Isaac_Newton">Newton</ref> fl-ewwel każ; il prinċipju ta' azzjoni minima fit-tieni) u jużaw metodi matematiċi sostanzjalment differenti (kalkulu sempliċi fl-ewwel, <ref target="https://mt.wikipedia.org/wiki/Kalkulu_tal-variazzjonijiet">kalkulu tal-variazzjonijiet</ref> u elementi ta' analisi matematika ogħla fit-tieni), jaslu sostanzjalment għal riżultati ekwivalenti mill-<hi rend="italic">punto di vista</hi> sperimentali.</p>
<p>Problemi li għalihom ma nistgħux napplikaw l-ipoteżi tal-kontinwu nistgħu nistudjawhom bil-liġijiet tal-<ref target="https://mt.wikipedia.org/wiki/Mekkanika_statistika">mekkanika statistika</ref>. Biex inkunu nistgħu niddefinixxu l-kamp ta' validità ta' din l-ipoteżi, ġie definit in-<ref target="https://mt.wikipedia.org/wiki/Numru_ta'_Knudsen">numru ta' Knudsen</ref>. Problemi li għalihom dan-numru għandu ordni ta' kobor ta' wieħed jew iżjed ma jistgħux ikunu studjati bil-liġijiet tal-<ref target="https://mt.wikipedia.org/wiki/Mekkanika_tal-kontinwu">mekkanika tal-kontinwu</ref>.</p>
<p>Il-mekkanika klassika tiddeskrivi b'mod sostanzjalment preċiż il-biċċa kbira tal-fenomeni mekkaniċi li nosservaw direttament fil-ħajja ta' kuljum. Imma nsibu diskrepanza konsiderevoli bejn it-tbassir tal-mekkanika klassika u l-esperimenti għal sistemi fejn il-veloċità tkun paragunabbli mall-<ref target="https://mt.wikipedia.org/wiki/Veloċità_tad-dawl">veloċità tad-dawl</ref> u għal sistemi ta' dimensjonijiet spazjali paragunabbli ma' dawk <ref target="https://mt.wikipedia.org/wiki/Atomu">atomiċi</ref> jew <ref target="https://mt.wikipedia.org/wiki/Molekula">molekulari</ref> (fejn il-kostanti fundamentali li niltaqgħu magħha hi l-<ref target="https://mt.wikipedia.org/wiki/Kostanti_ta'_Plankk">kostanti</ref> ta' <ref target="https://mt.wikipedia.org/wiki/Max_Planck">Planck</ref>). F'dawn il-każijiet hemm bżonn li minflok il-mekkanika klassikali nużaw rispettivament il-<hi rend="bold"><ref target="https://mt.wikipedia.org/wiki/Relatività_ristretta">mekkanika relativistika</ref></hi> u l-<hi rend="bold"><ref target="https://mt.wikipedia.org/wiki/Mekkanika_kwantistika">mekkanika kwantistika</ref></hi>.</p>
Bibljografija
 Din is-sezzjoni għadha vojta. <ref target="//mt.wikipedia.org/w/index.php?title=Il-Pa%C4%A1na_prin%C4%8Bipali&amp;action=edit&amp;section=">Għinna</ref> biex niktbuha!
Ħoloq esterni

<list type="unordered"><item>(EN)  Binney, James. <ref target="http://www-thphys.physics.ox.ac.uk/users/JamesBinney/">Mekkanika klassika</ref></item></list>
</text></body></html>