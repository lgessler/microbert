<html><body><text id="wikipedia_mt_wikipedia_org__16274.html" ns="0" revid="250160" sourceurl="https://mt.wikipedia.org/wiki/Jacob_II_Bernoulli" title="Jacob II Bernoulli" type="wikipedia">Jacob II Bernoulli<figure><caption>Jakob II Bernoulli</caption></figure>
<p><hi rend="bold">Jakob II Bernoulli</hi> (<ref target="https://mt.wikipedia.org/wiki/Basel">Basel</ref>, <ref target="https://mt.wikipedia.org/wiki/17_ta'_Ottubru">17 ta' Ottubru</ref> <ref target="https://mt.wikipedia.org/wiki/1759">1759</ref> – <ref target="https://mt.wikipedia.org/wiki/San_Pietruburgu">San Pietruburgu</ref>,<ref target="https://mt.wikipedia.org/wiki/Il-Paġna_prinċipali#cite_note-dhs-1">[1]</ref> <ref target="https://mt.wikipedia.org/wiki/3_ta'_Lulju">3 ta' Lulju</ref> <ref target="https://mt.wikipedia.org/wiki/1789">1789</ref>),  kien <ref target="https://mt.wikipedia.org/wiki/Matematiku">matematiku</ref> <ref target="https://mt.wikipedia.org/wiki/Żvizzera">Żvizzeru</ref>, membru tal-<ref target="https://mt.wikipedia.org/wiki/Familja_Bernoulli">familja Bernoulli</ref>. <ref target="https://mt.wikipedia.org/wiki/Johann_II_Bernoulli">Johann II Bernoulli</ref> kien missieru, <ref target="https://mt.wikipedia.org/wiki/Johann_Bernoulli">Johann Bernoulli</ref> kien nannuh u <ref target="https://mt.wikipedia.org/wiki/Johann_III_Bernoulli">Johann III Bernoulli</ref> kien ħuh ikbar minnu. </p>
Bijografija
<p>Wara li spiċċa l-istudji letterarji tiegħu intbgħat <ref target="https://mt.wikipedia.org/wiki/Neuchâtel">Neuchâtel</ref> biex jipperfezzjona l-Franċiż. Meta mar lura ħa l-lawrja fil-<ref target="https://mt.wikipedia.org/wiki/Liġi">liġi</ref>, iżda dawn l-istudji ma taffulux il-passjoni ereditarja li kellu għall-<ref target="https://mt.wikipedia.org/wiki/Ġeometrija">ġeometrija</ref>, il-<ref target="https://mt.wikipedia.org/wiki/Matematika">matematika</ref> u l-<ref target="https://mt.wikipedia.org/wiki/Fiżika">fiżika</ref>. </p>
<p>Ħa l-ewwel lezzjonijiet f'dawn l-oqsma minn missieru u kompla taħt id-direzzjoni ta' zijuh <ref target="https://mt.wikipedia.org/wiki/Daniel_Bernoulli">Daniel</ref>. Tant avvanza fix-xjenza li fl-età ta 21 sena, talbuh jieħu l-katedra tal-<ref target="https://mt.wikipedia.org/wiki/Fiżika">fiżika sperimentali</ref> fl-Università ta' Basel, li kien ħa jirtira minnha zijuh minħabba l-età avvanzata<ref target="https://mt.wikipedia.org/wiki/Il-Paġna_prinċipali#cite_note-mcs.st-2">[2]</ref>.</p>
<p>Wara, aċċetta l-kariga ta' segretarju tal-Konti ta' Brenner, li tatu l-opportunità li jżur il-<ref target="https://mt.wikipedia.org/wiki/Ġermanja">Ġermanja</ref> u l-<ref target="https://mt.wikipedia.org/wiki/Italja">Italja</ref>. Fl-Italja sar ħabib ta' <ref target="https://mt.wikipedia.org/wiki/Antonio_Maria_Lorgna">Antonio Maria Lorgna</ref>, professur tal-matematika f'<ref target="https://mt.wikipedia.org/wiki/Verona">Verona</ref> u fundatur tal-għaqda li aktar tard saret l-<hi rend="italic">Accademia Nazionale delle Scienze</hi>. </p>
<p>Ġie elett ukoll membru tas-<hi rend="italic">Società Reale di Torino</hi> u matul iż-żjara tiegħu f'<ref target="https://mt.wikipedia.org/wiki/Venezja">Venezja</ref>, ġie ammess permezz tal-rakkomandazzjoni ta' <ref target="https://mt.wikipedia.org/wiki/Nicolaus_von_fuss">Nicolaus von fuss</ref>, fl-Akkademja tax-Xjenzi tar-Russja, fejn fl-1788 inħatar professur tal-matematika. Fir-<ref target="https://mt.wikipedia.org/wiki/Russja">Russja</ref> għamel riċerka importanti, speċjalment fl-oqsma tal-<ref target="https://mt.wikipedia.org/wiki/Balistika">balistika</ref> u l-<ref target="https://mt.wikipedia.org/wiki/Elastiċità">elastiċità</ref><ref target="https://mt.wikipedia.org/wiki/Il-Paġna_prinċipali#cite_note-hetnarski-3">[3]</ref>.</p>
<p>Xahrejn qabel ma għalaq tletin, għereq fix-xmara <ref target="https://mt.wikipedia.org/wiki/Neva">Neva</ref> f'Lulju tal-1789, ftit xhur wara li żżewweġ lin-neputija ta' <ref target="https://mt.wikipedia.org/wiki/Leonhard_Euler">Leonhard Euler</ref>. </p>
<p>Ħafna mill-kitbiet tiegħu jinsabu fl-ewwel sitt volumi ta' <hi rend="italic">Nova Acta Academiae Scientiarum Imperialis Petropolitanae</hi>, fl-<hi rend="italic">Acta Helvetica</hi>, fil-<hi rend="italic">Mémoires des Académies de Berlin et Turin</hi> u fil-pubblikazzjonijiet ta' ħuh Johann<ref target="https://mt.wikipedia.org/wiki/Il-Paġna_prinċipali#cite_note-e1911-4">[4]</ref>.</p>


Ħoloq esterni

<list type="unordered"><item><ref target="http://www-history.mcs.st-and.ac.uk/Biographies/Bernoulli_Jacob%28II%29.html">Bijografija fuq Mac-Tutor</ref></item></list>


Siġra tal-familja Bernoulli
</text></body></html>