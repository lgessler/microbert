<html><body><text id="wikipedia_mt_wikipedia_org__9104.html" ns="0" revid="239126" sourceurl="https://mt.wikipedia.org/wiki/Liebru_l-%C4%A1ebel_a%C4%A7mar_ta%27_Jameson" title="Liebru l-ġebel aħmar ta' Jameson" type="wikipedia">Liebru l-ġebel aħmar ta' Jameson
<p>Il-<ref target="https://mt.wikipedia.org/wiki/Liebru_l-ġebel_aħmar_ta'_Jameson">Liebru l-ġebel aħmar ta' Jameson</ref> <hi rend="italic"><ref target="https://mt.wikipedia.org/wiki/Pronolagus_randensis">Pronolagus randensis</ref></hi> jew kif inhu msejjaħ ukoll <ref target="https://mt.wikipedia.org/wiki/Fenek_aħmar_ta'_Jameson">Fenek aħmar ta' Jameson</ref>, huwa <ref target="https://mt.wikipedia.org/wiki/Mammiferu">mammiferu</ref> <ref target="https://mt.wikipedia.org/wiki/Plaċentat">plaċentat</ref> <ref target="https://mt.wikipedia.org/wiki/Notturn">notturn</ref> u solitarju tal-<ref target="https://mt.wikipedia.org/wiki/Familja">familja</ref> <ref target="https://mt.wikipedia.org/wiki/Leporidae">Leporidae</ref> fl-<ref target="https://mt.wikipedia.org/wiki/Ordni">ordni</ref> <ref target="https://mt.wikipedia.org/wiki/Lagomorpha">Lagomorpha</ref> mifrux fil-<ref target="https://mt.wikipedia.org/wiki/Kontinent">kontinent</ref> <ref target="https://mt.wikipedia.org/wiki/Afrika">Afrikan</ref>. Dan il-<ref target="https://mt.wikipedia.org/wiki/Leporidu">leporidu</ref> bħaż-2 <ref target="https://mt.wikipedia.org/wiki/Speċi">speċijiet</ref> l-oħra tal-<ref target="https://mt.wikipedia.org/wiki/Ġeneru">ġeneru</ref> <hi rend="italic"><ref target="https://mt.wikipedia.org/wiki/Pronolagus">Pronolagus</ref></hi>, għalkemm jissejjaħ <hi rend="italic"><hi rend="bold">"<ref target="https://mt.wikipedia.org/wiki/Liebru_l-ġebel">Liebru l-ġebel</ref>"</hi></hi> huwa <ref target="https://mt.wikipedia.org/wiki/Speċi">speċi</ref> ta' <ref target="https://mt.wikipedia.org/wiki/Fenek">fenek</ref>.</p>
<p>Dan il-<ref target="https://mt.wikipedia.org/wiki/Liebru_l-ġebel">liebru l-ġebel</ref> għandu pil fin ħafna lewn kannella fil-ħamrani, denb imdaqqas ta' l-istess kulur bit-tarf iswed u par widnejn kbar ftit li xejn pilusi xi kultant bit-truf suwed ukoll. Il-geddum, is-sider u ż-żaqq huma fil-bajdani, waqt li l-wardiet tal-wiċċ, il-ġnub tax-xedaq ta' isfel u l-għonq huma fil-griż ċar.</p>
<p>Il-<ref target="https://mt.wikipedia.org/wiki/Liebru_l-ġebel_aħmar_ta'_Jameson">Liebru l-ġebel aħmar ta' Jameson</ref> jippreferi jgħix f' abitat kollu ġebel u rdum mal-ġnub ta' ogħljiet u muntanji fil-madwar u din hija r-raġuni minn fejn oriġina l-isem komuni ta' din l-<ref target="https://mt.wikipedia.org/wiki/Speċi">ispeċi</ref>. Madankollu dan il-<ref target="https://mt.wikipedia.org/wiki/Liebru_l-ġebel">liebru l-ġebel</ref> jinsab mifrux ma' ħafna tipi ta' abitat aktar fil-baxx madwar il-muntanji speċjalment fejn ikun hemm ħaxix u pjanti li jista' juża bħala kenn għal matul il-ġurnata.</p>
Riproduzzjoni
<p>Il-<ref target="https://mt.wikipedia.org/wiki/Liebru_l-ġebel_aħmar_ta'_Jameson">Liebru l-ġebel aħmar ta' Jameson</ref> ftit li xejn hemm informazzjoni dwar ir-riproduzzjoni tiegħu. L-unika tagħrif li hemm huwa li jirriproduċu matul is-sena kollha u kull boton ikun magħmul minn 1 sa 3 żrameġ li jitwieldu ogħmja, bla pil u totalment dipendenti fuq l-omm bħal <ref target="https://mt.wikipedia.org/wiki/Fenek">fniek</ref> kollha l-oħra.</p>
Distribuzzjoni
<p>Il-<ref target="https://mt.wikipedia.org/wiki/Liebru_l-ġebel_aħmar_ta'_Jameson">Liebru l-ġebel aħmar ta' Jameson</ref> huwa <ref target="https://mt.wikipedia.org/wiki/Speċi">speċi</ref> ta' <ref target="https://mt.wikipedia.org/wiki/Fenek">fenek</ref> mifruxa fin-Nofs in-nhar tal-kontinent ta' l-<ref target="https://mt.wikipedia.org/wiki/Afrika">Afrika</ref>. Ir-Repubblika ta' l-<ref target="https://mt.wikipedia.org/wiki/Afrika_ta'_Isfel">Afrika ta' Isfel</ref> għandha popolazzjoni fil-Majjistral tal-pajjiż waqt li fil-<ref target="https://mt.wikipedia.org/wiki/Botzwana">Botzwana</ref> il-biċċa l-kbira tal-popolazzjoni qiegħda fir-reġjuni tal-Lvant. L-akbar popolazzjonijiet huma ta' <ref target="https://mt.wikipedia.org/wiki/Żimbabwe">Żimbabwe</ref> u <ref target="https://mt.wikipedia.org/wiki/Namibja">Namibja</ref> fejn il-<ref target="https://mt.wikipedia.org/wiki/Liebru_l-ġebel_aħmar_ta'_Jameson">Liebru l-ġebel aħmar ta' Jameson</ref> huwa mifrux mat-territorju kollu taż-2 pajjiżi.</p>
Klassifikazzjoni
<list type="unordered"><item><ref target="https://mt.wikipedia.org/wiki/Ordni">Ordni</ref> <ref target="https://mt.wikipedia.org/wiki/Lagomorpha">Lagomorpha</ref>
<list type="unordered"><item><ref target="https://mt.wikipedia.org/wiki/Familja">Familja</ref> <ref target="https://mt.wikipedia.org/wiki/Leporidae">Leporidae</ref>
<list type="unordered"><item><ref target="https://mt.wikipedia.org/wiki/Ġeneru">Ġeneru</ref> <hi rend="italic"><ref target="https://mt.wikipedia.org/wiki/Pronolagus">Pronolagus</ref></hi>
<list type="unordered"><item><ref target="https://mt.wikipedia.org/wiki/Liebru_l-ġebel_aħmar_ta'_Jameson">Liebru l-ġebel aħmar ta' Jameson</ref>, <hi rend="italic"><ref target="https://mt.wikipedia.org/wiki/Pronolagus_randensis">Pronolagus randensis</ref></hi>
<list type="unordered"><item><ref target="https://mt.wikipedia.org/wiki/Sottospeċi">Sottospeċi</ref></item>
<item><hi rend="italic"><ref target="https://mt.wikipedia.org/wiki/Pronolagus_randensis_caucinus">Pronolagus randensis caucinus</ref></hi> (Thomas, 1929)</item>
<item><hi rend="italic"><ref target="https://mt.wikipedia.org/wiki/Pronolagus_randensis_randensis">Pronolagus randensis randensis</ref></hi> (Jameson, 1907)</item>
<item><hi rend="italic"><ref target="https://mt.wikipedia.org/wiki/Pronolagus_randensis_whytei">Pronolagus randensis whytei</ref></hi> (Roberts, 1938)</item></list></item></list></item></list></item></list></item></list>

Referenzi
<list type="unordered"><item>Lagomorph Specialist Group (1996).<ref target="http://www.iucnredlist.org/search/details.php/41294/all"><hi rend="italic">Pronolagus randensis</hi></ref>. 2006 IUCN Red List of Threatened Species. IUCN 2006. Retrieved on 12 May 2006. Database entry includes a brief justification of why this species is of least concern</item></list>
</text></body></html>