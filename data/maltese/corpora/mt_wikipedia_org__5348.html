<html><body><text id="wikipedia_mt_wikipedia_org__5348.html" ns="0" revid="257773" sourceurl="https://mt.wikipedia.org/wiki/Opossum_irqiq_ta%27_%C5%BCaqqu_bajda" title="Opossum irqiq ta' żaqqu bajda" type="wikipedia">Opossum irqiq ta' żaqqu bajda
<p>L-<hi rend="bold">Opossum irqiq ta' żaqqu bajda</hi> jew <hi rend="bold">Opossum ġurdien irqiq ta' żaqqu bajda</hi> (<hi rend="italic">Marmosops noctivagus</hi>) huwa mammiferu marsupjal tal-familja <ref target="https://mt.wikipedia.org/wiki/Didelphidae">Didelphidae</ref> (didelfidu), fl-ordni <ref target="https://mt.wikipedia.org/wiki/Didelphimorphia">Didelphimorphia</ref> (didelfimorfju) u huwa wieħed mill-<ref target="https://mt.wikipedia.org/wiki/Opossum_irqiq">opossumi irqaq</ref> nattiv tal-kontinent tal-<ref target="https://mt.wikipedia.org/wiki/Amerika_t'Isfel">Amerika t'Isfel</ref>.</p>
<p>Dan l-opossum irqiq arborju jew tas-siġar (Nowak, 1999), ta' abitudni notturna (annimal li jilħaq il-quċċata tal-attivita tiegħu matul il-lejl), ġeneralment jippreferi jgħix f'abitat kemm ta' foresti tropikali tax-xita jew pluvjali kif ukoll tropikali umdi. </p>
Dieta
<p>L-Opossum irqiq ta' żaqqu bajda huwa annimal <ref target="https://mt.wikipedia.org/wiki/Omnivoru">omnivoru</ref> u d-dieta prinċipali tiegħu tikkonsisti minn frott, insetti u annimali invertebrati u vertebrati żgħar oħra.</p>
Distribuzzjoni
<p><hi rend="italic">Marmosops noctivagus</hi> huwa speċi b' distribuzjoni fil-kontinent tal-<ref target="https://mt.wikipedia.org/wiki/Amerika_t'Isfel">Amerika t'Isfel</ref>, mifruxa mal-<ref target="https://mt.wikipedia.org/wiki/Bolivja">Bolivja</ref>, il-<ref target="https://mt.wikipedia.org/wiki/Brażil">Brażil</ref>, l-<ref target="https://mt.wikipedia.org/wiki/Ekwador">Ekwador</ref> u l-<ref target="https://mt.wikipedia.org/wiki/Peru">Peru</ref>.</p>
Klassifikazzjoni
<list type="unordered"><item>Ordni <ref target="https://mt.wikipedia.org/wiki/Didelphimorphia">Didelphimorphia</ref>
<list type="unordered"><item>Superfamilja <ref target="https://mt.wikipedia.org/wiki/Didelphoidea">Didelphoidea</ref>
<list type="unordered"><item>Familja <ref target="https://mt.wikipedia.org/wiki/Didelphidae">Didelphidae</ref>
<list type="unordered"><item>Sottofamilja <ref target="https://mt.wikipedia.org/wiki/Didelphinae">Didelphinae</ref>
<list type="unordered"><item>Ġeneru <hi rend="italic"><ref target="https://mt.wikipedia.org/wiki/Marmosops">Marmosops</ref></hi>
<list type="unordered"><item>Sottoġeneru <hi rend="italic"><ref target="https://mt.wikipedia.org/wiki/Noctivagus">Noctivagus</ref></hi>
<list type="unordered"><item><hi rend="bold">Opossum irqiq ta' żaqqu bajda</hi>, <hi rend="italic">Marmosops noctivagus</hi></item></list></item></list></item></list></item></list></item></list></item></list></item></list>
Sinonimi
<p><hi rend="italic">"Marmosops albiventris"</hi>, <hi rend="italic">"Marmosops dorothea"</hi> (Thomas, 1911), <hi rend="italic">"Marmosops noctivagus keaysi"</hi> (J.A. Allen, 1900) u <hi rend="italic">"Marmosops yungasensis"</hi> huma sinonimi jew l-istess bħal u jirreferu għal <hi rend="italic">Marmosops noctivagus</hi> ta' Tschudi, 1944.</p>
Referenzi
<list type="unordered"><item><hi rend="italic">Am. Mus. Novit.</hi> <hi rend="bold">493</hi>: 13.</item>
<item>Wilson, D. E.; Reeder, D. M. <hi rend="italic"><ref target="http://www.bucknell.edu/msw3/">Mammal Species of the World, 3rd edition</ref></hi>, Johns Hopkins University Press, <ref target="https://mt.wikipedia.org/wiki/Special:BookSources/0801882214">ISBN 0-8018-8221-4</ref></item>
<item><ref target="http://paleodb.org/cgi-bin/bridge.pl">Id-Databażi Palebijoloġika</ref></item>
<item><ref target="http://www.natureserve.org/infonatura/">Infonatura</ref></item></list>
Ħoloq esterni
<list type="unordered"><item>New World Marsupial Specialist Group 1996. <ref target="http://www.iucnredlist.org/search/details.php/40508/all">Marmosops noctivagus</ref>, Lista Ħamra tal-IUCN 2006.</item></list>
</text></body></html>