<html><body><text id="wikipedia_mt_wikipedia_org__13455.html" ns="0" revid="269537" sourceurl="https://mt.wikipedia.org/wiki/Diego_Cavalieri" title="Diego Cavalieri" type="wikipedia">Diego Cavalieri
<p><hi rend="bold">Diego Cavalieri</hi> (<ref target="https://mt.wikipedia.org/wiki/São_Paulo">São Paulo</ref>, <ref target="https://mt.wikipedia.org/wiki/1_ta'_Diċembru">1 ta' Diċembru</ref> <ref target="https://mt.wikipedia.org/wiki/1982">1982</ref>) huwa <ref target="https://mt.wikipedia.org/wiki/Futbol">futboler</ref> <ref target="https://mt.wikipedia.org/wiki/Brażil">Brażiljan</ref> li jilgħab bħala <ref target="https://mt.wikipedia.org/wiki/Gowlkiper">gowlkiper</ref> ma' <ref target="https://mt.wikipedia.org/wiki/Botafogo_de_Futebol_e_Regatas">Botafogo</ref>. Hu għandu dixxendenza <ref target="https://mt.wikipedia.org/wiki/Italja">Taljana</ref> u jħaddan kemm passaport Taljan kif ukoll dak Brażiljan.</p>
Karriera
<p>Cavalieri beda l-karriera tiegħu ma' <ref target="https://mt.wikipedia.org/wiki/Sociedade_Esportiva_Palmeiras">Palmeiras</ref>, fejn iddebutta nhar l-24 ta' Ġunju 2002 f'rebħa ta' 4–0 kontra <ref target="https://mt.wikipedia.org/wiki/Rio_Claro_Futebol_Clube">Rio Claro</ref>. Fil-bidu tal-istaġun 2006, wara li kien weġġa' <ref target="https://mt.wikipedia.org/wiki/Marcos_Roberto_Silveira_Reis">Marcos</ref>, Diego beda mal-ewwel tim għall-ewwel darba fid-derby klassiku bejn Palmeiras u <ref target="https://mt.wikipedia.org/wiki/Sport_Club_Corinthians_Paulista">Corinthians</ref>, partita li ntemmet f'favur it-tim abjad u aħdar. Bi prestazzjonijiet pożittivi u siguri bejn il-lasti, hu mhux biss irnexxielu jikseb post bħala titular iżda kiseb ukoll ir-rispett u l-fiduċja tal-partitarji tiegħu.</p>
<p>Nhar il-11 ta' Lulju 2008, Cavalieri qabel li jiffirma kuntratt għal erba' snin mal-klabb ta' <ref target="https://mt.wikipedia.org/wiki/Liverpool_FC">Liverpool</ref> għal somma li hi mifumha li hi madwar £3 miljun.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> B'dan it-trasferiment, Cavalieri sar it-tielet Brażiljan tal-klabb wara <ref target="https://mt.wikipedia.org/wiki/Fábio_Aurélio">Fábio Aurélio</ref> u <ref target="https://mt.wikipedia.org/wiki/Lucas_Leiva">Lucas Leiva</ref>. Hu ngħata l-flokk numru 1 li ġie milbus l-aħħar minn <ref target="https://mt.wikipedia.org/wiki/Jerzy_Dudek">Jerzy Dudek</ref>. Fl-ewwel staġun tiegħu fl-<ref target="https://mt.wikipedia.org/wiki/Ingilterra">Ingilterra</ref>, hu lagħab numru ta' partiti mill-<ref target="https://mt.wikipedia.org/wiki/FA_Cup">FA Cup</ref> waqt li ddebutta fil-<ref target="https://mt.wikipedia.org/wiki/UEFA_Champions_League">UEFA Champions League</ref> kontra <ref target="https://mt.wikipedia.org/wiki/PSV_Eindhoven">PSV Eindhoven</ref>.</p>
Unuri
Klabb
Palmeiras
<list type="unordered"><item><ref target="https://mt.wikipedia.org/wiki/Campeonato_Brasileiro_Série_B">Campeonato Brasileiro Série B</ref>: 2003</item>
<item><ref target="https://mt.wikipedia.org/wiki/Campeonato_Paulista">Campeonato Paulista</ref>: 2008</item></list>
Fluminense
<list type="unordered"><item><ref target="https://mt.wikipedia.org/wiki/Campeonato_Carioca">Campeonato Carioca</ref>: 2012</item>
<item><ref target="https://mt.wikipedia.org/wiki/Campeonato_Brasileiro_Série_A">Campeonato Brasileiro Série A</ref>: 2012</item></list>
Tim nazzjonali
<list type="unordered"><item><ref target="https://mt.wikipedia.org/wiki/Superclásico_de_las_Américas">Superclásico de las Américas</ref>: 2012</item>
<item><ref target="https://mt.wikipedia.org/wiki/Tazza_tal-Konfederazzjonijiet">Tazza tal-Konfederazzjonijiet</ref>: 2013</item></list>


Ħoloq esterni
<list type="unordered"><item><ref target="http://www.sambafoot.co.uk/players/1884_Diego_Cavalieri.html">Profil fuq Sambafoot</ref></item>
<item>(PT)  <ref target="http://futpedia.globo.com/jogadores/diego-cavalieri">Futpédia</ref></item>
<item><ref target="http://www.lfchistory.net/player_profile.asp?player_id=1199">Profil fuq LFCHistory.net</ref></item></list>
</text></body></html>