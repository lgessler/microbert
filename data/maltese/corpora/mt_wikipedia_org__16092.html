<html><body><text id="wikipedia_mt_wikipedia_org__16092.html" ns="0" revid="271465" sourceurl="https://mt.wikipedia.org/wiki/Oreste_Calleja" title="Oreste Calleja" type="wikipedia">Oreste Calleja

<p><hi rend="bold">Oreste Calleja</hi> hu drammaturgu kontemporanju Malti. Oreste Calleja twieled il-Ħamrun (Malta) u studja fil-Liċeo u l-Kulleġġ tal-Għalliema, San Mikiel (1964-66). Ħalla Malta fl-1974 u studja l-Universita' ta' Londra,  Birkbeck College, u fl-1990 attenda North Florida University, u Jacksonville University, Florida, fejn kiseb baċċellerat fl-Arti u l-Franċiż.</p>
<p>Calleja kien membru tal-<ref target="https://mt.wikipedia.org/wiki/Moviment_Qawmien_Letterarju">Moviment Qawmien Letterarju</ref> fis-Sittinijiet. Fl-istess żmenijiet beda jikteb għar-radju, it-televiżjoni u l-palk. Qabel ma emigra fl-1974, ippubblika <hi rend="italic">Erba’ Drammi</hi> (1972) li għadu jintuża fl-iskejjel sekondarji fil-korsijiet tal-letteratura <ref target="https://mt.wikipedia.org/wiki/Lingwa_Maltija">Maltija</ref>. Wara li ġie lura Malta fl-1991 kiteb u ppubblika <hi rend="italic">Għasfur taċ-Ċomb</hi> (1993), <hi rend="italic">Il-Belliegħa fil-Bir</hi> (1994) u <hi rend="italic">U l-Anġlu Ħabbar... </hi>(1995). L-aktar xogħlijiet reċenti ta' Calleja jidhru hawn taħt.</p>
<p>Is-suċċess ta' Calleja bħala drammaturgu hu dovut prinċipalment għall-integrazzjoni ta' stil realistiku ma' karatteristiċi simboliċi li jagħmlu d-drammi tiegħu universali<ref target="https://mt.wikipedia.org/wiki/Il-Paġna_prinċipali#cite_note-1">[1]</ref>.</p>
Xogħlijiet
<figure><caption>Premju Letterarju ghad-Drama 2002</caption></figure>
Drammi
<list type="unordered"><item>Anestesija (1969),</item>
<item>Għargħar (1979),</item>
<item>Ċens Perpetwu (1969),</item>
<item>Satira (1970),</item>
<item>Jum Fost l-Oħrajn (1970),</item>
<item>En Passant (1970),</item>
<item>Iġsmaiħirsa (1970)</item>
<item>Għażiż Angelo (1971),</item>
<item>Erba’ Drammi (1972)</item>
<item>Għasfur taċ-Ċomb (1993)</item>
<item>Il-Belliegħa fil-Bir (1994),</item>
<item>U l-Anġlu Ħabbar...(1995)</item>
<item>Il-Festa bil-Bandieri (2002)</item>
<item>Pawlu Redux (2004)</item></list>
Xeneġġjaturi
<list type="unordered"><item>1 - Skart (2015),</item>
<item>2 - 3 Siltiet (2015),</item>
<item>3 - Ghasfur taċ-Ċomb (verżjoni xeneġġjata) (2016).</item></list>
<hi rend="bold">Premji Letterarji 2002 u 2004</hi>
<p>Il-Festa bil-Bandieri (2002) u Pawlu Redux (2004)  rebħu l-premju fis-snin rispettivi għad-drama fil-Premji Nazzjonali tal-Ktieb.</p>


Ħoloq esterni

<list type="unordered"><item><ref target="http://www.orestecalleja.com">www.orestecalleja.com</ref></item></list>
</text></body></html>