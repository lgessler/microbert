<html><body><text id="wikipedia_mt_wikipedia_org__7331.html" ns="0" revid="257477" sourceurl="https://mt.wikipedia.org/wiki/Elena_Temnikova" title="Elena Temnikova" type="wikipedia">Elena Temnikova
<figure><caption>2007</caption></figure>
<p><hi rend="bold">Elena Vladimirovna Temnikova</hi> (bir-<ref target="https://mt.wikipedia.org/wiki/Lingwa_Russa">Russu</ref>: <hi rend="italic">Елена Владимировна Темникова</hi>; <ref target="https://mt.wikipedia.org/wiki/Kurgan_(belt)">Kurgan</ref>, <ref target="https://mt.wikipedia.org/wiki/18_ta'_April">18 ta' April</ref> <ref target="https://mt.wikipedia.org/wiki/1985">1985</ref>) hi <ref target="https://mt.wikipedia.org/wiki/Kantant">kantanta</ref>, membru tal-grupp Russu <ref target="https://mt.wikipedia.org/wiki/Serebro">Serebro</ref>.</p>
<p>Bdiet tistudja l-<ref target="https://mt.wikipedia.org/wiki/Mużika">mużika</ref> f'età ta' 5 snin. Fl-<ref target="https://mt.wikipedia.org/wiki/2003">2003</ref>, Temnikova kklassifikat fit-tielet post ta' "<ref target="https://mt.wikipedia.org/wiki/Star_Factory">Star Factory</ref>", programm televiżiv fuq "<ref target="https://mt.wikipedia.org/wiki/Channel_One_(Russja)">Channel One</ref>". Dik is-sena, waħda mill-kontestanti kienet <ref target="https://mt.wikipedia.org/wiki/Yulia_Savicheva">Yulia Savicheva</ref>, kontestanta Russa fil-<ref target="https://mt.wikipedia.org/wiki/Festival_tal-Eurovision_2004">Festival tal-Eurovision 2004</ref>. F'dan il-kuntest, Temnikova kantat kanzunetti bħal "<ref target="https://mt.wikipedia.org/wiki/SOS_(kanzuentta_ta'_ABBA)">SOS</ref>" u "<ref target="https://mt.wikipedia.org/wiki/Mamma_Mia">Mamma Mia</ref>", u "<ref target="https://mt.wikipedia.org/wiki/Tell_Him">Tell Him</ref>" ta' <ref target="https://mt.wikipedia.org/wiki/Celine_Dion">Celine Dion</ref>. <ref target="https://mt.wikipedia.org/wiki/Maxim_Fadeev">Maxim Fadeev</ref>, il-produttur tal-programm, intebaħ bit-talent ta' Elena, u wara hi saret kantanta tal-kumpanija tar-rekords tiegħu, <ref target="https://mt.wikipedia.org/wiki/Monolit_Records">Monolit Records</ref>.</p>
<p>Tliet snin wara "Star Factory", fl-<ref target="https://mt.wikipedia.org/wiki/2006">2006</ref>, Lena u l-produttur tagħha bdew jaħdmu fi proġett ieħor - <ref target="https://mt.wikipedia.org/wiki/Serebro">Serebro</ref>, fejn fl-<ref target="https://mt.wikipedia.org/wiki/2007">2007</ref> irrapreżentaw lir-<ref target="https://mt.wikipedia.org/wiki/Russja_fil-Festival_tal-Eurovision">Russja</ref> fil-<ref target="https://mt.wikipedia.org/wiki/Festival_tal-Eurovision_2007">Festival tal-Eurovision 2007</ref> u kisbu t-tielet post. Lena kienet fil-grupp mill-bidu. Hi sejħet lil <ref target="https://mt.wikipedia.org/wiki/Olga_Seryabkina">Olga Seryabkina</ref> f'awdizzjoni, u hi ġiet magħżula bħala membru tal-grupp. F'intervista mar-rivista <hi rend="italic"><ref target="https://mt.wikipedia.org/wiki/In_Style">In Style</ref></hi>, fi <ref target="https://mt.wikipedia.org/wiki/Frar">Frar</ref> <ref target="https://mt.wikipedia.org/wiki/2008">2008</ref>, Temnikova stqarret: "Wara Star Factory, Maxim Fadeev offrili xogħol ġdid. Hu offrili li nkun il-kantanta prinċipali ta' grupp ta' tfajliet. Jien iddeċidejt li niedħol għakuham, u flimkien sibna t-tieni u t-tielet membru".<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
<p>Fi Frar 2008, Lena, <ref target="https://mt.wikipedia.org/wiki/Olga_Seryabkina">Olya</ref> u <ref target="https://mt.wikipedia.org/wiki/Marina_Lizorkina">Marina</ref> marru f'vaganza fejn żaru lill-gżira <ref target="https://mt.wikipedia.org/wiki/Greċja">Griega</ref> ta' <ref target="https://mt.wikipedia.org/wiki/Kreta">Kreta</ref>. Din il-btala hi rappurtata fil-magazin "<ref target="https://mt.wikipedia.org/wiki/In_Style">In Style</ref>"</p>
Ħajja personali
<p>Elena Temnikova tgħix f'<ref target="https://mt.wikipedia.org/wiki/Moska">Moska</ref>, però timmissja ħafna lil <ref target="https://mt.wikipedia.org/wiki/Kurgan_(belt)">Kurgan</ref>. Hi tħobb il-<ref target="https://mt.wikipedia.org/wiki/Ktieb">kotba</ref> u toħroġ flimkien ma' ħbiebha. Fl-<ref target="https://mt.wikipedia.org/wiki/2004">2004</ref>, hi żżewġet lil <ref target="https://mt.wikipedia.org/wiki/Alexey_Semenov">Alexey Semenov</ref>, wieħed mill-kontestanti ta' <hi rend="italic"><ref target="https://mt.wikipedia.org/wiki/Star_Factory">Star Factory</ref></hi> <ref target="https://mt.wikipedia.org/wiki/2003">2003</ref>. Huma jinsabu separati.</p>
Diskografija
Kanzunetti
Ma' Serebro
<list type="unordered"><item>2007: <ref target="https://mt.wikipedia.org/wiki/Song_Number_1">"Song #1"</ref></item>
<item>2007: "Песня #1" (Pesnya #1) - Song #1</item>
<item>2007: <ref target="https://mt.wikipedia.org/wiki/Dyshi">"Дыши" (Dyshi)</ref></item>
<item>2008: <ref target="https://mt.wikipedia.org/wiki/Opioom">"Опиум" (Opium)</ref></item>
<item>2008: "Скажи, не молчи" (Skazhi, ne molchi)</item></list>
Solo
<list type="unordered"><item>"Begi" (2003)</item>
<item>"Taina" (2003)</item></list>
Ara wkoll
<list type="unordered"><item><ref target="https://mt.wikipedia.org/wiki/Serebro">Serebro</ref></item>
<item><ref target="https://mt.wikipedia.org/wiki/Olga_Seryabkina">Olga Seryabkina</ref></item>
<item><ref target="https://mt.wikipedia.org/wiki/Marina_Lizorkina">Marina Lizorkina</ref></item></list>


Ħoloq esterni
<list type="unordered"><item><ref target="http://www.elenatemnikova.com/">Sit uffiċjali ta' Elena Temnikova</ref></item>
<item><ref target="http://www.serebro.su/">Sit uffiċjali ta' Serebro</ref></item></list>
</text></body></html>