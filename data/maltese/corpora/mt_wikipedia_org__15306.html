<html><body><text id="wikipedia_mt_wikipedia_org__15306.html" ns="0" revid="223049" sourceurl="https://mt.wikipedia.org/wiki/Emmanuel_Muscat" title="Emmanuel Muscat" type="wikipedia">Emmanuel Muscat
<p><hi rend="bold">Emmanuel "Manny" Muscat</hi> (<ref target="https://mt.wikipedia.org/wiki/Melbourne">Melbourne</ref>, <ref target="https://mt.wikipedia.org/wiki/7_ta'_Diċembru">7 ta' Diċembru</ref> <ref target="https://mt.wikipedia.org/wiki/1984">1984</ref>) huwa plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Malta">Malti</ref> mwieled <ref target="https://mt.wikipedia.org/wiki/Awstralja">Awstraljan</ref> li jilgħab bħala <ref target="https://mt.wikipedia.org/wiki/Difensur">difensur</ref> ma' <ref target="https://mt.wikipedia.org/wiki/Wellington_Phoenix_FC">Wellington Phoenix</ref>.</p>
Karriera
Klabb
<p>Imrobbi f'<ref target="https://mt.wikipedia.org/wiki/West_Sunshine">West Sunshine</ref>, ġewwa Melbourne, Manny Muscat lagħab ma' <ref target="https://mt.wikipedia.org/wiki/Sunshine_George_Cross_FC">Sunshine George Cross</ref> fejn kien intgħażel bħala l-<ref target="https://mt.wikipedia.org/wiki/Kaptan_(futbol)">kaptan</ref> tat-tim ta' dsatax-il sena, qabel ma mar jilgħab mar-rivali ta' <ref target="https://mt.wikipedia.org/wiki/Green_Gully_SC">Green Gully</ref>.</p>
<p>F'Awwissu tal-2008, <ref target="https://mt.wikipedia.org/wiki/Wellington_Phoenix_FC">Wellington Phoenix</ref> kisbu l-firma ta' Muscat, għall-bidu bħala sostitut ta' <ref target="https://mt.wikipedia.org/wiki/Vince_Lia">Vince Lia</ref> li kien imweġġa, imma aktar tard ingħata kuntratt sħiħ. Muscat lagħab total ta' 26 logħba matul l-istaġun 2009-10. Barra minn difensur lemini, hu ġie skjerat diversi drabi fi rwol ta' midfilder difensiv. Il-prestazzjonijiet tiegħu ġew premjati meta fl-20 ta' Ottubru 2009 hu ffirma estenda l-kuntratt tiegħu mal-klabb għal tliet snin oħra.</p>
Internazzjonali
<p>Nhar il-11 ta' Mejju, 2009, Muscat ġie msejjaħ mat-tim nazzjonali Malti għal-logħba ta' ħbiberija kontra r-<ref target="https://mt.wikipedia.org/wiki/Tim_nazzjonali_tal-futbol_tar-Repubblika_Ċeka">Repubblika Ċeka</ref> u l-partita valida għall-<ref target="https://mt.wikipedia.org/wiki/Kwalifikazzjoni_għat-Tazza_tad-Dinja_tal-Futbol_2010">kwalifikazzjoni għat-Tazza tad-Dinja 2010</ref> kontra l-<ref target="https://mt.wikipedia.org/wiki/Tim_nazzjonali_tal-futbol_tal-Iżvezja">Iżvezja</ref>. Id-debutt tiegħu wasal kontra r-Repubblika Ċeka nhar il-5 ta' Ġunju, 2010, waqt li kien użat bħala sostitut fil-konfront kontra l-Iżvezja.</p>



Ħoloq esterni
<list type="unordered"><item><ref target="http://www.wellingtonphoenix.com/default.aspx?s=aleague_profile&amp;pid=1688&amp;tid=227">Profil</ref> fuq wellingtonphoenix.com</item>
<item><ref target="http://www.fifa.com/worldfootball/statisticsandrecords/players/player=309701/index.html">Profil</ref> fuq fifa.com</item></list>
</text></body></html>