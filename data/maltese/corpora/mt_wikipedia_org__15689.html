<html><body><text id="wikipedia_mt_wikipedia_org__15689.html" ns="0" revid="227252" sourceurl="https://mt.wikipedia.org/wiki/Manuel_Almunia" title="Manuel Almunia" type="wikipedia">Manuel Almunia
<p><hi rend="bold">Manuel Almunia Rivero</hi> (<ref target="https://mt.wikipedia.org/wiki/Pamplona">Pamplona</ref>, <ref target="https://mt.wikipedia.org/wiki/19_ta'_Mejju">19 ta' Mejju</ref> <ref target="https://mt.wikipedia.org/wiki/1977">1977</ref>) huwa plejer tal-<ref target="https://mt.wikipedia.org/wiki/Futbol">futbol</ref> li jilgħab bħala <ref target="https://mt.wikipedia.org/wiki/Gowler">gowler</ref> ma' <ref target="https://mt.wikipedia.org/wiki/Watford_FC">Watford</ref> fl-<ref target="https://mt.wikipedia.org/wiki/Ingilterra">Ingilterra</ref>.</p>
Karriera
<p>Imwieled Pamplona, Almunia beda l-karriera tiegħu fl-1997 mat-tim tar-riservi ta' <ref target="https://mt.wikipedia.org/wiki/CA_Osasuna">Osasuna</ref>, fejn lagħab għal żewġ staġuni mat-tim fis-<ref target="https://mt.wikipedia.org/wiki/Segunda_División_B">Segunda División B</ref>. Għal żewġ staġuni oħra lagħab f'dan l-istess livell ma' <ref target="https://mt.wikipedia.org/wiki/FC_Cartagena">Cartagena</ref> u <ref target="https://mt.wikipedia.org/wiki/CE_Sabadell_FC">Sabadell</ref>, qabel ma ngħaqad <ref target="https://mt.wikipedia.org/wiki/Real_Club_Celta_de_Vigo">Real Club Celta de Vigo</ref> fl-<ref target="https://mt.wikipedia.org/wiki/La_Liga_2001–02">2001–02</ref> għall-ewwel esperjenza tiegħu fl-<ref target="https://mt.wikipedia.org/wiki/La_Liga">ogħla diviżjoni Spanjola</ref>.</p>
<p>Madanakollu, ftit wara li ngħaqad ma' Celta, Almunia ġie msellef lit-tim ta' <ref target="https://mt.wikipedia.org/wiki/SD_Eibar">Eibar</ref> li jilgħab fis-<ref target="https://mt.wikipedia.org/wiki/Segunda_División">Segunda División</ref>. Wara dan il-perjodu ta' self, reġa' ġie msellef għall-istaġun 2002–03, din id-darba ma' <ref target="https://mt.wikipedia.org/wiki/Recreativo_de_Huelva">Recreativo Huelva</ref> fil-La Liga. Mat-tim mill-Andalusja lagħab biss żewġ logħbiet fil-kampjonat. Għat-tielet u l-aħħar darba ġie msellef, nhar l-1 ta' Novemru 2003, lit-tim ta' <ref target="https://mt.wikipedia.org/wiki/Albacete_Balompié">Albacete</ref>.</p>
Arsenal
<p>Fl-14 ta' Lulju 2004, <ref target="https://mt.wikipedia.org/wiki/Arsenal_FC">Arsenal</ref> iffirmaw lil Almunia għal somma mhux magħrufa.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Id-debutt tiegħu wasal fis-27 ta' Ottubru 2004, fir-rebħa ta' 2–1 kontra <ref target="https://mt.wikipedia.org/wiki/Manchester_City_FC">Manchester City</ref>, partita valida mill-<ref target="https://mt.wikipedia.org/wiki/Carling_Cup">Carling Cup</ref>. Hu lagħab fil-logħbiet kollha tal-Arsenal matul din il-kompetizzjoni, li ntemmet fil-kwarti tal-finali kontra <ref target="https://mt.wikipedia.org/wiki/Manchester_United_FC">Manchester United</ref>.</p>
<p>Minkejja l-iżbalji tiegħu, il-kowċ <ref target="https://mt.wikipedia.org/wiki/Arsène_Wenger">Arsène Wenger</ref> baqa' jżomm fiduċja fil-plejer u kien ukoll involut f'logħbiet importanti għall-<hi rend="italic">Gunners</hi> meta <ref target="https://mt.wikipedia.org/wiki/Jens_Lehmann">Jens Lehmann</ref> kien isofri minn problemi fiżiċi. Fil-finali tal-<ref target="https://mt.wikipedia.org/wiki/UEFA_Champions_League_2005–06">UEFA Champions League 2006</ref> kontra <ref target="https://mt.wikipedia.org/wiki/FC_Barcelona">Barcelona</ref>, Almunia kellu jidħol fit-18-il minuta wara li Lehmann ġie mkeċċi. Minkejja prestazzjoni qalbiena tat-tim (li kienu marru minn fuq anke jekk kienu minn taħt b'għaxar irġiel), sofrew żewġ gowls fit-tieni taqsima għat-telfa finali ta' 2–1.</p>
<p>Almunia baqa jiġi msejjaħ mal-ewwel ħdax fil-partiti tal-<ref target="https://mt.wikipedia.org/wiki/FA_Cup">FA Cup</ref> u l-Carling Cup fl-<ref target="https://mt.wikipedia.org/wiki/Premier_League_2006–07">istaġun 2006–07</ref>, fejn lagħab ukoll logħba waħda fil-kampjonat kontra l-<ref target="https://mt.wikipedia.org/wiki/Liverpool_FC">Liverpool</ref>, fejn baqa' imbattibbli matul id-disgħin minuta. Wara serje ta' problemi fiżiċi ta' Lehmann fl-<ref target="https://mt.wikipedia.org/wiki/Premier_League_2007–08">istaġun 2007–08</ref>, Almunia sab ruħu figura regulari mal-ewwel ħdax u onora dan ir-rwol ġdid tiegħu bi prestazzjonijiet tajbin. Sussegwentament, anke meta Lehmann reġa' ġie lura fl-azzjoni, Almunia baqa' l-ewwel għażla bejn il-lasti.</p>
<p>Wara t-tluq ta' Lehmann fil-bidu tal-<ref target="https://mt.wikipedia.org/wiki/Premier_League_2008–09">istaġun 2008–09</ref>, Almunia issolida ruħu bħala l-gowlkiper numru wieħed tal-Arsenal. Mill-<ref target="https://mt.wikipedia.org/wiki/Premier_League_2011–12">istaġun 2011–12</ref> sar it-tielet għażla tal-klabb, wara <ref target="https://mt.wikipedia.org/wiki/Wojciech_Szczęsny">Wojciech Szczęsny</ref> u <ref target="https://mt.wikipedia.org/wiki/Łukasz_Fabiański">Łukasz Fabiański</ref>.</p>


Ħoloq esterni

<list type="unordered"><item><ref target="https://www.soccerbase.com/players/player.sd?player_id=33994">Il-Paġna prinċipali</ref> fuq Soccerbase</item>
<item><ref target="http://www.footballdatabase.com/index.php?page=player&amp;Id=1574">Statistika fuq FootballDatabase</ref></item></list>
</text></body></html>