<html><body><text id="wikipedia_mt_wikipedia_org__4024.html" ns="0" revid="272204" sourceurl="https://mt.wikipedia.org/wiki/Tim_nazzjonali_tal-futbol_tal-Albanija" title="Tim nazzjonali tal-futbol tal-Albanija" type="wikipedia">Tim nazzjonali tal-futbol tal-Albanija
<p>It-<hi rend="bold">tim nazzjonali tal-futbol tal-Albanija</hi> jirrappreżenta lill-<ref target="https://mt.wikipedia.org/wiki/Albanija">Albanija</ref> fid-dixxiplina sportiva tal-<ref target="https://mt.wikipedia.org/wiki/Futbol">futbol</ref> internazzjonali u hu mmexxi mill-<ref target="https://mt.wikipedia.org/wiki/Assoċjazzjoni_tal-Futbol_tal-Albanija">Assoċjazzjoni tal-Futbol tal-Albanija</ref>.</p>
<p>L-assoċjazzjoni nazzjonali ġiet fundata fis-6 ta' Ġunju 1930, però kellha tistenna sittax-il sena sakemm tiġi milgħuba l-ewwel logħba internazzjonali, fejn iddebuttaw kontra l-<ref target="https://mt.wikipedia.org/wiki/Tim_nazzjonali_tal-futbol_tal-Jugożlavja">Jugożlavja</ref> fl-1946. Matul il-kungress tal-<ref target="https://mt.wikipedia.org/wiki/FIFA">FIFA</ref> li sar bejn it-12 u s-16 ta' Ġunju tal-1932, l-Albanija ssieħbet mal-federazzjoni internazzjonali u fl-1954 hi kienet fost il-fundaturi tal-<ref target="https://mt.wikipedia.org/wiki/UEFA">UEFA</ref>. L-Albanija kienet ġiet mistiedna sabiex tipparteċipa fit-<ref target="https://mt.wikipedia.org/wiki/Tazza_tad-Dinja_tal-Futbol_1934">Tazza tad-Dinja 1934</ref>, imma minħabba problemi organizzattivi kellhom jirtiraw il-parteċipazzjoni tagħhom.</p>
<p>Ħafna mill-partiti tat-tim nazzjonali tal-Albanija jintlagħbu ġewwa l-<ref target="https://mt.wikipedia.org/wiki/Stejdjum_Qemal_Stafa">Qemal Stafa</ref>.</p>
Storja
<figure><caption>Tim nazzjonali tal-futbol tal-Albanija (2016)</caption></figure>
<p>Is-snin tal-bidu raw kampanja b'suċċess tat-<ref target="https://mt.wikipedia.org/wiki/Tazza_tal-Balkani_(timijiet_nazzjonali)">Tazza tal-Balkani</ref> tal-1946. L-Albanija rebħu t-Tazza wara li għelbu lill-<ref target="https://mt.wikipedia.org/wiki/Tim_nazzjonali_tal-futbol_tal-Jugożlavja">Jugożlavja</ref> bl-istess punti imma b'differenza ta' gowls aħjar. Il-partita finali kienet kontra r-<ref target="https://mt.wikipedia.org/wiki/Tim_nazzjonali_tal-futbol_tar-Rumanija">Rumanija</ref> u ntrebħet 1–0. Erbat ijiem qabel, l-Albanija kienet diġà rebħet lill-<ref target="https://mt.wikipedia.org/wiki/Tim_nazzjonali_tal-futbol_tal-Bulgarija">Bulgarija</ref> 3–1. Hu interessanti l-fatt li l-Albanija ma kinitx mistenniha li tipparteċipa, imma l-irtirar tal-<ref target="https://mt.wikipedia.org/wiki/Tim_nazzjonali_tal-futbol_tal-Greċja">Greċja</ref> mit-turnew offra lill-Albanija ċ-ċans li tingħaqad fit-Tazza li ġiet ristabbilita wara l-<ref target="https://mt.wikipedia.org/wiki/It-Tieni_Gwerra_Dinjija">gwerra</ref>.</p>
<p>Wara li ħadet sehem għall-ewwel darba fil-<ref target="https://mt.wikipedia.org/wiki/Kampjonati_Ewropej_tal-Futbol">Kampjonati Ewropej tal-UEFA</ref> fl-1963, għall-edizzjoni tal-<ref target="https://mt.wikipedia.org/wiki/Kampjonati_Ewropej_tal-Futbol_1964">1964</ref>, fil-fażi ta' kwalifikazzjoni għall-<ref target="https://mt.wikipedia.org/wiki/Kampjonati_Ewropej_tal-Futbol_1964">Kampjonati Ewropej 1968</ref>, huma rnexxielhom jiksbu pari ta' mingħajr gowls kontra l-<ref target="https://mt.wikipedia.org/wiki/Tim_nazzjonali_tal-futbol_tal-Ġermanja_tal-Punent">Ġermanja tal-Punent</ref>, li eventwalment wassal għall-eliminazzjoni ta' dan tal-aħħar. Matul dik l-era, l-Albanija kellha preżenti lil <ref target="https://mt.wikipedia.org/wiki/Panajot_Pano">Panajot Pano</ref>, ikkunsidrat bħala l-aqwa plejer minn dan il-pajjiż.</p>
<p>Il-fażi ta' kwalifikazzjoni għat-<ref target="https://mt.wikipedia.org/wiki/Tazza_tad-Dinja_tal-Futbol_1986">Tazza tad-Dinja 1986</ref> waslet aktar riżultati pożittivi bħall-pari ta' 2–2 barra minn darha kontra l-<ref target="https://mt.wikipedia.org/wiki/Tim_nazzjonali_tal-futbol_tal-Polonja">Polonja</ref> u rebħa ta' 2–0 kontra l-<ref target="https://mt.wikipedia.org/wiki/Tim_nazzjonali_tal-futbol_tal-Belġju">Belġu</ref>, li kienu spiċċaw semifinalisti tal-kompetizzjoni.</p>
<p>Il-kwalifikazzjoni għat-<ref target="https://mt.wikipedia.org/wiki/Tazza_tad-Dinja_tal-Futbol_1998">Tazza tad-Dinja 1994</ref> rat lill-Albanija jilgħabu l-logħob ġewwa darhom fi stadji newtrali minħabba problemi politiċi ġewwa l-istess pajjiż. Madankollu, huma kisbu rebħa ta' 4–1 fuq it-<ref target="https://mt.wikipedia.org/wiki/Tim_nazzjonali_tal-futbol_tat-Turkija">Turkija</ref> f'logħba ta' ħbiberija fl-1998; l-unika darba li l-Albanija skurjaw aktar minn 3 gowls f'logħba internazzjonali sħiħa (minkejja li lura fl-1946 kienu rebħu 5–0 lill-Montenegro, fejn dakinhar dan tal-aħħar kien parti mill-Jugożlavja).</p>
<p>Matul il-fażi ta' kwalifika għall-<ref target="https://mt.wikipedia.org/wiki/Kampjonati_Ewropej_tal-Futbol_2004">Kampjonati Ewropej 2004</ref>, ra lill-Albanija jagħmlu rebħa storika ta' 3–1 fuq ir-<ref target="https://mt.wikipedia.org/wiki/Tim_nazzjonali_tal-futbol_tar-Russja">Russja</ref> fi <ref target="https://mt.wikipedia.org/wiki/Shkodër">Shkodër</ref>. Fil-kwalifikazzjoni għat-<ref target="https://mt.wikipedia.org/wiki/Tazza_tad-Dinja_tal-Futbol_2006">Tazza tad-Dinja 2006</ref>, ra progress fir-riżultati, fejn l-aktar riżultat sodisfaċenti kien dak ta' rebħa ta' 2–1 kontra l-<ref target="https://mt.wikipedia.org/wiki/Tim_nazzjonali_tal-futbol_tal-Greċja">Greċja</ref>, fejn dawn tal-aħħar kienu għadhom kemm ġew inkurunati ċampjins tal-Ewropa.</p>
<p>Fl-14 ta' Marzu 2008, il-FIFA ħabbret li ssospendiet lill-Albanija minn kwalunkwe attività tal-futbol internazjonali, kemm fuq livell ta' klabb u anki dak nazzjonali. Ir-raġuni wara din ir-raġuni kienet minħabba n-nuqqas ta' qbil li kien hemm bejn il-Ministeru tal-Isport u l-federazzjoni Albaniża, li għadha attwalment miftuħa, fuq il-kontrolli finanzjarji li l-awtoritajiet tal-gvern riedu jagħmlu fuq il-kontijiet tal-federazzjoni. L-irifjutar min-naħa tal-federazzjoni wassal għall-ksur tar-rapporti, u b'konsegwenza t'hekk waslet l-esklużjoni mill-kompetizzjonijiet.</p>
<p>Id-29 ta' April tal-istess sena, il-kumitat tal-emerġenza tal-istess <ref target="https://mt.wikipedia.org/wiki/FIFA">FIFA</ref>, wara taħdidiet li kellha ma' xi diriġenti tal-<ref target="https://mt.wikipedia.org/wiki/UEFA">UEFA</ref>, tal-Federazzjoni tal-futbol Albaniża u tal-gvern ta' <ref target="https://mt.wikipedia.org/wiki/Tirana">Tirana</ref>, irrevokat lura l-esklużjoni.</p>
Kuluri u simboli
<p>L-Albanija tilgħab b'uniformi ħamra b'xorts u kalzetti suwed, xi drabi b'dekorazzjonijiet bojod jew suwed. Barra minn darhom, l-uniformi tkun ħafna drabi bajda b'dekorazzjonijiet suwed jew ħomor. L-ewwel uniformi hi sempliċiment rappreżentazzjoni tal-<ref target="https://mt.wikipedia.org/wiki/Bandiera_tal-Albanija">bandiera Albaniża</ref>, li hi fil-fatt ħamra b'ajkla sewda fin-nofs.</p>
<p>L-istemma li tuża' l-iskwadra mhix l-istess bħal dik tal-<ref target="https://mt.wikipedia.org/wiki/Federazzjoni_tal-futbol_tal-Albanija">Federazzjoni</ref>, li turi disinn tond bl-ajkla fiċ-ċentru, li tissimbolizza l-bandiera Albaniża, fejn madwarha hemm ċirku abjad bl-isem bil-lingwa oriġinali tal-federazzjoni miktub b'karattri tad-deheb.</p>
Staff tekniku
<figure><caption><ref target="https://mt.wikipedia.org/wiki/Edoardo_Reja">Edoardo Reja</ref> inħatar fil-kariga bħala kowċ nazzjonali fl-2019</caption></figure>

Plejers
<list type="unordered"><item>Il-plejers segwenti ġew magħżula għal-logħbiet tal-fażi ta' kwalifikazzjoni għat-<ref target="https://mt.wikipedia.org/wiki/Tazza_tad-Dinja_tal-Futbol_2022">Tazza tad-Dinja 2022</ref> kontra l-<ref target="https://mt.wikipedia.org/wiki/Tim_nazzjonali_tal-futbol_tal-Polonja">Polonja</ref>, l-<ref target="https://mt.wikipedia.org/wiki/Tim_nazzjonali_tal-futbol_tal-Ungerija">Ungerija</ref> u <ref target="https://mt.wikipedia.org/wiki/Tim_nazzjonali_tal-futbol_ta'_San_Marino">San Marino</ref>.</item>
<item>In-numru ta' logħbiet u gowls huma validi sat-8 ta' Settembru 2021 wara l-logħba kontra San Marino.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></item></list>

Storja tal-kompetizzjonijiet
<figure></figure>
<ref target="https://mt.wikipedia.org/wiki/Tazza_tad-Dinja_tal-Futbol">Tazza tad-Dinja</ref>
<list type="unordered"><item>mill-<ref target="https://mt.wikipedia.org/wiki/Tazza_tad-Dinja_tal-Futbol_1930">1930</ref> għall-<ref target="https://mt.wikipedia.org/wiki/Tazza_tad-Dinja_tal-Futbol_1962">1962</ref> –'Ma ħaditx sehem</item>
<item><ref target="https://mt.wikipedia.org/wiki/Tazza_tad-Dinja_tal-Futbol_1966">1966</ref> – Ma kkwalifikatx</item>
<item><ref target="https://mt.wikipedia.org/wiki/Tazza_tad-Dinja_tal-Futbol_1970">1970</ref> – Daħla mhux aċċettata mill-FIFA</item>
<item><ref target="https://mt.wikipedia.org/wiki/Tazza_tad-Dinja_tal-Futbol_1974">1974</ref> – Ma kkwalifikatx</item>
<item><ref target="https://mt.wikipedia.org/wiki/Tazza_tad-Dinja_tal-Futbol_1978">1978</ref> – Ma ħaditx sehem</item>
<item>mill-<ref target="https://mt.wikipedia.org/wiki/Tazza_tad-Dinja_tal-Futbol_1982">1982</ref> għall-<ref target="https://mt.wikipedia.org/wiki/Tazza_tad-Dinja_tal-Futbol_2006">2006</ref> – Ma kkwalifikatx</item></list>
<ref target="https://mt.wikipedia.org/wiki/Kampjonati_Ewropej_tal-Futbol">Kampjonati Ewropej</ref>
<list type="unordered"><item><ref target="https://mt.wikipedia.org/wiki/Kampjonati_Ewropej_tal-Futbol_1960">1960</ref> –  Ma ħaditx sehem</item>
<item>mill-<ref target="https://mt.wikipedia.org/wiki/Kampjonati_Ewropej_tal-Futbol_1964">1964</ref> għall-<ref target="https://mt.wikipedia.org/wiki/Kampjonati_Ewropej_tal-Futbol_1972">1972</ref> – Ma kkwalifikatx</item>
<item><ref target="https://mt.wikipedia.org/wiki/Kampjonati_Ewropej_tal-Futbol_1976">1976</ref> – Ma ħaditx sehem</item>
<item>mill-<ref target="https://mt.wikipedia.org/wiki/Kampjonati_Ewropej_tal-Futbol_1980">1980</ref> għall-<ref target="https://mt.wikipedia.org/wiki/Kampjonati_Ewropej_tal-Futbol_2008">2008</ref> – Ma kkwalifikatx</item></list>


Ħoloq esterni
<list type="unordered"><item><ref target="http://www.staff.city.ac.uk/r.j.gerrard/cgi-bin/rdifarch_21.pl?SECONDARY=any&amp;PRIMARY=alb&amp;FROMYEAR=1940&amp;TOYEAR=2001&amp;COMP=0&amp;SUMMARY=on&amp;TABULAR=0&amp;DATAVER=10.0">Arkivju tar-riżultati internazzjonali: 1946-2000/01</ref></item>
<item><ref target="http://www.tifozatkuqezi.com/">Tifozat Kuq e Zi</ref> – il-grupp uffiċjali tal-benjamini tal-Albanija</item>
<item><ref target="http://www.albania-sport.com/">Albania-Sport</ref></item></list>
</text></body></html>