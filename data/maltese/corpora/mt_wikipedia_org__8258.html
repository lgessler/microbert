<html><body><text id="wikipedia_mt_wikipedia_org__8258.html" ns="0" revid="269459" sourceurl="https://mt.wikipedia.org/wiki/Marzu" title="Marzu" type="wikipedia">Marzu

<p><hi rend="bold">Marzu</hi> huwa t-tielet <ref target="https://mt.wikipedia.org/wiki/Xahar">xahar</ref> tas-<ref target="https://mt.wikipedia.org/wiki/Sena">sena</ref> fil-<ref target="https://mt.wikipedia.org/wiki/Kalendarju_Gregorjan">kalendarju Gregorjan</ref> u wieħed minn seba' xhur li għandhom tul ta' 31 ġurnata.</p>
<p>Marzu jibda (astroloġikament) meta x-xemx tkun fis-sinjal tal-<ref target="https://mt.wikipedia.org/wiki/Ħut_(astroloġija)">Ħut</ref> u jispiċċa fis-sinjal ta' <ref target="https://mt.wikipedia.org/wiki/Aries">Aries</ref>. Astronomikament, ix-xemx tibda fil-kostelazzjoni tal-<ref target="https://mt.wikipedia.org/wiki/Akwarju_(astroloġija)">Akwarju</ref> u tispiċċa f'dik tal-<ref target="https://mt.wikipedia.org/wiki/Ħut_(astroloġija)">Ħut</ref>.</p>
<p>L-isem <hi rend="italic">Marzu</hi> ġej minn Ruma antika, meta Marzu kien l-ewwel xahar tas-sena u kien imsemmi <hi rend="italic">Martius</hi> wara <ref target="https://mt.wikipedia.org/wiki/Marte_(mitoloġija)">Marte</ref>, l-alla Ruman tal-gwerra. F'<ref target="https://mt.wikipedia.org/wiki/Ruma">Ruma</ref>, fejn hemm klima <ref target="https://mt.wikipedia.org/wiki/Klima_Mediterranja">Mediterranja</ref>, Marzu hu l-ewwel xahar tar-<ref target="https://mt.wikipedia.org/wiki/Rebbiegħa">rebbiegħa</ref>, punt loġiku għal bidu tas-sena kif ukoll bħala l-bidu tal-istaġun tal-kampanji militari. Is-sena numerata bdiet fl-<ref target="https://mt.wikipedia.org/wiki/1_ta'_Marzu">1 ta' Marzu</ref> fir-<ref target="https://mt.wikipedia.org/wiki/Russja">Russja</ref> sa tmiem is-<ref target="https://mt.wikipedia.org/wiki/Seklu_15">seklu 15</ref>. Il-<ref target="https://mt.wikipedia.org/wiki/Gran_Brittanja">Gran Brittanja</ref> u l-kolonji tagħha komplew jużaw il-<ref target="https://mt.wikipedia.org/wiki/25_ta'_Marzu">25 ta' Marzu</ref> sa l-<ref target="https://mt.wikipedia.org/wiki/1752">1752</ref>, fl-istess sena li huma adottaw il-kalendarju Gregorjan. Kulturi oħra u reliġjonijiet għadhom jiċċelebraw il-bidu tas-sena l-ġdida f'Marzu.</p>
<figure><caption>Marzu, illustrazzjoni minn <hi rend="italic">Les Très Riches Heures du duc de Berry</hi></caption></figure>
<p>Bil-<ref target="https://mt.wikipedia.org/wiki/Lingwa_Fillandiża">Fillandiż</ref>, ix-xahar huwa msejjaħ <hi rend="italic">maaliskuu</hi>, kelma li ġejja minn <hi rend="italic">maallinen kuu</hi> li tfisser "xahar dinji". Dan għaliex fil-<hi rend="italic">maaliskuu</hi>, id-dinja tibda tfeġġ minn taħt is-silġ. Ismijiet storiċi ta' Marzu jinkludu t-terminu <ref target="https://mt.wikipedia.org/wiki/Sassonja">Sassonju</ref> <hi rend="italic">Lectmonat</hi>, imsemmi għall-ekwinozju u t-tul ġdid tal-ġranet. </p>
Avvenimenti f'Marzu
<list type="unordered"><item><ref target="https://mt.wikipedia.org/wiki/Jum_San_David">Jum San David</ref> – <ref target="https://mt.wikipedia.org/wiki/1_ta'_Marzu">1 ta' Marzu</ref></item>
<item><ref target="https://mt.wikipedia.org/wiki/Pi_Day">Pi Day</ref> – <ref target="https://mt.wikipedia.org/wiki/14_ta'_Marzu">14 ta' Marzu</ref></item>
<item><ref target="https://mt.wikipedia.org/wiki/Jum_San_Patrizju">Jum San Patrizju</ref> – <ref target="https://mt.wikipedia.org/wiki/17_ta'_Marzu">17 ta' Marzu</ref></item>
<item><ref target="https://mt.wikipedia.org/wiki/Jum_San_Ġużepp">Jum San Ġużepp</ref> – <ref target="https://mt.wikipedia.org/wiki/19_ta'_Marzu">19 ta' Marzu</ref></item>
<item><ref target="https://mt.wikipedia.org/wiki/Jum_il-Missier">Jum il-Missier</ref> – <ref target="https://mt.wikipedia.org/wiki/19_ta'_Marzu">19 ta' Marzu</ref></item>
<item>Jum il-<ref target="https://mt.wikipedia.org/wiki/Pakistan">Pakistan</ref> – <ref target="https://mt.wikipedia.org/wiki/23_ta'_Marzu">23 ta' Marzu</ref></item>
<item><ref target="https://mt.wikipedia.org/wiki/Ġimgħa_l-Kbira">Ġimgħa l-Kbira</ref> (xi Ġimgħat jibdew bejn l-<ref target="https://mt.wikipedia.org/wiki/20_ta'_Marzu">20 ta' Marzu</ref> u t-<ref target="https://mt.wikipedia.org/wiki/23_ta'_April">23 ta' April</ref>, l-aħħar Ġimgħa qabel l-<ref target="https://mt.wikipedia.org/wiki/Għid">Għid</ref>)</item>
<item>L-<ref target="https://mt.wikipedia.org/wiki/Għid">Għid</ref> (xi Ħdud bejn it-<ref target="https://mt.wikipedia.org/wiki/22_ta'_Marzu">22 ta' Marzu</ref> u l-<ref target="https://mt.wikipedia.org/wiki/25_ta'_Marzu">25 ta' Marzu</ref>)</item></list>
</text></body></html>