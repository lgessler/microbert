<html><body><text id="wikipedia_mt_wikipedia_org__14209.html" ns="0" revid="216396" sourceurl="https://mt.wikipedia.org/wiki/Trattat_ta%27_Ade%C5%BCjoni_2003" title="Trattat ta' Adeżjoni 2003" type="wikipedia">Trattat ta' Adeżjoni 2003<figure><caption>Pajjiżi involuti f'dan it-trattat, bil-pajjiżi l-ġodda kkuluriti b'aħdar ċar, u pajjiżi diġà parti mill-UE kuluriti b'aħdar skur.</caption></figure>
<figure><caption>Is-<ref target="https://mt.wikipedia.org/wiki/Stoa_ta'_Attalos">Stoa ta' Attalos</ref> (rikostruwita), fejn it-trattat ġie iffirmat</caption></figure>
<p>It-<hi rend="bold">Trattat ta' Adeżjoni 2003</hi> (magħruf ukoll bħala t-<hi rend="bold">Trattat ta' Ateni</hi>) kien qbil iffirmat ġewwa <ref target="https://mt.wikipedia.org/wiki/Ateni">Ateni</ref> nhar is-<ref target="https://mt.wikipedia.org/wiki/16_ta'_April">16 ta' April</ref>, <ref target="https://mt.wikipedia.org/wiki/2003">2003</ref>, bejn il-ħmistax-il membru tal-<ref target="https://mt.wikipedia.org/wiki/Unjoni_Ewropea">Unjoni Ewropea</ref> u għaxar pajjiżi, li kienu, <ref target="https://mt.wikipedia.org/wiki/Ċipru">Ċipru</ref>, l-<ref target="https://mt.wikipedia.org/wiki/Estonja">Estonja</ref>, il-<ref target="https://mt.wikipedia.org/wiki/Latvja">Latvja</ref>, il-<ref target="https://mt.wikipedia.org/wiki/Litwanja">Litwanja</ref>, <ref target="https://mt.wikipedia.org/wiki/Malta">Malta</ref>, il-<ref target="https://mt.wikipedia.org/wiki/Polonja">Polonja</ref>, ir-<ref target="https://mt.wikipedia.org/wiki/Repubblika_Ċeka">Repubblika Ċeka</ref>, is-<ref target="https://mt.wikipedia.org/wiki/Slovenja">Slovenja</ref>, is-<ref target="https://mt.wikipedia.org/wiki/Slovakkja">Slovakkja</ref> u l-<ref target="https://mt.wikipedia.org/wiki/Ungerija">Ungerija</ref>, li wassal għall-adeżjoni tagħhom fl-Unjoni Ewropea.</p>
<p>Wara l-iffirmar tat-trattat, dan daħal fis-seħħ fl-<ref target="https://mt.wikipedia.org/wiki/1_ta'_Mejju">1 ta' Mejju</ref> tal-<ref target="https://mt.wikipedia.org/wiki/2004">2004</ref>, il-ġurnata tat-<ref target="https://mt.wikipedia.org/wiki/Tkabbir_tal-Unjoni_Ewropea">tkabbir tal-Unjoni Ewropea</ref>.</p>
<p>L-UE tikkonsisti minn numru kbir ta' strutturi legali li jibnu fuq xulxin; hi b'hekk definita minn trattati internazzjonali suċċessivi. It-Trattat ta' Adeżjoni tal-2003 immodifika:</p>
<list type="unordered"><item>it-<ref target="https://mt.wikipedia.org/wiki/Trattat_ta'_Ruma">Trattat ta' Ruma</ref> (li stabilixxa l-<ref target="https://mt.wikipedia.org/wiki/Komunità_Ekonomika_Ewropea">Komunità Ekonomika Ewropea</ref>)</item>
<item>it-<ref target="https://mt.wikipedia.org/wiki/Trattat_ta'_Ruma">Trattat ta' Ruma</ref> (li stabilixxa l-<ref target="https://mt.wikipedia.org/wiki/Komunità_tal-Enerġija_Atomika_Ewropea">Komunità tal-Enerġija Atomika Ewropea</ref>)</item>
<item>it-<ref target="https://mt.wikipedia.org/wiki/Trattat_ta'_Maastricht">Trattat ta' Maastricht</ref> (li stabilixxa l-<ref target="https://mt.wikipedia.org/wiki/Unjoni_Ewropea">Unjoni Ewropea</ref>)</item></list>
<p>kif ukoll <ref target="https://mt.wikipedia.org/wiki/Trattati_tal-Unjoni_Ewropea">atti oħrajn</ref> li flimkien jifformaw il-qafas legali attwali tal-Unjoni Ewropea.</p>
<p>Tibdil jinkludi fil-mod kif il-<ref target="https://mt.wikipedia.org/wiki/Votazzjoni_fil-Kunsill_tal-Unjoni_Ewropea">votazzjoni b'maġġoranza kwalifikata</ref> hi mmexxiha fil-<ref target="https://mt.wikipedia.org/wiki/Kunsill_tal-Unjoni_Ewropea">Kunsill tal-Unjoni Ewropea</ref>.</p>
<p>L-isem sħiħ tat-Trattat bil-Malti hu: </p>
<p><hi rend="bold">“</hi>Trattat bejn ir-Renju tal-<ref target="https://mt.wikipedia.org/wiki/Belġju">Belġju</ref>, ir-Renju tad-<ref target="https://mt.wikipedia.org/wiki/Danimarka">Danimarka</ref>, ir-Repubblika Federali tal-<ref target="https://mt.wikipedia.org/wiki/Ġermanja">Ġermanja</ref>, ir-<ref target="https://mt.wikipedia.org/wiki/Greċja">Repubblika Ellenika</ref>, ir-Renju ta' <ref target="https://mt.wikipedia.org/wiki/Spanja">Spanja</ref>, ir-<ref target="https://mt.wikipedia.org/wiki/Franza">Repubblika Franċiża</ref>, l-<ref target="https://mt.wikipedia.org/wiki/Repubblika_tal-Irlanda">Irlanda</ref>, ir-<ref target="https://mt.wikipedia.org/wiki/Italja">Repubblika Taljana</ref>, il-Gran Dukat tal-<ref target="https://mt.wikipedia.org/wiki/Lussemburgu">Lussemburgu</ref>, ir-<ref target="https://mt.wikipedia.org/wiki/Olanda">Renju tal-Olanda</ref>, ir-Repubblika tal-<ref target="https://mt.wikipedia.org/wiki/Awstrija">Awstrija</ref>, ir-<ref target="https://mt.wikipedia.org/wiki/Portugall">Repubblika Portugiża</ref>, ir-Repubblika tal-<ref target="https://mt.wikipedia.org/wiki/Finlandja">Finlandja</ref>, ir-Renju tal-<ref target="https://mt.wikipedia.org/wiki/Żvezja">Iżvezja</ref>, ir-<ref target="https://mt.wikipedia.org/wiki/Renju_Unit">Renju Unit</ref> tal-Gran Brittanja u l-Irlanda ta' Fuq (Stati Membri tal-Unjoni Ewropea) u r-<ref target="https://mt.wikipedia.org/wiki/Repubblika_Ċeka">Repubblika Ċeka</ref>, ir-Repubblika tal-<ref target="https://mt.wikipedia.org/wiki/Estonja">Estonja</ref>, ir-Repubblika ta' <ref target="https://mt.wikipedia.org/wiki/Ċipru">Ċipru</ref>, ir-Repubblika tal-<ref target="https://mt.wikipedia.org/wiki/Latvja">Latvja</ref>, ir-Repubblika tal-<ref target="https://mt.wikipedia.org/wiki/Litwanja">Litwanja</ref>, ir-Repubblika tal-<ref target="https://mt.wikipedia.org/wiki/Ungerija">Ungerija</ref>, ir-Repubblika ta' <ref target="https://mt.wikipedia.org/wiki/Malta">Malta</ref>, ir-Repubblika tal-<ref target="https://mt.wikipedia.org/wiki/Polonja">Polonja</ref>, ir-Repubblika tas-<ref target="https://mt.wikipedia.org/wiki/Slovenja">Slovenja</ref>, ir-<ref target="https://mt.wikipedia.org/wiki/Slovakkja">Repubblika Slovakka</ref>, fuq l-adeżjoni tar-Repubblika Ċeka, ir-Repubblika tal-Estonja, ir-Repubblika ta' Ċipru, ir-Repubblika tal-Latvja, ir-Repubblika tal-Litwanja, ir-Repubblika tal-Ungerija, ir-Repubblika ta' Malta, ir-Repubblika tal-Polonja, ir-Repubblika tas-Slovenja u r-Repubblika Slovakka fl-Unjoni Ewropea.<hi rend="bold">”</hi></p>

Ħoloq esterni
<list type="unordered"><item><ref target="http://eur-lex.europa.eu/mt/treaties/dat/12003T/htm/12003T.html">Trattat ta' Adeżjoni 2003</ref></item>
<item><ref target="http://eur-lex.europa.eu/LexUriServ/LexUriServ.do?uri=OJ:C:2006:321E:0001:0331:MT:pdf">Verżjoni konsolidata tat-Trattati wara t-Trattat ta' Adeżjoni</ref></item>
<item><ref target="http://web.archive.org/web/20031012001806/http://www.orgalime.org/positions/enlargement.htm">Taqsima minn <hi rend="italic">Orgalime</hi> li jinkludi l-piż tal-votazzjoni wara t-Trattat ta' Adeżjoni</ref></item></list>
</text></body></html>