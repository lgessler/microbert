<html><body><text id="wikipedia_mt_wikipedia_org__3833.html" ns="0" revid="257974" sourceurl="https://mt.wikipedia.org/wiki/Novial" title="Novial" type="wikipedia">Novial<figure></figure>
<p><hi rend="bold">Novial</hi> [<hi rend="italic">nov-</hi>, ġdid + <hi rend="italic">IAL</hi>, <ref target="https://mt.wikipedia.org/wiki/Ilsien_Awżiljarju_Internazzjonali">Ilsien Awżiljarju Internazzjonali</ref> huwa lsien ippjanat/mibni mill-Professur Otto Jespersen, <ref target="https://mt.wikipedia.org/wiki/Lingwist">lingwist</ref> <ref target="https://mt.wikipedia.org/wiki/Danimarka">Daniż</ref> li qabel kien involut fil-muviment <ref target="https://mt.wikipedia.org/wiki/Ido">Ido</ref>. Ħoloq in-Novial biex tkun <ref target="https://mt.wikipedia.org/wiki/Lingwa_Awżiljari_Internazzjonali">Lingwa Awżiljari Internazzjonali</ref>, li tippermetti kommunikazzjoni u ħbiberija internazzjonali, mingħajr ma ħadd jiġi mċaħħad minn ilsien pajjiżu.</p>
<p>Il-vokabularju hu bbażat ħafna fuq l-ilsna Ġermaniċi u Romantiċi u l-grammatika influenzata mill-<ref target="https://mt.wikipedia.org/wiki/Ingliż">Ingliż</ref>.</p>
<p>In-Novial issemma l-ewwel darba fil-ktieb ta' Jespersen <hi rend="italic">An International Language</hi> fl-<ref target="https://mt.wikipedia.org/wiki/1928">1928</ref>, b'żieda fid-dizzjunarju tiegħu, <hi rend="italic">Novial Lexike</hi>, ippublikat sentejn wara. Ġew proposti aktar bidliet fis-snin 30 imma mal-mewt ta' Jespersen fl-1943, il-lingwa raqdet, għalkemm fis-snin 90 ħafna nies reġgħu skoprew in-Novial bil-qawmien fl-interess f'ilsna artifiċjali miġjub permezz tal-<ref target="https://mt.wikipedia.org/wiki/Internet">Internet</ref>.</p>
<list type="unordered"><item><ref target="http://nov.wikipedia.org/wiki/Binde">Novial Wikipedia</ref></item></list>
</text></body></html>