<html><body><text id="wikipedia_mt_wikipedia_org__8092.html" ns="0" revid="274255" sourceurl="https://mt.wikipedia.org/wiki/Emiliano_Ins%C3%BAa" title="Emiliano Insúa" type="wikipedia">Emiliano Insúa
<p><hi rend="bold">Emiliano Adrian Insúa Zapata</hi> (<ref target="https://mt.wikipedia.org/wiki/Buenos_Aires">Buenos Aires</ref>, <ref target="https://mt.wikipedia.org/wiki/7_ta'_Jannar">7 ta' Jannar</ref> <ref target="https://mt.wikipedia.org/wiki/1989">1989</ref>) huwa <ref target="https://mt.wikipedia.org/wiki/Futbol">futboler</ref> <ref target="https://mt.wikipedia.org/wiki/Arġentina">Arġentin</ref> li jilgħab fuq il-faxxa xellugija u anki f'dik ċentrali tad-<ref target="https://mt.wikipedia.org/wiki/Difensur">difiża</ref> mat-tim Arġentin ta' Aldosivi.</p>
Karriera
<p>Insúa beda l-karriera tiegħu mat-tim ġovanili ta' Pinocho fl-<ref target="https://mt.wikipedia.org/wiki/Arġentina">Arġentina</ref>, fejn wara ngħaqad mat-tim ta' <ref target="https://mt.wikipedia.org/wiki/Boca_Juniors">Boca Juniors</ref>. Minkejja li ma rnexxilux jiżblokka ruħu fl-ewwel tim f'<ref target="https://mt.wikipedia.org/wiki/La_Bombonera">La Bombonera</ref>, hu xorta waħda attira l-attenzjoni ta' <ref target="https://mt.wikipedia.org/wiki/Liverpool_FC">Liverpool</ref>. Id-difensur qabel li jiġi msellef għal tmintax-il xahar mal-klabb ta' <ref target="https://mt.wikipedia.org/wiki/Mersyeside">Mersyeside</ref> fit-28 ta' Novembru 2006, fejn dan il-perjodu beda f'Jannar ta' wara. Id-debutt tiegħu mal-ewwel tim wasal fit-28 ta' April 2007 kontra <ref target="https://mt.wikipedia.org/wiki/Portsmouth_FC">Portsmouth</ref>. Madanakollu, hu deher biss darbtejn fil-kampjonat.</p>
<p>Il-perjodu ta' self inqaleb għal wieħed permanenti f'Awwissu tal-2007, fi qbil li ra lill-kompatrijott <ref target="https://mt.wikipedia.org/wiki/Gabriel_Paletta">Gabriel Paletta</ref> jingħaqad ma' Boca. Il-prestazzjonijiet tiegħu impressjonaw biżżejjed lill-kowċ <ref target="https://mt.wikipedia.org/wiki/Rafael_Benítez">Rafael Benítez</ref> li offrielu kuntratt ġdid ta' tliet snin, fit-2 ta' Lulju 2008. Insúa ngħata n-numru 22 għall-<ref target="https://mt.wikipedia.org/wiki/Premier_League_2008–09">istaġun 2008–09</ref>, fejn minkejja li ftit kellu ċans jimpressjona mal-ewwel tim, hu rnexxielu jirbaħ, flimkien mat-tim tar-Riservi, il-kampjonat tal-istess kategorija. Il-fatt li <ref target="https://mt.wikipedia.org/wiki/Fábio_Aurélio">Fábio Aurélio</ref> kien qiegħed ibati minn problemi fiżiċi u l-forma diżappuntanti ta' <ref target="https://mt.wikipedia.org/wiki/Andrea_Dossena">Andrea Dossena</ref>, Insúa ngħata l-opportunità li jagħmel tiegħu l-pożizzjoni bħala difensur xellugi. Hu rnexxielu jokkupa din il-pożizzjoni wkoll għall-bidu tal-<ref target="https://mt.wikipedia.org/wiki/Premier_League_2009–10">istaġun 2009–10</ref>, fejn għeleb il-konkorrenza ta' Aurélio u Dossena.</p>
<p>Fis-sajf tal-2010 ġie misluf lill-klabb Tork ta' <ref target="https://mt.wikipedia.org/wiki/Galatasaray_SK">Galatasaray</ref>. Wara s-sena ta' self, ġie akkwistat mit-tim Portugiż ta' <ref target="https://mt.wikipedia.org/wiki/Sporting_Clube_de_Portugal">Sporting</ref> fejn iffirma kuntratt ta' ħames snin,<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> u ngħata l-flokk numbru 48.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
<p>Nhar il-25 ta' Jannar 2013, <ref target="https://mt.wikipedia.org/wiki/Atlético_Madrid">Atlético Madrid</ref> ħabbru li akkwistaw lil Insúa għas-somma ta' €10 miljuni.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref></p>
Internazzjonali
<p>Grazzi għall-prestazzjonijiet sodi ma' Liverpool, Insúa ġie msejjaħ mat-<ref target="https://mt.wikipedia.org/wiki/Tim_nazzjonali_tal-futbol_tal-Arġentina">tim nazzjonali tal-Arġentina</ref> għall-partiti kruċjali kontra l-<ref target="https://mt.wikipedia.org/wiki/Tim_nazzjonali_tal-futbol_tal-Perù">Perù</ref> u l-<ref target="https://mt.wikipedia.org/wiki/Tim_nazzjonali_tal-futbol_tal-Urugwaj">Urugwaj</ref>.</p>
Statistika

<p>Korretti sad-29 ta' Awwissu 2009</p>


Ħoloq esterni
<list type="unordered"><item>Il-mudell {{<ref target="https://mt.wikipedia.org/wiki/Mudell:Soccerbase">Soccerbase</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>