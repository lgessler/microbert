<html><body><text id="wikipedia_mt_wikipedia_org__11971.html" ns="0" revid="269901" sourceurl="https://mt.wikipedia.org/wiki/Daniel_Parejo_Mu%C3%B1oz" title="Daniel Parejo Muñoz" type="wikipedia">Daniel Parejo Muñoz
<p><hi rend="bold">Daniel Parejo Muñoz</hi> (<ref target="https://mt.wikipedia.org/wiki/Coslada">Coslada</ref>, <ref target="https://mt.wikipedia.org/wiki/16_ta'_April">16 ta' April</ref> <ref target="https://mt.wikipedia.org/wiki/1989">1989</ref>) huwa plejer tal-<ref target="https://mt.wikipedia.org/wiki/Futbol">futbol</ref> professjonali li jilgħab bħala <ref target="https://mt.wikipedia.org/wiki/Midfilder">midfilder</ref> mat-tim <ref target="https://mt.wikipedia.org/wiki/Spanja">Spanjol</ref> ta' <ref target="https://mt.wikipedia.org/wiki/Villarreal_CF">Villarreal</ref>.</p>
Karriera
<p>Parejo kien prodott tal-akkademja mixtla ta' <ref target="https://mt.wikipedia.org/wiki/Real_Madrid_CF">Real Madrid</ref>. Il-kowċ <ref target="https://mt.wikipedia.org/wiki/Bernd_Schuster">Bernd Schuster</ref> kien impressjonat bit-talent taż-żagħżugħ u għażlu biex jitħarreġ għal diversi drabi mat-tim tal-kbar.</p>
<p>Fl-4 ta' Awwissu 2008, Parejo ġie msellef għal sena lit-tim taċ-<ref target="https://mt.wikipedia.org/wiki/Football_League_Championship">Championship Ingliż</ref> <ref target="https://mt.wikipedia.org/wiki/Queens_Park_Rangers_FC">Queens Park Rangers</ref>, u ddebutta mal-QPR ħamest ijiem wara fejn daħal bħala sostitut fir-rebħa ta' 2–1 fuq <ref target="https://mt.wikipedia.org/wiki/Barnsley_FC">Barnsley</ref> f'<ref target="https://mt.wikipedia.org/wiki/Loftus_Road">Loftus Road</ref>. Parejo għamel tmintax-il dehra.</p>
<p>Fis-17 ta' Diċembru 2008, Real Madrid sejjħuh lura mis-self, wara li l-midfilders regulari tagħhom <ref target="https://mt.wikipedia.org/wiki/Rubén_de_la_Red">Rubén de la Red</ref> u <ref target="https://mt.wikipedia.org/wiki/Mahamadou_Diarra">Mahamadou Diarra</ref> spiċċaw barra għall-istaġun kollu kawża ta' problemi fiżiċi. Parejo ingħata n-numru 17, li qabel kien milbus minn <ref target="https://mt.wikipedia.org/wiki/Ruud_van_Nistelrooy">Ruud van Nistelrooy</ref> li wkoll kien se jkun barra mil-logħob għall-kumplament tal-istaġun. Minkejja dawn il-problemi fit-tim, hu ftit li xejn deher mat-tim bl-ewwel logħba tkun dik kontra <ref target="https://mt.wikipedia.org/wiki/Sporting_de_Gijón">Sporting de Gijón</ref> tal-15 ta' Frar.</p>
<p>F'Lulju 2009, Parejo nxtara minn <ref target="https://mt.wikipedia.org/wiki/Getafe_CF">Getafe</ref>, b'Real iżommu l-opzjoni li jerġgħu jixtruh fil-futur. Nhar il-25 ta' Marzu 2010, hu skorja gowl kontra l-eks-tim tiegħu, meta seraq ballun mill-gowler <ref target="https://mt.wikipedia.org/wiki/Iker_Casillas">Iker Casillas</ref>. Il-konfront intemm f'telfa ta' 4–2. Dak l-istaġun hu għen lil Getafe jikkwalifikaw għat-tieni darba fl-istorja għall-<ref target="https://mt.wikipedia.org/wiki/UEFA_Europa_League">UEFA Europa League</ref>.</p>
<p>Wara staġun deludenti li ra lit-tim jevita bi ftit ir-relegazzjoni, fl-14 ta' Ġunju 2011, <ref target="https://mt.wikipedia.org/wiki/Valencia_CF">Valencia</ref> ħabbru l-akkwist ta' Parejo għas-somma ta' €6 miljun.</p>


Ħoloq esterni
<list type="unordered"><item>Il-mudell {{<ref target="https://mt.wikipedia.org/wiki/Mudell:Soccerbase">Soccerbase</ref>}} għandu nieqes l-identifikatur u l-entità ma teżistix fuq Wikidata.</item>
<item><ref target="http://www.bdfutbol.com/en/j/j6164.html">Profil fuq BDFutbol</ref></item></list>
</text></body></html>