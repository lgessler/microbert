<html><body><text id="wikipedia_mt_wikipedia_org__2823.html" ns="0" revid="220923" sourceurl="https://mt.wikipedia.org/wiki/Fonolo%C4%A1ija" title="Fonoloġija" type="wikipedia">Fonoloġija
<p>Il-<hi rend="bold">fonoloġija</hi> hija fergħa fil-<ref target="https://mt.wikipedia.org/wiki/Lingwistika">lingwistika</ref> li tistudja l-<ref target="https://mt.wikipedia.org/wiki/Ħoss">ħsejjes</ref> lingwistiċi mil-lat tal-funzjoni tagħhom u tal-organizzazzjoni tagħhom fil-kliem. Tradizzjonalment, din tiffoka fuq l-istudju ta' sistemi ta' <ref target="https://mt.wikipedia.org/wiki/Fonema">fonemi</ref> f'lingwi partikolari, imma tista' tkopri wkoll kwalunkwe analisi lingwistika.</p>
Etimoloġija u definizzjoni
<p>Il-kelma <hi rend="italic">fonoloġija</hi> ġejja mill-<ref target="https://mt.wikipedia.org/wiki/Lingwa_Griega">Grieg</ref> φωνή (phōnḗ) li tfisser "vuċi, ħoss", u s-suffiss <hi rend="italic"><ref target="https://mt.wikipedia.org/wiki/-loġija">-loġija</ref></hi> li ġej mill-Grieg λόγος (lógos) għal "kelma, suġġett ta' diskussjoni".</p>
<p>It-tifsiriet ta' dan it-terminu jvarjaw. <ref target="https://mt.wikipedia.org/wiki/Nikolai_Trubetzkoy">Nikolai Trubetzkoy</ref> f'<hi rend="italic">Grundzüge der Phonologie</hi> (1939) jiddefinixxi fonoloġija bħala "l-istudju ta' ħsejjes li jappartjenu għas-sistema ta' lingwa", bil-kontra tal-fonetika, li huwa "l-istudju ta' ħsejjes li jappartjenu għall-att tad-diskors".</p>
Ara wkoll
<list type="unordered"><item><ref target="https://mt.wikipedia.org/wiki/Fonetika">Fonetika</ref></item>
<item><ref target="https://mt.wikipedia.org/wiki/Fonema">Fonema</ref></item></list>
</text></body></html>