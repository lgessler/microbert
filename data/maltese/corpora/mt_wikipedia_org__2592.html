<html><body><text id="wikipedia_mt_wikipedia_org__2592.html" ns="0" revid="238824" sourceurl="https://mt.wikipedia.org/wiki/Sena_dawl" title="Sena dawl" type="wikipedia">Sena dawl<figure><caption>Rapppreżentazzjoni ċċentrata fuq ix-<ref target="https://mt.wikipedia.org/wiki/Xemx">Xemx</ref> ta' sena dawl (l-isfera l-kbira, għandha vleġġa safra bħala raġġ) u xahar dawl (l-isfera ż-żgħira) imqabbla mat-trajettorji tal-kometa l-kbira ta' Jannar tal-1910 (linja safra) u l-kometa Hyakutake (linja oranġjo).</caption></figure>
<p><hi rend="bold">Sena dawl</hi> (plural <hi rend="bold">snin dawl</hi>) hi unità ta' distanza użata fl-astronomija.</p>
<p>Sena dawl hi d-distanza li jivvjaġġa d-<ref target="https://mt.wikipedia.org/wiki/Dawl">dawl</ref> fil-<ref target="https://mt.wikipedia.org/wiki/Vojt">vojt</ref> matul <ref target="https://mt.wikipedia.org/wiki/Sena_Ġuljana">sena Ġuljana</ref>, jiġifieri madwar 9461 biljun kilometru (għalhekk l-ordni ta' kobor hi madwar 10,000 biljun kilometru, jew 1016 metru).</p>
Definizzjoni
<p>Is-sena dawl hi unità tal-kejl tad-distanza (u mhux taż-żmien). </p>
<p>L-<ref target="https://mt.wikipedia.org/wiki/Għaqda_Astronomika_Internazzjonali">Għaqda Astronomika Internazzjonali</ref> iddefinietha<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> bħala d-distanza li jivvjaġġa <ref target="https://mt.wikipedia.org/wiki/Foton">foton</ref> (jew iżjed sempliċi, id-dawl) fil-vojt, f'sena Ġuljana (jiġifieri 365.25 jum jew 31,557,600 sekonda). </p>
<p>Il-veloċità tad-dawl fil-vojt hi kostanti fissa ta' 299,792,458 m/s (madwar 300,000 km/s), sena dawl hi eżatt ugwali għal 9,460,730,472,580.8 km; madwar 9460.730 biljun kilometru  li hi ekwivalenti għal 9.460730 Petametru (Pm) jew 9460.730 Terametru (Tm). F'valur arrotondat, sena dawl hi ekwivalenti għal 9.461 Pm jew 9.461x1015m.</p>
Użu
<p>It-terminu sena dawl jintuża l-iżjed fil-popolarizzazzjoni tal-astronomija biex jesprimi id-distanzi interstellari u intergalattiċi, billi din l-unità tinftiehem faċilment mill-popolin minħabba d-definizzjoni tagħha bħala d-distanza li jivvjaġġa d-dawl fiż-żmien imsemmi.</p>
<p>Pereżempju, <ref target="https://mt.wikipedia.org/wiki/Proxima_Centauri">Proxima Centauri</ref>, l-<ref target="https://mt.wikipedia.org/wiki/Stilla">istilla</ref> li hi l-eqreb għas-<ref target="https://mt.wikipedia.org/wiki/Sistema_solari">Sistema solari</ref>, tinsab 4.22 snin dawl 'il bogħod minnha, il-<ref target="https://mt.wikipedia.org/wiki/Galassja_ta'_Andromeda">Galassja ta' Andromeda</ref> tinsab madwar 2.5 miljuni snin dawl 'il bogħod mis-Sistema Solari u r-<ref target="https://mt.wikipedia.org/wiki/Raġġiera_galattika">raġġiera</ref> ta' <ref target="https://mt.wikipedia.org/wiki/Triq_ta'_Sant'Anna">Triq ta' Sant'Anna</ref> għandha dijametru ta' madwar 10,0000 sena dawl.</p>
<p>L-astronomi professjonali rari jużaw it-terminu sena dawl għax jippreferu il-<ref target="https://mt.wikipedia.org/wiki/Parsec">parsec</ref> (simbolu pc), unità li ġejja mit-teknika sperimentali għall-kejl tad-distanzi permezz tal-<ref target="https://mt.wikipedia.org/wiki/Parallassi">parallassi</ref> anwali tal-istilla li jkunu qegħdin josservaw.  Parsec hu d-distanza mix-xemx ta' punt fl-ispazju li minnu il-linji għad-dinja u x-xemx jagmlu angolu ta' sekonda tal-ark. Hu ekwivalenti għal madwar 3.26 snin dawl.</p>
<p>L-<ref target="https://mt.wikipedia.org/wiki/Unità_astronomika">unità astronomika</ref> (simbolu ua), ibbażata fuq id-distanz bejn id-dinja u x-xemx, tintuża sikwit, l-iżjed għal oġġetti relativament qrib (fuq l-iskala astronomika). Unita astronomika hi ekwivalenti għal madwar 8.32 minuti dawl u sena dawl hi ekwivalenti għal 63241.077 ua.</p>
<p>Irridu noqogħdu attenti li bħalissa hemm valur ieħor li qiegħed jintuża għad-distanza sena dawl:10,000,000,000,000 (għaxart elef biljun) kilometru. Dan il-valur hu interessanti għax wieħed jista' jiftakru faċilment. Min ikun qiegħed jaqra xi artiklu li juża s-sena dawl irid ikun jaf b'din id-differenza (in fatti hemm madwar 5.4% bejn iż-żewġ valuri). Però, fil-verità, is-sena dawl iżjed tintuża biex turi l-ordni tal-kobor jew id-distanzi approssimati u f'dan il-kuntest id-differenza mhux sinjikattiva.</p>
Unitajiet iżgħar
<p>Meta nimmoltiplikaw il-<ref target="https://mt.wikipedia.org/wiki/Veloċità_tad-dawl">veloċità tad-dawl</ref> b'xi ħin li nagħżlu, nistgħu niddefinixxu unitajiet oħra li jiġu minn xulxin bħal, pereżempju, is-siegħa dawl li tiġi 1,079,252,848.8km.</p>
Nota
<p>Ix-xahar dawl ma jintużax billi mhuwiex definit preċiżament: hemm bżonn ngħidu eżatt jekk ix-xahar dawl huwiex pereżempju 30 jum dael jew it-tnax il-parti ta' sena dawl. Din l-unità intrinżikament għandha nuqqas ta' preċiżjoni li hi kbira wisq imqabbla mal-unitajiet astronomiċi l-ohra. L-istitutizzjonijiet uffiċjali ftit ma tantx jinteressawhom dawn l-unitajiet derivati minn sena dawl.</p>
Eżempji
<list type="unordered"><item>Il-<ref target="https://mt.wikipedia.org/wiki/Qamar">Qamar</ref> jorbita 1.28 sekondi dawl 'il bogħod mid-<ref target="https://mt.wikipedia.org/wiki/Art">Dinja</ref>].</item>
<item>Id-distanza Dinja - <ref target="https://mt.wikipedia.org/wiki/Marte_(pjaneta)">Marte</ref> tvarja bejn wieħed u ieħor bejn 3 u 22 minuta dawl.</item>
<item>B'mod simili id-<ref target="https://mt.wikipedia.org/wiki/Art">dinja</ref> torbita 8.32 minuti dawl 'il bogħod mix-xemx.</item>
<item><ref target="https://mt.wikipedia.org/wiki/Nettunu_(pjaneta)">Nettunu</ref> (il-pjaneta l-iżjed 'il bogħod mix-xemx) tinsab 4.17 snin dawl 'il bogħod mix-xemx. Imbagħad <ref target="https://mt.wikipedia.org/wiki/(134340)_Pluton">Plutone</ref> jorbita 4.11 sigħat dawl u 6.83 sigħat dawl 'il bogħod mix-xemx.</item>
<item>Sal-2013, Voyager 1 kien jinsab 17-il siegħa dawl 'il bogħod mix-xemx.</item>
<item>Is-<ref target="https://mt.wikipedia.org/wiki/Sħaba_ta'_Oort">Sħaba ta' Oort</ref>, 'il barra mis-sistema solari, qiegħda madwar żewġ snin dawl 'il bogħod mix-xemx.</item>
<item>L-eqreb stilla (barra x-xemx), <ref target="https://mt.wikipedia.org/wiki/Proxima_Centauri">Proxima Centauri</ref>, qiegħda 4.22 snin dawl 'il bogħod.</item>
<item>Ir-raġġ tal-Univers osservabbli għandu tul ta' madwar 46.6 biljun snin dawl.  Ħafna jagħmlu l-iżball komuni u jaħsbu li dan ir-raġġ hu twil 13.6 biljun snin dawl billi l-età tal-univers hi 13.6 biljun sena u li xejn ma jaqbeż il-veloċità tad-dawl. Ir-raġġ tal-univers hu itwal ħafna minn hekk għax irridu nieħdu fil-konsiderazzjoni l-espansjoni intergalattika.</item></list>
</text></body></html>