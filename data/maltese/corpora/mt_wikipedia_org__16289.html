<html><body><text id="wikipedia_mt_wikipedia_org__16289.html" ns="0" revid="271040" sourceurl="https://mt.wikipedia.org/wiki/Heiko_Westermann" title="Heiko Westermann" type="wikipedia">Heiko Westermann
<p><hi rend="bold">Heiko Westermann</hi> (<ref target="https://mt.wikipedia.org/wiki/Alzenau">Alzenau</ref>, <ref target="https://mt.wikipedia.org/wiki/14_ta'_Awwissu">14 ta' Awwissu</ref> <ref target="https://mt.wikipedia.org/wiki/1983">1983</ref>) huwa eks-plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Ġermanja">Ġermaniż</ref> li kien jilgħab bħala <ref target="https://mt.wikipedia.org/wiki/Difensur">difensur ċentrali</ref>.</p>
Karriera
<p>Westermann beda l-karriera professjonali mal-klabb mis-<ref target="https://mt.wikipedia.org/wiki/2._Fußball-Bundesliga">2. Bundesliga</ref>, <ref target="https://mt.wikipedia.org/wiki/SpVgg_Greuther_Fürth">Greuther Fürth</ref>. L-ewwel dehra tiegħu waslet fis-26 ta' Jannar 2003 fir-rebħa ta' 1–0 fuq <ref target="https://mt.wikipedia.org/wiki/MSV_Duisburg">MSV Duisburg</ref>. Fi tliet staġuni mal-klabb hu lagħab total ta' 92 logħba, fejn skorja ħames gowls.</p>
<p>Wara l-istaġun 2004–05, Westermann iffirma mat-tim promoss tal-<ref target="https://mt.wikipedia.org/wiki/Fußball-Bundesliga">Bundesliga</ref> <ref target="https://mt.wikipedia.org/wiki/Arminia_Bielefeld">Arminia Bielefeld</ref>. Fl-ewwel staġun tiegħu lagħab f'kull logħba ta' Bielefeld, fosthom 34 logħba tal-kampjonat u ħames partiti tad-<ref target="https://mt.wikipedia.org/wiki/DFB-Pokal">DFB-Pokal</ref>. Hu baqa' figura regulari mal-klabb għas-sena ta' wara fejn tilef biss logħba waħda.</p>
<p>Fl-2007, <ref target="https://mt.wikipedia.org/wiki/FC_Schalke_04">Schalke</ref> akkwistaw is-servizzi tiegħu għal €2.8 miljun. Westermann iddebutta fl-24 ta' Lulju fil-konfront kontra <ref target="https://mt.wikipedia.org/wiki/1._FC_Nuremberg">1. FC Nuremberg</ref>, li rebħuha 4–2 fejn ikkontribwixxa għal gowl. Id-debutt fil-Bundesliga wasal fis-26 ta' Awwissu 2007, bħala sostitut għal <ref target="https://mt.wikipedia.org/wiki/Rafinha">Rafinha</ref> fit-tielet ġimgħa tal-kampjonat kontra <ref target="https://mt.wikipedia.org/wiki/VfL_Wolfsburg">VfL Wolfsburg</ref>. Fl-istaġun segwenti hu kien strumentali fil-kampanja ta' Schalke fiċ-<ref target="https://mt.wikipedia.org/wiki/UEFA_Champions_League">Champions League</ref>, fejn kien l-uniku plejer (barra l-gowlkiper) li lagħab kull minuta. Bil-kowċ il-ġdid <ref target="https://mt.wikipedia.org/wiki/Fred_Rutten">Fred Rutten</ref>, għall-<ref target="https://mt.wikipedia.org/wiki/Fußball-Bundesliga_2008–09">istaġun 2008–09</ref> Westermann ġie skjerat ħafna drabi f'nofs il-grawnd.</p>
<p>F'Lulju tal-2010, Westermann iffirma għal €7.5 miljun ma' <ref target="https://mt.wikipedia.org/wiki/Hamburger_SV">Hamburg</ref>.</p>
Internazzjonali
<p>Westermann iddebutta mat-<ref target="https://mt.wikipedia.org/wiki/Tim_nazzjonali_tal-futbol_tal-Ġermanja">tim nazzjonali Ġermaniż</ref> fi Frar tal-2008 kontra l-<ref target="https://mt.wikipedia.org/wiki/Tim_nazzjonali_tal-futbol_tal-Awstrija">Awstrija</ref> (3–0). Hu ġie magħżul fost l-iskwadra Ġermaniża għall-<ref target="https://mt.wikipedia.org/wiki/Kampjonati_Ewropej_tal-Futbol_2008">Kampjonati Ewropej 2008</ref>. Fit-2 ta' Ġunju 2009, Westermann skorja l-ewwel gowl tiegħu għall-Ġermanja fir-rebħa ta' 7–2 kontra l-<ref target="https://mt.wikipedia.org/wiki/Tim_nazzjonali_tal-futbol_tal-Emirati_Għarab_Magħquda">Emirati Għarab Magħquda</ref>.</p>
<hi rend="italic">Punteġġi u r-riżultati tal-Ġermanja qedgħin fil-lista xellugija.</hi>

Ħoloq esterni
<list type="unordered"><item>Il-mudell {{<ref target="https://mt.wikipedia.org/wiki/Mudell:Fussballdaten">Fussballdaten</ref>}} għandu nieqes l-identifikatur u l-entità ma teżistix fuq Wikidata</item>
<item>Il-mudell {{<ref target="https://mt.wikipedia.org/wiki/Mudell:Nfteams">Nfteams</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>