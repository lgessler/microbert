<html><body><text id="wikipedia_mt_wikipedia_org__10947.html" ns="0" revid="274103" sourceurl="https://mt.wikipedia.org/wiki/Sistema_Solari" title="Sistema Solari" type="wikipedia">Sistema SolariGħad-definizzjoni ġenerika tal-kunċett, ara <ref target="https://mt.wikipedia.org/wiki/Sistema_planetarja">Sistema planetarja</ref>.
<figure><caption>Rikostruzzjoni artistika tas-Sistema solari, il-pjaneti m'humiex raffiġurati fuq skala.</caption></figure>
<p>Il-Pjaneta <ref target="https://mt.wikipedia.org/wiki/Art">Art</ref> (id-dinja tagħna) tagħmel parti mis-<hi rend="bold">Sistema solari</hi>, li fiċ-ċentru tagħha tinsab ix-<ref target="https://mt.wikipedia.org/wiki/Xemx">Xemx</ref> li għandha 99.86% mill-mass tas-Sistema solari kollha. Il-kamp gravitazzjonali assoċjat mal-massa tax-Xemx jiġbed il-bqija tal-kostiwenti l-oħra, inkluża il-pjaneta Art, jorbitaw madwarha. Il-maġġor parti tal-oġġetti jinsabu fuq l-istess pjan, jorbitaw max-Xemx fl-istess direzzjoni.</p>
<p>L-Art hi it-tielet <ref target="https://mt.wikipedia.org/wiki/Pjaneta">pjaneta</ref> 'l bogħod mix-Xemx u hi waħda mill-erba' <ref target="https://mt.wikipedia.org/wiki/Pjaneti_terrestri">pjaneti terrestri</ref>, dawn tal-aħħar jinsabu fis-Sistema solari ġewwinija. L-eqreb pjaneta tax-Xemx hi <ref target="https://mt.wikipedia.org/wiki/Merkurju">Merkurju</ref>, segwita minn <ref target="https://mt.wikipedia.org/wiki/Venere_(pjaneta)">Venere</ref>. Wara l-Art hemm <ref target="https://mt.wikipedia.org/wiki/Marte">Marte</ref>, u mbagħad insibu l-<ref target="https://mt.wikipedia.org/wiki/Ġganti_Gassużi">Ġganti Gassużi</ref>, <ref target="https://mt.wikipedia.org/wiki/Ġove_(pjaneta)">Ġove</ref>, <ref target="https://mt.wikipedia.org/wiki/Saturnu_(pjaneta)">Saturnu</ref>, <ref target="https://mt.wikipedia.org/wiki/Uranu_(pjaneta)">Uranu</ref>, u <ref target="https://mt.wikipedia.org/wiki/Nettunu_(pjaneta)">Nettunu</ref>. Iċ-ċkejkna <ref target="https://mt.wikipedia.org/wiki/Plutone_(pjaneta_nanu)">Plutone</ref> tinsab fit-tarf tas-Sistema solari. </p>
<p>L-Art għandha <ref target="https://mt.wikipedia.org/wiki/Satellita_naturali">satellita naturali</ref> waħda li hija l-<ref target="https://mt.wikipedia.org/wiki/Qamar">Qamar</ref>. L-unika pjaneta terrestri oħra li għandha xi qmura hi Marte, iżda l-ġganti gassużi għandhom familji sħaħ minnhom waqt li Plutone għandha waħda biss: <ref target="https://mt.wikipedia.org/wiki/Karonte">Karonte</ref>. </p>
<p>Membri oħra tas-Sistema solari huma l-<ref target="https://mt.wikipedia.org/wiki/Asterojdi">asterojdi</ref> roċċużi  li jinsabu l-aktar fl-orbiti ta' bejn Marte u Ġove. Fis-Sistema solari nsibu wkoll il-<ref target="https://mt.wikipedia.org/wiki/Faxxa_ta'_Kuiper">Faxxa ta' Kuiper</ref> li tinsab lil hinn mill-orbita ta' Nettunu, insibu wkoll il-<ref target="https://mt.wikipedia.org/wiki/Kometi">Kometi</ref> li joriġinaw mis-<ref target="https://mt.wikipedia.org/wiki/Sħaba_ta'_Oort">Sħaba ta' Oort</ref> li tiżboq mad-dawra kollha tas-Sistema solari. Dawn il-korpi huma fdal mill-formazzjoni tas-Sistema solari.</p>
<p>Ir-<ref target="https://mt.wikipedia.org/wiki/Riħ_solari">riħ solari</ref>, fluss ta' plasma ġej mix-Xemx, jinfirrex mas-sistema solari kollha. Dan joħloq <ref target="https://mt.wikipedia.org/wiki/Bużżieqa_ta'_riħ_stellari">bużżieqa</ref> fil-<ref target="https://mt.wikipedia.org/wiki/Materjal_interstellari">materjal interstellari</ref> magħrufa bħala <ref target="https://mt.wikipedia.org/wiki/Eljosfera">eljosfera</ref>, li testendi lil hinn minn nofs tad-<ref target="https://mt.wikipedia.org/wiki/Diska_diffusa">diska diffusa</ref>. </p>
<p>Lejn in-nofs tal-<ref target="https://mt.wikipedia.org/wiki/2008">2008</ref>, ħames oġġetti tas-sistema solari ġew ikklassifikati bħala pjaneti nani: <ref target="https://mt.wikipedia.org/wiki/Ċerere_(pjaneta_nana)">Ċerere</ref>, li tinsab fil-faxxa ta' l-asterojdi, u erba' korpi oħra misjuba lil hinn mill-orbita ta' Nettunu, <ref target="https://mt.wikipedia.org/wiki/Plutone_(pjaneta_nanu)">Plutone</ref> (li qabel kien meqjus bħala d-disa' pjaneta), <ref target="https://mt.wikipedia.org/wiki/Haumea_(pjaneta_nana)">Haumea</ref>, <ref target="https://mt.wikipedia.org/wiki/Makemake_(pjaneta_nana)">Makemake</ref>, u <ref target="https://mt.wikipedia.org/wiki/Eris_(pjaneta_nana)">Eris</ref>. </p>
<p>Sitta mill-pjaneti u tlieta mill-pjaneti nani għandhom madwarhom satelliti naturali, barra minn hekk kull pjaneta esterna hi mdawra minn <ref target="https://mt.wikipedia.org/wiki/Ċurkett_planetarju">ċrieket planetarji</ref> ta' trab u ta' partiċelli oħrajn.</p>
Introduzzjoni
<figure><caption>Pjaneti u pjaneti nani tas-Sistema Solari. daqsijiet fuq skala, iżda id-distanzi relattivi mix-Xemx mhumiex.</caption></figure>
<p>Huwa diffiċli tispjega il-kobor tas-sistema solari; wieħed jista' biss bejn wieħed u ieħor iqisha bħala sfera irregolari b'dijametru ta' madwar 80 <ref target="https://mt.wikipedia.org/wiki/UA">UA</ref>. Ġos-Sistema solari l-spazju bejn il-korp ċelesti mhux vojt, fih trab, gassijiet u partiċelli elementari li jagħmlu il-materjal interplanetarju. </p>
<p>Ix-<ref target="https://mt.wikipedia.org/wiki/Xemx">Xemx</ref> għandha importanza ewlenija, dan għaliex barra li hija l-unika stilla jew kewkba, u għaldaqstant l-unika għajn ta' <ref target="https://mt.wikipedia.org/wiki/Enerġija_termika">enerġija termika</ref> tas-sistema, hija wkoll iċ-ċentru gravitazzjonali.</p>
<p>L-ikbar korp ċelesti tas-sistema solari hija appuntu x-<ref target="https://mt.wikipedia.org/wiki/Xemx">Xemx</ref> (il-kewkba SOL), li minnha tieħu l-isem is-sistema kollha. Skont id-<ref target="https://mt.wikipedia.org/wiki/Definizjoni_ta'_Pjaneta_tas-Sistema_solari">definizjoni ta' <hi rend="italic">pjaneta</hi></ref> il-ġdida, stabilita fil-kongress tal-<ref target="https://mt.wikipedia.org/wiki/Unjoni_Astronomika_Internazjonali">Unjoni Astronomika Internazjonali</ref> tal-<ref target="https://mt.wikipedia.org/wiki/24_t'Awwissu">24 t'Awwissu</ref> <ref target="https://mt.wikipedia.org/wiki/2006">2006</ref>: madwar ix-xemx iduru tmien pjaneti, hawn imniżżla skont l-ordni tad-distanza mix-Xemx:</p>
<list type="unordered"><item><ref target="https://mt.wikipedia.org/wiki/Merkurju_(pjaneta)">Merkurju</ref>;</item>
<item><ref target="https://mt.wikipedia.org/wiki/Venere_(pjaneta)">Venere</ref>;</item>
<item><ref target="https://mt.wikipedia.org/wiki/Art">Art</ref> jew <ref target="https://mt.wikipedia.org/wiki/Art">Dinja</ref> (b'satellita, il-<ref target="https://mt.wikipedia.org/wiki/Qamar">Qamar</ref>);</item>
<item><ref target="https://mt.wikipedia.org/wiki/Marte_(pjaneta)">Marte</ref> (b'<ref target="https://mt.wikipedia.org/wiki/Satelliti_naturali_ta'_Marte">2 satelliti naturali</ref>);</item>
<item><ref target="https://mt.wikipedia.org/wiki/Ġove_(pjaneta)">Ġove</ref> (bi <ref target="https://mt.wikipedia.org/wiki/Satelliti_naturali_ta'_Giove">63 satellita naturali</ref>);</item>
<item><ref target="https://mt.wikipedia.org/wiki/Saturnu_(pjaneta)">Saturnu</ref> (bi <ref target="https://mt.wikipedia.org/wiki/Satelliti_naturali_di_Saturno">42 satellita naturali</ref>);</item>
<item><ref target="https://mt.wikipedia.org/wiki/Uranu_(pjaneta)">Uranu</ref> (b'<ref target="https://mt.wikipedia.org/wiki/Satelliti_naturali_di_Urano">21 satellita naturali</ref>);</item>
<item><ref target="https://mt.wikipedia.org/wiki/Nettunu_(pjaneta)">Nettunu</ref> (bi <ref target="https://mt.wikipedia.org/wiki/Satelliti_naturali_di_Nettuno">11-il satellita naturali</ref>).</item></list>
<p>Barra minn dawn, insibu fis-Sistema ħames <ref target="https://mt.wikipedia.org/wiki/Pjaneta_nana">pjaneti nani</ref>: <ref target="https://mt.wikipedia.org/wiki/Ċerere_(astronomija)">Ċerere</ref>, <ref target="https://mt.wikipedia.org/wiki/Plutone_(astronomija)">Plutone</ref> u <ref target="https://mt.wikipedia.org/wiki/Eris_(astronomia)">Eris</ref>,<ref target="https://mt.wikipedia.org/wiki/Haumea_(pjaneta_nana)">Haumea</ref>, <ref target="https://mt.wikipedia.org/wiki/Makemake_(pjaneta_nana)">Makemake</ref>. Pjaneta nana <hi rend="italic">mhux</hi>  neċessarjament tkun iċken minn pjaneta normali: però hi ċkejken wisq biex tnadaf l-orbita tagħha minn korpi oħra ta' daqsijiet sinifikattivi. Il-pjaneti nani s'issa msemmija mill-Unjoni Astronomika Internazjonali, infatti, jaqsmu l-orbiti tagħhom ma' mijiet ta' oġġetti oħra (fil-każ ta' <ref target="https://mt.wikipedia.org/wiki/Ċerere_(astronomia)">Ċerere</ref>, forsi ma' miljuni).</p>
<figure><caption>Raffigurazzjoni fuq skala tad-daqsijiet tax- <ref target="https://mt.wikipedia.org/wiki/Xemx">Xemx</ref>, tat-tmien pjaneti tas-sistema (fl-ordni: <ref target="https://mt.wikipedia.org/wiki/Merkurju_(pjaneta)">Merkurju</ref>, <ref target="https://mt.wikipedia.org/wiki/Venere_(pjaneta)">Venere</ref>, <ref target="https://mt.wikipedia.org/wiki/Art">Art</ref>, <ref target="https://mt.wikipedia.org/wiki/Marte_(pjaneta)">Marte</ref>, <ref target="https://mt.wikipedia.org/wiki/Ġove_(pjaneta)">Ġove</ref>, <ref target="https://mt.wikipedia.org/wiki/Saturnu_(pjaneta)">Saturnu</ref>, <ref target="https://mt.wikipedia.org/wiki/Uranu_(pjaneta)">Uranu</ref> u <ref target="https://mt.wikipedia.org/wiki/Nettunu_(pjaneta)">Nettunu</ref>) u tal-<ref target="https://mt.wikipedia.org/wiki/Pjaneta_nana">pjaneta nana</ref> <ref target="https://mt.wikipedia.org/wiki/Plutone_(pjaneta_nana)">Plutone</ref>. Id-distanzi bejn il-pjaneti huma ħafna akbar minn kemm hu muri fix-xbieha.</caption></figure>
Oriġni tas-Sistema solari
<figure><caption>Rappreżentazzjoni artistika tas-sistema solari qabel kien kif nafuh aħna</caption></figure>
<p>Skont l-esperti fil-qasam jingħad illi x-<ref target="https://mt.wikipedia.org/wiki/Xemx">Xemx</ref> u l-<ref target="https://mt.wikipedia.org/wiki/Pjaneti">pjaneti</ref> ffurmaw minn <ref target="https://mt.wikipedia.org/wiki/Disco_protoplanetario">nebuluża</ref> ta' <ref target="https://mt.wikipedia.org/wiki/Gassijiet_interstellari">gassijiet interstellari</ref>, madwar 4,6 eoni ilu.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> (Eon wieħed huwa biljun sena).  </p>
<p>Il-prova ta' oriġini komuni hija kkonfermata fl-analiżi ta' xi regolaritajiet fl-imġiba tal-pjaneti, li jduru kollha l-istess madwar ix-Xemx.</p>
<p>Skont it-teoriji attwali, in-nebulosa tal-bidu kellha temperaturi baxxi u kienet magħmula minn  <ref target="https://mt.wikipedia.org/wiki/Idroġenu">idroġenu</ref> u <ref target="https://mt.wikipedia.org/wiki/Elju">elju</ref>, minn varjetà kbira ta' elementi kimiċi itqal u minn trabijiet.</p>
<p>Madwar ħames biljun sena ilu fin-nofs tan-nebuluża (sħab spazzjali) wisq probbabbli ikkrajat ruħha parti aktar densa u għalhekk in-nube, taħt il-<ref target="https://mt.wikipedia.org/wiki/Forza_gravitazzjonali">forza gravitazzjonali</ref>, ipotetikament bdiet tixtorob. </p>
<p>Fi ftit miljuni ta' snin, fiż-żona ċentrali, id-densità u t-temperatura setgħu għolew tant li ġiet iffurmata il-proto-Xemx. Kontemporanjament, il-kontrazzjoni setgħet ikkawżat żieda fil-ħeffa tad-dawrin tal-<ref target="https://mt.wikipedia.org/wiki/Qawwa_ċentrifuga">qawwa ċentrifuga</ref> tas-sistema. Għalhekk jista' jkun li n-nube iċċatjajt, u ħadet id-dehra li tixbah diska rotanti madwar ix-Xemx. Il-tiġrif gravitazzjonali tal-<ref target="https://mt.wikipedia.org/wiki/Massa_(fiżika)">massa</ref> tal-proto-Xemx jista' jkun li kkawżat żieda fit-temperatura tal-qalba.</p>
<p>Fil-fażijiet finali tal-proċess, <ref target="https://mt.wikipedia.org/wiki/Riħ_solari">riħ Xemxi</ref> qawwi seta' ġibet lejn ir-reġjuni barranin l-elementi ħfief kollha, partikolarment l-idroġenu u l-elju.</p>
<p>Waqt li l-qalba tal-proto-Xemx kienet qiegħed tisħon sa ma laħqet temperaturi biżżejjed jiżirġu għar-<ref target="https://mt.wikipedia.org/wiki/Reazzjonijiet_termonukleari">reazzjonijiet termonukleari</ref>, fid-diska li ddawwar bdew jikbru iġsma tul xi kolliżjonijiet u jiġbdu lejhom frak iċken preżenti fl-ispazju li jiċċirkondha. Hu fuq din l-ipoteżi jista' jingħad li hekk ifformaw il-proto-pjaneti, li minnhom ġew il-pjaneti attwali, waqt li l-proto-Xemx saret <ref target="https://mt.wikipedia.org/wiki/Stilla">stilla</ref> safra u stabbli.</p>
Familja ta' pjaneti
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Pjaneta">Pjaneta</ref></hi>.
<figure><caption>Il-pjaneti tas-Sistema solari skont id-daqs relattiv tagħhom</caption></figure>
<p>Eris (uffiċjalment 136199 Eris, u qabel 2003 UB313) kien skopert minn <ref target="https://mt.wikipedia.org/wiki/Michael_E._Brown">Michael E. Brown</ref>, <ref target="https://mt.wikipedia.org/wiki/Chad_Trujillo">Chad Trujillo</ref>, u <ref target="https://mt.wikipedia.org/wiki/David_L._Rabinowitz">David Rabinowitz</ref> fil-<ref target="https://mt.wikipedia.org/wiki/5_ta'_Jannar">5 ta' Jannar</ref>, <ref target="https://mt.wikipedia.org/wiki/2005">2005</ref>, minn ritratti li ttieħdu fil-<ref target="https://mt.wikipedia.org/wiki/21_ta'_Ottubru">21 ta' Ottubru</ref>, <ref target="https://mt.wikipedia.org/wiki/2003">2003</ref>.  Huma riedu jagħtuha l-isem <ref target="https://mt.wikipedia.org/wiki/Ksina">Ksina</ref> (en: Xena) iżda l-<ref target="https://mt.wikipedia.org/wiki/Unjoni_Astronomika_Internazjonali">Unjoni Astronomika Internazjonali</ref>, l-għaqda internazzjonali tal-Astronomija tatha l-isem tal-alla Grieg tad-diżarmonija, Eris.  L-isem latin hu <hi rend="italic">Discordia</hi>.  Wieħed mir-raġuni għala ntgħażel dan l-isem hu biex jirrifletti t-taħwid u l-konfużjoni li hemm fil-komunità tal-astronomi dwar in-natura tal-oġġett (il-pjaneta nana).</p>
<p>Kważi l-<ref target="https://mt.wikipedia.org/wiki/Pjaneta_ekstrasolari">pjaneti extrasolari</ref> kollha (dawk barra s-Sistema solari) skoperti s'issa għandhom massa daqs jew ikbar minn ta' Ġove, l-ikbar pjaneta tagħna (l-unika eċċezzjoni hija komposta minn tliet pjaneti orbitanti <ref target="https://mt.wikipedia.org/wiki/Pulsar">pulsar</ref>, il-fdal minn splużjoni ta' <ref target="https://mt.wikipedia.org/wiki/Supernova">supernova</ref>. Dawn huma l-uniċi tliet pjaneti ekstrasolari ta' massa simili għal-Art). Il-mottiv huwa derivat minn <ref target="https://mt.wikipedia.org/wiki/Effett_ta'_selezzjoni">effett ta' selezzjoni</ref>, li fih l-istrumenti tagħna huma kapaċi li jaraw biss pjaneti kbar ħafna u biswit għall-istilla tagħhom, għax l-effetti gravitazzjonali tagħhom huma ikbar u allura iktar faċli li jidhru. Jeżistu probabilment, ħafna iktar pjaneti ekstrasolari li għadna ma nistgħux niskopru. Barra minn hekk, huwa probabbli li l-pjaneti skoperti s'issa, mhux simili għall-ġganti gassużi li nafu, għax huma tant viċin l-istilla tagħhom li għandhom temperaturi elevati (anki sa' eluf ta' gradi għal xi wħud), u spiss ikollhom <ref target="https://mt.wikipedia.org/wiki/Orbita_ellittika">orbita altament ellittika</ref>, li twassalhom alternattivament, viċin u 'l bogħod mill-istilla tagħhom.</p>
<p>Il-pjaneti tas-Sistema solari ġewwinija jissejħu Pjaneti Terrestri. Dawn il-Pjaneti għandhom atmosferi ħfief b'kuntrast mal-erba' pjaneti gassużi jew pjaneti Ġovali li jinsabu fis-Sistema solari barranija. </p>
<p>Il-Pjaneti Gassużi huma prinċipjalment magħmula minn materjal ta' nebula solari. Dawn jinsabu 'l bogħod wisq mix-Xemx biex il-gassijiet u t-trabijiet li jiffurmawhom jevaporaw bħal fis-Sistema solari ġewwinja li hija iktar sħuna bill hi eqreb lejn ix-Xemx. Il-ġganti gassużi huma massivi biżżejjed biex iżżommu l-atmosfera oriġinali.</p>
Skoperta tal-pjaneti
<p>Sal-1781, kienu magħrufa biss il-ħames pjaneti viżibbli bl-għajn għera u l-Art, is-seba' pjaneta, Uranu,  kien skopert minn <ref target="https://mt.wikipedia.org/wiki/William_Herschel">William Herschel</ref>, mużiċista Ġermaniż li emigra lejn l-<ref target="https://mt.wikipedia.org/wiki/Ingilterra">Ingilterra</ref> u sar astronumu famuż. </p>
<p>Għall-ewwel Herschel ħaseb li dak il-korp ċelesti hekk ċar kien xi <ref target="https://mt.wikipedia.org/wiki/Kometa">kometa</ref>, iżda ma damx ma ntebaħ li dak l-oġġett kien Uranu. Għall-bidu hu ried issemmi l-pjaneta <hi rend="italic">Georgium Sidus</hi> wara r-re Ġorġ III, iżda sar magħruf mal-Ewropa kollha bħala Uranu, għall-muża tal-Astronomija, Urania, u l-isem baqa' hekk.</p>
<p>Fl-1830, xi astronomi bdew jaħsbu li pjaneta oħra setgħet tinsab lil hinn minn Uranu. 16-il sena wara l-astronomu Franċiż, Urbain Le Verrier, ippubblika kalkuli li juru fejn hu ħaseb dan il-pjaneta l-ġdida setgħet tinsab. Fit-23 ta' Settembru 1846, żewġ astronomi fl-osservatorju Royal ta' Berlin, J.G. Galle u H. d'Arrest, illokalizzaw 'il Nettunu.</p>
<figure><caption>Sir william Herschel, mużiċista Germaniż, li dar għall-interess astronomiku u skopra l-pjaneta Uranu.</caption></figure>
Moviment tal-pjaneti
<p>Il-moviment ta' kull pjaneta jseħħ tul linja magħluqa ta' forma approssimattivament ellittika magħrufa bħala <ref target="https://mt.wikipedia.org/wiki/Orbita_(astronomija)">orbita</ref>. Il-pjan fuq liema jseħħ il-<ref target="https://mt.wikipedia.org/wiki/Mutur_tar-rivoluzzjoni">mutur tar-rivoluzzjoni</ref> tal-Art huwa il-pjan <ref target="https://mt.wikipedia.org/wiki/Ellittiku">ellittiku</ref>, u fuqu joqogħdu approssimattivament l-orbiti ta' kull pjaneta tas-sistema solari.</p>
Oġġetti oħrajn
<p>Is-sistema solari fiha korpi oħrajn bħala huma is-<ref target="https://mt.wikipedia.org/wiki/Satelliti_naturali">satelliti</ref>, li jorbitaw madwar il-pjaneti, u il- <ref target="https://mt.wikipedia.org/wiki/Kometi">kometi</ref>, li jduru madwar ix-xemx u għandhom orbita daqxejn eċċentrika u pjani orbitali inklinati ħafna pparagunati mal-<ref target="https://mt.wikipedia.org/wiki/Ellittika">ellittika</ref>. Hemm preżenti ukoll anke trab u gass rarefatt ħafna kkonċentrat madwar l-ellittika, li jxerdu ir-radjazzjoni xemxija u b'hekk jiġi ġġenerat id-<ref target="https://mt.wikipedia.org/wiki/Dawl_żodjakali">dawl żodjakali</ref>.</p>
<figure><caption>Univers eljoċentriku</caption></figure>
Xemx
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Xemx">Xemx</ref></hi>.
<p>Il-massa tax-xemx hi ta' madwar 2×1030 kg, u hi ħarira iktar elevata minn dik ta' stilla medja. Madwar 74% tal-massa tagħha hi magħmula mill-<ref target="https://mt.wikipedia.org/wiki/Idroġenu">idroġenu</ref>, 25% mill-<ref target="https://mt.wikipedia.org/wiki/Elju">elju</ref> u l-bqija hu magħmul minn kwantità ta' traċċi ta' elementi itqal. Ix-Xemx bħal kumplament tal-iġsma ċelesti l-oħra li jinsabu fis-sistema, għandha xi 4.6 biljun sena, u li tinsab f'nofs triq tas-sekwenza ta' evoluzzjoni ewlenija tagħha. Matulha, reazzjonijiet ta' fużjoni nukleari fil-qalba tax-xemx jgħaqqdu bis-sħana l-idroġenu ma' l-elju. F'temp ta' qisu 5 biljun sena oħra x-xemx issir <ref target="https://mt.wikipedia.org/wiki/Nebula_planetarja">nebula planetarja</ref>.</p>
<p>Kultant xi stimulu hu meħtieġ biex tibda' kontrazzjoni ta' sħaba. Din taf tkun il-ġibda gravitazzjonali ta' kewkba għaddejja, il-mewġa ta' densità fi ħdan ta' galassja spirali jew xokk minn splużjoni ta' <ref target="https://mt.wikipedia.org/wiki/Supernova">supernova</ref>. Xi astronomi jsostnu li supernova fil-qrib bdiet sħaba u naqset mid-daqs sa ma x-Xemx iffurmat xi 4,600,000,000 sena ilu.</p>
<p>Hekk kif is-sħaba naqset mid-daqs, il-pressjoni u t-temperatura telgħu fin-nofs sakemm tal-aħħar saret daqshekk taħraq u l-pressa hekk kbira li l-<ref target="https://mt.wikipedia.org/wiki/Fużjoni_nuklejari">fużjoni nuklejari</ref> bdiet. IL-fużjoni nukleari hija l-qawwa li kull kewkba għandha, u ġox-Xemx l-ammonti vasti ta' idroġenu li qed jiġu mibdula għal elju, jipproduċu l-enerġija. Kewkba titwieled meta tibda l-fużjoni nuklejari. </p>
<p>Tul il-ħajja kollha ta' kewkba jkun hemm bilanċ sħiħ bejn il-gravità (li tipprova tnaqqas id-daqs tal-istilla) u l-pressa li tipprova tinbuttaha 'l bogħod. Kewkba tkun l-iżjed stabbli waqt li taħraq l-idroġenu ġewwa qalbha. F'dan l-istadju hija msejħa <ref target="https://mt.wikipedia.org/wiki/Kewkba_fis-sekwenza_ewlenija">kewkba fis-sekwenza ewlenija</ref>. Ix-Xemx hija attwalment f'dan l-istadju ta' ħajjitha u għandha tibqa taħraq l-idroġenu ta' qalbha għal 5,000,000,000 jew 6,000,000,000 sena oħra.</p>
<figure><caption>Din in-nebula planetarja, in-NGC 2440, hija <hi rend="italic">ageing star</hi></caption></figure>
<p>Meta l-idroġenu kollu tal-qalba jintuża , ix-Xemx tibda' taħraq l-idroġenu ġol-atmosfera tagħha qoxra wara qoxra. Huwa u l-font tal-enerġija joħroġ 'il barra, ix-Xemx tespandi u tiksaħ, u ssir <ref target="https://mt.wikipedia.org/wiki/Ġganta_ħamra">ġganta ħamra</ref>.</p>
<p>Meta l-idroġenu jintuża kollu, ix-Xemx tikkrolla. Il-qalba tisħon ħafna iktar sakemm terġa' ssir fużjoni nuklejari oħra, iżda din id-darba huwa l-elju li jinħaraq jipproduċi l-<ref target="https://mt.wikipedia.org/wiki/Karbonju">karbonju</ref>. </p>
<p>L-elju jinħaraq f'ħafna inqas ħin mill-idroġenu, għalhekk jiġi kkonsmat f'perijodu iqsar. Meta x-Xemx terġa tikkrolla, issa, il-qalba ma tisħonx biżżejjed u ma jkunx possibli li sir fużjoni nukleari oħra. Ix-Xemx issir <ref target="https://mt.wikipedia.org/wiki/Nana_bajda">nana bajda</ref>, tiksaħ gradwalment u tmut.</p>
<figure><caption>L-istruttura interna tax-Xemx.Sors: </caption></figure>
Sistema solari interna
<p><ref target="https://mt.wikipedia.org/wiki/Sistema_solari_interna">Sistema solari interna</ref> huwa l-isem użatt għar-reġjun spazjali li fih hemm il-pjaneti imġebla u l-faxxa tal-asteroidi. Ikkomposti prinċipalment minn <ref target="https://mt.wikipedia.org/wiki/Silikati">silikati</ref> u <ref target="https://mt.wikipedia.org/wiki/Metalli">metalli</ref>, l-oġġetti tas-sistema solare interna huma qrib ħafna tax-Xemx, tant li r-raġġ ta' din is-sezzjoni huwa iżgħar  mid-distanza ta' bejn Ġove u Saturnu.</p>
<figure><caption>L-struttura interna tal-pjaneti roċċużi.</caption></figure>
Pjaneti interni
<figure><caption>Il-pjaneti interni. Mix-xellug għal-lemin:  <ref target="https://mt.wikipedia.org/wiki/Merkurju_(pjaneta)">Merkurju</ref>, <ref target="https://mt.wikipedia.org/wiki/Venere_(pjaneta)">Venere</ref>, <ref target="https://mt.wikipedia.org/wiki/Art">Art</ref> u <ref target="https://mt.wikipedia.org/wiki/Marte_(pjaneta)">Marte</ref> (fuq skala)</caption></figure>
<p>Il-<ref target="https://mt.wikipedia.org/wiki/Pjaneti_terrestri">pjaneti terrestri</ref> huma densi, għandhom kompożizjoni imġebla, għandhom ftit jew xejn <ref target="https://mt.wikipedia.org/wiki/Satelliti_naturali">satelliti naturali</ref>, u m'għandhomx ċrieki. Huwa komposti l-akatr minn materjali bħas- <ref target="https://mt.wikipedia.org/wiki/Silikati">silikati</ref>, li jibnu il-<ref target="https://mt.wikipedia.org/wiki/Art">krosta</ref> u il-<ref target="https://mt.wikipedia.org/wiki/Mantell_(esoġeologia)">mantelli</ref>, u il-<ref target="https://mt.wikipedia.org/wiki/Metalli">metalli</ref> bħal ma huma il-<ref target="https://mt.wikipedia.org/wiki/Ħadid">ħadid</ref> u n-<ref target="https://mt.wikipedia.org/wiki/Nikil">nikil</ref>, li jagħmlu il-qalba. Tlieta mill-erbgħa pjaneti interni (Venere, Art u Marte) għandhom atmosfera, għandhom il-ħofor tal-impatti u plakek tettoniċi.</p>
Merkurju
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Merkurju_(pjaneta)">Merkurju (pjaneta)</ref></hi>.
<figure><caption>Mużajk ta' Merkurju.Sors: </caption></figure>
<p>Merkurju hija l-pjaneta li hi l-eqreb lejn ix-<ref target="https://mt.wikipedia.org/wiki/Xemx">Xemx</ref>, u t-tieni l-iżgħar pjaneta tas-Sistema solari. Merkurju torbita f’inqas minn 88 jum. Bill qatt m'hi 'l bogħod wisq mix-Xemx, Merkurju tista’ tidher biss tiddi fil-baxx tal-punent immedjatament wara nżul ix-Xemx jew baxx fil-lvant eżatt qabel ż-żerniq.</p>
<p>Ir-<ref target="https://mt.wikipedia.org/wiki/Ruma_l-Antika">Rumani</ref> semmew dan il-pjaneta għad-<ref target="https://mt.wikipedia.org/wiki/Mitoloġija_Rumana">divinità Rumana</ref> <ref target="https://mt.wikipedia.org/wiki/Merkurju_(mitoloġija)">Merkurju</ref>, x'aktarx minħabba l-moviment pjuttost veloċi tiegħu.   </p>
<p>Il-kulturi <ref target="https://mt.wikipedia.org/wiki/Ċina">Ċiniżi</ref>, <ref target="https://mt.wikipedia.org/wiki/Korea">Koreani</ref> u <ref target="https://mt.wikipedia.org/wiki/Ġappun">Ġappuniżi</ref> jirreferu għal dan il-pjaneta bħala l-Istilla ta' l-Ilma, ibbażat fuq il-<ref target="https://mt.wikipedia.org/wiki/Ħames_Elementi">Ħames Elementi</ref>.</p>
<p>Id-<ref target="https://mt.wikipedia.org/wiki/Densità">densità</ref> ta' Merkurju tixbah ħafna lil dik tal-<ref target="https://mt.wikipedia.org/wiki/Art">Art</ref>, iżda huwa maħsub li proporzjonalment, fiha daqs darbtejn iżjed ħadid mill-<ref target="https://mt.wikipedia.org/wiki/Pjaneta">pjaneti</ref> l-oħra. </p>
<p>L-<ref target="https://mt.wikipedia.org/wiki/Manjetiżmu">kamp manjetiku</ref> ta' Merkurju hu baxx ħafna, u minħabba li Merkurju iddur fuqha nifsha bil-mod, huwa improbbabli li l-<ref target="https://mt.wikipedia.org/wiki/Manjetiżmu">kamp manjetiku</ref> tagħha hu kkawżat mill-moviment rotazzjonali tal-qalba likwida tiegħu. </p>
<p>L-<ref target="https://mt.wikipedia.org/wiki/Atmosfera">atmosfera</ref> tagħha hija ħafiefa ħafna wkoll, u tipproduċi pressjoni ta’ 2 x 10-11 ta' dik tal-<ref target="https://mt.wikipedia.org/wiki/Art">Art</ref>. L-iktar element komuni huwa l-<ref target="https://mt.wikipedia.org/wiki/Ossiġnu">ossiġnu</ref>, segwit mis-<ref target="https://mt.wikipedia.org/wiki/Sodju">sodju</ref> u l-<ref target="https://mt.wikipedia.org/wiki/Idroġenu">idroġenu</ref>. Jinstabu ukoll atomi ta’ <ref target="https://mt.wikipedia.org/wiki/Potassju">potassju</ref> u <ref target="https://mt.wikipedia.org/wiki/Elju">elju</ref>. L-idroġenu u l-<ref target="https://mt.wikipedia.org/wiki/Elju">elju</ref> huma maqbudin mir-<ref target="https://mt.wikipedia.org/wiki/Riħ_solari">riħ solari</ref>; l-<ref target="https://mt.wikipedia.org/wiki/Ossiġnu">ossiġnu</ref>, sodju u potassju wisq probbabli kienu mtajrin minn ġebel evaporat waqt in-nifdiet mikrometejorojdjali.</p>
Venere
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Venere_(pjaneta)">Venere (pjaneta)</ref></hi>.
<p>Minħabba li din il-pjaneta hi ftit biss iżgħar mill-<ref target="https://mt.wikipedia.org/wiki/Art">Art</ref> iżda tinstab iżjed viċin tax-<ref target="https://mt.wikipedia.org/wiki/Xemx">Xemx</ref>, qabel kienu jaħsbu li Venere kienet xi <ref target="https://mt.wikipedia.org/wiki/Ġenna">Ġenna</ref> <ref target="https://mt.wikipedia.org/wiki/Tropiċi">tropikali</ref>; infatti hi <ref target="https://mt.wikipedia.org/wiki/Infern">infern</ref> <ref target="https://mt.wikipedia.org/wiki/Tropiċi">tropikali</ref> b'temperaturi esaġerati, b'<ref target="https://mt.wikipedia.org/wiki/Atmosfera">atmosfera</ref> qattiela u <ref target="https://mt.wikipedia.org/wiki/Xita">xita</ref> tal-<ref target="https://mt.wikipedia.org/wiki/Aċtu">aċtu</ref>. Venere hija l-eqreb pjaneta tad-<ref target="https://mt.wikipedia.org/wiki/Art">Dinja</ref>. Bħall-Merkurju, Venere ma tkun qatt 'il bogħod ħafna mix-Xemx. Filgħodu kmieni u filgħaxijiet, tiddi brillantament fuq ix-Xefaq; Venere hi ħafna drabi msejħa 'il-Kewkba ta' Filgħodu'. Apparti mix-<ref target="https://mt.wikipedia.org/wiki/Xemx">Xemx</ref>,  u l-<ref target="https://mt.wikipedia.org/wiki/Qamar">Qamar</ref>, Venere hija l-iktar ħaġa brillanti li nistgħu naraw fis-sema.</p>
L-Art
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Art">Art</ref></hi>.
<p>L-Art, il-pjaneta li ngħixu fiha aħna l-bnedmin, hija it-tielet waħda 'l hinn mix-<ref target="https://mt.wikipedia.org/wiki/Xemx">Xemx</ref>. Fl-ispażju, il-pjaneta Art tidher ta' lewn ikħal skur u linji bojod dejjem jidbidlu, li huma s-sħab. Il-kulur blu ġej mill-ilma likwidu  li jieħu 70% tas-superfiċi terrestri. Il-preżenza ta' dawn l-<ref target="https://mt.wikipedia.org/wiki/Oċejani">oċejani</ref> għandha effett essenzjali għall-ħajja fuq l-Art. </p>
<p>Bħall-pjaneti l-oħra, l-Art għandha l-qalba. Din il-qalba hija maqsuma fi tnejn, dik ġewwinija u dik ta' barra. Il-qalba ġewwinija hija magħmula maġġorment minn <ref target="https://mt.wikipedia.org/wiki/Ħadid">ħadid</ref> solidu u xi <ref target="https://mt.wikipedia.org/wiki/Nikil">nikil</ref> u fonda biss 1,200 km (740 mil). Din il-qalba imbagħad hija mdawra bil-qalba barranija  li hi magħmula minn ħadid imdewweb u hija ħarira inqas densa mill-ħadid imdewweb pur billi x'aktarx jinsabu xi 10% ta' elementi oħrajn. Il-qalba hija l-iżjed ħaġa densa li tinsab fl-Art. Fuq il-qalba hemm iż-żona ta' tranżizzjoni: strat ta' bejn 200 u 300 km-(120 u 190 mil) li huwa magħruf bħala "D". Din id-"D" tvarja kimikament kemm mill-qalba kif ukoll mill-mantell ta' l-Art. Il-materjal li hemm fih jista' jkun li hu materjal li kien maħlul mill-qalba jew inkella skula mill-mantell waqt li l-Art kienet għadha qed tifforma.</p>
Marte
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Marte_(pjaneta)">Marte (pjaneta)</ref></hi>.
<p>Marte, tinstab iżjed 'l bogħod mix-<ref target="https://mt.wikipedia.org/wiki/Xemx">Xemx</ref> mill-<ref target="https://mt.wikipedia.org/wiki/Art">Art</ref> tagħna, u hija nofs biss id-daqs tagħha b'densità tixbaħ lil dik tal-<ref target="https://mt.wikipedia.org/wiki/Qamar">Qamar</ref>. Dan juri li l-qalba tal-ħadid ta' Marte għandha volum proporzjonalment iżgħar meta imqabbla ma' dawk tal-<ref target="https://mt.wikipedia.org/wiki/Pjaneti_terrestri">pjaneti terrestri</ref> l-oħrajn. Marte għandha <ref target="https://mt.wikipedia.org/wiki/Manjetiżmu">kamp manjetiku</ref> dgħajjef, iżda riċerki juru li xi darba din il-pjaneta kellha waħda qawwija mhux ħażin. L-assi tar-rotazzjoni ta' Marte huwa mxaqleb ftit biss iżjed min dak ta' l-<ref target="https://mt.wikipedia.org/wiki/Art">Art</ref>. Marte torbita madwar ix-Xemx bħall-<ref target="https://mt.wikipedia.org/wiki/Art">Art</ref> u tesperjenza staġuni simili bħalha wkoll, għalkemm ix-xtiewi fin-nofsinhar tal-pjaneta huma iksaħ u itwal minn dawk tat-tramuntana. </p>
<p>Marte għandha il-kapep polari bi stati ta' silġ ta' diossidu tal-karbonju staġonali; l-emisfera t'isfel tista' żżomm xi diossidu tal-karbonju tul is-sena Marzjali.</p>
<p>L-atmosfera hi ħafifa u komposta primarjament minn diossidu tal-karbonju. Il-pressjoni atmosferika hija biss 1% ta' dik tal-Art; jista' jkun li fl-imgħoddi kienet ikbar iżda l-gravità dgħajfa ta' Marte tfisser li diffiċli għaliha li żżomm atmosfera densa. </p>
<p>L-atmosfera mhix biżżejjed wiesgħa biex ikun hemm xi tip ta' effett serra li żżomm il-pjaneta sħun, għalhekk it-temperatura matul il-jum rari titla' iżjed minn 273K (0º C/32º F) u bil-lejl tinżel wisq inqas.</p>
Faxxa ta' l-asterojdi
<figure><caption>xbieha tal-faxxa u ta' <ref target="https://mt.wikipedia.org/wiki/L-asterojdi_trojani">l-asterojdi trojani</ref></caption></figure>
<p>Il-maġġor parti ta' l-<ref target="https://mt.wikipedia.org/wiki/Asterojdi">asterojdi</ref> huma iġsma żagħar tas-sistema solari magħmula, l-aktar minn blat u metall. Il-<ref target="https://mt.wikipedia.org/wiki/Faxxa_ewlenija">faxxa ewlenija ta' l-asterojdi</ref> tinsab fir-reġjun ta' bejn l-orbiti ta' Mars u Ġove, bejn 2,3 e 3,3 <ref target="https://mt.wikipedia.org/wiki/Unità_Astronomika">UA</ref> tax-Xemx. Huwa maħsub illi dawn huwa radam ta' meta s-sistema solari kienet għadha qed tifforma, iżda il-fużjoni tagħhom falliet minħabba l-ġibda gravitazzjonali qawwija ta' Ġove.</p>
<p>Asterojdi waħda tista' tilħaq qisien ta' mijiet ta' kilometri iżda ukoll ta' ftit ċentimetri. Kull waħda mill-asterojdi, barra l-ikbar waħda, <ref target="https://mt.wikipedia.org/wiki/Ċerere_(astronomija)">Ċerere</ref>, hija ikklassifikata bħala korp minuri tas-sistema solari, imma uħud, bħall-asterojde <ref target="https://mt.wikipedia.org/wiki/4_Vesta">Vesta</ref> u <ref target="https://mt.wikipedia.org/wiki/10_Hygiea">Iġea</ref> possono jistgħu jiġu ikklasifikati bħala <ref target="https://mt.wikipedia.org/wiki/Pjaneta_nana">pjaneti nani</ref> jekk juru li waslu l-<ref target="https://mt.wikipedia.org/wiki/Bilanċ_idrostatiku">bilanċ idrostatiku</ref>.</p>
Ċerere
<ref target="https://mt.wikipedia.org/wiki/Ċerere_(pjaneta_nana)">Ċerere</ref> (2,77 <ref target="https://mt.wikipedia.org/wiki/Unità_Astronomiċi">UA</ref>) hija l-ikbar korp fil-faxxa tal-asterojdi u hija ikklassifikata bħala <ref target="https://mt.wikipedia.org/wiki/Pjaneta_nana">pjaneta nana</ref>.
Grupp ta' l-asterojdi
L-asterojdi tal-faxxa Ewlenija huma mqasmin fi gruppi u familji skond il-karatteristiċi orbitali tagħhom. Is-satelliti ta' l-asterojdi huma fihom infishom asterojdi oħrajn li jorbitaw madwar asterojdi akbar.
Sistema Solari Barranija
<p>Is-<ref target="https://mt.wikipedia.org/wiki/Sistema_solari_esterna">sistema solari esterna</ref> hija il-post fejn jinsabu iġ-ġganti gassusi jew il-pjaneti Ġovjali.  f'dan ir-reġjun torbita wkoll faxxa ċkejkna ta' kometi, fosthom iċ-<ref target="https://mt.wikipedia.org/wiki/Ċentawri">Ċentawri</ref>. L- oġġetti solidi ta' dawn l-akwati huma magħmulha minn kwota għola ta' elementi volatili (bħal ilma, ammonju u metanu) b'paragun mall-oġġetti imġebla tas-sistema solari interna.</p>
Pjaneta Ġovjali
<figure><caption>Minn fuq għal isfel: <ref target="https://mt.wikipedia.org/wiki/Nettunu_(pjaneta)">Nettunu</ref>, <ref target="https://mt.wikipedia.org/wiki/Uranu_(pjaneta)">Uranu</ref>, <ref target="https://mt.wikipedia.org/wiki/Saturnu_(pjaneta)">Saturnu</ref> e <ref target="https://mt.wikipedia.org/wiki/Ġove_(pjaneta)">Ġove</ref> (mhux fuq skala)</caption></figure>
Ġove
<ref target="https://mt.wikipedia.org/wiki/Ġove_(pjaneta)">Ġove</ref> (5.2 <ref target="https://mt.wikipedia.org/wiki/Unità_Astronomika">UA</ref>), b' 318-il darba l-Massa terrestri għandu 2,5-il darba il-massa tal-pjaneti l-oħra kollha. Fil-biċċa l-kbira tiegħu huwa magħmul minn <ref target="https://mt.wikipedia.org/wiki/Idroġenu">idroġenu</ref> u <ref target="https://mt.wikipedia.org/wiki/Elju">elju</ref>. L-intern ta' din il-pjaneta tant jirżeġ li joħloq sensiela ta' karatteristiċi semipermanenti fl-atmosfera tagħha, bħalma hija it-<ref target="https://mt.wikipedia.org/wiki/Tebgħa_kbira_ħamra">Tebgħa kbira ħamra</ref>. ġove għandu<ref target="https://mt.wikipedia.org/wiki/Satelliti_naturali_ta_Ġove">63 satelliti naturali</ref> magħrufa: l-akbar erbgħa huma, <ref target="https://mt.wikipedia.org/wiki/Ganimede_(astronomia)">Ganimede</ref>, <ref target="https://mt.wikipedia.org/wiki/Callisto_(astronomia)">Callisto</ref>, <ref target="https://mt.wikipedia.org/wiki/Io_(astronomia)">Io</ref>, u <ref target="https://mt.wikipedia.org/wiki/Europa_(astronomia)">Europa</ref>, juru xebh kbir mall-pjaneti terrestri, bħall-<ref target="https://mt.wikipedia.org/wiki/Vulkaniżmu">vulkaniżmu</ref> u żirġa ġewwinija.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Ganimede, l-ikbar satellita fis-sistema solari, hija saħansitra ikbar minn Merkurju.
Saturnu
<ref target="https://mt.wikipedia.org/wiki/Saturnu">Saturnu</ref> (9.5 <ref target="https://mt.wikipedia.org/wiki/Unità_Astronomica">UA</ref>), tingħaraf mill-bqija għas-<ref target="https://mt.wikipedia.org/wiki/Ċrieki_ta'_Saturnu">sistema ta' ċrieki</ref>, għandha bosta analoġiji ma Ġove, bħalma hija il-komposiżjoni atmosferika. Saturnu hija ħafna inqas magħquda, għax għandha fiha 95 <ref target="https://mt.wikipedia.org/wiki/Massa_terrestri">massi terrestri</ref> biss.
Nettunu
<ref target="https://mt.wikipedia.org/wiki/Nettunu_(pjaneta)">Nettunu</ref> (30 <ref target="https://mt.wikipedia.org/wiki/Unità_Astronomica">UA</ref>). Minkejja li din il-pjaneta hija kemm kemm iżgħar minn Uranu, hija itqal (daqs 17-il darba <ref target="https://mt.wikipedia.org/wiki/Massa_terrestri">masses terrestri</ref>) għaldaqstant aktar densa. Hija tirradja aktar sħana ġewwinija ikkumparata ma' Uranu, iżda mhux daqs Ġove jew Saturnu.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref> Nettunu għandha <ref target="https://mt.wikipedia.org/wiki/Satelliti_naturali_ta'_Nettuno">13-il satellita</ref> magħrufa. L-ikbar wieħed, <ref target="https://mt.wikipedia.org/wiki/Tritone_(astronomija)">Tritone</ref>, hija ġeoloġikament attiva, b' <hi rend="italic"><ref target="https://mt.wikipedia.org/wiki/Geysers">geysers</ref></hi> ta <ref target="https://mt.wikipedia.org/wiki/Azotu_likwidu">azotu likwidu</ref>.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref> Tritone huwa l-unika  satellita kbira b'<ref target="https://mt.wikipedia.org/wiki/Orbita_retrograda">orbita u direzzjoni retrograda</ref>. Nettunu huwa msieħeb fl-orbita minn sensiela ta' <ref target="https://mt.wikipedia.org/wiki/Planetoide">planetoidi</ref>.
Uranu
<ref target="https://mt.wikipedia.org/wiki/Uranu_(pjaneta)">Uranu</ref> (19,6 <ref target="https://mt.wikipedia.org/wiki/Unità_Astronomica">UA</ref>), b' 14-il <ref target="https://mt.wikipedia.org/wiki/Massa_terrestri">massa terrestri</ref>, hija il-pjaneta esterna l-inqas li tiżen. Unika fost il-pjaneti, torbita madwar ix-Xemx b'<ref target="https://mt.wikipedia.org/wiki/Inklinazjoni_assjali">inklinazjoni assjali</ref> li taqbeż id-90° f'rispett l-<ref target="https://mt.wikipedia.org/wiki/Eklittika">eklittika</ref>. In-nukleju (qalba) huwa riżaħ ħdejn il-ġganti gassużi, għalhekk tarmi ftit li xejn sħana fl-ispazju.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref> Uranu għandha <ref target="https://mt.wikipedia.org/wiki/Satelliti_naturali_ta'_Uranu">27 satelliti</ref> magħrufa, uħud mill-ikbar huma <ref target="https://mt.wikipedia.org/wiki/Titanja_(astronomija)">Titanja</ref>, <ref target="https://mt.wikipedia.org/wiki/Oberon_(astronomija)">Oberon</ref>, <ref target="https://mt.wikipedia.org/wiki/Umbrjel_(astronomija)">Umbrjel</ref>, <ref target="https://mt.wikipedia.org/wiki/Arjel_(astronomija)">Arjel</ref> u <ref target="https://mt.wikipedia.org/wiki/Miranda_(astronomia)">Miranda</ref>.
Kometi
<figure><caption><ref target="https://mt.wikipedia.org/wiki/Kometa_Hale-Bopp">Kometa Hale-Bopp</ref></caption></figure>
<p>Il-<ref target="https://mt.wikipedia.org/wiki/Kometi">kometi</ref> huma iġsma minuri tas-sistema solari, magħmula minn silġ voltili u d-dijametru tagħhom ikun ta' ftit  kilometri. L-orbita tal-kometi hija ftit stramba, generalment matul il-<ref target="https://mt.wikipedia.org/wiki/Perjelju">perjelju</ref> insibuhom qrib l-orbiti tal-pjaneti ġewwienija, mentri waqt l-afelju]] insibuhom lill-hinn minn Plutone. Meta kometa tidħol fis-sistema solari interna, il-wiċċ inġazzat jibda' jinħal minħabba li tkun qrib tax-Xemx, sa ma jiġi iffurmat demb, ħafna drabi viżibbli bl-għajn għamja.</p>
<p>Huma magħarufa żewġ tipi ta' kometi, dawn ta' perjodu qasir u dawn ta' perjodu twil. Dawk ta' perjodu qasir idumu inqas minn mitejn sena filwaqt li l-oħrajn jafu jdumu jorbitaw għal eluf ta' snin. Huwa maħsub illi l-kometi ta' perjodu qasir tnisslu mill-<ref target="https://mt.wikipedia.org/wiki/Faxxa_ta'_Kuiper">faxxa ta' Kuiper</ref>, waqt li dawn ta' perjodu twil, bħal <ref target="https://mt.wikipedia.org/wiki/Kometa_Hale-Bopp">Hale-Bopp</ref>, huwa maħsub li joriġinaw mis-<ref target="https://mt.wikipedia.org/wiki/Sħaba_ta'_Oort">sħaba ta' Oort</ref>. Gruppi kbar ta' kometi, ġew iffurmati mit-tifrik ta'  kometa kbira waħda.<ref target="https://mt.wikipedia.org/wiki/Il-Paġna_prinċipali#cite_note-6">[6]</ref></p>
Ċentawri
Iċ-<ref target="https://mt.wikipedia.org/wiki/Ċentauro_(astronomija)">ċentauri</ref>, li jinfirxu tul faxxa li tmur minn 9 sa 30 <ref target="https://mt.wikipedia.org/wiki/Unità_Astronomika">UA</ref>, huma iġsma li jorbitaw fir-reġjun spazjali ta' bejn Ġove u Nettunu. L-ikbar wieħed magħruf, <ref target="https://mt.wikipedia.org/wiki/10199_Chariklo">Cariklo</ref>, għandu dijametru ta' xi 250 km.<ref target="https://mt.wikipedia.org/wiki/Il-Paġna_prinċipali#cite_note-spitzer-7">[7]</ref> L-ewwel ċentawr li nstab huwa <ref target="https://mt.wikipedia.org/wiki/2060_Chiron">Chirone</ref>, li kien ikklassifikat bħala kometa(95P) billi jġib ruħu bħall-kometi meta joqorbu lejn ix-Xemx.<ref target="https://mt.wikipedia.org/wiki/Il-Paġna_prinċipali#cite_note-8">[8]</ref> Xi astronomi jikklassifikaw l-asteroidi ċentawri bħala oġġetti tal-<ref target="https://mt.wikipedia.org/wiki/Faxxia_ta'_Kuiper">faxxia ta' Kuiper</ref>.
Oġġetti trans-nettunjani
<p>Iż-Żona lill-hinn min-Nettunu, magħrufa aktar bħala "Oġġett trans-nettunjan", hija fil-biċċa il-kbira tagħha inesplorata. Jista' jkun li fiha jinsabu prevalentement oġġetti ċkejkin  magħmula prinċipalment minn ħaġar u silġ. Xi astronomi ma jagħmlux differanza bejn dan ir-reġjun u is-sistema solari esterna.</p>
Ċintorin ta' Kuiper
<p>L-esitenza taċ-<hi rend="bold">Ċintorin ta' Kuiper</hi> magħrufa anke bħala il-Faxxa ta' Kuiper (mit-Taljan) kienet issuġġerita sa minn qabel ma ġiet osservata. Minħabba l-fatt li l-Kometi ta' perijodu qasir iduru madwar ix-Xemx fuq l-istess pjan u fl-istess direzzjoni bħall-pjaneti, huwa probabbli li huma joriġinaw mill-pjan tas-Sistema Solari.</p>
<p>F'Awissu 1992, l-ewwel oġġett tal-Faxxa ta' Kuiper ġie skopert minn <ref target="https://mt.wikipedia.org/wiki/David_Jewitt">David Jewitt</ref> u <ref target="https://mt.wikipedia.org/wiki/Jane_Luu">Jane Luu</ref>, u xi 100 oġġett simili ġew skoperti wara dik id-data. Kien issuġġerit ukoll li ċ-ċkejken Plutone u qamru Karonte x'aktarx jagħmlu parti mill-Faxxa ta' Kuiper, hekk ukoll kif jista' jkun li hu Tritone, l-akbar satellita ta' Nettunu. Tritone huma satellita barra min normal, l-orbita tiegħu madwar Nettunu hija <ref target="https://mt.wikipedia.org/wiki/Retrograda">retrograda</ref> (kontra l-orbita tal-oħrajn). Din l-imġiba iġġiegħel lill-esperti jaħsbu li oriġinarjament kienet oġġett tal-Faxxa ta' Kuiper u ġiet maqbuda mill-kamp gravitazzjonali ta' Nettunu.</p>
Plutone u Karonte
<ref target="https://mt.wikipedia.org/wiki/Plutone_(astronomija)">Plutone</ref> (39 <ref target="https://mt.wikipedia.org/wiki/Unità_astronomika">UA</ref>) hija pjaneta nana, hija l-akbar oġġett magħruf tal-Faxxa ta' Kuiper. Meta saru jafu biha, fl-<ref target="https://mt.wikipedia.org/wiki/1930">1930</ref>, kienet mgħadduda bħala id-disa' pjaneta tas-sistema solari, iżda fl-2006 wara li ġie deċiż id-definizjoni eżatta ta' x'inhi pjaneta, ġie mibdul l-istatus tagħha għal dak ta' pjaneta nana.
<figure><caption>Plutone, Karonte u ż-żewġ qmura magħrufa</caption></figure>
Għadu mhux ċar jekk Karonte, l-akbar qamar ta' Plutone, hux se jiġi huwa ukoll klassifikat bħala pjaneta nana. Il-bariċentru tas-sistema ta' dawn iż-żewġt iġsma ma jinsab fl-ebda waħda minnhom, minflok din is-setgħa taqa' fl-ispazju, għalhekk Plutone-Karonte jitqies <ref target="https://mt.wikipedia.org/wiki/Sistema_binarju_(astronomija)">sistema binarju</ref>. Madwarhom iduru żewġ qmura żgħar, <ref target="https://mt.wikipedia.org/wiki/Lejl_(astronomija)">Lejl</ref> u <ref target="https://mt.wikipedia.org/wiki/Idra_(astronomija)">Idra</ref>.
Plutone huwa korp ikklassifikat bħala oġġett <hi rend="italic">risonante</hi> taċ-Ċintorin ta' Kuiper, u għandu <ref target="https://mt.wikipedia.org/wiki/Proporzjon_orbitali">proporzjon orbitali</ref> ta' 3:2 ma' Nettunu, jiġifieri Plutone jorbita darbtejn madwar ix-Xemx kull tliet orbiti ta' Nettunu.  L-oġġetti taċ-Ċintorin ta' Kuiper li jaqsmu dan ir-rapport huma msejħa <ref target="https://mt.wikipedia.org/wiki/Plutino">plutini</ref>.<ref target="https://mt.wikipedia.org/wiki/Il-Paġna_prinċipali#cite_note-Fajans_et_al_2001-9">[9]</ref>
Haumea u Makemake
<ref target="https://mt.wikipedia.org/wiki/Haumea_(astronomija)">Haumea</ref> (43,34 <ref target="https://mt.wikipedia.org/wiki/Unità_astronomika">UA</ref>), u <ref target="https://mt.wikipedia.org/wiki/Makemake_(astronomija)">Makemake</ref> (45,79 <ref target="https://mt.wikipedia.org/wiki/Unità_astronomika">UA</ref>) huma l-ikbar oġġetti magħrufa taċ-ċinturin ta' Kuiper klassiku. Haumea huwa oġġett b'forma ta' bajda b'żewġ qmura. Makemake huwa l-oġġett l-iktar li jixhel fiċ-ċintorin ta' Kuiper wara Plutone.  L-orbiti ta' Haumea u Makamake huma ħafna aktar inklinati minn dik ta' Plutone (28° u 29°),<ref target="https://mt.wikipedia.org/wiki/Il-Paġna_prinċipali#cite_note-Buie-10">[10]</ref> u b'differenza minn Plutone mhumiex inflwenzati minn Nettunu, u jagħmlu għalhekk parti mill-<ref target="https://mt.wikipedia.org/wiki/Cubewano">oġġetti klassiċi taċ-ċintorin ta' Kuiper</ref>.
Diska mifruxa
<p>Id-<ref target="https://mt.wikipedia.org/wiki/Diska_mifruxa">diska mifruxa</ref> tinsab lil fuq mill-faxxia ta' Kuiper, imma testendi ruħa ħafna lejn l-estern tas-sistema solari. Huwa maħsub li dan ir-reġjun spazjali huwa l-għajn tal-kometi ta' żmien qasir. huwa maħsub ukoll li l-oġġetti tad-diska mifruxa kienu ġew imbuttati lejn orbiti irregolari mill-inflwenza gravitazzjonali tal-migrazzjoni tal-bidu lejn l-estern ta' Nettunu. Il-biċċa l-kbira tal-oġġetti tad-diska mifruxa (SDOs) għandhom il-perielju fl-intern tal- faxxa ta' Kuiper, imma afeljuhom jista' jinsab anki 150 <ref target="https://mt.wikipedia.org/wiki/Unità_astronomika">UA</ref> mix-Xemx. Ukoll, l- orbiti tal-SDOs imma inklinati ħafna ħdejn il-pjan tal-ekklitka, spiss saħansitra anki kartabun ghaliha. Xi astronomi jgħidu illi d-diska diffusa hija sempliċement reġjun tal-faxa ta' Kuiper, u jideskrivu dawn il-korpi ċelesti "oġġetti mifruxa tal-faxxa ta' Kuiper".<ref target="https://mt.wikipedia.org/wiki/Il-Paġna_prinċipali#cite_note-11">[11]</ref></p>
Eris
<figure><caption>Eris u qamartu Disnomia</caption></figure>
<p><ref target="https://mt.wikipedia.org/wiki/Eris_(astronomija)">Eris</ref> (68 <ref target="https://mt.wikipedia.org/wiki/Unità_astronomika">UA</ref>) huwa l-ikbar korp mgħaruf tad-diska diffusa, dan l-oġġett ħalaq dibattitu fuq x'jista' jkun verament, Peress li huwa mill-inqas 5% ikbar minn Plutone, b'dijametru stmat ta' xi 2400km: għaldaqstant l-ikbar pjaneta nana magħrufa.<ref target="https://mt.wikipedia.org/wiki/Il-Paġna_prinċipali#cite_note-12">[12]</ref> Għandha wkoll qamar, <ref target="https://mt.wikipedia.org/wiki/Disnomia_(astronomija)">Disnomia</ref>. Bħal Plutone, l-orbita hija eccentrica għall-aħħar u daqstant ieħor inklinata ħdejn il-pjan tal-eklittica: għandha perjodu ta' 38,2 <ref target="https://mt.wikipedia.org/wiki/Unità_astronomika">UA</ref> u afelju ta' 97,6 <ref target="https://mt.wikipedia.org/wiki/Unità_astronomica">UA</ref> mix-Xemx.</p>
L-ibgħad reġjun
<p>Il-punt ta' fejn tintemm is-sistema solari u jagħti bidu għal-ispazju interstellari mhux definit preċiżament, dan ghaliex il-konfini tiegħu jistgħu jiġu ittraċċati b'żewġ forzi distinti: ir-<ref target="https://mt.wikipedia.org/wiki/Riħ_solari">riħ solari</ref> jew il-qawwa tal-gravità xemxija. Il-limitu estern ittraċċat mir-riħ solari jasal sa bejn wieħed u ieħor erba' darbiet aktar id-distanza Plutone-Xemx; din <ref target="https://mt.wikipedia.org/wiki/Eliopausa">eliopausa</ref> hi meqjusa l-bidu tal-<ref target="https://mt.wikipedia.org/wiki/Mezz_interstellari">mezz interstellari</ref>. Minkejja kollox, l-<ref target="https://mt.wikipedia.org/wiki/Sfera_ta'_Hill">sfera ta' Hill</ref> tax-Xemx, jew ir-raġġ effettiv ta' influwenza gravitazzjonali tagħha, hu ritenut li jista' jestendi sa elf darba iktar 'il bogħod.</p>
Eljupawża
<p>L-<ref target="https://mt.wikipedia.org/wiki/Eljusfera">eljusfera</ref> hija maqsuma f'żewġ reġjuni distinti. Ir-<ref target="https://mt.wikipedia.org/wiki/Riħ_solari">riħ solari</ref> jivvjaġa bejn wieħed u ieħor 40000km/s sa ma jiltaqa' mal-flussi tal-plasma fil-<ref target="https://mt.wikipedia.org/wiki/Mezz_interstellari">mezz interstellari</ref>. Il-ħabta si tivverifika fi ħdan it-<ref target="https://mt.wikipedia.org/wiki/Termination_shock">termination shock</ref>, li jinsab bejn wieħed u ieħor 200 <ref target="https://mt.wikipedia.org/wiki/Unità_Astronomika">UA</ref> mix-Xemx.<ref target="https://mt.wikipedia.org/wiki/Il-Paġna_prinċipali#cite_note-fahr-13">[13]</ref>&lt; ir-riħ jonqos drastikament, jikkondensa u jsir aktar qawwi,<ref target="https://mt.wikipedia.org/wiki/Il-Paġna_prinċipali#cite_note-fahr-13">[13]</ref> jifforma struttura ovale kbira magħarufa bl-isem <ref target="https://mt.wikipedia.org/wiki/Eliosheath">Eliosheath</ref>, li tidher iġġib ruha bħala denb xi kometa: hu jestendi lejn l-estern  għal 40 <ref target="https://mt.wikipedia.org/wiki/Unità_Astronomica">UAo</ref>ħra fuq il-lat <hi rend="italic">sopravvento</hi>, waqt li jestendi ħafna inqas fid-direzzjoni opposta. Iż-żewġ sondi <ref target="https://mt.wikipedia.org/wiki/Voyager_wieħed">Voyager wieħed</ref> u <ref target="https://mt.wikipedia.org/wiki/Voyager_tnejn">Voyager tnejn</ref> qabżu it-termination shock u daħlu fl-Eliosheath, u jidbgħadu rispettivament 94 u 84 <ref target="https://mt.wikipedia.org/wiki/Unità_Astronomika">UA</ref> mix-Xemx.<ref target="https://mt.wikipedia.org/wiki/Il-Paġna_prinċipali#cite_note-14">[14]</ref><ref target="https://mt.wikipedia.org/wiki/Il-Paġna_prinċipali#cite_note-15">[15]</ref> Il-limiti esterni tal-<ref target="https://mt.wikipedia.org/wiki/Eljusfera">eljusfera</ref>, l-<ref target="https://mt.wikipedia.org/wiki/Eljupawsa">eljupawsa</ref>, huwa il-punt fejn ir-riħ Xemxi jintemm u jibda l-spazju interstellari.<ref target="https://mt.wikipedia.org/wiki/Il-Paġna_prinċipali#cite_note-Voyager-16">[16]</ref></p>
Sħaba ta' Oort
<figure><caption>Xbieha artistika tal-<ref target="https://mt.wikipedia.org/wiki/Faxxa_ta'_Kuiper">faxxa ta' Kuiper</ref> u tal-ipotetica <ref target="https://mt.wikipedia.org/wiki/Nube_di_Oort">nube di Oort</ref></caption></figure>
<p>L-ipotetika <ref target="https://mt.wikipedia.org/wiki/Sħaba_ta'_Oort">sħaba ta' Oort</ref> hija massa kbira komposta minn biljuni ta' oġġetti msilġa li huwa maħsub hija il-fonti tal-kometi ta' perjodu twil u li jiċċirkondaw is-sistema solari bejn wieħed u ieħor 50000 <ref target="https://mt.wikipedia.org/wiki/Unità_astronomika">UA</ref> (xi <ref target="https://mt.wikipedia.org/wiki/Sena_dawl">sena dawl</ref>), u forsi sa 100000 <ref target="https://mt.wikipedia.org/wiki/Unità_astronomika">UA</ref> (1,87 <ref target="https://mt.wikipedia.org/wiki/Sena_dawl">snin dawl</ref>). Huwa ritenut illi is-sħaba hija komposta minn kometi li ġew imkeċċija mis-sistema solari interna min interazzjonijiet gravitazzjonali mall-pjaneti esterni. L-oġġetti tas-sħaba ta' Oort jduru bil-mod ħafna, u jistgħu jiġu iddisturbati minn eventi rari, bħal kolliżjonijiet per eżempju, mill-qawwa gravitazzjonali ta' stilla passaġġa, jew mit <ref target="https://mt.wikipedia.org/wiki/Tifriq_galattiku">tifriq galattiku</ref>, eserċitat mit-<ref target="https://mt.wikipedia.org/wiki/Triq_ta'_sant'_Anna">Triq ta' sant' Anna</ref>.<ref target="https://mt.wikipedia.org/wiki/Il-Paġna_prinċipali#cite_note-17">[17]</ref><ref target="https://mt.wikipedia.org/wiki/Il-Paġna_prinċipali#cite_note-18">[18]</ref></p>
Sedna u is-sħaba ġewwinija ta' Oort
<ref target="https://mt.wikipedia.org/wiki/90377_Sedna">Sedna</ref> (525,86 <ref target="https://mt.wikipedia.org/wiki/Unità_astronomika">UA</ref>) huwa oġġett kbir simili ta' Plutone, b'orbita estremament ellittika, b'perijelju ta' xi 76 <ref target="https://mt.wikipedia.org/wiki/Unità_astronomika">UA</ref> u afelju ta' 928 <ref target="https://mt.wikipedia.org/wiki/Unità_astronomika">UA</ref> mix-Xemx. Orbita daqstant kbira teħtieġ  12050 sena għal komplement totali. <ref target="https://mt.wikipedia.org/wiki/Mike_Brown">Mike Brown</ref>, skopra l-oġġett fl-<ref target="https://mt.wikipedia.org/wiki/2003">2003</ref>, Brown igħid illi ma jistax ikun li Sedna tagħmel parti mid-diska mifruxa jew tal-faxxa ta' Kuiper, għax il-perijelju tiegħu huwa wisq imbiegħed biex ikun bata mill-effetti tal-migrazjoni ta' Nettunu. Huwa u astronomi oħrajn isostnu li huwa l-ewwel oħħett ta' popolazjoni kompletament ġdida, li jista' jkollu miegħu ukoll l-oġġett <ref target="https://mt.wikipedia.org/wiki/(148209)_2000_CR105">(148209) 2000 CR105</ref>, li għandu perijeljiu ta' 45 <ref target="https://mt.wikipedia.org/wiki/Unità_astronomika">UA</ref>, afelju ta'415 <ref target="https://mt.wikipedia.org/wiki/Unità_astronomika">UA</ref>, u  perjodu orbitali ta' 3420 sena.<ref target="https://mt.wikipedia.org/wiki/Il-Paġna_prinċipali#cite_note-19">[19]</ref> Brown jidefinixxi dil-popolazjoni l-ġdida "nube ta' Oort gewwinija".
Konfini
<p>Il-parti il-kbira tas-sistema solari mhiex magħrufa. Huwa stimat li t-tarka gravitazjonali tax-Xemx tiddomina is-setgħat gravitazjonali l-<ref target="https://mt.wikipedia.org/wiki/Lista_tal-eqreb_kwiekeb">istilel li jdawruha</ref> sa bejn wieħed u ieħor sentejn dawl (125000 <ref target="https://mt.wikipedia.org/wiki/Unità_astronomika">UA</ref>). Il-konfini esterni tan-nube ta' Oort,minn naħa l-oħra, ma tistax testendi għal aktar minn 50000 <ref target="https://mt.wikipedia.org/wiki/Unità_astronomika">UA</ref>.<ref target="https://mt.wikipedia.org/wiki/Il-Paġna_prinċipali#cite_note-20">[20]</ref> Minkejja is-sejbiet ta' oġġetti ġodda, bħal Sedna, ir-reġjun bejn faxxa ta' Kuiper u in-nube di Oort, żona għexieren ta' miljuni ta' <ref target="https://mt.wikipedia.org/wiki/Unità_astronomika">UA</ref> ta' raġġ, ma ġietx mappata. Hemm ukoll, studji għadejja dwar ir-reġjun ta' bejn Merkurju u ix-.xemx <ref target="https://mt.wikipedia.org/wiki/Il-Paġna_prinċipali#cite_note-21">[21]</ref></p>
Distanzi tal-pjaneti mix-Xemx
<list type="unordered"><item><hi rend="italic"><ref target="https://mt.wikipedia.org/wiki/Pjaneta">Pjaneti</ref></hi>:</item></list>
<list type="unordered"><item><hi rend="italic"><ref target="https://mt.wikipedia.org/wiki/Pjaneta_nana">Pjaneti nani</ref></hi>:</item></list>
</text></body></html>