<html><body><text id="wikipedia_mt_wikipedia_org__23323.html" ns="0" revid="271622" sourceurl="https://mt.wikipedia.org/wiki/Mary_Rose_Mallia" title="Mary Rose Mallia" type="wikipedia">Mary Rose Mallia



<p><hi rend="bold">Mary Rose Mallia</hi>, minn Ħaż-Żebbuġ, twieldet fid- 9 ta' Mejju 1953, u hija kantanta u attriċi popolari f'Malta. </p>
Kantanta
<p>Ta' 15-il sena, rebħet il-Festival tal-Kanzunetta Maltija. </p>
<p>Ħadet sehem fi "Split International Song Festival" fil-Jugoslavja u l-"Yamaha Festival of Song" fil-Ġappun.</p>
<p>Fl-1971, irrekordjat kanzunetti li baqgħu magħrufin, b'mużika ta' Maestro Charles Camilleri u kliem tal-poeta Joe Friggieri: <hi rend="italic">It-Tfajla tal-Irdum, Rajt Raġel, Il-Bejjiegħa tal-Ward, Festa</hi> u <hi rend="italic">Il-Pont ta' Wied Rummiena</hi>.</p>
<p>Fl-2018, ħarġet album msejjaħ "Maryrose Mallia" b'disa' diski bl-ingliż, fosthom: "Wings of a Dove", "The Music in Me", kif ukoll "Forever Young". </p>
Attriċi
<p>Ħadet sehem f'teleserje Maltin popolari fosthom; <hi rend="italic">Simpatiċi</hi>,  <hi rend="italic">Il-Madonna taċ-Ċoqqa</hi> u oħrajn.</p>
</text></body></html>