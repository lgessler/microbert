<html><body><text id="wikipedia_mt_wikipedia_org__6560.html" ns="0" revid="240003" sourceurl="https://mt.wikipedia.org/wiki/Qabru" title="Qabru" type="wikipedia">Qabru
<p>Il-<hi rend="bold">Qabru</hi> huwa endemiku għal ċerti postijiet fil-<ref target="https://mt.wikipedia.org/wiki/Gżejjer_Maltin">Gżejjer Maltin</ref>. Dan il-granċ huwa rari ħafna u l-popolazzjoni tiegħu qiegħda tinżel minħabba fit-tniġġis tal-ilma, nuqqas ta' ilma fin-nixxiegħa u minħabba il-qbid tiegħu mill-bniedem.<ref target="https://mt.wikipedia.org/wiki/Il-Paġna_prinċipali#cite_note-Wildlife-1">[1]</ref></p>
Karatteristiċi
<p>Il-qabru huwa <ref target="https://mt.wikipedia.org/wiki/Krustaċju">krustaċju</ref> u għandu kulur griż u aħdar b'xi postijiet bl-isfar u l-oranġjo.  </p>
Abitat
<p>Il-Qabru jinstab fejn l-ilma ħelu imma jgħix ukoll ħdejn l-għadajjar u l-fwawar f'postijiet bħall-<ref target="https://mt.wikipedia.org/wiki/Imtaħleb">Imtaħleb</ref>, <ref target="https://mt.wikipedia.org/wiki/Baħrija">Baħrija</ref> u San Martin f'<ref target="https://mt.wikipedia.org/wiki/Malta">Malta</ref> u l-<ref target="https://mt.wikipedia.org/wiki/Lunzjata">Lunzjata</ref> f'<ref target="https://mt.wikipedia.org/wiki/Għawdex">Għawdex</ref>.</p>
<p>Meta jiġi mhedded, il-Qabru jistaħba taħt il-ġebel, ġo l-ilma, bejn il-pjanti, jew billi jidħol ġol-ħofor li jħaffer fit-tajn jew fit-tafal. Dawn il-ħofor jistgħu jkunu fondi 50ċm. Parti mill-ħofra normalment ikollha xi ftit ilma.<ref target="https://mt.wikipedia.org/wiki/Il-Paġna_prinċipali#cite_note-Wildlife-1">[1]</ref></p>
Ikel
<p>Il-Qabru huwa <ref target="https://mt.wikipedia.org/wiki/Karnivoru">karnivoru</ref> u jiekol annimali żgħar bħall-<ref target="https://mt.wikipedia.org/wiki/Marżebba">marżebba</ref>. Il-Qabru normalment jiekol wara l-għabex.<ref target="https://mt.wikipedia.org/wiki/Il-Paġna_prinċipali#cite_note-Wildlife-1">[1]</ref></p>
</text></body></html>