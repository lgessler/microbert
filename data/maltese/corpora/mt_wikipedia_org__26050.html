<html><body><text id="wikipedia_mt_wikipedia_org__26050.html" ns="0" revid="263221" sourceurl="https://mt.wikipedia.org/wiki/Domowina" title="Domowina" type="wikipedia">Domowina<figure><caption>Il-logo ta’ Domowina</caption></figure>
<p><hi rend="bold">Domowina</hi> (bis-Sorbjan: "Dar") hija lega indipendenti politika tas-<ref target="https://mt.wikipedia.org/wiki/Sorbi">Sorbi</ref> u organizzazzjoni li tħaddan fiha s-soċjetajiet Sorbi fil-<ref target="https://mt.wikipedia.org/wiki/Lusazja_t’Isfel">Lusazja t’Isfel</ref> (bil-Ġermaniż: Niederlausitz) u fil-<ref target="https://mt.wikipedia.org/wiki/Lusazja_ta’_Fuq">Lusazja ta’ Fuq</ref> (bil-Ġermaniż: Oberlausitz), il-<ref target="https://mt.wikipedia.org/wiki/Ġermanja">Ġermanja</ref>. Din il-lega tirrappreżenta l-interessi tas-Sorbi u hija s-suċċessur tal-<hi rend="italic">Lega ta’ Domowina tas-Sorbi tal-Lusazja t’Isfel u ta’ Fuq</hi> (bil-Ġermaniż: <hi rend="italic">Domowina Bund Lausitzer Sorben</hi>, bis-Sorbjan: <hi rend="italic">Zwjazk Łužiskich Serbow</hi>, bis-Sorbjan tal-Lusazja t’Isfel: <hi rend="italic">Zwězk Łužyskich Serbow</hi>).<ref target="https://mt.wikipedia.org/wiki/Il-Paġna_prinċipali#cite_note-:0-1">[1]</ref><ref target="https://mt.wikipedia.org/wiki/Il-Paġna_prinċipali#cite_note-:1-2">[2]</ref></p>
Storja
<figure><caption><hi rend="italic">Serbski dom</hi> - is-sede ta’ Domowina f’Bautzen</caption></figure>
<p>L-istituzzjoni ta’ Domowina, stabbilita f’<ref target="https://mt.wikipedia.org/wiki/Hoyerswerda">Hoyerswerda</ref> fl-1912, tinsab f’<ref target="https://mt.wikipedia.org/wiki/Bautzen">Bautzen</ref> (Budyšin) fis-Sassonja flimkien ma’ istituzzjonijiet kulturali oħra tas-Sorbi.<ref target="https://mt.wikipedia.org/wiki/Il-Paġna_prinċipali#cite_note-:0-1">[1]</ref></p>
<p>L-istituzzjoni ta’ Domowina ngħalqet mill-awtoritajiet Nażisti fl-1937 u reġgħet infetħet fl-10 ta’ Mejju 1945, eżatt wara <ref target="https://mt.wikipedia.org/wiki/It-Tieni_Gwerra_Dinjija">t-Tieni Gwerra Dinjija</ref>, u reġgħet kisbet status uffiċjali fir-Repubblika Demokratika Ġermaniża.<ref target="https://mt.wikipedia.org/wiki/Il-Paġna_prinċipali#cite_note-:2-3">[3]</ref></p>
<p>Taħt it-tmexxija tal-Ġermanja tal-Lvant, Domowina kienet organizzazzjoni tal-massa inkluża fil-Front Nazzjonali, u kienet ikkontrollata b’mod effettiv mill-Partit Unitarju Soċjalista tal-Ġermanja (bil-Ġermaniż: <hi rend="italic">Sozialistische Einheitspartei Deutschlands</hi> jew SED). Minkejja li l-gvern kien jirrikonoxxi s-Sorbi bħala komunità lingwistika fi ħdan ir-Repubblika Demokratika Ġermaniża, dawn ma kinux rikonoxxuti bħala minoranza, u dan kien imur kontra t-talbiet tal-lega. Mal-waqgħa tal-<ref target="https://mt.wikipedia.org/wiki/Komuniżmu">Komuniżmu</ref> fil-Ġermanja tal-Lvant u r-riunifikazzjoni Ġermaniża, Domowina reġgħet iffurmat mill-ġdid, u din id-darba bħala organizzazzjoni indipendenti.<ref target="https://mt.wikipedia.org/wiki/Il-Paġna_prinċipali#cite_note-:1-2">[2]</ref><ref target="https://mt.wikipedia.org/wiki/Il-Paġna_prinċipali#cite_note-:2-3">[3]</ref></p>
Presidenti
<figure><caption>Din il-binja qabel kienet sala tal-balli u ċentru tal-komunità f’Hoyerswerda, fejn ġiet stabbilita Domowina</caption></figure>
</text></body></html>