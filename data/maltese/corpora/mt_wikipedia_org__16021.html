<html><body><text id="wikipedia_mt_wikipedia_org__16021.html" ns="0" revid="270261" sourceurl="https://mt.wikipedia.org/wiki/F%C3%A1bio_Pereira_da_Silva" title="Fábio Pereira da Silva" type="wikipedia">Fábio Pereira da Silva
<p><hi rend="bold">Fábio Pereira da Silva</hi>, magħruf ukoll bħala sempliċement <hi rend="bold">Fábio</hi> jew <hi rend="bold">Fábio da Silva</hi> (<ref target="https://mt.wikipedia.org/wiki/Petrópolis">Petrópolis</ref>, <ref target="https://mt.wikipedia.org/wiki/9_ta'_Lulju">9 ta' Lulju</ref> <ref target="https://mt.wikipedia.org/wiki/1990">1990</ref>) huwa <ref target="https://mt.wikipedia.org/wiki/Futbol">futboler</ref> li attwalment jilgħab bħala <ref target="https://mt.wikipedia.org/wiki/Difensur">difensur laterali</ref> mat-tim ta' <ref target="https://mt.wikipedia.org/wiki/FC_Nantes">Nantes</ref>. Ma' ħuh tewmi, <ref target="https://mt.wikipedia.org/wiki/Rafael_Pereira_da_Silva_(twieled_fl-1990)">Rafael</ref>, kien jilgħabu flimkien ma' <ref target="https://mt.wikipedia.org/wiki/Manchester_United_FC">Manchester United</ref> wara li ffirmaw mal-klabb Ingliż fi Frar tal-2007.</p>
Karriera
<p>Fábio beda l-karriera tiegħu fil-futbol bħala midfilder difensiv mal-klabb ta' Boa Esperança, però beda jilgħab bħala difensur laterali meta ngħaqad ma' <ref target="https://mt.wikipedia.org/wiki/Fluminense_Football_Club">Fluminense</ref>. Matul turnew tan-<ref target="https://mt.wikipedia.org/wiki/Nike">Nike</ref> li sar ġewwa <ref target="https://mt.wikipedia.org/wiki/Tokjo">Tokjo</ref>, il-prestazzjonijiet ta' Fábio u ta' ħuħ <ref target="https://mt.wikipedia.org/wiki/Rafael_Pereira_da_Silva_(twieled_fl-1990)">Rafael</ref> laqtu għajn il-klabb ta' <ref target="https://mt.wikipedia.org/wiki/Manchester_United_FC">Manchester United</ref>. Iż-żewġ klabb waslu fi qbil fuq it-trasferiment tal-plejers fi Frar tal-2007, u t-tewmin ingħaqdu mal-klabb Ingliż f'Jannar tal-2008 minkejja li kienu għadhom qatt ma dehru mal-ewwel tim tal-klabb Brażiljan.</p>
<p>Fábio kellu jistenna sal-24 ta' Jannar 2009, sabiex jagħmel id-debutt tiegħu li wasal fir-raba' rawnd tal-FA Cup kontra <ref target="https://mt.wikipedia.org/wiki/Tottenham_Hotspur_FC">Tottenham Hotspur</ref>, mirbuħa 2–1 mit-tim tal-United. Madanakollu, l-ewwel logħba tiegħu kellha tintemm qabel minħabba li weġġa' fil-pexxun. Nhar is-16 ta' Awwissu, wasal id-debutt tiegħu fil-Premier League fil-logħba tal-ftuħ tal-<ref target="https://mt.wikipedia.org/wiki/Premier_League_2009–10">istaġun 2009–10</ref> kontra <ref target="https://mt.wikipedia.org/wiki/Birmingham_City_FC">Birmingham City</ref>. Fl-1 ta' April, 2010, Fábio iffirma estensjoni tal-kuntratt li se jżommu mal-klabb sa Ġunju 2014.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> L-ewwel gowl tiegħu wasal fir-rebħa ta' 4–0 kontra <ref target="https://mt.wikipedia.org/wiki/Wigan_Athletic_FC">Wigan Athletic</ref> li ntlagħbet fis-26 ta' Frar 2011. Nhar it-28 ta' Mejju 2011, Fábio beda l-finali tal-<ref target="https://mt.wikipedia.org/wiki/UEFA_Champions_League_2010–11">UEFA Champions League</ref> kontra <ref target="https://mt.wikipedia.org/wiki/Barcelona_FC">Barcelona</ref> li United tilfu 3–1.</p>
<p>Fit-2 ta' Lulju 2012, fi sforz sabiex jikseb aktar esperjenza, hu ġie misluf lil <ref target="https://mt.wikipedia.org/wiki/Queens_Park_Rangers_FC">Queens Park Rangers</ref> għal sena.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Id-debutt tiegħu sar fl-ewwel ġurnata tal-kampjonat fit-telfa ta' 5–0 kontra <ref target="https://mt.wikipedia.org/wiki/Swansea_City_AFC">Swansea City</ref>. L-ewwel gowl tiegħu mal-klabb ta' Londra wasal f'logħba mill-FA Cup, fit-telfa ta' 4–2 kontra <ref target="https://mt.wikipedia.org/wiki/MK_Dons">MK Dons</ref>.</p>
Internazzjonali
<p>Grazzi għall-prestazzjonijiet konvinċenti ma' Manchester United, Fábio ġie msejjaħ mal-<ref target="https://mt.wikipedia.org/wiki/Tim_nazzjonali_tal-futbol_tal-Brażil">Brażil</ref> nhar it-22 ta' Settembru 2011, u ddebutta kontra l-<ref target="https://mt.wikipedia.org/wiki/Tim_nazzjonali_tal-futbol_tal-Kosta_Rika">Kosta Rika</ref> nhar is-7 ta' Ottubru 2011 fir-rebħa ta' 1–0 għall-Brażil.</p>
Statistika
<p><hi rend="italic">Statistika korretta sat-12 ta' Mejju 2013</hi><ref target="https://mt.wikipedia.org/wiki/Il-Paġna_prinċipali#cite_note-3">[3]</ref></p>

Unuri
Klabb
Manchester United
<list type="unordered"><item><ref target="https://mt.wikipedia.org/wiki/Premier_League">Premier League</ref>: 2010–11</item>
<item><ref target="https://mt.wikipedia.org/wiki/FA_Community_Shield">FA Community Shield</ref>: 2010</item></list>


Ħoloq esterni
<list type="unordered"><item>Il-mudell {{<ref target="https://mt.wikipedia.org/wiki/Mudell:Soccerbase">Soccerbase</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>