<html><body><text id="wikipedia_mt_wikipedia_org__22481.html" ns="0" revid="269091" sourceurl="https://mt.wikipedia.org/wiki/Arnold_Cassola" title="Arnold Cassola" type="wikipedia">Arnold Cassola
<p><hi rend="bold">Arnold Cassola</hi> (<ref target="https://mt.wikipedia.org/wiki/Tas-Sliema">Sliema</ref>, <ref target="https://mt.wikipedia.org/wiki/21_ta'_Novembru">21 ta' Novembru</ref> <ref target="https://mt.wikipedia.org/wiki/1953">1953</ref>) huwa <ref target="https://mt.wikipedia.org/wiki/Politiku">politiku</ref> <ref target="https://mt.wikipedia.org/wiki/Malta">Malti</ref>, membru tal-partit tal-<ref target="https://mt.wikipedia.org/wiki/Alternattiva_Demokratika">Alternattiva Demokratika</ref> u professor assoċjat tal-Letteratura Komparata fl-<ref target="https://mt.wikipedia.org/wiki/Università_ta'_Malta">Università ta' Malta</ref>.</p>
Bijografija
<p>Għallem fl-<ref target="https://mt.wikipedia.org/wiki/Università_ta'_Katanja">Università ta' Katanja</ref> (1981–83) u <ref target="https://mt.wikipedia.org/wiki/Università_ta'_Ruma_La_Sapienza"><hi rend="italic">La Sapienza</hi> ta' Ruma</ref> (1983–88). </p>
<p>Fl-1999 ġie elett Segretarju Ġenerali tal-<ref target="https://mt.wikipedia.org/wiki/Partit_Aħdar_Ewropew">Partit Aħdar Ewropew</ref>. Bejn l-2008 u l-2009, u l-2013 u l-2017 kien ċermen tal-<ref target="https://mt.wikipedia.org/wiki/Alternattiva_Demokratika">Alternattiva Demokratika</ref>. Fl-2004, il-Partit ippreżentah bħala kandidat għall-<ref target="https://mt.wikipedia.org/wiki/Parlament_Ewropew">Parlament Ewropew</ref> fejn kiseb riżultat tajjeb ta' 9.3% tal-ewwel preferenzi. Dan iżda ma kienx biżżejjed biex jiġi elett bħala Membru tal-Parlament Ewropew.</p>
<p>Serva ukoll għal xi żmien bħala Membru Parlamentari fil-<ref target="https://mt.wikipedia.org/wiki/Kamra_tad-Deputati_(Italja)">Kamra tad-Deputati</ref> mal-Verdi.</p>
<p>Fl-2003 ġie onorat mir-Repubblika Taljana bl-unur <hi rend="italic">Cavaliere della Repubblica Italiana</hi> għall-ħidma kulturali u r-relazzjonijiet bejn l-<ref target="https://mt.wikipedia.org/wiki/Italja">Italja</ref> u Malta.</p>
<p>Huwa awtur ta' diversi kotba fuq l-istorja, l-letteratura u l-kultura Maltija kif ukoll kotba fuq il-politika ekoloġista f'Malta u fl-Ewropa, flimkien ma' diversi artikli akkademiċi.</p>
Ħoloq esterni
<list type="unordered"><item><ref target="https://twitter.com/arnoldcassola">Il-Paġna prinċipali</ref> fuq <ref target="https://mt.wikipedia.org/wiki/Twitter">Twitter</ref></item>
<item><ref target="https://www.um.edu.mt/profile/arnoldcassola">Profil</ref> fuq is-sit tal-Università ta' Malta</item></list>
</text></body></html>