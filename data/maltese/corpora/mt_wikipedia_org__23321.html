<html><body><text id="wikipedia_mt_wikipedia_org__23321.html" ns="0" revid="263388" sourceurl="https://mt.wikipedia.org/wiki/Mary_Spiteri" title="Mary Spiteri" type="wikipedia">Mary Spiteri
<p><hi rend="bold">Mary Spiteri</hi> (<ref target="https://mt.wikipedia.org/wiki/Naxxar">Naxxar</ref>, 25 ta' Ottubru <ref target="https://mt.wikipedia.org/wiki/1947">1947</ref>) hija <ref target="https://mt.wikipedia.org/wiki/Kantant">kantanta</ref> popolari <ref target="https://mt.wikipedia.org/wiki/Malta">Maltija</ref>, imlaqqma r-"Reġina tal-Kanzunetta Maltija".</p>
Suċċessi
<p>Fl-1975, Mary Spiteri rrapreżentat lil Malta fit-<ref target="https://mt.wikipedia.org/wiki/Tokyo_Music_Festival">Tokyo Music Festival</ref> u rebħet l-'Outstanding Award' għall-kanzunetta tagħha <hi rend="italic">Go On</hi>.</p>
<p>Fl-1992, ġiet it-tielet fil-<ref target="https://mt.wikipedia.org/wiki/Festival_tal-Eurovision">Festival tal-Eurovision</ref> li sar f'Malmö bil-kanzunetta "Little Child".<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> B'din il-kanzunetta kisret ir-rekord tal-itwal nota f'dan il-festival, jiġifieri 13-il sekonda.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
<p>Spiteri kantat f'diversi teatri barra minn Malta, fosthom <ref target="https://mt.wikipedia.org/wiki/Sydney_Opera_House">Sydney Opera House</ref> fl-<ref target="https://mt.wikipedia.org/wiki/Awstralja">Awstralja</ref>.</p>
<p>Minkejja li Mary Spiteri ma kinitx parti mill-kast oriġinali tar-rock opera Ġensna, hija magħrufa għall-interpretazzjoni tas-silta bl-isem Tema 79 li tibda bil-kliem "Minn bejn l-għolliq musfara..."</p>
<p>Popolari wkoll il-kanzunetti tagħha "Malta" u "Ħaddemin".</p>
</text></body></html>