<html><body><text id="wikipedia_mt_wikipedia_org__26505.html" ns="0" revid="265450" sourceurl="https://mt.wikipedia.org/wiki/Iryna_Bekeshkina" title="Iryna Bekeshkina" type="wikipedia">Iryna Bekeshkina
<p><hi rend="bold">Iryna Bekeshkina</hi> (Ukren: Ірина Ериківна Бекешкіна, l-4 ta' Frar 1952 - 20 ta' Marzu 2020) kienet <ref target="https://mt.wikipedia.org/wiki/Soċjoloġija">soċjologa</ref> Ukrena. Kienet il-kap tal-Fondazzjoni tal-Inizjattivi Demokratiċi Ilko Kucheriv mill-2010 sal-2020. Hija speċjalizzat fl-istudju tas-soċjetà u l-politika Ukrena. Kienet ukoll kummentatriċi frekwenti tal-midja u avukata tal-politika. <ref target="https://mt.wikipedia.org/wiki/Il-Paġna_prinċipali#cite_note-24tv-1">[1]</ref></p>
Ħajja u karriera
<p>Fl-1974, Bekeshkina ggradwat mill-<ref target="https://mt.wikipedia.org/wiki/Università_Taras_Shevchenko_ta'_Kyiv">Università Taras Shevchenko ta' Kyiv</ref> b'baċċellerat fil-filosofija.<ref target="https://mt.wikipedia.org/wiki/Il-Paġna_prinċipali#cite_note-profile-2">[2]</ref> Lestiet l-studji post-universitarji tagħha  fl-Istitut tal-Filosofija fl-<ref target="https://mt.wikipedia.org/wiki/Akkademja_Russa_tax-Xjenzi">Akkademja Sovjetika tax-Xjenzi</ref>.<ref target="https://mt.wikipedia.org/wiki/Il-Paġna_prinċipali#cite_note-profile-2">[2]</ref></p>
<p>Bekeshkina kienet editriċi xjentifika ta' Філософська думка (<hi rend="italic">Ħsieb Filosofiku</hi>, <ref target="https://uk.wikipedia.org/wiki/Філософська%20думка%20(журнал)">uk</ref>), waħda mir-rivisti ewlenin tal-filosofija fl-Ukrajna.<ref target="https://mt.wikipedia.org/wiki/Il-Paġna_prinċipali#cite_note-profile-2">[2]</ref> Fl-1977, saret riċerkatriċi fl-Akkademja Sovjetika tax-Xjenzi, u mill-1990 ħadmet bħala riċerkatriċi fl-Istitut tas-Soċjoloġija tal-Akkademja Nazzjonali tax-Xjenzi tal-Ukrajna.<ref target="https://mt.wikipedia.org/wiki/Il-Paġna_prinċipali#cite_note-profile-2">[2]</ref></p>
<p>Bekeshkina bdiet taħdem fil-Fondazzjoni tal-Inizjattivi Demokratiċi Ilko Kucheriv fl-1996.<ref target="https://mt.wikipedia.org/wiki/Il-Paġna_prinċipali#cite_note-profile-2">[2]</ref> Hemmhekk wettqet riċerka u ippubblikat artikli l-aktar dwar is-soċjoloġija tal-politika u l-elezzjonijiet.<ref target="https://mt.wikipedia.org/wiki/Il-Paġna_prinċipali#cite_note-24tv-1">[1]</ref> Hija ffokat b'mod partikolari fuq il-politika tal-Ukrajna.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref></p>
<p>Bekeshkina saret il-kap tal-Fondazzjoni Inizjattivi Demokratiċi fl-2010, u baqgħet il-kap tal-organizzazzjoni sa' mewtha.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref> Kienet ukoll membru tal-bord tal-Uffiċċju ta' Kollegament tat-Think Tanks tal-Ukrajna, <ref target="https://mt.wikipedia.org/wiki/Il-Paġna_prinċipali#cite_note-5">[5]</ref> u kienet affiljata mal-NGO Direttur tal-Midja, organizzazzjoni Ukrena tal-għassa tal-midja. <ref target="https://mt.wikipedia.org/wiki/Il-Paġna_prinċipali#cite_note-6">[6]</ref></p>
<p>Bekeshkina issemmiet bħala t-38 l-iktar mara influwenti fl-Ukrajna minn <hi rend="italic">Focus Magazine</hi> fl-2007,<ref target="https://mt.wikipedia.org/wiki/Il-Paġna_prinċipali#cite_note-f1-7">[7]</ref> u fl-2008 ġiet imsemmija l-51 mara l-iktar influwenti fl-Ukrajna.<ref target="https://mt.wikipedia.org/wiki/Il-Paġna_prinċipali#cite_note-f2-8">[8]</ref> Il-magażin spjega dawn il-klassifiki billi ikkwota xogħolha fl-istudju ta' informazzjoni politika u l-politika barranija tal-Ukrajna.<ref target="https://mt.wikipedia.org/wiki/Il-Paġna_prinċipali#cite_note-f1-7">[7]</ref><ref target="https://mt.wikipedia.org/wiki/Il-Paġna_prinċipali#cite_note-f2-8">[8]</ref> Fl-2018 u l-2020, kienet inkluża f'listi tal-iktar 100 mara ta' suċċess fl-Ukrajna miġbura mill-magażin <hi rend="italic">HB</hi> (<ref target="https://uk.wikipedia.org/wiki/magazine%20''HB''">uk</ref>).<ref target="https://mt.wikipedia.org/wiki/Il-Paġna_prinċipali#cite_note-9">[9]</ref><ref target="https://mt.wikipedia.org/wiki/Il-Paġna_prinċipali#cite_note-10">[10]</ref><ref target="https://mt.wikipedia.org/wiki/Il-Paġna_prinċipali#cite_note-11">[11]</ref></p>
Premji u Unuri
<list type="unordered"><item>Senior Fellow, <ref target="https://mt.wikipedia.org/wiki/Akkademja_Nazzjonali_tax-Xjenzi_tal-Ukrajna">Akkademja Nazzjonali tax-Xjenzi tal-Ukrajna</ref><ref target="https://mt.wikipedia.org/wiki/Il-Paġna_prinċipali#cite_note-12">[12]</ref></item></list>
</text></body></html>