<html><body><text id="wikipedia_mt_wikipedia_org__27258.html" ns="0" revid="270900" sourceurl="https://mt.wikipedia.org/wiki/Amilcare_Ponchielli" title="Amilcare Ponchielli" type="wikipedia">Amilcare Ponchielli
<p><hi rend="bold">Amilcare Ponchielli</hi> ([aˈmilkare poŋˈkjɛlli]; twieled fil-31 ta' Awwissu 1834 – miet fis-16 ta' Jannar 1886) kien <ref target="https://mt.wikipedia.org/wiki/Kompożitur">kompożitur</ref> tal-opri <ref target="https://mt.wikipedia.org/wiki/Italja">Taljan</ref>, magħruf l-iktar għall-opra tiegħu <hi rend="italic">La Gioconda</hi>. Huwa kien iżżewweġ lis-sopran <ref target="https://mt.wikipedia.org/wiki/Teresina_Brambilla">Teresina Brambilla</ref>.</p>
Ħajja u xogħol
<p>Huwa twieled f'Paderno Fasolaro (issa Paderno Ponchielli) ħdejn <ref target="https://mt.wikipedia.org/wiki/Cremona">Cremona</ref>, li dak iż-żmien kienet fir-Renju tal-Lombardia-Venezja. Ponchielli rebaħ borża ta' studju meta kellu disa' snin biex jistudja l-<ref target="https://mt.wikipedia.org/wiki/Mużika">mużika</ref> fil-Konservatorju ta' <ref target="https://mt.wikipedia.org/wiki/Milan">Milan</ref>, fejn kiteb l-ewwel sinfonija tiegħu meta kellu għaxar snin.</p>
<p>Fl-1856 huwa kiteb l-ewwel opra tiegħu — din kienet ibbażata fuq ir-rumanz famuż ta' <ref target="https://mt.wikipedia.org/wiki/Alessandro_Manzoni">Alessandro Manzoni</ref> <hi rend="italic">I promessi sposi</hi> — u eventwalment sar famuż bħala kompożitur tal-opri.</p>
<p>Il-karriera bikrija tiegħu kienet diżappuntanti. Wara l-borża ta' studju fil-Konservatorju ta' Milan li kien rebaħ f'kompetizzjoni, huwa ħadem f'impjiegi 'l hemm u 'l hawn fi bliet żgħar, u kkompona diversi opri, iżda l-ebda waħda ma kienet suċċess fil-bidu. Minkejja d-diżappunt tiegħu, huwa kiseb esperjenza kbira bħala s-surmast tal-banda (bit-<ref target="https://mt.wikipedia.org/wiki/Lingwa_Taljana">Taljan</ref>: <hi rend="italic">capobanda</hi>) fi <ref target="https://mt.wikipedia.org/wiki/Piacenza">Piacenza</ref> u fi Cremona, fejn irranġa u kkompona iżjed minn 200 biċċa mużikali għall-banda bl-istrumenti tan-nifs. Fost il-kompożizzjonijiet "oriġinali" tiegħu għall-banda kienu notevoli l-ewwel kunċert li qatt sar għall-ewfonju (il-Kunċert għall-Ewfonju, 1872), ħmistax-il varjazzjoni tal-kanzunetta popolari <ref target="https://mt.wikipedia.org/wiki/Pariġi">Pariġina</ref> "Carnevale di Venezia", u sensiela ta' marċi festivi u funebri mgħonija bil-kburija tal-unifikazzjoni l-ġdida tal-Italja u l-imrar privat ta' sieħbu Cremonese. Il-mument ta' żvolta kien is-suċċess kbir tal-verżjoni reveduta ta' <hi rend="italic">I promessi sposi</hi> fl-1872, li biha kiseb kuntratt mal-pubblikatur mużikali G. Ricordi &amp; Co. u mal-istabbiliment mużikali fil-Konservatorju u f'La Scala. Ir-rwol ta' Lina fil-verżjoni reveduta ġiet kantata minn Teresina Brambilla li huwa żżewweġ fl-1874.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Binhom Annibale sar kritiku mużikali u kompożitur minuri. Il-mużika għaż-<ref target="https://mt.wikipedia.org/wiki/Żfin">żfin</ref> klassiku ta' <hi rend="italic">Le due gemelle</hi> (1873) ikkonfermat is-suċċess tiegħu.</p>
<figure><caption>Statwa ta' Ponchielli fi Cremona</caption></figure>
<p>L-opra sussegwenti, <hi rend="italic">I Lituani</hi> (Il-Litwani) tal-1874, ittellgħet għal tliet serati wara xulxin fl-1903 f'La Scala, fejn il-kritika tat reċensjonijiet negattivi ħafna; kienet skedata wkoll għal spettakli fl-1939 li ma seħħux minħabba li faqqgħet <ref target="https://mt.wikipedia.org/wiki/It-Tieni_Gwerra_Dinjija">it-Tieni Gwerra Dinjija</ref><ref target="https://mt.wikipedia.org/wiki/Il-Paġna_prinċipali#cite_note-2">[2]</ref>, u ma ttellgħet iktar qabel l-1979 mir-<ref target="https://mt.wikipedia.org/wiki/RAI">RAI</ref><ref target="https://mt.wikipedia.org/wiki/Il-Paġna_prinċipali#cite_note-3">[3]</ref>, u minn dik is-sena 'l hawn baqgħet tittella' minn żmien għal żmien.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref> L-iktar opra magħrufa tiegħu, <hi rend="italic">La Gioconda</hi> (1876), li l-librettist tiegħu <ref target="https://mt.wikipedia.org/wiki/Arrigo_Boito">Arrigo Boito</ref> adatta mill-istess reċta ta' <ref target="https://mt.wikipedia.org/wiki/Victor_Hugo">Victor Hugo</ref> li preċedentement kienet ittellgħet minn <ref target="https://mt.wikipedia.org/wiki/Saverio_Mercadante">Saverio Mercadante</ref> bħala <hi rend="italic">Il giuramento</hi> fl-1837 u minn <ref target="https://mt.wikipedia.org/wiki/Carlos_Gomes">Carlos Gomes</ref> bħala <hi rend="italic">Fosca</hi> fl-1873. L-opra fiha l-mużika għaż-żfin klassiku famuż taż-Żifna tas-Sigħat bħala l-final tat-tielet att. Ġiet prodotta għall-ewwel darba fl-1876 u ġiet reveduta diversi drabi. Il-verżjoni li saret popolari llum ittellgħet l-ewwel darba fl-1880.</p>
<p>Fl-1876 huwa beda jaħdem fuq <hi rend="italic">I Mori di Valenza</hi>, għalkemm il-proġett imur lura għall-1873. Kienet opra li qatt ma lesta, għalkemm ġiet ikkompletata iktar 'il quddiem minn <ref target="https://mt.wikipedia.org/wiki/Arturo_Cadore">Arturo Cadore</ref> u ttellgħet wara mewt Ponchielli fl-1914.</p>
<figure><caption>Lapida tal-qabar ta' Ponchielli fiċ-Ċimiterju Monumentali ta' Milan</caption></figure>
<p>Wara <hi rend="italic">La Gioconda</hi>, Ponchielli kiteb il-melodramm <ref target="https://mt.wikipedia.org/wiki/Bibbja">Bibbliku</ref> monumentali b'erba' atti <hi rend="italic">Il figliuol prodigo</hi> (L-iben il-ħali) li ttella' f'Milan f'La Scala fis-26 ta' Diċembru 1880 u <hi rend="italic">Marion Delorme</hi>, minn reċta oħra ta' Victor Hugo, li ġiet ippreżentata f'La Scala fis-17 ta' Marzu 1885. Minkejja l-invenzjoni mużikali rikka tagħhom, l-ebda waħda minn dawn l-opri ma kellha l-istess suċċess ta' <hi rend="italic">La Gioconda</hi> iżda t-tnejn li huma kellhom influwenza kbira fuq il-kompożituri tal-ġenerazzjoni ta' wara, bħal <ref target="https://mt.wikipedia.org/wiki/Giacomo_Puccini">Giacomo Puccini</ref>, <ref target="https://mt.wikipedia.org/wiki/Pietro_Mascagni">Pietro Mascagni</ref> u <ref target="https://mt.wikipedia.org/wiki/Umberto_Giordano">Umberto Giordano</ref>.</p>
<p>Fl-1881, Ponchielli laħaq <hi rend="italic">maestro di cappella</hi> tal-<ref target="https://mt.wikipedia.org/wiki/Katidral">Katidral</ref> ta' <ref target="https://mt.wikipedia.org/wiki/Bergamo">Bergamo</ref>, u mill-istess sena sar professur tal-kompożizzjoni fil-Konservatorju ta' Milan, fejn fost l-istudenti tiegħu kellu lil Puccini, Mascagni u <ref target="https://mt.wikipedia.org/wiki/Emilio_Pizzi">Emilio Pizzi</ref>.</p>
<p>Huwa miet b'<ref target="https://mt.wikipedia.org/wiki/Polmonite">polmonite</ref> f'Milan fl-1886 u ġie midfun fiċ-Ċimiterju Monumentali ta' Milan.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref></p>
Legat
<p>Għalkemm matul ħajtu Ponchielli kien popolari u influwenti ħafna (u introduċa orkestra ikbar b'orkestrazzjoni iktar kumplessa), waħda biss mill-opri tiegħu tittella' regolarment illum il-ġurnata - <hi rend="italic">La Gioconda</hi>. Fiha <hi rend="italic">aria</hi> b'saħħitha u memorabbli għall-<hi rend="italic">contralto</hi> "Voce de donna o d'angelo" (il-kanzunetta tar-Rużarju), ir-<hi rend="italic">romanza del tenore</hi> "Cielo e mar", dwett magħruf sew għal tenur u baritonu "Enzo Grimaldo, Principe Di Santafior"<ref target="https://mt.wikipedia.org/wiki/Il-Paġna_prinċipali#cite_note-6">[6]</ref>, l-aria tas-sopran "Suicidio!", u l-mużika għaż-żfin klassiku "Żifna tas-Sigħat", li hija magħrufa ferm parzjalment peress li ntużat fil-film ta' <ref target="https://mt.wikipedia.org/wiki/Walt_Disney">Walt Disney</ref>, <hi rend="italic">Fantasia,</hi> fl-1940, u fil-kanzunetta ta' <ref target="https://mt.wikipedia.org/wiki/Allan_Sherman">Allan Sherman</ref>, "Hello Muddah, Hello Fadduh", kif ukoll f'diversi xogħlijiet mużikali popolari oħra.</p>
Biblijografija
<list type="unordered"><item>Kaufman: Annals of Italian Opera: Verdi and his Major Contemporaries; Garland Publishing, <ref target="https://mt.wikipedia.org/wiki/Belt_ta'_New_York">New York</ref> u <ref target="https://mt.wikipedia.org/wiki/Londra">Londra</ref>, 1990. Bil-komponenti tal-<hi rend="italic">premiere</hi> u l-istorja tal-ispettakli li ttellgħu tal-opri ta' Ponchielli.</item>
<item>Budden, Julien (1992), 'Ponchielli, Amilcare' f'<hi rend="italic">The New Grove Dictionary of Opera</hi>, ed. Stanley Sadie (Londra) ISBN 0-333-73432-7.</item>
<item>Awturi varji: Amilcare Ponchielli; Nuove Edizioni, Milan, 1985.</item>
<item>Awturi varji: Amilcare Ponchielli 1834-1886, Cremona, 1984.</item>
<item>Sirch, Licia; Henry Howey: "The Doctrine of a Critical Edition of the Band Music of Amilcare Ponchielli".</item></list>
<p><hi rend="italic"><hi rend="bold">Kotba, Kollezzjonijiet, Proċedimenti u Korrispondenza</hi></hi></p>
<list type="unordered"><item>"All'illustre Maestro Ponchielli." Cesare Bignami lil Amilcare Ponchielli. L-20 ta' Novembru 1875. Conservatorio Universitario de Musica, <ref target="https://mt.wikipedia.org/wiki/Montevideo">Montevideo</ref>, l-<ref target="https://mt.wikipedia.org/wiki/Urugwaj">Urugwaj</ref>.</item>
<item>Adami, Giuseppe. Giulio ricordi e i suoi musicisti. Milano: Edizioni Fratelli Treves, 1933.</item>
<item>Albarosa, Nino, comp. Amilcare Ponchielli, 1834-1886: Saggi e ricerche nel 150 anniversario della nascita. Casalmorano: cassa rurale ed artigiana di Casalmorano, 1987.</item>
<item>Amilcare Ponchielli to Egregio Avvocato. It-3 ta' Jannar 1877. Music Library, General Manuscript Collection, Northwestern University, Evanston, Illinois.</item>
<item>Cesari, Gaetano. Amilcare Ponchielli nell'arte del suo tempo (ricordi e carteggi). Cremona, 1934.</item>
<item>Damerini, Adelmo. Amilcare Ponchielli. <ref target="https://mt.wikipedia.org/wiki/Torino">Torino</ref>: Arione, 1940.</item>
<item>DeNapoli, G. Amilcare Ponchielli (1834-1886): La vita, le opere, l'epistolario, le onoranze. Cremona, 1936.</item>
<item>Ferraris, Castelli Maria, u Giampiero Tintori. Amilcare Ponchielli. Cremona: Centro Culturale, 1984.</item>
<item>Gordon, John. "<hi rend="italic">Circe</hi>, <hi rend="italic">La Gioconda</hi>, and the Opera House of the Mind", f'<hi rend="italic">Bronze by Gold</hi>, pp. 277–93.</item>
<item>Habla, Bernhard, ed. Kongressberichte Oberschützen/Burgenland 1988; Toblach/ Südtirol 1990. Proċedimenti. Tutzing: Hans Schneider Tutzing, 1992.</item>
<item>Hanslick, Eduard. "Gioconda." In Die Moderne Oper. Vol. iv. Musikalisches Skizzenbuch. <ref target="https://mt.wikipedia.org/wiki/Berlin">Berlin</ref>: Hofmann, 1888.</item>
<item>Ligasacchi, Giovanni. "Amilcare Ponchielli e la musica per banda." Proceedings of Il Repertorio Sommerso: Musica storica per la banda d'oggi. Palermo: Regione Siciliana, Assessorato dei beni culturali e ambientale e della pubblica istruzione, 2000.</item>
<item>Mandelli, Alfonso. Inaugurazione del monumento ad Amilcare Ponchielli avvenuta in Cremona il 18 Settembre 1892. Cremona, 1892.</item>
<item>Mandelli, Alfonso. Le distrazioni di A. Ponchielli. Cremona, 1897.</item>
<item>Ponchielli, Amilcare, Francesco Cesari, Stefania Franceschini, u Raffaella Barbierato. Tuo affezionatissimo Amilcare Ponchielli: lettere 1856-1885. <ref target="https://mt.wikipedia.org/wiki/Padova">Padova</ref>: Il Poligrafo, 2010.</item>
<item>Ponchielli, Amilcare. Pezzi per organo. Editjat minn Marco Ruggeri. Cremona: Turris Cremona, 1999.</item>
<item>Rolandi, U. Nel centenario Ponchielliano: Amilcare Ponchielli librettista. <ref target="https://mt.wikipedia.org/wiki/Como">Como</ref>, 1935.</item>
<item>Shaw, George. Shaw's Music. Editjat minn D. H. Laurence. Londra, 1981.</item>
<item>Sirch, Licia. Ponchielli e la musica per banda: atti della tavola rotonda, ridotto del teatro Ponchielli, is-27 ta' April 2001. Proċedimenti. <ref target="https://mt.wikipedia.org/wiki/Pisa">Pisa</ref>: ETS, 2005.</item>
<item>Stock, Gilbert. "Das Kennfigur-System als Neuer Zugang zu Richard Wagners 'Leitmotiv'-Technik." In Der 'Komponist' Richard Wagner im Blick der Aktuellen Musikwissenschaft, 81-94. Wiesbaden: Breitkopf &amp; Hartel, 2003.</item>
<item>Tedeschi, Rubens. Addio, fiorito asil. Il melodramma Italiano da Boito al Verismo. Milan: Feltrinelli, 1978.</item>
<item>Tomasi, G. Lanza. Guida all'opera. Milan, 1971.</item>
<item>Wolf, Hugo. "Gioconda." Fil-<hi rend="italic">Musikalische Kritiken</hi> ta' Hugo Wolf, editjat minn Richard Batka u Heinrich Werner. Vaduz: Sandig, 2004.</item>
<item>Zondergeld, Rein A. "Der Traum von Perfektion: Arrigo Boito, Librettist und Komponist." In Oper und Operntext, ta' Matthias Henneberger. Vol. 60. Heidelberg: ix-xitwa tal-1985.</item></list>
<p><hi rend="italic"><hi rend="bold">Perjodiċi</hi></hi></p>
<list type="unordered"><item>"Con Verdi y Bellini." Scherzo - revista de musica 15 (2000): 126-27.</item>
<item>"Metropolitan Opera: La Gioconda." Opera News, it-3 ta' Frar 1990, 22.</item>
<item>"Obituary: Amilcare Ponchielli." The Musical Times and Singing Class Circular 27, no. 457 (l-1 ta' Frar 1886): 94.</item>
<item>"Ponchielli's Opera "I promessi sposi"" The Musical Times and Singing Class Circular 21, no. 454 (l-1 ta' Diċembru 1880): 598-99.</item>
<item>"Ponchielli's Opera "La Gioconda"" The Musical Times and Singing Class Circular 21, no. 450 (l-1 ta' Awwissu 1880): 395-96.</item>
<item>"Ponchielli's Opera "The Prodigal Son"" The Musical Times and Singing Class Circular 22, no. 457 (l-1 ta' Marzu 1881): 123-24.</item>
<item>"The Revival of Amilcare Ponchielli's "Concerto Per Ficorno Basso"—Opus 155, Cremona, 1872." Ġurnal ITEA, 1996, 42-49.</item>
<item>Albright, William. "La Gioconda. Amilcare Ponchielli." The Opera Quarterly 7, no. 4 (1990): 167-72.</item>
<item>Angeloni, Beppe, u Giampiero Tintori. Amilcare Ponchielli. Milano: Nuove edizioni, 1985.</item>
<item>Arcais, Francesco. "Un maestro di musica Italiano: Amilcare Ponchielli." Nuova antalogia, it-tielet serje, 1 (l-1 ta' Frar 1886): 459-74.</item>
<item>Arias, Enrique Alberto. "Ponchielli's "I Lituani" - Its Historical, Stylistic, and Literary Sources." Lituanus 37, no. 2 (Ġunju 1991): 89-96.</item>
<item>Arrighi, Gino. "La dinastia musicale dei Puccini: proposte e quesiti." Quaderni pucciniani 5 (1982).</item>
<item>Ashbrook, William. "La Gioconda: Amilcare Ponchielli." The Opera Quarterly 18, no. 1 (2002): 128.</item>
<item>Bassi, Adriano. "Messa Solenne di Amilcare Ponchielli: analisi." Rivista internazionale di musica sacra 6, no. 4 (1985): 408.</item>
<item>Bissoli, Francesco, and Amilcare Ponchielli. La lina di Ponchielli nel solco di un genere medio. <ref target="https://mt.wikipedia.org/wiki/Lucca">Lucca</ref>: Libreria musicale Italiana, 2010.</item>
<item>Caldini, Sandro. "Amilcare Ponchielli's "Capriccio"" The Double Reed 24, no. 1 (2001): 43.</item>
<item>Campagnolo, Stefano. Problemi e metodi della filologia musicale: tre tavole rotonde. Lucca: Musica/Realta-LIM, 2000.</item>
<item>Canning, Hugh. "Opera around the World: Italy - Palermo: "La Gioconda"" Opera, 2011, 814.</item>
<item>Cognazzo, Roberto. "Distrazione fatale: la strana sorte di Amilcare Ponchielli." Arte organaria e organistica: periodico trimestrale 15, no. 67 (2008): 42.</item>
<item>Damerini, Adelmo. "Una lettera inedita di A. Ponchielli." Musica d'oggi xvii (1935): 141-42.</item>
<item>Descotes, Maurice. "Du Drame à l'Opéra: Les Transpositions Lyriques du Théâtre De Victor Hugo." Revue d'Histoire du Theatre 34, no. 2 (1982): 103.</item>
<item>Farina, S. "Amilcare Ponchielli." Gazzetta musicale di Milano, 1900.</item>
<item>Favia-Artsay, Aida. "Did Mascagni Write Cavalleria?" The Opera Quarterly 7, no. 2 (1990): 83.</item>
<item>Fernandez-Martin, Luis Maria. "La Gioconda: Amilcare Ponchielli." Melomano: La revista de musica clasica 10, no. 102 (2005): 28.</item>
<item>Forlani, Maria Giovanna. "Ricordo di Amilcare Ponchielli: Roderico, l'ultimo re dei goti, un'opera perduta di Ponchielli, rappresentata in prima assoluta a piacenza nel Carnevale 1863/64." Strenna piacentina 111 (1986).</item>
<item>Franceschini, Stefania. "Tanti librettisti per un'opera di Ponchielli a lungo rimaneggiata (1856-1874)." Nuova rivista musicale Italiana 30, no. 3-4 (1996): 364.</item>
<item>Gavazzeni, Gianandrea. "Considerazioni su di un centenario: A. Ponchielli." In trent'anni di musica, 57-62. Milan, 1958.</item>
<item>Gossett, Philip. "Source Studies and Opera History." Cambridge Opera Journal 21, no. 2 (2009): 111-18.</item>
<item>Howey, Henry. "Italian Bandmaster Ponchielli Left a Legacy of Over 300 Works." The Instrumentalist, 2003, 30-34.</item>
<item>Innaurato, Albert. "A Primal Force." Opera News, it-3 ta' Frar 1990, 16.</item>
<item>Klein, J. W. "Ponchielli: a Forlorn Figure." The Chesterian xxxiv (1959–60): 116-22.</item>
<item>Knabel, Reiner. "Opera Around the World: Germany - Karlsruhe: ["La Gioconda"]." Opera, 2011, 936.</item>
<item>Levine, Robert. ". Amilcare Ponchielli." The Opera Quarterly 6, no. 2 (1988): 140-41.</item>
<item>Mila, M. "Caratteri della musica di Ponchielli." Pan ii (1934): 481-89.</item>
<item>Mogridge, Geoffrey. "Opera Around the World: Croatia - Split." Opera, 2011, 1206.</item>
<item>Morini, M. "Destino postumo dei mori di Valenza." La Scala, no. 91 (1957): 37-42.</item>
<item>Osborne, Conrad L. "Depth Perception." Opera News, 2009, 22-25.</item>
<item>Polignano, Antonio. "Costanti stilistiche ed elementi di drammaturgia musicale nelle due versioni del finale d'atto della Gioconda di Ponchielli (1876-1879)." Rivista Italiana di musicologia 27, no. 1-2 (1992): 327.</item>
<item>Polignano, Antonio. "La storia della Gioconda attraverso il carteggio Ponichielli- ricordi." Nuova rivista musicale Italiana 21, no. 2 (1987): 228.</item>
<item>Ponchielli, Amilcare. ""Dance of the Hours" from "La Gioconda" (1880)." International Piano, 2010, 39.</item>
<item>Roman, Zoltan. "Italian Opera Premieres and Revivals in the Hungarian Press, 1864-1894." Periodica musica 6 (1988): 16-20.</item>
<item>Sartori, C. "Il primo rimaneggiamento dei "Promessi sposi"" Rassegna dorica, March 20, 1938.</item>
<item>Sirch, Licia. "Manoscritti di musica per banda di Amilcare Ponchielli." Muova rivista musicale Italiana 22, no. 2 (1988): 211-14.</item>
<item>Sirch, Licia. "Ponchielli e il Sindaco Babbeo: l'esordio teatrale di un musicista a Milano nel 1851." Studi musicali 36, no. 1 (2007): 191-229.</item>
<item>Tebaldini, G. "Amilcare Ponchielli." Musica d'oggi xvi (1934): 239-52.</item>
<item>Tebaldini, G. "Il mio maestro." La Scala, no. 29 (1952): 32-36.</item></list>
<p><hi rend="italic"><hi rend="bold">Teżijiet</hi></hi></p>
<list type="unordered"><item>Andreani, Elisabetta. Heinrich Heine e l'Italia: traduzioni e intonazioni nella seconda metà dell'Ottocento. Thesis, Università degli studi di Milano. Milan, 2008.</item>
<item>Bultema, Darci Ann. “The Songs of Amilcare Ponchielli.” Diss., North Dakota State University. UMI, 2009.</item>
<item>Edwards, Geoffrey Carleton. “Grand Et Vrai: Portrayals of Victor Hugo's Dramatic Characters in 19th-century Italian Opera.” Diss., Northwestern University, 1991.</item>
<item>Franceschini, Stefania. “Amilcare Ponchielli prima della Gioconda: gli anni della formazione.” Diss., Università degli studi di Venezia. <ref target="https://mt.wikipedia.org/wiki/Venezja">Venezja</ref>, 1993.</item>
<item>Franini, Piera Anna. “Trent'anni di vita musicale al teatro grande (1871-1901).” Diss., Cattolica del sacro cuore. Milan, 1992.</item>
<item>Nicolaisen, Jay Reed. “Italian Opera in Transition 1871-1893.” Diss., l-Università ta' California, Berkeley. 1977.</item>
<item>Paglialonga, Phillip Orr. “Summary of Dissertation Performances: One Concerto Performance, One Chamber Music Performance and Two Clarinet Recitals (Performance).” Diss., l-Università ta' Michigan. 2008.</item>
<item>Redshaw, Jacqueline Gail Eastwood. “Chamber Music for the E-Flat Clarinet.” Diss., l-Università ta' Arizona. 2007.</item>
<item>Schwartz, Arman Raphael. “Modernity Sings: Rethinking Realism in Italian Opera.” Diss., l-Università ta' California, Berkeley. 2009.</item>
<item>Tanner, Brian David. “Summary of Dissertation Performances: One Opera Project and Two Voice Recitals.” Diss., l-Università ta' Michigan. 2010.</item>
<item>Vetere, Mary-Lou Patricia. “Italian Opera from Verdi to Verismo: Boito and La Scapigliatura.” Diss., l-Università Statali ta' New York f'Buffalo. 2010.</item></list>
</text></body></html>