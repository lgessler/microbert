<html><body><text id="wikipedia_mt_wikipedia_org__16654.html" ns="0" revid="272333" sourceurl="https://mt.wikipedia.org/wiki/Karozza" title="Karozza" type="wikipedia">Karozza<figure><caption>Benz Auto, 1886</caption></figure>
<p>Il-<hi rend="bold">karozza</hi>, jew <hi rend="bold">karru tan-nar</hi>, hija <ref target="https://mt.wikipedia.org/wiki/Vettura">vettura</ref> bil-<ref target="https://mt.wikipedia.org/wiki/Mutur">mutur</ref> u bir-<ref target="https://mt.wikipedia.org/wiki/Rota">roti</ref> użata għat-<ref target="https://mt.wikipedia.org/wiki/Trasport">trasport</ref> tal-<ref target="https://mt.wikipedia.org/wiki/Passiġġier">passiġġieri</ref>, li wkoll iġġorr il-<ref target="https://mt.wikipedia.org/wiki/Mutur">mutur</ref> jew <ref target="https://mt.wikipedia.org/wiki/Magna">magna</ref> tagħha stess. Ħafna mid-definizzjonijiet tat-terminu jispeċifikaw li l-karozzi huma ddisinjati biex primarjament ikunu użati fit-<ref target="https://mt.wikipedia.org/wiki/Triq">toroq</ref>, li jakkomodaw minn persuna waħda sa tmienja, li tipikament għandhom erba' roti, u li huma mibnijin primarjament biex iġorru persuni, iktar milli oġġetti<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
<p>Hemm madwar 600 miljun karozza madwar id-dinja (bejn wieħed u ieħor karozza għal kull 11-il persuna).<ref target="https://mt.wikipedia.org/wiki/Il-Paġna_prinċipali#cite_note-2">[2]</ref><ref target="https://mt.wikipedia.org/wiki/Il-Paġna_prinċipali#cite_note-3">[3]</ref></p>
<p>Madwar id-dinja, fl-2007 kien hemm madwar 806 miljun karozza u trakkijiet żgħar; il-magni ta' dawn jaħarqu 'l fuq minn biljun metru kubiku ta' <ref target="https://mt.wikipedia.org/wiki/Petrol">petrol</ref>/<ref target="https://mt.wikipedia.org/wiki/Gażolina">gażolina</ref> u <ref target="https://mt.wikipedia.org/wiki/Diesel">diesel</ref> kull sena. In-numru dejjem qiegħed jiżdied, partikolament fiċ-<ref target="https://mt.wikipedia.org/wiki/L-industrija_tal-karozzi_fiċ-Ċina">Ċina</ref> u fl-<ref target="https://mt.wikipedia.org/wiki/L-industrija_tal-karozzi_fl-Indja">Indja</ref>.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref></p>
</text></body></html>