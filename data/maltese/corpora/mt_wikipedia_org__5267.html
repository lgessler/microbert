<html><body><text id="wikipedia_mt_wikipedia_org__5267.html" ns="0" revid="232958" sourceurl="https://mt.wikipedia.org/wiki/Opossum_ta%27_spallejh_suwed" title="Opossum ta' spallejh suwed" type="wikipedia">Opossum ta' spallejh suwed

<p>L-<ref target="https://mt.wikipedia.org/wiki/Opossum_ta'_spallejh_suwed">Opossum ta' spallejh suwed</ref>, magħruf xjentifikament bħala <hi rend="italic"><ref target="https://mt.wikipedia.org/wiki/Caluromysiops_irrupta">Caluromysiops irrupta</ref></hi>, huwa mammiferu marsupjal <ref target="https://mt.wikipedia.org/wiki/Notturn">notturn</ref> (attiv matul il-lejl), li qiegħed ikklassifikat fil-<ref target="https://mt.wikipedia.org/wiki/Familja">familja</ref> <ref target="https://mt.wikipedia.org/wiki/Didelphidae">Didelphidae</ref> (<ref target="https://mt.wikipedia.org/wiki/Didelfidu">didelfidu</ref>), fl-ordni <ref target="https://mt.wikipedia.org/wiki/Didelphimorphia">Didelphimorphia</ref> (<ref target="https://mt.wikipedia.org/wiki/Didelfimorfju">didelfimorfju</ref>), nattiv tal-kontinent tal-<ref target="https://mt.wikipedia.org/wiki/Amerika_ta'_isfel">Amerika ta' isfel</ref> u bħalissa jinsab jgħix fi 3 lokalitajiet biss.</p>
<p>Dan huwa <ref target="https://mt.wikipedia.org/wiki/Speċi">speċi</ref> ta' <ref target="https://mt.wikipedia.org/wiki/Opossum">opossum</ref> strettament arborew jew siġri (jgħix fis-siġar) li ġeneralment jippreferi jgħix f' abitat ta' foresti subtropikali jew tropikali umdi, u jinsab ikklassifikat bħala marsupjal fi stat vulerabbli (<hi rend="bold">"Vulnerabile"</hi>) jew dgħajjef minnħabba li qiegħed dejjem jonqos fin-numru u l-popolazzjonijiet jiċċkienu.   </p>
Deskrizzjoni
<p>L-<ref target="https://mt.wikipedia.org/wiki/Opossum_ta'_spallejh_suwed">Opossum ta' spallejh suwed</ref> għandu l-pil sufi abjad u iswed b' 2 linji suwed separati tul id-dhar kollu. <hi rend="italic"><ref target="https://mt.wikipedia.org/wiki/Caluromysiops_irrupta">Caluromysiops irrupta</ref></hi> adult ikun jiżen bejn 2 u 5 kilogrammi u jikber bejn 25 u 30 ċentimetru eskluż id-denb li jkun bejn 31 u 33 ċentimetru ieħor. Dan id-denb prensili huwa magħmul minn 30 jew 31 vertebra u jiġi użat minn dan l-<ref target="https://mt.wikipedia.org/wiki/Opossum">opossum</ref> bħala id biex jaqbad u jidendel maz-zkuk tas-siġar u s-saqajn ta' wara huma relativament iqsar minn dawk ta' quddiem (Izor u Pine 1987).</p>
Dieta
<p>L-<ref target="https://mt.wikipedia.org/wiki/Opossum_ta'_spallejh_suwed">Opossum ta' spallejh suwed</ref> huwa annimal <ref target="https://mt.wikipedia.org/wiki/Omnivoru">omnivoru</ref> u d-dieta prinċipali tiegħu tikkonsisti minn frott u nettari għalkemm hemm indikazzjonijiet li żrieragħ, insetti u annimali vertebrati u invertebrati żgħar oħrajn jagħmlu parti mid-dieta ukoll.</p>
Distribuzzjoni
<p>Dan l-<ref target="https://mt.wikipedia.org/wiki/Opossum">opossum</ref> għandu distribuzzjoni ristretta u jinsab mifrux ma' 3 lokalitajiet biss, fin-Nofsinhar ta' l-Amażonja fil-<ref target="https://mt.wikipedia.org/wiki/Peru">Peru</ref>, fil-parti ta' fuq tax-xmara Jarù fil-Punent tal-<ref target="https://mt.wikipedia.org/wiki/Brażil">Brażil</ref> ċentrali u possibilment fin-Nofsinhar tal-<ref target="https://mt.wikipedia.org/wiki/Kolombja">Kolombja</ref>.</p>
Riproduzzjoni
<p>Il-ftit informazzjoni li hemm dwar ir-riproduzzjoni ta' <hi rend="italic"><ref target="https://mt.wikipedia.org/wiki/Caluromysiops">Caluromysiops</ref></hi> hija dwar iż-żmien tal-ġestazzjoni (it-tqala) li ddum bejn 12 u 14-il ġurnata, l-omm tilaq il-parti tal-marsupju (il-but iffurmat mil-ġilda fuq iż-żaqq tal-omm) u madwaru qabel it-twelid tal-frieħ u l-boton ġeneralment ikun akbar fin-numru minn kemm għandha <hi rend="bold">mammae</hi> jew sidra (żejżiet) l-omm.</p>
Klassifikazzjoni
<list type="unordered"><item><ref target="https://mt.wikipedia.org/wiki/Ordni">Ordni</ref> <ref target="https://mt.wikipedia.org/wiki/Didelphimorphia">Didelphimorphia</ref>
<list type="unordered"><item><ref target="https://mt.wikipedia.org/wiki/Superfamilja">Superfamilja</ref> <ref target="https://mt.wikipedia.org/wiki/Didelphoidea">Didelphoidea</ref>
<list type="unordered"><item><ref target="https://mt.wikipedia.org/wiki/Familja">Familja</ref> <ref target="https://mt.wikipedia.org/wiki/Didelphidae">Didelphidae</ref>
<list type="unordered"><item><ref target="https://mt.wikipedia.org/wiki/Sottofamilja">Sottofamilja</ref> <ref target="https://mt.wikipedia.org/wiki/Caluromyinae">Caluromyinae</ref>
<list type="unordered"><item><ref target="https://mt.wikipedia.org/wiki/Ġeneru">Ġeneru</ref> <hi rend="italic"><ref target="https://mt.wikipedia.org/wiki/Caluromysiops">Caluromysiops</ref></hi>
<list type="unordered"><item><ref target="https://mt.wikipedia.org/wiki/Opossum_ta'_spallejh_suwed">Opossum ta' spallejh suwed</ref>, <hi rend="italic"><ref target="https://mt.wikipedia.org/wiki/Caluromysiops_irrupta">Caluromysiops irrupta</ref></hi></item></list></item></list></item></list></item></list></item></list></item></list>
Referenzi
<list type="unordered"><item>Gardner, Alfred (November 16, 2005). Wilson, D. E., and Reeder, D. M. (eds) Mammal Species of the World, 3rd edition, Johns Hopkins University Press, 3-18. <ref target="https://mt.wikipedia.org/wiki/Special:BookSources/0801882214">ISBN 0-801-88221-4</ref></item>
<item>Eisenberg, John F.; Kent H. Redford (2000). Mammals of Neotropics: Ecuador, Bolivia and Brazil.</item></list>
Ħoloq/Linkjiet Esterni
<list type="unordered"><item>New World Marsupial Specialist Group 1996.<ref target="http://www.iucnredlist.org/search/details.php/3651/all">Caluromysiops irrupta</ref> In: IUCN 2006. 2006 IUCN Red List of Threatened Species. Downloaded on 19 January 2007.</item>
<item><ref target="http://paleodb.org/cgi-bin/bridge.pl">The Paleobiology Database</ref>.</item>
<item><ref target="http://www.webcitation.org/query?id=1256601206076925&amp;url=www.geocities.com/mammal_taxonomy/nederlands2.html">Tassonomija tal-Mammiferi</ref>.</item>
<item><ref target="http://animaldiversity.ummz.umich.edu/site/accounts/information/Caluromysiops_irrupta.html">ADW information</ref></item>
<item><ref target="http://www.itis.usda.gov/servlet/SingleRpt/SingleRpt?search_topic=TSN&amp;search_value=552531">USDA ITIS information</ref></item>
<item><ref target="http://www.knowyoursto.com/didelphidae/caluromysiops.html">Pictures</ref></item></list></text></body></html>