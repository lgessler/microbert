<html><body><text id="wikipedia_mt_wikipedia_org__8405.html" ns="0" revid="269467" sourceurl="https://mt.wikipedia.org/wiki/Mejju" title="Mejju" type="wikipedia">Mejju

<hi rend="italic">Għal użi oħra, ara <ref target="https://mt.wikipedia.org/wiki/Il-Paġna_prinċipali_(diżambigwazzjoni)">Il-Paġna prinċipali (diżambigwazzjoni)</ref></hi>
<p><hi rend="bold">Mejju</hi> hu l-ħames <ref target="https://mt.wikipedia.org/wiki/Xahar">xahar</ref> tas-<ref target="https://mt.wikipedia.org/wiki/Sena">sena</ref> fil-<ref target="https://mt.wikipedia.org/wiki/Kalendarju_Gregorjan">kalendarju Gregorjan</ref> u hu wieħed minn seba' xhur Gregorjani b'tul ta' 31 jum. Hu hu x-xahar matul l-<ref target="https://mt.wikipedia.org/wiki/Staġun">istaġun</ref> tar-<ref target="https://mt.wikipedia.org/wiki/Rebbiegħa">rebbiegħa</ref> fl-<ref target="https://mt.wikipedia.org/wiki/Emisferu_tat-Tramuntana">emisferu tat-Tramuntana</ref>, u l-<ref target="https://mt.wikipedia.org/wiki/Ħarifa">ħarifa</ref> fl-<ref target="https://mt.wikipedia.org/wiki/Emisferu_tan-Nofsinhar">emisferu tan-Nofsinhar</ref>.</p>
<p>Mejju jibda bix-xemx fis-simbolu tal-<ref target="https://mt.wikipedia.org/wiki/Barri_(astroloġija)">Barri</ref> u jispiċċa f'dak tat-<ref target="https://mt.wikipedia.org/wiki/Tewmin_(astroloġija)">Tewmin</ref>. Astronomikament, ix-xemx tibda il-kostellazzjoni ta' l-<ref target="https://mt.wikipedia.org/wiki/Aries_(astroloġija)">Aries</ref> u tispiċċa fil-kostellazzjoni tal-<ref target="https://mt.wikipedia.org/wiki/Barri_(kostellazzjoni)">Barri</ref></p>
<p>Ix-xahar kien imsemmi għall-<ref target="https://mt.wikipedia.org/wiki/Lista_ta'_figuri_mitoloġiċi_Griegi">alla Griega</ref> <ref target="https://mt.wikipedia.org/wiki/Maia_(mitoloġija)">Maia</ref>, li kienet identifikata flimkien ma' l-alla tal-fertilità ta' l-<ref target="https://mt.wikipedia.org/wiki/Era_Rumana">era Rumana</ref>, <ref target="https://mt.wikipedia.org/wiki/Bona_Dea">Bona Dea</ref>, li l-festival tagħha kien isir f'Mejju.</p>
<p>F'kwalunkwe sena, l-ebda xahar ma jibda fl-istess ġurnata tal-ġimgħa ta' Mejju. L-istess hu għax-xahar ta' <ref target="https://mt.wikipedia.org/wiki/Ġunju">Ġunju</ref>.</p>
<figure><caption>Mejju, illustrazzjoni minn <hi rend="italic">Très riches heures du duc de Berry</hi></caption></figure>
Avvenimenti f'Mejju
<list type="unordered"><item>F'kważi l-pajjiżi kollha, l-<ref target="https://mt.wikipedia.org/wiki/1_ta'_Mejju">1 ta' Mejju</ref> hu l-<ref target="https://mt.wikipedia.org/wiki/Jum_Internazzjonali_tal-Ħaddiema">Jum Internazzjonali tal-Ħaddiema</ref>.</item>
<item>Fil-kalendarju Nisrani, l-<ref target="https://mt.wikipedia.org/wiki/1_ta'_Mejju">1 ta' Mejju</ref> hi l-festa ta' <ref target="https://mt.wikipedia.org/wiki/San_Ġużepp">San Ġużepp</ref> Ħaddiem.</item>
<item>Fil-<ref target="https://mt.wikipedia.org/wiki/Kalendarju_Irlandiż">kalendarju Irlandiż</ref>, l-<ref target="https://mt.wikipedia.org/wiki/1_ta'_Mejju">1 ta' Mejju</ref> hi <ref target="https://mt.wikipedia.org/wiki/Beltane">Beltane</ref>, l-ewwel ġurnata tas-<ref target="https://mt.wikipedia.org/wiki/Sajf">Sajf</ref>, u vaganza pubblika tinżamm fl-ewwel <ref target="https://mt.wikipedia.org/wiki/Tnejn_(ġurnata)">Tnejn</ref> ta' Mejju.</item>
<item>Fil-<ref target="https://mt.wikipedia.org/wiki/Ġermanja">Ġermanja</ref> hemm tradizzjoni qadima li jħawlu "is-siġra ta' Mejju" biex jagħtu ġieħ lil xi ħadd.</item>
<item>L-ewwel <ref target="https://mt.wikipedia.org/wiki/Sibt">Sibt</ref> ta' Mejju hi d-data tal-<ref target="https://mt.wikipedia.org/wiki/Kentucky_Derby">Kentucky Derby</ref> li hu avveniment annwali li hu famuż għat-tiġrijiet taż-żwiemel fl-<ref target="https://mt.wikipedia.org/wiki/Stati_Uniti">Istati Uniti</ref>.</item>
<item>Il-<ref target="https://mt.wikipedia.org/wiki/Preakness_Stakes">Preakness Stakes</ref> hi miżmuma ġimgħatejn wara l-Kentucky Derby</item>
<item>L-<ref target="https://mt.wikipedia.org/wiki/4_ta'_Mejju">4 ta' Mejju</ref>, fl-<ref target="https://mt.wikipedia.org/wiki/Olanda">Olanda</ref> hi l-ġurnata ta' <ref target="https://mt.wikipedia.org/wiki/Jum_il-Mejtin_fl-Olanda">Jum il-Mejtin</ref>, biex tfakkar kull każwalità fil-kunflitti militari li kienu jinvolvu lill-Olanda.</item>
<item><ref target="https://mt.wikipedia.org/wiki/Jum_it-Tfal">Jum it-Tfal</ref> hu fil-<ref target="https://mt.wikipedia.org/wiki/5_ta'_Mejju">5 ta' Mejju</ref> fil-<ref target="https://mt.wikipedia.org/wiki/Ġappun">Ġappun</ref> u l-<ref target="https://mt.wikipedia.org/wiki/Korea">Korea</ref>.</item>
<item>Fl-<ref target="https://mt.wikipedia.org/wiki/Unjoni_Ewropea">Unjoni Ewropea</ref>, id-<ref target="https://mt.wikipedia.org/wiki/9_ta'_Mejju">9 ta' Mejju</ref> hu <ref target="https://mt.wikipedia.org/wiki/Simboli_Ewropej#Jum_l-Ewropa">Jum l-Ewropa</ref>.</item>
<item>Fit-<ref target="https://mt.wikipedia.org/wiki/12_ta'_Mejju">12 ta' Mejju</ref> l-<ref target="https://mt.wikipedia.org/wiki/Finlandja">Finlandja</ref> tiċċelebra Jum il-Finlandja.</item>
<item><ref target="https://mt.wikipedia.org/wiki/Jum_l-Indipendenza">Jum l-Indipendenza</ref> fl-<ref target="https://mt.wikipedia.org/wiki/Eritreja">Eritreja</ref> (mill-Etjopja) fl-<ref target="https://mt.wikipedia.org/wiki/24_ta'_Mejju">24 ta' Mejju</ref>.</item>
<item>Fil-<ref target="https://mt.wikipedia.org/wiki/25_ta'_Mejju">25 ta' Mejju</ref>, l-<ref target="https://mt.wikipedia.org/wiki/Arġentina">Arġentina</ref> tikkomemora r-<ref target="https://mt.wikipedia.org/wiki/Rivoluzzjoni_ta'_Mejju">Rivoluzzjoni ta' Mejju</ref> (jew Revolución de Mayo).</item>
<item>It-tieni <ref target="https://mt.wikipedia.org/wiki/Ħadd">Ħadd</ref> ta' Mejju hu <ref target="https://mt.wikipedia.org/wiki/Jum_l-Omm">Jum l-Omm</ref> fl-<ref target="https://mt.wikipedia.org/wiki/Stati_Uniti">Istati Uniti</ref>. Fl-<ref target="https://mt.wikipedia.org/wiki/2008">2008</ref> din saret fil-<ref target="https://mt.wikipedia.org/wiki/11_ta'_Mejju">11 ta' Mejju</ref>.</item>
<item>Kull sena f'Mejju, jsir il-<ref target="https://mt.wikipedia.org/wiki/Festival_tal-Eurovision">Festival tal-Eurovision</ref>.</item></list>
Ħoloq esterni

<list type="unordered"><item><ref target="https://en.wikivoyage.org/wiki/May">Gwida ta' l-ivjaġġar ta' Mejju</ref> fuq Wikivoyage</item></list>
</text></body></html>