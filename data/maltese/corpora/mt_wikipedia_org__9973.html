<html><body><text id="wikipedia_mt_wikipedia_org__9973.html" ns="0" revid="270841" sourceurl="https://mt.wikipedia.org/wiki/Qawwiet_tal-Assi_tat-Tieni_Gwerra_Dinjija" title="Qawwiet tal-Assi tat-Tieni Gwerra Dinjija" type="wikipedia">Qawwiet tal-Assi tat-Tieni Gwerra Dinjija
<p>Il-<hi rend="bold">Qawwiet tal-Assi,</hi> imsejjħa wkoll <hi rend="bold">Alleanza tal-Assi,</hi> <hi rend="bold">Nazzjonijiet tal-Assi</hi> jew xi kultant biss bħala <hi rend="bold">Assi</hi> kienu dawk il-<ref target="https://mt.wikipedia.org/wiki/Pajjiżi">pajjiżi</ref> li kienu jopponu l-<ref target="https://mt.wikipedia.org/wiki/Alleati_tat-Tieni_Gwerra_Dinjija">Alleati</ref> matul <ref target="https://mt.wikipedia.org/wiki/It-Tieni_Gwerra_Dinjija">it-Tieni Gwerra Dinjija</ref>. Din kienet koalizzjoni mmexxija mil-Ġermanja, l-Italja, u l-Ġappun. Din l-alleanza bdiet b'sensiela ta' patti bejn il-Ġermanja u l-Italja, flimkien mal-proklamazzjoni ta' 'Assi' li kien jgħaqqad lil Ruma u l-Berlin, fil-25 t'Ottubru 1936, biż-żewġ pajjiżi jiddikjaraw li d-dinja kienet ser tibda ddur fuq dan l-assi Ruma-Berlin. </p>
<p>Dan il-patt ġie segwit mill- Patt Anti-Comintern bejn il-Ġermanja u l-Ġappun kontra l-Unjoni Sovjetika fil-25 ta' Novembru, 1936. Din il-konnessjoni ġiet msaħħa minn alleanza politika u militari sħiħa bejn il-Ġermanja u l-Italja (il-Patt ta' l-Azzat tat-22 ta' Mejju 1939). Il-<ref target="https://mt.wikipedia.org/wiki/Patt_Tripartit">Patt Tripartit</ref>, iffirmat mit-tlett potenzi maġġuri, il-<ref target="https://mt.wikipedia.org/wiki/Ġermanja_Nażista">Ġermanja Nażista</ref>, l-<ref target="https://mt.wikipedia.org/wiki/Renju_tal-Italja_(1861–1946)">Italja Faxxista</ref> u l-<ref target="https://mt.wikipedia.org/wiki/Imperu_tal-Ġappun">Ġappun Imperjali</ref> waqqfu b'mod uffiċjali din l-<ref target="https://mt.wikipedia.org/wiki/Alleanza_militari">alleanza militari</ref>. Fil-quċċata tal-poter tagħhom, il-potenzi tal-Assi kienu jiggvernaw <ref target="https://mt.wikipedia.org/wiki/Imperu">imperi</ref> li ddominaw partijiet kbar mill-<ref target="https://mt.wikipedia.org/wiki/Ewropa">Ewropa</ref>, <ref target="https://mt.wikipedia.org/wiki/Afrika">Afrika</ref>, l-Lvant u x-<ref target="https://mt.wikipedia.org/wiki/Xlokk_tal-Asja">Xlokk tal-Asja</ref> u l-Oċean Paċifiku, imma t-Tieni Gwerra Dinjija spiċċat f'telfa totali. Bħall-Alleati, sħubija fl-Assi kienet fluwida, u xi nazzjonijiet daħlu u ħarġu mill-Assi matul il-kors tal-gwerra.</p>
</text></body></html>