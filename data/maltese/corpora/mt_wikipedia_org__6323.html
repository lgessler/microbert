<html><body><text id="wikipedia_mt_wikipedia_org__6323.html" ns="0" revid="265403" sourceurl="https://mt.wikipedia.org/wiki/Chelsea_FC" title="Chelsea FC" type="wikipedia">Chelsea FC
<p><hi rend="bold">Chelsea Football Club</hi> huwa <ref target="https://mt.wikipedia.org/wiki/Klabb_tal-futbol">klabb tal-futbol</ref> <ref target="https://mt.wikipedia.org/wiki/Ingilterra">Ingliż</ref> ibbażat fil-Punent ta' <ref target="https://mt.wikipedia.org/wiki/Londra">Londra</ref>. Iffundat fl-1905, huma jilagħbu fil-<ref target="https://mt.wikipedia.org/wiki/Premier_League">Premier League</ref> fejn qattgħu l-biċċa l-kbira tal-istorja tagħhom fl-ogħla diviżjoni tal-futbol Ingliż. Il-grawnd ta' Chelsea huwa <ref target="https://mt.wikipedia.org/wiki/Stamford_Bridge">Stamford Bridge</ref> li jesa' 41,837 persuna,<ref target="https://mt.wikipedia.org/wiki/Il-Paġna_prinċipali#cite_note-clubinfo-1">[1]</ref> grawnd li ilhom jilgħabu fih mill-bidu tal-klabb.</p>
<p>Huma kellhom żewġ perjodi ta' suċċess: l-ewwel wieħed fis-snin sittin għall-bidu tas-snin sebgħin, u t-tieni wieħed lejn it-tmiem tal-disgħinijiet sal-ġurnata tal-lum. Fost it-trofej mirbuħa hemm inklużi erba' titli tal-<ref target="https://mt.wikipedia.org/wiki/Premier_League">kampjonat</ref>, seba' <ref target="https://mt.wikipedia.org/wiki/FA_Cup">FA Cups</ref>, erba' <ref target="https://mt.wikipedia.org/wiki/Football_League_Cup">League Cups</ref> u erba' <ref target="https://mt.wikipedia.org/wiki/FA_Community_Shield">FA Community Shields</ref>. F'kompetizzjonijiet kontinentali, il-klabb rebħa żewġ <ref target="https://mt.wikipedia.org/wiki/Tazzi_tat-Tazez_Ewropej">Tazzi tat-Tazez Ewropej</ref>, <ref target="https://mt.wikipedia.org/wiki/Super_Cup_Ewropea">Super Cup Ewropea</ref> waħda u <ref target="https://mt.wikipedia.org/wiki/UEFA_Champions_League">UEFA Champions League</ref> waħda.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
<p>Fl-2003, il-klabb ġie mixtri mill-biljunarju <ref target="https://mt.wikipedia.org/wiki/Russja">Russu</ref> <ref target="https://mt.wikipedia.org/wiki/Roman_Abramovich">Roman Abramovich</ref>.<ref target="https://mt.wikipedia.org/wiki/Il-Paġna_prinċipali#cite_note-takeover-3">[3]</ref></p>
Storja
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Storja_ta'_Chelsea_FC">Storja ta' Chelsea FC</ref></hi>.
<figure><caption>L-ewwel tim ta' Chelsea f'Settembru 1905</caption></figure>
<p>Chelsea kien fundat fl-<ref target="https://mt.wikipedia.org/wiki/14_ta'_Marzu">14 ta' Marzu</ref> <ref target="https://mt.wikipedia.org/wiki/1905">1905</ref> fil-pub <hi rend="italic">The Rising Sun</hi> (li llum iġib l-isem ta' <hi rend="italic">The Buther's Hook</hi>), faċċata tad-daħla prinċipali tal-grawnd ta' <ref target="https://mt.wikipedia.org/wiki/Fulham_Road">Fulham Road</ref>, u kienu amessi fil-<ref target="https://mt.wikipedia.org/wiki/Football_League">Football League</ref> ftit wara. L-ewwel snin tal-klabb ma tantx raw ħafna suċċessi; l-iktar qrib li waslu biex jirbħu trofew maġġuri kienet il-finali tal-<ref target="https://mt.wikipedia.org/wiki/FA_Cup">FA Cup</ref> fl-<ref target="https://mt.wikipedia.org/wiki/1915">1915</ref>, fejn tilfu kontra <ref target="https://mt.wikipedia.org/wiki/Sheffield_United_FC">Sheffield United</ref>. Chelsea iggwadanjaw reputazzjoni li jixtru plejers ta' isem kbir<ref target="https://mt.wikipedia.org/wiki/Il-Paġna_prinċipali#cite_note-glanville-4">[4]</ref> u li jesprimu futbol divertenti, imma fis-snin bejn iż-żewġ gwere ftit ħallew impatt fuq il-futbol Ingliż.</p>
<p>Fl-<ref target="https://mt.wikipedia.org/wiki/1952">1952</ref> kien nominat bħala kowċ l-eks-<ref target="https://mt.wikipedia.org/wiki/Attakkant">attakkant</ref> tat-<ref target="https://mt.wikipedia.org/wiki/Tim_nazzjonali_tal-futbol_tal-Ingilterra">tim nazzjonali Ingliż</ref> <ref target="https://mt.wikipedia.org/wiki/Ted_Drake">Ted Drake</ref>, li beda jimmodernizza l-klabb. Din il-modernizzazzjoni kienet se ssir kemm ġewwa u anki barra l-grawnd. Fost il-provvedimenti li għamel kienet li jneħħi l-logo storiku li kien juri pensjonant ta' Chelsea mill-programm tal-partita, b'mod li ma jibqax aktar użat il-laqam storiku <hi rend="italic">Pensioners</hi> ("pensjonati") u jkun sostitwit minn ljun rampanti (<hi rend="italic">Lion Rampant Regardant</hi>). Minn dakinhar il-plejers ta' Chelsea bdew jiġu magħrufa bħala <hi rend="italic">The Blues</hi>. Barra minn hekk, Drake tejjeb il-moda ta' taħriġ fejn introduċa sessjonijiet ta' eżerċitazzjonijiet bil-ballun, li kien taħriġ rari f'dak iż-żmien fl-Ingilterra, u wassal lill-klabb għall-ewwel rebħa maġġuri – il-kampjonat nazzjonali – fl-<ref target="https://mt.wikipedia.org/wiki/Kampjonat_tal-futbol_Ingliż_1954–55">1954–55</ref>. L-istaġuni segwenti ra l-kreazzjoni tat-<ref target="https://mt.wikipedia.org/wiki/Tazza_taċ-Ċampjins">Tazza taċ-Ċampjins</ref> mill-<ref target="https://mt.wikipedia.org/wiki/UEFA">UEFA</ref>, imma t-tim ta' Chelsea kienu persważi mill-<ref target="https://mt.wikipedia.org/wiki/Football_League">Football League</ref> u l-<ref target="https://mt.wikipedia.org/wiki/The_Football_Association">FA</ref> biex jirtiraw mill-kompetizzjoni qabel ma kienet diġà bdiet.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref></p>
<p>Is-snin sittin ra l-bidu tat-talent ġuvni ta' Chelsea taħt il-gwida ta' <ref target="https://mt.wikipedia.org/wiki/Tommy_Docherty">Tommy Docherty</ref>. It-tim minn Londra ġġieled għall-unuri matul id-deċennju, u ħafna minnhom waslu qrib ħafna tat-tragward. Fl-istaġun <ref target="https://mt.wikipedia.org/wiki/Kampjonat_tal-futbol_Ingliż_1964–65">1964–65</ref>, fil-fatt, kienu qedgħin fil-ġirja għat-<hi rend="italic"><ref target="https://mt.wikipedia.org/wiki/Treble">treble</ref></hi> li kienet tinvolvi l-kampjonat, l-FA Cup u l-<ref target="https://mt.wikipedia.org/wiki/Football_League_Cup">League Cup</ref>, fejn rebħu biss dan it-trofew tal-aħħar.<ref target="https://mt.wikipedia.org/wiki/Il-Paġna_prinċipali#cite_note-6">[6]</ref> Fi tliet staġuni l-iskwadra kienet megħluba fi tliet semi-finali oħra u kienu finalisti telliefa tal-FA Cup. Fl-<ref target="https://mt.wikipedia.org/wiki/1970">1970</ref>, Chelsea rebħu l-FA Cup fejn rebħu 2–1 lil <ref target="https://mt.wikipedia.org/wiki/Leeds_United_AFC">Leeds United</ref>. Sena wara huma kisbu l-ewwel trofew Ewropew, it-<ref target="https://mt.wikipedia.org/wiki/Tazza_tat-Tazez_Ewropej">Tazza tat-Tazez Ewropej</ref> f'<ref target="https://mt.wikipedia.org/wiki/Ateni">Ateni</ref>, fejn rebħu f'ripetizzjoni tal-partita lit-tim ta' <ref target="https://mt.wikipedia.org/wiki/Real_Madrid_CF">Real Madrid</ref>.</p>
<p>L-aħħar tas-snin sebgħin u l-bidu tas-snin tmenin kien perjodu mimli avvenimenti għat-tim ta' Chelsea. Proġett ambizzjuż ta' ristrutturazzjoni ta' Stamford Bridge hedded l-istabilità finanzjarja tal-klabb,<ref target="https://mt.wikipedia.org/wiki/Il-Paġna_prinċipali#cite_note-7">[7]</ref> fejn ġew minjugħa diversi plejers importanti u din ipprovokat ir-relegazzjoni. Problemi oħra kienu kawżati mill-element tal-<ref target="https://mt.wikipedia.org/wiki/Hooligan">hooligans</ref> li kompla matul dak id-deċennju.<ref target="https://mt.wikipedia.org/wiki/Il-Paġna_prinċipali#cite_note-8">[8]</ref> It-tim ta' Chelsea, li kienu fl-inqas punt tal-fortuni, kien akkwistat minn <ref target="https://mt.wikipedia.org/wiki/Ken_Bates">Ken Bates</ref> għal ċifra nominali ta' £1, anki jekk il-proprjetà legali fuq Stamford Bridge kienet mibjugħha lill-iżviluppaturi mmobiljarji, bir-riskju konkret għall-klabb li jħalli l-proprju stadju.<ref target="https://mt.wikipedia.org/wiki/Il-Paġna_prinċipali#cite_note-9">[9]</ref> Fuq il-grawnd l-iskwadra marret daqxejn aħjar, fejn reqet viċin għall-ewwel darba għar-relegazzjoni fit-<ref target="https://mt.wikipedia.org/wiki/Third_Division">Third Division</ref>, imma fl-<ref target="https://mt.wikipedia.org/wiki/1983">1983</ref> il-kowċ <ref target="https://mt.wikipedia.org/wiki/John_Neal">John Neal</ref> kien irnexxielu li jgħaqqad skwadra ta' livell minimu ta' żborsament. Chelsea rebħu s-<ref target="https://mt.wikipedia.org/wiki/Second_Division">Second Division</ref> fl-1983–84 u stabilixxew lilhom infushom fl-aqwa serje, qabel ma kienu retroċessi għal darb'oħra fl-1988. Reġgħu għamlu r-ritorn fl-aqwa diviżjoni immedjatament wara li rebħu s-Second Division 1988–89.</p>
<p>Wara battalja legali kbira Bates reġa' għaqqad il-proprjetà legali mal-klabb fl-<ref target="https://mt.wikipedia.org/wiki/1992">1992</ref>, fejn laħqu ftehim mal-iżviluppaturi finanzjarji, li kienu fallew minħabba waqgħa fis-suq.<ref target="https://mt.wikipedia.org/wiki/Il-Paġna_prinċipali#cite_note-10">[10]</ref> Il-forma ta' Chelsea fil-<ref target="https://mt.wikipedia.org/wiki/Premier_League">Premier League</ref> il-ġdid ma kienx konvinċenti, minkejja li laħqu l-finali tal-FA Cup tal-1994. Kellu jkun <ref target="https://mt.wikipedia.org/wiki/Ruud_Gullit">Ruud Gullit</ref>, rebbieħ tal-<ref target="https://mt.wikipedia.org/wiki/Ballun_tad-Deheb">Ballun tad-Deheb</ref> fl-<ref target="https://mt.wikipedia.org/wiki/1987">1987</ref>, li bħala plejer-kowċ biddel il-fortuni tal-klabb. L-Olandiż żied mal-iskwadra diversi plejers internazzjonali, partikularment <ref target="https://mt.wikipedia.org/wiki/Gianfranco_Zola">Gianfranco Zola</ref>. Il-klabb irnexxielu jirbaħ l-FA Cup tal-<ref target="https://mt.wikipedia.org/wiki/1997">1997</ref> u jerġa' jsir wieħed mill-aqwa timijiet fil-futbol Ingliż bħalma kien darba. Post Gullit ħadu <ref target="https://mt.wikipedia.org/wiki/Gianluca_Vialli">Gianluca Vialli</ref>, li, ukoll bħala plejer-kowċ, wassal lit-tim għar-rebħ fil-<ref target="https://mt.wikipedia.org/wiki/Football_League_Cup">League Cup</ref> u fit-<ref target="https://mt.wikipedia.org/wiki/Tazza_tat-Tazez_Ewropej_1997–98">Tazza tat-Tazez Ewropej</ref> fl-1998, fl-FA Cup fis-sena <ref target="https://mt.wikipedia.org/wiki/2000">2000</ref> u fil-kwarti tal-finali tal-<ref target="https://mt.wikipedia.org/wiki/UEFA_Champions_League_1999–00">UEFA Champions League 1999–00</ref>. Wara l-eżoneru tiegħu minfloku wasal Taljan ieħor, <ref target="https://mt.wikipedia.org/wiki/Claudio_Ranier">Claudio Ranier</ref>, li wassal lil Chelsea fil-finali tal-FA Cup tal-<ref target="https://mt.wikipedia.org/wiki/2002">2002</ref> u għall-kwalifikazzjoni għaċ-Champions League fl-<ref target="https://mt.wikipedia.org/wiki/FA_Premier_League_2002–03">2002–03</ref>.</p>
<p>F'<ref target="https://mt.wikipedia.org/wiki/Ġunju">Ġunju</ref> <ref target="https://mt.wikipedia.org/wiki/2003">2003</ref> Bates biegħ il-klabb għal ċifra ta' 60 miljun <ref target="https://mt.wikipedia.org/wiki/Lira_sterlina">sterlina</ref> għall-biljunarju <ref target="https://mt.wikipedia.org/wiki/Russja">Russu</ref> <ref target="https://mt.wikipedia.org/wiki/Roman_Abramovich">Roman Abramovich</ref>, fejn kompla l-bejgħ tal-aktar klabb Ingliż li jiswa minn kull żmien.<ref target="https://mt.wikipedia.org/wiki/Il-Paġna_prinċipali#cite_note-11">[11]</ref> Il-proprjetarju l-ġdid ħallas parti kbira mid-dejn ta' £80 miljun tal-klabb, u aktar minn £100 miljun kienu minfuqa għal plejers ġodda. It-tim ta' Ranier ma kiseb l-ebda trofew, u postu ħadu l-kowċ Portugiż <ref target="https://mt.wikipedia.org/wiki/José_Mourinho">José Mourinho</ref>, li kien għadu kemm rebaħ iċ-Champions League ma' <ref target="https://mt.wikipedia.org/wiki/FC_Porto">Porto</ref>.</p>
<figure><caption>Chelsea laħqet għall-ewwel darba il-finali tal-UEFA Champions League 2008.</caption></figure>
<p>Fl-<ref target="https://mt.wikipedia.org/wiki/2005">2005</ref>, fis-sena taċ-ċentinarju tal-klabb, il-<hi rend="italic">Blues</hi> rebħu l-<ref target="https://mt.wikipedia.org/wiki/Premiership">Premiership</ref> wara nixfa ta' ħamsin sena mill-aħħar titlu nazzjonali, fi staġun rekord (l-inqas numru ta' gowls li laqqat minn fost it-timijiet l-oħra, l-aktar numru ta' rebħiet u l-aktar numru ta' punti miksuba).<ref target="https://mt.wikipedia.org/wiki/Il-Paġna_prinċipali#cite_note-records-12">[12]</ref> Mas-suċċess fil-kampjonat kien hemm ukoll ir-rebħa fil-League Cup kontra l-<ref target="https://mt.wikipedia.org/wiki/Liverpool_FC">Liverpool</ref> bl-iskor ta' 3–2. Fl-<ref target="https://mt.wikipedia.org/wiki/Premier_League_2005–06">2005–06</ref> Chelsea ikkonfermaw lilhom infushom bħala Ċampjins tal-Ingilterra, fejn ugwaljaw ir-rekord ta' 29 rebħa stabbilit fl-istaġun preċedenti. Saret ukoll il-ħames skwadra Ingliża li rebħu t-tieni titlu konsekuttiv wara t-<ref target="https://mt.wikipedia.org/wiki/Tieni_Gwerra_Dinjija">Tieni Gwerra Dinjija</ref> u l-ewwel klabb minn Londra li għamel dan wara l-<ref target="https://mt.wikipedia.org/wiki/Arsenal_FC">Arsenal</ref> lura fl-<ref target="https://mt.wikipedia.org/wiki/Kampjonat_tal-futbol_Ingliż_1933–34">1933–34</ref>.<ref target="https://mt.wikipedia.org/wiki/Il-Paġna_prinċipali#cite_note-13">[13]</ref> Fis-sena ta' wara, Chelsea rebħu l-FA Cup u l-League Cup.<ref target="https://mt.wikipedia.org/wiki/Il-Paġna_prinċipali#cite_note-14">[14]</ref><ref target="https://mt.wikipedia.org/wiki/Il-Paġna_prinċipali#cite_note-15">[15]</ref> imma spiċċaw it-tieni wara <ref target="https://mt.wikipedia.org/wiki/Manchester_United_FC">Manchester United</ref> fil-Premier League.</p>
<p>Fl-<ref target="https://mt.wikipedia.org/wiki/20_ta'_Settembru">20 ta' Settembru</ref> <ref target="https://mt.wikipedia.org/wiki/2007">2007</ref>, fil-bidu tal-istaġun <ref target="https://mt.wikipedia.org/wiki/Premier_League_2007–08">2007–08</ref>, <ref target="https://mt.wikipedia.org/wiki/José_Mourinho">José Mourinho</ref> ħalla lil Chelsea fuq "ftehim kollettiv" u postu ħadu mid-Direttur tal-Futbol <ref target="https://mt.wikipedia.org/wiki/Avram_Grant">Avram Grant</ref>.<ref target="https://mt.wikipedia.org/wiki/Il-Paġna_prinċipali#cite_note-16">[16]</ref><ref target="https://mt.wikipedia.org/wiki/Il-Paġna_prinċipali#cite_note-17">[17]</ref> Grant wassal lill-iskwadra għat-tieni post fil-kampjonat, għall-finali tal-League Cup li tilfuha kontra <ref target="https://mt.wikipedia.org/wiki/Tottenham_Hotspur_FC">Tottenham Hotspur</ref> u għall-finali tal-<ref target="https://mt.wikipedia.org/wiki/UEFA_Champions_League_2007–08">UEFA Champions League</ref>, l-ewwel waħda fl-istorja tal-klabb f'din il-kompetizzjoni. Il-partita spiċċat però b'rebħa għal Manchester United permezz tal-<ref target="https://mt.wikipedia.org/wiki/Għoti_tal-penalties">għoti tal-penalties</ref>. Tliet ijiem wara Grant abbanduna l-bankina ta' Chelsea wara li l-iskadenza tal-kuntratt<ref target="https://mt.wikipedia.org/wiki/Il-Paġna_prinċipali#cite_note-18">[18]</ref> u kien sostitwit minn <ref target="https://mt.wikipedia.org/wiki/Luiz_Felipe_Scolari">Luiz Felipe Scolari</ref> fl-<ref target="https://mt.wikipedia.org/wiki/1_ta'_Lulju">1 ta' Lulju</ref> <ref target="https://mt.wikipedia.org/wiki/2008">2008</ref>.<ref target="https://mt.wikipedia.org/wiki/Il-Paġna_prinċipali#cite_note-19">[19]</ref></p>
Emblema
<p>Mill-fundazzjoni tal-klabb, Chelsea kellha erba' emblemi prinċipali, minkejja li kollha sarulhom xi varjazzjonijiet minuri. Fl-<ref target="https://mt.wikipedia.org/wiki/1905">1905</ref>, Chelsea adottaw l-ewwel emblema bl-immaġini ta' pensjonant ta' Chelsea (suldat Brittaniku), li għenet fil-laqam ta' "pensioners", u baqgħet tintuża' sa nofs seklu wara, minkejja li qatt ma dehret fuq il-flokkijiet. Bħala parti mill-modernizzazzjoni tal-klabb fi żmien <ref target="https://mt.wikipedia.org/wiki/Ted_Drake">Ted Drake</ref> mill-<ref target="https://mt.wikipedia.org/wiki/1952">1952</ref> 'il quddiem, hu insista li l-emblema preżenta tintneħħa u minflok isir waħda ġdida.<ref target="https://mt.wikipedia.org/wiki/Il-Paġna_prinċipali#cite_note-emblemi-20">[20]</ref> Għal sena kienet adottata emblema temporanja u sempliċi li kienet tikkonsisti biss mill-inizzjali C.F.C. Fl-<ref target="https://mt.wikipedia.org/wiki/1953">1953</ref>, l-emblema tbiddlet għal iljun blu iħares lura u f'idejh iżomm bastun, li damet sa tliet deċennji ta' wara. mal-iljun u l-bastun kien hemm ukoll tliet wardiet li kienu jirrapreżentaw lill-Ingilterra u żewġ blalen tal-futbol. Din kienet l-ewwel darba li l-emblema tal-klabb dehret fuq il-flokkijiet, minħabba li l-politika li tpoġġi l-emblema tal-klabb fuq il-flokkijiet kienet adottata biss fil-bidu tas-snin sittin.<ref target="https://mt.wikipedia.org/wiki/Il-Paġna_prinċipali#cite_note-emblemi-20">[20]</ref></p>
<p>Fl-<ref target="https://mt.wikipedia.org/wiki/1986">1986</ref>, bi proprejatrji ġodda fil-klabb, l-emblema ta' Chelsea reġgħet inbiddlet bħala parti ta' attentat ieħor ta' modernizzazzjoni. Din kienet tikkonsisti minn iljun, b'kulur isfar u mhux blu, bilqiegħda fuq l-inizzjali C.F.C. Din damet għad-dsatax-il sena ta' wara, b'xi modifiki bħal kuluri differenti. Bi proprejatri ġodda u ċ-<ref target="https://mt.wikipedia.org/wiki/Ċentinarju">ċentinarju</ref> tal-klabb li kien qed joqrod, bil-kombinazzjoni ta' xi rikjesi min-naħa tal-partitarji biex tiġi restawrata l-emblema tradizzjonali tal-klabb, kien deċiż li din terġa' tinbidel fl-<ref target="https://mt.wikipedia.org/wiki/2004">2004</ref>. Din kienet adottata għall-bidu tal-istaġun 2005–06 u kien jimmarka r-ritorn tad-disinn il-qadim tal-iljun blu bil-bastun. Bħal emblemi oħra, din ukoll dehret f'kuluri diversi, fosthom l-abjad u kulur id-deheb.</p>
Kuluri soċjali

<p>Chelsea minn dejjem libbsu flokkijiet <ref target="https://mt.wikipedia.org/wiki/Blu">blu</ref>, minkejja li għall-bidu huma adottaw kulur aktar ċar mill-verżjoni kurrenti, u b'differenza mill-ġurnata tal-lum huma kienu jilbsu xorts bojod u b'kalzetti blu skuri. Il-flokkijiet blu ċari ma tantx damu, u minflok il-kulur sar blu rjali madwar l-1912.<ref target="https://mt.wikipedia.org/wiki/Il-Paġna_prinċipali#cite_note-21">[21]</ref> Meta <ref target="https://mt.wikipedia.org/wiki/Tommy_Dochert">Tommy Dochert</ref> sar kowċ fil-bidu tas-snin sittin hu biddel għal darb'oħra l-uniformi, fejn żied xorts blu (li għadhom jintużaw sal-lum) u kalzetti bojod, biex b'hekk ikun jista' jagħmel il-kuluri tal-klabb aktar distiniti hekk kif l-ebda klabb maġġuri ma kellu din il-kombinazzjoni; din l-uniformi ntlibset fl-istaġun 1964-65.<ref target="https://mt.wikipedia.org/wiki/Il-Paġna_prinċipali#cite_note-22">[22]</ref></p>
<p>Il-kuluri tradizzjoni ta' Chelsea għal logħob barra mid-dar huma kollha sofor jew bojod b'linja bluna, imma, bħal xi timijiet oħra, huma kellhom ukoll oħrajn li ma tantx kienu komuni. L-ewwel uniformi għal barra minn darhom kienet tikkonsisti minn ta' faxxi suwed u bojod u għal logħba waħda fis-snin sittin, it-tim libes bi strixxi blu u suwed fi stil ta' Inter Milan, għal darb'oħra fi żmien Docherty. Uniformijiet oħra jinkludu uniformi ħadra menta fis-snin tmenin, u b'kaxex ħomor u bojod fil-bidu tas-snin disgħin.<ref target="https://mt.wikipedia.org/wiki/Il-Paġna_prinċipali#cite_note-23">[23]</ref></p>
<p>L-uniformi tal-istaġun 2007–08 ta' Chelsea għal logħob barra minn darhom tikkonsisti minn flokk "isfar elettriku" b'linji suwed ħoxnin li jiffurmaw kaxex separati fuq il-flokk. It-tliet strixxi tal-<ref target="https://mt.wikipedia.org/wiki/Adidas">adidas</ref> huma suwed, li jkomplu sejrin fuq l-id. Hi milbusa flimkien ma' xorts u kalzetti suwed, imma f'ċerti każijiet jintlibsu xorts u/jew kalzetti "sofor elettriku". L-emblema tal-flokk hi f'kulur "isfar elettriku" u iswed, minflok is-soltu blu, abjad, aħmar u kulur id-deheb. Għall-istaġun 2007–08, hemm ukoll it-tielet uniformi, li hi kollha bajda b'linji bluni u suwed.</p>
<p>L-uniformi ta' Chelsae bħalissa hi magħmula mill-<ref target="https://mt.wikipedia.org/wiki/Adidas">Adidas</ref>, li għandu kuntratt li joffri l-uniformi tal-klabb mill-2006 sal-2001. L-isponsor tal-uniformi kurrenti hu <ref target="https://mt.wikipedia.org/wiki/Samsung">Samsung</ref>.<ref target="https://mt.wikipedia.org/wiki/Il-Paġna_prinċipali#cite_note-24">[24]</ref></p>
Stadju
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Stamford_Bridge">Stamford Bridge</ref></hi>.
Plejers
L-ewwel tim
<p><hi rend="italic">Aġġornata fil-31 ta' Awwissu 2013</hi><hi rend="italic"><ref target="https://mt.wikipedia.org/wiki/Il-Paġna_prinċipali#cite_note-25">[25]</ref></hi></p>





Kowċis prominenti
<list type="unordered"><item> <ref target="https://mt.wikipedia.org/wiki/Ted_Drake">Ted Drake</ref></item>
<item> <ref target="https://mt.wikipedia.org/wiki/Tommy_Docherty">Tommy Docherty</ref></item>
<item> <ref target="https://mt.wikipedia.org/wiki/Dave_Sexton">Dave Sexton</ref></item>
<item> <ref target="https://mt.wikipedia.org/wiki/John_Neal">John Neal</ref></item>
<item> <ref target="https://mt.wikipedia.org/wiki/John_Hollins">John Hollins</ref></item>
<item> <ref target="https://mt.wikipedia.org/wiki/Bobby_Campbell">Bobby Campbell</ref></item>
<item> <ref target="https://mt.wikipedia.org/wiki/Ruud_Gullit">Ruud Gullit</ref></item>
<item> <ref target="https://mt.wikipedia.org/wiki/Gianluca_Vialli">Gianluca Vialli</ref></item>
<item> <ref target="https://mt.wikipedia.org/wiki/Claudio_Ranieri">Claudio Ranieri</ref></item>
<item> <ref target="https://mt.wikipedia.org/wiki/José_Mourinho">José Mourinho</ref></item>
<item> <ref target="https://mt.wikipedia.org/wiki/Avram_Grant">Avram Grant</ref></item>
<item> <ref target="https://mt.wikipedia.org/wiki/Luiz_Felipe_Scolari">Luiz Felipe Scolari</ref></item></list>
Rivalità
<p>Chelsea għandha rivalità kbira mat-tim tal-<ref target="https://mt.wikipedia.org/wiki/Fulham_FC">Fulham</ref> minħabba raġunijiet storiċi u loġistiċi. Il-"Cottagers", fil-fatt, huma t-tim tad-distrett ta' <ref target="https://mt.wikipedia.org/wiki/Fulham">Fulham</ref> li jikkonfinaw proprju ma' dak ta' <ref target="https://mt.wikipedia.org/wiki/Chelsea_(Londra)">Chelsea</ref>. Barra minn hekk <ref target="https://mt.wikipedia.org/wiki/Stamford_Bridge">Stamford Bridge</ref> jinsab fid-distrett ta' Fulham.</p>
<p>Rivalità oħra jinkludu dawk kontra l-<ref target="https://mt.wikipedia.org/wiki/Arsenal_FC">Arsenal</ref> u kontra t-<ref target="https://mt.wikipedia.org/wiki/Tottenham_Hotspur_FC">Tottenham</ref>. Timijiet oħra ta' Londra, bħall-<ref target="https://mt.wikipedia.org/wiki/Millwall_FC">Millwal</ref> u <ref target="https://mt.wikipedia.org/wiki/West_Ham_United_FC">West Ham</ref> ma tantx jissimpatizzaw lill-kuġini bluni.</p>
<p>Fuq livell nazzjonali, il-<ref target="https://mt.wikipedia.org/wiki/Leeds_United_FC">Leeds United</ref> hi forsi waħda mill-klabbs l-inqas simpatiċi mal-benjamini ta' Chelsea. Din ir-rivalità kibret mill-finali diskussa tal-FA Cup mirbuħa minn Chelsea. F'dawn l-aħħar snin, <ref target="https://mt.wikipedia.org/wiki/Alex_Ferguson">Sir Alex Ferguson</ref> (kowċ ta' <ref target="https://mt.wikipedia.org/wiki/Manchester_United_FC">Manchester United</ref>) u <ref target="https://mt.wikipedia.org/wiki/José_Mourinho">José Mourinho</ref> welldu oppożizzjoni sinjifikattiva bejn iż-żewġ klabbs.</p>
<p>Fuq ambitu kontinetali, mill-2004 iċ-<ref target="https://mt.wikipedia.org/wiki/UEFA_Champions_League">Champions League</ref> offriet xenarju prestiġuż għall-isfidi kontra l-<ref target="https://mt.wikipedia.org/wiki/Spanja">Ispanjoli</ref> ta' <ref target="https://mt.wikipedia.org/wiki/FC_Barcelona">Barcelona</ref>, li ħallew effetti fl-ambjenti rispettivi. Anki mal-<ref target="https://mt.wikipedia.org/wiki/Liverpool_FC">Liverpool</ref> ta' <ref target="https://mt.wikipedia.org/wiki/Rafa_Benìtez">Rafa Benìtez</ref> żdiedet rivalità mill-ikbar ma' Chelsea, l-aktar fl-isfida doppja fis-semi-finali taċ-Champions League li raw lir-"Reds" jittrijunfaw dejjem.</p>
<p>Fl-isfida doppja taċ-Champions League kontra l-Barcelona fl-istaġuni <ref target="https://mt.wikipedia.org/wiki/UEFA_Champions_League_2004–05">2004–05</ref> u <ref target="https://mt.wikipedia.org/wiki/UEFA_Champions_League_2005–06">2005–06</ref>, Chelsea rebħu lill-Ispanjoli wara partita emozzjonanti fi Stamford Bridge, fejn hemmhekk twieldet ir-rivalità bejn iż-żewġ klabbs. F'dik l-edizzjoni Chelsea kienu kkwalifikaw. Fis-sena ta' wara, dejjem fiċ-Champions League, Chelsea ħarġu bħala telliefa kontra l-Katalani. Il-protagonista assolut tal-isfida kien <ref target="https://mt.wikipedia.org/wiki/Ronaldinho">Ronaldinho</ref>, li kien awtur ta' gowl mill-isbaħ fit-tieni konfront.</p>
Unuri
Kompetizzjonijiet domestiċi
<list type="unordered"><item><hi rend="bold"><ref target="https://mt.wikipedia.org/wiki/L-Ewwel_Diviżjoni_tal-Football_League">First Division</ref>/<ref target="https://mt.wikipedia.org/wiki/Premier_League">Premier League</ref>: 3</hi></item></list>
<list type="unordered"><item>(4) 1954–55, 2004–05, 2005–06, 2009–10 2014/15 2017/18</item></list>
<list type="unordered"><item><hi rend="bold"><ref target="https://mt.wikipedia.org/wiki/Second_Division">Kampjonat Ingliż tat-Tieni Diviżjoni</ref>: 2</hi></item></list>
<list type="unordered"><item>(2) 1983–84, 1988–89</item></list>
Tazzi domestiċi
<list type="unordered"><item><hi rend="bold"><ref target="https://mt.wikipedia.org/wiki/FA_Cup">Tazza Ingliża</ref>: 4</hi></item></list>
<list type="unordered"><item>(7) 1970, 1997, 2000, 2007, 2009, 2010, 2012</item></list>
<list type="unordered"><item><hi rend="bold"><ref target="https://mt.wikipedia.org/wiki/Football_League_Cup">Tazza tal-Kampjonat Ingliż</ref>: 4</hi></item></list>
<list type="unordered"><item>(4) 1965, 1998, 2005, 2007</item></list>
<list type="unordered"><item><hi rend="bold"><ref target="https://mt.wikipedia.org/wiki/FA_Community_Shield">FA Community Shield</ref>: 3</hi></item></list>
<list type="unordered"><item>(4) 1955, 2000, 2005, 2009</item></list>
<list type="unordered"><item><hi rend="bold"><ref target="https://mt.wikipedia.org/wiki/Full_Members_Cup">Full Members Cup</ref>: 2</hi></item></list>
<list type="unordered"><item>(2) 1986, 1990</item></list>
Kompetizzjonijiet internazzjonali
<list type="unordered"><item><hi rend="bold"><ref target="https://mt.wikipedia.org/wiki/UEFA_Champions_League">UEFA Champions League</ref></hi></item></list>
<list type="unordered"><item>(2) <ref target="https://mt.wikipedia.org/wiki/2011–12_UEFA_Champions_League">2011–12</ref>, <ref target="https://mt.wikipedia.org/wiki/2020–21_UEFA_Champions_League">2020–21</ref></item></list>
<list type="unordered"><item><hi rend="bold"><ref target="https://mt.wikipedia.org/wiki/UEFA_Europa_League">UEFA Europa League</ref></hi></item></list>
<list type="unordered"><item>(1) <ref target="https://mt.wikipedia.org/wiki/2012–13_UEFA_Europa_League">2012–13</ref></item></list>
<list type="unordered"><item><hi rend="bold"><ref target="https://mt.wikipedia.org/wiki/Tazza_tat-Tazez_Ewropej">Tazza tat-Tazez Ewropej</ref>: 2</hi></item></list>
<list type="unordered"><item>(3) 1970–1971, 1997–1998</item></list>
<list type="unordered"><item><hi rend="bold"><ref target="https://mt.wikipedia.org/wiki/SuperCup_Ewropea">SuperCup Ewropea</ref>: 1</hi></item></list>
<list type="unordered"><item>(1) 1998</item></list>
Biblijografija
<list type="unordered"><item>Clive Batty. <hi rend="italic">A Serious Case of the Blues: Chelsea in the 80s.</hi> Vision Sports Publishing Ltd, 2004. <ref target="https://mt.wikipedia.org/wiki/Special:BookSources/1905326025">ISBN 1-905326-02-5</ref></item>
<item>Clive Batty. <hi rend="italic">The Chelsea Miscellany.</hi> Vision Sports Publishing Ltd, 2005. <ref target="https://mt.wikipedia.org/wiki/Special:BookSources/0954642899">ISBN 0-9546428-9-9</ref></item>
<item>Clive Batty. <hi rend="italic">Kings of the King's Road: The Great Chelsea Team of the 60s and 70s.</hi> Vision Sports Publishing Ltd, 2004. <ref target="https://mt.wikipedia.org/wiki/Special:BookSources/0954642813">ISBN 0-9546428-1-3</ref></item>
<item>Scott Cheshire; Levy, Michael. <hi rend="italic">Chelsea Home Programme Guide 1946-1998.</hi> Scott Cheshire and Michael Levy. <ref target="https://mt.wikipedia.org/wiki/Special:BookSources/0953391701">ISBN 0-9533917-0-1</ref></item>
<item>Glanvill Glanvill. <hi rend="italic">Chelsea FC: The Official Biography - The Definitive Story of the First 100 Years.</hi> Headline Book Publishing Ltd, 2006. <ref target="https://mt.wikipedia.org/wiki/Special:BookSources/0755314662">ISBN 0-7553-1466-2</ref></item>
<item>Rob Hadgraft. <hi rend="italic">Chelsea: Champions of England 1954-55.</hi> Desert Island Books Limited, 2004. <ref target="https://mt.wikipedia.org/wiki/Special:BookSources/1874287775">ISBN 1-874287-77-5</ref></item>
<item>Harry Harris. <hi rend="italic">Chelsea's Century.</hi> Blake Publishing, 2005. <ref target="https://mt.wikipedia.org/wiki/Special:BookSources/184454110X">ISBN 1-84454-110-X</ref></item>
<item>John Ingledew. <hi rend="italic">And Now Are You Going to Believe Us: Twenty-five Years Behind the Scenes at Chelsea FC.</hi> John Blake Publishing Ltd, 2006. <ref target="https://mt.wikipedia.org/wiki/Special:BookSources/1844542475">ISBN 1-84454-247-5</ref></item>
<item>Tony Matthews. <hi rend="italic">Who's Who of Chelsea.</hi> Mainstream Publishing, 2005. <ref target="https://mt.wikipedia.org/wiki/Special:BookSources/1845960106">ISBN 1-84596-010-6</ref></item>
<item>Brian Mears. <hi rend="italic">Chelsea: A 100-year History.</hi> Chelsea: A 100-year History, 2004. <ref target="https://mt.wikipedia.org/wiki/Special:BookSources/1840188235">ISBN 1-84018-823-5</ref></item>
<item>Brian Mears. <hi rend="italic">Chelsea: Football Under the Blue Flag.</hi> Chelsea: A 100-year History, 2002. <ref target="https://mt.wikipedia.org/wiki/Special:BookSources/1840186585">ISBN 1-84018-658-5</ref></item>
<item>Leo Moynihan. <hi rend="italic">Chelsea's Cult Heroes.</hi> Know the Score Books, 2005. <ref target="https://mt.wikipedia.org/wiki/Special:BookSources/1905449003">ISBN 1-905449-00-3</ref></item></list>


Ħoloq esterni

<list type="unordered"><item>(EN)  <ref target="http://www.chelseafc.com/">Sit uffiċjali</ref></item>
<item>(EN)  <ref target="http://www.premierleague.com/page/chelsea-fc">Chelsea FC - Premierleague.com</ref></item>
<item>(EN)  <ref target="http://www.footballteamnews.co.uk/chelsea/">Aħbarijiet ta' Chelsea FC</ref></item></list>
</text></body></html>