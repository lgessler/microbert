<html><body><text id="wikipedia_mt_wikipedia_org__4098.html" ns="0" revid="230173" sourceurl="https://mt.wikipedia.org/wiki/Tim_nazzjonali_tal-futbol_tad-Danimarka" title="Tim nazzjonali tal-futbol tad-Danimarka" type="wikipedia">Tim nazzjonali tal-futbol tad-Danimarka
<p>It-tim tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Daniż">Daniż</ref> mill-bidu nett tal-kariera tiegħu kienet ta' suċess, fil-fatt dan jidher mill-ewwel logħba fix-xena internazzjonali fejn fid-19 t'Ottubru 1908 kien skorja 9 gowls ma' tim Franċiż (Danimarka 9 - 0 <ref target="https://mt.wikipedia.org/wiki/Franza_B">Franza B</ref>) u tlett ijiem wara kiseb ukoll l-ikbar rebħa fl-istorja tiegħu meta fit-22 t'Ottubru 1908 rebaħ bi skor ta' 17-il gowl (Danimarka 17 - 1 <ref target="https://mt.wikipedia.org/wiki/Franza_A">Franza A</ref>). Ma nistgħux ngħidu li dan it-tim dejjem sab il-logħba faċli, għax fl-1937 kiseb l-agħar żewġ logħbiet li qatt lagħab. L-ewwel waħda hi kontra l-<ref target="https://mt.wikipedia.org/wiki/Ġermanja">Ġermanja</ref> li saret fis-16 ta' Mejju 1937 (Ġermanja 8 - 0 Danimarka) u l-logħba l-oħra għalkemm ma tiġix ikkalkulata bħala logħba uffiċjali saret fid-29 t'Awissu kontra l-<ref target="https://mt.wikipedia.org/wiki/Pajjiż_Bask">Pajjiż Bask</ref> fejn sofrew 11-il gowl (Danimarka 1 - 11 Pajjiż Bask). </p>
<p>Dan it-tim bil-laqam <ref target="https://mt.wikipedia.org/wiki/Danish_Dynamite">Danish Dynamite</ref> (<ref target="https://mt.wikipedia.org/wiki/Splussiv_Qawwi">Splussiv Qawwi</ref> Daniż) jew <ref target="https://mt.wikipedia.org/wiki/Olsen_Banden">Olsen Banden</ref> (peress li jikkowċjah il-kowċ <ref target="https://mt.wikipedia.org/wiki/Morten_Olsen">Morten Olsen</ref>) daħal għall-ewwel darba fit-<ref target="https://mt.wikipedia.org/wiki/Tazza_tad-Dinja">Tazza tad-Dinja</ref> fl-1986 u wara fl-1998 u fl-2002. Wieħed mis-suċċessi li kiseb kien fl-1992 meta rebaħ l-<ref target="https://mt.wikipedia.org/wiki/European_Championship">European Championship</ref>, barra f'dik is-sena li rebaħ f'dan il-kampjonat ħa sehem ukoll fl-1964, 1984, 1988, 1996, 2000 u fl-2004. </p>
<p>Fil-<ref target="https://mt.wikipedia.org/wiki/Logħob_Olimpiku">Logħob Olimpiku</ref> wkoll ħareġ ta' nies, għax b'kollox rebaħ 4 midalji. Il-midalja tal-Bronż rebaħha darba fl-1948 ġewwa <ref target="https://mt.wikipedia.org/wiki/Londra">Londra</ref> (l-<ref target="https://mt.wikipedia.org/wiki/Ingliterra">Ingliterra</ref>). Iżda l-midalja tal-Fidda raha tliet darbiet fl-1908 (Londra), fl-1912 (<ref target="https://mt.wikipedia.org/wiki/Stokkħolm">Stokkħolm</ref>) u fl-1960 (<ref target="https://mt.wikipedia.org/wiki/Ruma">Ruma</ref>). </p>
<p>
<ref target="https://mt.wikipedia.org/wiki/Assoċjazzjoni">Assoċjazzjoni</ref>: <ref target="https://mt.wikipedia.org/wiki/Dansk_Boldspil-Union">Dansk Boldspil-Union</ref> (<ref target="https://mt.wikipedia.org/wiki/L-Assoċjazzjoni_Daniża_tal-Futbol">L-Assoċjazzjoni Daniża tal-Futbol</ref>)</p>
<p>Il-<ref target="https://mt.wikipedia.org/wiki/Kowċ">Kowċ</ref>: <ref target="https://mt.wikipedia.org/wiki/Morten_Olsen">Morten Olsen</ref> (2000- )</p>
<p>It-<ref target="https://mt.wikipedia.org/wiki/Top_Scorer">Top Scorer</ref>: <ref target='https://mt.wikipedia.org/wiki/Paul_"Tist"_Nielsen'>Paul "Tist" Nielsen</ref> (b' 52 gowl)</p>
<p>Il-<ref target="https://mt.wikipedia.org/wiki/Kodiċi">Kodiċi</ref> tal-<ref target="https://mt.wikipedia.org/wiki/FIFA">FIFA</ref>: <ref target="https://mt.wikipedia.org/wiki/DEN">DEN</ref></p>
<p>Ir-<ref target="https://mt.wikipedia.org/wiki/Ranking">Ranking</ref> tal-FIFA: 22 post</p>
<p>L-Aħjar Ranking: 3 post (Mejju ta' l-1997)</p>
<p>L-Agħar Ranking: 27 post (Mejju ta' l-1998)</p>
<p>Ir-Ranking tal-<ref target="https://mt.wikipedia.org/wiki/Elo">Elo</ref>: 8 </p>
<p>L-I<ref target="https://mt.wikipedia.org/wiki/Stadju">stadju</ref> li jużaw: <ref target="https://mt.wikipedia.org/wiki/Stadju_Parken">Stadju Parken</ref></p>
Skwadra kurrenti
<p>Il-plejers li ġejjin kienu msemmija għall-logħba ta' kwalifika tat-Tazza tad-Dinja kontra <ref target="https://mt.wikipedia.org/wiki/Tim_nazzjonali_tal-futbol_ta'_Malta">Malta</ref> u l-<ref target="https://mt.wikipedia.org/wiki/Tim_nazzjonali_tal-futbol_tal-Armenja">Armenja</ref> fis-6 u fl-10 ta' Settembru 2013. Preżenzi u gowls huma korretti sal-11 ta' Ġunju 2013.</p>

Ħoloq esterni
<list type="unordered"><item><ref target="http://www.dbu.dk/">Sit Uffiċjali</ref></item></list>
</text></body></html>