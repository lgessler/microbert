<html><body><text id="wikipedia_mt_wikipedia_org__5318.html" ns="0" revid="231818" sourceurl="https://mt.wikipedia.org/wiki/Opossum_ta%27_erba%27_g%C4%A7ajnejn_kannella" title="Opossum ta' erba' għajnejn kannella" type="wikipedia">Opossum ta' erba' għajnejn kannella

<p>L-<ref target="https://mt.wikipedia.org/wiki/Opossum_ta'_erba'_għajnejn_kannella">Opossum ta' erba' għajnejn kannella</ref>, magħruf xjentifikament bħala <hi rend="italic"><ref target="https://mt.wikipedia.org/wiki/Metachirus_nudicaudatus">Metachirus nudicaudatus</ref></hi>, huwa l-uniku mammiferu marsupjal klassifikat fit-tribù <ref target="https://mt.wikipedia.org/wiki/Metachirini">Metachirini</ref>, tal-<ref target="https://mt.wikipedia.org/wiki/Familja">familja</ref> <ref target="https://mt.wikipedia.org/wiki/Didelphidae">Didelphidae</ref> (<ref target="https://mt.wikipedia.org/wiki/Didelfidu">didelfidu</ref>), fl-ordni <ref target="https://mt.wikipedia.org/wiki/Didelphimorphia">Didelphimorphia</ref> (<ref target="https://mt.wikipedia.org/wiki/Didelfimorfju">didelfimorfju</ref>), nativ tal-<ref target="https://mt.wikipedia.org/wiki/Amerika_ċentrali">Amerika ċentrali</ref> u tal-kontinent tal-<ref target="https://mt.wikipedia.org/wiki/Amerika_ta'_isfel">Amerika ta' isfel</ref>.</p>
<p>Dan l-<ref target="https://mt.wikipedia.org/wiki/Opossum">opossum</ref> huwa kemm arborju jew siġri (adattat għal ħajja fis-siġar) kif ukoll terrestri (adattat għal ħajja fuq l-art), iżda l-biċċa l-kbira tal-ħin ikun mal-art u jippreferi jgħix f' abitat ta' foresti jew f' artijiet miftuħa b' ħafna ħaxix fejn ikun jista jagħmel il-bejta bil-weraq (Nowak, 1997), qalb iz-zkuk tal-arbuxelli u taħt il-ġebel fil-baxx (Hunsaker, 1977).</p>
Deskrizzjoni
<p><ref target="https://mt.wikipedia.org/wiki/Opossum_ta'_erba'_għajnejn_kannella">Opossum ta' erba' għajnejn kannella</ref> adult ġeneralment ikollu l-pil ta' lewn kannella fil-griż, bil-ġnub u fuq id-dahr ta' lewn aktar skur u strixxa skura minn fuq l-imnieħer għal madwar l-għajnejn sa taħt il-widnejn tagħmel wiċċ dan il-marsupjal jidher kważi iswed. <hi rend="italic"><ref target="https://mt.wikipedia.org/wiki/Metachirus_nudicaudatus">Metachirus nudicaudatus</ref></hi> adult jikber madwar 26.5 ċentimetri, id-denb li jkun itwal mil-ġisem ikun bejn wieħed u ieħor 33 ċentimetru (Nowak, 1997; Redford and Eisenburg, 1992) u jilħaqq massimu ta' 800 gramma fil-piż, għalkemm in-nisa ta' din l-i<ref target="https://mt.wikipedia.org/wiki/Speċi">speċi</ref> jkunu 71% iħfef mill-irġiel (Hansen et al., 1999). </p>
Dieta
<p>L-<ref target="https://mt.wikipedia.org/wiki/Opossum_ta'_erba'_għajnejn_kannella">Opossum ta' erba' għajnejn kannella</ref> huwa annimal <ref target="https://mt.wikipedia.org/wiki/Erbivoru">erbivoru</ref> speċjalizzat b' dieta <ref target="https://mt.wikipedia.org/wiki/Fruġivoru">fruġivora</ref>, dieta li tikkonsisti prinċipalment minn frott (għalkemm bajd, insetti u annimali vertebrati żgħar bħal rettili u amfibjani jintieklu meta tinqala' l-okkażjoni).  </p>
Distribuzzjoni
<p><hi rend="italic"><ref target="https://mt.wikipedia.org/wiki/Metachirus_nudicaudatus">Metachirus nudicaudatus</ref></hi> għandu distribuzzjoni vasta ma' bosta pajjiżi u l-firxa tibda mill-<ref target="https://mt.wikipedia.org/wiki/Amerika_ċentrali">Amerika ċentrali</ref> f' <ref target="https://mt.wikipedia.org/wiki/Kosta_Rika">Kosta Rika</ref>, <ref target="https://mt.wikipedia.org/wiki/Nikaragwa">Nikaragwa</ref> u <ref target="https://mt.wikipedia.org/wiki/Panama">Panama</ref> għal kontinent tal-<ref target="https://mt.wikipedia.org/wiki/Amerika_t'isfel">Amerika t'isfel</ref> fl-<ref target="https://mt.wikipedia.org/wiki/Arġentina">Arġentina</ref>, <ref target="https://mt.wikipedia.org/wiki/Bolivja">Bolivja</ref>, <ref target="https://mt.wikipedia.org/wiki/Brażil">Brażil</ref>, <ref target="https://mt.wikipedia.org/wiki/Ekwador">Ekwador</ref>, <ref target="https://mt.wikipedia.org/wiki/Gujana">Gujana</ref>, <ref target="https://mt.wikipedia.org/wiki/Gujana_Franċiża">Gujana Franċiża</ref>, <ref target="https://mt.wikipedia.org/wiki/Kolombja">Kolombja</ref>, <ref target="https://mt.wikipedia.org/wiki/Paragwaj">Paragwaj</ref>, <ref target="https://mt.wikipedia.org/wiki/Peru">Peru</ref>, <ref target="https://mt.wikipedia.org/wiki/Surinam">Surinam</ref> u <ref target="https://mt.wikipedia.org/wiki/Venezwela">Venezwela</ref>. </p>
Riproduzzjoni
<p>L-<ref target="https://mt.wikipedia.org/wiki/Opossum_ta'_erba'_għajnejn_kannella">Opossum ta' erba' għajnejn kannella</ref> huma kapaċi jirriproduċu kemm il-darba fis-sena, biss fl-<ref target="https://mt.wikipedia.org/wiki/Amerika_ċentrali">Amerika ċentrali</ref> huma rrapurtati li dan issir f' Novembru. Il-mara ta' din l-i<ref target="https://mt.wikipedia.org/wiki/Speċi">speċi</ref> ma għandhiex marsupju bħal ħafna <ref target="https://mt.wikipedia.org/wiki/Speċi">speċijiet</ref> marsupjali oħrajn u minflok għandha 2 faldi ta' ġilda man-naħa ta' taħt taż-żaqq, fejn hemm il-<hi rend="bold">"mammae"</hi> jew iż-żejżiet (in-nisa ta' dawn l-i<ref target="https://mt.wikipedia.org/wiki/Speċi">speċi</ref> ġew irrapurtati kemm b' 5, b' 7 u b' 9 <hi rend="bold">"mammae"</hi>). Ferħ ta' madwar 51 millimetru kapaċi joqgħod wieqaf waħdu u joqgħod imqabad mal-pil fuq il-ġenbejn jew ma' dahr l-omm u xagħrejn wara jkun kompletament indipendenti (Nowak, 1997).   </p>
Klassifikazzjoni
<list type="unordered"><item><ref target="https://mt.wikipedia.org/wiki/Ordni">Ordni</ref> <ref target="https://mt.wikipedia.org/wiki/Didelphimorphia">Didelphimorphia</ref>
<list type="unordered"><item><ref target="https://mt.wikipedia.org/wiki/Superfamilja">Superfamilja</ref> <ref target="https://mt.wikipedia.org/wiki/Didelphoidea">Didelphoidea</ref>
<list type="unordered"><item><ref target="https://mt.wikipedia.org/wiki/Familja">Familja</ref> <ref target="https://mt.wikipedia.org/wiki/Didelphidae">Didelphidae</ref>
<list type="unordered"><item><ref target="https://mt.wikipedia.org/wiki/Sottofamilja">Sottofamilja</ref> <ref target="https://mt.wikipedia.org/wiki/Didelphinae">Didelphinae</ref>
<list type="unordered"><item><ref target="https://mt.wikipedia.org/wiki/Ġeneru">Ġeneru</ref> <hi rend="italic"><ref target="https://mt.wikipedia.org/wiki/Metachirus">Metachirus</ref></hi>
<list type="unordered"><item><ref target="https://mt.wikipedia.org/wiki/Opossum_ta'_erba'_għajnejn_kannella">Opossum ta' erba' għajnejn kannella</ref>, <hi rend="italic"><ref target="https://mt.wikipedia.org/wiki/Metachirus_nudicaudatus">Metachirus nudicaudatus</ref></hi>
<list type="unordered"><item><ref target="https://mt.wikipedia.org/wiki/Sottospeċi">Sottospeċi</ref>
<list type="unordered"><item><hi rend="italic"><ref target="https://mt.wikipedia.org/wiki/Metachirus_nudicaudatus_colombianus">Metachirus nudicaudatus colombianus</ref></hi> (J.A. Allen,1900)</item>
<item><hi rend="italic"><ref target="https://mt.wikipedia.org/wiki/Metachirus_nudicaudatus_modestus">Metachirus nudicaudatus modestus</ref></hi> (Thomas,1923)</item>
<item><hi rend="italic"><ref target="https://mt.wikipedia.org/wiki/Metachirus_nudicaudatus_myosuros">Metachirus nudicaudatus myosuros</ref></hi> (Temminck,1824)</item>
<item><hi rend="italic"><ref target="https://mt.wikipedia.org/wiki/Metachirus_nudicaudatus_tschudii">Metachirus nudicaudatus tschudii</ref></hi> (J.A. Allen,1900)</item>
<item><hi rend="italic"><ref target="https://mt.wikipedia.org/wiki/Metachirus_nudicaudatus_nudicaudatus">Metachirus nudicaudatus nudicaudatus</ref></hi></item></list></item></list></item></list></item></list></item></list></item></list></item></list></item></list>
Referenzi
<list type="unordered"><item>John F. Eisenberg and Kent H. Redford, 2000. Mammals of Neotropics: Ecuador, Bolivia and Brazil.</item>
<item>Freitas, S., D. Moraes, R. Santori, R. Cerqueira. 1997. Habitat preference and food use by Metachirus nudicaudatus and Didelphis aurita in a restinga forest at Rio de Janeiro. Revista Brasileira de Biologia, 57(1): 93-98.</item>
<item>Gentile, R., R. Cerqueria. 1995. Movement patterns of five species of small mammals in a Brazilian restinga. Journal of Tropical Ecology, 11(4): 671-677.</item>
<item>Hansen, R., J. Vie, N. Vidal, J. Kervac. 1999. Body measurements on 40 species of mammals from French Guiana. The Zoological Society of London, 247: 419-428.</item>
<item>Hunsaker II, D. 1977. Biology of Marsupials. New York: Academic Press.</item>
<item>Nowak, R. 1997. Accessed Oct. 8, 2001 at <ref target="http://www.press.jhu.edu/books/walkers_mammals_of_the_world/special.html.">"Walker's Mammals of the World" (On-line). </ref></item>
<item>Rodford, K., J. Eisenburg. 1992. Mammals of the Neotropics. Chicago: University of Chicago Press.</item>
<item>Gardner, Alfred (November 16, 2005). Wilson, D. E., and Reeder, D. M. (eds) Mammal Species of the World, 3rd edition, Johns Hopkins University Press. <ref target="https://mt.wikipedia.org/wiki/Special:BookSources/0801882214">ISBN 0-801-88221-4</ref></item>
<item><ref target="http://paleodb.org/cgi-bin/bridge.pl">The Paleobiology Database</ref>.</item></list>
Ħoloq/Linkijiet Esterni
<list type="unordered"><item>New World Marsupial Specialist Group 1996.<ref target="http://www.iucnredlist.org/search/details.php/40509/all">Metachirus nudicaudatus</ref> In: IUCN 2006. 2006 IUCN Red List of Threatened Species. Downloaded on 19 January 2007.</item>
<item><ref target="http://animaldiversity.ummz.umich.edu/site/accounts/information/Metachirus_nudicaudatus.html">Animal Diversity Web <hi rend="italic">Metachirus nudicaudatus</hi> information.</ref></item>
<item><ref target="http://www.webcitation.org/query?id=1256601206076925&amp;url=www.geocities.com/mammal_taxonomy/nederlands2.html">Tassonomija tal-Mammiferi</ref>.</item></list></text></body></html>