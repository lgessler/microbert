<html><body><text id="wikipedia_mt_wikipedia_org__8634.html" ns="0" revid="215195" sourceurl="https://mt.wikipedia.org/wiki/Eurobandi%C3%B0" title="Eurobandið" type="wikipedia">Eurobandið

<p><hi rend="bold">Eurobandið</hi> (Euroband) hu l-isem ta' dwett tal-<ref target="https://mt.wikipedia.org/wiki/Mużika_pop">mużika pop</ref> mill-<ref target="https://mt.wikipedia.org/wiki/Iżlanda">Iżlanda</ref> u li hu ffurmat minn <ref target="https://mt.wikipedia.org/wiki/Friðrik_Ómar">Friðrik Ómar</ref> u <ref target="https://mt.wikipedia.org/wiki/Regína_Ósk">Regína Ósk</ref>. Flimkien huma rrapreżentaw lill-<ref target="https://mt.wikipedia.org/wiki/Iżlanda_fil-Festival_tal-Eurovision">Iżlanda</ref> fil-<ref target="https://mt.wikipedia.org/wiki/Festival_tal-Eurovision_2008">Festival tal-Eurovision 2008</ref> f'<ref target="https://mt.wikipedia.org/wiki/Belgrad">Belgrad</ref> is-<ref target="https://mt.wikipedia.org/wiki/Serbja">Serbja</ref>. Huma kantaw "<ref target="https://mt.wikipedia.org/wiki/This_is_My_Life_(kanzunetta_ta'_Eurobandið)">This is My Life</ref>" fit-tieni semifinali, fit-<ref target="https://mt.wikipedia.org/wiki/22_ta'_Mejju">22 ta' Mejju</ref> <ref target="https://mt.wikipedia.org/wiki/2008">2008</ref>, u din tathom post fil-finali tal-<ref target="https://mt.wikipedia.org/wiki/24_ta'_Mejju">24 ta' Mejju</ref>. Huma spiċċaw fl-erbatax-il post minn 25 parteċipant b'total ta' 64 punt.</p>
<p>It-tnejn li huma, separatament, stabbilixxew ruħhom bħala fost l-aktar artisti popolari fl-Iżlanda. Huma, qabel, ippruvaw jirrapreżentaw lill-Iżlanda fil-<ref target="https://mt.wikipedia.org/wiki/Eurovision">Eurovision</ref> waħedhom, imma ma kellhomx suċċess. Huma għaqqdu l-isforzi tagħhom u kien f'dan il-mument li huma ngħataw id-dritt li jirrapreżentaw lil pajjiżhom.</p>
</text></body></html>