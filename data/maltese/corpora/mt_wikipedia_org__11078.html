<html><body><text id="wikipedia_mt_wikipedia_org__11078.html" ns="0" revid="270270" sourceurl="https://mt.wikipedia.org/wiki/Udo_Nwoko" title="Udo Nwoko" type="wikipedia">Udo Nwoko
<p><hi rend="bold">Udochukwu Nwoko</hi> (<ref target="https://mt.wikipedia.org/wiki/Abia">Abia</ref>, <ref target="https://mt.wikipedia.org/wiki/15_ta'_Ottubru">15 ta' Ottubru</ref> <ref target="https://mt.wikipedia.org/wiki/1984">1984</ref>) huwa plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Malta">Malti</ref> li jilgħab bħala <ref target="https://mt.wikipedia.org/wiki/Midfilder">midfilder</ref>.</p>
Karriera
<p>Nwoko ittrasferixxa <ref target="https://mt.wikipedia.org/wiki/Malta">Malta</ref> f'età ta' erbatax-il sena bix-xewqa li xi darba jkun jista' jikber f'wieħed mill-aqwa kampjonati fl-Ewropa. Hu beda l-karriera ma' <ref target="https://mt.wikipedia.org/wiki/Hibernians_FC">Hibernians FC</ref>. L-iżblokk tiegħu fil-<ref target="https://mt.wikipedia.org/wiki/Kampjonat_tal-futbol_Malti">kampjonat Malti</ref> wasal fl-2002–03 fejn irnexxielu jagħmel sittax-il apparenza mal-klabb, minkejja li falla li jsib ix-xibka.</p>
<p>Fl-2004 mar fil-<ref target="https://mt.wikipedia.org/wiki/L-Ewwel_Diviżjoni_Għawdxija">kampjonat Għawdxi</ref> mat-tim ta' <ref target="https://mt.wikipedia.org/wiki/Xewkija_Tigers_FC">Xewkija Tigers</ref> u kien ma' dan il-klabb li wera l-qawwa tiegħu quddiem il-gowl. Fi sbatax-il apparenza irnexxielu jiskorja ħmistax-il gowl, u b'hekk isir wieħed mill-ikbar prospetti għall-futbol Malti.</p>
<p>Wara staġun pożittiv f'Għawdex, Nwoko reġa' sab ruħu fil-kampjonat Malti fejn din id-darba ngħaqad mat-tim <ref target="https://mt.wikipedia.org/wiki/Mosta_FC">Mosti</ref> għall-istaġun 2005–06. Hu skorja sitt gowls f'għoxrin partita, imma dawn ma kinux biżżejjed biex isalvaw lit-tim mir-relegazzjoni.</p>
<p>Minkejja r-retroċessjoni tal-klabb, il-forma ta' Nwoko wasslet biex reġgħet attirat lit-tim minn <ref target="https://mt.wikipedia.org/wiki/Raħal_il-Ġdid">Raħal il-Ġdid</ref>, Hibernians, għall-istaġun 2006–07; minn tlettax-il apparenza skorja gowl wieħed.</p>
<p>Il-kumplament tal-2007 qattgħu taħt self mat-tim ta' <ref target="https://mt.wikipedia.org/wiki/Marsaxlokk_FC">Marsaxlokk</ref>, fejn minkejja li ma sabx ix-xibka għall-ebda mill-ħdax-il apparenza li għamel, xorta kien parti mit-tim rebbieħ tal-kampjonat, fejn dan kien għalih l-ewwel titlu Malti.</p>
<p>Minkejja interess kbir min-naħa tat-tim taċ-<ref target="https://mt.wikipedia.org/wiki/Football_League_Championship">Championship Ingliż</ref> <ref target="https://mt.wikipedia.org/wiki/Reading_FC">Reading</ref>,<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> hu iffirma mat-tim <ref target="https://mt.wikipedia.org/wiki/Portugall">Portugiż</ref> ta' <ref target="https://mt.wikipedia.org/wiki/Leixões_SC">Leixões</ref>, fejn id-debutt tiegħu kien immarkat b'gowl kontra l-ġganti ta' <ref target="https://mt.wikipedia.org/wiki/SL_Benfica">Benfica</ref>. Minkejja li kien plejer regulari fl-ewwel staġun tiegħu, fl-istaġun suċċessiv ma tantx sab post fost l-ewwel ħdax fejn lagħab biss sbatax-il minuta. Bi qbil unanimu, il-kuntratt li kellu ma Leixoes ġie mħassar, u minkejja li saħansitra kien ġie mħabbar li uffiċjalment kien ingħaqad mat-tim Ċiniż ta' <ref target="https://mt.wikipedia.org/wiki/Chengdu_Blades">Chengdu Blades</ref>,<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Nwoko issieħeb mat-tim Brażiljan ta' <ref target="https://mt.wikipedia.org/wiki/Clube_Náutico_Capibaribe">Náutico</ref>.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref> Inqas minn xahar wara, fil-11 ta' April 2009, il-klabb xolja l-kuntratt mal-plejer.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref> Fis-sajf tal-2009, Nwoko irritorna ma' klabb Ewropew fejn ingħaqad mat-tim ta' <ref target="https://mt.wikipedia.org/wiki/Panthrakikos_FC">Panthrakikos</ref> li jilgħab fl-ogħla diviżjoni <ref target="https://mt.wikipedia.org/wiki/Greċja">Griega</ref>, u iffirma kuntratt għal tliet snin.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref></p>
Internazzjonali
<p>Nwoko ingħata l-ewwel sejħa mat-<ref target="https://mt.wikipedia.org/wiki/Tim_nazzjonali_tal-futbol_ta'_Malta">tim nazzjonali Malti</ref> fil-<ref target="https://mt.wikipedia.org/wiki/Kwalifikazzjoni_għall-Kampjonati_Ewropej_tal-Futbol_2008">fażi ta' kwalifikazzjoni għall-Euro 2008</ref> kontra l-<ref target="https://mt.wikipedia.org/wiki/Tim_nazzjonali_tal-futbol_tal-Ungerija">Ungerija</ref> f'<ref target="https://mt.wikipedia.org/wiki/Budapest">Budapest</ref> nhar it-13 ta' Ottubru 2007 u ġew daru kontra l-<ref target="https://mt.wikipedia.org/wiki/Tim_nazzjonali_tal-futbol_tal-Moldova">Moldova</ref> erbat ijiem wara. Hu kien disponibbli għat-tim nazzjonali wara li ngħata ċ-ċittadinanza Maltija f'Awwissu 2007.</p>
Unuri
Klabb
Marsaxlokk
<list type="unordered"><item><ref target="https://mt.wikipedia.org/wiki/Premier_League_Malti">Premier League Malti</ref>: 2006–07</item></list>


Ħoloq esterni
<list type="unordered"><item><ref target="https://web.archive.org/web/20090227234622/http://www.maltafootball.com/players/udonwoko.html">Profil</ref> fuq MaltaFootball.com</item>
<item>Il-mudell {{<ref target="https://mt.wikipedia.org/wiki/Mudell:Nfteams">Nfteams</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>