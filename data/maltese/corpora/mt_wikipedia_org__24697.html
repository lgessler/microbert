<html><body><text id="wikipedia_mt_wikipedia_org__24697.html" ns="0" revid="267240" sourceurl="https://mt.wikipedia.org/wiki/L-G%C4%A7otjiet_ta%C5%BC-%C5%BBEE_u_tan-Norve%C4%A1ja" title="L-Għotjiet taż-ŻEE u tan-Norveġja" type="wikipedia">L-Għotjiet taż-ŻEE u tan-Norveġja<p>L-<hi rend="bold">Għotjiet taż-Żona Ekonomika Ewropea (l-EEA) u tan-Norveġja</hi> jirrappreżentaw il-kontribut tal-<ref target="https://mt.wikipedia.org/wiki/Iżlanda">Iżlanda</ref>, il-<ref target="https://mt.wikipedia.org/wiki/Liechtenstein">Liechtenstein</ref> u n-<ref target="https://mt.wikipedia.org/wiki/Norveġja">Norveġja</ref> biex jitnaqqsu d-disparitajiet soċjali u ekonomiċi fiż-<ref target="https://en.wikipedia.org/wiki/European_Economic_Area">Żona Ekonomika Ewropea (EEA)</ref> u jissaħħu r-relazzjonijiet bilaterali ma’ <ref target="https://eeagrants.org/countries">15-il pajjiż tal-UE fl-Ewropa Ċentrali u tan-Nofsinhar</ref>. L-Għotjiet qed jikkontribwixxu wkoll għat-tisħiħ tal-valuri fundamentali Ewropej bħad-demokrazija, it-tolleranza u l-istat tad-dritt. </p>

Sfond <ref target="https://mt.wikipedia.org/wiki/Il-Paġna_prinċipali#cite_note-1">[1]</ref> <ref target="https://mt.wikipedia.org/wiki/Il-Paġna_prinċipali#cite_note-:1-2">[2]</ref>
<p>L-Għotjiet taż-Żona Ekonomika Ewropea (l-EEA) u tan-Norveġja għandhom il-bażi tagħhom fil-<ref target="https://www.efta.int/Legal-Text/EEA-Agreement-1327">Ftehim taż-Żona Ekonomika Ewropea (l-EEA).</ref> Skont dan il-ftehim, l-Iżlanda, il-Liechtenstein u n-Norveġja huma parti mis-<ref target="https://en.wikipedia.org/wiki/European_Single_Market">Suq Uniku Ewropew (ESM),</ref> li jippermetti l-moviment liberu tal-prodotti, is-servizzi, il-kapital u n-nies fis-suq intern. Il-Ftehim taż-Żona Ekonomika Ewropea (l-EEA) jistabbilixxi l-għanijiet komuni ta’ ħidma flimkien biex jitnaqqsu d-disparitajiet soċjali u ekonomiċi fl-Ewropa u tissaħħaħ il-kooperazzjoni bejn il-pajjiżi Ewropej </p>
<p>Minn mindu daħal fis-seħħ il-Ftehim taż-Żona Ekonomika Ewropea (l-EEA), l-Iżlanda, il-Liechtenstein u n-Norveġja kkontribwixxew għall-progress soċjali u ekonomiku f’diversi pajjiżi tal-UE u taż-Żona Ekonomika Ewropea (l-EEA). Il-kontribuzzjonijiet ġew mgħoddija permezz tal-Mekkaniżmu Finanzjarju (1994–1998), l-Istrument Finanzjarju (1999–2003) u l-Għotjiet taż-Żona Ekonomika Ewropea (l-EEA) u tan-Norveġja (2004–2009, 2009–2014, 2014–2021). B’kollox, in-Norveġja, l-Iżlanda u l-Liechtenstein ipprovdew €3.3 biljun permezz ta’ skemi ta’ għotjiet konsekuttivi bejn l-1994 u l-2014. Fil-perjodu ta’ finanzjament 2014-2021 saret disponibbli kontribuzzjoni oħra ta’ €2.8 biljun. It-tliet pajjiżi donaturi jikkontribwixxu skont id-daqs u l-Prodott Domestiku Gross (PDG) tagħhom. Konsegwentement, in-Norveġja tipprovdi 97.7%, l-Iżlanda 1.6% u l-Liechtenstein 0.7% tal-finanzjament għall-Għotjiet taż-Żona Ekonomika Ewropea (l-EEA) u n-Norveġja 2014-2021 flimkien. </p>
<p>Mill-2004, kien hemm żewġ mekkaniżmi separati: l-Għotjiet taż-Żona Ekonomika Ewropea (l-EEA) u l-Għotjiet tan-Norveġja. L-Għotjiet taż-Żona Ekonomika Ewropea (l-EEA) huma ffinanzjati mit-tliet pajjiżi donaturi: l-Iżlanda, il-Liechtenstein u n-Norveġja; filwaqt li L-Għotjiet tan-Norveġja huma ffinanzjati biss min-Norveġja.   </p>
Eliġibilità
<p>L-eliġibbiltà tal-Għotjiet taż-Żona Ekonomika Ewropea (l-EEA) u tan-Norveġja tirrifletti l-kriterji stabbiliti għall-<ref target="https://mt.wikipedia.org/wiki/Fond_ta’_Koeżjoni">Fond ta’ Koeżjoni</ref> tal-UE mmirati lejn l-Istati Membri fejn id-Dħul Nazzjonali Gross (DNG) għal kull abitant huwa inqas minn 90% tal-medja tal-UE. Għall-perjodu ta’ finanzjament 2014-2021, dawn il-pajjiżi huma l-Bulgarija, il-Kroazja, Ċipru, ir-Repubblika Ċeka, l-Estonja, il-Greċja, l-Ungerija, il-Latvja, il-Litwanja, Malta, il-Polonja, il-Portugall, ir-Rumanija, is-Slovakkja u s-Slovenja. Il-pajjiżi li daħlu fl-UE qabel l-2004 huma eżentati milli jirċievu finanzjament taħt l-Għotjiet tan-Norveġja; il-Greċja u l-Portugall għalhekk jirċievu biss finanzjament mill-Għotjiet taż-Żona Ekonomika Ewropea (l-EEA).<ref target="https://mt.wikipedia.org/wiki/Il-Paġna_prinċipali#cite_note-Which_countries_benefit-3">[3]</ref></p>
Kif taħdem
<p>L-ewwel nett, l-UE u t-tliet stati donaturi jaqblu dwar <ref target="https://eeagrants.org/resources?title=&amp;field_resource_type_target_id=185">Memorandum Ta’ Qbil (MtQ)</ref> għall-kontribuzzjoni totali u d-distribuzzjoni tal-finanzjament għal kull stat benefiċjarju. L-allokazzjonijiet tal-pajjiżi huma bbażati fuq id-daqs tal-popolazzjoni u l-<ref target="https://en.wikipedia.org/wiki/Gross_domestic_product">PDG</ref> per capita, u b’hekk il-Polonja ssir l-akbar stat benefiċjarju, segwita mir-Rumanija. Malta hija l-iżgħar stat benefiċjarju.</p>
<p>It-tieni, l-Iżlanda, il-Liechtenstein u n-Norveġja jinnegozjaw ma’ kull stat benefiċjarju u jaqblu dwar liema programmi għandhom jistabbilixxu, l-objettivi tagħhom u d-daqs tal-allokazzjoni għal kull programm individwali. Il-ftehimiet huma bbażati fuq il-ħtiġijiet u l-prijoritajiet nazzjonali fl-istati benefiċjarji u l-kamp ta’ applikazzjoni għall-kooperazzjoni mal-istati donaturi. Il-<ref target="https://en.wikipedia.org/wiki/European_Commission">Kummissjoni Ewropea</ref> tiġi kkonsultata matul in-negozjati biex tiġi evitata d-duplikazzjoni u biex jiġi żgurat li l-finanzjament ikun immirat fejn se jkollu l-akbar impatt. Il-programmi implimentati taħt l-għotjiet taż-Żona Ekonomika Ewropea (l-EEA) u tan-Norveġja għandhom jikkonformaw mar-regoli u l-istandards tal-UE relatati mad-drittijiet tal-bniedem, il-governanza tajba, l-iżvilupp sostenibbli u l-ugwaljanza bejn il-ġeneri.  </p>
<p>Il-fondi pprovduti mill-Għotjiet tal-UE u taż-Żona Ekonomika Ewropea (l-EEA) u tan-Norveġja huma kumplimentari, ġeneralment ġestiti mill-istess Awtorità Maniġerjali fil-livell nazzjonali. L-għotjiet taż-Żona Ekonomika Ewropea (l-EEA) u tan-Norveġja ta’ spiss jiffinanzjaw proġetti fl-oqsma fejn il-finanzjament tal-UE jew nazzjonali rari li jkun disponibbli.  </p>
<p>Kull <ref target="https://eeagrants.org/about-us/organisational-structure">Punt Fokali Nazzjonali (NFP)</ref> huwa responsabbli għall-ġestjoni ġenerali tal-programmi fil-pajjiż benefiċjarju tiegħu. L-<ref target="https://eeagrants.org/about-us/organisational-structure">Operaturi tal-Programm</ref> (POs) jiżviluppaw u jamministraw il-programmi, spiss b’kooperazzjoni ma’ msieħeba mill-istati donaturi, u jagħtu finanzjament għall-proġetti. Il-proġetti jintgħażlu l-aktar wara sejħiet għal proposti mnedija mill-POs.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref></p>
It-tisħiħ tal-kooperazzjoni bilaterali
<p>Wieħed miż-żewġ għanijiet ewlenin tal-Għotjiet taż-Żona Ekonomika Ewropea (l-EEA) u tan-Norveġja huwa li tiżdied il-kooperazzjoni u r-relazzjonijiet bejn il-pajjiżi benefiċjarji u dawk donaturi. Is-sħubija bejn entitajiet mill-pajjiżi benefiċjarji u l-kontropartijiet tagħhom fl-Iżlanda, fil-Liechtenstein u fin-Norveġja huma parti fundamentali mill-Għotjiet u joffru opportunità unika biex jiġu indirizzati sfidi Ewropej komuni.  </p>
<p>Is-sħubija bilaterali bejn l-istituzzjonijiet pubbliċi u privati fil-pajjiżi donaturi u benefiċjarji huma mħeġġa ħafna. Il-kooperazzjoni bejn in-nies u l-istituzzjonijiet fil-livelli amministrattivi u politiċi u fis-settur privat, l-akkademja u s-soċjetà ċivili hija prerekwiżit sabiex jissaħħu r-relazzjonijiet bilaterali. </p>
L-Għotjiet taż-Żona Ekonomika Ewropea (l-EEA) u tan-Norveġja 2014-2021
<p>Għall-perjodu 2014-2021, ġew imwarrba €2.8 biljun taħt l-Għotjiet. L-Għotjiet taż-Żona Ekonomika Ewropea (l-EEA) (€1.55 biljun) huma ffinanzjati b’mod konġunt mill-Iżlanda (3%), mil-Liechtenstein (1%) u min-Norveġja (96%) u huma disponibbli fil-15-il pajjiż kollha. L-Għotjiet tan-Norveġja (€1.25 biljun) huma ffinanzjati biss min-Norveġja u huma disponibbli fit-<ref target="https://en.wikipedia.org/wiki/Enlargement_of_the_European_Union">13-il pajjiż li ssieħbu fl-UE wara l-2003</ref>. Il-kontribuzzjoni ta’ kull pajjiż donatur hija bbażata fuq Il-Prodott Domestiku Gross (PDG) tagħhom. </p>
<figure><caption>Figura 1. Allokazzjoni totali tal-Għotjiet taż-Żona Ekonomika Ewropea (l-EEA) 2014-2021</caption></figure>
<figure><caption>Figura 2. Allokazzjoni totali tal-Għotjiet tan-Norveġja </caption></figure>
Oqsma ta’ appoġġ
<p><ref target="https://eeagrants.org/resources/eea-and-norway-grants-2014-2021-blue-book-overview-supported-programme-areas">Il-ħames Setturi ta’ Prijorità (PSs) u t-23 Qasam tal-Programm (PAs)</ref> relatati ffinanzjati fil-perjodu 2014-2021 jirriflettu l-prijoritajiet stabbiliti fl-“Istrateġija Ewropa 2020” – l-istrateġija ta’ tkabbir fuq għaxar snin tal-Unjoni Ewropea għal tkabbir intelliġenti, sostenibbli u inklużiv – u l-11-il objettiv tal-politika ta’ koeżjoni tal-UE. Dawn għandhom l-għan li jikkontribwixxu għat-tkabbir u l-impjiegi, jindirizzaw it-tibdil fil-klima u d-dipendenza fuq l-enerġija filwaqt li jnaqqsu l-faqar u l-esklużjoni soċjali. Huma jippromwovu wkoll il-kooperazzjoni bilaterali u internazzjonali.</p>
<p><hi rend="bold">PS 1: L-Innovazzjoni, ir-Riċerka, l-Edukazzjoni u l-Kompetittività </hi></p>
<p>1.	<ref target="https://eeagrants.org/topics-programmes/innovation-research-education-and-competitiveness">L-Iżvilupp tan-Negozju, l-Innovazzjoni u l-SMEs</ref></p>
<p>2.	<ref target="https://eeagrants.org/topics-programmes/innovation-research-education-and-competitiveness/research">Ir-Riċerka</ref></p>
<p>3.	<ref target="https://eeagrants.org/topics-programmes/innovation-research-education-and-competitiveness/education-and-scholarships">L-Edukazzjoni, il-Boroż Ta’ Studju, l-Apprendistati u l-Intraprenditorija għaż-Żgħażagħ</ref></p>
<p>4.	<ref target="https://eeagrants.org/topics-programmes/innovation-research-education-and-competitiveness/work-life-balance">Il-Bilanċ bejn ix-xogħol u l-ħajja privata</ref></p>
<p>5.	<ref target="https://eeagrants.org/topics-programmes/innovation-research-education-and-competitiveness/social-dialogue-decent-work">Id-Djalogu Soċjali – Xogħol Deċenti</ref></p>
<p>
<hi rend="bold">PS 2: L-Inklużjoni Soċjali, l-Impjieg taż-Żgħażagħ u t-Tnaqqis tal-Faqar</hi></p>
<p>6.	<ref target="https://eeagrants.org/topics-programmes/social-inclusion-youth-employment-and-poverty-reduction/public-health">L-Isfidi tas-Saħħa Pubblika Ewropea</ref></p>
<p>7.	<ref target="https://eeagrants.org/topics-programmes/social-inclusion-youth-employment-and-poverty-reduction/roma-inclusion-and">L-Inklużjoni u l-Għoti tas-Setgħa lir-Roma</ref></p>
<p>8.	<ref target="https://eeagrants.org/topics-programmes/social-inclusion-youth-employment-and-poverty-reduction/children-and-youth-risk">Tfal u Żgħażagħ f’Riskju</ref></p>
<p>9.	<ref target="https://eeagrants.org/topics-programmes/social-inclusion-youth-employment-and-poverty-reduction/youth-participation">Il-Parteċipazzjoni taż-Żgħażagħ fis-Suq tax-Xogħol</ref></p>
<p>10.	<ref target="https://eeagrants.org/topics-programmes/social-inclusion-youth-employment-and-poverty-reduction/local-development-and">L-Iżvilupp Lokali u t-Tnaqqis tal-Faqar</ref></p>
<p>
<hi rend="bold">PS 3: L-Ambjent, l-Enerġija, it-Tibdil fil-Klima u Ekonomija b’Livell Baxx ta’ Emissjonijiet ta’ Karbonju</hi></p>
<p>11.	<ref target="https://eeagrants.org/topics-programmes/environment-energy-climate-change-and-low-carbon-economy/environment-and">L-Ambjent u l-Ekosistemi</ref></p>
<p>12.	<ref target="https://eeagrants.org/topics-programmes/environment-energy-climate-change-and-low-carbon-economy/energy">L-Enerġija Rinovabbli, l-Effiċjenza fl-Enerġija, is-Sigurtà tal-Enerġija</ref></p>
<p>13.	<ref target="https://eeagrants.org/topics-programmes/environment-energy-climate-change-and-low-carbon-economy/climate-change">Il-Mitigazzjoni u l-Adattament għat-Tibdil fil-Klima</ref></p>
<p>
<hi rend="bold">PS 4: Il-Kultura, is-Soċjetà Ċivili, il-Governanza Tajba, u d-Drittijiet u Libertajiet Fundamentali</hi></p>
<p>14.	<ref target="https://eeagrants.org/topics-programmes/culture-civil-society-good-governance-and-fundamental-rights-and-freedoms/culture">L-Intraprenditorija Kulturali, il-Wirt Kulturali u l-Kooperazzjoni Kulturali</ref></p>
<p>15.	<ref target="https://eeagrants.org/topics-programmes/culture-civil-society-good-governance-and-fundamental-rights-and-freedoms/civil">Is-Soċjetà Ċivili</ref></p>
<p>16.	<ref target="https://eeagrants.org/topics-programmes/culture-civil-society-good-governance-and-fundamental-rights-and-freedoms/good">Il-Governanza Tajba, l-Istituzzjonijiet Responsabbli, it-Trasparenza</ref></p>
<p>17.	<ref target="https://eeagrants.org/topics-programmes/culture-civil-society-good-governance-and-fundamental-rights-and-freedoms/human">Id-Drittijiet tal-Bniedem – l-Implimentazzjoni Nazzjonali</ref></p>
<p><hi rend="bold">PS 5: Il-Ġustizzja u l-Affarijiet Interni</hi></p>
<p>18.	<ref target="https://eeagrants.org/topics-programmes/justice-and-home-affairs/asylum-and-migration">L-Ażil u l-Migrazzjoni</ref></p>
<p>19.	<ref target="https://eeagrants.org/topics-programmes/justice-and-home-affairs/correctional-services">Is-Servizzi Korrettivi u l-Arrest Preventiv</ref></p>
<p>20.	<ref target="https://eeagrants.org/topics-programmes/justice-and-home-affairs/police-cooperation">Il-Kooperazzjoni Internazzjonali tal-Pulizija u l-Ġlieda Kontra l-Kriminalità</ref></p>
<p>21.	<ref target="https://eeagrants.org/topics-programmes/justice-and-home-affairs/judicial-cooperation">L-Effettività u l-Effiċjenza tas-Sistema Ġudizzjarja, it-Tisħiħ tal-Istat tad-Dritt</ref></p>
<p>22.	<ref target="https://eeagrants.org/topics-programmes/justice-and-home-affairs/domestic-and-gender-based-violence">Il-Vjolenza Domestika u dik abbażi ta’ Sess</ref></p>
<p>23.	<ref target="https://eeagrants.org/topics-programmes/justice-and-home-affairs/disaster-prevention-and-preparedness">Il-Prevenzjoni u t-Tħejjija għad-Diżastri</ref></p>
<p>Karatteristika ġdida tal-Għotjiet taż-Żona Ekonomika Ewropea (l-EEA) u tan-Norveġja 2014-2021 hija t-twaqqif tal-<ref target="https://eeagrants.org/topics-programmes/fund-youth-employment">Fond għall-Impjiegi taż-Żgħażagħ</ref> (€65.5 miljun) u l-<ref target="https://eeagrants.org/topics-programmes/fund-regional-cooperation">Fond għall-Kooperazzjoni Reġjonali</ref> (€34.5 miljun). Dawn il-Fondi jappoġġjaw inizjattivi ta’ proġetti transkonfinali u transnazzjonali Ewropej biex jinstabu soluzzjonijiet għal xi wħud mill-isfidi komuni tal-Ewropa. </p>
<p>Il-programmi kollha taħt l-għotjiet taż-Żona Ekonomika Ewropea (l-EEA) u tan-Norveġja 2014-2021 se jibqgħu għaddejjin sat-30 ta’ April 2024. </p>
Il-kooperazzjoni u l-imsieħba esterni
<p>L-Imsieħba fil-Programm tad-Donaturi (DPPs) għandhom rwol strateġiku fl-ippjanar u l-implimentazzjoni tal-programm, kif ukoll fl-iffaċilitar tas-sħubija tal-proġett. Fil-perjodu ta’ finanzjament tal-2014-2021, hemm <ref target="https://eeagrants.org.orion.eworx.gr/partnership-opportunities/donor-programme-partners">21 DPP</ref> involuti (tnejn mill-Iżlanda, wieħed mil-Liechtenstein u 18 min-Norveġja). </p>
<p>L-Imsieħba fil-Programm tad-Donaturi huma fil-biċċa l-kbira korpi pubbliċi b’mandati nazzjonali fl-oqsma rispettivi tagħhom u b’esperjenza internazzjonali estensiva. Dawn id-DPPs inħatru fuq l-inizjattiva tal-pajjiżi donaturi. </p>
<p>L-organizzazzjonijiet intergovernattivi u l-atturi għandhom rwol importanti fl-Għotjiet taż-Żona Ekonomika Ewropea (l-EEA) u tan-Norveġja, peress li jimmonitorjaw il-konformità mal-konvenzjonijiet u t-trattati internazzjonali madwar l-Ewropa. Dawn l-organizzazzjonijiet jipprovdu għajnuna f’oqsma marbuta mad-drittijiet tal-bniedem, id-demokrazija u l-istat tad-dritt. Sabiex jiġi żgurat li l-programmi u l-proġetti tal-Għotjiet taż-Żona Ekonomika Ewropea (l-EEA) u tan-Norveġja jkunu allinjati mal-<hi rend="italic">istandards</hi> Ewropej u internazzjonali, id-donaturi stabbilixxew sħubija strateġika ma’ tliet imsieħba Ewropej, li jaġixxu bħala Organizzazzjonijiet Imsieħba Internazzjonali (IPOs) fil-perjodu ta’ finanzjament 2014-2021:</p>
<list type="unordered"><item>L-<ref target="https://fra.europa.eu/es">Aġenzija tal-Unjoni Ewropea għad-Drittijiet Fundamentali (FRA)</ref> hija involuta f’diversi programmi u proġetti dwar l-inklużjoni tar-Roma u d-drittijiet fundamentali. L-Għotjiet jikkooperaw ukoll mal-FRA biex jiġu organizzati avvenimenti ta’ livell għoli relatati mad-drittijiet fundamentali.</item>
<item>Il-<ref target="https://www.coe.int/en/web/portal">Kunsill tal-Ewropa</ref> huwa l-aktar imsieħeb estern komprensiv tal-Għotjiet u huwa involut f’diversi programmi. L-organizzazzjoni tipprovdi pariri strateġiċi kif ukoll kontribut tekniku fl-oqsma tad-drittijiet tal-bniedem, id-demokrazija u l-istat tad-dritt.</item>
<item>L-<ref target="http://www.oecd.org/">Organizzazzjoni għall-Kooperazzjoni u l-Iżvilupp Ekonomiċi (OECD)</ref> hija msieħba strateġika għall-Għotjiet fil-qasam tal-governanza tajba, fejn hija involuta f’diversi programmi u proġetti.</item></list>
L-Għotjiet taż-Żona Ekonomika Ewropea (l-EEA) u tan-Norveġja 2009–2014<ref target="https://mt.wikipedia.org/wiki/Il-Paġna_prinċipali#cite_note-Which_countries_benefit-3">[3]</ref>
<p>Għall-perjodu 2009-2014, ġew imwarrba €1.8 biljuni taħt l-Għotjiet. L-Għotjiet taż-Żona Ekonomika Ewropea (l-EEA) (€993.5 miljunii), iffinanzjati b’mod konġunt mill-Iżlanda (3%), il-Liechtenstein (1%) u n-Norveġja (96%), kienu disponibbli f’16-il pajjiż. L-Għotjiet tan-Norveġja (€804.6 miljuni), iffinanzjati biss min-Norveġja, kienu disponibbli fit-13-il pajjiż li ssieħbu fl-UE wara l-2003. Spanja rċeviet biss finanzjament tranżitorju fil-perjodu 2009-2014. Wara l-adeżjoni tagħha fl-UE fl-2013, il-Kroazja saret membru tal-UE u taż-Żona Ekonomika Ewropea (l-EEA) fl-2014, u konsegwentement pajjiż benefiċjarju tal-Għotjiet taż-Żona Ekonomika Ewropea (l-EEA) u tan-Norveġja.</p>
<p><hi rend="bold">Tabella 1. Finanzjament tal-Għotjiet taż-Żona Ekonomika Ewropea (l-EEA) u tan-Norveġja 2009-2014</hi></p>
<p>*% imġarrab mill-ammont tan-nefqa eliġibbli. Id-<hi rend="italic">data</hi> estratta fil-5 ta’ Settembru 2019 u soġġetta għal bidla. </p>
<p>Sors: <hi rend="italic">End Review of the EEA and Norway Grants 2009-2014, rapid assessment: final report</hi>, (Reviżjoni Finali tal-Għotjiet taż-Żona Ekonomika Ewropea (l-EEA) u tan-Norveġja 2009-2014, valutazzjoni rapida: rapport finali, Marzu 2019.</p>
Oqsma ta’ appoġġ
<figure><caption>Figura 3. Fondi allokati għal kull Settur ta’ Prijorità </caption></figure>
<p>Fil-perjodu 2009-2014, l-appoġġ tal-Għotjiet taż-Żona Ekonomika Ewropea (l-EEA) u tan-Norveġja ngħata taħt disa’ Setturi ta’ Prijorità (PSs) u 32 Qasam tal-Programm (PAs) kif ippreżentati fit-<hi rend="bold">Tabella 2</hi>. Il-fondi allokati għal kull Settur ta’ Prijorità huma murija fil-figura hawn taħt. </p>
<p>
<hi rend="bold">Tabella 2. Is-Setturi ta’ Prijorità (PSs) u l-Oqsma tal-Programm (PAs) taħt l-għotjiet taż-Żona Ekonomika Ewropea (l-EEA) u tan-Norveġja 2009-2014</hi></p>
<p>Sors: <ref target="https://eeagrants.org/resources/eea-and-norway-grants-2009-2014-blue-book-overview-supported-programme-areas">Blue Book 2009-2014</ref></p>
Kooperazzjoni
<p>Il-kooperazzjoni permezz ta’ programmi u proġetti bilaterali tipprovdi arena għall-iskambju ta’ għarfien, tagħlim reċiproku mill-aħjar prattika u l-iżvilupp ta’ politiki konġunti. <ref target="https://annualreport2018.eeagrants.org/wp-content/uploads/2018/06/Donor-Programme-Partners-by-beneficiary-country-2009-2014.pdf">23 Imsieħeb fil-Programm tad-Donaturi</ref> (DPPs) kienu involuti fil-perjodu ta’ finanzjament 2009-2014 (20 min-Norveġja, tnejn mill-Iżlanda u wieħed mil-Liechtenstein). Barra minn hekk, il-Kunsill tal-Ewropa kien jgħodd bħala DPP f’diversi programmi. </p>
<p>Aktar minn 30% tas-7 000 proġett iffinanzjati f’dan il-perjodu kellhom Imsieħeb fil-Proġett tad-Donaturi involut. Kien hemm kważi 1 000 imsieħeb mill-pajjiżi donaturi (185 mill-Iżlanda, 11 mil-Liechtenstein u 780 min-Norveġja).  </p>
Riżultati
<p><ref target="https://eeagrants.org/News/2019/One-report-countless-achievements">Ir-Reviżjoni Finali tal-Għotjiet taż-Żona Ekonomika Ewropea (l-EEA) u tan-Norveġja 2009-2014</ref> titfa’ dawl fuq l-appoġġ tal-Għotjiet f’16-il pajjiż tal-UE. L-evalwazzjonijiet u r-reviżjonijiet indipendenti li ġejjin twettqu għall-perjodu ta’ finanzjament 2009-2014: </p>
<list type="unordered"><item><ref target="https://eeagrants.org/resources/eea-and-norway-grants-2009-2014-rapid-assessment-research-programmes-final-report">Valutazzjoni rapida tal-programmi ta’ riċerka</ref></item></list>
<list type="unordered"><item><ref target="https://eeagrants.org/resources/eea-and-norway-grants-2009-2014-rapid-assessment-increasing-roma-inclusion-final-report">Valutazzjoni rapida dwar iż-żieda fl-inklużjoni tar-Rom</ref></item>
<item><ref target="https://eeagrants.org/resources/eea-and-norway-grants-2009-2014-rapid-assessment-gender-programmes-final-report">Valutazzjoni rapida tal-programmi dwar is-sessi</ref></item>
<item><ref target="https://eeagrants.org/resources/eea-and-norway-grants-2009-2014-mid-term-evaluation-support-strengthened-bilateral-0">Evalwazzjoni ta’ nofs it-terminu tal-appoġġ għat-tisħiħ tar-relazzjonijiet bilaterali</ref></item>
<item><ref target="https://eeagrants.org/resources/norway-grants-2009-2014-evaluation-decent-work-and-tripartite-dialogue-final-report">Evalwazzjoni tax-xogħol Deċenti u d-djalogu tripartitiku – rapport finali</ref></item>
<item><ref target="https://eeagrants.org/resources/eea-and-norway-grants-2009-2014-mid-term-review-cultural-heritage-sector-main-report">Reviżjoni ta’ nofs it-terminu tas-settur tal-wirt kulturali – rapport ewlieni</ref></item>
<item><ref target="https://eeagrants.org/resources/eea-and-norway-grants-2009-2014-mid-term-review-ngo-programmes-main-report">Reviżjoni ta’ nofs it-terminu tal-programmi tal-NGOs – rapport ewlieni</ref></item>
<item><ref target="https://eeagrants.org/resources/eea-and-norway-grants-2009-2014-review-risk-management">L-Għotjiet taż-Żona Ekonomika Ewropea (l-EEA) u tan-Norveġja 2009-2014: Reviżjoni tal-Immaniġġjar tar-Riskju</ref></item></list>
<p>Il-<ref target="https://data.eeagrants.org/">portal tar-riżultati u tad-<hi rend="italic">data</hi></ref> tal-Għotjiet taż-Żona Ekonomika Ewropea (l-EEA) u tan-Norveġja jipprovdi aktar informazzjoni dwar il-programmi u l-proġetti ffinanzjati fil-perjodu 2009-2014. </p>
L-Għotjiet taż-Żona Ekonomika Ewropea (l-EEA) u tan-Norveġja 2004–2009<ref target="https://mt.wikipedia.org/wiki/Il-Paġna_prinċipali#cite_note-:1-2">[2]</ref>
<p>Bit-tkabbir tal-UE fl-2004, għaxar pajjiżi ġodda – Ċipru, ir-Repubblika Ċeka, l-Estonja, l-Ungerija, il-Latvja, il-Litwanja, Malta, il-Polonja, is-Slovakkja u s-Slovenja – mhux biss issieħbu fl-UE, iżda wkoll fiż-Żona Ekonomika Ewropea (I-EEA). </p>
<p>It-tkabbir kien jeħtieġ żieda sostanzjali fil-kontribuzzjonijiet lejn il-koeżjoni Ewropea. Il-biċċa l-kbira tal-Istati Membri l-ġodda kienu konsiderevolment taħt il-livell medju tal-UE tal-iżvilupp soċjali u ekonomiku.</p>
<p>L-Għotjiet taż-Żona Ekonomika Ewropea (l-EEA) u tan-Norveġja għamlu disponibbli €1.3 biljuni għall-perjodu 2004-2009. L-Għotjiet taż-Żona Ekonomika Ewropea (l-EEA) (€672 miljuni) appoġġjaw 15-il stat benefiċjarju fl-Ewropa Ċentrali u tan-Nofsinhar. L-Għotjiet tan-Norveġja pprovdew €567 miljuni addizzjonali lill-għaxar pajjiżi li ssieħbu fl-UE fl-2004.</p>
<figure></figure>
<p>Minbarra dawn iż-żewġ mekkaniżmi, in-Norveġja allokat €68 miljun permezz tal-programmi bilaterali ta’ kooperazzjoni Norveġiżi mal-Bulgarija u mar-Rumanija, ladarba ż-żewġ stati ssieħbu fl-UE fl-2007. </p>
<p>In-Norveġja, bħala l-akbar donatur, ipprovdiet kważi 97% tal-finanzjament totali fl-2004-2009.</p>
Oqsma ta’ appoġġ
<p>Mill-2004 sal-2009, 1 250 proġett ingħataw appoġġ finanzjarju permezz tal-Mekkaniżmi Finanzjarji taż-Żona Ekonomika Ewropea (l-EEA) u tan-Norveġja. Dawn il-proġetti ġew iffinanzjati taħt l-oqsma ta’ appoġġ li ġejjin:</p>
<list type="unordered"><item>L-ambjent u l-iżvilupp sostenibbli</item>
<item>L-<hi rend="bold">Għotjiet taż-Żona Ekonomika Ewropea (l-EEA) u tan-Norveġja</hi> jirrappreżentaw il-kontribut tal-konservazzjoni tal-wirt kulturali Ewropew</item>
<item>L-<hi rend="bold">Għotjiet taż-Żona Ekonomika Ewropea (l-EEA) u tan-Norveġja</hi> jirrappreżentaw il-kontribut tas-soċjetà ċivili</item>
<item>L-<hi rend="bold">Għotjiet taż-Żona Ekonomika Ewropea (l-EEA) u tan-Norveġja</hi> jirrappreżentaw il-kontribut tas-Schengen u l-ġudikatura</item>
<item>L-<hi rend="bold">Għotjiet taż-Żona Ekonomika Ewropea (l-EEA) u tan-Norveġja</hi> jirrappreżentaw il-kontribut tas-saħħa u kura tat-tfal</item>
<item>L-<hi rend="bold">Għotjiet taż-Żona Ekonomika Ewropea (l-EEA) u tan-Norveġja</hi> jirrappreżentaw il-kontribut tal-bini tal-kapaċità istituzzjonali u l-iżvilupp tar-riżorsi umani</item>
<item>L-<hi rend="bold">Għotjiet taż-Żona Ekonomika Ewropea (l-EEA) u tan-Norveġja</hi> jirrappreżentaw il-kontribut tar-riċerka akkademika u boroż ta’ studju</item>
<item>L-<hi rend="bold">Għotjiet taż-Żona Ekonomika Ewropea (l-EEA) u tan-Norveġja</hi> jirrappreżentaw il-kontribut tal-kooperazzjoni reġjonali u transkonfinali</item>
<item>L-<hi rend="bold">Għotjiet taż-Żona Ekonomika Ewropea (l-EEA) u tan-Norveġja</hi> jirrappreżentaw il-kontribut tal-bini tal-kapaċità istituzzjonali</item></list>
Kooperazzjoni
<p>Aktar minn proġett wieħed minn kull ħames proġetti appoġġati kienu <hi rend="italic">proġetti ta’ sħubija</hi> bejn entitajiet fl-istati benefiċjarji, u l-Iżlanda, il-Liechtenstein jew in-Norveġja. </p>
Riżultati
<figure><ref target="https://mt.wikipedia.org/wiki/Special:FilePath/Financial_Mechanism_Office.png">Stampa:Financial Mechanism Office.png</ref><caption>L-Għotjiet taż-Żona Ekonomika Ewropea (l-EEA) u tan-Norveġja għadhom jappoġġaw lil Home for Cooperation, li tinsab fiż-Żona Ta’ Riżerva tan-NU fil-qalba ta’ Nikosija, Ċipru. Iċ-ċentru kulturali u edukattiv sar post importanti ta’ laqgħat għall-organizzazzjonijiet minn fuq il-gżira kollha.</caption></figure>
<p>Ir-<ref target="https://eeagrants.org/resources/eea-and-norway-grants-2004-2009-end-review">Reviżjoni Finali tal-Għotjiet taż-Żona Ekonomika Ewropea (l-EEA) u tan-Norveġja 2004-2009</ref> ikkonkludiet li “l-għotjiet taż-Żona Ekonomika Ewropea (l-EEA) u tan-Norveġja 2004-2009 ikkontribwew għat-tnaqqis tad-disparitajiet fl-Ewropa […] u l-benefiċċji lokalment kienu sinifikanti” (<hi rend="italic">Rapport finali</hi>, Nordic Consulting Group, Jannar 2012). </p>
<p>L-evalwazzjonijiet u r-reviżjonijiet indipendenti li ġejjin twettqu għall-perjodu ta’ finanzjament 2004-2009: </p>
<list type="unordered"><item><ref target="https://eeagrants.org/resources/eea-and-norway-grants-2004-2009-review-norwegian-partnership-projects">L-Għotjiet taż-Żona Ekonomika Ewropea (l-EEA) u tan-Norveġja 2004-2009: Reviżjoni tal-proġetti ta’ sħubija Norveġiżi</ref></item>
<item><ref target="https://eeagrants.org/resources/eea-and-norway-grants-2004-2009-evaluation-ngo-funds">L-Għotjiet taż-Żona Ekonomika Ewropea (l-EEA) u tan-Norveġja 2004-2009: Evalwazzjoni tal-fondi tal-NGOs</ref></item>
<item><ref target="https://eeagrants.org/resources/eea-and-norway-grants-2004-2009-review-funding-energy-saving-and-renewable-energy">L-Għotjiet taż-Żona Ekonomika Ewropea (l-EEA) u tan-Norveġja 2004-2009: Reviżjoni tal-finanzjament għall-iffrankar tal-enerġija u l-produzzjoni tal-enerġija rinnovabbli fil-Polonja</ref></item>
<item><ref target="https://eeagrants.org/resources/eea-and-norway-grants-2004-2009-mid-term-evaluation">L-Għotjiet taż-Żona Ekonomika Ewropea (l-EEA) u tan-Norveġja 2004-2009: Evalwazzjoni ta’ nofs it-terminu</ref></item>
<item><ref target="https://eeagrants.org/resources/eea-and-norway-grants-2004-2009-review-funding-biodiversity">L-Għotjiet taż-Żona Ekonomika Ewropea (l-EEA) u tan-Norveġja 2004-2009: Reviżjoni tal-finanzjament għall-bijodiversità</ref></item>
<item><ref target="https://eeagrants.org/resources/eea-and-norway-grants-2004-2009-evaluation-support-schengen-acquis-and-strengthening">L-Għotjiet taż-Żona Ekonomika Ewropea (l-EEA) u tan-Norveġja 2004-2009: evalwazzjoni tal-appoġġ għall-<hi rend="italic">acquis</hi> ta’ <hi rend="italic">Schengen</hi> u għat-tisħiħ tal-ġudikatura</ref></item>
<item><ref target="https://eeagrants.org/resources/eea-and-norway-grants-2004-2009-review-cultural-heritage-support-czech-republic">L-Għotjiet taż-Żona Ekonomika Ewropea (l-EEA) u tan-Norveġja 2004-2009: Reviżjoni tal-appoġġ għall-wirt kulturali fir-Repubblika Ċeka</ref></item>
<item><ref target="https://eeagrants.org/resources/eea-and-norway-grants-2004-2009-evaluation-funding-health-and-childcare-romania">L-Għotjiet taż-Żona Ekonomika Ewropea (l-EEA) u tan-Norveġja 2004-2009: Evalwazzjoni tal-finanzjament għas-saħħa u l-kura tat-tfal fir-Rumanija</ref></item>
<item><ref target="https://eeagrants.org/resources/eea-and-norway-grants-2004-2009-evaluation-funding-health-and-childcare-lithuania">L-Għotjiet taż-Żona Ekonomika Ewropea (l-EEA) u tan-Norveġja 2004-2009: Evalwazzjoni tal-finanzjament tas-saħħa u l-kura tat-tfal fil-Litwanja</ref></item>
<item><ref target="https://eeagrants.org/resources/eea-and-norway-grants-2004-2009-evaluation-funding-health-and-childcare-hungary">L-Għotjiet taż-Żona Ekonomika Ewropea (l-EEA) u tan-Norveġja 2004-2009: Evalwazzjoni tal-finanzjament għas-saħħa u l-kura tat-tfal fl-Ungerija</ref></item>
<item><ref target="https://eeagrants.org/resources/eea-and-norway-grants-2004-2009-evaluation-funding-health-and-childcare-czech-republic">L-Għotjiet taż-Żona Ekonomika Ewropea (l-EEA) u tan-Norveġja 2004-2009: Evalwazzjoni tal-finanzjament għas-saħħa u l-kura tat-tfal fir-Repubblika Ċeka</ref></item>
<item><ref target="https://eeagrants.org/resources/eea-and-norway-grants-2004-2009-evaluation-funding-health-and-childcare">L-Għotjiet taż-Żona Ekonomika Ewropea (l-EEA) u tan-Norveġja 2004-2009: Evalwazzjoni tal-finanzjament għas-saħħa u l-kura tat-tfal</ref></item>
<item><ref target="https://eeagrants.org/resources/eea-and-norway-grants-2004-2009-review-regional-development-and-cross-border-cooperation">L-Għotjiet taż-Żona Ekonomika Ewropea (l-EEA) u tan-Norveġja 2004-2009: Ir-reviżjoni tal-iżvilupp reġjonali u l-kooperazzjoni transkonfinali</ref></item>
<item><ref target="https://eeagrants.org/resources/eea-and-norway-grants-2004-2009-evaluation-funding-cultural-heritage-sector">L-Għotjiet taż-Żona Ekonomika Ewropea (l-EEA) u tan-Norveġja 2004-2009: Evalwazzjoni tal-finanzjament għas-settur tal-wirt kulturali</ref></item>
<item><ref target="https://eeagrants.org/resources/eea-and-norway-grants-2004-2009-end-review">L-Għotjiet taż-Żona Ekonomika Ewropea (l-EEA) u tan-Norveġja 2004-2009: Reviżjoni finali</ref></item>
<item><ref target="https://eeagrants.org/resources/eea-and-norway-grants-2004-2009-evaluation-funding-academic-research-sector">L-Għotjiet taż-Żona Ekonomika Ewropea (l-EEA) u tan-Norveġja 2004-2009: Evalwazzjoni tal-finanzjament għas-settur tar-riċerka akkademika</ref></item></list>
Strument Finanzjarju 1999–2003<ref target="https://mt.wikipedia.org/wiki/Il-Paġna_prinċipali#cite_note-:1-2">[2]</ref>
<p>Fil-perjodu 1999-2003, il-Greċja, <ref target="https://mt.wikipedia.org/wiki/Repubblika_tal-Irlanda">l-Irlanda</ref>, <ref target="https://mt.wikipedia.org/wiki/Irlanda_ta'_Fuq">l-Irlanda ta’ Fuq</ref>, il-Portugall u Spanja rċevew €119.6 miljun mill-Istati tal-EFTA taż-Żona Ekonomika Ewropea (l-EEA) (l-Iżlanda, il-Liechtenstein u n-Norveġja). Il-proġetti kienu appoġġjati fl-oqsma tal-ħarsien tal-ambjent, it-tiġdid urban, it-tniġġis fiż-żoni urbani, il-protezzjoni tal-wirt kulturali, it-trasport, l-edukazzjoni u t-taħriġ, u r-riċerka akkademika. Madwar 93% tal-finanzjament intefaq fuq proġetti relatati mal-ħarsien tal-ambjent.</p>
<p>Niżżel ir-<ref target="https://eeagrants.org/resources/eea-grants-1999-2003-final-report">Rapport finali għall-Istrument Finanzjarju 1999-2003.</ref></p>
Mekkaniżmu Finanzjarju 1994–1998<ref target="https://mt.wikipedia.org/wiki/Il-Paġna_prinċipali#cite_note-:1-2">[2]</ref>
<p>Il-Mekkaniżmu Finanzjarju 1994-1998 ikopri l-Greċja, l-Irlanda, l-Irlanda Ta’ Fuq, il-Portugall u Spanja. Il-proġetti kienu appoġġjati fl-oqsma tal-ħarsien ambjentali, l-edukazzjoni u t-taħriġ, u t-trasport. Minbarra l-€500 miljun f’appoġġ għall-proġetti, ingħataw skontijiet ta’ mgħax fuq self li jammonta għal €1.5 biljun fil-<ref target="https://en.wikipedia.org/wiki/European_Investment_Bank">Bank Ewropew tal-Investiment</ref> (EIB).</p>
<p><ref target="https://mt.wikipedia.org/wiki/Finlandja">Il-Finlandja</ref>, <ref target="https://en.wikipedia.org/wiki/Sweden">l-Iżvezja</ref> u <ref target="https://mt.wikipedia.org/wiki/Awstrija">l-Awstrija</ref>, li sal-1994 kienu membri tal-EFTA, ħallew l-assoċjazzjoni biex jissieħbu fl-UE. Il-Kummissjoni Ewropea ħadet f’idejha r-responsabbiltajiet għall-kontribuzzjonijiet ta’ dawn it-tliet pajjiżi għall-Mekkaniżmu Finanzjarju 1994-1998.</p>
<p>Niżżel ir-<ref target="https://eeagrants.org/resources/eea-grants-1994-1998-final-report">Rapport finali għall-Mekkaniżmu Finanzjarju 1994-1998.</ref></p>
Referenzi

<list type="unordered"><item><hi rend="italic"><ref target="https://commons.wikimedia.org/wiki/\Users\Propietario\Desktop\Downloads\:\www.regjeringen.no\en\aktuelt\agreement-norway-eu-grants\id2427805\">“Agreement between Norway and EU on EEA and Norway Grants and tariff-free quotas for fish”</ref></hi> (Ftehim bejn in-Norveġja u l-UE dwar l-Għotjiet taż-Żona Ekonomika Ewropea (l-EEA) u tan-Norveġja u l-kwoti bla tariffa għall-ħut”<hi rend="italic">. Nru tal-gvern Miksub fil-15 ta’ Awwissu 2019</hi></item></list>
<list type="unordered"><item><hi rend="italic"><ref target="https://www.regjeringen.no/en/aktuelt/hungary_suspension/id758873/">“Suspension of EEA and Norway Grants to Hungary”</ref></hi> (Sospensjoni tal-Għotjiet taż-Żona Ekonomika Ewropea (l-EEA) u tan-Norveġja lill-Ungerija)<hi rend="italic">. Nru tal-gvern Miksub fil-15 ta’ Awwissu 2019</hi></item>
<item><hi rend="italic"><ref target="https://web.archive.org/web/20160305002945/https:/www.riksrevisjonen.no/en/Reports/Pages/EEA.aspx">“The Office of the Auditor General's investigation of the EEA and Norway Grants”</ref></hi>(L-investigazzjoni tal-Uffiċċju tal-Awditur Ġenerali tal-Għotjiet taż-Żona Ekonomika Ewropea (l-EEA) u tan-Norveġja)<hi rend="italic">. Arkivjat mill-<ref target="https://www.riksrevisjonen.no/en/Reports/Pages/EEA.aspx">oriġinal</ref> fil-15 ta’ Awwissu 2019</hi></item></list>
Links oħra
<list type="unordered"><item><ref target="https://annualreport2018.eeagrants.org/#home">Rapport annwali 2017/2018</ref> </item>
<item><ref target="https://eeagrants.org/Results-data">Il-portal tar-riżultati u tad-<hi rend="italic">data</hi></ref> </item>
<item><ref target="http://www.eeagrants.org/">Is-sit uffiċjali tal-Għotjiet taż-Żona Ekonomika Ewr</ref><ref target="http://www.eeagrants.org/">opea (l-EEA) u tan-Norveġja</ref></item>
<item><hi rend="italic"><ref target="https://www.instagram.com/eeanorwaygrants/">Instagram tal-Għotjiet taż-Żona Ekonomika Ewropea</ref></hi> <hi rend="italic"><ref target="https://www.instagram.com/eeanorwaygrants/">(l-EEA) u tan-Norveġja</ref></hi></item>
<item><hi rend="italic"><ref target="https://twitter.com/EEANorwayGrants">Twitter tal-Għotjiet taż-Żona Ekonomika Ewropea (</ref></hi><hi rend="italic"><ref target="https://twitter.com/EEANorwayGrants">l-EEA) u tan-Norveġjav</ref></hi></item>
<item><hi rend="italic"><ref target="https://www.linkedin.com/company/eea-and-norway-grants">LinkedIn tal-Għotjiet taż-Żona Ekonomika Ewropea</ref></hi> <hi rend="italic"><ref target="https://www.linkedin.com/company/eea-and-norway-grants">(l-EEA) u tan-Norveġja</ref></hi></item>
<item><hi rend="italic"><ref target="https://www.facebook.com/EEANorwayGrants">Facebook tal-Għotjiet taż-Żona Ekonomika Ewropea (l-EEA) u tan-Norveġja</ref></hi></item></list>
<list type="unordered"><item><hi rend="italic"><ref target="https://www.efta.int/">Assoċjazzjoni Ewropea tal-Kummerċ Ħieles (EFTA)</ref></hi></item>
<item> <hi rend="italic"><ref target="http://www.eftasurv.int/">Awtorità ta’ Sorveljanza tal-EFTA</ref></hi></item>
<item><hi rend="italic"><ref target="https://www.regjeringen.no/en/topics/european-policy/norwaygrants/id115262/">Il</ref><ref target="https://www.regjeringen.no/en/topics/european-policy/norwaygrants/id115262/">-paġna tal-gvern Norveġiż dwar l-Għotjiet taż- Żona Ekonomika Ewropea (l-EEA) u tan-Norveġja</ref></hi></item></list></text></body></html>