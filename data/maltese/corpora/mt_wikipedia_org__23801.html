<html><body><text id="wikipedia_mt_wikipedia_org__23801.html" ns="0" revid="262424" sourceurl="https://mt.wikipedia.org/wiki/Vasile_Milea" title="Vasile Milea" type="wikipedia">Vasile Milea<figure><caption>Vasile Milea</caption></figure>
<p><hi rend="bold">Vasile Milea</hi> (<ref target="https://mt.wikipedia.org/wiki/Lerești">Lerești</ref>, <ref target="https://mt.wikipedia.org/wiki/1_ta'_Jannar">1 ta' Jannar</ref> <ref target="https://mt.wikipedia.org/wiki/1927">1927</ref> – <ref target="https://mt.wikipedia.org/wiki/Bukarest">Bukarest</ref>, <ref target="https://mt.wikipedia.org/wiki/22_ta'_Diċembru">22 ta' Diċembru</ref> <ref target="https://mt.wikipedia.org/wiki/1989">1989</ref>) kien politiku u ġeneral tal-armata <ref target="https://mt.wikipedia.org/wiki/Rumanija">Rumen</ref> li eżerċita l-irwol ta' kap ta' <hi rend="italic">Statul Major General</hi> fl-Armata Rumena u Ministru tad-Difiża taħt <ref target="https://mt.wikipedia.org/wiki/Nicolae_Ceaușescu">Nicolae Ceaușescu</ref>. Hu kien involut fil-perjodu ta' ritrattazzjoni matul ir-Rivoluzzjoni Rumena li kkważat il-mewt ta' 162 ruħ.</p>
<p>Fit-22 ta' Diċembru 1989, Ceaușescu keċċieh mill-kariga tiegħu minħabba li ma kienx ordna li jinfetaħ in-nar fuq id-dimostranti li kienu okkupaw it-toroq ta' <ref target="https://mt.wikipedia.org/wiki/Bukarest">Bukarest</ref> ġurnata qabel. Skont sors uffiċjali, Ceaușescu kkunsidra din bħala att ta' tradiment u Milea għamel <ref target="https://mt.wikipedia.org/wiki/Suwiċidju">suwiċidju</ref> ftit wara. Madanakollu, diversi membri ta' familtu allegaw li kien maqtul wara ordni ta' Ceaușescu. Milea kien diġà f'pożizzjoni skomda meta bagħat truppi mingħajr munizzjon biex irażżnu r-rewwixta f'<ref target="https://mt.wikipedia.org/wiki/Timișoara">Timișoara</ref>.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Il-mewt ta' Milea wasslet sabiex is-suldati jxaqilbu favur ir-rivoluzzjoni, li effettivament temmet il-ħakma <ref target="https://mt.wikipedia.org/wiki/Komuniżmu">Komunista</ref> fir-Rumanija.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
<p>Rapport mill-2005 wara investigazzjoni sħiħa li kienet tinkludi awtopsja, ikkonkludiet li Milea qatel lilu nnifsu meta uża arma ta' wieħed minn sħabu. Hu mifhum li hu ried li jiġi inkapaċitat sabiex jitneħħa mill-uffiċċju tiegħu, però l-balla laqtet l-arterja u miet ftit wara.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref></p>


Xogħlijiet
<list type="unordered"><item>Milea, Vasile; Atanasiu, Victor (1987). <hi rend="italic">România în anii primului război mondial: caracterul drept, eliberator al participării României la război</hi> (bir-Rumen). <hi rend="bold">2</hi>. Bukarest, Rumanija: Editura militară. <ref target="https://mt.wikipedia.org/wiki/OCLC_(identifier)">OCLC</ref><ref target="//www.worldcat.org/oclc/18616519">18616519</ref>.</item></list>
</text></body></html>