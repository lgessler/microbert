<html><body><text id="wikipedia_mt_wikipedia_org__22004.html" ns="0" revid="270481" sourceurl="https://mt.wikipedia.org/wiki/Gabriel_Garcia_Marquez" title="Gabriel Garcia Marquez" type="wikipedia">Gabriel Garcia Marquez
<p><hi rend="bold">Gabriel García Márquez</hi> (6 ta' Marzu 1927 – 17 ta' April 2014) kien rumanzier, awtur ta' novelli, xeneġġatur u ġurnalist Kolombjan, magħruf bħala Gabo fl-Amerika Latina. Kien meqjus bħala wieħed mill-akbar awturi tas-seklu 20 u rebaħ in-Neustadt International Prize for Literature fl-1972 u l-Premju Nobel għal-Letteratura fl-1982. Kien awto-didatta, u ħalla l-liġi biex jaqbad karriera fil-ġurnaliżmu. Sa mill-bidu ma qagħadx lura milli jikkritika l-politika ta' pajjiżu u tad-dinja.</p>
<p>García Márquez huwa magħruf l-iktar għar-rumanzi tiegħu, fosthom <hi rend="italic">Mitt Sena ta' Solitudni</hi> (One Hundred Years of Solitude) (1967), <hi rend="italic">Ħarifa ta' Patrijarka</hi> (Autumn of the Patriarch) (1975) u <hi rend="italic">Imħabba fi żmien il-Kolera</hi> (El amor en los tiempos del cólera) (1985). Xogħlijietu ntlaqgħu tajjeb ħafna mill-kritiċi u mill-pubbliku, l-iktar għal-istil tar-realiżmu maġiku, li juża elementi mapiċi f'sitwazzjonijiet ordinarji. Uħud minn xogħlijietu huma ambjentati fir-raħal fittizju ta' Macondo (ispirat minn Aracataca, il-post fejn twieled), u ħafna minnhom jesploraw it-tema tas-solitudni.</p>
</text></body></html>