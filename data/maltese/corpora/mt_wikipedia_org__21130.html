<html><body><text id="wikipedia_mt_wikipedia_org__21130.html" ns="0" revid="253283" sourceurl="https://mt.wikipedia.org/wiki/FK_Sarajevo" title="FK Sarajevo" type="wikipedia">FK Sarajevo
<p><hi rend="bold">Fudbalski Klub Sarajevo</hi> huwa <ref target="https://mt.wikipedia.org/wiki/Klabb_tal-futbol">klabb tal-futbol</ref> professjonali bbażat f'<ref target="https://mt.wikipedia.org/wiki/Sarajevo">Sarajevo</ref>, il-belt kapitali tal-<ref target="https://mt.wikipedia.org/wiki/Bożnija">Bożnija</ref> u huwa wieħed mill-aktar klabbs popolari fil-pajjiż. Stabillit fl-24 ta' Ottubru 1946, il-klabb kien l-aktar klabb suċċessiv mir-<ref target="https://mt.wikipedia.org/wiki/Repubblika_Soċjalista_tal-Bożnija_u_Ħerżegovina">RS tal-Bożnija</ref> fl-eks <ref target="https://mt.wikipedia.org/wiki/Jugożlavja">Jugożlavja</ref>, billi rebħu żewġ titli tal-Ewwel Kampjonat u spiċċaw il-ħames ta' kull żmien fil-kompetizzjoni. Illum, FK Sarajevo huwa wieħed mill-aktar membri prominenti tal-<ref target="https://mt.wikipedia.org/wiki/Premijer_Liga">Premijer Liga</ref>, fejn s'issa rebħu żewġ titli tal-kampjonat nazzjonali u erba' titli tat-tazza nazzjonali.</p>
Storja
Oriġini
<p>FK Sarajevo kienu stabbiliti fl-24 ta' Ottubru 1946 bħala riżultat ta 'għaqda bejn żewġ timijiet tal-futbol <hi rend="italic">Udarnik</hi> u <hi rend="italic">Sloboda</hi> (Libertà). Il-klabb deher l-ewwel darba fil-futbol Jugożlav fl-1946 taħt l-isem <hi rend="bold">SD Torpedo</hi>. Huma lagħbu l-ewwel logħba tagħhom fit-3 ta' Novembru 1946. Fl-1947, l-isem ġie mibdul għal <hi rend="bold">SDM Sarajevo</hi>, qabel ma nbidel għall-isem attwali 1949.</p>
<p>It-tim daħal għall-ewwel darba fl-Ewwel Kampjonat Jugożlav wara li elimina lil klabb ta' Belgrad <hi rend="italic">Sloga</hi>. L-ewwel logħba ntemmet fid-dro ta' 3:3 f'Novi Sad, iżda mbagħad rebħu bl-iskor ta' 5:1 ġewwa Sarajevo. It-tim kien relegat wara l-ewwel staġun tiegħu fl-Ewwel Kampjonat, iżda kien promoss lura immedjatament fl-1950. Minn dakinhar, FK Sarajevo lagħbu f'kull staġun tal-Ewwel Kampjonat apparti mill-istaġun 1957-58.</p>
L-ewwel ġenerazzjoni tal-kampjonat
<p>Il-plejer ewlieni ta' Sarajevo fis-snin bikrija kien l-attakkant Asim Ferhatović, imlaqqam <hi rend="italic">Hase</hi>, li lagħab mal-klabb mill-1952 sal-1967. Fl-istaġun 1963-64, it-total ta' 19-il gowls tiegħu għamlithu l-aqwa skorer tal-Ewwel Kampjonat,<ref target="https://mt.wikipedia.org/wiki/Il-Paġna_prinċipali#cite_note-rsssf.com-2">[2]</ref> filwaqt li l-klabb spiċċa r-raba post, u fl-istaġun ta' wara spiċċa t-tieni post (taħt <ref target="https://mt.wikipedia.org/wiki/Partizan_Belgrade">Partizan Belgrade</ref>)<ref target="https://mt.wikipedia.org/wiki/Il-Paġna_prinċipali#cite_note-ReferenceA-3">[3]</ref> għall-ewwel darba fl-istorja tiegħu.</p>
<p>Sarajevo rebħu l-ewwel titlu tal-Ewwel Kampjonat Jugożlav fl-istaġun 1966-67, b'hekk saru l-ewwel ċampjins mill-Bożnija.<ref target="https://mt.wikipedia.org/wiki/Il-Paġna_prinċipali#cite_note-ReferenceA-3">[3]</ref> Fl-24. ta' Mejju ta' dak l-istaġun, il-klabb ġie miċħud darbtejn hekk kif tilef mal-klabb Kroat Hajduk Split fil-finali tat-Tazza Jugożlava.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref> It-trijonf tal-kampjonat kwalifika lil Sarajevo għat-Tazza taċ-Ċampjins 1967-68, fejn huma lagħbu maċ-Ċiprijoti Olympiakos Nicosia, u rebħu 5:3 bl-aggregat.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref> Fit-tieni rawnd, Sarajevo ġew eliminati 2:1 bl-aggregat miċ-ċampjins eventwali Manchester United tal-Ingilterra, minkejja d-dro ta' mingħajr gowls ġewwa Sarajevo.<ref target="https://mt.wikipedia.org/wiki/Il-Paġna_prinċipali#cite_note-6">[6]</ref> Il-plejers ta' Sarajevo matul din l-era jinvolvu lil Boško Antić, Mirsad Fazlagić, Vahidin Musemić u Boško Prodanović.</p>
It-tieni ġenerazzjoni tal-kampjonat
<p>Sarajevo kellhom it-tieni perjodu ta' suċċess fis-1970ijiet u t-1980ijiet, immexxija mill-midfilder offensiv Safet Sušić li lagħab mill-1973 sal-1982. Fl-istaġun 1978-79,  Susic skorja 15-il gowl u kien imsemmi l-Plejer tal-Istaġun ta' Sarajevo fejn spiċċaw ir-raba' post. Fis-sena ta' wara, is-17-il gowl ta' Susic għenuh jikseb lura t-titlu tal-Plejer tas-Sena, iżda kien ukoll l-aqwa skorer konġunt fil-kampjonat.<ref target="https://mt.wikipedia.org/wiki/Il-Paġna_prinċipali#cite_note-rsssf.com-2">[2]</ref> Il-klabb spiċċa t-tieni post f'dak l-istaġun, seba' punti taħt Red Star Belgrade,<ref target="https://mt.wikipedia.org/wiki/Il-Paġna_prinċipali#cite_note-7">[7]</ref> madankollu huma kwalifikaw għat-Tazza UEFA 1980-81. Sarajevo kienu eliminati fl-ewwel rawnd mill-klabb Ġermaniż Hamburger SV, fejnu tilfu 7:5 bl-aggregat.<ref target="https://mt.wikipedia.org/wiki/Il-Paġna_prinċipali#cite_note-8">[8]</ref></p>
<p>Sarajevo rritornaw fit-Tazza UEFA fl-istaġun 1982-83, huma għelbu lil Bulgari Slavia Sofia 6:4 fl-ewwel rawnd <ref target="https://mt.wikipedia.org/wiki/Il-Paġna_prinċipali#cite_note-9">[9]</ref> u lil klabb Rumen FC Corvinul Hunedoara 8:4 fit-tieni rawnd, grazzi tar-rebħa ta' 4:0 fit-tieni leg.<ref target="https://mt.wikipedia.org/wiki/Il-Paġna_prinċipali#cite_note-10">[10]</ref> Fit-tielet rawnd (l-aħħar 16), Sarajevo tilfu l-ewwel leg 6:1 mal-klabb Belġjan RSC Anderlecht, minkejja li rebħu 1-0 fit-tieni leg, huma ġew eliminati miċ-ċampjins eventwali.<ref target="https://mt.wikipedia.org/wiki/Il-Paġna_prinċipali#cite_note-11">[11]</ref> Sarajevo laħqu l-finali tat-Tazza Jugożlava f'dak l-istaġun, iżda tilfu 3:2 kontra Dinamo Zagreb f'Belgrad.<ref target="https://mt.wikipedia.org/wiki/Il-Paġna_prinċipali#cite_note-12">[12]</ref></p>
<p>Sarajevo rebħu it-tieni titlu tal-kampjonat tagħhom fl-istaġun 1984-85, fejn spiċċaw erba' punti fuq il-Kroati Hajduk Split.<ref target="https://mt.wikipedia.org/wiki/Il-Paġna_prinċipali#cite_note-13">[13]</ref> It-trijonf kwalifika lil klabb għall-ewwel rawnd tat-Tazza taċ-Ċampjins 1985-86, huma tilfu ż-żewġ legs kontra l-klabb Finlandiż FC Lahti.<ref target="https://mt.wikipedia.org/wiki/Il-Paġna_prinċipali#cite_note-14">[14]</ref></p>
Wara x-xoljiment tal-Jugożlavja
<p>Il-<ref target="https://mt.wikipedia.org/wiki/Gwerra_Bożnijaka">Gwerra Bożnijaka</ref> kmieni fid-1990ijiet waqfet il-futbol kompetittiv fit-territorju, u bħala riżultat FK Sarajevo sar klabb turistiku fl-1993, bi plejers bħal Fuad Muzurović, fost l-oħrajn ma Elvir Baljić, Almir Turković u Mirza Varešanović. Ħafna mill-partitarji tal-klabb, inklużi l-infami <ref target="https://mt.wikipedia.org/wiki/Horde_Zla">Horde Zla</ref> ssieħbu fl-armata Bożnijaka u ġġieldu fil-gwerra. FK Sarajevo lagħbu logħba ta' ħbiberija kontra ż-<ref target="https://mt.wikipedia.org/wiki/Żamma_tal-paċi">żamma tal-paċi</ref> lokali fl-1994, u rebħu 4:1.</p>
<p>Fl-istaġun 1994-95, beda l-ewwel kampjonat Bożnijak. Sarajevo ġew l-ewwel fil-kampjonat minn sitt timijiet f'<ref target="https://mt.wikipedia.org/wiki/Jablanica">Jablanica</ref>, u ġew it-tieni fil-finali tal-kampjonat f'Zenica, wara l-klabb lokali NK Čelik.<ref target="https://mt.wikipedia.org/wiki/Il-Paġna_prinċipali#cite_note-15">[15]</ref> Għal darb'oħra Sarajevo spiċċaw it-tieni post wara Celik fl-istaġun 1996-97 (b'żewġ punti vantaġġ),<ref target="https://mt.wikipedia.org/wiki/Il-Paġna_prinċipali#cite_note-ReferenceB-16">[16]</ref> iżda għelbu lill-istess klabb fil-finali tat-tazza nazzjonali u tas-Super Cup.<ref target="https://mt.wikipedia.org/wiki/Il-Paġna_prinċipali#cite_note-ReferenceB-16">[16]</ref> It-tazza nżammet is-sena ta' wara, u minkejja li spiċċaw it-tielet fil-kampjonat, Sarajevo kienu runner-up minħabba l-<hi rend="italic">play-offs</hi>. Fl-istaġun 1998-99, Sarajevo daħlu l-ewwel fil-kampjonat qabel ma' rebħu l-finali tal-<hi rend="italic">play-off</hi> kontra NK Bosna, iżda tilfu 1:0 mal-istess klabb fil-finali tat-Tazza.<ref target="https://mt.wikipedia.org/wiki/Il-Paġna_prinċipali#cite_note-17">[17]</ref></p>
<p>Sarajevo spiċċaw it-tieni post fil-Premier League 2006-07, iżda rebħu t-tieni titlu tagħhom fl-istaġun ta' wara, billi għelbu lil Zrinjski Mostar b'vantaġġ ta' tlett punti.<ref target="https://mt.wikipedia.org/wiki/Il-Paġna_prinċipali#cite_note-18">[18]</ref></p>
<p>Sarajevo kienu regolari fil-kwalifikazzjoni tal-Europa League fis-seklu 21, iżda għadhom ma waslux għall-fażi tal-gruppi. Barra li rebħu t-titlu fl-istaġun 2006-07, Sarajevo lagħbu fil-UEFA Champions League għall-ewwel darba fil-format attwali tagħha. Huma rebħu liċ-ċampjins Maltin Marsaxlokk 6:0 fl-ewwel leg, eventwalment rebħu 9:1 bl-aggregat.<ref target="https://mt.wikipedia.org/wiki/Il-Paġna_prinċipali#cite_note-19">[19]</ref> It-tieni rawnd ra lil Sarajevo jegħleb lil Belġjani KRC Genk bil-gowls barra mid-dar, minħabba rebħa ta' 2:1 fl-ewwel leg,<ref target="https://mt.wikipedia.org/wiki/Il-Paġna_prinċipali#cite_note-20">[20]</ref> għalkemm il-klabb kien eliminat mill-<hi rend="italic">play-off</hi> mit-tim Ukrain Dynamo Kiev li magħhom tilfu 4:0 bl-aggregat.<ref target="https://mt.wikipedia.org/wiki/Il-Paġna_prinċipali#cite_note-21">[21]</ref></p>
<p>Fl-2004, Safet Sušić, li lagħab għal FK Sarajevo mill-1973 sal-1982, kien ivvutat l-aqwa plejer tal-Bożnija f'dawn l-aħħar ħamsin sena mill-<ref target="https://mt.wikipedia.org/wiki/UEFA_Jubilee_Awards">Premji Jubilee tal-UEFA</ref>.<ref target="https://mt.wikipedia.org/wiki/Il-Paġna_prinċipali#cite_note-22">[22]</ref></p>
Derby ta' Sarajevo
<p>FK Sarajevo għandhom rivalità ma klabb mill-istess belt <ref target="https://mt.wikipedia.org/wiki/FK_Željezničar">FK Željezničar</ref>, għalkemm ir-residenti tas-snin reċenti tal-klassijiet kollha appoġġjaw iż-żewġ timijiet. Wara l-konflitti, FK Sarajevo kellhom rabtiet mill-qrib mal-politika elitista attwali tal-Bożnija u Ħerżegovina kif għamlet mal-mexxejja muniċipali lokali qabel il-gwerra u FK Željezničar kienu meqjusa mal-klassi tal-ħaddiema, dan id-derby inħoloq biex jirrappreżenta l-"forzi ċentripetali konservattivi".</p>
<p>Mill-15 ta' Mejju 2009, 95 Derbies ta' Sarajevo ntlagħbu fil-kompetizzjoni tal-kampjonat, b'29 rebħa minn kwalunkwe klabb u 37 dros. 32 logħbiet intlagħbu fil-Premijer Liga. FK Sarajevo rebħu 10 darbiet, u Željezničar rebħu 8 darbiet.</p>
Unuri
<list type="unordered"><item><hi rend="bold"><ref target="https://mt.wikipedia.org/wiki/L-Ewwel_Kampjonat_Jugożlav">L-Ewwel Kampjonat Jugożlav</ref>:</hi>
<list type="unordered"><item><hi rend="bold">Rebbieħa (2):</hi> 1966-1967, 1984-1985</item>
<item>Runners-Up (2): 1964-1965, 1979-1980</item></list></item>
<item><hi rend="bold"><ref target="https://mt.wikipedia.org/wiki/Premijer_Liga">Premijer Liga</ref>:</hi>
<list type="unordered"><item><hi rend="bold">Rebbieħa (4):</hi> 1998-1999, 2006-2007, 2014-15, 2018-19</item>
<item>Runners-Up (6): 1994-1995, 1996-1997, 1997-1998, 2005-2006, 2010-2011, 2012-2013</item></list></item>
<item><hi rend="bold"><ref target="https://mt.wikipedia.org/wiki/Tazza_tal-Bożnija_u_Ħerżegovina">Tazza tal-Bożnija u Ħerżegovina</ref>:</hi>
<list type="unordered"><item><hi rend="bold">Rebbieħa (5):</hi> 1996-1997, 1997-1998, 2001-2002, 2004-2005, 2013-2014 <hi rend="bold">(Rekord)</hi></item>
<item>Runners-Up (2): 1998-1999, 2000-2001</item></list></item>
<item><hi rend="bold"><ref target="https://mt.wikipedia.org/wiki/Tazza_Jugożlava">Tazza Jugożlava</ref>:</hi>
<list type="unordered"><item>Runners-Up (2): 1966-1967, 1982-1983</item></list></item>
<item><hi rend="bold"><ref target="https://mt.wikipedia.org/wiki/Super_Cup_tal-Bożnija_u_Ħerżegovina">Super Cup tal-Bożnija u Ħerżegovina</ref>:</hi>
<list type="unordered"><item><hi rend="bold">Rebbieħa (1):</hi> 1996-1997</item>
<item>Runners-Up (2): 1997-1998, 1998-1999</item></list></item></list>
Plejers
<p><hi rend="italic">Ara wkoll: <ref target="https://mt.wikipedia.org/wiki/Kategorija:Plejers_ta'_FK_Sarajevo">Kategorija:Plejers ta' FK Sarajevo</ref></hi></p>
Skwadra
<p><hi rend="italic">Aġġornata fis-26 ta' Mejju 2015</hi></p>

Staff tal-kowċing

<p>Sors: <ref target="http://www.fcsarajevo.ba/strucni-stab">Sit uffiċjali ta' FK Sarajevo</ref><hi rend="italic">Aġġornat fis-26 ta' Mejju 2014.</hi></p>
Parteċipazzjoni fl-Ewropa
Sommarju

<p>Kompetizzjonijiet xolti huma ndikati bil-korsiv.</p>




Klassifikazzjoni

<p><hi rend="italic">Aġġornata fis-26 ta' Awissu 2014.</hi> <ref target="http://www.uefa.com/memberassociations/uefarankings/club/index.html">Sors</ref></p>
</text></body></html>