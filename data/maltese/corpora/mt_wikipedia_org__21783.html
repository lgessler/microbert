<html><body><text id="wikipedia_mt_wikipedia_org__21783.html" ns="0" revid="271421" sourceurl="https://mt.wikipedia.org/wiki/%C4%A0u%C5%BC%C3%A8_Cassar" title="Ġużè Cassar" type="wikipedia">Ġużè Cassar

<hi rend="italic">M'għandux jiġi mħallat ma': <ref target="https://mt.wikipedia.org/wiki/Ġużè_Cassar_Pullicino">Ġużè Cassar Pullicino</ref>.</hi>
<p>Ġużè Cassar (Qrendi, 22 ta' Jannar 1918 - 27 ta' Novembru 2001) kien Deputat Priministru tal-Gvern Malti fis-snin sebgħin u tmenin. Kien ukoll Ministru fl-aħħar tas-snin erbgħin u fis-snin ħamsin.</p>
Politika
<p>Fl-1945 kien elett mill-ewwel distrett bħala Membru tal-Kunsill tal-Gvern mal-<ref target="https://mt.wikipedia.org/wiki/Partit_Laburista">Partit Laburista</ref>. Fl-1947 reġa' kien elett, fuq it-tielet distrett. Għamel sitt xhur speaker.</p>
Ministru
<p>Fl-1948 inħatar Ministru tal-Ġustizzja u Affarijiet Parlamentari. Wara li l-Partit Laburista nqasam, huwa ħareġ mal-partit ġdid ta' Pawlu Boffa u kien elett mit-tielet distrett fl-1950 u fl-1951. F'dak il-gvern ta' koalizzjoni huwa kien Ministru tal-Ġustizzja.</p>
<p>Fl-1953 huwa reġa' ngħaqad mal-Partit Laburista, u fl-1955 reġa' sar Ministru. Fl-1962 u l-1966 huwa ma kkontestax l-elezzjoni li fiha l-Partit kellu fuqu d-dnub il-mejjet impost mill-Knisja.</p>
<p>Fl-1971 inħatar Ministru tas-Servizzi Soċjali u Xogħol.</p>
<p>Fl-1974 inħatar Ministru tal-Edukazzjoni.</p>
<p>Fl-1976 inħatar Deputat Priministru u Ministru tal-Ġustizzja, Artijiet u Djar.</p>
<p>Fl-1979 inħatar Ministru tal-Finanzi.</p>
<p>Fl-1981 reġa' nħatar Ministru tal-Ġustizzja.</p>
<p>Fl-1987 huwa kien elett għall-aħħar darba fil-Parlament. Fl-1992 reġa' kkontesta iżda ma telax.</p>
</text></body></html>