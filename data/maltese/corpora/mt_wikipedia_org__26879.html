<html><body><text id="wikipedia_mt_wikipedia_org__26879.html" ns="0" revid="268073" sourceurl="https://mt.wikipedia.org/wiki/Evelyn_Bonaci" title="Evelyn Bonaci" type="wikipedia">Evelyn Bonaci
<p><hi rend="bold">Evelyn Bonaci</hi> (U.O.M.; twieldet fid-29 ta’ Novembru 1916 f’<ref target="https://mt.wikipedia.org/wiki/Tas-Sliema">Tas-Sliema</ref>; mietet fis-16 ta’ Diċembru 2008) kienet <ref target="https://mt.wikipedia.org/wiki/Politiku">politiku</ref> <ref target="https://mt.wikipedia.org/wiki/Maltin">Maltija</ref> tal-<ref target="https://mt.wikipedia.org/wiki/Partit_Laburista_(Malta)">Partit Laburista</ref> (PL). Apparti <ref target="https://mt.wikipedia.org/wiki/Agatha_Barbara">Agatha Barbara</ref>, hija kienet it-tieni mara li rebħet siġġu fil-Parlament wara l-indipendenza fl-1966.</p>
Bijografija
<p>Evelyn Bonaci appoġġat lir-raġel tagħha Louis (magħruf ukoll bħala “Ġiġi”) f’żewġ kandidaturi li ma rnexxewx fl-1953 u fl-1955. Flimkien ma’ Agatha Barbara, hija stabbiliet id-diviżjoni tan-nisa tal-Partit Laburista fl-1961. Iktar ’il quddiem saret President tad-diviżjoni tan-nisa tal-każin tal-Partit Laburista f’<ref target="https://mt.wikipedia.org/wiki/Birkirkara">Birkirkara</ref> u mbagħad saret membru tal-kumitat eżekuttiv nazzjonali. <ref target="https://mt.wikipedia.org/wiki/Albert_Hyzler">Albert Hyzler</ref> irnexxielu jikkonvinċiha titfa’ l-kandidatura tagħha fl-1966.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
<p>F’dik l-istess sena Bonaci ġiet eletta fil-<ref target="https://mt.wikipedia.org/wiki/Kamra_tad-Deputati_ta'_Malta">Kamra tad-Deputati</ref>, il-Parlament tar-Repubblika ta’ <ref target="https://mt.wikipedia.org/wiki/Malta">Malta</ref>, għall-ewwel darba għas-sitt distrett (Birkirkara) u rnexxielha tiddefendi s-siġġu tagħha għal żewġ mandati oħra fl-1971 u fl-1976. Fl-aħħar tal-1980, ftit qabel Bonaci telqet mill-Kamra tad-Deputati f’Novembru 1981, <ref target="https://mt.wikipedia.org/wiki/Anne_Agius_Ferrante">Anne Agius Ferrante</ref> (<ref target="https://mt.wikipedia.org/wiki/Partit_Nazzjonalista_(Malta)">Partit Nazzjonalista</ref> - PN) saret it-tielet mara li telgħet fil-Parlament Malti. Wara dan, Bonaci baqgħet taħdem għall-partit tagħha. Evelyn Bonaci mietet fis-16 ta’ Diċembru 2008.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Hija kienet meqjusa bħala membru mudell tal-partit tagħha, u kienet magħrufa għar-rispett etiku tagħha lejn l-opponenti politiċi.</p>
Familja
<p>Bonaci iżżewġet lir-raġel tagħha Louis u miegħu kellha tlett ibniet u żewġ subien: Tessie, Alfred, Winnie, John u Nadia; wieħed mis-subien miet qabilha. Ħuha, <ref target="https://mt.wikipedia.org/wiki/Ċikku_Bonaci">Ċikku Bonaci</ref>, bejn l-1951 sal-1962 kien ħareġ għall-<ref target="https://mt.wikipedia.org/wiki/Politika_ta'_Malta">politika</ref> fl-ewwel u fil-ħames distretti u kien membru tal-Kabinett ta’ <ref target="https://mt.wikipedia.org/wiki/Dom_Mintoff">Duminku Mintoff</ref> bħala Ministru għall-Industrija u l-Kummerċ (1955-1956).</p>
Premjijiet
<p>Fit-13 ta’ Diċembru 1995, Evelyn Bonaci ssejħet bħala l-Ewwel Uffiċjal (U.O.M.) tal-Ordni tal-Mertu Nazzjonali.</p>
</text></body></html>