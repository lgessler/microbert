<html><body><text id="wikipedia_mt_wikipedia_org__5050.html" ns="0" revid="231781" sourceurl="https://mt.wikipedia.org/wiki/Fenek_ta%27_denbu_qotni_tal-muntanji_ta%27_Appalach" title="Fenek ta' denbu qotni tal-muntanji ta' Appalach" type="wikipedia">Fenek ta' denbu qotni tal-muntanji ta' Appalach

<p>Il-<ref target="https://mt.wikipedia.org/wiki/Fenek_ta'_denbu_qotni_tal-muntanji_ta'_Appalach">Fenek ta' denbu qotni tal-muntanji ta' Appalach</ref> jew <ref target="https://mt.wikipedia.org/wiki/Denb_qotni_tal-muntanji_ta'_Appalach">Denb qotni tal-muntanji ta' Appalach</ref> jew <ref target="https://mt.wikipedia.org/wiki/Denb_qotni_skur">Denb qotni skur</ref>, li hu magħruf xjentifikament bħala <hi rend="italic"><ref target="https://mt.wikipedia.org/wiki/Sylvilagus_obscurus">Sylvilagus obscurus</ref></hi> huwa <ref target="https://mt.wikipedia.org/wiki/Mammiferu">mammiferu</ref> <ref target="https://mt.wikipedia.org/wiki/Plaċentat">plaċentat</ref> tad-<ref target="https://mt.wikipedia.org/wiki/Dinja_l-Ġdida">Dinja l-Ġdida</ref> u membru tal-<ref target="https://mt.wikipedia.org/wiki/Familja">familja</ref> <ref target="https://mt.wikipedia.org/wiki/Leporidae">Leporidae</ref> (leporidu), fl-<ref target="https://mt.wikipedia.org/wiki/Ordni">ordni</ref> <ref target="https://mt.wikipedia.org/wiki/Lagomorpha">Lagomorpha</ref> (lagomorfu). Dan id-<ref target="https://mt.wikipedia.org/wiki/Denb_qotni">denb qotni</ref> huwa nattiv tal-kontinent ta' l-<ref target="https://mt.wikipedia.org/wiki/Amerika_ta'_fuq">Amerika ta' fuq</ref>, endemiku tal-i<ref target="https://mt.wikipedia.org/wiki/Stati_Uniti">Stati Uniti</ref>. </p>
<p>Dan id-<ref target="https://mt.wikipedia.org/wiki/Denb_qotni">denb qotni</ref> huwa simili ħafna tal-<ref target="https://mt.wikipedia.org/wiki/Fenek_ta'_denbu_qotni_tal-Lvant">Fenek ta' denbu qotni tal-Lvant</ref> <hi rend="italic"><ref target="https://mt.wikipedia.org/wiki/Sylvilagus_floridanus">Sylvilagus floridanus</ref></hi> u diffiċli ħafna biex jingħarfu minn xulxin, għalkemm il-<ref target="https://mt.wikipedia.org/wiki/Fenek_ta'_denbu_qotni_tal-muntanji_ta'_Appalach">Fenek ta' denbu qotni tal-muntanji ta' Appalach</ref> <hi rend="italic"><ref target="https://mt.wikipedia.org/wiki/Sylvilagus_obscurus">Sylvilagus obscurus</ref></hi> huwa kemxejn iċken, għandu l-pil aktar skur u m' għandux it-teba bajda fuq il-moħħ li ġeneralment ikollu il-<ref target="https://mt.wikipedia.org/wiki/Fenek_ta'_denbu_qotni_tal-Lvant">Fenek ta' denbu qotni tal-Lvant</ref>, iżda minflok għandu teba sewda bejn il-widnejn fuq in-naħa ta' wara tar-ras.  </p>
Distribuzzjoni
<p>Il-<ref target="https://mt.wikipedia.org/wiki/Fenek_ta'_denbu_qotni_tal-muntanji_ta'_Appalach">Fenek ta' denbu qotni tal-muntanji ta' Appalach</ref> huwa <ref target="https://mt.wikipedia.org/wiki/Speċi">speċi</ref> ta' <ref target="https://mt.wikipedia.org/wiki/Denb_qotni">denb qotni</ref> li hija ġeneralment ristretta għal muntanji ta' Appalach u għandu distribuzzjoni mhux kontinwa li tibqa sejra minn Pennsylvania sal-Grigal fil-Georgia u jinsab ukoll fil-Punent tal-muntanji Blue Ridge fil-Virginia.</p>
Klassifikazzjoni
<p>Dan il-<ref target="https://mt.wikipedia.org/wiki/Fenek">fenek</ref> huwa 1 minn 9 <ref target="https://mt.wikipedia.org/wiki/Speċi">speċijiet</ref> ta' <ref target="https://mt.wikipedia.org/wiki/Denb_qotni">dnieb qotnin</ref>, li qegħdin klassifikati fis-<ref target="https://mt.wikipedia.org/wiki/Sottoġeneru">sottoġeneru</ref> <hi rend="italic"><ref target="https://mt.wikipedia.org/wiki/Sylvilagus_(sottoġeneru)">Sylvilagus</ref></hi> u m' hemmx <ref target="https://mt.wikipedia.org/wiki/Sottospeċi">sottospeċi</ref> rikonoxxuti. </p>
<list type="unordered"><item><ref target="https://mt.wikipedia.org/wiki/Ordni">Ordni</ref> <ref target="https://mt.wikipedia.org/wiki/Lagomorpha">Lagomorpha</ref>
<list type="unordered"><item><ref target="https://mt.wikipedia.org/wiki/Familja">Familja</ref> <ref target="https://mt.wikipedia.org/wiki/Leporidae">Leporidae</ref>
<list type="unordered"><item><ref target="https://mt.wikipedia.org/wiki/Sottofamilja">Sottofamilja</ref> <ref target="https://mt.wikipedia.org/wiki/Leporinae">Leporinae</ref>
<list type="unordered"><item><ref target="https://mt.wikipedia.org/wiki/Tribù">Tribù</ref> <ref target="https://mt.wikipedia.org/wiki/Leporini">Leporini</ref>
<list type="unordered"><item><ref target="https://mt.wikipedia.org/wiki/Ġeneru">Ġeneru</ref> <hi rend="italic"><ref target="https://mt.wikipedia.org/wiki/Sylvilagus">Sylvilagus</ref></hi>
<list type="unordered"><item><ref target="https://mt.wikipedia.org/wiki/Sottoġeneru">Sottoġeneru</ref> <hi rend="italic"><ref target="https://mt.wikipedia.org/wiki/Sylvilagus_(sottoġeneru)">Sylvilagus</ref></hi>
<list type="unordered"><item><ref target="https://mt.wikipedia.org/wiki/Fenek_ta'_denbu_qotni_tal-muntanji_ta'_Appalach">Fenek ta' denbu qotni tal-muntanji ta' Appalach</ref>, <hi rend="italic"><ref target="https://mt.wikipedia.org/wiki/Sylvilagus_obscurus">Sylvilagus obscurus</ref></hi></item></list></item></list></item></list></item></list></item></list></item></list></item></list>
Referenzi
<list type="unordered"><item>Hoffmann, Robert S.; Andrew T. Smith (November 16, 2005). Wilson, D. E., and Reeder, D. M. (eds): Mammal Species of the World, 3rd edition, Johns Hopkins University Press. <ref target="https://mt.wikipedia.org/wiki/Special:BookSources/0801882214">ISBN 0-801-88221-4</ref>.</item>
<item>Lagomorph Specialist Group (1996). <ref target="http://www.iucnredlist.org/search/details.php/41301/all"><hi rend="italic">Sylvilagus obscurus</hi></ref>. 2006 IUCN Red List of Threatened Species.</item>
<item><ref target="http://paleodb.org/cgi-bin/bridge.pl">The Paleobiology Database</ref>.</item>
<item><ref target="http://www.webcitation.org/query?id=1256601206076925&amp;url=www.geocities.com/mammal_taxonomy/nederlands2.html">Tassonomija tal-Mammiferi</ref>.</item></list></text></body></html>