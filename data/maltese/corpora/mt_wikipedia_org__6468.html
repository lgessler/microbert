<html><body><text id="wikipedia_mt_wikipedia_org__6468.html" ns="0" revid="248013" sourceurl="https://mt.wikipedia.org/wiki/Tim_nazzjonali_tal-futbol_ta%27_Wales" title="Tim nazzjonali tal-futbol ta' Wales" type="wikipedia">Tim nazzjonali tal-futbol ta' Wales
<p><hi rend="bold">It-tim nazzjonali tal-futbol ta' Wales</hi> jirrapreżenta lill-pajjiż ta' <ref target="https://mt.wikipedia.org/wiki/Wales">Wales</ref> fix-xena internazzjonali tal-logħba tal-<ref target="https://mt.wikipedia.org/wiki/Futbol">futbol</ref>. Hu hu kkontrollat mill-<ref target="https://mt.wikipedia.org/wiki/Football_Association_of_Wales">Football Association of Wales</ref> u hu it-tielet l-eqdem tim nazzjonali tal-futbol li jeżisti.</p>
<p>Minkejja li hi parti mir-<ref target="https://mt.wikipedia.org/wiki/Renju_Unit">Renju Unit</ref>, Wales minn dejjem kellha r-rappreżentanti tagħha li jilgħabu f'kampjonati kbar professjonali, imma mhux fil-<ref target="https://mt.wikipedia.org/wiki/Logħob_Olimpiku">Logħob Olimpiku</ref> minħabba li l-<ref target="https://mt.wikipedia.org/wiki/Kumitat_Internazzjonali_Olimpiku">Kumitat Internazzjonali Olimpiku</ref> jirrikonoxxi biss lir-Renju Unit.</p>
Storja
Is-snin tal-bidu
<p>Wales lagħbu l-ewwel logħba kompetittiva fil-25 ta' Marzu 1876 kontra l-<ref target="https://mt.wikipedia.org/wiki/Tim_Nazzjonali_tal-Futbol_ta'_l-Iskozja">Iskozja</ref> fi Glasgow, fejn hu hu t-tielet l-eqdem tim tal-futbol fid-dinja. Alavolja l-Iskoċċiżi rebħu f'din l-ewwel logħba 4-0, partita ta' ritorn kienet ippjanata f'Wales is-sena ta' wara u għalhekk dik kienet l-ewwel logħba internazzjonali ta' Wales ġewwa darhom, fejn intlagħbet fil-5 ta' Marzu 1887. L-Iskozja reġgħet rebħet, din id-darba 2-0.</p>
<p>L-ewwel logħba ta' Wales kontra l-<ref target="https://mt.wikipedia.org/wiki/Tim_Nazzjonali_tal-Futbol_ta'_l-Ingilterra">Ingilterra</ref> kienet fl-1879 - telfa ta' 2-1 f'Kennington Oval, Londra u fl-1882 Wales lagħbet ma' l-<ref target="https://mt.wikipedia.org/wiki/Tim_Nazzjonali_tal-Futbol_ta'_l-Irlanda_ta'_Fuq">Irlanda ta' Fuq</ref> għall-ewwel darba u rebħet 7-1 f'Wrexham.</p>
<p>L-assoċċazzjonijiet ta' l-erba' pajjiżi tar-<ref target="https://mt.wikipedia.org/wiki/Renju_Unit">Renju Unit</ref> iltaqgħu f'Manchester nhar is-6 ta' Diċembru 1882, biex iniżżlu r-regoli importanti għal din il-logħba. Din il-laqgħa rat il-bidu tal-Board ta' l-Assoċċazzjoni tal-Futbol Internazzjonali (<hi rend="italic">International Football Association Board</hi>) jew l-IFAB. Din l-organizazzjoni kienet se tapprova xi bidliet fir-regoli, xogħol li dawn l-erba' assoċċazzjonijiet għadhom jagħmlu sal-lum il-ġurnata.</p>
<p>Fl-istaġun 1883/84 ra l-formazzjoni tal-<hi rend="italic">British Home Championship</hi>, kampjonat li kien milgħub kull sena bejn l-<ref target="https://mt.wikipedia.org/wiki/Tim_Nazzjonali_tal-Futbol_ta'_l-Ingilterra">Ingilterra</ref>, l-<ref target="https://mt.wikipedia.org/wiki/Tim_Nazzjonali_tal-Futbol_ta'_l-Iskozja">Iskozja</ref>, l-<ref target="https://mt.wikipedia.org/wiki/Tim_Nazzjonali_tal-Futbol_ta'_l-Irlanda_ta'_Fuq">Irlanda ta' Fuq</ref> u Wales, sa l-istaġun 1983/84. Wales kienet rebbieħa għal tnax-il darba - 5 darbiet minnhom kienu maqsumim bejn iż-żewġ finalisti.</p>
<p>Il-Federazzjoni tal-Futbol ta' Wales (<ref target="https://mt.wikipedia.org/wiki/Football_Association_of_Wales">FAW</ref>) saret membru tal-<ref target="https://mt.wikipedia.org/wiki/FIFA">FIFA</ref> fl-1906, imma r-relazzjoni bejn il-FIFA u l-assoċċazzjoni Brittanika ma tantx kienet tajba u n-nazzjonijiet Brittaniċi rtiraw mill-FIFA fl-1928 wara diskussjonijiet fuq il-ħlas tal-plejers dilettanti. Bħala riżultat, Wales ma ħaditx sehem fl-ewwel tliet edizzjonijiet tat-<ref target="https://mt.wikipedia.org/wiki/Tazza_tad-Dinja_tal-Futbol">Tazza tad-Dinja</ref>.</p>
<p>Fl-1932 Wales lagħbet kontra r-<ref target="https://mt.wikipedia.org/wiki/Tim_Nazzjonali_tal-Futbol_ta'_l-Irlanda">Repubblika Irlandiża</ref>, fejn din kienet l-ewwel darba li lagħbu kontra tim barra mill-erba' timijiet tar-Renju Unit. Sena wara, Wales lagħbet barra mir-Renju Unit għall-ewwel darba meta huma lagħbu kontra <ref target="https://mt.wikipedia.org/wiki/Tim_Nazzjonali_tal-Futbol_ta'_Franza">Franza</ref> f'Pariġi; il-partita spiċċat 1-1.</p>


Storja tal-Kompetizzjonijiet
<ref target="https://mt.wikipedia.org/wiki/Tazza_tad-Dinja_tal-Futbol">Tazza tad-Dinja</ref>
<list type="unordered"><item>1930 sa l-1938 - <hi rend="italic">Ma ħaditx sehem</hi></item>
<item>1950 sa l-1954 - <hi rend="italic">Ma kkwalifikatx</hi></item>
<item>1958 - Kwarti tal-Finali</item>
<item>1962 sa l-2010 - <hi rend="italic">Ma kkwalifikatx</hi></item></list>
<ref target="https://mt.wikipedia.org/wiki/Kampjonati_Ewropej">Kampjonati Ewropej</ref>
<list type="unordered"><item>1960 - <hi rend="italic">Ma ħaditx sehem </hi></item>
<item>1964 sa l-2012 - <hi rend="italic">Ma kkwalifikatx</hi></item></list>
Ħoloq esterni
<list type="unordered"><item><ref target="http://www.faw.org.uk/">Sit uffiċjali tal-federazzjoni ta' Wales</ref></item>
<item><ref target="http://www.rsssf.com/tablesw/wal-intres.html">Riżultati internazzjonali tat-tim nazzjonali</ref></item>
<item><ref target="http://www.wfda.co.uk/index.php">Informazzjoni fuq l-istorja tal-futbol f'Wales</ref></item></list>
</text></body></html>