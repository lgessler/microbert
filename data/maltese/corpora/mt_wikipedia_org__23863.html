<html><body><text id="wikipedia_mt_wikipedia_org__23863.html" ns="0" revid="260978" sourceurl="https://mt.wikipedia.org/wiki/Alphonse_Daudet" title="Alphonse Daudet" type="wikipedia">Alphonse Daudet
<p><hi rend="bold">Alphonse Daudet</hi> (Franċiż: [dodɛ]; 13 ta' Mejju 1840 – 16 ta' Diċembru 1897) kien rumanzier Franċiż. Kien żewġ il-kittieba <ref target="https://mt.wikipedia.org/wiki/Julia_Daudet">Julia Daudet</ref> u missier Edmée Daudet, u l-kittieba  <ref target="https://mt.wikipedia.org/wiki/Léon_Daudet">Léon Daudet</ref> u <ref target="https://mt.wikipedia.org/wiki/Lucien_Daudet">Lucien Daudet</ref>.</p>
Żgħożija
<p>Daudet twieled Nîmes, <ref target="https://mt.wikipedia.org/wiki/Franza">Franza</ref>.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Niesu, miż-żewġ naħat, kienu membri tal-<hi rend="italic"><ref target="https://mt.wikipedia.org/wiki/Bourgeoisie">bourgeoisie</ref></hi>. Missieru, Vincent Daudet, kien produttur tal-ħarir — bniedem li ħajtu kienet mimlija sfortuna u falliment. Alphonse kien jiskarta ħafna mill-iskola u kellu tfulija mimlija dwejjaq. Fl-1856 ħalla <ref target="https://mt.wikipedia.org/wiki/Lyon">Lyon</ref>, fejn għex matul il-parti l-kbira tas-snin tal-iskola, u beda karriera bħala għalliem tal-iskola f'<ref target="https://mt.wikipedia.org/wiki/Alès">Alès</ref>, <ref target="https://mt.wikipedia.org/wiki/Gard">Gard</ref>, fin-nofsinhar ta' Franza. Daudet sab dan l-impjieg intollerabbli u aktar tard kien jgħid li kien jistenbaħ imwerwer, jaħseb li għadu fil-klassi qalb l-istudenti bla dixxiplina li kellu.<ref target="https://mt.wikipedia.org/wiki/Il-Paġna_prinċipali#cite_note-EB1911-2">[2]</ref>  Insibu dawn l-esperjenzi riflessi fir-rumanz tiegħu <hi rend="italic"><ref target="https://mt.wikipedia.org/wiki/Le_Petit_Chose">Le Petit Chose</ref></hi>. </p>
<p>Fl-1 ta' Novembru 1857, abbanduna t-tagħlim u mar joqgħod ma' ħuh <ref target="https://mt.wikipedia.org/wiki/Ernest_Daudet">Ernest Daudet</ref>, xi tliet snin akbar minnu, li kien qiegħed jipprova jagħmel karriera bħala ġurnalista Pariġi. Alphonse beda jikteb u ppubblika l-poeżiji tiegħu f'volum żgħir, <hi rend="italic">Les Amoureuses</hi> (1858), li intlaqa' tajjeb mhux ħażin. Sab impjieg ma' <hi rend="italic"><ref target="https://mt.wikipedia.org/wiki/Le_Figaro">Le Figaro</ref></hi>, li dak iż-żmien kienet taħt <ref target="https://mt.wikipedia.org/wiki/Hippolyte_de_Villemessant">Cartier de Villemessant</ref>, editur enerġetiku, kiteb tnejn jew tliet drammi, u beda jsir magħruf fil-kommunitajiet letterarji bħala bniedem ta' distinzjoni li jipprometti. Id-Duka ta' <ref target="https://mt.wikipedia.org/wiki/Duc_de_Morny">Morny</ref>, il-ministru ta' qawwa kbira ta' <ref target="https://mt.wikipedia.org/wiki/Napuljun_III">Napuljun III</ref>, ħatru bħala wieħed mis-segretarji tiegħu — impjieg li żamm sal-mewt tad-duka fl-1865.<ref target="https://mt.wikipedia.org/wiki/Il-Paġna_prinċipali#cite_note-EB1911-2">[2]</ref></p>
Karriera Letterarja
<figure><caption>Il-Mitħna ta' Daudet</caption></figure>
<p>Fl-1866, il-kollezzjoni ta' novelli ta' Daudet's <hi rend="italic"><ref target="https://mt.wikipedia.org/wiki/Ittri_mill-Mitħna_Tiegħi">Lettres de mon moulin</ref></hi> (<hi rend="italic">Ittri mill-Mitħna tiegħi</hi>), li kiteb <ref target="https://mt.wikipedia.org/wiki/Clamart">Clamart</ref>, qrib Pariġi, li fiha jalludi għal mitħna f'<ref target="https://mt.wikipedia.org/wiki/Fontvieille,_Bouches-du-Rhône">Fontvieille</ref>, <ref target="https://mt.wikipedia.org/wiki/Provenza">Provenza</ref>, ġibdet l-attenzjoni ta' ħafna qarrejja. L-ewwel mill-kotba tiegħu aktar fit-tul, <hi rend="italic"><ref target="https://mt.wikipedia.org/wiki/Le_Petit_Chose">Le Petit Chose</ref></hi> (1868), però, ma' tantx kien popolari. Fil-parti l-kbira kien l-istorja taż-żgħożija tiegħu, irrakkontata b'ħafna ħlewwa u ħniena. Fl-1872 ħareġ il-famuż <hi rend="italic"><ref target="https://mt.wikipedia.org/wiki/Aventures_prodigieuses_de_Tartarin_de_Tarascon">Aventures prodigieuses de Tartarin de Tarascon</ref></hi>, u dramm fi tliet atti <hi rend="italic"><ref target="https://mt.wikipedia.org/wiki/L'Arlésienne_(dramm)">L'Arlésienne</ref></hi>. Imma <hi rend="italic"><ref target="https://mt.wikipedia.org/wiki/Fromont_and_Risler">Fromont jeune et Risler aîné</ref></hi> (1874) kien suċċess kbir. Il-kreatività tiegħu irriżultat f'karattri realistiċi u tipiċi.<ref target="https://mt.wikipedia.org/wiki/Il-Paġna_prinċipali#cite_note-EB1911-2">[2]</ref></p>
<p><hi rend="italic">Jack</hi>, rumanz dwar tifel illeġittmu, martri tal-egoiżmu ta' ommu, li ħareġ sentejn wara, serva biex isaħħaħ l-istess impressjoni. Minn hemm 'il quddiem kellu karriera letterarja, il-parti l-kbira jikteb ir-rumanzi: <hi rend="italic">Le Nabab</hi> (1877), <hi rend="italic">Les Rois en exil</hi> (1879), <hi rend="italic">Numa Roumestan</hi> (1881), <hi rend="italic"><ref target="https://mt.wikipedia.org/wiki/Sapho_(novel)">Sapho</ref></hi> (1884), <hi rend="italic">L'Immortel</hi> (1888), jikteb għall-palk u jikteb ir-reminixxenzi: <hi rend="italic">Trente ans de Paris</hi> (1887) u <hi rend="italic">Souvenirs d'un homme de lettres</hi> (1888). Dawn, mat-tliet Tartarins<ref target="https://mt.wikipedia.org/wiki/Il-Paġna_prinċipali#cite_note-3">[3]</ref> - <hi rend="italic"><ref target="https://mt.wikipedia.org/wiki/Tartarin_de_Tarascon">Tartarin de Tarascon</ref></hi>, <hi rend="italic"><ref target="https://mt.wikipedia.org/wiki/Tartarin_sur_les_Alpes">Tartarin sur les Alpes</ref></hi>, <hi rend="italic"><ref target="https://mt.wikipedia.org/wiki/Port-Tarascon">Port-Tarascon</ref></hi> - u n-novelli, il-parti l-kbira miktubin qabel kisib il-fama, jifformaw il-korp tax-xogħlijiet ta' ħajtu.<ref target="https://mt.wikipedia.org/wiki/Il-Paġna_prinċipali#cite_note-EB1911-2">[2]</ref></p>
<p><hi rend="italic">L'Immortel</hi> hu attakk aċituż kontra l-<ref target="https://mt.wikipedia.org/wiki/Académie_Française">Académie Française</ref>, organizzazzjoni prestiġjuża li Daudet qatt ma kien membru tagħha. Daudet kiteb ukoll xi stejjer għat-tfal, fosthom <hi rend="italic">La Belle Nivernaise</hi>, storja dwar dgħajsa qadima u l-ekwipaġġ tagħha, fl-1867 Daudet iżżewweġ lil Julia Allard, l-awtur ta' <hi rend="italic">Impressions de nature et d'art</hi> (1879), <hi rend="italic">L'Enfance d'une Parisienne</hi> (1883), u xi studji letterarji oħra miktubin taħt l-isem tal-pinna ta' "Karl Steen".<ref target="https://mt.wikipedia.org/wiki/Il-Paġna_prinċipali#cite_note-EB1911-2">[2]</ref></p>
<p>Daudet ma kien bl-ebda mod fidil fiż-żwieġ, u kien wieħed minn ġenerazzjoni ta' kittieba sifilitiċi Franċiżi. <ref target="https://mt.wikipedia.org/wiki/Il-Paġna_prinċipali#cite_note-4">[4]</ref>  Matul iż-żwieġ kollu kellu relazzjonijiet sesswali ma' ħafna mill-maħbubin ta' sħabu. Daudet kellu jsofri bosta kuri u operazzjonijet ta' wġiegħ kbir għall-marda paralizzanti. L-entrati fid-djarju tiegħu dwar l-uġiegħ li bata mill-marda <ref target="https://mt.wikipedia.org/wiki/Tabes_dorsalis">tabes dorsalis</ref> ġabarhom fil-volum <hi rend="italic"><ref target="https://mt.wikipedia.org/wiki/La_Doulou_(La_Douleur)">La Doulou (La Douleur)</ref></hi>. Daudet miet Pariġi fis-16 ta' Diċembru 1897, u ndifen fiċ-<ref target="https://mt.wikipedia.org/wiki/Ċimiterju_Père_Lachaise">Ċimiterju Père Lachaise</ref> tal-stess belt.</p>
Opinjonijiet politiċi u soċjali, kontroversji u wirt

<figure><caption>Alphonse Daudet, madwar l-1860 (<ref target="https://mt.wikipedia.org/wiki/Il-Mużew_J._Paul_Getty">Il-Mużew J. Paul Getty</ref>)</caption></figure>
<p>Daudet kien monarkista u oppona r-Repubblika Franċiża b'ħerqa kbira. Daudet kien ukoll kontra 'l-Lhud, però ma kienx magħruf għalhekk daqs ibnu Léon. Il-karattru prinċipali ta' <hi rend="italic">Le Nabab</hi> kien ispirat minn politiku Lhudi li ġie elett bħala deputat għal Nîmes.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref>  Daudet ħareġ kontra tiegħu imma tilef. Daudet kellu ħafna nies letterarji fost ħbiebu, fosthom <ref target="https://mt.wikipedia.org/wiki/Edouard_Drumont">Edouard Drumont</ref>, li waqqaf il-Lega antisemitika ta' Franza u beda u kien jedidta il-gazzetta antisemitika <hi rend="italic">La Libre Parole</hi>. Daudet kellu wkoll xi korrispondenza antisemitika ma' <ref target="https://mt.wikipedia.org/wiki/Richard_Wagner">Richard Wagner</ref>.</p>
<p>Hemm min jgħid li Daudet kien jesaġera apposta r-rabta tiegħu ma' Provenza biex jippromwovi l-karriera letterarja u s-suċċess soċjali tiegħu (wara s-suċċess ta' Frederic Mistral), u anki ġibeb lil martu qabel iżżewġu dwar l-oriġni Provenzali tiegħu.<ref target="https://mt.wikipedia.org/wiki/Il-Paġna_prinċipali#cite_note-6">[6]</ref></p>
<p>Franza hemm ħafna kulleġġi u skejjel imsemmijin għalih u l-kotba tiegħu għadhom jinqraw u jiġu stampati.</p>
Xogħlijiet
<p>Din lista tax-xogħlijiet ewlenin ta' Daudet. </p>
<list type="unordered"><item><hi rend="italic"><ref target="https://mt.wikipedia.org/wiki/Les_Amoureuses">Les Amoureuses</ref></hi> (1858; poeżiji, l-ewwel xogħol ippubblikat).</item>
<item><hi rend="italic"><ref target="https://mt.wikipedia.org/wiki/Le_Petit_Chose">Le Petit Chose</ref></hi> (1868).</item>
<item><hi rend="italic"><ref target="https://mt.wikipedia.org/wiki/Lettres_de_Mon_Moulin">Lettres de Mon Moulin</ref></hi> (1869).</item>
<item><hi rend="italic"><ref target="https://mt.wikipedia.org/wiki/Tartarin_de_Tarascon">Tartarin de Tarascon</ref></hi> (1872).</item>
<item><hi rend="italic"><ref target="https://mt.wikipedia.org/wiki/L'Arlésienne_(dramm)">L'Arlésienne</ref></hi> (1872; novella oriġinarjament parti minn <hi rend="italic"><ref target="https://mt.wikipedia.org/wiki/Ittri_mill-Mitħna_Tiegħi">Lettres de Mon Moulin</ref></hi> magħmula fi dramm) Tradotta għall-Malti minn Prof. Anthony Aquilina (<hi rend="italic">L-Arlesjana</hi>, Faraxa Publishing 1993)</item>
<item><hi rend="italic"><ref target="https://mt.wikipedia.org/wiki/Contes_du_Lundi">Contes du Lundi</ref></hi> (1873, novelli).</item>
<item><hi rend="italic"><ref target="https://mt.wikipedia.org/wiki/Les_Femmes_d'Artistes">Les Femmes d'Artistes</ref></hi> (1874).</item>
<item><hi rend="italic"><ref target="https://mt.wikipedia.org/wiki/Robert_Helmont">Robert Helmont</ref></hi> (1874).</item>
<item><hi rend="italic"><ref target="https://mt.wikipedia.org/wiki/Fromont_jeune_et_Risler_aîné">Fromont jeune et Risler aîné</ref></hi> (1874).</item>
<item><hi rend="italic">Jack</hi> (1876).</item>
<item><hi rend="italic"><ref target="https://mt.wikipedia.org/wiki/Le_Nabab_(Daudet)">Le Nabab</ref></hi> (1877).</item>
<item><hi rend="italic"><ref target="https://mt.wikipedia.org/wiki/Les_Rois_en_Exil">Les Rois en Exil</ref></hi> (1879).</item>
<item><hi rend="italic"><ref target="https://mt.wikipedia.org/wiki/Numa_Roumestan">Numa Roumestan</ref></hi> (1880) <figure><caption>Il-qabar ta' Daudet fiċ-Ċimiterju Pere Lachaise, Pariġi</caption></figure></item>
<item><hi rend="italic"><ref target="https://mt.wikipedia.org/wiki/L'Evangéliste">L'Evangéliste</ref></hi> (1883).</item>
<item><hi rend="italic"><ref target="https://mt.wikipedia.org/wiki/Sapho_(novel)">Sapho</ref></hi> (1884).</item>
<item><hi rend="italic"><ref target="https://mt.wikipedia.org/wiki/Tartarin_sur_les_Alpes">Tartarin sur les Alpes</ref></hi> (1885).</item>
<item><hi rend="italic"><ref target="https://mt.wikipedia.org/wiki/La_Belle_Nivernaise">La Belle Nivernaise</ref></hi> (1886).</item>
<item><hi rend="italic"><ref target="https://mt.wikipedia.org/wiki/L'Immortel">L'Immortel</ref></hi> (1888).</item>
<item><hi rend="italic"><ref target="https://mt.wikipedia.org/wiki/Port-Tarascon">Port-Tarascon</ref></hi> (1890).</item>
<item><hi rend="italic"><ref target="https://mt.wikipedia.org/wiki/Rose_and_Ninette">Rose and Ninette</ref></hi> (1892).</item>
<item><hi rend="italic"><ref target="https://mt.wikipedia.org/wiki/La_Doulou">La Doulou</ref></hi> (1930).</item></list>


Biblijografija
<list type="unordered"><item>Dobie, G. Vera (1949). <hi rend="italic">Alphonse Daudet</hi>. Londra u New York: Nelson.</item>
<item>Roche, Alphonse V. (1976). <hi rend="italic">Alphonse Daudet</hi>. Boston: Twayne Publishers.</item>
<item>Sachs, Murray (1965). <hi rend="italic">The Career of Alphonse Daudet: A Critical Study</hi>. Harvard University Press.</item></list>
Qari addizzjonali
<list type="unordered"><item>Burton, Richard (1898). <ref target="https://archive.org/stream/literarylikings00burtgoog#page/n130/mode/2up">"Björnson, Daudet, James: A Study in the Literary Time-spirit."</ref> In: <hi rend="italic">Literary Likings.</hi> Boston:  Copeland and Day, pp.107–130.</item>
<item><ref target="https://mt.wikipedia.org/wiki/Joseph_Conrad">Conrad, Joseph</ref> (1921). <ref target="https://archive.org/stream/notesonlifelette00conruoft#page/24/mode/2up">"Alphonse Daudet."</ref> In: <hi rend="italic">Notes on Life &amp; Letters.</hi> Londra: J.M. Dent &amp; Sons Ltd., pp.25–31.</item>
<item>Crawford, Virginia M. (1898). <ref target="https://archive.org/stream/contemporaryrev23unkngoog#page/n194/mode/2up">"Alphonse Daudet,"</ref> <hi rend="italic">The Contemporary Review,</hi> Vol. 73, pp.182–192 (Rep. in <ref target="https://archive.org/stream/cu31924026928691#page/n59/mode/2up"><hi rend="italic">Studies in Foreign Literature.</hi></ref> Boston: L.C. Page &amp; Company, 1899, pp.49–77.)</item>
<item><ref target="https://mt.wikipedia.org/wiki/Benedetto_Croce">Croce, Benedetto</ref> (1924). <ref target="https://archive.org/stream/europeanliteratu030060mbp#page/n323/mode/2up">"Zola and Daudet."</ref> In: <hi rend="italic">European Literature in the Nineteenth Century.</hi> Londra: Chapman &amp; Hall, pp.312–325.</item>
<item><ref target="https://mt.wikipedia.org/wiki/Léon_Daudet">Daudet, Léon</ref> (1898). <ref target="http://babel.hathitrust.org/cgi/pt?id=uc2.ark:/13960/t3st7j206;view=1up;seq=11"><hi rend="italic">Alphonse Daudet.</hi></ref> Boston: Little, Brown and Company.</item>
<item><ref target="https://mt.wikipedia.org/wiki/René_Doumic">Doumic, René</ref> (1899). <ref target="https://archive.org/stream/contemporaryfre01frosgoog#page/n142/mode/2up">"Alphonse Daudet."</ref> In: <hi rend="italic">Contemporary French Novelists.</hi> New York: Thomas Y. Crowell &amp; Company, pp.127–174.</item>
<item>Favreau, Alphonse R. (1937). "British Criticism of Daudet, 1872-97," <hi rend="italic">PMLA,</hi> Vol. 52, No. 2, pp.528–541.</item>
<item><ref target="https://mt.wikipedia.org/wiki/Edmund_Gosse">Gosse, Edmund</ref> (1905). <ref target="http://babel.hathitrust.org/cgi/pt?id=uc2.ark:/13960/t4qj7bc71;view=1up;seq=124">"Alphonse Daudet."</ref> In: <hi rend="italic">French Profiles.</hi> New York: Dodd, Mead and company, pp.108–128.</item>
<item>Hamilton, C.J. (1904). <ref target="https://archive.org/stream/gentlemansmagaz141unkngoog#page/n590/mode/2up">"The Early Struggles of Alphonse Daudet,"</ref> <hi rend="italic">The Gentleman's Magazine,</hi> Vol. CCXCVII, pp.597–608.</item>
<item>Hemmings, F.W.J. (1974). "Alphonse Daudet." In: <hi rend="italic">The Age of Realism.</hi> Harmondsworth: Penguin, pp.194–200.</item>
<item>Henry, Stuart (1897). <ref target="https://archive.org/stream/hourswithfamousp00henriala#page/30/mode/2up">"M. Daudet."</ref> In: <hi rend="italic">Hours with Famous Parisians.</hi> Chicago: Way &amp; Williams, pp.31–76.</item>
<item><ref target="https://mt.wikipedia.org/wiki/Henry_James">James, Henry</ref> (1894). <ref target="https://archive.org/stream/partialportraits00jameiala#page/194/mode/2up">"Alphonse Daudet."</ref> In: <hi rend="italic">Partial Portraits.</hi> Londra: Macmillan &amp; Co., pp.195–239.</item>
<item>Major, John C. (1966). "Henry James, Daudet and Oxford," <hi rend="italic">Notes &amp; Queries,</hi> Vol. 13, No. 2, pp.69–70.</item>
<item><ref target="https://mt.wikipedia.org/wiki/Brander_Matthews">Matthews, Brander</ref> (1901). <ref target="https://archive.org/stream/historicalnovelo00matt#page/108/mode/2up">"Alphonse Daudet."</ref> In: <hi rend="italic">The Historical Novel and Other Essays.</hi> New York: Charles Scribner's Sons, pp.109–146.</item>
<item><ref target="https://mt.wikipedia.org/wiki/Arthur_Bartlett_Maurice">Maurice, Arthur Bartlett</ref> (1901). <ref target="https://archive.org/stream/bookman54unkngoog#page/n80/mode/2up">"Daudet and the Making of the Novel,"</ref> <hi rend="italic">The Bookman</hi>, Vol. 13, pp.42–47.</item>
<item>Mauris, Maurice (1880). <ref target="https://archive.org/stream/frenchmenoflette00maurrich#page/218/mode/2up">"Alphonse Daudet."</ref> In: <hi rend="italic">French Men of Letters.</hi> New York: D. Appleton and Company, pp.219–244.</item>
<item>Moore, Olin H. (1916). <ref target="https://www.jstor.org/stable/432780">"The Naturalism of Alphonse Daudet,"</ref> <hi rend="italic">Modern Philology,</hi> Vol. 14, No. 3, pp.157–172.</item>
<item><ref target="https://mt.wikipedia.org/wiki/Margaret_Oliphant">Oliphant, Margaret</ref> (1879). <ref target="https://archive.org/stream/blackwoodsmagaz125edinuoft#page/92/mode/2up">"The Novels of Alphonse Daudet,"</ref> <hi rend="italic">Blackwood's Magazine</hi>, Vol. 125, pp.93–111.</item>
<item>Powers, Lyall H.  (1972). "James's Debt to Alphonse Daudet", <hi rend="italic">Comparative Literature,</hi> Vol. 24, No. 2, pp.150–162.</item>
<item><ref target="https://mt.wikipedia.org/wiki/Arthur_Ransome">Ransome, Arthur</ref> (1913). <ref target="https://archive.org/stream/portraitsspecula00ransuoft#page/56/mode/2up">"Alphonse Daudet."</ref> In: <hi rend="italic">Portraits and Speculations.</hi> Londra: Macmillan &amp; Co., pp.57–70.</item>
<item><ref target="https://mt.wikipedia.org/wiki/Jean-François_Raffaëlli">Raffaëlli, Jean François</ref> (1899). <ref target="http://babel.hathitrust.org/cgi/pt?id=mdp.39015048483138;view=1up;seq=972">"Alphonse Daudet and his Intimates,"</ref> <hi rend="italic">Lippincott's Magazine,</hi> Vol. 64, pp.952–960.</item>
<item>Sachs, Murray (1948). "The Role of Collaborators in the Career of Alphonse Daudet," <hi rend="italic">PMLA,</hi> Vol. 73, No. 1, pp.116–122.</item>
<item>Sachs, Murray (1964). "Alphonse Daudet and Paul Arène: Some Umpublished Letters," <hi rend="italic">Romanic Review,</hi> Vol. 55, pp.30–37.</item>
<item>Saylor, Guy Rufus (1940). <hi rend="italic">Alphonse Daudet as a Dramatist</hi>. Philadelphia: University of Pennsylvania Press.</item>
<item>Sherard, Robert Harborough (1894). <ref target="http://babel.hathitrust.org/cgi/pt?id=mdp.39015009324834;view=1up;seq=145">"Alphonse Daudet at Home,"</ref> <hi rend="italic">McClure's Magazine,</hi> Vol. 3, pp.137–149.</item>
<item>Sherard, Robert Harborough (1894). <ref target="https://archive.org/stream/alphonsedaudetbi00sheruoft#page/n5/mode/2up"><hi rend="italic">Alphonse Daudet: Biographical and Critical Study</hi></ref>. Londra: Edward Arnold.</item>
<item>Taylor, Una A. (1913). <ref target="http://babel.hathitrust.org/cgi/pt?id=mdp.39015030193596;view=1up;seq=225">"The Short Story in France,"</ref> <hi rend="italic">The Edinburgh Review</hi>, Vol. 218, No. 445, pp.137–50.</item>
<item><ref target="https://mt.wikipedia.org/wiki/Charles_Whibley">Whibley, Charles</ref> (1898). <ref target="https://archive.org/stream/modernlanguagequ02modeuoft#page/n31/mode/2up">"Alphonse Daudet,"</ref> <hi rend="italic">The Modern Quarterly of Language and Literature,</hi> Vol. 1, No. 1, pp.16–21.</item></list>
Ħoloq esterni



<list type="unordered"><item><ref target="https://www.gutenberg.org/ebooks/search/?query=Alphonse+Daudet">Gutenberg Press</ref></item>
<item><ref target="https://archive.org/search.php?query=Alphonse%20Daudet">Internet Archive</ref></item>
<item><ref target="https://librivox.org/author/1020?primary_key=1020&amp;search_category=author&amp;search_page=1&amp;search_form=get_results">Libri Vox</ref></item>
<item><ref target="http://catalog.hathitrust.org/Search/Home?lookfor=%22Daudet,%20Alphonse,%201840-1897.%22&amp;type=author&amp;inst=">Works by Alphonse Daudet</ref>, at Hathi Trust</item>
<item><ref target="http://www.unz.org/Author/DaudetAlphonse">Works by Alphonse Daudet</ref>, at Unz.org</item></list>
</text></body></html>