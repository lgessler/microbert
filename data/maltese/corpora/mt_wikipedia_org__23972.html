<html><body><text id="wikipedia_mt_wikipedia_org__23972.html" ns="0" revid="273611" sourceurl="https://mt.wikipedia.org/wiki/Anna_Frank" title="Anna Frank" type="wikipedia">Anna Frank<p><hi rend="bold">Anne Frank</hi> (12 Ġunju 1929 – Frar jew Marzu 1945) hija waħda mill-vittmi <ref target="https://mt.wikipedia.org/wiki/Lhud">Lhud</ref> l-aktar magħrufa u diskussi tal-<ref target="https://mt.wikipedia.org/wiki/Olokawst">Olokawst</ref>. Hi rikonoxxuta għall-kwalità tal-kitba tagħha u d-djarju tagħha sar wieħed mill-aktar kotba li jinqraw fid-dinja, tant li kien il-bażi għal diversi xeneġġjaturi ta' films u reċti.</p>
<p>Twieldet fil-belt ta' <ref target="https://mt.wikipedia.org/wiki/Frankfurt">Frankfurt</ref> il-<ref target="https://mt.wikipedia.org/wiki/Ġermanja">Ġermanja</ref> u għexet il-parti l-kbira ta' ħajjitha f'<ref target="https://mt.wikipedia.org/wiki/Amsterdam">Amsterdam</ref> jew qrib tagħha, fl-<ref target="https://mt.wikipedia.org/wiki/Pajjiżi_l-Baxxi">Olanda</ref>. In-nazzjonalità tagħha kienet uffiċjalment Ġermaniża sal-1941, iżda tilfet din in-nazzjonalità minħabba l-politika kontra r-razza Semitika tal-<ref target="https://mt.wikipedia.org/wiki/Ġermanja_Nazista">Ġermanja Nazista</ref> (il-Liġijiet Nuremberg). Hija kisbet fama internazzjonali wara mewtha meta ġie ppubblikat id-djarju tagħha li fih kitbet l-esperjenzi tagħha matul l-okkupazzjoni Ġermaniża tal-Olanda fit-<ref target="https://mt.wikipedia.org/wiki/Tieni_Gwerra_Dinjija">Tieni Gwerra Dinjija</ref>.</p>
<p>Il-familja Frank iċċaqalqet mill-Ġermanja għal Amsterdam fl-1933, is-sena li fiha n-Nazisti kisbu l-kontroll fuq il-Ġermanja, sal-bidu tas-sena 1940, iżda n-Nazi ma damux ma okkupaw ukoll dan il-pajjiż u l-familja Frank kellha tibqa' Amsterdam minħabba l-okkupazzjoni Nazista fl-Olanda. Minħabba din l-akbar persekuzzjoni tal-popolazzjoni Lhudija f'Lulju 1942, il-familja għexet fil-moħba tal-kmamar ta' ħabib missier Anne, <ref target="https://mt.wikipedia.org/wiki/Otto_Frank">Otto Frank</ref>. Wara sentejn, il-familja Frank flimkien ma' xi nies oħra ġew skoperti u għalhekk ittieħdu lejn kampijiet ta' konċentrament. Anne Frank u oħtha <ref target="https://mt.wikipedia.org/wiki/Margot_Frank">Margot</ref>, imbagħad ġew trasferiti lejn il-<ref target="https://mt.wikipedia.org/wiki/Kamp_ta'_konċentrament_ta'_Bergen-Belsen">kamp ta' konċentrament Bergen-Belsen</ref>, fejn it-tnejn mietu f'Marzu tal-1945.</p>
<p>Otto Frank, l-uniku superstiti tal-familja, kif intemmet il-gwerra mar lura Amsterdam fejn sab id-djarju ta' Anne, u l-isforzi tiegħu wasslu għall-pubblikazzjoni tad-djarju fl-1947. Id-djarju ġie tradott mil-lingwa oriġinali tiegħu għall-Ingliż fl-1952 bit-titlu <hi rend="italic"><ref target="https://mt.wikipedia.org/wiki/A_Young_Girl's_Diary">A Young Girl's Diary</ref></hi>. Illum id-djarju nsibuh f'bosta lingwi.</p>
Ħoloq esterni


<list type="unordered"><item><ref target="http://www.annefrank.org/">Dar ta' Anne Frank</ref></item></list>
</text></body></html>