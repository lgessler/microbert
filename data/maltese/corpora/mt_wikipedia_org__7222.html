<html><body><text id="wikipedia_mt_wikipedia_org__7222.html" ns="0" revid="254606" sourceurl="https://mt.wikipedia.org/wiki/Albanija_fil-Festival_tal-Eurovision" title="Albanija fil-Festival tal-Eurovision" type="wikipedia">Albanija fil-Festival tal-Eurovision
<p>L-<hi rend="bold">Albanija</hi> ipparteċipat fil-<ref target="https://mt.wikipedia.org/wiki/Festival_tal-Eurovision">Festival tal-Eurovision</ref> seba' darbiet, fejn iddebuttat fl-<ref target="https://mt.wikipedia.org/wiki/Festival_tal-Eurovision_2004">2004</ref>. L-aqwa pożizzjoni ġiet fis-sena debuttanti, fejn <ref target="https://mt.wikipedia.org/wiki/Anjeza_Shahini">Anjeza Shahini</ref> kisbet is-seba' post bil-kanzunetta "The Image Of You". Minħabba li spiċċat mal-ewwel għaxra, l-Albanija kellha post garantit fil-finali fejn <ref target="https://mt.wikipedia.org/wiki/Ledina_Çelo">Ledina Çelo</ref> interpretat "Tomorrow I Go". Ledina ma tantx kisbet riżultat tajjeb, fejn spiċċat fis-sittax-il post u b'hekk kellha tikkompeti fis-semi-finali.</p>
<p>La <ref target="https://mt.wikipedia.org/wiki/Luiz_Ejlli">Luiz Ejlli</ref> u lanqas <ref target="https://mt.wikipedia.org/wiki/Frederik_Ndoci">Frederik Ndoci</ref> ma rnexxielhomx jikkwalifikaw mis-semifinali. <ref target="https://mt.wikipedia.org/wiki/Olta_Boka">Olta Boka</ref>, ir-rappreżentatriċi tal-Albanija fl-2008, irnexxielha takkwista l-ewwel finali wara assenza ta' sentejn.</p>
<p>Għall-<ref target="https://mt.wikipedia.org/wiki/Festival_tal-Eurovision_2009">Festival tal-Eurovision 2009</ref>, l-Albanija kienet l-ewwel pajjiż li għażlet kemm l-artist kif ukoll il-kanzunetta għal dan il-konkors. Ir-rebbieħ ġie magħżul mill-festival nazzjonali, <ref target="https://mt.wikipedia.org/wiki/Festivali_I_Këngës">Festivali I Këngës</ref>. Ir-rebbieħa kienet <ref target="https://mt.wikipedia.org/wiki/Kejsi_Tola">Kejsi Tola</ref> bil-kanzunetta "Më merr në ëndërr" (Ħudni fil-ħolm tiegħek), li ġiet komposta minn Edmond Zhulali u Agim Doçi, li t-tnejn li huma kkomponu l-kanzunetta tal-ewwel parteċipazzjoni tal-Albanija.<ref target="https://mt.wikipedia.org/wiki/Il-Paġna_prinċipali#cite_note-Albanija2009-1">[1]</ref> Il-kanzunetta tkantat bl-Ingliż bħala "Carry Me in Your Dreams". Għat-tieni sena konsekuttiva, l-Albanija ikkwalifikaw għall-finali wara s-seba' post miksub fis-semifinali. Finalment, Kejsi Tola waslet sas-sbatax-il post b'48 punt.</p>


Votazzjoni
<figure><caption><ref target="https://mt.wikipedia.org/wiki/Frederik_Ndoci">Frederik Ndoci</ref> f'Ħelsinki (<ref target="https://mt.wikipedia.org/wiki/Festival_tal-Eurovision_2007">2007</ref>)</caption></figure>
<figure><caption><ref target="https://mt.wikipedia.org/wiki/Olta_Boka">Olta Boka</ref> f'Belgrad (<ref target="https://mt.wikipedia.org/wiki/Festival_tal-Eurovision_2008">2008</ref>)</caption></figure>
<p>L-Albanija tat l-aktar punti lil:</p>
<p>L-Albanija irċiviet l-aktar punti minn:</p>



Ħoloq esterni
<list type="unordered"><item><ref target="http://www.diggiloo.net/?al">Lirika ta' kull kanzunetta Albaniża</ref></item></list>
</text></body></html>