<html><body><text id="wikipedia_mt_wikipedia_org__9497.html" ns="0" revid="272304" sourceurl="https://mt.wikipedia.org/wiki/Marcon_Bezzina" title="Marcon Bezzina" type="wikipedia">Marcon Bezzina

<p><hi rend="bold">Marcon Bezzina</hi> (twieldet fil-11 ta' Settembru 1985) hija <ref target="https://mt.wikipedia.org/wiki/Ġudo">ġudoka</ref> <ref target="https://mt.wikipedia.org/wiki/Malta">Maltija</ref>. Fl-età ta' disa' snin bdiet tippratika l-ġudo,<ref target="https://mt.wikipedia.org/wiki/Il-Paġna_prinċipali#cite_note-dwar-1">[1]</ref> u fl-età tenera ta' sbatax-il sena rnexxielha tirbaħ il-midalja tal-bronż fil-<ref target="https://mt.wikipedia.org/wiki/Logħob_tal-Pajjiżi_ż-Żgħar_2003">Logħob tal-Pajjiżi ż-Żgħar 2003</ref> u anki l-midalja tal-fidda fl-avveniment tal-iskwadra. Fl-<ref target="https://mt.wikipedia.org/wiki/Olimpjadi">Olimpjadi</ref> ddebuttat fl-<ref target="https://mt.wikipedia.org/wiki/Olimpjadi_tas-sajf_2004">Olimpjadi tas-sajf 2004</ref> ġewwa <ref target="https://mt.wikipedia.org/wiki/Ateni">Ateni</ref>. Bħalissa qiegħda tattendi l-<ref target="https://mt.wikipedia.org/wiki/Università_ta'_Bath">Università ta' Bath</ref> ġewwa l-<ref target="https://mt.wikipedia.org/wiki/Ingilterra">Ingilterra</ref>.<ref target="https://mt.wikipedia.org/wiki/Il-Paġna_prinċipali#cite_note-dwar-1">[1]</ref> Fl-<ref target="https://mt.wikipedia.org/wiki/Olimpjadi_tas-sajf_2008">Olimpjadi tas-sajf 2008</ref> hi ġarret il-bandiera Maltija fiċ-ċerimonja tal-ftuħ tal-Olimpjadi.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Sfortunatament għal Marcon, hi sfat elimata fl-ewwel rawnd minn <ref target="https://mt.wikipedia.org/wiki/Kahina_Saidi">Kahina Saidi</ref> tal-<ref target="https://mt.wikipedia.org/wiki/Alġerija">Alġerija</ref>.</p>


Ħoloq esterni
<list type="unordered"><item><ref target="https://www.judoinside.com/judoka/16569/Marcon_Bezzina/judo-career">Statistika</ref> fuq <hi rend="italic">JudoInside.com</hi></item></list>
</text></body></html>