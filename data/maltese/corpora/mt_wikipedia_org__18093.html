<html><body><text id="wikipedia_mt_wikipedia_org__18093.html" ns="0" revid="273331" sourceurl="https://mt.wikipedia.org/wiki/Gudja_United_FC" title="Gudja United FC" type="wikipedia">Gudja United FC
<p><hi rend="bold">Gudja United Football Club</hi> huwa <ref target="https://mt.wikipedia.org/wiki/Klabb_tal-futbol">klabb</ref> tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Malta">Malti</ref> li ġej mill-<ref target="https://mt.wikipedia.org/wiki/Gudja">Gudja</ref>, villaġġ fix-Xlokk ta' Malta, u li attwalment jilgħab fl-<ref target="https://mt.wikipedia.org/wiki/L-Ewwel_Diviżjoni_Maltija">Ewwel Diviżjoni</ref>.</p>
<p>Gudja United jilagħbu bl-abjad u strixxi bluni. Fl-2009, Gudja United kienu viċin li jirbħu t-<ref target="https://mt.wikipedia.org/wiki/It-Tielet_Diviżjoni_Maltija">Tielet Diviżjoni</ref> Sezzjoni A. Ir-rivali tagħhom huma <ref target="https://mt.wikipedia.org/wiki/Għaxaq_FC">Għaxaq FC</ref> li fl-aħħar snin dalwaqt ser ikunu ilhom 14-il sena li qatt ma rnexxielhom jirbħu logħba kontra l-istess Gudja, anzi tilfu b'xi punteġġi umiljanti ta' 4-0 u 6-0.</p>
Storja
<p>Il-Gudja Boys Ultras huwa grupp ta' żgħażagħ li jappoġġjaw lill-klabb bl-atmosfera kbira waqt il-logħob. L-Ultras jattendu l-logħbiet tal-Gudja u juru l-appoġġ tagħhom bi bnadar kbar u banners. Dawn jappoġġjaw ukoll lill-klabb tagħhom billi jkantaw xi kanzunetti varji.</p>
<p>L-Ultras kienu ffurmati fit-12 ta' Diċembru 2008. Huma organizzaw ruħhom għall-ewwel darba fil-5 ta' Jannar 2009 waqt logħba tat-<ref target="https://mt.wikipedia.org/wiki/It-Tielet_Diviżjoni_Maltija">Tielet Diviżjoni</ref> kontra <ref target="https://mt.wikipedia.org/wiki/Sirens_FC">Sirens</ref>, fejn il-Gudja rebħu 2-1. L-ewwel staġun kien suċċess għal dawn il-partitarji minħabba li Gudja United spiċċaw it-tielet fil-kampjonat. Ix-xogħlijiet tal-grupp kien diffiċli minħabba preparazzjoni għal kull logħba bħal banners, bnadar u materjal ieħor għal kull logħba. Enfasi speċjali hija mogħtija lill-kantanti li jkantaw waqt kull logħba u l-appoġġ kontinwu matul kull logħba. Gudja United irnexxielhom jiksbu lura l-promozzjoni matul l-istaġun 2010-2011, fejn kienu promossi għat-<ref target="https://mt.wikipedia.org/wiki/It-Tieni_Diviżjoni_Maltija">Tieni Diviżjoni</ref>, u għal darb'oħra matul l-istaġun <ref target="https://mt.wikipedia.org/wiki/It-Tieni_Diviżjoni_Maltija_2011–12">2011-2012</ref> fejn kienu wkoll promossi għall-<ref target="https://mt.wikipedia.org/wiki/L-Ewwel_Diviżjoni_Maltija">Ewwel Diviżjoni</ref>. Gudja United lagħbu fl-<ref target="https://mt.wikipedia.org/wiki/L-Ewwel_Diviżjoni_Maltija">Ewwel Diviżjoni Maltija</ref> matul l-istaġun 2013-2014.</p>




Ħoloq esterni
<list type="unordered"><item><ref target="http://www.weltfussballarchiv.com/club_profile.php?ID=7741">Il-Paġna prinċipali</ref> fuq Weltfussballarchiv.com</item></list>
</text></body></html>