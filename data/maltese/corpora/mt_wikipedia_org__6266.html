<html><body><text id="wikipedia_mt_wikipedia_org__6266.html" ns="0" revid="248769" sourceurl="https://mt.wikipedia.org/wiki/Konfederazzjoni_O%C4%8Beanika_tal-Futbol" title="Konfederazzjoni Oċeanika tal-Futbol" type="wikipedia">Konfederazzjoni Oċeanika tal-Futbol
<p>Il-<hi rend="bold">Konfederazzjoni tal-Futbol Oċeaniku</hi> (bl-<ref target="https://mt.wikipedia.org/wiki/Lingwa_Ingliża">Ingliż</ref>: <hi rend="italic">Oceania Football Confederation</hi>), hi waħda mis-sitt żoni kontinentali tal-<ref target="https://mt.wikipedia.org/wiki/Futbol">futbol</ref> internazzjonali, li tikkonsisti mill-<ref target="https://mt.wikipedia.org/wiki/Papwa_Gwinea_l-Ġdida">Papwa Gwinea l-Ġdida</ref>, <ref target="https://mt.wikipedia.org/wiki/New_Zealand">New Zealand</ref>, u gżejjer żgħar bħat-<ref target="https://mt.wikipedia.org/wiki/Tonga">Tonga</ref>, il-<ref target="https://mt.wikipedia.org/wiki/Fiġi">Fiġi</ref> u pajjiżi oħra tal-<ref target="https://mt.wikipedia.org/wiki/Gżejjer_Paċifiċi">Gżejjer Paċifiċi</ref>. Din il-federazzjoni tippromovi din il-logħba fl-<ref target="https://mt.wikipedia.org/wiki/Oċeanja">Oċeanja</ref> u tiggwida lill-membri tagħha għall-kwalifikazzjoni tat-<ref target="https://mt.wikipedia.org/wiki/Tazza_tad-Dinja_tal-Futbol">Tazza tad-Dinja</ref>.</p>
<p>Mis-sitt konfederazzjonijiet, l-OFC hi l-iżgħar u l-inqas kompetittiva, fejn hi magħmula minn pajjiżi żgħar u ħafna drabi nazzjonijiet fqar, fejn il-logħba tal-futbol mhijiex l-iktar sport popolari. B'konsegwenza ta' dan, din l-assoċjazzjoni għandha ftit influwenza fuq il-futbol globali, kemm fil-kompetizzjonijiet li tospita kif ukoll fil-kwalità tal-plejers. Fl-<ref target="https://mt.wikipedia.org/wiki/2006">2006</ref>, l-ikbar u l-aktar skwadra b'suċċessi f'din il-federazzjoni, l-<ref target="https://mt.wikipedia.org/wiki/Tim_nazzjonali_tal-futbol_tal-Awstralja">Awstralja</ref>, ittrasferixxiet ruħha fiż-<ref target="https://mt.wikipedia.org/wiki/Konfederazzjoni_tal-Futbol_Ażjatiku">Żona Ażjatika</ref>, biex ħalliet lil <ref target="https://mt.wikipedia.org/wiki/Tim_nazzjonali_tal-futbol_ta'_New_Zealand">New Zealand</ref> bħala l-aktar prominenti fl-OFC.</p>
Storja
<p>Il-konfederazzjoni ġiet iffurmata fl-<ref target="https://mt.wikipedia.org/wiki/1966">1966</ref>. Il-membri fundaturi kienu l-<ref target="https://mt.wikipedia.org/wiki/Tim_nazzjonali_tal-futbol_tal-Awstralja">Awstralja</ref>, <ref target="https://mt.wikipedia.org/wiki/Tim_nazzjonali_tal-futbol_ta'_New_Zealand">New Zealand</ref> u l-<ref target="https://mt.wikipedia.org/wiki/Tim_nazzjonali_tal-futbol_tal-Fiġi">Fiġi</ref>. Fl-1996, l-OFC kienet ikkonfermata bħala konfederazzjoni u ngħatat post fit-Tazza tad-Dinja. Fl-1998, il-federazzjoni ħarġet l-emblema l-ġdida u r-rivista uffiċjali ntitulata "The Wave". Fl-<ref target="https://mt.wikipedia.org/wiki/24_ta'_Mejju">24 ta' Mejju</ref> <ref target="https://mt.wikipedia.org/wiki/2004">2004</ref>, <ref target="https://mt.wikipedia.org/wiki/Tim_nazzjonali_tal-futbol_tal-Kaledonja_l-Ġdida">Kaledonja l-Ġdida</ref> saret it-tnax-il membru tal-OFC. Fl-<ref target="https://mt.wikipedia.org/wiki/1_ta'_Jannar">1 ta' Jannar</ref> <ref target="https://mt.wikipedia.org/wiki/2006">2006</ref>, l-Awstralja nqatet mill-federazzjoni biex ingħaqdet maż-Żona Ażjatika. Minħaba f'hekk, il-proċess ta' kwalifikazzjoni għat-Tazza tad-Dinja kien ġie modifikat, fejn ippermetta lill-aqwa tim mill-<ref target="https://mt.wikipedia.org/wiki/Oċeanja">Oċeanja</ref> biex jikkompeti f'logħba eliminatorja ta' żewġ legs kontra l-ħamsa l-aqwa tim klassifikat mill-<ref target="https://mt.wikipedia.org/wiki/Asja">Asja</ref>.</p>
Kwalifikazzjoni għat-Tazza tad-Dinja
<p>L-Oċeanja bagħtet tliet darbiet rappreżentanti għat-<ref target="https://mt.wikipedia.org/wiki/Tazza_tad-Dinja_tal-FIFA">Tazza tad-Dinja</ref>: l-<ref target="https://mt.wikipedia.org/wiki/Tim_nazzjonali_tal-futbol_tal-Awstralja">Awstralja</ref> fl-<ref target="https://mt.wikipedia.org/wiki/Tazza_tad-Dinja_tal-Futbol_1974">1974</ref> u l-<ref target="https://mt.wikipedia.org/wiki/Tazza_tad-Dinja_tal-Futbol_2006">2006</ref>, u <ref target="https://mt.wikipedia.org/wiki/Tim_nazzjonali_tal-futbol_ta'_New_Zealand">New Zealand</ref> fl-<ref target="https://mt.wikipedia.org/wiki/Tazza_tad-Dinja_tal-Futbol_1982">1982</ref>. Madanakollu, l-Awstralja ma kinitx membru tal-konfederazzjoni fl-1974 wara li rtirat biex b'hekk tidħol fil-konfederazzjoni taż-Żona Ażjatika. Reġgħet ingħaqdet mal-OFC fl-1978. La l-Awstralja fl-1974 u lanqas New Zealand fl-1982 ma kkwalifikaw mill-ewwel fażi. L-Awstralja fl-<ref target="https://mt.wikipedia.org/wiki/Tazza_tad-Dinja_tal-Futbol_2006">edizzjoni tal-2006</ref> fil-<ref target="https://mt.wikipedia.org/wiki/Ġermanja">Ġermanja</ref> rnexxielha tikkwalfika għat-tieni fażi imma spiċċat eliminata mill-<ref target="https://mt.wikipedia.org/wiki/Tim_nazzjonali_tal-futbol_tal-Italja">Italja</ref>. Iż-Żona Oċeanika hi l-unika konfederazzjoni li m'għandhiex post garantit fit-Tazza tad-Dinja (raġuni prinċipali għaliex l-Awstralja ttrasferrixxiet għall-konfederazzjoni Ażjatika). Bejn l-1966 u l-1982, it-timijiet tal-OFC ingħaqdu maż-<ref target="https://mt.wikipedia.org/wiki/Konfederazzjoni_tal-Futbol_Ażjatiku">Żona Ażjatika</ref> għall-kwalifikazzjoni għall-kampjonat. Mill-1986, ir-rebbieħa taż-Żona Oċeanika iridu jidħlu fi play-offs interkontinentali kontra tim nazzjonali ta' konfederazzjoni oħra, biex ikunu jistħgu jakkwistaw post fit-Tazza tad-Dinja.</p>
Timijiet nazzjonali
Membri bi dritt sħiħ

<p>Membri veterni li m'għadhomx:</p>
<list type="unordered"><item><ref target="https://mt.wikipedia.org/wiki/Tim_nazzjonali_tal-futbol_tal-Awstralja">Awstralja</ref> (fundata fl-1961, affiljata mal-OFC bejn l-1966-1972 u l-1978-2005). Bejn l-1972-1978 u mill-2006, saret parti miż-<ref target="https://mt.wikipedia.org/wiki/Konfederazzjoni_tal-Futbol_Ażjatiku">Żona Ażjatika</ref></item>
<item><ref target="https://mt.wikipedia.org/wiki/Tim_nazzjonali_tal-futbol_tat-Tajpej_Ċiniżi">Tajpej Ċiniżi</ref> (fundata fl-1936, affiljata mal-OFC bejn l-1976-1989). Kienet fl-OFC wara li baqgħetx parti mill-<ref target="https://mt.wikipedia.org/wiki/Konfederazzjoni_tal-Futbol_Ażjatiku">AFC</ref> minħabba raġunijiet politiċi, biex wara rritornat.</item></list>


Parteċipazzjoni fit-<ref target="https://mt.wikipedia.org/wiki/Tazza_tad-Dinja_tal-Futbol">Tazza tad-Dinja</ref>
<p><hi rend="bold">darbtejn</hi></p>
<list type="unordered"><item><ref target="https://mt.wikipedia.org/wiki/Tim_nazzjonali_tal-futbol_tal-Awstralja">Awstralja</ref>1</item></list>
<p><hi rend="bold">darba</hi></p>
<list type="unordered"><item><ref target="https://mt.wikipedia.org/wiki/Tim_nazzjonali_tal-futbol_ta'_New_Zealand">New Zealand</ref></item></list>
<p>1: Kwalifikazzjoni minnhom ma kinitx taħt iż-Żona Oċeanika, imma kienet membru taż-Żona Ażjatika fl-1974.</p>
Ħoloq esterni
<list type="unordered"><item><ref target="http://www.oceaniafootball.com/">Sit uffiċjali</ref></item></list>
</text></body></html>