<html><body><text id="wikipedia_mt_wikipedia_org__12818.html" ns="0" revid="254213" sourceurl="https://mt.wikipedia.org/wiki/Andrea_Demirovi%C4%87" title="Andrea Demirović" type="wikipedia">Andrea Demirović
<p><hi rend="bold">Andrea Demirović</hi> (Андреа Демировић) (<ref target="https://mt.wikipedia.org/wiki/Titograd">Titograd</ref>, <ref target="https://mt.wikipedia.org/wiki/16_ta'_Ġunju">16 ta' Ġunju</ref> <ref target="https://mt.wikipedia.org/wiki/1985">1985</ref>) magħrufa wkoll bħala <hi rend="bold">Andrea</hi>, hi <ref target="https://mt.wikipedia.org/wiki/Kantant">kantanta</ref> <ref target="https://mt.wikipedia.org/wiki/Montenegro">Montenegrina</ref> u studenta fl-Akkademja tal-Mużika ta' <ref target="https://mt.wikipedia.org/wiki/Cetinje">Cetinje</ref>.</p>
<p>Id-debutt fil-kamp mużikali wasal fil-festival <ref target="https://mt.wikipedia.org/wiki/Sunčane_Skale">Sunčane Skale</ref> tal-2002. Aktar tard, gawdiet minn suċċess konsiderevoli f'festivals reġjonali, fosthom fil-finali nazzjonali <ref target="https://mt.wikipedia.org/wiki/Evropesma">Serbo-Montenegrina</ref> u dik <ref target="https://mt.wikipedia.org/wiki/MontenegroSong">Montenegrina</ref> biex tintgħażel il-kanzunetta għall-<ref target="https://mt.wikipedia.org/wiki/Festival_tal-Eurovision">Eurovision</ref>. L-ewwel album tagħha, bl-isem ta' "Andrea", ħareġ fl-2006 taħt it-tikketta City Records. L-album li jmiss mistenni li joħroġ fl-2009, u l-ewwel kanzunetta minn dan l-abum hi "The Queen of the Night", riproduzzjoni tal-kanzunetta ta' <ref target="https://mt.wikipedia.org/wiki/Mirela">Mirela</ref> fil-<ref target="https://mt.wikipedia.org/wiki/Misión_Eurovisión">Misión Eurovisión</ref> tal-2007. Kien hemm għajdut li kienet se tidher fil-film tal-2010 <hi rend="italic">Подгорица, Волим Те</hi>.</p>
<p>Nhar it-23 ta' Jannar, ġie mħabbar li Andrea se tirrapreżenta lill-<ref target="https://mt.wikipedia.org/wiki/Montenegro_fil-Festival_tal-Eurovision">Montenegro</ref> fil-<ref target="https://mt.wikipedia.org/wiki/Festival_tal-Eurovision_2009">Festival tal-Eurovision 2009</ref> f'<ref target="https://mt.wikipedia.org/wiki/Moska">Moska</ref>, ġewwa r-<ref target="https://mt.wikipedia.org/wiki/Russja">Russja</ref>. Bil-kanzunetta "<ref target="https://mt.wikipedia.org/wiki/Just_Get_Out_of_My_Life">Just Get Out of My Life</ref>" hi kienet l-ewwel mara li ħadet sehem f'isem il-pajjiż, però ma rnexxilhiex tagħmilha għall-finali wara li ma ntgħażiltx fost l-għaxar finalisti mill-ewwel semifinali tat-12 ta' Mejju.</p>
</text></body></html>