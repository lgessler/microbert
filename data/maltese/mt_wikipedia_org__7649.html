<html><body><text id="wikipedia_mt_wikipedia_org__7649.html" ns="0" revid="253615" sourceurl="https://mt.wikipedia.org/wiki/Real_Madrid_CF" title="Real Madrid CF" type="wikipedia">Real Madrid CF
<p><hi rend="bold">Real Madrid Club de Fútbol</hi> (magħruf sempliċement bħala <hi rend="bold">Real Madrid</hi>) hu <ref target="https://mt.wikipedia.org/wiki/Klabb_tal-futbol">klabb tal-futbol</ref> professjonali bbażat f'<ref target="https://mt.wikipedia.org/wiki/Madrid">Madrid</ref>, fi <ref target="https://mt.wikipedia.org/wiki/Spanja">Spanja</ref>. Fil-futbol Spanjol hu l-iktar tim b'suċċessi u ġie vvutat mill-FIFA bħala l-aqwa klabb tas-seklu 20, wara li rebaħ rekord ta' wieħed u tletin titlu tal-<ref target="https://mt.wikipedia.org/wiki/La_Liga">La Liga</ref>, sbatax-il <ref target="https://mt.wikipedia.org/wiki/Tazza_tar-Re">Tazza Spanjola</ref>, disa' <ref target="https://mt.wikipedia.org/wiki/UEFA_Champions_League">Tazez taċ-Ċampjins</ref> u żewġ <ref target="https://mt.wikipedia.org/wiki/Tazza_UEFA">Tazez UEFA</ref>. Real kienu fost il-membri fundatarji tal-grupp <ref target="https://mt.wikipedia.org/wiki/G-14">G-14</ref>, għaqda li kienet tgħaqqad l-aqwa klabbs Ewropej li ġiet sostitwita mill-European Club Association.</p>
<p>Fundat fl-1902, Real Madrid qatt l-istorja kollha tiegħu fl-ogħla livell tal-futbol Spanjol. Fis-snin ħamsin, il-klabb stabilixxa lilu nnifsu bħala forza kbira kemm fil-kamp Spanjol u anki f'dak Ewropew. Fis-snin tmenin, il-klabb kellu wieħed mill-aqwa timijiet fi Spanja u l-Ewropa (magħruf bħala <hi rend="italic"><ref target="https://mt.wikipedia.org/wiki/Quinta_del_Buitre">La Quinta del Buitre</ref></hi>), fejn rebaħ żewġ Tazez UEFA, ħames kampjonati Spanjoli konsekuttivi u tliet Supertazez Spanjoli.</p>
<p>Il-kulur tradizzjonali tal-klabb għal logħob ġewwa darhom huwa kollox <ref target="https://mt.wikipedia.org/wiki/Abjad">abjad</ref>. L-emblema ġie mibdula diversi drabi matul is-snin fi sforz biex jimmodernizzawha; l-emblema kurrenti hi verżjoni modifikata tal-ewwel waħda adottata fl-1920. Huma jilgħabu fis-<ref target="https://mt.wikipedia.org/wiki/Stadju_Santiago_Bernabéu">Santiago Bernabéu</ref>, li jospita 80,354 ruħ, fejn ilu jilgħab fih mill-1947. B'differenza minn ħafna klabbs tal-futbol Ewropej, il-membri ta' Real Madrid (<hi rend="italic">socios</hi>) kienu proprjetarji u operaw lill-klabb mill-fundazzjoni tiegħu. Real hu l-iktar klabb tal-futbol sinjur fid-dinja (<ref target="https://mt.wikipedia.org/wiki/Ewro">€</ref>366m) skont l-introjtu li jagħmel.</p>
Storja
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Storja_ta'_Real_Madrid_CF">Storja ta' Real Madrid CF</ref></hi>.
Kuluri u emblema

<p>L-ewwel emblema ta' Real Madrid kellha disinn sempliċi li kien jikkonsisti mit-tliet inizzjali tal-klabb, "MCF" għal Madrid Club de Fútbol, imwaħħdin ma' xulxin u miktubin b'kulur <ref target="https://mt.wikipedia.org/wiki/Blu">blu</ref> skur fuq flokk <ref target="https://mt.wikipedia.org/wiki/Abjad">abjad</ref>. L-ewwel bidla fl-emblema seħħet fl-1908 meta l-istess tliet inizzjali adottaw stil bħallikieku qegħdin fuq xulxin, bl-ittra M (ta' Madrid) tkun l-aktar waħda importanti u ċentrali, qalb ċirku tond.<ref target="https://mt.wikipedia.org/wiki/Il-Paġna_prinċipali#cite_note-Escudo_Real_Madrid-4">[4]</ref> Il-bidla segwenti fil-konfigurazzjoni tal-emblema damet ma saret sal-1920 wara l-kisba tal-presidenza ta' <ref target="https://mt.wikipedia.org/wiki/Pedro_Parages">Pedro Parages</ref>. F'dak iż-żmien, ir-<ref target="https://mt.wikipedia.org/wiki/Alfonso_XIII_ta'_Spanja">Re Alfonso XIII</ref> ta lill-klabb il-patroċinju rjali tiegħu li wasal fil-forma tat-titlu "Real", li tradotta tiġi "Rjali".<ref target="https://mt.wikipedia.org/wiki/Il-Paġna_prinċipali#cite_note-Pedro_Parages-5">[5]</ref> B'hekk, il-kuruna ta' Alfonso ġiet miżjuda mal-emblema u l-klabb biddel ismu għal <hi rend="italic">Real Madrid Club de Fútbol</hi>.<ref target="https://mt.wikipedia.org/wiki/Il-Paġna_prinċipali#cite_note-Escudo_Real_Madrid-4">[4]</ref> Bix-xoljiment tal-monarkija fl-1931, is-simboli rjali kollha (il-kuruna fuq l-emblema u t-titlu Real) ġew imneħħija. Il-kuruna ġiet sostitwita minn faxxa skura kulur iċ-ċawsla tar-Reġjun ta' Kastilja. Fl-1941, sentejn wara t-tmiem tal-<ref target="https://mt.wikipedia.org/wiki/Gwerra_Ċivili_Spanjola">Gwerra Ċivili</ref>, ir-"Real Corona" tal-emblema, jew il-"Kuruna Rjali", reġgħet ġiet mpoġġija fuq l-emblema waqt li anke l-faxxa ta' <ref target="https://mt.wikipedia.org/wiki/Kastilja_(reġjun_storiku)">Kastilja</ref> wkoll baqgħet. Aktar minn hekk, l-emblema ingħatat il-kulur, bil-kulur dehbi jkun l-iktar pominenti, u l-klabb reġgħet beda jissejaħ Real Madrid Club de Fútbol.<ref target="https://mt.wikipedia.org/wiki/Il-Paġna_prinċipali#cite_note-Escudo_Real_Madrid-4">[4]</ref> L-aktar modifika riċenti li saret, saret fl-2001 meta l-klabb ried li tkun aktar kontemporanja għas-seklu 21 u standarizza aktar din l-emblema. Waħda mill-modifikazzjonijiet li saret kienet li l-istrixxa dijagonali jitbiddlilha l-kulur għal wieħed aktar ikħal.<ref target="https://mt.wikipedia.org/wiki/Il-Paġna_prinċipali#cite_note-Escudo_Real_Madrid-4">[4]</ref></p>
<p>Il-kuluri tradizzjonali ta' Real Madrid għal logħob ġewwa darhom huwa kollu abjad, minkejja li għall-bidu kienet ġiet adottata strixxa oblikwa bluna fuq il-flokk.<ref target="https://mt.wikipedia.org/wiki/Il-Paġna_prinċipali#cite_note-Camiseta_Real_Madrid-6">[6]</ref> Il-flokk bl-istrixxa ġie sostitwit minn verżjoni kollha bajda, immudellata skont il-flokk milbus minn <ref target="https://mt.wikipedia.org/wiki/Corinthian_FC">Corinthian FC</ref>, fl-1902.<ref target="https://mt.wikipedia.org/wiki/Il-Paġna_prinċipali#cite_note-7">[7]</ref> Fl-istess sena, il-kalzetti bluni ġew sostitwiti minn oħrajn suwed. Lejn il-bidu tal-erbgħinijiet, il-kowċ biddel l-uniformi għal waħda bil-buttuni mal-flokk u l-emblema tal-klabb ġiet pożizzjonata fuq in-naħa xellugija (li baqgħet hekk sal-ġurnata tal-lum). Fit-23 ta' Novembru 1947, f'partita kontra <ref target="https://mt.wikipedia.org/wiki/Atlético_Madrid">Atlético Madrid</ref> fl-Istadju <hi rend="italic">Metropolitano</hi>, it-tim ta' Real Madrid sar l-ewwel tim Spanjol li ħareġ bi flokkijiet numerati.</p>
<p>Il-kuluri tradizzjonali għal partiti barra minn darhom huma kollha suwed jew kollha vjola. L-uniformi attwali tal-klabb hi maħduma minn <ref target="https://mt.wikipedia.org/wiki/Adidas">Adidas</ref> li l-kuntratt tagħhom mal-klabb jestendi sal-1998.<ref target="https://mt.wikipedia.org/wiki/Il-Paġna_prinċipali#cite_note-8">[8]</ref><ref target="https://mt.wikipedia.org/wiki/Il-Paġna_prinċipali#cite_note-9">[9]</ref> L-isponsor attwali tal-uniformi ta' Real Madrid huwa <ref target="https://mt.wikipedia.org/wiki/Bwin.com">bwin.com</ref>, wara l-problemi ekonomiċi ta' BenQ Siemens.<ref target="https://mt.wikipedia.org/wiki/Il-Paġna_prinċipali#cite_note-10">[10]</ref><ref target="https://mt.wikipedia.org/wiki/Il-Paġna_prinċipali#cite_note-11">[11]</ref></p>
Innu

<p>De las glorias deportivas, que campean por España
va el Madrid con su bandera, limpia y blanca que no empaña.
Club castizo y generoso, todo nervio y corazón,
veteranos y noveles, veteranos y noveles,
miran siempre sus laureles con respeto y emoción.</p>
<p>¡Hala Madrid!, ¡Hala Madrid!
Noble y bélico adalid, caballero del honor.
¡Hala Madrid!, ¡Hala Madrid!
A triunfar en buena lid, defendiendo tu color
¡Hala Madrid!, ¡Hala Madrid!, ¡Hala Madrid!</p>
<p>Enemigo en la contienda, cuando pierde da la mano
sin envidias ni rencores, como bueno y fiel hermano.
Los domingos por la tarde, caminando a Chamartín,
las mocitas madrileñas, las mocitas madrileñas
van alegres y risueñas porque hoy juega su Madrid</p>
<p>¡Hala Madrid!, ¡Hala Madrid!
Noble y bélico adalid, caballero del honor.
¡Hala Madrid!, ¡Hala Madrid! 
A triunfar en buena lid, defendiendo tu color
¡Hala Madrid!, ¡Hala Madrid!, ¡Hala Madrid!</p>

Benjamini u rivalità
<p>F'partiti li jintlagħbu ġewwa darhoma, il-biċċa l-kbira tal-postijiet fil-grawnd ikunu okkupati mill-abbonati, li jammontaw għal madwar 68,670.<ref target="https://mt.wikipedia.org/wiki/Il-Paġna_prinċipali#cite_note-Real_Madrid_Club_de_Fútbol-1">[1]</ref> Biex issir abbonat trid issir <hi rend="italic">socio</hi> jew membru tal-klabb. Mhux kull membru jista' jiskeb abbonament. Barra l-membri, il-klabb għandu iktar minn 1,800 <hi rend="italic">peñas</hi> (gruppi ta' benjamini uffiċjali affiljati mal-klabb) fi Spanja u madwar id-dinja. Real Madrid għandu l-ogħla medja ta' attendenza ta' kull żmien fil-futbol Spanjol u jattira regularment aktar minn 65,000 partitarju fis-Santiago Bernabéu. </p>
Rivalità ma' Barcelona
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/El_Clásico">El Clásico</ref></hi>.
<p>Ir-rivalità ma' <ref target="https://mt.wikipedia.org/wiki/FC_Barcelona">FC Barcelona</ref> hi waħda leġġendarja u tmur lura għat-tensjonijiet politiċi li kienu jinħassu bejn il-<ref target="https://mt.wikipedia.org/wiki/Kastilja_(reġjun_storiku)">Kastiljani</ref> u l-<ref target="https://mt.wikipedia.org/wiki/Katalunja">Katalani</ref>.<ref target="https://mt.wikipedia.org/wiki/Il-Paġna_prinċipali#cite_note-12">[12]</ref> Il-belt kapitali Madrid hi s-siġġu tal-gvern u tal-familja rjali. Speċjalment matul l-era ta' <ref target="https://mt.wikipedia.org/wiki/Francisco_Franco">Francisco Franco</ref>, din bdiet tirrapreżenta l-forzi ċentrali ta' fehma konservattiva. Min-naħa l-oħra, kważi kull idea li biddlu l-istorja moderna ta' Spanja – ir-<ref target="https://mt.wikipedia.org/wiki/Repubblikaniżmu">repubblikaniżmu</ref>, il-<ref target="https://mt.wikipedia.org/wiki/Federaliżmu">federaliżmu</ref>, l-<ref target="https://mt.wikipedia.org/wiki/Anarkiżmu">anarkiżmu</ref>, is-<ref target="https://mt.wikipedia.org/wiki/Sindikaliżmu">sindikaliżmu</ref> u l-<ref target="https://mt.wikipedia.org/wiki/Komuniżmu">komuniżmu</ref> – ġiet introdotta fi Spanja mill-Katalunja, partikularment f'Barċellona. Il-moda, f'dak li għandu x'jaqsam ma' ħwejjeġ, filosofija tal-arti, kienet tidħol l-ewwel minn Barċellona qabel ma kienet tiġi aċċettata mill-kumplament ta' Spanja.<ref target="https://mt.wikipedia.org/wiki/Il-Paġna_prinċipali#cite_note-Barca_vs._Real-13">[13]</ref></p>
<p>Matul is-snin ħamsin, ir-rivalità ġiet aktar intensea meta l-klabbs waqgħu f'disputa fuq il-firma tal-plejer <ref target="https://mt.wikipedia.org/wiki/Alfredo_di_Stéfano">Alfredo di Stéfano</ref>, li finalment ingħaqad ma' Real Madrid u mas-snin kellu jkun figura importanti fis-suċċess miksub mill-klabb.<ref target="https://mt.wikipedia.org/wiki/Il-Paġna_prinċipali#cite_note-14">[14]</ref> Is-snin sittin raw ir-rivalità tilħaq il-kamp <ref target="https://mt.wikipedia.org/wiki/UEFA">Ewropew</ref> meta ltaqgħu darbtejn fit-<ref target="https://mt.wikipedia.org/wiki/Tazza_taċ-Ċampjins">Tazza taċ-Ċampjins</ref>, b'Real Madrid jirbħu fl-1960 u Barça fl-1961. Fis-sena 2000, ir-rivalità reġgħet tkebbset wara d-deċiżjoni kontroversajli ta' <ref target="https://mt.wikipedia.org/wiki/Luís_Figo">Luís Figo</ref> li jħalli lil Barça biex jingħaqad ma' Real Madrid.<ref target="https://mt.wikipedia.org/wiki/Il-Paġna_prinċipali#cite_note-15">[15]</ref> Iż-żewġ timijiet reġgħu ltaqgħu fis-semifinali tal-UEFA Champions League 2002. Real Madrid, iċ-ċampjins eventwali tal-kompetizzjoni, rebħu l-konfront li kien imlaqqam mill-istampa Spanjola bħala l-Partita tas-Seklu. Bħala l-ikbar u l-aqwa żewġ klabbs fi Spanja, ir-rivalità tiġġedded kull sena meta ħafna drabi huma jkunu t-timijiet li jisfidaw lil xulxin għar-rebħ tal-kampjonat.</p>
Rivalità ma' Atlético Madrid
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/El_Derbi_madrileño">El Derbi madrileño</ref></hi>.
<p>Real Madrid għandu rivalità storika lokali ma' <ref target="https://mt.wikipedia.org/wiki/Atlético_Madrid">Atlético Madrid</ref>. Minkejja li Atlético kienu oriġinarjament fundati minn tliet studenti <ref target="https://mt.wikipedia.org/wiki/Euskal_Herria">Baski</ref> fl-1903, magħhom issieħbu fl-1904 membri ta' <hi rend="italic">Madrid FC</hi>. Aktar tensjonijiet inħolqu minħabba l-fatt li għall-bidu l-partitarji ta' Atlético kienu ġejjin mill-<ref target="https://mt.wikipedia.org/wiki/Klassi_tal-ħaddiema">klassi tal-ħaddiema</ref>, waqt li dawk li jsostnu lil Real Madrid kienu jappartjenu għall-<ref target="https://mt.wikipedia.org/wiki/Klassi_medja">klassi medja</ref>. Illum il-ġurnata dawn id-diverġenzi ftit li xejn għadhom jeżistu.</p>
<p>Huma ltaqgħu għall-ewwel darba fil-21 ta' Frar 1929 fit-tielet ġurnata tal-ewwel edizzjoni tal-<ref target="https://mt.wikipedia.org/wiki/Kampjonat_tal-futbol_Spanjol_1929">kampjonat</ref> fl-istadju <ref target="https://mt.wikipedia.org/wiki/Estadio_Chamartín">Chamartín</ref>. Ir-rivalità kisbet l-ewwel attenzjonii internazzjonali fl-1959 matul it-<ref target="https://mt.wikipedia.org/wiki/Tazza_taċ-Ċampjins_1958-59">Tazza taċ-Ċampjins</ref> meta ż-żewġ timijiet affrontaw lil xulxin fis-semifinali. Fl-ewwel leg fil-Bernabéu, Real rebħu 2–1, waqt li fit-tieni leg fil-<hi rend="italic">Metropolitano</hi>, Atlético ħarġu 1–0 rebbieħa. Il-partita kellha terġa' tintlagħab, b'Real jirbħu 2–1. Madanakollu, Atlético għamlet xi vendetti meta iggwidati mill-eks-kowċ ta' Real <ref target="https://mt.wikipedia.org/wiki/José_Villalonga_Llorente">José Villalonga</ref>, huma rebħu żewġ finali konsekuttivi tal-<ref target="https://mt.wikipedia.org/wiki/Tazza_tar-Re"><hi rend="italic">Copa del Generalísimo</hi></ref> fl-1960 u fl-1961.
<ref target="https://mt.wikipedia.org/wiki/Il-Paġna_prinċipali#cite_note-16">[16]</ref></p>
<p>Bejn l-1961 u l-1989, meta Real iddominaw il-La Liga, kienu Atlético bissu l-uniku sfida serja, hekk kif rebħu t-titli tal-La Liga fl-1966, fl-1970, fl-1973 u fl-1977. Fl-1965, Atlético sar l-ewwel tim li għeleb lil Real fil-Bernabéu fi tmien snin. Il-bilanċ tal-aħħar sfidi kontra Atlético hu aktar favorevoli għal Real. L-ogħla punt tad-dominju tal-<hi rend="italic">merengues</hi> wasal fl-<ref target="https://mt.wikipedia.org/wiki/Kampjonat_tal-futbol_Spanjol_2002-03">istaġun 2002–03</ref> meta permezz ta' rebħa ta' 4–0 fuq Atlético ġewwa l-<ref target="https://mt.wikipedia.org/wiki/Stadju_Vicente_Calderón">Vicente Calderón</ref>, il-klabb kiseb it-titlu tal-kampjonat.<ref target="https://mt.wikipedia.org/wiki/Il-Paġna_prinċipali#cite_note-17">[17]</ref></p>
Rekords u statistika
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Statistika_ta'_Real_Madrid_CF">Statistika ta' Real Madrid CF</ref></hi>.
<figure><caption><ref target="https://mt.wikipedia.org/wiki/Raúl_González">Raúl</ref> hu l-aqwa skorer ta' kull żmien ta' Real Madrid.</caption></figure>
<p>Il-plejer <ref target="https://mt.wikipedia.org/wiki/Manuel_Sanchís_Hontiyuelo">Manuel Sanchís Hontiyuelo</ref> iżomm ir-rekord tal-aktar preżenti mal-ewwel tim ta' Real Madrid, b'total ta' 712-il dehra bejn l-1983 u l-2001.<ref target="https://mt.wikipedia.org/wiki/Il-Paġna_prinċipali#cite_note-18">[18]</ref> L-attakkant <ref target="https://mt.wikipedia.org/wiki/Raúl_González">Raúl</ref> isegwi wara b'700 apparenza. Ir-rekord għal gowler hu f'idejn <ref target="https://mt.wikipedia.org/wiki/Iker_Casillas">Iker Casillas</ref>, li jinsab fi kwota 400 apparenza. B'127 dehra internazzjonali (47 waqt li kien għadu mal-klabb), <ref target="https://mt.wikipedia.org/wiki/Luís_Figo">Luís Figo</ref> tal-Portugall iżomm ir-rekord tal-aktar plejer ta' Real li lagħab mat-tim nazzjonali.<ref target="https://mt.wikipedia.org/wiki/Il-Paġna_prinċipali#cite_note-19">[19]</ref></p>
<p>Raúl hu l-aqwa skorer ta' kull żmien għal Real, bi 316-il gowl f'700 partita (1994–preżent).[3] Erba' plejers irnexxielhom jaslu sat-tragward ta' 200 gowl għal Real: <ref target="https://mt.wikipedia.org/wiki/Alfredo_di_Stéfano">Alfredo di Stéfano</ref> (1953–64), <ref target="https://mt.wikipedia.org/wiki/Carlos_Santillana">Carlos Santillana</ref> (1971–88), <ref target="https://mt.wikipedia.org/wiki/Ferenc_Puskás">Ferenc Puskás</ref> (1958–66) u <ref target="https://mt.wikipedia.org/wiki/Hugo_Sánchez">Hugo Sánchez</ref> (1985–92).</p>
Skwadra kurrenti u staff
L-ewwel tim
<p><hi rend="italic">Mis-26 ta' Awwissu 2015</hi><ref target="https://mt.wikipedia.org/wiki/Il-Paġna_prinċipali#cite_note-Squad-20">[20]</ref></p>













Presidenti
<hi rend="italic">Sas-17 ta' Jannar 2009.</hi><ref target="https://mt.wikipedia.org/wiki/Il-Paġna_prinċipali#cite_note-22">[22]</ref>

Kowċis
Għal lista ta' kowċis ta' Real Madrid, ara <ref target="https://mt.wikipedia.org/wiki/Lista_ta'_kowċis_ta'_Real_Madrid">Lista ta' kowċis ta' Real Madrid</ref>.
<p>Matul l-istorja ta' Real Madrid kien hemm 41 kowċ minn mindu ġie maħtur l-ewwel kowċ professjonista, Arthur Johnson lura fl-1910. L-aktar kowċ li serva fuq bażi ta' żmien u partiti hu <ref target="https://mt.wikipedia.org/wiki/Miguel_Muñoz">Miguel Muñoz</ref> (1960–1974) b'604 partiti. L-Arġentin <ref target="https://mt.wikipedia.org/wiki/Luis_Carniglia">Luis Carniglia</ref> hu l-aktar kowċ ta' suċċess fuq bażi ta' persentaġġ ta' rebħiet b'69.81%, waqt li <ref target="https://mt.wikipedia.org/wiki/Jacinto_Quincoces">Jacinto Quincoces</ref> hu l-inqas wieħed li kiseb suċċess mal-klabb b'37.21% tal-partiti jkunu biss rebħiet.</p>
<hi rend="italic">Huma biss il-kowċ li rebħu tal-anqas trofew li huma elenkati hawn taħt.</hi><ref target="https://mt.wikipedia.org/wiki/Il-Paġna_prinċipali#cite_note-Kowċis-23">[23]</ref><ref target="https://mt.wikipedia.org/wiki/Il-Paġna_prinċipali#cite_note-24">[24]</ref>

Unuri
Kompetizzjonijiet domestiċi
<list type="unordered"><item><hi rend="bold"><ref target="https://mt.wikipedia.org/wiki/La_Liga">La Liga</ref>: 31</hi></item></list>
1931–32, 1932–33, 1953–54, 1954–55, 1956–57, 1957–58, 1960–61, 1961–62, 1962–63, 1963–64, 1964–65, 1966–67, 1967–68, 1968–69, 1971–72, 1974–75, 1975–76, 1977–78, 1978–79, 1979–80, 1985–86, 1986–87, 1987–88, 1988–89, 1989–90, 1994–95, 1996–97, 2000–01, 2002–03, 2006–07, 2007–08
<list type="unordered"><item><hi rend="bold"><ref target="https://mt.wikipedia.org/wiki/Tazza_tar-Re">Tazza tar-Re</ref>: 17</hi></item></list>
1904–05, 1905–06, 1906–07, 1907–08, 1916–17, 1933–34, 1935–36, 1945–46, 1946–47, 1961–62, 1969–70, 1973–74, 1974–75, 1979–80, 1981–82, 1988–89, 1992–93
<list type="unordered"><item><hi rend="bold"><ref target="https://mt.wikipedia.org/wiki/Supertazza_ta'_Spanja">Supertazza ta' Spanja</ref>: 8</hi></item></list>
1988, 1989, 1990, 1993, 1997, 2001, 2003, 2008
<list type="unordered"><item><hi rend="bold"><ref target="https://mt.wikipedia.org/wiki/Copa_de_la_Liga">Copa de la Liga</ref>: 1</hi></item></list>
1984–85
Kompetizzjonijiet internazzjonali
<list type="unordered"><item><hi rend="bold"><ref target="https://mt.wikipedia.org/wiki/UEFA_Champions_League">Tazza taċ-Ċampjins/UEFA Champions League</ref>: 9</hi></item></list>
1955–56, 1956–57, 1957–58, 1958–59, 1959–60, 1965–66, 1997–98, 1999–2000, 2001–02
<list type="unordered"><item><hi rend="bold"><ref target="https://mt.wikipedia.org/wiki/Tazza_Interkontinentali_(futbol)">Tazza Interkontinentali</ref>: 3</hi></item></list>
1960, 1998, 2002
<list type="unordered"><item><hi rend="bold"><ref target="https://mt.wikipedia.org/wiki/Tazza_UEFA">Tazza UEFA</ref>: 2</hi></item></list>
1984–85, 1985–86
<list type="unordered"><item><hi rend="bold"><ref target="https://mt.wikipedia.org/wiki/Supertazza_Ewropea">Supertazza Ewropea</ref>: 1</hi></item></list>
2002
Ara wkoll
<list type="unordered"><item><ref target="https://mt.wikipedia.org/wiki/Klabbs_ċampjins_tad-dinja_(futbol)">Klabbs ċampjins tad-dinja (futbol)</ref></item></list>


Ħoloq esterni

Siti uffiċjali
<list type="unordered"><item>(AR,ES,EN,JA,ID)  <ref target="http://www.realmadrid.com/">Realmadrid.com – sit uffiċjali</ref></item>
<item><ref target="http://www.youtube.com/realmadridcf">Stazzjon uffiċjali</ref> fuq <ref target="https://mt.wikipedia.org/wiki/YouTube">YouTube</ref></item>
<item>(ES)  <ref target="http://lfp.es/Default.aspx?tabid=78&amp;IDParam=15">Real Madrid Club de Fútbol</ref> fuq is-sit uffiċjali tal-<ref target="https://mt.wikipedia.org/wiki/La_Liga">Liga de Fútbol Profesional</ref></item>
<item><ref target="http://www.uefa.com/footballeurope/club=50051/competition=1/index.html">Real Madrid CF</ref> fuq is-sit uffiċjali tal-<ref target="https://mt.wikipedia.org/wiki/UEFA">UEFA</ref></item></list>
Siti ta' aħbarijiet
<list type="unordered"><item>(ES)  <ref target="http://www.marca.com/edicion/marca/futbol/1a_division/real_madrid/es/index.html">Aħbarijiet ta' Real Madrid</ref> minn <ref target="https://mt.wikipedia.org/wiki/Marca_(gazzetta)">Marca</ref></item>
<item>(ES)  <ref target="http://www.as.com/futbol/equipo/Real-Madrid-1">Aħbarijiet ta' Real Madrid</ref> minn <ref target="https://mt.wikipedia.org/wiki/AS_(gazzetta)">AS</ref></item>
<item>(EN)  <ref target="http://www.skysports.com/football/teams/realmadrid">Aħbarijiet ta' Real Madrid</ref> minn <ref target="https://mt.wikipedia.org/wiki/Sky_Sports">Sky Sports</ref></item></list>
</text></body></html>