<html><body><text id="wikipedia_mt_wikipedia_org__8135.html" ns="0" revid="258933" sourceurl="https://mt.wikipedia.org/wiki/Australopithecus" title="Australopithecus" type="wikipedia">Australopithecus
<p>Il-ġeneru <hi rend="italic"><hi rend="bold">Australopithecus</hi></hi> (<hi rend="italic">australis</hi> mill-Latin li tfisser 'tan-nofsinhar' u <hi rend="italic">Pithekos</hi> mill-Griek li tfisser 'jixbaħ lix-xadini') huwa grupp estint ta' kreaturi li l-bniedem iddixxenda minnhom. </p>
<ref target="https://mt.wikipedia.org/wiki/Evoluzzjoni">Evoluzzjoni</ref>
<p>Dawn il-kreaturi kellhom fil-fatt xi karatteristiċi li jixbhu lil tal-bniedem u familji oħrajn bħax-xadini. L-<hi rend="italic">Australopithecus</hi> kien jgħix fil-lvant u fit-tramuntana ta' l-Ewropa minn 3 sa 3.9 miljun sena ilu. L-eqdem evidenza li wieħed jista' jsib li juri li dawn il-kreaturi kienu jimxu fuq żewġ saqajn tinsab f'Laetoli fit-Tanżanija.  Hawnhekk instabu impronti tas-saqajn. Dawn l-impronti tas-saqajn, li ġie kkalkulat li saru madwar 3.7 miljun sena ilu, jixbħu ferm lil tal-bniedem tal-lum. Sa ftit ilu dawn l-impronti kien jingħad li ġew magħmula mill-ispeċi ta' l-<hi rend="italic">Australopithecus</hi>, madanakollu dan l-aħħar xi xejntisti qed isostnu li dawn saru minn xi speċi oħra tal-ġeneru <hi rend="italic">Homo</hi> li għada trid tinstab.</p>
<p><hi rend="italic">Australopithecus anamensis</hi>, <hi rend="italic">Australopithecus afarensis</hi>, u <hi rend="italic">Australopithecus africanus</hi> huma kollha speċi tal-ġeneru <hi rend="italic">Australopithecus</hi> li huma famużi għal xi skoperti li nstabu fuqhom. <hi rend="italic">Australopithecus africanus</hi> hu meqjus bħala l-ispeċi li minnhom iddixxenda l-<hi rend="italic">Homo erectus</hi>. Għalhekk hu maħsub li l-ġeneru <hi rend="italic">Homo erectus</hi> evolva mill-<hi rend="italic">Australopithecus africanus</hi> qabel, jew inkella it-tnejn li huma evolvew minn ġeneru li għadu ma stabx.</p>
Morfoloġija
<p>L-imħuħ tal-ġeneru <hi rend="italic">Australopithecus</hi> kienu madwar 35% tal-imħuħ tal-bniedem tal-lum. L-ogħli tagħhom kien ta' madwar 1.2 sa 1.4 metri.  F'xi varjazzjonijiet tal-ġeneru <hi rend="italic">Australopithecus</hi> kien ikun hemm xi dimorfiżmu sesswali. F'dan il-każ ir-raġel kien ikun ikbar sa 50% iktar mill-mara.</p>
Dieta
<p>Huwa maħsub li dawn il-kreaturi kienu omnivori.</p></text></body></html>