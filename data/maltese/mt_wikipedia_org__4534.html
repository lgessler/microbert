<html><body><text id="wikipedia_mt_wikipedia_org__4534.html" ns="0" revid="239121" sourceurl="https://mt.wikipedia.org/wiki/Fenek_tax-xmara" title="Fenek tax-xmara" type="wikipedia">Fenek tax-xmara
<p>Il-<hi rend="bold">Fenek tax-xmara</hi> (<hi rend="italic">Bunolagus monticularis</hi>) huwa <ref target="https://mt.wikipedia.org/wiki/Mammiferu">mammiferu</ref> <ref target="https://mt.wikipedia.org/wiki/Plaċentat">plaċentat</ref> <ref target="https://mt.wikipedia.org/wiki/Erbivoru">erbivoru</ref> u <ref target="https://mt.wikipedia.org/wiki/Notturn">notturn</ref>, tal-<ref target="https://mt.wikipedia.org/wiki/Familja_(bijoloġija)">familja</ref> <ref target="https://mt.wikipedia.org/wiki/Leporidae">Leporidae</ref>, fl-<ref target="https://mt.wikipedia.org/wiki/Ordni_(bijoloġija)">ordni</ref> <ref target="https://mt.wikipedia.org/wiki/Lagomorpha">Lagomorpha</ref>. Dan il-<ref target="https://mt.wikipedia.org/wiki/Fenek">fenek</ref> huwa wieħed mill-aktar mammiferi rari fid-dinja, li jgħix f'żona ristretta ħafna u jinsab biss fir-reġjuni tan-Nofsinhar u fiċ-ċentru tad-deżert ta' Karoo tal-<ref target="https://mt.wikipedia.org/wiki/Afrika_t'Isfel">Afrika t'Isfel</ref> fil-Provinċja ta' Kap. Il-fenek tax-xmara huwa fenek monotipiku, l-unika speċi fil-<ref target="https://mt.wikipedia.org/wiki/Ġeneru">ġeneru</ref> Bunolagus.</p>
<p>Normalment il-fenek tax-xmara jkollu strixxa sewda mir-rokna tal-ħalq għal fuq il-warda tal-wiċċ fuq kull naħa. Il-pil lewn il-krema minn taħt l-għonq għal taħt iż-żaqq li jiskura huwa u tiela' mad-dahar, denb sufi fil-kannella ċar bit-tarf ħarira fl-iswed u par saqajn wiesgħajn fuq wara f'forma ta' mazza.</p>
<p>L-evidenza turi li d-daqs tal-popolazzjoni qiegħed dejjem jonqos. Mill-aħħar stimi ħareġ li dawn l-aħħar 70 sena il-popolazzjoni globali naqset saħansitra b'60%. Illum il-ġurnata il-popolazzjoni qiegħda maqsuma u mifruda f'sottopopolazzjonijiet iżgħar li l-ebda waħda ma għandha aktar minn 50 fenek adult fiha. Dan il-fenek tax-xmara jħobb ambjent magħmul minn ħaxix għoli li jikber fuq il-ħamrijja tal-pjanuri tal-għargħar fejn jiffurmaw xmajjar staġjonali, li sfortunatament 80% minn dan l-abitat ġie kkultivat jew immodifikat mill-bniedem. </p>
Distribuzzjoni
<p>Dan il-fenek huwa speċi endemika tal-Afrika t'Isfel. Illum il-ġurnata l-fenek tax-xmara jinsab jgħix fi ftit postijiet biss fid-Deżert ta' Karoo u l-ebda wieħed minn dawn il-postijiet ma huwa erja protetta. Fraserburg, Sutherland u Victoria West kollha għandhom popolazzjoni żgħira.</p>
Referenzi
<list type="unordered"><item>Lagomorph Specialist Group (1996). <ref target="http://www.iucnredlist.org/search/details.php/3326/all"><hi rend="italic">Bunolagus monticularis</hi></ref> Fil-Periklu kritiku ta' estinzjoni. Lista Ħamra tal-IUCN 2006.</item></list>
Ħoloq esterni
<list type="unordered"><item>ARKive - <ref target="http://www.arkive.org/species/GES/mammals/Bunolagus_monticularis/">images and movies of the riverine rabbit <hi rend="italic">(Bunolagus monticularis)</hi></ref></item>
<item><ref target="http://www.riverinerabbit.co.za/images/thumbnails/pages/rabbit11_jpg_jpg.htm">additional images</ref> available at riverinerabbit.co.za</item></list>
</text></body></html>