<html><body><text id="wikipedia_mt_wikipedia_org__6070.html" ns="0" revid="264336" sourceurl="https://mt.wikipedia.org/wiki/Festival_tal-Eurovision_2006" title="Festival tal-Eurovision 2006" type="wikipedia">Festival tal-Eurovision 2006
<p>Il-<hi rend="bold">Festival tal-Eurovision 2006</hi> kien il-51 edizzjoni tal-<ref target="https://mt.wikipedia.org/wiki/Festival_tal-Eurovision">Festival tal-Eurovision</ref> u ġie organizzat fl-<ref target="https://mt.wikipedia.org/wiki/Athens_Olympic_Sports_Complex">Olympic Indoor Hall</ref> ġewwa <ref target="https://mt.wikipedia.org/wiki/Ateni">Ateni</ref>, il-<ref target="https://mt.wikipedia.org/wiki/Greċja">Greċja</ref> fit-18 ta’ Mejju (għas-semifinali) u fl-20 ta’ Mejju (il-finali). Ix-xandar nazzjonali tal-festival kien <ref target="https://mt.wikipedia.org/wiki/Ellinikí_Radiofonía_Tileórasi">ERT</ref>. Il-grupp <ref target="https://mt.wikipedia.org/wiki/Finlandja">Finlandiż</ref> <ref target="https://mt.wikipedia.org/wiki/Lordi">Lordi</ref> rebħu l-festival bil-kanzunetta "<ref target="https://mt.wikipedia.org/wiki/Hard_Rock_Hallelujah">Hard Rock Hallelujah</ref>" b'rekord ta' 292 punt. "Hard Rock Hallelujah" kienet l-ewwel kanzunetta <ref target="https://mt.wikipedia.org/wiki/Mużika_rock">rock</ref> li qatt rebħet il-Eurovision (il-Eurovision hu normalment assoċjat mal-<ref target="https://mt.wikipedia.org/wiki/Mużika_pop">mużika pop</ref>). Din kienet ukoll l-ewwel rebħa tal-Finlandja fil-Eurovision wara 40 sena ta' parteċipazzjoni.</p>
<p>Il-logo uffiċjali tal-festival kien l-istess bħal tal-2004 u l-2005 fejn il-bandiera tal-pajjiż ospititant tieħu post l-isfond tal-qalb. It-tema tal-2006 kien <hi rend="italic">"Feel The Rhythm"</hi> ("Ħoss ir-Ritmu"). Din it-tema kienet ukoll il-bażi tal-kartolini għall-edizzjoni tal-2006, li enfasizzaw lill-Greċja bħala post storiku u wkoll bħala destinazzjoni turistika moderna.</p>
<p>Il-preżentaturi tal-Festival tal-Eurovision f'Ateni kienu l-<ref target="https://mt.wikipedia.org/wiki/Kantant">kantant</ref> popolari Grieg <ref target="https://mt.wikipedia.org/wiki/Sakis_Rouvas">Sakis Rouvas</ref> (ir-rappreżentant tal-Griegi fil-<ref target="https://mt.wikipedia.org/wiki/Festival_tal-Eurovision_2004">Eurovision 2004</ref>) u l-preżentatriċi televiżiva u attriċi Griega-<ref target="https://mt.wikipedia.org/wiki/Stati_Uniti">Amerikana</ref>, <ref target="https://mt.wikipedia.org/wiki/Maria_Menounos">Maria Menounos</ref>. Fis-semifinali, iż-żewġ preżentaturi tas-serata kantaw kanzunetta rebbieħa tal-Eurovision; "Love Shine A Light" tal-grupp <ref target="https://mt.wikipedia.org/wiki/Katrina_and_the_Waves'">Katrina and the Waves'</ref>. Għal wieħed mill-intervalli, Sakis Rouvas kanta verżjoni Ingliża tal-kanzunetta Griega "S' exo Erotefti" ("Jien inħobbok"). <ref target="https://mt.wikipedia.org/wiki/Helena_Paparizou">Helena Paparizou</ref>, li kantat il-kanzunetta rebbieħa fi <ref target="https://mt.wikipedia.org/wiki/Kjiv">Kjiv</ref>, irritornat fuq il-palk tal-Eurovision f'Ateni. Wara <ref target="https://mt.wikipedia.org/wiki/Sertab_Erener">Sertab Erener</ref> u <ref target="https://mt.wikipedia.org/wiki/Ruslana">Ruslana</ref>, Helena Paparizou kompliet it-tradizzoni li tkanta fl-intervall tal-finali. Hi kantat "<ref target="https://mt.wikipedia.org/wiki/My_Number_One">My Number One</ref>" u "<ref target="https://mt.wikipedia.org/wiki/Mambo!">Mambo!</ref>". Żeffiena Griegi kienu wkoll preżenti fl-atti ta' intervall, kif ukoll elementi oħra Griegi. CD u DVD uffiċjali kienu ppubblikati u kien hemm l-introduzzjoni tal-ktieb tal-ammiraturi li hu ktieb li minn din is-sena beda joħroġ kull sena u fih ikollu informazzjoni dettaljata ta' kull pajjiż parteċipant.</p>
<p>Biex is-serata finali ddum inqas ħin, il-ħin tal-votazzjoni dam għaxar minuti u l-proċedura tal-votazzjoni ġie mibdula: il-punti minn 1 sa 7 jidhru mal-ewwel fuq l-iskrin. Il-kelliema li jippreżentaw il-punti għal kull pajjiż jaqraw biss it-8, l-10 u t-12-il punt. Minkejja li dan kien mistenni li jgħaġġel il-finali, kien hemm xorta problemi fil-voti fejn xi klassifiki damu biex jitilgħu fuq l-iskrins. Il-kelliem tal-<ref target="https://mt.wikipedia.org/wiki/Olanda">Olanda</ref>, <ref target="https://mt.wikipedia.org/wiki/Paul_de_Leeuw">Paul de Leeuw</ref>, ġab xi problemi fejn ta n-numru tal-mobajl lill-preżentatur Rouvas matul ir-riżultati Olandiżi, u b'hekk damu biex jitħabbru l-voti. <ref target="https://mt.wikipedia.org/wiki/Constantinos_Christoforu">Constantinos Christoforu</ref>, li kien qed jaqra l-voti għaċ-<ref target="https://mt.wikipedia.org/wiki/Ċipru">Ċiprijotti</ref>, x'ħin sellem u kien se jibda' jaqra' l-voti qal "Minn <ref target="https://mt.wikipedia.org/wiki/Nikosija">Nikosija</ref>, l-aħħar kapitali diviża fl-Ewropa".<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Matul il-qari tal-voti ta' Ċipru, l-iskrin kien qed juri dawk tal-<ref target="https://mt.wikipedia.org/wiki/Żvizzera">iŻvizzera</ref> bi żball. Il-proċess tal-voti kien ikkritikat minħabba li naqqas l-atmosfera meta nqraw biss tliet voti minn għaxra, bħal ma kien jiġri qabel.</p>
<p>Il-festival tal-2006 ra l-1,000 kanzunetta tal-fesitval, meta "Every Song Is A Cry For Love" kienet kantanta minn <ref target="https://mt.wikipedia.org/wiki/Brian_Kennedy">Brian Kennedy</ref> għall-Irlanda fl-ewwel post tas-semifinali. L-<ref target="https://mt.wikipedia.org/wiki/Armenja">Armenja</ref> għamlet id-debutt fil-Eurovision. Dawk li għandhom għal qalbhom il-Eurovision, urew ix-xokk tagħhom meta l-kanzunetta mil-<ref target="https://mt.wikipedia.org/wiki/Litwanja">Litwanja</ref> kkwalifikat waqt li dik <ref target="https://mt.wikipedia.org/wiki/Belġju">Belġjana</ref> falliet.</p>
Pajjiżi parteċipanti
Semifinali
<p>Is-semifinali saret fit-18 ta' Mejju 2006.</p>
<p><hi rend="italic">Il-kanzunetti li kkwalifikaw huma kkuluriti u b'tipa grassa.</hi></p>

Finali
<p>Il-pajjiżi fil-finali kienu:</p>
<list type="unordered"><item>l-erba' pajjiżi li jikkwalifikaw awtomatikament kull sena li huma <ref target="https://mt.wikipedia.org/wiki/Franza">Franza</ref>, il-<ref target="https://mt.wikipedia.org/wiki/Ġermanja">Ġermanja</ref>, <ref target="https://mt.wikipedia.org/wiki/Spanja">Spanja</ref> u r-<ref target="https://mt.wikipedia.org/wiki/Renju_Unit">Renju Unit</ref>;</item>
<item>l-ewwel għaxra mill-finali tal-2005;</item>
<item>l-ewwel għaxra mis-semifinali.</item></list>
<p>Il-finali saret nhar l-20 ta' Mejju 2006.</p>
<p><hi rend="italic">Pajjiżi skurati juru li kkwalifikaw għall-finali tal-<ref target="https://mt.wikipedia.org/wiki/Festival_tal-Eurovision_2007">Festival tal-Eurovision 2007</ref>, waqt li r-rebbieħ hu kkulurit.</hi></p>


Mappa
Parteċipazzjoni
<p>

Pajjiżi parteċipanti
Pajjiżi li ħadu sehem fis-semifinali imma ma kkwalifikawx għall-finali
Pajjiżi li pparteċipaw fil-passat imma mhux f'din is-sena</p>


Ħoloq esterni
<list type="unordered"><item><ref target="http://www.eurovision.tv/">Sit uffiċjali tal-Eurovision</ref></item></list>
</text></body></html>