<html><body><text id="wikipedia_mt_wikipedia_org__18541.html" ns="0" revid="272964" sourceurl="https://mt.wikipedia.org/wiki/Nikola_Vukanac" title="Nikola Vukanac" type="wikipedia">Nikola Vukanac
<p><hi rend="bold">Nikola Vukanac</hi> (twieled fl-14 ta' Jannar 1986) huwa eks-plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Serbja">Serb</ref> li kien jilgħab bħala <ref target="https://mt.wikipedia.org/wiki/Difensur">difensur</ref>.</p>
Karriera
<p>Vukanac beda l-karriera tiegħu mal-klabb ma' <ref target="https://mt.wikipedia.org/wiki/FK_Zemun">Zemun</ref>. Fl-istaġun 2008–09 Vukanac mar mat-tim Slovakk ta' <ref target="https://mt.wikipedia.org/wiki/MŠK_Rimavská_Sobota">Rimavská Sobota</ref> imbagħad issieħeb ma' <ref target="https://mt.wikipedia.org/wiki/FK_Vranov">Vranov</ref>. Vukanac iddeċida li jmur Malta ma' <ref target="https://mt.wikipedia.org/wiki/Birkirkara_FC">Birkirkara</ref> iżda ma setax jingħaqad peress li l-klabb Kalkariż laħqu l-limitu tal-plejers barranin. Sussegwentament mar ma' <ref target="https://mt.wikipedia.org/wiki/Vittoriosa_Stars_FC">Vittoriosa</ref>. Huwa għamel id-debutt tiegħu mal-i<hi rend="italic">stars</hi> fit-telfa ta' 3–0 kontra <ref target="https://mt.wikipedia.org/wiki/Sliema_Wanderers_FC">Sliema Wanderers</ref> u Vittoriosa sfaw relegati fl-<ref target="https://mt.wikipedia.org/wiki/L-Ewwel_Diviżjoni_Maltija">Ewwel Diviżjoni</ref>. Fl-istaġun ta' wara il-plejer ta Birkirkara <ref target="https://mt.wikipedia.org/wiki/Ronni_Hartvig">Ronni Hartvig</ref> kellu jirtira minħabba mpenji tax-xogħol, b'hekk Vukanac mar ma' Birkirkara u rebaħ il-<ref target="https://mt.wikipedia.org/wiki/Premier_League_Malti">Premier League Malti</ref> magħhom. Fil-kwalifiki tal-<ref target="https://mt.wikipedia.org/wiki/UEFA_Champions_League">UEFA Champions League</ref> Vukanac skorja l-gowl tal-logħba kontra l-Islovakki <ref target="https://mt.wikipedia.org/wiki/MŠK_Žilina">MŠK Žilina</ref>.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Fl-istaġun 2012–13, fil-logħba deċisiva għar-rebħ tal-kampjonat bejn Birkirkara u <ref target="https://mt.wikipedia.org/wiki/Hibernians_FC">Hibernians</ref> fejn hu skorja l-10 gowl tiegħu mal-klabb u għen lil Birkirkara jiksbu l-kampjonat nazzjonali għar-raba' darba fl-istorja. Nhar it-2 ta' Awwissu 2013, Birkirkara ħabbru li l-kuntratt ta' Vukanac tħassar hekk kif il-plejer xtaq ikompli l-karriera tiegħu barra minn Malta.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
Unuri
Klabb
Birkirkara
<list type="unordered"><item><ref target="https://mt.wikipedia.org/wiki/Premier_League_Malti">Premier League Malti</ref>: 2012–13</item></list>


Ħoloq esterni
<list type="unordered"><item><ref target="https://www.birkirkarafc.com/player.php?id=5">Profil</ref> fuq is-sit uffiċjali ta' Birkirkara FC</item></list>
</text></body></html>