<html><body><text id="wikipedia_mt_wikipedia_org__14394.html" ns="0" revid="214875" sourceurl="https://mt.wikipedia.org/wiki/Ajruport_Dong_Hoi" title="Ajruport Dong Hoi" type="wikipedia">Ajruport Dong Hoi<figure><caption>Ajruport Dong Hoi</caption></figure>
<p>L-<hi rend="bold">Ajruport Dong Hoi</hi> huwa ajruport li jinsab fil-komun ta' Loc Ninh, 6 kilometri 'l bogħod mill-belt ta' <ref target="https://mt.wikipedia.org/wiki/Dong_Hoi">Dong Hoi</ref>, kapitali tal-provinċja ta' <ref target="https://mt.wikipedia.org/wiki/Quang_Binh">Quang Binh</ref>, fil-<ref target="https://mt.wikipedia.org/wiki/Vjetnam">Vjetnam</ref>. Il-faċilità tkopri 173 ettaru, fuq żona ramlija, mal-kosta tal-<ref target="https://mt.wikipedia.org/wiki/Baħar_taċ-Ċina_t'Isfel">Baħar taċ-Ċina t'Isfel</ref>. Il-pista tilħaq qrib ix-xtajta u hi kważi paralleli għall-<ref target="https://mt.wikipedia.org/wiki/Awstrostada_Nazzjonali_1A_(Vjetnam)">Awstrostada Nazzjonali 1A</ref>. Il-pista tal-inżul ġiet mibnija mill-kolonjalisti Franċiżi fis-snin tletin sabiex isservi għall-<ref target="https://mt.wikipedia.org/wiki/Gwerra_Indoċiniża">Ewwel Gwerra Indoċiniża</ref> u ġiet imtejba mill-<ref target="https://mt.wikipedia.org/wiki/Vjetnam_ta'_Fuq">Vjetnam ta' Fuq</ref> bħala bażi tal-ajru għall-<ref target="https://mt.wikipedia.org/wiki/Gwerra_tal-Vjetnam">Gwerra tal-Vjetnam</ref>.</p>
<p>Fit-30 ta' Awwissu 2004, bdiet ir-rinnovazzjoni (jew aħjar ir-rikostruzzjoni) ta' dan l-ajruport u ġiet skedata li tintemm fl-2006. Kien f'Mejju tal-2008 li dan ġie inawgurat. Fit-18 ta' Mejju, 2008, l-ajruport infetaħ uffiċjalment bl-ewwel titjira kummerċjali mill-<ref target="https://mt.wikipedia.org/wiki/Ajruport_Internazzjonali_ta'_Noi_Bai">Ajruport Internazzjonali ta' Noi Bai</ref>, f'<ref target="https://mt.wikipedia.org/wiki/Ħanoj">Ħanoj</ref>. Sal-2008, dan huwa wieħed mit-tliet ajruporti kummerċjali f'Bac Trung Bo, l-oħrajn ikunu l-<ref target="https://mt.wikipedia.org/wiki/Ajruport_Internazzjonali_ta'_Phu_Bai">Ajruport Internazzjonali ta' Phu Bai</ref> (90 mil fin-Nofsinhar tal-Ajruport Dong Hoi) u l-<ref target="https://mt.wikipedia.org/wiki/Ajruport_Vinh">Ajruport Vinh</ref> (97 mil fit-Tramuntana tal-Ajruport Dong Hoi).</p>
Linji tal-ajru u destinazzjonijiet
<p>L-ajruport iservi lill-belt ta' Dong Hoi. Dan iservi sabiex iwassal lit-turisti lejn il-bajjiet li jinsabu f'Dong Hoi kif ukoll lejn il-<ref target="https://mt.wikipedia.org/wiki/Park_Nazzjonali_ta'_Phong_Nha-Ke_Bang">Park Nazzjonali ta' Phong Nha-Ke Bang</ref>. Sa Diċembru 2009, il-<ref target="https://mt.wikipedia.org/wiki/Vietnam_Airlines">Vietnam Airlines</ref> kienu qed jagħmlu titjiriet mingħajr waqfien, fejn rabtu dan l-ajruport mal-<ref target="https://mt.wikipedia.org/wiki/Ajruport_Internazzjonali_ta'_Noi_Boi">Ajruport Internazzjonali ta' Noi Boi</ref> u l-<ref target="https://mt.wikipedia.org/wiki/Ajruport_Internazzjonali_ta'_Tan_Son_Nhat">Ajruport Internazzjonali ta' Tan Son Nhat</ref>.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref><ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
<p>L-iskeda tat-titjiriet hija din segwenti:</p>
<p><hi rend="bold">Nota:</hi></p>
<list type="unordered"><item>Il-ħin muri huwa <ref target="https://mt.wikipedia.org/wiki/GMT+7">GMT+7</ref>.</item>
<item>It-titjiriet isiru kull nhar ta' Tlieta, Ħamis u Ħadd.</item>
<item>L-ajruplan għal dawn it-titjiriet huwa <ref target="https://mt.wikipedia.org/wiki/Fokker_70">Fokker 70</ref>.</item></list>
</text></body></html>