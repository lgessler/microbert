<html><body><text id="wikipedia_mt_wikipedia_org__17508.html" ns="0" revid="258102" sourceurl="https://mt.wikipedia.org/wiki/Akrolett" title="Akrolett" type="wikipedia">Akrolett<p>L-<hi rend="bold">akrolett</hi> hu l-ogħla lsien fl-intern ta’ sistema soċjali u kulturali.</p>
<p>Eżempju tipiku ta’ akrolett huwa l-<ref target="https://mt.wikipedia.org/wiki/Lingwa_Latina">Latin</ref> Medjevali: fiż-Żminijiet tan-Nofs, infatti, l-ilsna romanzi kienu jintużaw għall-komunikazzjoni ta’ kull jum u għal skopijiet prevalentement prattiċi (jiġifieri fil-funzjoni ta’ bażilett), filwaqt li l-Latin kien l-ilsien tal-kultura u tal-Knisja, u kien jintuża fil-kuntesti aktar prestiġġjużi.</p>
<p>Ġeneralment, l-istatus ta’ akrolett hu dovut għall-għażla ta’ tali lingwa bħala lingwa uffiċjali min-naħa ta’ Stat jew Knisja. Xi minn daqqiet, tkun il-komunità tal-intellettwali, fi żminijiet meta jkun imxerred sew l-analfabetiżmu, li tadotta lingwa letterarja nazzjonali.</p>
<p>F’ħafna komunitajiet madwar id-dinja huwa possibbli tara sitwazzjoni ta’ <ref target="https://mt.wikipedia.org/wiki/Diglossija">diglossija</ref>, jiġifieri l-preżenza ta’ bosta ilsna. Spiss jiġri li dawn l-ilsna jintużaw f’kuntesti u b’funzjonijiet differenti.</p>
</text></body></html>