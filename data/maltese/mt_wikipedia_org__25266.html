<html><body><text id="wikipedia_mt_wikipedia_org__25266.html" ns="0" revid="262067" sourceurl="https://mt.wikipedia.org/wiki/L%27Argo" title="L'Argo" type="wikipedia">L'Argo
<p><hi rend="italic"><hi rend="bold">L'Argo</hi></hi> kienet gazzetta ppubblikata fil-<ref target="https://mt.wikipedia.org/wiki/Protettorat_ta'_Malta">protettorat Ingliż ta' Malta</ref> fl-1804. <ref target="https://mt.wikipedia.org/wiki/Il-Paġna_prinċipali#cite_note-times2019-07-14-1">[1]</ref> Fiż-żmien meta kienet toħroġ, kienet l-unika pubblikazzjoni perjodika f’Malta. <hi rend="italic">L'Argo</hi> kienet preċeduta minn <hi rend="italic"><ref target="https://mt.wikipedia.org/wiki/Foglio_d'Avvisi"> Foglio d'Avvisi </ref></hi> (1803-1804) u kienet segwita minn <hi rend="italic"><ref target="https://mt.wikipedia.org/wiki/Il_Cartaginese">Il Cartaginese</ref></hi> (1804-1805). <ref target="https://mt.wikipedia.org/wiki/Il-Paġna_prinċipali#cite_note-library-2">[2]</ref></p>
<p>L-edituri tal-gazzetta kienu <ref target="https://mt.wikipedia.org/wiki/Vittorio_Barzoni"> Vittorio Barzoni </ref> u Gavino Bonavita, u kienet iffokata fuq aħbarijiet barranin. Il-pubblikazzjoni tagħha kienet ikkontrollata mill-gvern, u kien fiha propaganda anti-Franċiża. Total ta' disa' ħarġiet ġew ippubblikati sa Settembru 1804, u ċ-ċirkolazzjoni tal-aħħar żewġ edizzjonijiet tal-gazzetta kienet ta' 400 kopja kull wieħed. Kull kopja tal-gazzetta kienet tiswa 12-il gran.  </p>
<p>Kopji ta' din il-pubblikazzjoni jinstabu kkonservati fil-<ref target="https://mt.wikipedia.org/wiki/Bibljoteka_Nazzjonali_ta'_Malta">Bibljoteka Nazzjonali ta' Malta</ref>. <ref target="https://mt.wikipedia.org/wiki/Il-Paġna_prinċipali#cite_note-library-2">[2]</ref></p>
</text></body></html>