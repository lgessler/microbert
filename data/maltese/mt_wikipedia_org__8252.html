<html><body><text id="wikipedia_mt_wikipedia_org__8252.html" ns="0" revid="272974" sourceurl="https://mt.wikipedia.org/wiki/Tomasz_Kuszczak" title="Tomasz Kuszczak" type="wikipedia">Tomasz Kuszczak
<p><hi rend="bold">Tomasz Mirosław Kuszczak</hi> (twieled fl-20 ta' Marzu 1982) huwa eks-plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Polonja">Pollakk</ref> li kien jilgħab bħala <ref target="https://mt.wikipedia.org/wiki/Gowler_(futbol)">gowler</ref>.</p>
<p>Kuszczak beda l-karriera tiegħu ma' <ref target="https://mt.wikipedia.org/wiki/Śląsk_Wrocław">Śląsk Wrocław</ref> fil-Polonja, u suċċessivament ingħaqad mat-timijiet Ġermaniżi ta' <ref target="https://mt.wikipedia.org/wiki/KFC_Uerdingen_05">KFC Uerdingen 05</ref> u <ref target="https://mt.wikipedia.org/wiki/Hertha_BSC_Berlin">Hertha BSC Berlin</ref>, qabel ma' fl-2004 ingħaqad mat-tim Ingliż ta' <ref target="https://mt.wikipedia.org/wiki/West_Bromwich_Albion">West Bromwich Albion</ref>. Matul is-sajf tal-2006 hu ttrasferixxa mat-tim ta' <ref target="https://mt.wikipedia.org/wiki/Manchester_United">Manchester United</ref> wara staġun mal-ewwel tim ta' West Brom fil-Premiership.</p>
<p>Kuszczak għamel erbatax-il apparenza għat-tim nazzjonali tal-Polonja ta' taħt il-21 sena, u sitt apparenzi mat-tim tal-kbar.</p>
Karriera
Hertha Berlin
<p>Kuszczak ingħaqad ma' <ref target="https://mt.wikipedia.org/wiki/Hertha_Berlin_FC">Hertha Berlin</ref> fis-sena 2000, u qatta' sena mat-tim tar-riservi qabel ma kien promoss mal-ewwel tim fl-2001. Hu sussegwentament dam tliet staġuni bħala t-tielet għażla ta' gowler mal-klabb, wara <ref target="https://mt.wikipedia.org/wiki/Gábor_Király">Gábor Király</ref> u <ref target="https://mt.wikipedia.org/wiki/Christian_Fiedler">Christian Fiedler</ref>, u naqas biex jagħmel apparenza fil-<ref target="https://mt.wikipedia.org/wiki/Bundesliga">Bundesliga</ref>. Hu kien barra mill-kuntratt ma' Hertha u wara ffirma mat-tim ta' <ref target="https://mt.wikipedia.org/wiki/West_Bromwich_Albion">West Brom</ref> fl-14 ta' Lulju 2004.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
West Bromwich Albion
<p>Hu ddebutta mat-tim ta' West Brom fit-18 ta' Settembru 2004 f'logħba tal-Premiership kontra <ref target="https://mt.wikipedia.org/wiki/Fulham_FC">Fulham</ref> f'<ref target="https://mt.wikipedia.org/wiki/The_Hawthorns">The Hawthorns</ref>, li spiċċat pari ta' 1-1. Wara hu lagħab partita tal-<ref target="https://mt.wikipedia.org/wiki/Football_League_Cup">League Cup</ref> kontra <ref target="https://mt.wikipedia.org/wiki/Colchester_United_FC">Colchester United</ref> fil-21 ta' Settembru 2004 fejn Albion tilfu 1–2.</p>
<p>Kuszczak kien bejn il-lasti f'partita waħda tal-<ref target="https://mt.wikipedia.org/wiki/Premier_League">Premier League</ref> qabel il-logħba ta' West Brom kontra <ref target="https://mt.wikipedia.org/wiki/Manchester_United_FC">Manchester United</ref> fil-partita ta' qabel tal-aħħar tal-istaġun 2004-05, bil-"Baggies" f'battalja tar-relegazzjoni. Hu għamel prestazzjoni tajba ħafna, fejn issostitwixxa lill-ewwel gowler <ref target="https://mt.wikipedia.org/wiki/Russell_Hoult">Russell Hoult</ref> li kien weġġa' fl-ewwel taqsima. West Brom spiċċaw pari ta' 1–1, b'Kuszczak jibqa' inbattibli għal 68 minuta fil-grawnd. Din il-prestazzjoni tatu l-ewwel unur tal-Plejer tal-Partita fil-Premiership. Il-ġimgħa ta' wara, fl-aħħar partita tal-istaġun kontra <ref target="https://mt.wikipedia.org/wiki/Portsmouth_FC">Portsmouth</ref>, Kuszczak kellu logħba oħra mpressjonanti, fejn West Brom irnexxielhom jirbħu 2–0, u b'hekk jevitaw ir-relegazzjoni. Fl-2005-06, Kuszczak kien suppost kellu jkun il-gowler riserva ta' <ref target="https://mt.wikipedia.org/wiki/Chris_Kirkland">Chris Kirkland</ref>. B'Kirkland imweġġa, Kuszczak għamel l-ewwel apparenza fil-Premiership ta' dak l-istaġun fit-30 ta' Ottubru 2005, imma ma setax jevita lil <ref target="https://mt.wikipedia.org/wiki/Newcastle_United_FC">Newcastle United</ref> milli jirbħu 3–0. Il-prestazzjoni tjiebet, fejn irnexxielu jsir il-gowler tal-ewwel għażla. Din kompliet anki jekk Kirkland kien irritorna mill-uġigħ li kien żammu barra.</p>
<p>Fil-15 ta' Jannar 2006, Kuszczak kellu partita mpressjonati kontra <ref target="https://mt.wikipedia.org/wiki/Wigan_Athletic_FC">Wigan</ref>, fejn għamel intervent importanti fuq <ref target="https://mt.wikipedia.org/wiki/Jason_Roberts">Jason Roberts</ref>, li ippermetta li West Brom biex jirbħu 1–0.</p>
<p>Fis-7 ta' Lulju 2006, kien konfermat mill-kowċ ta' West Bromwich Albion <ref target="https://mt.wikipedia.org/wiki/Bryan_Robson">Bryan Robson</ref> li <ref target="https://mt.wikipedia.org/wiki/Manchester_United_FC">Manchester United</ref> urew ix-xewqa li jakkwistaw il-plejer għal madwar <ref target="https://mt.wikipedia.org/wiki/Lira_sterlina">£</ref>2 miljun. Fit-3 ta' Awwissu, West Bromwich Albion irrifjutaw somma ta' £2.5 miljun flimkien mas-self ta' <ref target="https://mt.wikipedia.org/wiki/Giuseppe_Rossi">Giuseppe Rossi</ref>, għal Kuszczak. Fl-10 ta' Awwissu 2006, Kuszczak ingħaqad ma' Manchester United fejn il-ftehim kien jinvolvi t-trasferiment tal-gowler ta' tmintax-il sena <ref target="https://mt.wikipedia.org/wiki/Luke_Steele">Luke Steele</ref> u d-difensur <ref target="https://mt.wikipedia.org/wiki/Paul_McShane">Paul McShane</ref> għal West Brom.</p>
Manchester United
<p>Kuszczak iddebutta fil-Premier League kontra <ref target="https://mt.wikipedia.org/wiki/Arsenal_FC">Arsenal</ref> fis-17 ta' Settembru 2006 u hu mal-ewwel kiseb ir-rispett ta' diversi partitarji ta' Manchester United hekk kif salva penalty ta' <ref target="https://mt.wikipedia.org/wiki/Gilberto_Silva">Gilberto Silva</ref>. Imma hu, ma setax jipprevjeni l-gowl ta' <ref target="https://mt.wikipedia.org/wiki/Emmanuel_Adebayor">Emmanuel Adebayor</ref> li ta r-rebħa ta' 1–0.</p>
<p>Minkejja li Kuszczak ma lagħabx logħob biżżejjed fil-Premiership għall-istaġun 2006–07, hu xorta rċieva medalja tar-rebbieħa permezz ta' applikazzjoni speċjali lill-Premier League.</p>
<p>Fit-2 ta' Lulju 2007, Manchester United ħabbar li t-trasferiment sar wieħed permanenti.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref></p>
<p>Fit-8 ta' Mejju, f'partita tal-<ref target="https://mt.wikipedia.org/wiki/FA_Cup">FA Cup</ref> kontra <ref target="https://mt.wikipedia.org/wiki/Portsmouth_FC">Portsmourh</ref>, Kuszczak irċieva karta ħamra wara daħla fuq <ref target="https://mt.wikipedia.org/wiki/Milan_Baroš">Milan Baroš</ref>.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref> Kuzcszak kien daħal bħala sostitut għal van der Sar li kien weġġa' matul il-logħba, u b'hekk <ref target="https://mt.wikipedia.org/wiki/Rio_Ferdinand">Rio Ferdinand</ref> kellu jidħol bejn il-lasti, però ma setax jipprevejeni l-penalty li wassal għall-eliminazzjoni ta' United mill-FA Cup.</p>
Internazzjonali
<p>Kuszczak iddebutta fil-11 ta' Diċembru 2003 kontra <ref target="https://mt.wikipedia.org/wiki/Tim_nazzjonali_tal-futbol_ta'_Malta">Malta</ref>, fejn il-Polonja ħarġu 4-0 rebbieħa. </p>
<p>Minħabba l-prestazzjoni tajba ma' West Brown, hu kien imsejjaħ mat-23 plejer li kienu se jieħdu sehem għall-Polonja fit-<ref target="https://mt.wikipedia.org/wiki/Tazza_tad-Dinja_tal-Futbol_2006">Tazza tad-Dinja 2006</ref>. Madanakollu, Kuszczak kien ir-riserva tal-gowler <ref target="https://mt.wikipedia.org/wiki/Artur_Boruc">Artur Boruc</ref> u ma lagħbx matul it-turnew.</p>
<p>F'Mejju tal-2008 hu kien imsejjaħ fl-iskwadra Pollakka għall-<ref target="https://mt.wikipedia.org/wiki/Euro_2008">Euro 2008</ref> imma kellu jirtira l-parteċipazzjoni tiegħu minħabba uġigħ f'darhu.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref> Postu ħadu l-gowler ta' <ref target="https://mt.wikipedia.org/wiki/Korona_Kielce">Korona Kielce</ref> <ref target="https://mt.wikipedia.org/wiki/Wojciech_Kowalewski">Wojciech Kowalewski</ref>.</p>
Unuri
Klabb
Manchester United
<list type="unordered"><item><ref target="https://mt.wikipedia.org/wiki/Premier_League">Premier League</ref>: 2006–07, 2007–08 (Applikazzjoni speċjali għat-tnejn li huma)</item>
<item><ref target="https://mt.wikipedia.org/wiki/Football_League_Cup">Football League Cup</ref>: 2009</item>
<item><ref target="https://mt.wikipedia.org/wiki/FA_Community_Shield">Community Shield</ref>: 2007</item>
<item><ref target="https://mt.wikipedia.org/wiki/UEFA_Champions_League">UEFA Champions League</ref>: 2007–08</item>
<item><ref target="https://mt.wikipedia.org/wiki/Tazza_tad-Dinja_tal-Futbol_tal-Klabbs">Tazza tad-Dinja tal-Klabbs</ref>: 2008</item></list>
Statistika tal-karriera
<p><hi rend="italic">Aġġornati sas-27 ta' April 2009</hi></p>

Noti



Ħoloq esterni
<list type="unordered"><item>Il-mudell {{<ref target="https://mt.wikipedia.org/wiki/Mudell:Soccerbase">Soccerbase</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>