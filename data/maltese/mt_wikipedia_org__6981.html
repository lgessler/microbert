<html><body><text id="wikipedia_mt_wikipedia_org__6981.html" ns="0" revid="268173" sourceurl="https://mt.wikipedia.org/wiki/%C4%A0anni_Bonnici" title="Ġanni Bonnici" type="wikipedia">Ġanni Bonnici
<figure><caption>Ġanni Bonnici</caption></figure>
<p><hi rend="bold">Ġanni Bonnici</hi> (twieled fl-4 ta' Settembru 1932 - miet fis-17 ta' Awwissu 2019) huwa skultur Malti.</p>
<p>Bonnici kien figura li ddominat fost l-iskulturi <ref target="https://mt.wikipedia.org/wiki/Maltin">Maltin</ref>, u għamel isem għalih innifsu fl-istorja tal-<ref target="https://mt.wikipedia.org/wiki/Skultura">iskultura</ref>. Ġanni kellu 13-il aħwa. Hu beda juri t-talenti tiegħu meta attenda l-iskola ta<ref target="https://mt.wikipedia.org/wiki/L-Arti">l-arti</ref> f'<ref target="https://mt.wikipedia.org/wiki/Malta">Malta</ref>. Wara li wera kemm hu tajjeb fl-iskultura, xi għalliema ssuġġerewlu jattendi skola barra minn Malta. Wara xi żmien Ġanni telaq lejn <ref target="https://mt.wikipedia.org/wiki/Stoke">Stoke</ref>, ir-<ref target="https://mt.wikipedia.org/wiki/Renju_Unit">Renju Unit</ref> fejn kompla jkabbar it-talent tiegħu u wara sena rritorna lejn Malta. Ganni għamel diversi <ref target="https://mt.wikipedia.org/wiki/Monument">monumenti</ref> fosthom il-Monument tal-Indipendenza li hemm fil-<ref target="https://mt.wikipedia.org/wiki/Furjana">Furjana</ref> kif ukoll ħafna statwi <ref target="https://mt.wikipedia.org/wiki/Reliġjon">reliġjużi</ref> kemm f'Malta kif ukoll f'<ref target="https://mt.wikipedia.org/wiki/Għawdex">Għawdex</ref>. Barra minn hekk, għandu ukoll xi skulturi tat-tafal u tal-ġebel.</p>
</text></body></html>