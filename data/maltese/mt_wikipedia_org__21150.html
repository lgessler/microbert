<html><body><text id="wikipedia_mt_wikipedia_org__21150.html" ns="0" revid="270018" sourceurl="https://mt.wikipedia.org/wiki/Gy%C3%B6rgy_Garics" title="György Garics" type="wikipedia">György Garics
<p><hi rend="bold">György Garics</hi> (<ref target="https://mt.wikipedia.org/wiki/Szombathely">Szombathely</ref>, <ref target="https://mt.wikipedia.org/wiki/8_ta'_Marzu">8 ta' Marzu</ref> <ref target="https://mt.wikipedia.org/wiki/1984">1984</ref>) huwa eks-plejer tal-<ref target="https://mt.wikipedia.org/wiki/Futbol">futbol</ref> professjonali <ref target="https://mt.wikipedia.org/wiki/Awstrija">Awstrijakk</ref> imwieled l-<ref target="https://mt.wikipedia.org/wiki/Ungerija">Ungerija</ref>.</p>
Karriera
<p>Għalkemm twieled fl-Ungerija, Garics mar jgħix ġewwa <ref target="https://mt.wikipedia.org/wiki/Vjenna">Vjenna</ref> meta kellu 14-il sena u beda l-karriera tal-futbol tiegħu mat-tim Awstrijakk <ref target="https://mt.wikipedia.org/wiki/SK_Rapid_Wien">Rapid Vienna</ref> fl-2002; matul l-ewwel staġun tiegħu bħala żagħżugħ huwa għamel żewġ apparenzi.</p>
<p>Mill-istaġun 2004-05, id-difensur żagħżugħ sar aktar membru prominenti fl-ewwel tim u Rapid Vienna rebħu l-<ref target="https://mt.wikipedia.org/wiki/Bundesliga_Awstrijaka">Bundesliga Awstrijaka</ref>, matul dak iż-żmien huwa sar kaptan tal-Awstrija U21.</p>
<p>Wara li għamel 81 apparenzi għal Rapid Vienna u skorja gowl wieħed, huwa kien mixtri mill-klabb Taljan <ref target="https://mt.wikipedia.org/wiki/SSC_Napoli">Napoli</ref> bi prezz ta' €500,000,<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> hu għamel id-debutt tiegħu kontra <ref target="https://mt.wikipedia.org/wiki/US_Triestina_Calcio">Triestina</ref> fit-23 ta' Settembru 2006. Ftit wara, huwa kiseb sejħa fis-6 ta' Ottubru 2006 għat-<ref target="https://mt.wikipedia.org/wiki/Tim_nazzjonali_tal-futbol_tal-Awstrija">tim nazzjonali Awstrijakk</ref> kontra l-<ref target="https://mt.wikipedia.org/wiki/Tim_nazzjonali_tal-futbol_tal-Liechtenstein">Liechtenstein</ref> u skorja fid-debutt internazzjonali tiegħu. </p>
<p>Huwa kien imsejjaħ ukoll fl-iskwadra tal-<ref target="https://mt.wikipedia.org/wiki/Kampjonati_Ewropej_tal-Futbol_2008">Kampjonati Ewropej 2008</ref> u beda t-tielet partita tal-Awstrija kontra l-Ġermanja ġewwa Vjenna. </p>
<p>Il-każ ta' Garics qasam sentiment pubbliku Ungeriż, il-profil għoli tal-plejer seta' jintagħżel minn tim nazzjonali ieħor barra l-Ungerija, dan il-każ ġie meqjus bħala nuqqas min-naħa tal-Federazzjoni tal-Futbol Ungeriż minħabba li ma kkunsidrawx l-għażla fil-ħin għat-tim nazzjonali.</p>
<p>Garics iffirma ma' <ref target="https://mt.wikipedia.org/wiki/Atalanta_BC">Atalanta</ref> minn għand <ref target="https://mt.wikipedia.org/wiki/SSC_Napoli">Napoli</ref> fi ftehim ta' ko-sjieda kmieni f'Lulju 2008, għal €1.5 miljun.<ref target="https://mt.wikipedia.org/wiki/Il-Paġna_prinċipali#cite_note-report-2">[2]</ref>  Fis-26 ta' Ġunju 2009, Atalanta xtraw is-sjieda sħiħa tal-plejer għal miljun ewro.<ref target="https://mt.wikipedia.org/wiki/Il-Paġna_prinċipali#cite_note-report-2">[2]</ref><ref target="https://mt.wikipedia.org/wiki/Il-Paġna_prinċipali#cite_note-3">[3]</ref></p>
<p>Wara li Atalanta kienu relegati mis-Serie A, Garics kien mibjugħ dirett għal <ref target="https://mt.wikipedia.org/wiki/Bologna_FC_1909">Bologna</ref> fit-9 ta' Awwissu 2010,<ref target="https://mt.wikipedia.org/wiki/Il-Paġna_prinċipali#cite_note-4">[4]</ref> għal €3 miljuni.<ref target="https://mt.wikipedia.org/wiki/Il-Paġna_prinċipali#cite_note-Bologna-5">[5]</ref> Garics kien weġgħa serjament fl-2011, u kellhu jitlef ħafna mill-istaġun tar-rebbiegħa ma' Bologna.</p>
<p>Fl-14 ta' Awwissu 2015, Garics issieħeb bi ftehim ta' sentejn ma tim promoss fil-<ref target="https://mt.wikipedia.org/wiki/Bundesliga">Bundesliga Ġermaniża</ref>, <ref target="https://mt.wikipedia.org/wiki/SV_Darmstadt_98">SV Darmstadt 98</ref>.</p>
Unuri
Rapid Vienna
<list type="unordered"><item><ref target="https://mt.wikipedia.org/wiki/Bundesliga_Awstrijaka">Bundesliga Awstrijaka</ref>: 2004–05</item></list>


Ħoloq esterni
<list type="unordered"><item>Il-mudell {{<ref target="https://mt.wikipedia.org/wiki/Mudell:Nfteams">Nfteams</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>