<html><body><text id="wikipedia_mt_wikipedia_org__4758.html" ns="0" revid="227765" sourceurl="https://mt.wikipedia.org/wiki/Mimolagus" title="Mimolagus" type="wikipedia">Mimolagus
<p><hi rend="italic"><hi rend="bold">Mimolagus</hi></hi> huwa <ref target="https://mt.wikipedia.org/wiki/Ġeneru_(tassonomija)">ġeneru</ref> estint ta' <ref target="https://mt.wikipedia.org/wiki/Mammiferu">mammiferi</ref> <ref target="https://mt.wikipedia.org/wiki/Lagomorfu">lagomorfi</ref> (il-fniek, liebri u piki), fil-klassi <ref target="https://mt.wikipedia.org/wiki/Mammiferu">Mammalia</ref>, fis-sottoklassi <ref target="https://mt.wikipedia.org/wiki/Theria">Theria</ref>, fl-infraklassi <ref target="https://mt.wikipedia.org/wiki/Eutheria">Eutheria</ref> (il-plaċentati), fl-ordni <ref target="https://mt.wikipedia.org/wiki/Lagomorpha">Lagomorpha</ref> u fil-familja <ref target="https://mt.wikipedia.org/wiki/Mimolagidae">Mimolagidae</ref> (lagomorfi primittivi). Dan huwa l-uniku ġeneru fil-familja Mimolagidae u għandu speċi waħda biss estinta. </p>
<p>L-iskeletru postkraniku ta' din l-ispeċi mil-Paleoġen tal-<ref target="https://mt.wikipedia.org/wiki/Asja">Asja</ref> bi żball kien ġie deskritt bħala skeletru ta' ġerriem u b'hekk mhux ta' <hi rend="italic">Mimolagus</hi> il-lagomorfu. Madankollu, l-istruttura tas-sieq tikkonferma l-affinità mal-lagomorfi u b'hekk ġie konkluż li l-kranju u l-iskeletru huma tal-istess individwu.</p>
Lista ta' uħud mill-ispeċi tal-ġeneru <hi rend="italic">Mimolagus</hi>
<list type="unordered"><item>Ġeneru <hi rend="italic"><hi rend="bold">Mimolagus</hi></hi> (Bohlin, 1951) (estint)			
<list type="unordered"><item><hi rend="italic"><ref target="https://mt.wikipedia.org/wiki/Mimolagus_rodens">Mimolagus rodens</ref></hi> (Bohlin, 1951) (estinta)</item></list></item></list>
Referenzi
<list type="unordered"><item><ref target="http://paleodb.org/cgi-bin/bridge.pl">Id-Databażi Palebijoloġika</ref></item>
<item><ref target="http://digitallibrary.amnh.org/dspace/handle/2246/5282"><hi rend="italic">Skeletal integrity of Mimolagus rodens (Lagomorpha, Mammalia. American Museum novitates; no. 2806</hi></ref></item></list>
</text></body></html>