<html><body><text id="wikipedia_mt_wikipedia_org__16259.html" ns="0" revid="258133" sourceurl="https://mt.wikipedia.org/wiki/Librerija_Bolivarjana_ta%27_M%C3%A9rida" title="Librerija Bolivarjana ta' Mérida" type="wikipedia">Librerija Bolivarjana ta' Mérida<figure><caption>Dehra minn barra tal-Librerija Bolivarjana</caption></figure>
<p>Il-<hi rend="bold">Librerija Bolivarjana</hi> huwa bini li jinsab fil-belt ta' <ref target="https://mt.wikipedia.org/wiki/Mérida_(Veneżwela)">Mérida</ref>, il-<ref target="https://mt.wikipedia.org/wiki/Veneżwela">Veneżwela</ref>, li jservi kemm bħala kamra għall-qari, sala għal wirjiet u mużewijiet. Dan huwa lok ta' laqgħa u huwa wieħed mill-punti turistiċi tal-belt.</p>
<p>Il-bini huwa kkunsidrat bħala opra arkitettonika moderna fil-qalba tal-belt, u hu maqsum f'diversi livelli msemmija wara l-ismijiet tal-pajjiżi meħlusa minn <ref target="https://mt.wikipedia.org/wiki/Simón_Bolívar">Simón Bolívar</ref>. Quddiem din il-librerija hemm pjazza li ta' spiss tintuża bħala żona kummerċjali mill-artiġjani lokali.</p>
Storja
<p>Il-librerija ġiet inawgurata fl-okkażjoni tal-biċentenarju mit-twelid tal-"Libertador" <ref target="https://mt.wikipedia.org/wiki/Simón_Bolívar">Simón Bolívar</ref> fl-1983. L-ewwel sular huwa ddedikat għal diversi oġġetti li kienu ta' Bolívar, u diversi memorabbli relatati mal-<ref target="https://mt.wikipedia.org/wiki/Imperu_Spanjol">perjodu kolonjali</ref> u s-snin bikrija tal-indipendenza. Il-bini nbena matul il-gvern tal-eks-President <ref target="https://mt.wikipedia.org/wiki/Luis_Herrera_Campins">Luis Herrera Campins</ref> u jokkupa l-post ta' fejn qabel kien hemm l-<hi rend="italic">Escuela Picón</hi>, il-kunsill tal-lokalità. </p>
Arkitettura
<p>Huwa bini kontemporanju, liema struttura hi mħaffa minn bażi li tistrieħ fuq kolonni, bil-preżenza ta' kolonni tal-ħġieġ u konkrit. Dan il-bini huwa maqsum f'żewġ livelli. Il-bieb ta' quddiem huwa replika tal-bieb ta' barra tal-Palazz tal-Inkwiżizzjoni ta' <ref target="https://mt.wikipedia.org/wiki/Cartagena_de_Indias">Cartagena</ref>, belt li daħlet lil Bolívar fl-istorja. Fil-bidu hemm is-sala "Kolombja", użata għal wirjiet.</p>
<p>Il-bieb ta 'quddiem huwa replika tal-bieb tal-Palazz ta ' l-Inquisition ta 'Cartagena, belt fejn Bolívar magħmula istorja fil 1813. Jidħlu fil-dar huma l-sala "Kolombja", maħsuba għal wirja. F'din il-kamra hemm arka li ngħatat mill-gvern ta' Rujillo, imsebbħa minn ħames <ref target="https://mt.wikipedia.org/wiki/Condor_(għasfur)">condors</ref> (annimal emblematiku tal-mergħat) li jirrapreżentaw il-ħames qċaċet ta' <ref target="https://mt.wikipedia.org/wiki/Sierra_Nevada_de_Merida">Sierra Nevada de Merida</ref>; fin-nofs hemm l-emblema tal-belt.</p>
Kollezzjonijiet
<p>Fil-kuritur tal-"Peru", fl-ewwel sular, tinsab allegorija ta' Bolívar ta' Octavio Acuña Solano, impittra ġewwa l-belt ta' <ref target="https://mt.wikipedia.org/wiki/Lima">Lima</ref> fl-1825. Il-ħitan huma mżewwaq b'arazz Pervujan mogħti mill-President <ref target="https://mt.wikipedia.org/wiki/Fernando_Belaúnde_Terry">Fernando Belaúnde Terry</ref> u ritratt biż-żejt ta' <ref target="https://mt.wikipedia.org/wiki/José_de_San_Martín">José de San Martín</ref>, protettur tal-Peru, impitter mill-<hi rend="italic">merideño</hi> Annerys Fernández; faċċata tat-triq hemm replika tal-gallerija tal-Palazz ta' Torre Tagle ta' Lima. Fuq il-lemin ta' dan il-kuritur hemm is-sala "Ekwador" fejn isiru wirjiet u konferenzi.</p>
<p>Aktar 'il quddiem hemm il-gallerija "Ħaiti", kuritur imżejjen bi kwadri tal-pittur Annerys Fernández li jirrafiguraw lil Luis Brión u lill-President Pettión, ħbieb tal-<hi rend="italic">Libertador</hi>. Minn dan il-kuritur tidher il-kamra "Panama", post fejn isiru l-laqgħat tas-Soċjeta Bolivarjana u entitajiet oħra tal-gvern. Hemm ukoll opra oħra, mural, tal-pittur Iván Belski li turi l-"Kungress ta' Panama", u ritratti tal-internazzjonalista <ref target="https://mt.wikipedia.org/wiki/Pedro_Gual_Escandon">Pedro Gual</ref> u ta' <ref target="https://mt.wikipedia.org/wiki/Andrés_Bello">Andrés Bello</ref>, repliki tal-pittur Alirio Rodríguez. Jidher ukoll kabinett tas-seklu 19 mogħti mill-aħwa Picón Picón u li jappartjeni lil Antonio Ignacio Rodríguez Picón. Fl-aħħar livell hemm il-kuritur "Karakas", li jinkludi tliet ritratti ta' Bolívar impittra fl-1996 minn Néstor Melani Orozco. Barra minn hekk wieħed jista' jsib "Boulevard César Rengifo", kwadru fuq teknika mħallta ta' Edgar Marquina tal-2005.</p>
<p>Is-sala "Bolivja" hija l-ikbar waħda tal-librerija. Hi mdawwra minn ġonna u tinkludi d-diversi bnadar nazzjonali, mill-ewwel waħda tal-Ġeneral <ref target="https://mt.wikipedia.org/wiki/Francisco_de_Miranda">Francisco de Miranda</ref> sa dik attwali. Hawnhekk hawn l-ewwel bust ta' Bolívar li ġie espost lill-pubblika (1842) magħmul minn Pedro Celestino. Jinstabu wkoll ritratti tal-Ġeneral de Miranda u ta' <ref target="https://mt.wikipedia.org/wiki/Antonio_José_de_Sucre">Antonio José de Sucre</ref>, impittra fl-1895 minn Rafael Pino, u wieħed ta' Simón Bolívar tal-pittur Luis Vergara Ahumada.</p>
<p>Fid-daħla tal-librerija hemm żewġ busti: wieħed ta' Simón Bolívar u ieħor ta' Andrés Bello maħdumin minn L. González C.. Maġenbhom hemm replika f'minjatura fil-bronż tal-ark tat-trijonf tal-<ref target="https://mt.wikipedia.org/wiki/Battalja_ta'_Carabobo">Battalja ta' Carabobo</ref>, mogħtija mill-eżerċitu tal-Veneżwela. Fil-librerija hemm esposti kwadri oħra ta' valur storiku fosthom ritratt ta' Hipólita (l-infermiera tal-<hi rend="italic">Libertador</hi>), ritratt ta' Simón Rodríguez (surmast u tutur ta' Bolívar) u ieħor ta' Prospero Reverand, impitter mill-pittur <hi rend="italic">merideño</hi> Francisco Lacruz. Fost il-kollezzjoni vasta ta' kotba hemm dawk relatati mal-istorja tal-Veneżwela, Simón Bolívar u personalitajiet importanti oħra tal-indipendenza.</p>
Ħoloq esterni
<list type="unordered"><item>(ES)  Méridapreciosa, <ref target="http://www.meridapreciosa.com/sitios/biblioteca.htm">Biblioteca Bolivariana</ref></item></list>
</text></body></html>