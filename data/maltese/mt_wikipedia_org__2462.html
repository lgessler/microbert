<html><body><text id="wikipedia_mt_wikipedia_org__2462.html" ns="0" revid="216515" sourceurl="https://mt.wikipedia.org/wiki/%C4%A0unone" title="Ġunone" type="wikipedia">Ġunone
<p>Fil-<ref target="https://mt.wikipedia.org/wiki/Mitoloġija_Rumana">mitoloġija Rumana</ref> <hi rend="bold">Ġunone</hi>, ir-reġina ta' l-allat, hija mart u oħt <ref target="https://mt.wikipedia.org/wiki/Ġove_(mitoloġija)">Ġove</ref>. Il-kontroparti ta' <ref target="https://mt.wikipedia.org/wiki/Era">Era</ref>, ir-reġina ta' l-allat, fil-<ref target="https://mt.wikipedia.org/wiki/Mitoloġija_Griega">mitoloġija Griega</ref>, Ġunone hija l-protettriċi tan-nisa. Ġiet meqjuma taħt għadd kbir ta' ismijiet differenti: bħala <hi rend="italic">Ġunone Pronuba</hi> protettriċi taż-żwieġ; <hi rend="italic">Ġunone Lucina</hi> li tassisti n-nisa waqt il-ħlas; <hi rend="italic">Ġunone Regina</hi> tagħti l-pariri lil daqskemm tipproteġi l-istat ta' <ref target="https://mt.wikipedia.org/wiki/Ruma">Ruma</ref>. Il-<ref target="https://mt.wikipedia.org/wiki/Matronalja">Matronalja</ref>, il-festival speċjali tagħha, kien jiġi ċċelebrat nhar l-<ref target="https://mt.wikipedia.org/wiki/1_ta'_Marzu">1 ta' Marzu</ref>. Ix-xahar ta' <ref target="https://mt.wikipedia.org/wiki/Ġunju">Ġunju</ref> hu msemmi għaliha.</p>
</text></body></html>