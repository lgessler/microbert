<html><body><text id="wikipedia_mt_wikipedia_org__21947.html" ns="0" revid="269083" sourceurl="https://mt.wikipedia.org/wiki/Martin_Schulz" title="Martin Schulz" type="wikipedia">Martin Schulz
<p><hi rend="bold">Martin Schulz</hi> (<ref target="https://mt.wikipedia.org/wiki/Hehlrath">Hehlrath</ref>, <ref target="https://mt.wikipedia.org/wiki/20_ta'_Diċembru">20 ta' Diċembru</ref> <ref target="https://mt.wikipedia.org/wiki/1955">1955</ref>) huwa politiku <ref target="https://mt.wikipedia.org/wiki/Ġermanja">Ġermaniż</ref> li serva bħala <ref target="https://mt.wikipedia.org/wiki/President_tal-Parlament_Ewropew">President tal-Parlament Ewropew</ref> bejn l-2012 u l-2017. Huwa mexxej tal-Alleanza Progressiva tas-Soċjalisti u Demokratiċi fil-Parlament Ewropew u kandidat għal President tal-Kummissjoni Ewropea fl-elezzjonijiet ta' Mejju 2014 f'isem il-Partit tas-Soċjalisti Ewropej(PES).</p>
<p>Schulz mar skola Kattolika fi Broich (illum Würselen). Ried isir plejer tal-futbol, imma ferita serja fi rkopptu qatlitlu din l-ambizzjoni ta' żgħożitu. Wara sar bejjiegħ tal-kotba u iktar tard fetaħ ħanut tal-kotba. Beda jkun attiv fil-politika mas-Soċjalisti, u ta' 31 sena kien elett Sindku ta' Würselen mill-1987 sal-1998. Fl-1994 kien elett fil-Parlament Ewropew. Fl-2004 sar mexxej tal-Alleanza Progressiva tas-Soċjalisti u Demokratiċi fil-Parlament Ewropew. Fl-2012 kien elett  President tal-Parlament Ewropew.</p>
</text></body></html>