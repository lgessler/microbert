<html><body><text id="wikipedia_mt_wikipedia_org__13264.html" ns="0" revid="251159" sourceurl="https://mt.wikipedia.org/wiki/UEFA_Europa_League_2009%E2%80%9310" title="UEFA Europa League 2009–10" type="wikipedia">UEFA Europa League 2009–10
<p>Il-<hi rend="bold">UEFA Europa League 2009–10</hi> kienet l-ewwel staġun mill-<ref target="https://mt.wikipedia.org/wiki/UEFA_Europa_League">UEFA Europa League</ref>, il-kompetizzjoni li preċedentament kienet magħrufha bħala t-Tazza UEFA, li kienet ilha ssir għal 39 sena.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
<p>It-tim Spanjol ta' <ref target="https://mt.wikipedia.org/wiki/Atlético_Madrid">Atlético Madrid</ref> rebħu din il-kompetizzjoni meta fil-finali għelbu lit-tim Ingliż ta' <ref target="https://mt.wikipedia.org/wiki/Fulham_FC">Fulham</ref> – li kienu qed jilgħabu l-ewwel finali Ewropea tagħhom – ġewwa l-<ref target="https://mt.wikipedia.org/wiki/HSH_Nordbank_Arena">HSH Nordbank Arena</ref>, il-grawnd tal-klabb ta' <ref target="https://mt.wikipedia.org/wiki/Hamburger_SV">Hamburger SV</ref>, ġewwa <ref target="https://mt.wikipedia.org/wiki/Amburgu">Amburgu</ref>, fil-<ref target="https://mt.wikipedia.org/wiki/Ġermanja">Ġermanja</ref>.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
Fażi ta' kwalifikazzjoni
L-ewwel rawnd ta' kwalifika
<p>It-tlugħ tal-poloz, li ġiet immexxiha mill-President tal-UEFA <ref target="https://mt.wikipedia.org/wiki/Michel_Platini">Michel Platini</ref> u s-Segretarju Ġenerali <ref target="https://mt.wikipedia.org/wiki/David_Taylor">David Taylor</ref>, għall-ewwel u t-tieni rawnds ta' kwalifika saru t-Tnejn, 22 ta' Ġunju 2009 f'Nyon, l-Iżvizzera. L-ewwel sett ta' partiti saru fl-1 u fit-2 ta' Lulju, waqt li t-tieni legs tal-partiti ntlagħbu fid-9 ta' Lulju 2009.</p>

Noti
<list type="unordered"><item>Nota 1: Oriġinarjament, <ref target="https://mt.wikipedia.org/wiki/FC_MTZ-RIPO">MTZ-RIPO</ref>, <ref target="https://mt.wikipedia.org/wiki/FK_Vėtra">Vėtra</ref>, <ref target="https://mt.wikipedia.org/wiki/Rosenborg_BK">Rosenborg</ref>, <ref target="https://mt.wikipedia.org/wiki/NK_Rudar_Velenje">Rudar Velenje</ref>, <ref target="https://mt.wikipedia.org/wiki/NK_Široki_Brijeg">Široki Brijeg</ref> u <ref target="https://mt.wikipedia.org/wiki/The_New_Saints_FC">The New Saints</ref> kellhom jilgħabu l-ewwel partita tagħhom ġewwa darhom, imma l-konfronti tagħhom ġew maqluba u lagħbu t-tieni partita ġewwa darhom minflok.</item></list>
It-tieni rawnd ta' kwalifika
<p>L-ewwel sett ta' konfronti saru fis-16 ta' Lulju (tnejn minnhom jintlagħbu fl-14 ta' Lulju), bit-tieni legs isirru fit-23 ta' Lulju 2009.</p>
<p>Iż-żewġ legs bejn <ref target="https://mt.wikipedia.org/wiki/Bnei_Yehuda_Tel_Aviv_FC">Bnei Yehuda</ref> u <ref target="https://mt.wikipedia.org/wiki/Dinaburg_FC">Dinaburg</ref>, u bejn <ref target="https://mt.wikipedia.org/wiki/SK_Rapid_Wien">Rapid Wien</ref> u <ref target="https://mt.wikipedia.org/wiki/KS_Vllaznia_Shkodër">Vllaznia</ref> jinsabu taħt inkjesta mill-UEFA u awtoritajiet Ġermaniżi fuq każijiet ta' korruzzjoni.<ref target="https://mt.wikipedia.org/wiki/Il-Paġna_prinċipali#cite_note-korruzzjoni-3">[3]</ref></p>

Noti
<list type="unordered"><item>Nota 2: Oriġinarjament, <ref target="https://mt.wikipedia.org/wiki/FC_Paços_de_Ferreira">Paços de Ferreira</ref>, <ref target="https://mt.wikipedia.org/wiki/Polonia_Warsaw">Polonia Warsaw</ref> kellhom jilgħabu l-ewwel partita tagħhom ġewwa darhom, imma l-konfronti tagħhom ġew maqluba u lagħbu t-tieni partita ġewwa darhom minflok.</item>
<item>Nota 3: Il-partita tinsab taħt investigazzjoni mill-UEFA minħabba possibilità ta' korruzzjoni fit-tieni leg.</item></list>
It-tielet rawnd ta' kwalifika
<p>L-ewwel sett ta' partiti ntlagħbu fit-30 ta' Lulju (waħda minnhom saret fit-28 ta' Lulju), u t-tieni sett ta' konfronti saru fis-6 ta' Awwissu 2009 (waħda minnhom saret fl-4 ta' Awwissu).</p>
<p>L-ewwel leg bejn <ref target="https://mt.wikipedia.org/wiki/Fenerbahçe_SK">Fenerbahçe</ref> u <ref target="https://mt.wikipedia.org/wiki/Budapest_Honvéd_FC">Budapest Honvéd</ref>, u t-tieni leg bejn <ref target="https://mt.wikipedia.org/wiki/Interblock_Ljubljana">Interblock Ljubljana</ref> u <ref target="https://mt.wikipedia.org/wiki/FC_Metalurh_Donetsk">Metalurh Donetsk</ref> attwalment jinsabu taħt inkjesta mill-UEFA u awtoritajiet Ġermaniżi fuq każijiet ta' korruzzjoni.<ref target="https://mt.wikipedia.org/wiki/Il-Paġna_prinċipali#cite_note-korruzzjoni-3">[3]</ref></p>

Noti
<list type="unordered"><item>Nota 4: Oriġinarjament, <ref target="https://mt.wikipedia.org/wiki/FK_Sarajevo">Sarajevo</ref>, <ref target="https://mt.wikipedia.org/wiki/KAA_Gent">Gent</ref>, <ref target="https://mt.wikipedia.org/wiki/Galatasaray_SK">Galatasaray</ref> u <ref target="https://mt.wikipedia.org/wiki/APOP_Kinyras_Peyias_FC">APOP</ref> kellhom jilgħabu l-ewwel partita tagħhom ġewwa darhom, imma l-konfronti tagħhom ġew maqluba u lagħbu t-tieni partita ġewwa darhom minflok.</item></list>
Fażi <hi rend="italic">play-off</hi>
<p>It-tlugħ tal-poloz għar-rawnd ġew immexxiha mis-Segretarju Ġenerali tal-UEFA <ref target="https://mt.wikipedia.org/wiki/David_Taylor">David Taylor</ref> u d-Direttur tal-Kompetizzjonijiet tal-UEFA Giorgio Marchetti, u saru fis-7 ta' Awwissu 2009. Għat-tlugħ tal-poloz, il-klabbs kienu separati f'żewġ gruppi skont il-<ref target="https://mt.wikipedia.org/wiki/Koeffiċjenti_tal-UEFA#Koeffiċjenti_għall-klabbs">koeffiċjent rispettiv tal-klabb</ref>. L-ewwel legs intlagħbu fl-20 ta' Awwissu, u t-tieni sett ta' konfronti saru fis-27 ta' Awwissu 2009, minbarra l-konfront <ref target="https://mt.wikipedia.org/wiki/FC_Shakhtar_Donetsk">Shakhtar Donetsk</ref> kontra <ref target="https://mt.wikipedia.org/wiki/Sivasspor">Sivasspor</ref>, li tmexxa għall-25 ta' Awwissu minħabba l-parteċipazzjoni ta' Shakhtar fis-<ref target="https://mt.wikipedia.org/wiki/Super_Cup_Ewropea_2009">Super Cup Ewropea 2009</ref>.</p>

Notes
<list type="unordered"><item>Nota 5: Oriġinarjament, <ref target="https://mt.wikipedia.org/wiki/AS_Roma">Roma</ref>, <ref target="https://mt.wikipedia.org/wiki/PSV_Eindhoven">PSV Eindhoven</ref>, <ref target="https://mt.wikipedia.org/wiki/FC_Shakhtar_Donetsk">Shakhtar Donetsk</ref>, <ref target="https://mt.wikipedia.org/wiki/Sparta_Prague">Sparta Prague</ref>, <ref target="https://mt.wikipedia.org/wiki/FC_Zenit_St._Petersburg">Zenit St. Petersburg</ref> u <ref target="https://mt.wikipedia.org/wiki/FC_Dynamo_Moscow">Dynamo Moscow</ref> kellhom jilgħabu l-ewwel partita tagħhom ġewwa darhom, imma l-konfronti tagħhom ġew maqluba u lagħbu t-tieni partita ġewwa darhom minflok.</item>
<item>Nota 6: Il-partita ġiet abbandunata bl-iskor wieqaf 0–2 fit-88 minuta wara li partitarju ta' <ref target="https://mt.wikipedia.org/wiki/FC_Dinamo_Bucureşti">Dinamo Bucureşti</ref> daħal fil-grawnd u partitarji oħra invadew il-korsa ta' madawr il-grawnd. Il-Bord ta' Kontroll u Dixxiplina tal-UEFA ordna telfa ta' 0–3 kontra Dinamo waqt laqgħa ta' emerġenza li saret fil-25 ta' Awwissu.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref> Wara li avvanzaw lejn il-fażi tal-gruppi, Dinamo ingħataw kastig li kien jinkludi li l-ewwel żewġ partiti ġewwa darhom kellhom jintlagħbu b'bibien magħluqa.</item></list>
Fażi tal-gruppi
<p>It-tlughħ tal-poloz għall-fażi tal-gruppi saret ġewwa l-Grimaldi Forum f'<ref target="https://mt.wikipedia.org/wiki/Monako">Monako</ref> nhar it-28 ta' Awwissu 2009. Total ta' 48 tim ittellgħu fi tnax-il grupp ta' erbgħa kull wieħed. It-timijiet inqasmu f'erba' urni, skont il-koeffiċjent tal-klabb. Klabbs mill-istess urna jew mill-istess assoċjazzjoni ma jistgħux jiġu fl-istess grupp.</p>
<p>F'kull grupp, kull tim jilgħab kontra t-timijiet l-oħra żewġ partit (waħda ġewwa daru, u l-oħra barra minn daru). Il-ġranet tal-partiti kienu s-17 ta' Settembru, l-1 ta' Ottubru, it-22 ta' Ottubru, il-5 ta' Novembru, it-2 u t-3 ta' Diċembru, u s-16 u s-17 ta' Diċembru 2009. It-timijiet li jispiċċaw fl-ewwel żewġ timijiet javanzaw għall-fażi eliminatorja.</p>
<p>Matul din il-fażi tal-kompetizzjoni, il-partiti kienu jinolvu ħames uffiċċjali preżenti fil-grupp - b'żewġ uffiċċjali żejda sabiex jissorveljaw il-logħob fil-kaxxa tal-penalty bħala parti minn esperiment sanzjonat mill-<ref target="https://mt.wikipedia.org/wiki/FIFA">FIFA</ref>.</p>
Kriterji ta' spareġġ
<p>Skont l-Artiklu 7.05 tar-regolamenti tal-UEFA, jekk żewġ timijiet jew aktar jispiċċaw bl-istess ammont ta' punti fi tmiem il-partiti tal-fażi tal-gruppi, il-kriterji segwenti jiġu applikati biex jiġi determinat il-klassifika finali:</p>
<list type="ordered"><item>l-akbar numru ta' punti miksuba fil-fażi tal-gruppi kontra t-timijiet fil-kwistjoni;</item>
<item>l-akbar differenza ta' gowls miksuba fil-fażi tal-gruppi kontra t-timijiet fil-kwistjoni;</item>
<item>l-akbar numru ta' gowls skurjati barra mid-dar fil-fażi tal-gruppi kontra t-timijiet fil-kwistjoni;</item>
<item>l-akbar differenza ta' gowls fil-partiti kollha li ntlagħbu fil-fażi tal-gruppi;</item>
<item>numru ikbar ta' gowls skurjati;</item>
<item>numru ikbar ta' punti ta' koeffiċjenti akkumulati mit-tim fil-kwistjoni, kif ukoll mill-assoċjazzjoni rispettiva, matul il-ħames staġuni ta' qabel.</item></list>

Grupp A

Notei
<list type="unordered"><item>Nota 7: Fid-29 ta' Ottubru 2009, il-Bord ta' Dixxiplina u Kontroll tal-UEFA iddeċieda li <ref target="https://mt.wikipedia.org/wiki/NK_Dinamo_Zagreb">Dinamo Zagreb</ref> kellhom jilgħabu ż-żewġ partiti segwenti ġewwa darhom mill-Europa League bi grawnd magħluq wara l-azzjonijiet li seħħew mill-partitarji tagħhom fil-partita kontra f'<ref target="https://mt.wikipedia.org/wiki/FC_Timişoara">Timişoara</ref>. Ġew imnaqqsa wkoll tliet punti min-numru ta' punti tal-klabb Kroat fi Grupp A.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref> Il-klabb appella mid-deċiżjoni, imma l-appell ma nstemgħax qabel l-ewwel partita b'bibien magħluqa kontra <ref target="https://mt.wikipedia.org/wiki/AFC_Ajax">Ajax</ref>. Wara li l-appell instema', il-UEFA issostwixxiet it-tnaqqisa ta' tliet punti ma' multa ta' €75,000, u sentenza sospiża ta' tliet snin 'il barra mill-kompetizzjonijiet tal-UEFA, waqt li ma nbidlitx is-sentenza rigward il-grawnd magħluq għal żewġ logħbiet.<ref target="https://mt.wikipedia.org/wiki/Il-Paġna_prinċipali#cite_note-6">[6]</ref></item></list>






















Fażi eliminatorja
<p>Fil-fażi eliminatorja, timijiet jilgħabu żewġ partiti kontra xulxin (abbażi ta' partiti ġewwa u barra minn darhom), minbarra l-finali li tintlagħab f'konfront wieħed.</p>
<p>It-tlugħ tal-poloz għar-rawnds ta' L-Aħħar 32 u L-Aħħar 16 saru fit-18 ta' Diċembru, kondotti mis-Segretarju Ġenerali tal-UEFA <ref target="https://mt.wikipedia.org/wiki/Gianni_Infantino">Gianni Infantino</ref> u d-Direttur tal-Kompetizzjonijiet tal-UEFA Giorgio Marchetti.<ref target="https://mt.wikipedia.org/wiki/Il-Paġna_prinċipali#cite_note-7">[7]</ref> Fir-rawnd ta' L-Aħħar Tlieta u Għoxrin, ir-rebbieħa tal-gruppi u l-aqwa erba' timijiet li kklassifikaw fit-tielet post fil-fażi tal-gruppi taċ-<ref target="https://mt.wikipedia.org/wiki/UEFA_Champions_League_2009–10">Champions League</ref>, li kellhom jilgħabu t-tieni leg ġewwa darhom, ittellgħu kontra t-tieni klassifikati tal-gruppi u l-erba' timijiet l-oħra li temmew l-avventura tagħhom fiċ-Champions League fit-tielet post (fil-fażi tal-gruppi), bir-restrizzjoni li timijiet mill-istess grupp jew mill-istess assoċjazzjoni ma jistgħux jilgħabu kontra xulxin. Fir-rawnd ta' L-Aħħar Sittax, ma kien hemm l-ebda preferenzi, u timijiet mill-istess grupp jew mill-istess assoċjazzjoni setgħu ġew kontra xulxin.</p>
<p>Il-poloz għall-kwarti tal-finali, is-semifinali, u l-finali (biex jiġi determinat it-tim "ġewwa daru") ittellgħu fid-19 ta' Marzu 2010, kondotti mid-Direttur tal-Kompetizzjonijiet tal-UEFA Giorgio Marchetti u l-ambaxxatur tal-finali ta' Amburgu, <ref target="https://mt.wikipedia.org/wiki/Uwe_Seeler">Uwe Seeler</ref>.<ref target="https://mt.wikipedia.org/wiki/Il-Paġna_prinċipali#cite_note-8">[8]</ref> L-istess bħar-rawnd ta' L-Aħħar Sittax, ma kien hemm l-ebda preferenzi, u timijiet mill-istess grupp jew mill-istess assoċjazzjoni setgħu ġew kontra xulxin.</p>
L-Aħħar 32
<p>L-ewwel legs intlagħbu fit-18 ta' Frar (il-konfront ġewwa darhom ta' <ref target="https://mt.wikipedia.org/wiki/Everton_FC">Everton</ref> intlagħab fis-16 ta' Frar biex jiġi evitat li jkun hemm partita fl-istess ġurnata ma' dik ta' <ref target="https://mt.wikipedia.org/wiki/Liverpool_FC">Liverpool</ref>), u t-tieni legs ħadu posthom fil-25 ta' Frar 2010 (il-konfront ġewwa darhom ta' <ref target="https://mt.wikipedia.org/wiki/SL_Benfica">Benfica</ref> intlagħab fit-23 ta' Frar biex jiġi evitat li jkun hemm partita fl-istess ġurnata ma' dik ta' <ref target="https://mt.wikipedia.org/wiki/Sporting_Clube_de_Portugal">Sporting CP</ref>).</p>

L-Aħħar 16
<p>L-ewwel legs intlagħbu fil-11 ta' Marzu, u t-tieni sett ta' partiti saru fit-18 ta' Marzu 2010.</p>

Kwarti tal-finali
<p>L-ewwel legs intlagħbu fl-1 ta' April, u t-tieni sett ta' partiti saru fit-8 ta' April 2010.</p>

Semifinali
<p>L-ewwel legs intlagħbu fit-22 ta' April, u t-tieni sett ta' partiti ntlagħbu fid-29 ta' April 2010.</p>

Finali
<p>Il-finali tal-edizzjoni 2009–10 tal-UEFA Europa League intlagħbet ġewwa l-<ref target="https://mt.wikipedia.org/wiki/HSH_Nordbank_Arena">HSH Nordbank Arena</ref> f'<ref target="https://mt.wikipedia.org/wiki/Amburgu">Amburgu</ref>, il-<ref target="https://mt.wikipedia.org/wiki/Ġermanja">Ġermanja</ref>, fit-12 ta' Mejju 2010. Din kienet it-tieni darba li dan il-grawnd ospita finali tal-UEFA, bil-finali l-oħra tkun dik fl-1982.</p>


L-aqwa skorers
<p>L-aqwa skorers tal-UEFA Europa League 2009–10 (esklużi r-rawnd preliminarju u dik tal-<hi rend="italic">play-off</hi>) huma dawn il-plejers segwenti:</p>
<list type="unordered"><item>Sors: <ref target="http://www.uefa.com/uefaeuropaleague/statistics/players/type=topscorers/index.html">uefa.com</ref></item></list>


Ħoloq esterni
<list type="unordered"><item><ref target="http://www.uefa.com/competitions/uefacup/news/kind=2097152/newsid=788365.html">Format tal-kompetizzjoni 2009–10</ref></item></list>
</text></body></html>