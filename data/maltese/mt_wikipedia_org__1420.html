<html><body><text id="wikipedia_mt_wikipedia_org__1420.html" ns="0" revid="266497" sourceurl="https://mt.wikipedia.org/wiki/Gre%C4%8Bja" title="Greċja" type="wikipedia">Greċja
<p>Il-<hi rend="bold">Greċja</hi> (bil-<ref target="https://mt.wikipedia.org/wiki/Lingwa_Griega">Grieg</ref>: <hi rend="italic">Ελλάδα</hi>), magħrufa uffiċjalment bħala r-<hi rend="bold">Repubblika Ellenika</hi> (<hi rend="italic">Ελληνική Δημοκρατία</hi>), huwa pajjiż fl-<ref target="https://mt.wikipedia.org/wiki/Ewropa_tal-Lvant">Ewropa tal-Lvant</ref>. Il-<ref target="https://mt.wikipedia.org/wiki/Belt_kapitali">belt kapitali</ref> hija <ref target="https://mt.wikipedia.org/wiki/Ateni">Ateni</ref>, li hija wkoll l-ikbar belt tal-pajjiż. Skont ċensiment tal-2011, il-popolazzjoni tal-Greċja hija ftit inqas minn 11-il miljun.</p>
<p>Il-Greċja tinsab fil-konfini tal-<ref target="https://mt.wikipedia.org/wiki/Ewropa">Ewropa</ref>, l-<ref target="https://mt.wikipedia.org/wiki/Asja">Asja</ref> u l-<ref target="https://mt.wikipedia.org/wiki/Afrika">Afrika</ref> u bħala fruntieri għandha lill-<ref target="https://mt.wikipedia.org/wiki/Albanija">Albanija</ref>, ir-<ref target="https://mt.wikipedia.org/wiki/Repubblika_tal-Maċedonja_ta'_Fuq">Repubblika tal-Maċedonja ta' Fuq</ref> u l-<ref target="https://mt.wikipedia.org/wiki/Bulgarija">Bulgarija</ref> fit-Tramuntana, u t-<ref target="https://mt.wikipedia.org/wiki/Turkija">Turkija</ref> fil-Grigal. Il-<ref target="https://mt.wikipedia.org/wiki/Baħar_Eġew">Baħar Eġew</ref> jinsab fuq il-Lvant tal-Grigal, il-<ref target="https://mt.wikipedia.org/wiki/Baħar_Jonju">Baħar Jonju</ref> fuq il-Punent, u l-<ref target="https://mt.wikipedia.org/wiki/Baħar_Mediterran">Baħar Mediterran</ref> fin-Nofsinhar. Bi 13,676 km, il-Greċja għandha l-ħdax l-itwal kosta fid-dinja, u tinkludi numru kbir ta' gżejjer (madwar 1,400 li 227 minnhom jgħixu n-nies fihom), fosthom <ref target="https://mt.wikipedia.org/wiki/Kreta">Kreta</ref>, iċ-<ref target="https://mt.wikipedia.org/wiki/Ċikladi">Ċikladi</ref> u l-<ref target="https://mt.wikipedia.org/wiki/Gżejjer_Jonji">Gżejjer Jonji</ref>. Tmenin fil-mija tal-Greċja hija muntanjuża, liema l-<ref target="https://mt.wikipedia.org/wiki/Muntanja_Olimpu">Muntanja Olimpu</ref> hija l-ikbar b'tul ta' 2,917-il metru.</p>
<p>Hi waħda mill-membri fundaturi tal-<ref target="https://mt.wikipedia.org/wiki/Ġnus_Magħquda">Ġnus Magħquda</ref>, ilha mill-1981 membru tal-<ref target="https://mt.wikipedia.org/wiki/Unjoni_Ewropea">Unjoni Ewropea</ref> (u taż-<ref target="https://mt.wikipedia.org/wiki/Żona_Ewro">żona Ewro</ref> mill-2001) u membru mill-1952 tan-<ref target="https://mt.wikipedia.org/wiki/NATO">NATO</ref>. Il-Greċja huwa <ref target="https://mt.wikipedia.org/wiki/Pajjiż_żviluppat">pajjiż żviluppat</ref> b'ekonomija avvanzata u ta' qliegħ, b'<ref target="https://mt.wikipedia.org/wiki/Livell_ta'_għajxien">livell ta' għajxien</ref> għoli ħafna. L-ekonomija Griega hija wkoll l-ikbar waħda fil-<ref target="https://mt.wikipedia.org/wiki/Balkani">Balkani</ref>.</p>


Ħoloq esterni
Gvern
<list type="unordered"><item>(EL)  <ref target="http://www.presidency.gr/">President tar-Repubblika Ellenika</ref></item>
<item>(EL,EN)  <ref target="http://www.primeminister.gr/">Ministru tar-Repubblika Ellenika</ref></item>
<item>(EL,EN)  <ref target="http://www.visitgreece.gr/">Organizzjoni Griega tat-Turiżmu</ref></item>
<item>(EL,EN)  <ref target="http://www.statistics.gr/">Awtorità Ellenika tal-Istatistika</ref></item></list>
Informazzjoni
<list type="unordered"><item><ref target="http://www.hellenism.net/"><hi rend="italic">Hellenism</hi></ref> – Gwida kompleta dwar il-Greċja u l-kultura tagħha</item></list>
</text></body></html>