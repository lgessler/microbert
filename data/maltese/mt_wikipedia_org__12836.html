<html><body><text id="wikipedia_mt_wikipedia_org__12836.html" ns="0" revid="214868" sourceurl="https://mt.wikipedia.org/wiki/Achinoam_Nini" title="Achinoam Nini" type="wikipedia">Achinoam Nini
<p><hi rend="bold">Achinoam Nini</hi> (bl-<ref target="https://mt.wikipedia.org/wiki/Lingwa_Ebrajka">Ebrajk</ref>: אֲחִינוֹעַם נִינִי Aẖinóʻam Nini; <ref target="https://mt.wikipedia.org/wiki/Tel_Aviv">Tel Aviv</ref>, <ref target="https://mt.wikipedia.org/wiki/23_ta'_Ġunju">23 ta' Ġunju</ref>, <ref target="https://mt.wikipedia.org/wiki/1969">1969</ref>), magħrufa iktar bl-isem professjonali, <hi rend="bold">Noa</hi>, hi <ref target="https://mt.wikipedia.org/wiki/Kantant">kantanta</ref> <ref target="https://mt.wikipedia.org/wiki/Iżrael">Iżraelita</ref>.</p>
Karriera
<p>Imwielda f'<ref target="https://mt.wikipedia.org/wiki/Tel_Aviv">Tel Aviv</ref>, Noa għexet minn mindu kellha sentejn sa meta kellha sbatax-il sena f'<ref target="https://mt.wikipedia.org/wiki/New_York_City">New York City</ref>, sakemm reġgħet lura l-Iżrael. Il-familja huma oriġinarjament mill-<ref target="https://mt.wikipedia.org/wiki/Jemen">Jemen</ref>. Wara li serviet sentejn obbligatorji fl-Armata Iżraeljana. Noa tiftakar dan iż-żmien ta' konfużjoni: "kont waħdi, qalb ħafna tfajliet li kienu jitkellmu Ebrajk li jien ma kontx nifhem, konna norqdu bi xkubetta taħt is-sodda".</p>
<p>Fl-Iżrael tiltaqa' mat-tabib pedjatriku Asher Barak li aktar tard tiżżewwġu. Il-koppja għandhom żewġt itfal, Ayehli u Enea. F'dan l-istess żmien tibda l-karriera tagħha bħala kantana, fejn issir aktar famuża barra minn pajjiżha għan-numru kbir ta' kunċerti diretti, flimkien mal-kitarrista <ref target="https://mt.wikipedia.org/wiki/Gil_Dor">Gil Dor</ref>. Bħala dwett, l-istili mużikali tagħhom huma l-pop, ir-rock, il-blues, l-R&amp;B, il-country, il-country western, il-folk, u l-mużika folk tal-Jemen u l-Italja. Noa kantant diversi kanzunetti bit-Taljan, il-Franċiż, l-Ispanjol, il-Galizjan, l-Ingliż, l-Għarbi, l-Ebrajk, it-Tajlandiż, il-Ħindu, il-Jemen Lhudi u kanzunetti folk u pop Arabiċi, kif ukoll talbiet Lhudin u Kristjani tradotti għall-Ebrajk u l-Ingliż.</p>
<p>Noa hi artista li tħobb tuża' l-mużika bħala strument ta' għaqda bejn popli li jinsabu f'kunflitt, partikularment fil-kwistjoni traġika tal-<ref target="https://mt.wikipedia.org/wiki/Lvant_Nofsani">Lvant Nofsani</ref>. Il-kanzunetti tagħhom huma influwenzati mill-ambjent Iżraeljan, bil-kontradizzjonijiet tiegħu (bħal li jkollok l-għeruq fuq iż-żewġ naħat tal-baħar, kemm fil-pajjiż tad-diaspora, u kemm fl-Iżrael), l-uġigħ tiegħu (il-gwerra, it-terroriżmu) u l-isperanzi tiegħu.</p>
<p>F'Mejju 2009 irrappreżentat lill-<ref target="https://mt.wikipedia.org/wiki/Iżrael_fil-Festival_tal-Eurovision">Iżrael</ref>, flimkien mal-kantanta Għarbija-Iżraeljana <ref target="https://mt.wikipedia.org/wiki/Mira_Awad">Mira Awad</ref>, fl-<ref target="https://mt.wikipedia.org/wiki/Festival_tal-Eurovision_2009">54 edizzjoni</ref> tal-<ref target="https://mt.wikipedia.org/wiki/Festival_tal-Eurovision">Festival tal-Eurovision</ref>, permezz tal-kanzunetta — kantata bl-Ingliż, l-Ebrajk u l-Għarbi — "<ref target="https://mt.wikipedia.org/wiki/There_must_be_another_way">There must be another way</ref>".</p>
Diskografija
<list type="unordered"><item><hi rend="italic">Achinoam Nini and Gil Dor Live</hi> (Lulju 1991)</item>
<item><hi rend="italic">Achinoam Nini and Gil Dor</hi> (Settembru 1993)</item>
<item><hi rend="italic">Noa</hi> (Marzu 1994)</item>
<item><hi rend="italic">Calling</hi> (Mejju 1996)</item>
<item><hi rend="italic">Achinoam Nini</hi> (April 1997)</item>
<item><hi rend="italic">Achinoam Nini &amp; the Israel Philharmonic Orchestra</hi> (April 1998)</item>
<item><hi rend="italic">Blue Touches Blue</hi> (Marzu 2000)</item>
<item><hi rend="italic">First Collection</hi> (Marzu 2001)</item>
<item><hi rend="italic">Now</hi> (Settembru 2002)</item>
<item><hi rend="italic">Noa Gold</hi> (Ottubru 2003)</item>
<item><hi rend="italic">Noa Live</hi> (Ottubru 2005)</item>
<item><hi rend="italic">Genes &amp; Jeans</hi> (April 2008)</item></list>
Ħoloq esterni
<list type="unordered"><item><ref target="http://www.noasmusic.com/">Sit uffiċjali</ref></item></list>
</text></body></html>