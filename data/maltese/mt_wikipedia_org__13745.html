<html><body><text id="wikipedia_mt_wikipedia_org__13745.html" ns="0" revid="251177" sourceurl="https://mt.wikipedia.org/wiki/UEFA_Champions_League_2009%E2%80%9310" title="UEFA Champions League 2009–10" type="wikipedia">UEFA Champions League 2009–10
<p>Il-<hi rend="bold">UEFA Champions League 2009–10</hi> kienet il-55 edizzjoni tal-<ref target="https://mt.wikipedia.org/wiki/UEFA_Champions_League">ogħla kompetizzjoni</ref> għall-<ref target="https://mt.wikipedia.org/wiki/Klabb_tal-futbol">klabbs tal-futbol</ref> fl-<ref target="https://mt.wikipedia.org/wiki/Ewropa">Ewropa</ref> u t-tmintax-il edizzjoni taħt il-format il-ġdid tal-UEFA Champions League. Din kienet ukoll l-ewwel edizzjoni taħt il-format il-ġdid ta' kwalifika. <ref target="https://mt.wikipedia.org/wiki/FC_Barcelona">Barcelona</ref> daħlu f'din il-kompetizzjoni bħala t-tim difensur tat-titlu, wara li ttrijonfa fl-<ref target="https://mt.wikipedia.org/wiki/UEFA_Champions_League_2008–09">edizzjoni preċedenti</ref>. Il-finali ntlagħbet nhar it-22 ta' Mejju 2010, ġewwa l-<ref target="https://mt.wikipedia.org/wiki/Stadju_Santiago_Bernabéu">iStadju Santiago Bernabéu</ref> , grawnd uffiċjali ta' <ref target="https://mt.wikipedia.org/wiki/Real_Madrid_CF">Real Madrid</ref>, ġewwa <ref target="https://mt.wikipedia.org/wiki/Madrid">Madrid</ref>, fi <ref target="https://mt.wikipedia.org/wiki/Spanja">Spanja</ref>. Il-finali ġiet kontestata bejn <ref target="https://mt.wikipedia.org/wiki/FC_Internazionale_Milano">Internazionale</ref> u <ref target="https://mt.wikipedia.org/wiki/FC_Bayern_Munich">Bayern Munich</ref>, b'tal-ewwel jikseb it-tielet titlu fl-istorja tal-klabb.</p>
Allokazzjoni tat-timijiet
<p>F'din l-edizzjoni ħadu sehem 76 tim li ġejjin minn 52 minn fost it-53 federazzjoni affiljata mal-UEFA (il-<ref target="https://mt.wikipedia.org/wiki/Liechtenstein">Liechtenstein</ref> huwa eskluż minħabba li ma torganizza l-ebda kampjonat nazzjonali). Il-pajjiżi ġew mogħtija numru ta' postijiet skont il-koeffiċjenti tal-UEFA tal-2008, li tikkunsidra l-prestazzjonijiet tat-timijiet ta' dak il-pajjiż fil-perjodu bejn l-2003–04 u l-2007–08.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
<p>Hawn taħt hi l-iskema ta' kwalifikazzjoni għall-UEFA Champions League 2009–10:</p>

Distribuzzjoni
<p>Minħabba li r-rebbieħa tal-<ref target="https://mt.wikipedia.org/wiki/UEFA_Champions_League_2008–09">UEFA Champions League 2008–09</ref>, Barcelona, kisbu post fil-fażi tal-gruppi permezz tal-pożizzjoni tagħhom fil-kampjonat domestiku, il-post riservat għad-difensur tat-titlu kien vakat. B'riżultat t'hekk:</p>
<list type="unordered"><item>Iċ-ċampjin tal-assoċjazzjoni 13 (il-<ref target="https://mt.wikipedia.org/wiki/Belġju">Belġju</ref>) ġie promoss mit-tielet rawnd ta' kwalifikazzjoni għall-fażi tal-gruppi.</item>
<item>Iċ-ċampjin tal-assoċjazzjoni 16 (l-<ref target="https://mt.wikipedia.org/wiki/Żvizzera">Iżvizzera</ref>) ġie promoss mit-tieni rawnd ta' kwalifikazzjoni għat-tielet fażi ta' kwalifikazzjoni.</item>
<item>Iċ-ċampjins tal-assoċjazzjonijiet 48 u 49 (il-<ref target="https://mt.wikipedia.org/wiki/Gżejjer_Faroe">Gżejjer Faroe</ref> u l-<ref target="https://mt.wikipedia.org/wiki/Lussemburgu">Lussemburgu</ref>) ġew promossi mill-ewwel fażi ta' kwalifikazzjoni għat-tieni fażi ta' kwalifikazzjoni.</item></list>

Timijiet

<p>D Detentur attwali tat-titlu</p>
Skeda
<p>It-tlugħ tal-poloz kollha saru fil-kwartieri ġenerali tal-UEFA f'<ref target="https://mt.wikipedia.org/wiki/Nyon">Nyon</ref>, l-<ref target="https://mt.wikipedia.org/wiki/Żvizzera">Iżvizzera</ref>, sakemm mhuwiex indikat mod ieħor.</p>

Fażi ta' kwalifikazzjoni
L-ewwel rawnd ta' kwalifikazzjoni
<p>L-ewwel legs intlagħbu fit-30 ta' Ġunju u fl-1 ta' Lulju, u t-tieni legs intlagħbu fis-7 ta' Lulju u fit-8 ta' Lulju 2009.</p>
<p>† L-ordni tal-legs inqalbu mill-polza oriġinali</p>
It-tieni rawnd ta' kwalifikazzjoni
<p>L-ewwel legs intlagħbu fl-14 ta' Lulju u fil-15 ta' Lulju, u t-tieni legs intlagħbu fil-21 ta' Lulju u fit-22 ta' Lulju 2009.</p>

It-tielet rawnd ta' kwalifikazzjoni
<p>It-tielet rawnd ta' kwalifikazzjoni kienet maqsuma f'żewġ sezzjonijiet separati: waħda għaċ-ċampjins u waħda għal dawk li mhumiex ċampjins. L-ewwel legs intlagħbu fit-28 ta' Lulju u fid-29 ta' Lulju, u t-tieni legs intlagħbu fl-4 ta' Awwissu u fil-5 ta' Awwissu 2009.</p>
<hi rend="italic">Play-off</hi>
<p>L-ewwel legs intlagħbu fit-18 u d-19 ta' Awwissu, u t-tieni legs intlagħbu fil-25 u s-26 ta' Awwissu 2009. It-tim tellief fiż-żewġ sezzjonijiet daħal fil-fażi tal-gruppi tal-<ref target="https://mt.wikipedia.org/wiki/UEFA_Europa_League_2009–10">UEFA Europa League 2009–10</ref>.</p>


















Fażi eliminatorja
<p>Fil-fażi eliminatorja, it-timijiet jilgħabu żewġ partiti kontra xulxin abbażi ta' partita ġewwa u oħra barra minn darhom, minbarra l-finali li tkun partita waħda,</p>
<p>It-tlugħ tal-poloz għar-rawnd ta' L-Aħħar sittax sar fit-18 ta' Diċembru 2009. It-tmien rebbieħa tal-grupp rispettiv tagħhom, li jilgħabu t-tieni logħba tagħhom ġewwa darhom, ittellgħu kontra t-tmien timijiet li spiċċaw it-tieni fil-grupp tagħhom. Għal dan ir-rawnd japplikaw ċerti restrizzjonijiet fejn timijiet mill-istess grupp jew mill-istess assoċjazzjonijiet ma jistgħux jilgħabu ma' xulxin.</p>
<p>It-tlugħ tal-poloz għall-kwarti tal-final, is-semifinali u l-finali saru fid-19 ta' Marzu 2010. F'dawn l-aħħar fażijiet m'hemm l-ebda restrizzjonijiet fjen tim jista' jerġa' jilgħab ma' tim ieħor li lagħab miegħu fil-fażi tal-gruppi jew minn pajjiżu stess.</p>

L-Aħħar sittax
<p>B'differenza mill-istaġun preċedenti, il-partiti minn dan il-rawnd intlagħbu f'temp ta' erba' ġimgħat minflok f'ġimgħatejn. L-ewwel legs saru fis-16, 17, 23 u 24 ta' Frar, u t-tieni legs saru fid-9, 10, 16 u 17 ta' Marzu 2010.</p>

Kwarti tal-finali
<p>L-ewwel legs saru fit-30 u 31 ta' Marzu, u t-tieni legs saru fis-6 u 7 ta' April 2010.</p>

Semifinali
<p>L-ewwel legs saru fl-20 u 21 ta' April, u t-tieni legs saru fis-27 u 28 ta' April 2010.</p>

Finali
<p>Din kienet ir-raba' darba li l-grawnd <ref target="https://mt.wikipedia.org/wiki/Stadju_Santiago_Bernabéu">Santiago Bernabéu</ref> ta' <ref target="https://mt.wikipedia.org/wiki/Real_Madrid_CF">Real Madrid</ref> żamm finali tal-UEFA Champions League, wara l-1957, l-1969 u l-1980. Il-finali kienet ukoll l-ewwel waħda li ntlagħbet is-Sibt filgħaxija. Iż-żewġ timijiet li kkontenstaw il-finali, it-tnejn kienu qed jiġġieldu għat-<ref target="https://mt.wikipedia.org/wiki/It-Tripletta">Tripletta</ref>, wara li rebħu l-kampjonat domestiku u t-tazza nazzjonali. Din kienet ukoll it-tieni Tripletta konsekuttiva, wara li <ref target="https://mt.wikipedia.org/wiki/FC_Barcelona">Barcelona</ref> laħqu dan it-tragward fl-istaġun ta' qabel.</p>

L-aqwa skorers

<list type="unordered"><item>Sors: <ref target="http://www.uefa.com/newsfiles/ucl/2010/md13_1_6.pdf">uefa.com</ref></item></list>


Ħoloq esterni
<list type="unordered"><item><ref target="http://www.uefa.com/uefachampionsleague/index.html">Champions League fuq uefa.com</ref></item></list>
</text></body></html>