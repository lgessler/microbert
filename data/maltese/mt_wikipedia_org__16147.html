<html><body><text id="wikipedia_mt_wikipedia_org__16147.html" ns="0" revid="215184" sourceurl="https://mt.wikipedia.org/wiki/Erwin_Hoffer" title="Erwin Hoffer" type="wikipedia">Erwin Hoffer
<p><hi rend="bold">Erwin Hoffer</hi> (<ref target="https://mt.wikipedia.org/wiki/Baden_bei_Wien">Baden bei Wien</ref>, <ref target="https://mt.wikipedia.org/wiki/14_ta'_April">14 ta' April</ref> <ref target="https://mt.wikipedia.org/wiki/1987">1987</ref>) huwa <ref target="https://mt.wikipedia.org/wiki/Futbol">futbol</ref>ER <ref target="https://mt.wikipedia.org/wiki/Awstrija">Awstrijakk</ref>, attakkant tat-tim ta' <ref target="https://mt.wikipedia.org/wiki/1._FC_Kaiserslautern">1. FC Kaiserslautern</ref> u tat-<ref target="https://mt.wikipedia.org/wiki/Tim_nazzjonali_tal-futbol_tal-Awstrija">tim nazzjonali Awstrijakk</ref>.</p>
Karriera
<p>Hoffer beda l-karriera professjonali ta' sbatax-il sena ma' <ref target="https://mt.wikipedia.org/wiki/VfB_Admira_Wacker_Mödling">Admira Wacker</ref> qabel ma ngħaqad ma' <ref target="https://mt.wikipedia.org/wiki/SK_Rapid_Wien">Rapid Wien</ref> wara żewġ staġuni. L-ewwel staġun kien wieħed deludenti fejn skorja biss 4 darbiet f'21 logħba. Però, l-istaġun 2007–08 rah jiskorja 10 gowls, fosthom tripletta kontra <ref target="https://mt.wikipedia.org/wiki/FC_Red_Bull_Salzburg">Red Bull Salzburg</ref> fir-rebħa storika ta' 7–0. F'dan l-istaġun rebaħ għall-ewwel darba l-<ref target="https://mt.wikipedia.org/wiki/Fußball-Bundesliga_(Awstrija)">Bundesliga Awstrijaka</ref>.</p>
<p>Hoffer ikkonferma ruħu l-istaġun ta' wara fejn din id-darba skorja 27 gowl f'34 logħba, fejn spiċċa wkoll fil-ħdax-il post fil-klassifika għaż-<ref target="https://mt.wikipedia.org/wiki/Żarbuna_tad-Deheb">Żarbuna tad-Deheb</ref> 2009.</p>
<p>Nhar it-28 ta' Lulju, 2009, il-klabb Taljan ta' <ref target="https://mt.wikipedia.org/wiki/SSC_Napoli">Napoli</ref> uffiċjalizza l-akkwist ta' Hoffer b'kuntratt ta' ħames snin.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Id-debutt mat-tim Naplitan wasal fis-16 ta' Awwissu, 2009, fil-konfront kontra <ref target="https://mt.wikipedia.org/wiki/Salernitana_Calcio_1919">Salernitana</ref>, validu għat-tielet rawnd tal-<ref target="https://mt.wikipedia.org/wiki/Coppa_Italia">Coppa Italia</ref> fejn skorja l-aħħar gowl fir-rebħa ta' 3–0. L-ewwel logħba tiegħu fil-kampjonat waslet kontra <ref target="https://mt.wikipedia.org/wiki/AS_Livorno_Calcio">Livorno</ref> fit-30 ta' Awwissu, 2009. L-ewwel staġun tiegħu fl-Italja ftit li xejn sab spazju, u sussegwentament ġie imsellef lil <ref target="https://mt.wikipedia.org/wiki/1._FC_Kaiserslautern">Kaiserslautern</ref> fil-<ref target="https://mt.wikipedia.org/wiki/Fußball-Bundesliga">Bundesliga Ġermaniża</ref> għall-istaġun 2010–11.</p>
Internazzjonali
<p>Hoffer kien parti mit-<ref target="https://mt.wikipedia.org/wiki/Tim_nazzjonali_tal-futbol_tal-Awstrija">tim nazzjonali tal-Awstrija</ref> magħżul biex jilgħab matul il-<ref target="https://mt.wikipedia.org/wiki/Kampjonati_Ewropej_tal-Futbol_2008">Kampjonati Ewropej 2008</ref>, fejn lagħab biss logħba waħda biss kontra l-<ref target="https://mt.wikipedia.org/wiki/Tim_nazzjonali_tal-futbol_tal-Ġermanja">Ġermanja</ref> fi <ref target="https://mt.wikipedia.org/wiki/Vjenna">Vjenna</ref>. L-ewwel gowls mat-tim nazzjonali waslu fl-1 ta' April, 2009, meta skorja doppjetta fir-rebħa ta' 2–1 kontra r-<ref target="https://mt.wikipedia.org/wiki/Tim_nazzjonali_tal-futbol_tar-Rumanija">Rumanija</ref> valida għall-<ref target="https://mt.wikipedia.org/wiki/Kwalifikazzjoni_għat-Tazza_tad-Dinja_tal-Futbol_2010">kwalifikazzjoni għat-Tazza tad-Dinja 2010</ref>.</p>
Unuri
Klabb
<p> <hi rend="bold">Rapid Wien</hi></p>
<list type="unordered"><item><ref target="https://mt.wikipedia.org/wiki/Bundesliga_(Awstrija)">Bundesliga Awstrijaka</ref>: 2008</item></list>


Ħoloq esterni
<list type="unordered"><item><ref target="http://www.national-football-teams.com/v2/player.php?id=23429">Profil</ref> fuq National-Football-Teams</item></list>
</text></body></html>