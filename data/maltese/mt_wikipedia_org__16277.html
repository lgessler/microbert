<html><body><text id="wikipedia_mt_wikipedia_org__16277.html" ns="0" revid="272084" sourceurl="https://mt.wikipedia.org/wiki/Phil_Jones" title="Phil Jones" type="wikipedia">Phil Jones
<p><hi rend="bold">Philip Anthony "Phil" Jones</hi> (twieled fil-21 ta' Frar 1992) huwa plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Ingilterra">Ingliż</ref> li jilgħab bħala <ref target="https://mt.wikipedia.org/wiki/Difensur">difensur</ref> ma' <ref target="https://mt.wikipedia.org/wiki/Manchester_United_FC">Manchester United</ref>.</p>
Karriera
<p>Imwieled ġewwa <ref target="https://mt.wikipedia.org/wiki/Preston">Preston</ref>, <ref target="https://mt.wikipedia.org/wiki/Lancashire">Lancashire</ref>, Jones issieħeb mal-ġovanili ta' <ref target="https://mt.wikipedia.org/wiki/Blackburn_Rovers_FC">Blackburn Rovers</ref> fl-2002. Hu ngħaqad mat-tim tal-klabb għall-istaġun 2009–10, fejn iffirma kuntratt ta' sentejn u ngħata l-flokk numru 28. L-ewwel logħba tiegħu ma' Blackburn kienet nhar it-22 ta' Settembru 2009, fil-konfront kontra <ref target="https://mt.wikipedia.org/wiki/Nottingham_Forest_FC">Nottingham Forest</ref> mil-<ref target="https://mt.wikipedia.org/wiki/Football_League_Cup">League Cup</ref> mirbuħ bl-iskor ta' 1–0. Fil-<ref target="https://mt.wikipedia.org/wiki/Premier_League">kampjonat</ref> għamel l-ewwel dehra tiegħu fil-pari ta' 1–1 ġewwa <ref target="https://mt.wikipedia.org/wiki/Ewood_Park">Ewood Park</ref> kontra <ref target="https://mt.wikipedia.org/wiki/Chelsea_FC">Chelsea</ref>, fil-21 ta' Marzu 2010. Għall-<ref target="https://mt.wikipedia.org/wiki/Premier_League_2010–11">istaġun 2010–11</ref>, Jones beda jilgħab f'nofs il-grawnd fejn sar pedina importanti tal-iskwadra sakemm sofra minn uġigħ f'irkopptejh kontra <ref target="https://mt.wikipedia.org/wiki/West_Ham_United_FC">West Ham United</ref> f'Diċembru tal-2010 li kien mifhum li se tħallih barra mil-logħob għal ħames xhur.</p>
<p>Fi tmiem l-istaġun, kien hemm għajdut fuq l-interess ta' <ref target="https://mt.wikipedia.org/wiki/Manchester_United_FC">Manchester United</ref> fuq il-plejer u kien mifhum li kien diġà sar qbil f'Ġunju. Wara xniegħat li l-ftehim kien sfaxxa, nhar it-13 ta' Ġunju 2011 Manchester United uffiċjalizzaw l-akkwist ta' Jones.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Iddebutta nhar is-7 ta' Awwissu fil-<ref target="https://mt.wikipedia.org/wiki/FA_Community_Shield">Community Shield</ref> kontra <ref target="https://mt.wikipedia.org/wiki/Manchester_City_FC">Manchester City</ref>, meta United rebħu bl-iskor ta' 3–2 biex kisbu l-ewwel trofew tal-istaġun.</p>




Ħoloq esterni
<list type="unordered"><item>Il-mudell {{<ref target="https://mt.wikipedia.org/wiki/Mudell:Soccerbase">Soccerbase</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>