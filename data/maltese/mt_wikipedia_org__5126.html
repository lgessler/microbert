<html><body><text id="wikipedia_mt_wikipedia_org__5126.html" ns="0" revid="215884" sourceurl="https://mt.wikipedia.org/wiki/Nektarivoru" title="Nektarivoru" type="wikipedia">Nektarivoru<figure><caption><ref target="https://mt.wikipedia.org/wiki/Possum_tal-għasel">Possum tal-għasel</ref>, <hi rend="italic">Tarsipes rostratus</hi>, eżempju ta' mammiferu Nektarivoru</caption></figure>
<p>Fiż-<ref target="https://mt.wikipedia.org/wiki/Żooloġija">żooloġija</ref>, <hi rend="bold">Nektarivoru</hi> (mil-<ref target="https://mt.wikipedia.org/wiki/Lingwa_Latina">Latin</ref> u l-<ref target="https://mt.wikipedia.org/wiki/Lingwa_Griega">Grieg</ref>: <hi rend="italic">nektar</hi> - "nektari-" li tfisser xarba tal-Allat, u <hi rend="italic">vorare</hi> - "<ref target="https://mt.wikipedia.org/wiki/-voru">-voru</ref>" li tfisser tibla u taħtaf l-ikel), ħafna drabi hija definita bħala kwalunkwe <ref target="https://mt.wikipedia.org/wiki/Annimal">annimal</ref> li jiekol in-nektar (likwidu bl-livell għoli ta' zokkor) li jipproduċu l-pjanti tal-fjuri. Din hija <ref target="https://mt.wikipedia.org/wiki/Dieta">dieta</ref> <ref target="https://mt.wikipedia.org/wiki/Erbivoru">erbivora</ref> speċjalizzata u dawn l-annimali normalment huma selettivi ħafna u jieklu minn ftit <ref target="https://mt.wikipedia.org/wiki/Speċi">speċi</ref> biss ta' pjanti tal-fjuri u jagħżlu bir-reqq fjuri li għandhom livelli għolja ta' nutrijenti.</p>
<p>Il-biċċa l-kbira tal-annimali nektarivori huma <ref target="https://mt.wikipedia.org/wiki/Insett">insetti</ref> u <ref target="https://mt.wikipedia.org/wiki/Għasfur">għasafar</ref>, għalkemm ma' dawn hemm bosta speċi ta' <ref target="https://mt.wikipedia.org/wiki/Farfett_il-lejl">friefet il-lejl</ref> speċjalment fil-Lbiċ tal-<ref target="https://mt.wikipedia.org/wiki/Stati_Uniti_tal-Amerika">Istati Uniti</ref> u l-<ref target="https://mt.wikipedia.org/wiki/Messiku">Messiku</ref>, kif ukoll il-mammiferu <ref target="https://mt.wikipedia.org/wiki/Marsupjal">marsupjal</ref> tal-<ref target="https://mt.wikipedia.org/wiki/Awstralja">Awstralja</ref>, il-<ref target="https://mt.wikipedia.org/wiki/Possum_tal-għasel">Possum tal-għasel</ref> u l-<ref target="https://mt.wikipedia.org/wiki/Wiżgħat">wiżgħat</ref> tal-<ref target="https://mt.wikipedia.org/wiki/Ġeneru">ġeneru</ref> <hi rend="italic"><ref target="https://mt.wikipedia.org/wiki/Phesulma">Phesulma</ref></hi> fil-gżejjer tal-<ref target="https://mt.wikipedia.org/wiki/Mawrizji">Mawrizji</ref> fl-<ref target="https://mt.wikipedia.org/wiki/Oċean_Indjan">Oċean Indjan</ref>. </p>
<p>It-terminu nektarivoru jew nektarivoru huwa ħafna anqas esklussiv mit-termini l-oħrajn bis-<ref target="https://mt.wikipedia.org/wiki/Afiss">suffiss</ref> <ref target="https://mt.wikipedia.org/wiki/-voru">-voru</ref>, għax ħafna annimali kkunsidrati nektarivori jista' jkun il-każ li jkunu parzjalment <ref target="https://mt.wikipedia.org/wiki/Insettivoru">insettivori</ref> wkoll. </p>
<p>Ħafna speċi huma ħallelin tan-nektar, għax ma jgħinux lill-pjanta fl-impollinazjoni iżda jikkunsmaw xorta in-nektar li tipproduċi.</p>
Eżempji ta' annimali nektarivori
<list type="unordered"><item><ref target="https://mt.wikipedia.org/wiki/Mammiferu">Mammiferi</ref>: <ref target="https://mt.wikipedia.org/wiki/Possum_tal-għasel">possum tal-għasel</ref> u ħafna <ref target="https://mt.wikipedia.org/wiki/Speċi">speċi</ref> ta' <ref target="https://mt.wikipedia.org/wiki/Farfett_il-lejl">friefet il-lejl</ref></item>
<item><ref target="https://mt.wikipedia.org/wiki/Għasfur">Għasafar</ref>: <ref target="https://mt.wikipedia.org/wiki/Wikkiel_tal-għasel">wikkiela tal-għasel</ref> tal-<ref target="https://mt.wikipedia.org/wiki/Familja_(bijoloġija)">familja</ref> <ref target="https://mt.wikipedia.org/wiki/Meliphagidae">Meliphagidae</ref>,  <ref target="https://mt.wikipedia.org/wiki/Għasfur_tax-xemx">għasafar tax-xemx</ref> tal-familja <ref target="https://mt.wikipedia.org/wiki/Nectariniidae">Nectariniidae</ref>, <ref target="https://mt.wikipedia.org/wiki/Daquqa_tal-fjuri">daquq tal-fjuri</ref> tal-familja <ref target="https://mt.wikipedia.org/wiki/Dicaeidae">Dicaeidae</ref> u l-<ref target="https://mt.wikipedia.org/wiki/Kolibri">kolibri</ref> tal-familja <ref target="https://mt.wikipedia.org/wiki/Trochilidae">Trochilidae</ref>.</item>
<item><ref target="https://mt.wikipedia.org/wiki/Rettilu">Rettili</ref>: <ref target="https://mt.wikipedia.org/wiki/Wiżgħa">Wiżgħat</ref> tal-ġeneru <hi rend="italic"><ref target="https://mt.wikipedia.org/wiki/Phesulma">Phesulma</ref></hi></item>
<item><ref target="https://mt.wikipedia.org/wiki/Insetti">Insetti</ref>: ħafna <ref target="https://mt.wikipedia.org/wiki/Speċi">speċi</ref></item></list>
Ara wkoll
<list type="unordered"><item><ref target="https://mt.wikipedia.org/wiki/Erbivoru">Erbivoru</ref></item>
<item><ref target="https://mt.wikipedia.org/wiki/Omnivoru">Omnivoru</ref></item>
<item><ref target="https://mt.wikipedia.org/wiki/Karnivoru">Karnivoru</ref></item>
<item><ref target="https://mt.wikipedia.org/wiki/-voru">Lista tal-ivori</ref></item></list>
Referenzi
<list type="unordered"><item>Nowak, Ronald M. and Paradiso, John L. (1983). Walker's Mammals of the World Vol. 1, 4th edition, The Johns Hopkins University Press, Baltimore and London.</item>
<item>Smith, Andrew and Hume, Ian. (ed.) (1984). Possums and Gliders, Surrey Beatty and Sons PTY Limited, NSW Australia in association with the Australian Mammal Society.</item>
<item>Skutch, Alexander F. &amp; Singer, Arthur B. (1973): The Life of the Hummingbird. Crown Publishers, New York. <ref target="https://mt.wikipedia.org/wiki/Special:BookSources/051750572X">ISBN 0-517-50572-X</ref></item></list>
Ħoloq esterni
<list type="unordered"><item><ref target="http://animaldiversity.ummz.umich.edu/site/accounts/information/Tarsipes_rostratus.html">Animal Diversity Web. Informazzjoni fuq il-Possum tal-għasel <hi rend="italic">Tarsipes rostatus</hi>.</ref></item>
<item><ref target="http://www.hummingbirdsociety.org/photogallery/">Hummingbird Society's Photo Gallery</ref></item>
<item><ref target="http://ibc.hbw.com/ibc/phtml/familia.phtml?idFamilia=172">Wikkiel tal-għasel</ref>, fuq Internet Bird Collection.</item></list>
</text></body></html>