<html><body><text id="wikipedia_mt_wikipedia_org__25261.html" ns="0" revid="262716" sourceurl="https://mt.wikipedia.org/wiki/Giornale_di_Malta" title="Giornale di Malta" type="wikipedia">Giornale di Malta
<figure><caption> 19 ta ’Ġunju 1813 Edizzjoni straordinarja tal-<hi rend="italic">Giornale di Malta</hi> dwar it-tifqigħa tal-pesta fil-gżira. </caption></figure>
<p>Il-<hi rend="italic"><hi rend="bold">Giornale di Malta</hi></hi> kienet gazzetta ppubblikata fil-<ref target="https://mt.wikipedia.org/wiki/Protettorat_ta'_Malta">protettorat Ingliż ta’ Malta</ref> bejn l-1812 u l-1813. Matul dawk is-snin kienet l-unika pubblikazzjoni perjodika f’Malta. Il-<hi rend="italic">Giornale di Malta</hi> kienet preċeduta minn <hi rend="italic"><ref target="https://mt.wikipedia.org/wiki/Il_Cartaginese">Il Cartaginese</ref></hi> (1804-1805) u warajha, fl-1813, bdiet toħroġ il-<hi rend="italic"><ref target="https://mt.wikipedia.org/wiki/Gazzetta_del_Governo_di_Malta">Gazzetta del Governo di Malta</ref></hi> li eventwalment saret dik li llum hija magħrufa bħala l-<hi rend="italic">Gazzetta tal-Gvern</hi>. <ref target="https://mt.wikipedia.org/wiki/Il-Paġna_prinċipali#cite_note-library-1">[1]</ref></p>
<p>B'kollox ġew ippubblikati 94 ħarġa tal-gazzetta. L-ewwel 46 ħarġa tal-gazzetta hu maħsub li ġew stampati fl-istampa tar-Reġiment ta' Sqallija f'Malta, u wara mill-istamperija tal-gvern f'Malta. <ref target="https://mt.wikipedia.org/wiki/Il-Paġna_prinċipali#cite_note-liberamicorum-1994-2">[2]</ref></p>
<p>Kopji ta' din il-pubblikazzjoni jinstabu kkonservati fil-<ref target="https://mt.wikipedia.org/wiki/Bibljoteka_Nazzjonali_ta'_Malta">Bibljoteka Nazzjonali ta' Malta</ref>. <ref target="https://mt.wikipedia.org/wiki/Il-Paġna_prinċipali#cite_note-library-1">[1]</ref></p>
</text></body></html>