<html><body><text id="wikipedia_mt_wikipedia_org__1070.html" ns="0" revid="252898" sourceurl="https://mt.wikipedia.org/wiki/%C5%BBagreb" title="Żagreb" type="wikipedia">Żagreb

<p><hi rend="bold">Żagreb</hi> hija l-<ref target="https://mt.wikipedia.org/wiki/Belt_kapitali">belt kapitali</ref> tal-<ref target="https://mt.wikipedia.org/wiki/Kroazja">Kroazja</ref> fuq ix-xmara <ref target="https://mt.wikipedia.org/wiki/Sava">Sava</ref> u hija waħda mill-ikbar bliet tal-pajjiż. Hija ċentru industrijali u fiha impjanti li jipproduċu kimiki, makkinarji, ħwejjeġ magħmulin minn ġlud, karti, metalli u tessuti. Bħala ċentru kemm dak kulturali kif ukoll kummerċjali, Żagreb tospita università, teatru tal-opra, akkademji tal-mużika, l-arti u tal-films, mużewijiet, galleriji tal-arti  u l-Akkademja tax-Xjenza u l-Arti ta' dik li kienet il-Jugożlavja. Fost l-attrazzjonijiet storiċi nsibu l-Katidral ta' San Stiefnu li jmur lura għas-seklu ħmistax, palazz tas-seklu tmintax u l-fdalijiet ta' katidral tas-seklu ħdax.</p>

Żagreb



</text></body></html>