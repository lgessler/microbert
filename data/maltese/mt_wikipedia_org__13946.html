<html><body><text id="wikipedia_mt_wikipedia_org__13946.html" ns="0" revid="257551" sourceurl="https://mt.wikipedia.org/wiki/Lucia_Anguissola" title="Lucia Anguissola" type="wikipedia">Lucia Anguissola<p><hi rend="bold">Lucia Anguissola</hi> (1536 or 1538 - d. ?Cremona, c. 1565, qabel 1568) kinet pittriċi manierista Taljana.</p>
<p>Ftit nafu fuq il-ħajja ta' Lucia u m'għandniex reġistri tat-twelid, però tradizzjonalment jingħad li mietet fl-1565 meta kellha bejn għoxrin u tletin sena.  Nafu bi ftit biss mill-pitturi ta' Lucia u tnejn biss minn dawk li baqa' huma ffirmati.</p>
<p>Lucia twieldet <ref target="https://mt.wikipedia.org/wiki/Cremona">Cremona</ref>, l-Italja. Kienet it-tielet minn ħames aħwa bniet li kollha saru pitturi.  Missierha, Amilcare Anguissola, li kien minn-nobbiltà minuri ta' <ref target="https://mt.wikipedia.org/wiki/Genova">Genova</ref> ħeġġeġ lil uliedu biex jitgħallmu l-pittura.  Lucia x'aktarx tħarrġet ma' oħta l-kbira <ref target="https://mt.wikipedia.org/wiki/Sofonisba_Anguissola">Sofonisba Anguissola</ref> u xogħolha, il-parti l-kbira ritratti, jixbaħ lil tagħha fl-istill u t-teknika.  Minn ħut Sofonisba, Lucia kellha l-iżjed ħila.</p>
<figure><caption>Ritratt ta' Pietro Maria, Tabib minn Cremona (1560), Mużew tal-Prado, Madrid</caption></figure>
<p><ref target="https://mt.wikipedia.org/wiki/Vasari">Vasari</ref> faħħar waħda mill-pitturi li għadha teżisti li ra meta żar id-dar tal-familja wara mewtha, ir-<hi rend="italic">Ritratt ta' Pietro Maria</hi>, Tabib ta' Cremona, (kmieni fis-snin 1560)<ref target="https://mt.wikipedia.org/wiki/Il-Paġna_prinċipali#cite_note-1">[1]</ref>. Dan ritratt sensibbli, fuq il-griż u l-kannella.  Lucia qegħdet lifgħa fuq il-bastun ta' Pietro Maria biex turi li kien tabib. Is-sengħa tagħha tidher fil-ħila li kellha li turi l-karattru tal-mudell f'wiċċu mimli ħajja b'ħuġbejn ogħla mill-oħra u spalla ogħla mill-oħra.  L-uniku xogħol ieħor ta' Lucia li hu iffirmat hu awtoritratt ta' nofs tul (c. 1557)<ref target="https://mt.wikipedia.org/wiki/Il-Paġna_prinċipali#cite_note-2">[2]</ref>. Lucia pinġiet ukoll <hi rend="italic">Madonna bil-Bambin</hi>. Hemm  <hi rend="italic">Ritratt ta' Mara</hi> (kmien fis-snin 1560, Gal. Borghese, Ruma) li hu maħsub li jew hu awtoritratt tagħha jew ritratt tagħha mpinġi minn Sofonisba. Żewġ ritratti (Pinacoteca Tosio Martinengo, Brescia u Museo Poldi Pezzoli, Milan), x'aktarx ta' Minerva Anguissola, jistgħu ukoll kienu mpinġijin minn Lucia.</p>
<p>Billi mietet żgħira ma kellhiex l-opportunità li tkun magħrufa daqs oħta.</p>
Biblijografija
<list type="unordered"><item>Perlingieri,Ilya Sandra, <hi rend="italic">Sofonisba Anguissola,</hi>, Rizzoli International, 1992 <ref target="https://mt.wikipedia.org/wiki/Speċjali:SorsiKotba/0-8478-1544-7">ISBN0-8478-1544-7</ref></item>
<item>Harris, Anne Sutherland and Linda Nochlin, <hi rend="italic">Women Artists: 1550-1950</hi>, Los Angeles County Museum of Art, Knopf, New York, 1976</item></list>
</text></body></html>