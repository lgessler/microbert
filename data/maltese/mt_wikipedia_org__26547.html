<html><body><text id="wikipedia_mt_wikipedia_org__26547.html" ns="0" revid="270777" sourceurl="https://mt.wikipedia.org/wiki/Stefania_Turkewich" title="Stefania Turkewich" type="wikipedia">Stefania Turkewich
<p><hi rend="bold">Stefania Turkewich-Lukianovych</hi> (bl-Ukren: Стефанія Іванівна Туркевич-Лукіянович) (Lviv 25 ta' April 1898 – Cambridge, 8 ta' April 1977) kienet kompożitriċi, pjanista u mużikologa Ukrajna, magħrufa bħala l-ewwel mara kompożitriċi ta' pajjiżha.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
<p>Ix-xogħlijiet tagħha ġew ipprojbiti fil-<ref target="https://mt.wikipedia.org/wiki/Ukrajna">Ukrajna</ref> mill-<ref target="https://mt.wikipedia.org/wiki/Unjoni_Sovjetika">Unjoni Sovjetika</ref>.</p>
Bijografija
Tfulija
<p>Stefania twieldet fil-belt ta' Lviv, li kienet fl- <ref target="https://mt.wikipedia.org/wiki/Imperu_Awstro-Ungeriż">Imperu Awstro-Ungeriż</ref>, fil-25 ta' April, 1898, ġo familja ta' mużiċisti. In-nannu ta' Stefania (Lev Turkewich) u missierha (Ivan Turkewich) kienu qassisin. Ommha Sofia Kormoshiv (Кормошів) kienet pjanista li studjat ma' <ref target="https://mt.wikipedia.org/wiki/Karol_Mikuli">Karol Mikuli</ref> u <ref target="https://mt.wikipedia.org/wiki/Vilém_Kurz">Vilém Kurz</ref>,u  kienet takkumpanja ukoll iż-żagħżugħa <ref target="https://mt.wikipedia.org/wiki/Solomija_Krušel'nyc'ka">Solomija Krušel'nyc'ka</ref> <ref target="https://mt.wikipedia.org/wiki/Il-Paġna_prinċipali#cite_note-MICT-2">[2]</ref>. Il-membri tal-familja kollha kienu jdoqqu xi strument; Stefania kienet iddoqq il-pjanu, l-arpa u l-armonju. Aktar tard il-kompożitriċi kitbet dwar it-tfulija tagħha u l-imħabba tagħha għall-mużika b'dan il-kliem <ref target="https://mt.wikipedia.org/wiki/Il-Paġna_prinċipali#cite_note-Павлишин-3">[3]</ref>:</p>

Studji
<figure><caption> Il-familja Turkevich fl-Ukrajna (madwar 1915). Fir-ringiela tan-nofs (mil-lemin għax-xellug ): Stefania, ħuha Lev (bir-rakketta) u oħtha Irena</caption></figure>
<p>Stefania bdiet l-istudji mużikali tagħha ma' <ref target="https://mt.wikipedia.org/wiki/Vasyl_Barvinsky">Vasyl Barvinsky</ref>. Mill-1914 sal-1916 studjat Vjenna bħala pjanista ma' Vilém Kurz. Wara l-Ewwel Gwerra Dinjija kompliet l-istudji tagħha fil-Università ta' Lviv ma' <ref target="https://mt.wikipedia.org/wiki/Adolf_Chybiński">Adolf Chybiński</ref>, u attendiet ukoll kors fit-teorija tal-mużika fil-Konservatorju ta' Lviv <ref target="https://mt.wikipedia.org/wiki/Il-Paġna_prinċipali#cite_note-Павлишин-3">[3]</ref>.</p>
<p>Fl-1919 ikkomponiet l-ewwel xogħol mużikali tagħha, <hi rend="italic">il-Liturġija</hi> (Літургію), li ndaqq bosta drabi fil- Katidral ta' San Ġorġ ta' Lviv <ref target="https://mt.wikipedia.org/wiki/Il-Paġna_prinċipali#cite_note-MICT-2">[2]</ref>.</p>
<p>Fl-1921 marret toqgħod <ref target="https://mt.wikipedia.org/wiki/Vjenna">Vjenna</ref>, fejn setgħet tistudja ma' <ref target="https://mt.wikipedia.org/wiki/Guido_Adler">Guido Adler</ref> fl-Università ta' Vjenna u ma' Joseph Marx fl-Università tal-mużika u l-arti interpretattivi ta' Vjenna fejn fl-1923 ħadet id-diploma ta' għalliema <ref target="https://mt.wikipedia.org/wiki/Il-Paġna_prinċipali#cite_note-MICT-2">[2]</ref>.</p>
<p>Fl-1925 huwa żżewġet lil <ref target="https://mt.wikipedia.org/wiki/Robert_Lisovskyi">Robert Lisovskyi</ref> u vvjaġġat miegħu lejn <ref target="https://mt.wikipedia.org/wiki/Berlin">Berlin</ref> fejn għexet mill-1927 sal-1930 u studjat ma' <ref target="https://mt.wikipedia.org/wiki/Arnold_Schönberg">Arnold Schönberg</ref> u <ref target="https://mt.wikipedia.org/wiki/Franz_Schreker">Franz Schreker</ref> <ref target="https://mt.wikipedia.org/wiki/Il-Paġna_prinċipali#cite_note-Павлишин-3">[3]</ref>. Matul dan il-perjodu, fl-1927, twieldet bintha Zoya (Зоя)<ref target="https://mt.wikipedia.org/wiki/Il-Paġna_prinċipali#cite_note-4">[4]</ref>.</p>
<p>Fl-1930 marret <ref target="https://mt.wikipedia.org/wiki/Praga">Praga</ref> fiċ-<ref target="https://mt.wikipedia.org/wiki/Ċekoslovakkja">Ċekoslovakkja</ref>, fejn studjat ma' <ref target="https://mt.wikipedia.org/wiki/Zdeněk_Nejedlý">Zdeněk Nejedlý</ref> fl-Università ta' Carolina u ma' <ref target="https://mt.wikipedia.org/wiki/Otakar_Šín">Otakar Šín</ref> fil-<ref target="https://mt.wikipedia.org/wiki/Konservatorju_ta'_Praga">Konservatorju ta' Praga</ref>. Sudjat ukoll il-kompożizzjoni ma' <ref target="https://mt.wikipedia.org/wiki/Vítězslav_Novák">Vítězslav Novák</ref> fl-Akkademja tal-Mużika. Fil-ħarifa tal-1933 kienet tgħallem il-pjanu u saret akkumpanjatriċi fil-Konservatorju ta’ Praga. Fl-1934 iddefendit it-teżi tagħha dwar il-folklor tal-Ukrajna fl-opri Russi <ref target="https://mt.wikipedia.org/wiki/Il-Paġna_prinċipali#cite_note-Павлишин-3">[3]</ref> u ngħatat id-dottorat fil-mużikoloġija mill-Università Ħielsa Ukrena fi Praga. B'hekk saret l-ewwel mara minn<ref target="https://mt.wikipedia.org/wiki/Galicia_(Ewropa_Ċentrali)"> Galicia</ref> (li dak iż-żmien kienet parti mill-<ref target="https://mt.wikipedia.org/wiki/Polonja">Polonja</ref>) li rċeviet dottorat permezz tar-riċerka<ref target="https://mt.wikipedia.org/wiki/Il-Paġna_prinċipali#cite_note-Павлишин-3">[3]</ref>.</p>
<p>Marret terġa' toqgħod Lviv mill-1934 sal-bidu tat-<ref target="https://mt.wikipedia.org/wiki/It-Tieni_Gwerra_Dinjija">Tieni Gwerra Dinjija</ref> fejn għallmet it-teorija tal-mużika u l-pjanu fil-Konservatorju u kienet membru tal-Unjoni tal-Mużiċisti Professjonali Ukreni <ref target="https://mt.wikipedia.org/wiki/Il-Paġna_prinċipali#cite_note-MICT-2">[2]</ref>.</p>
It-tieni gwerra dinjija
<p>Fil-Ħarifa tal-1939, wara l-okkupazzjoni Sovjetika tal-Ukrajna tal-Punent, Stefania kienet impjegata bħala tutur u l-ewwel vjolin fit-Teatru tal-Opra ta' Lviv u mill-1940 sal-1941 kienet professur assoċjat fil-Konservatorju. Wara l-għeluq tal-Konservatorju, minħabba l-okkupazzjoni Ġermaniża, kompliet tgħallem fl-Iskola Statali tal-Mużika. Fil-Ħarifa tal-1944 ħalliet Lviv biex tmur <ref target="https://mt.wikipedia.org/wiki/Vjenna">Vjenna</ref><ref target="https://mt.wikipedia.org/wiki/Il-Paġna_prinċipali#cite_note-MICT-2">[2]</ref>. Wara li ħarbet mis-Sovjetiċi fl-1946 marret l-<ref target="https://mt.wikipedia.org/wiki/Awstrija">Awstrija</ref> t'Isfel u minn hemm l-<ref target="https://mt.wikipedia.org/wiki/Italja">Italia</ref>, fejn it-tieni raġel tagħha, Nartsiz Lukyanovich, kien tabib taħt il-kmand  Brittaniku<ref target="https://mt.wikipedia.org/wiki/Il-Paġna_prinċipali#cite_note-5">[5]</ref>.</p>
Fir-Renju Unit
<p>Fil-Ħarifa tal-1946 Stefania marret ir-<ref target="https://mt.wikipedia.org/wiki/Renju_Unit">Renju Unit</ref> u kienet toqgħod <ref target="https://mt.wikipedia.org/wiki/Brighton">Brighton</ref> (1947–1951), <ref target="https://mt.wikipedia.org/wiki/Londra">Londra</ref> (1951–1952), <ref target="https://mt.wikipedia.org/wiki/Barrow_Gurney">Barrow Gurney</ref> (viċin <ref target="https://mt.wikipedia.org/wiki/Bristol">Bristol</ref>) (1952–1962), <ref target="https://mt.wikipedia.org/wiki/Belfast">Belfast</ref> (<ref target="https://mt.wikipedia.org/wiki/Irlanda_ta'_Fuq">Irlanda ta' Fuq</ref>) (1962–1973)  u <ref target="https://mt.wikipedia.org/wiki/Cambridge">Cambridge</ref> (mill-1973).</p>
<p>Fl-aħħar tas-snin erbgħin tatha għal-kompożizzjoni. Kultant kienet  terġa' ddoq fil-pubbliku bħala pjanista, b'mod partikulari fl-1957 f'sensiela ta' kunċerti fil-komunità Ukrena fl-<ref target="https://mt.wikipedia.org/wiki/Ingilterra">Ingilterra</ref> u fl-1959 f'kunċert ta' mużika għall-pjanuforti f'Bristol. Kienet membru tal-<hi rend="italic">British Society of Women-Composers and Musicians</hi> (li kien jeżisti sal-1972)<ref target="https://mt.wikipedia.org/wiki/Il-Paġna_prinċipali#cite_note-MICT-2">[2]</ref>.</p>
<p>Ix-xogħol tagħha <hi rend="italic">Qalb ta' Oksana</hi> indaqq fis-<ref target="https://mt.wikipedia.org/wiki/Centennial_Concert_Hall">Centennial Concert Hall</ref> ta' <ref target="https://mt.wikipedia.org/wiki/Winnipeg">Winnipeg</ref> (<ref target="https://mt.wikipedia.org/wiki/Kanada">Il-Kanada</ref>) fl-1970, taħt id-direzzjoni artistika ta' oħtha Irena Turkevycz-Martynec<ref target="https://mt.wikipedia.org/wiki/Il-Paġna_prinċipali#cite_note-Marunchak,_M.H.-6">[6]</ref>.</p>
<p>Wara li kompliet tikkonponi matul is-sbgħinijiet kollha, Stefania Turkewich mietet fit-8 ta' April 1977 f'Cambridge, l-Ingilterra.</p>
Xogħlijiet
<p>Stefania Turkewich ħallitilna kompożizzjonijiet moderni li però jfakkru fl-għanjiet popolari Ukreni  filwaqt li m'għandomx karattru markatament espressionistiku. </p>
Sinfoniji u xogħlijiet orkestrali
<list type="unordered"><item>Симфонія - Sinfonija n. 1 - 1937</item>
<item>Симфонія n. 2(a) - Sinfonija n. 2(a) - 1952</item>
<item>Симфонія n. 2(b) (2-гий варіант) - Sinfonija n. 2(b) (it-tieni verżjoni)</item>
<item>Симфонієта - Sinfonjetta - 1956</item>
<item>Три Симфонічні Ескізи - Tliet skizzi sinfoniċi - 1975</item>
<item>Симфонічна поема - Poeżija sinfonika "Il-Ħajja"</item>
<item>Космічна симфонія - Sinfonija spazjali - 1972</item>
<item>Сюїта для подвійного струнного оркестру -  Suite għal orkestra tal-arki doppja</item>
<item>Фентезі для подвійного струнного оркестру - Fantasija għal orkestra tal-arki doppja</item></list>
Balletti
<list type="unordered"><item>Руки - <hi rend="italic">It-Tifla b'ideja midbiela</hi> - Bristol, 1957</item>
<item>Перли - <hi rend="italic">Il-kullana</hi></item>
<item>Весна (Дитячий балет) - <hi rend="italic">Ir-Rebbiegħa</hi> (Ballett għat-tfal) - 1934-35</item>
<item>Мавка (a) - <hi rend="italic">Mavka, in-ninfa tal-foresta</hi> - Belfast, 1964-67</item>
<item>Мавка (b) - <hi rend="italic">Mavka, in-ninfa tal-foresta</hi> (it-tieni verżjoni) - Belfast, 1964-67</item>
<item>Страхопуд - <hi rend="italic">Naffar tal-għasafar</hi> - 1976</item></list>
Opera lirika
<list type="unordered"><item>Мавка - <hi rend="italic">Mavka</hi> (mhux kompluta), ibbażata fuq <hi rend="italic">L-għanja tal-foresta</hi> ta' <ref target="https://mt.wikipedia.org/wiki/Lesja_Ukrainka">Lesja Ukrainka</ref></item></list>
Mużika għat-tfal
<list type="unordered"><item>«Цар Ох» або Серце Оксани - <hi rend="italic">Zar Okh</hi> jew <hi rend="italic">Il-Qalba ta' Oksana</hi> - 1960</item>
<item>«Куць» - <hi rend="italic">Il-xitan żagħżugħ</hi></item>
<item>«Яринний городчик» - <hi rend="italic">Ġnien tal-frott</hi> - 1969</item></list>
Korali
<list type="unordered"><item>Літургія - <hi rend="italic">Liturġija</hi> - 1919</item>
<item>Псалом Шептицькому - <hi rend="italic">Salm lil Šeptytsky</hi></item>
<item>До Бою - <hi rend="italic">L-ewwel waħda fil-battalja</hi></item>
<item>Триптих - <hi rend="italic">Trittiku</hi></item>
<item>Колискова (А-а, котика нема) - Tħannina (<hi rend="italic">A, m'hemmx il-qattus</hi>) - 1946</item></list>
<hi rend="italic">Musica da camera</hi> strumentali
<list type="unordered"><item>Соната для скрипки і фортепіано - Sonata għal vjolin u pjanu - 1935</item>
<item>(a) Cтрунний квартет - Kwartett għall-arki - 1960-1970</item>
<item>(b) Cтрунний кварітето - Kwartett għall-arki (it-tieni verżjoni) - 1960-1970</item>
<item>Тріо для скрипки, альта і віолончела - Trio għal vjolin, vjola u vjolonċell - 1960-1970</item>
<item>Квінтет для двох скрипок, альта, віолончела фортепіано - Kwintett għal żewġ vjolin, vjola, vjolinċell u pjanu - 1960-1970</item>
<item>Тріо для флефти - Trio għan-nifsijiet (flawt, klarinett u fagott) - 1972</item></list>
Pjanuforti
<list type="unordered"><item>Варіації на Українську тему - Varjazzjonijiet fuq tema Ucraina - 1932</item>
<item>Фантазія: Суїта фортепянна на Українські теми - Fantasija: suite għall-pjanu fuq temi Ukreni - 1940</item>
<item>Імпромпту - <hi rend="italic">Impromptu</hi> - 1962</item>
<item>Гротеск - Grottesk - 1964</item>
<item>Гірська сюїта - Suite tal-muntanja - 1966-68</item>
<item>Цикл п'єс для дітей - Ċiklu ta' mużika għat-tfal - 1936-1946</item>
<item>Українські коляди та щедрівки - għanjiet u ščedryk Ukreni</item>
<item>Вістку голосить - <hi rend="italic">Aħbarijiet Tajba</hi></item>
<item><hi rend="italic">Milied mal-Arlekkin</hi> - 1971</item></list>
Varie
<list type="unordered"><item>Серце - <hi rend="italic">Qalb</hi> għal vuċi solista mal-orkestra</item>
<item>Лорелеї - <hi rend="italic">Lorelei</hi> għal vuċi tirrakkonta, armonju u pjanu, kliem ta' Lesja Ukrainka - 1919</item>
<item>Май - <hi rend="italic">Mejju</hi> - 1912</item>
<item>Тема народної пісні - Temi ta' għanjiet popolari</item>
<item>На Майдані - <hi rend="italic">Pjazza tal-Indipendenza</hi>, biċċa għall-pjanu</item>
<item>Не піду до леса з конечкамі - Лемківська пісня - Kanzunetta Lemka għal vuċi u arki.</item></list>


Bibljografija
<list type="unordered"><item>Сокіл-Рудницька М. Пам’яті Стефанії Лукіянович // Вільне Слово. – Торонто, 1977. – 9 і 16 липня. – С. 3.</item>
<item>Вовк В. Парастас для Стефанії Туркевич-Лукіянович // Наше Життя. – Нью-Йорк, 1992. – Ч. 5. – С. 6–9.</item>
<item>Стельмащук Р. Забутий львівський композитор-неокласик (штрихи до творчого портрета Стефанії Туркевич) // Музика Галичини (Musica Galiziana) / Матеріали Другої міжнародної конференції. – Львів, 1999. – С. 276–281.</item>
<item>Павлишин С. Перша українська композиторка // Наше Життя. – Нью-Йорк, 2004. – Ч. 1. – С. 14–16.</item>
<item>Павлишин С. Перша українська композиторка: Стефанія Туркевич-Лісовська-Лукіянович. – Львів, 2004.</item>
<item>Карась Г. Статика і динаміка жанру дитячої опери у творчості композиторів української діаспори ХХ ст. // Вісник Державної академії керівних кадрів культури і мистецтв. – Київ, 2010. – No. 2. – С. 89–93.</item>
<item>Яців Р. Роберт Лісовський (1893–1982): дух лінії. – Львів, 2015. – С. 11, 13, 79–84, 91.</item></list>
</text></body></html>