<html><body><text id="wikipedia_mt_wikipedia_org__16374.html" ns="0" revid="252095" sourceurl="https://mt.wikipedia.org/wiki/Giovanna_Garzoni" title="Giovanna Garzoni" type="wikipedia">Giovanna Garzoni<figure><caption><hi rend="italic">Natura mewta b'skutella mimlija tronġ</hi>, tempera fuq il-parċmina, (1640)</caption></figure>
<figure><caption><hi rend="italic">Ritratt ta' Amedeo I ta' Savojja</hi></caption></figure>
<p><hi rend="bold">Giovanna Garzoni </hi> (<ref target="https://mt.wikipedia.org/wiki/Ascoli_Piceno">Ascoli Piceno</ref>, <ref target="https://mt.wikipedia.org/wiki/1600">1600</ref> – <ref target="https://mt.wikipedia.org/wiki/Ruma">Ruma</ref>, <ref target="https://mt.wikipedia.org/wiki/1670">1670</ref>) kienet <ref target="https://mt.wikipedia.org/wiki/Pittur">pittriċi</ref> <ref target="https://mt.wikipedia.org/wiki/Italja">Taljan</ref> tas-seklu 17 tal-iskola Naplitana, li speċjalizzat fin-<ref target="https://mt.wikipedia.org/wiki/Natura_mejta">natura mejta</ref>. </p>
Bijografija
<p>Giovanna Garzoni kienet pittriċi Taljana tal-epoka <ref target="https://mt.wikipedia.org/wiki/Barokka">Barokka</ref>. Is-suġġetti tagħha kienu primarjament dekorattivi (naturi mejtin bil-frott, ħxejjex u fjuri). Il-formazzjoni tagħha ħaditha taħt pittur mhux magħruf minn belt twelidha, <ref target="https://mt.wikipedia.org/wiki/Ascoli_Piceno">Ascoli Piceno</ref>. Malajr għamlet suċċess f'<ref target="https://mt.wikipedia.org/wiki/Ruma">Ruma</ref>, <ref target="https://mt.wikipedia.org/wiki/Venezja">Venezja</ref>, <ref target="https://mt.wikipedia.org/wiki/Firenze">Firenze</ref> (1642–1651), <ref target="https://mt.wikipedia.org/wiki/Napli">Napli</ref> u <ref target="https://mt.wikipedia.org/wiki/Turin">Turin</ref>. Kienet imdaħħla maċ-ċirku <ref target="https://mt.wikipedia.org/wiki/Cassiano_dal_Pozzo">Cassiano dal Pozzo</ref>. F'Turin kienet fis-servizz ta' <ref target="https://mt.wikipedia.org/wiki/Karlu_Emmanwel_II_ta'_Savojja">Karlu Emmanwel II ta' Savojja</ref>. Fl-1650 marret lura u fl-1666, Garzoni ħalliet ġidha kollu lill-għaqda Rumana tal-pittura, l-<ref target="https://mt.wikipedia.org/wiki/Accademia_di_San_Luca">Accademia di San Luca</ref>, bil-kundizzjoni li jibnulha qabar fil-knisja ta' Santi Luca e Martina. Dan il-qabar monumentali, iddisinjat minn <ref target="https://mt.wikipedia.org/wiki/Mattia_de_Rossi">Mattia de Rossi</ref>, jinsab fuq il-lemin meta tidħol fil-knisja. </p>
<p>X'aktarx f'Napli, kienet influwenzata min-natura mejta ta' <ref target="https://mt.wikipedia.org/wiki/Giovanni_Battista_Ruoppolo">Giovanni Battista Ruoppolo</ref> u tal-kontemporanji tagħha <ref target="https://mt.wikipedia.org/wiki/Jacopo_Ligozzi">Jacopo Ligozzi</ref> u l-pittriċi <ref target="https://mt.wikipedia.org/wiki/Fede_Galizia">Fede Galizia</ref>. </p>
Xogħlijiet
<list type="unordered"><item><hi rend="italic">Natura mewta b'skutella mimlija tronġ</hi>, tempera fuq it-tila, (1640)</item>
<item><hi rend="italic">Ritratt ta' Amedeo I ta' Savojja</hi></item></list>
Biblijografija
<list type="unordered"><item>Elena Fumagalli, <hi rend="italic">Still Lifes - Giovanna Garzoni</hi>, Bibliothèque de l'Image, 2000, ISBN-10: 290980884X, ISBN-13: 978-2909808840</item></list>
Ħoloq esterni

<list type="unordered"><item><ref target="http://getty.edu/art/gettyguide/artMakerDetails?maker=21178">Bijografija tal-Mużew Getty</ref></item>
<item><ref target="http://www.nga.gov/exhibitions/flowerartist.htm">Wirja fin-National Gallery, Londra, bit-titlu <hi rend="italic">The Flowering of Florence; Botanical art for the Medici</hi></ref></item>
<item><ref target="http://www.wga.hu/frames-e.html?/html/g/garzoni/index.html">Gallerija tal-arti</ref></item></list>
</text></body></html>