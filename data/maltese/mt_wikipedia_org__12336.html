<html><body><text id="wikipedia_mt_wikipedia_org__12336.html" ns="0" revid="88550" sourceurl="https://mt.wikipedia.org/wiki/Patri_Mattew_Sultana" title="Patri Mattew Sultana" type="wikipedia">Patri Mattew Sultana
<p>Dan il-patri ma kienx mill-Kalkara, iżda għadda numru ta' snin fil-komunita' tal-Kapuċċini tal-Kalkara. Din hi r-raġuni għaliex insibu triq ġewwa l-Kalkara bl-isem ta' Patri Mattew Sultana.
Twieled ix-Xagħra, Għawdex, fil-5 ta' Awissu 1918 u ngħaqad mal-Kapuċċini u fl-1942 sar saċerdot. Fil-bidu tal-ħajja saċerdotali tiegħu kien kappillan f’bosta sptarijiet u wkoll għalliem tal-Latin u tat-Taljan fil-Kulleġġ Serafiku. 
Kien membru attiv ta' l-Akkademja tal-Malti u poeta magħruf. Kiteb numru ta' versi ta' innijiet popolari u kif ukoll ħafna poeżiji li l-biċċa l-kbira tagħhom għandhom suġġett reliġjuż. 
Patri Mattew miet fis-17 ta' Frar tal-1986. L-isem tat-triq hawn fuq imsemmija flimkien mal-poeżiji li ħallielna huma l-aqwa tifkiriet ta' dan il-poeta li għadda żmien mhux ħażin jgħix u jaħdem mill-qrib man-nies tal-Kalkara.</p></text></body></html>