<html><body><text id="wikipedia_mt_wikipedia_org__3106.html" ns="0" revid="273230" sourceurl="https://mt.wikipedia.org/wiki/Kolera" title="Kolera" type="wikipedia">Kolera<figure><caption><hi rend="italic">Vibrio cholerae</hi>: Il-batterju li jikkawża l-kolera (stampa meħuda b'<ref target="https://mt.wikipedia.org/wiki/Scanning_electron_microscope">SEM</ref>)</caption></figure>
<p><hi rend="bold">Kolera</hi> (magħrufa wkoll bħala <hi rend="bold">Kolera Ażjatika</hi>) hija <ref target="https://mt.wikipedia.org/wiki/Marda">marda</ref> ikkawżata mill-<ref target="https://mt.wikipedia.org/wiki/Batterju">batterju</ref> <hi rend="italic"><ref target="https://mt.wikipedia.org/wiki/Vibrio_cholerae">Vibrio cholerae</ref></hi>, li normalment jispiċċa fil-ġisem wara li persuna tixrob <ref target="https://mt.wikipedia.org/wiki/Ilma_kontaminat">ilma kontaminat</ref>, jew inkella tiekol ħut jew <ref target="https://mt.wikipedia.org/wiki/Frott_tal-baħar">frott tal-baħar</ref> li ma jkunx imsajjar tajjeb. Din il-marda ġiet deskritta għall-ewwel darba b'mod xjentifiku minn tabib <ref target="https://mt.wikipedia.org/wiki/Portugall">Portugiż</ref> <ref target="https://mt.wikipedia.org/wiki/Garcia_de_Orta">Garcia de Orta</ref> fis-<ref target="https://mt.wikipedia.org/wiki/Seklu_XVI">Seklu XVI</ref>.</p>
Sintomi
<p>Is-sintomi jinkludu dawk is-sintomi ta' infezzjoni tat-tratt GI: <ref target="https://mt.wikipedia.org/wiki/Dijarea">dijarea</ref> akuta (eż. 1 L feċi/siegħa), uġiegħ fiż-żaqq, <ref target="https://mt.wikipedia.org/wiki/Deni">deni</ref>, <ref target="https://mt.wikipedia.org/wiki/Nawżja">nawżja</ref> u <ref target="https://mt.wikipedia.org/wiki/Irremetar">rremetar</ref>. Apparti dawn, hemm sintomi oħra relatati mad-diżidratazzjoni, kawża tat-telf kbir ta' likwidi mill-ġisem: <ref target="https://mt.wikipedia.org/wiki/Għatx">għatx</ref>, bukgħawwieġ fil-muskoli, għajja u nuqqas ta' saħħa, tikmix tal-ġilda, <ref target="https://mt.wikipedia.org/wiki/Metabolic_acidosis">metabolic acidosis</ref> severa flimkien ma' <ref target="https://mt.wikipedia.org/wiki/Potassium_depletion">potassium depletion</ref>, <ref target="https://mt.wikipedia.org/wiki/Anurja">anurja</ref>, circulatory collapse u <ref target="https://mt.wikipedia.org/wiki/Cyanosis">cyanosis</ref>. Dawn kollha jwasslu għall-<ref target="https://mt.wikipedia.org/wiki/Xokk_ipovolemiku">xokk ipovolemiku</ref> (telf massiv ta' fluwidi u electrolytes mill-ġisem), li jista' jwassal għall-mewt fi ftit sigħat.</p>
Riċerka
<p>Ix-xjenzjati li taw l-akbar kontribuzzjonijiet fil-ġlieda kontra l-kolera kienu <ref target="https://mt.wikipedia.org/wiki/John_Snow_(tabib)">John Snow</ref>, li skopra l-ħolqa bejn il-marda tal-kolera u x-xorb ta' l-ilma fl-<ref target="https://mt.wikipedia.org/wiki/1854">1854</ref>, u <ref target="https://mt.wikipedia.org/wiki/Robert_Koch">Robert Koch</ref>, li identifika l-<hi rend="italic">V. cholerae</hi> bħala l-baċillu li jikkawża l-marda. Il-batterju kien ġie iżolat xi 30 sena qabel mill-anatomiku Taljan <ref target="https://mt.wikipedia.org/wiki/Filippo_Pacini">Filippo Pacini</ref>, iżda r-riżultati tiegħu ma kienux wisq magħrufa madwar id-dinja.</p>
<p>
<hi rend="bold">L-Istorja tal-Kolera f'Malta</hi></p>
<p>Din Il-marda nfirxet għall-ewwel darba lejn il-Mediterran fis-seklu dsatax, l-aktar bejn l-1816 u l-1826, x’aktarx meta kaxkruha magħhom mill-Indja l-baħrin u s-suldati Ingliżi. Il-fejqan minn din il-marda kien diffiċli, u l-unika rimedju għaliha kienet xarba b’taħlita ta’ ħxejjex mediċinali, biex ittaffi l-uġigħ, iżda li ma tfejjaqx. F’Malta, il-kolera infexxet f’epidemija f’dawn id-dati:</p>
<p>fl-1837  (kienu mietu f’Malta 809, u f’Għawdex 366)</p>
<p>fl-1854 (kienu  mietu total ta’ 348 ruħ)</p>
<p>fl-1865 (kienu mietu 1,873 ruħ)</p>
<p>fl-1867 (kienu mietu 400 ruħ)</p>
<p>fl-1877 (kienu mietu 440 ruħ)  </p>
<p>fl-1887. </p>
<p>
<hi rend="bold">Sorsi Esterni</hi></p>
<p>Cholera Outbreaks in Asia and South East Asia,  2003 - 2012. <ref target="https://www.researchgate.net/publication/262610383_Cholera_Outbreaks_in_South_and_Southeast_Asia_Descriptive_Analysis_2003-2012">https://www.researchgate.net/publication/262610383_Cholera_Outbreaks_in_South_and_Southeast_Asia_Descriptive_Analysis_2003-2012</ref></p>
<p>'1824 - 1827 Cholera Pandemic',   <ref target="https://en.wikipedia.org/wiki/1817%E2%80%931824_cholera_pandemic">https://en.wikipedia.org/wiki/1817%E2%80%931824_cholera_pandemic</ref></p>
<p>'Doctors during the 1837 Cholera Epidemic in Malta - Unearthing the Truth', Joseph Galea,   <ref target="https://www.mmsjournals.org/index.php/mmj/article/view/114">https://www.mmsjournals.org/index.php/mmj/article/view/114</ref></p>
<p>'The Eipdemiological Factors of Cholera in Gozo, Malta - 1837', Joseph Galea &amp; Liberato Camilleri,  <ref target="https://www.mmsjournals.org/index.php/MDHG/article/view/310">https://www.mmsjournals.org/index.php/MDHG/article/view/310</ref></p>
<p>'Epidemiji fl-Istorja ta' Malta', Martin Morana    <ref target="https://kliemustorja.com/2020/03/14/epidemiji-fl-istorja-ta-malta/">https://kliemustorja.com/2020/03/14/epidemiji-fl-istorja-ta-malta/</ref></p>
</text></body></html>