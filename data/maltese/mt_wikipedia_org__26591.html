<html><body><text id="wikipedia_mt_wikipedia_org__26591.html" ns="0" revid="273142" sourceurl="https://mt.wikipedia.org/wiki/J%C3%B8rgen_Pedersen_Gram" title="Jørgen Pedersen Gram" type="wikipedia">Jørgen Pedersen Gram
<p><hi rend="bold">Jørgen Pedersen Gram</hi> (twieled fis-27 ta’ Ġunju 1850 – miet fid-29 ta’ April 1916) kien attwarju u <ref target="https://mt.wikipedia.org/wiki/Matematika">matematiku</ref> Daniż li twieled f’<ref target="https://mt.wikipedia.org/wiki/Nustrup">Nustrup</ref>, id-Dukat ta’ <ref target="https://mt.wikipedia.org/wiki/Schleswig">Schleswig</ref>, id-<ref target="https://mt.wikipedia.org/wiki/Danimarka">Danimarka</ref> u miet f’<ref target="https://mt.wikipedia.org/wiki/Kopenħagen">Copenhagen</ref>, il-<ref target="https://mt.wikipedia.org/wiki/Belt_kapitali">belt kapitali</ref> tad-Danimarka.</p>
<p>Huwa ħejja dokumenti importanti bħal <hi rend="italic">On series expansions determined by the methods of least squares</hi>, u <hi rend="italic">Investigations of the number of primes less than a given number</hi>. Il-metodu matematiku b’kunjomu, il-proċess Gram-Schmidt, ġie ppubblikat għall-ewwel darba fl-ewwel dokument imsemmi hawn fuq fl-1883.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> It-teorema ta’ Gram u l-matriċi ta’ Gram huma msemmijin għalih ukoll.</p>
<p>Għat-teoristi tan-numri, il-fama prinċipali tiegħu ġejja mis-serje għall-funzjoni żeta ta’ <ref target="https://mt.wikipedia.org/wiki/Riemann">Riemann</ref> (il-funzjoni ewlenija fil-funzjoni tal-għadd tan-numri primi eżatti). Minflok tuża serje ta’ numri integri logaritmi, il-funzjoni ta’ Gram tuża poteri logaritmi u l-funzjoni żeta tal-integri pożittivi. Din ħaditilha postha formula ta’ <ref target="https://mt.wikipedia.org/wiki/Ramanujan">Ramanujan</ref> li tuża n-numri ta’ <ref target="https://mt.wikipedia.org/wiki/Bernoulli">Bernoulli</ref> direttament minflok il-funzjoni żeta.</p>
<p>Gram kien l-ewwel matematiku li pprovda teorija sistematika għall-iżvilupp ta’ kurvi ta’ frekwenzi assimetriċi, li turi li l-kurva simetrika normali ta’ żball ta’ <ref target="https://mt.wikipedia.org/wiki/Gauss">Gauss</ref> kienet biss każ speċjali wieħed ta’ klassi iktar ġenerali ta’ kurvi ta’ frekwenzi.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
<p>Huwa miet fi triqtu lejn laqgħa tal-Akkademja Daniża Rjali wara li tajritu rota.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref></p>
</text></body></html>