<html><body><text id="wikipedia_mt_wikipedia_org__26244.html" ns="0" revid="268370" sourceurl="https://mt.wikipedia.org/wiki/Asuman_Baytop" title="Asuman Baytop" type="wikipedia">Asuman Baytop
<p>Dr. <hi rend="bold">Asuman Baytop</hi> (twieldet fis-27 ta’ Marzu 1920 - mietet fit-18 ta’ Frar 2015) kienet botanika, kollezzjonista tal-pjanti, farmakologa, u edukatriċi Torka li kienet magħrufa għar-riċerka tagħha fil-proprjetajiet mediċinali tal-flora tat-<ref target="https://mt.wikipedia.org/wiki/Turkija">Turkija</ref>.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref><ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
Bijografija
<p>Asuman Baytop twieldet f’<ref target="https://mt.wikipedia.org/wiki/Istanbul">Istanbul</ref>, it-Turkija, fis-27 ta’ Marzu 1920 u mietet fl-istess belt fit-18 ta’ Frar 2015. Hija żżewġet lil <ref target="https://mt.wikipedia.org/wiki/Turhan_Baytop">Turhan Baytop</ref>, botaniku u spiżjar Tork minn Istanbul, u kellha lil binha <ref target="https://mt.wikipedia.org/wiki/Feza_Günergun">Feza Günergun</ref>, storiku Tork tax-<ref target="https://mt.wikipedia.org/wiki/Xjenza">xjenza</ref>.</p>
<p>Fl-1964 waqqfet id-Dipartiment tal-Botanika Farmaċewtika fl-Università ta’ Istanbul, u stabbiliet l-erbarju (kollezzjoni organizzata ta’ pjanti mnixxfin), fejn ikkontribwiet saħansitra iżjed minn 23,000 eżemplar.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref> Asuman Baytop hija magħrufa wkoll għad-deskrizzjonijiet li tat rigward bosta speċijiet ta’ <ref target="https://mt.wikipedia.org/wiki/Żagħfran">żagħfran</ref>, tant li l-ispeċijiet <hi rend="italic">Allium baytopiorum</hi> u <hi rend="italic">Colchicum baytopiorum</hi> issemmew b’isimha sabiex tingħata ġieħ.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref></p>
<p>L-abbrevjazzjoni standard <hi rend="bold">A. Baytop</hi> tintuża wkoll biex tindikaha bħala l-awtur meta jiġi kkwotat xi isem botaniku.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref></p>
</text></body></html>