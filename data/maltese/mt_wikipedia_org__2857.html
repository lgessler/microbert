<html><body><text id="wikipedia_mt_wikipedia_org__2857.html" ns="0" revid="234790" sourceurl="https://mt.wikipedia.org/wiki/Sfera_%C4%8Belesti" title="Sfera ċelesti" type="wikipedia">Sfera ċelesti<p>Fl-<ref target="https://mt.wikipedia.org/wiki/Astronomija">astronomija</ref> u n-<ref target="https://mt.wikipedia.org/wiki/Navigazzjoni">navigazzjoni</ref>, l-<hi rend="bold">isfera ċelesti</hi> hija sfera rotazzjonali imaġinarja  ta’ <ref target="https://mt.wikipedia.org/wiki/Raġġ">raġġ</ref> ġgantesk, konċentrika u koassjali ma’ l-<ref target="https://mt.wikipedia.org/wiki/Art">Art</ref>. L-<hi rend="bold">isfera ċelesti</hi> hija dik l-<ref target="https://mt.wikipedia.org/wiki/Sfera">sfera</ref> fuq liema jidru li huma imwaħla l-<ref target="https://mt.wikipedia.org/wiki/Stillel">astri</ref> kif narawhom mill-Art. </p>
<figure><caption>L-isfera ċelesti hija maqsuma mill-Ekwatur ċelesti.</caption></figure>
<p>L-oriġni ta’ <ref target="https://mt.wikipedia.org/wiki/Illużjoni">illużjoni</ref> bħal din tinstab fil-fatt li iktar ‘l hinn minn ċerta distanza m’aħniex kapaċi nivvalutaw sewwa d-distanza tal-iġsma, għalhekk l-astri jidru kollha tal-istess distanza. </p>
<p>Ħafna mis-<ref target="https://mt.wikipedia.org/wiki/Storja_antika">soċjetajiet antiki</ref> kienu jemmnu li l-kwiekeb kienu ekwidistanti mill-Art u li l-isfera kienet il-mudell veru tal-<ref target="https://mt.wikipedia.org/wiki/Univers">univers</ref>. Dan il-mudell huwa asstrazzjoni utli, iżda mhux korett. L-oġġetti kollha li naraw fis-sema huma daqshekk 'il bogħod li d-distanza tagħhom hija impossibli biex tikkalkulha billi sempliċiment tħares lejhom.  Peress li d-distanzi huma indeterminati, kull ma wieħed irrid jagħmel hu  biss li jkun jaf id-direzzjoni lejn l-oġġett biex isibu fis-sema. F’dan is-sens il-mudell tal-isfera ċelesti huwa għodda prattika għal-<ref target="https://mt.wikipedia.org/wiki/Astronomija_pożizzjonali">astronomija pożizzjonali</ref>.</p>
<p>

Waqt il-jum żewġ punti tal-astri biss huma viżibbli u dawn huma il-<hi rend="italic">poli ċelesti</hi> <ref target="https://mt.wikipedia.org/wiki/Pol_tat-Tramuntana_Ċelesti">Pol tat-Tramuntana Ċelesti</ref> u <ref target="https://mt.wikipedia.org/wiki/Pol_tan-nofs_in-nhar_Ċelesti">Pol tan-nofs in-nhar Ċelesti</ref>. Is-sema tidher li ddur fuqna mil-lvant għall-punent, u tlesti ċirkwit komplut f'24 siegħa <ref target="https://mt.wikipedia.org/wiki/Siderali">siderali</ref>. Dan il-fenomenu iseħħ minħabba id-dawrien tal-Art fuq l-assi tagħha. </p>
<p>L-isfera ċelesti tidher għalhekk iddur fuqha nfisha madwar assi mgħoddija mill-poli: l-<ref target="https://mt.wikipedia.org/wiki/Assi_ċelesti">assi ċelesti</ref>. Hekk kif l-Art iddur fuq l-assi tagħha, l-oġġetti fuq l-isfera ċelesti tagħti l-impressjoni li qed iddur madwar il-poli ċelesti.</p>
<p>L-<hi rend="italic">ekwatur ċelesti</hi> huwa ċ-<ref target="https://mt.wikipedia.org/wiki/Ċirkonferenza">ċirkonferenza</ref> massima ekwidistanti mill-poli ċelesti, li jaqsam l-isfera ċelesti fiż-żewġt emisferi <ref target="https://mt.wikipedia.org/wiki/Tramuntana">Tramuntana</ref> u <ref target="https://mt.wikipedia.org/wiki/Nofs_in-nhar">Nofs in-nhar</ref>. </p>
<p>Dawk li jissejħu stillel fissi — il-parti l-kbira tal-astri — iżommu l-pożizzjoni relativa tagħhom (jew aħjar issir varjazzjoni iżda minima), u għaldaqstant huma ta' riferiment għall-isfera ċelesti. Huma tradizjonalment miġbura f’<ref target="https://mt.wikipedia.org/wiki/Kostellazjoni">kostellazjonijiet</ref>, u għalhekk jagħtu riferiment approssimativ għall-iġsma ċelesti. 
Pożizzjonijiet aktar preċiżi tal-astri jistgħu jiġu individwati permezz tal-<ref target="https://mt.wikipedia.org/wiki/Koordinati_ċelesti">Koordinati ċelesti</ref>.</p>
</text></body></html>