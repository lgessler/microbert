<html><body><text id="wikipedia_mt_wikipedia_org__23834.html" ns="0" revid="271087" sourceurl="https://mt.wikipedia.org/wiki/Adalbert_De%C8%99u" title="Adalbert Deșu" type="wikipedia">Adalbert Deșu
<p><hi rend="bold">Adalbert Deșu</hi> (<ref target="https://mt.wikipedia.org/wiki/Gătaia">Gătaia</ref>, <ref target="https://mt.wikipedia.org/wiki/24_ta'_Marzu">24 ta' Marzu</ref> <ref target="https://mt.wikipedia.org/wiki/1909">1909</ref> – <ref target="https://mt.wikipedia.org/wiki/Timişoara">Timişoara</ref>, <ref target="https://mt.wikipedia.org/wiki/6_ta'_Ġunju">6 ta' Ġunju</ref> <ref target="https://mt.wikipedia.org/wiki/1937">1937</ref>) kien plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Rumanija">Rumen</ref>.</p>
Karriera
<p>Deșu twieled f'<ref target="https://mt.wikipedia.org/wiki/Gătaia">Gătaia</ref> b'orġini <ref target="https://mt.wikipedia.org/wiki/Ungerija">Ungeriżi</ref>.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Wara li beda l-karriera tal-futbol f'raħal twelidu, hu mexa f'<ref target="https://mt.wikipedia.org/wiki/Reșița">Reșița</ref> u lagħab għal sentejn ma' <ref target="https://mt.wikipedia.org/wiki/CSM_Şcolar_Reşiţa">UDR</ref>. Fl-1929, ġie msejjaħ għall-ewwel darba mat-<ref target="https://mt.wikipedia.org/wiki/Tim_nazzjonali_tal-futbol_tar-Rumanija">tim nazzjonali Rumen</ref>, fejn skorja fil-logħba ta' ħbiberija kontra l-<ref target="https://mt.wikipedia.org/wiki/Tim_nazzjonali_tal-futbol_tal-Bulgarija">Bulgarija</ref>. Hu ġie wkoll magħżul biex jieħu sehem mat-tim Rumen fit-<ref target="https://mt.wikipedia.org/wiki/Tazza_tad-Dinja_tal-Futbol_1930">Tazza tad-Dinja tal-1930</ref>. Il-president tal-klabb li kien jilgħab magħhom, Wolfgang Auschnit, irrifjuta li jħallsu s-salarju fiż-żmien li kien qiegħed fit-Tazza tad-Dinja. Deșu skorja l-ewwel gowl tar-Rumanija kontra l-<ref target="https://mt.wikipedia.org/wiki/Tim_nazzjonali_tal-futbol_tal-Perù">Peru</ref>, u lagħab l-aħħar logħba tiegħu mat-tim nazzjonali fit-tieni logħba tat-Tazza tad-Dinja għar-Rumanija, kontra l-<ref target="https://mt.wikipedia.org/wiki/Tim_nazzjonali_tal-futbol_tal-Urugwaj">Urugwaj</ref>.</p>
<p>Wara t-Tazza tad-Dinja, Deșu ħalla 'l-klabb minħabba l-atteġġjament tal-president ta' UDR.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Hu ngħaqad ma' Banatul Timişoara, imma fl-1933 kellu jirtira minħabba <ref target="https://mt.wikipedia.org/wiki/Pnewmonja">pnewmonja</ref>. Fl-1937, hu miet kawża tal-istess marda fl-età ta' 28 sena.</p>




Ħoloq esterni
<list type="unordered"><item>{{Il-mudell <ref target="https://mt.wikipedia.org/wiki/Mudell:FIFA">FIFA</ref>}} għandu nieqes l-identifikatur u l-entità ma teżistix fuq Wikidata.</item>
<item>Il-mudell {{<ref target="https://mt.wikipedia.org/wiki/Mudell:Nfteams">Nfteams</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>