<html><body><text id="wikipedia_mt_wikipedia_org__26248.html" ns="0" revid="268417" sourceurl="https://mt.wikipedia.org/wiki/Zofia_Zamenhof" title="Zofia Zamenhof" type="wikipedia">Zofia Zamenhof
<p><hi rend="bold">Zofia Zamenhof</hi> (twieldet fit-13 ta’ Diċembru 1889 – mietet x’aktarx f’Awwissu 1942) kienet pedjatra Pollakka u bint <ref target="https://mt.wikipedia.org/wiki/Klara_Silbernik">Klara Silbernik</ref> u <ref target="https://mt.wikipedia.org/wiki/Ludwik_Lejzer_Zamenhof">Ludwik Lejzer Zamenhof</ref>, l-inventur tal-<ref target="https://mt.wikipedia.org/wiki/Esperanto">Esperanto</ref>.</p>
Bijografija
<p>Zofia Zamenhof twieldet fit-13 ta’ Diċembru 1889 fl-<ref target="https://mt.wikipedia.org/wiki/Ukrajna">Ukrajna</ref>. </p>
<p>Mill-1907 sal-1913 temmet l-istudji mediċi tagħha fl-Università ta’ Lausanne u għaddiet eżami statali f’<ref target="https://mt.wikipedia.org/wiki/San_Pietruburgu">San Pietruburgu</ref> fl-1914.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Imbagħad kompliet tispeċjalizza fil-mard intern u pedjatriku. Zofia Zamenhof ħadmet l-isptar ta’ <ref target="https://mt.wikipedia.org/wiki/Lebedin">Lebedin</ref>, u mill-1922 ħadmet fi sptar ta’ <ref target="https://mt.wikipedia.org/wiki/Varsavja">Varsavja</ref>, il-<ref target="https://mt.wikipedia.org/wiki/Polonja">Polonja</ref>. </p>
<p>Matul <ref target="https://mt.wikipedia.org/wiki/It-Tieni_Gwerra_Dinjija">it-Tieni Gwerra Dinjija</ref>, marret tgħix fil-getto ta’ Varsavja. Minkejja l-preżenza tan-Nażisti, kompliet bil-prattika medika tagħha sa ma ġiet arrestata u ttrasportata lejn kamp ta’ konċentrament. Fl-1942 hija ttieħdet mill-Umschlagplatz fil-getto ta’ Varsavja u ntefgħet fil-kamp ta’ konċentrament fi <ref target="https://mt.wikipedia.org/wiki/Treblinka">Treblinka</ref>, fejn inqatlet, wisq iggassjata x’aktarx f’Awwissu 1942.</p>
<p>Il-qabar simboliku tagħha (lapida kommemorattiva ħdejn il-qabar ta’ ommha Klara Zamenhof) jinsab fiċ-Ċimiterju tal-Lhud, f’Varsavja.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
</text></body></html>