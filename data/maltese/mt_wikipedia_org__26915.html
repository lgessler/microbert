<html><body><text id="wikipedia_mt_wikipedia_org__26915.html" ns="0" revid="268284" sourceurl="https://mt.wikipedia.org/wiki/Paolino_Vassallo" title="Paolino Vassallo" type="wikipedia">Paolino Vassallo
<p><hi rend="bold">Paolino Vassallo</hi> (imwieled fl-24 ta' Lulju 1856 f'<ref target="https://mt.wikipedia.org/wiki/Bormla">Bormla</ref> - miet fl-20 ta' Jannar 1923 fil-<ref target="https://mt.wikipedia.org/wiki/Valletta">Belt Valletta</ref>) kien <ref target="https://mt.wikipedia.org/wiki/Kompożitur">kompożitur</ref> <ref target="https://mt.wikipedia.org/wiki/Maltin">Malti</ref>.<ref target="https://mt.wikipedia.org/wiki/Il-Paġna_prinċipali#cite_note-RS-1">[1]</ref></p>
Biography
<p>Paolino Vassallo kien iben Salvatore Vassallo u Victoria Xicluna. Fl-età ta’ 19-il sena, mar joqgħod <ref target="https://mt.wikipedia.org/wiki/Pariġi">Pariġi</ref> biex jistudja fil-<ref target="https://mt.wikipedia.org/wiki/Conservatoire_de_Paris">Conservatoire Royal</ref> ma’ Massenet u Guiraud. L-istrument tiegħu kien il-<ref target="https://mt.wikipedia.org/wiki/Vjolin">vjolin</ref> u daqq mal-<ref target="https://mt.wikipedia.org/wiki/Opéra-Comique">Opéra-Comique</ref>, u eventwalment anke dderieġa l-istess orkestra.<ref target="https://mt.wikipedia.org/wiki/Il-Paġna_prinċipali#cite_note-:0-2">[2]</ref></p>
<p>Huwa waqqaf l-istitut mużikali tiegħu fil-Belt Valletta fl-1885 u ġie maħtur il-<ref target="https://mt.wikipedia.org/wiki/Surmast_tal-kappella">Maestro di cappella</ref> fil-<ref target="https://mt.wikipedia.org/wiki/Mdina">Katidral tal-Imdina</ref> fl-1902.<ref target="https://mt.wikipedia.org/wiki/Il-Paġna_prinċipali#cite_note-RS-1">[1]</ref> Huwa kiteb tliet opri: <hi rend="italic">Amor Fatale</hi>, <hi rend="italic">Frazir</hi> u <hi rend="italic">Edith Cavell</hi>.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref> Huwa rrifjuta l-<ref target="https://mt.wikipedia.org/wiki/Grand_Prix_de_Rome">Grand Prix de Rome</ref> biex ikun jista' jżomm in-nazzjonalità <ref target="https://mt.wikipedia.org/wiki/Renju_Unit">Brittanika</ref> tiegħu, u rritorna <ref target="https://mt.wikipedia.org/wiki/Malta">Malta</ref> fl-1888 fejn ltaqa’ ma’ martu Marianna. Il-pjanista <ref target="https://mt.wikipedia.org/wiki/Bice_Mizzi_Vassallo">Bice Mizzi Vassallo</ref> kienet it-tifla tagħhom.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref></p>
<p>Fl-1905, inħatar Maestro di cappella tal-<ref target="https://mt.wikipedia.org/wiki/Kon-Katidral_ta'_San_Ġwann">Kon-Katedral ta’ San Ġwann</ref> fil-Belt Valletta, flimkien mal-Katidral tal-Imdina. Fiż-żmien li okkupa din il-pożizzjoni huwa inforza l-applikazzjoni tal-<ref target="https://mt.wikipedia.org/wiki/Motu_proprio">Motu Proprio</ref> dekretat fl-1910.<ref target="https://mt.wikipedia.org/wiki/Il-Paġna_prinċipali#cite_note-:0-2">[2]</ref></p>
<p><hi rend="italic">Edith Cavell</hi> kienet melodramm fi tliet atti għal librett mill-<ref target="https://mt.wikipedia.org/wiki/Poeta">poeta</ref> Alfonso Giglio, u ntweriet għall-ewwel darba fit-<ref target="https://mt.wikipedia.org/wiki/Teatru_Rjal">Teatru Rjal</ref> (il-Belt Valletta, Malta) fil-21 ta’ Marzu 1927, erba’ snin wara l-<ref target="https://mt.wikipedia.org/wiki/Mewt">mewt</ref> ta’ Vassallo, u kisbet suċċess immedjat.<ref target="https://mt.wikipedia.org/wiki/Il-Paġna_prinċipali#cite_note-:1-5">[5]</ref> Huwa miet fit-30 ta' Jannar 1923.<ref target="https://mt.wikipedia.org/wiki/Il-Paġna_prinċipali#cite_note-:1-5">[5]</ref></p>
Legat
<p>Vassallo deher fuq bolla Maltija fl-2006. Hemm ukoll skola, Paolino Vassallo Upper Lyceum, u pjazza, il-Pjazza Paolino Vassallo (f’Bormla), imsemmija għalih. </p>
<p>Fl-2007, l-<ref target="https://mt.wikipedia.org/wiki/Orkestra_Nazzjonali_ta_’Malta">Orkestra Nazzjonali ta' Malta</ref> ħarġet CD live tax-xogħlijiet ewlenin ta' Vassallo.<ref target="https://mt.wikipedia.org/wiki/Il-Paġna_prinċipali#cite_note-6">[6]</ref></p>
Premjijiet
<list type="unordered"><item>1895: Kompetizzjoni Internazzjonali Moody-Manners għall-opra <hi rend="italic">Amor Fatale</hi> f'żewġ atti.<ref target="https://mt.wikipedia.org/wiki/Il-Paġna_prinċipali#cite_note-:0-2">[2]</ref></item></list>
</text></body></html>