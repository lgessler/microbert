<html><body><text id="wikipedia_mt_wikipedia_org__20119.html" ns="0" revid="223585" sourceurl="https://mt.wikipedia.org/wiki/Lierse_SK" title="Lierse SK" type="wikipedia">Lierse SK
<p><hi rend="bold">Koninklijke Lierse Sportkring</hi>, spiss magħrufa sempliċement bħala <hi rend="bold">Lierse</hi> huwa <ref target="https://mt.wikipedia.org/wiki/Klabb_tal-futbol">klabb tal-futbol</ref> professjonali <ref target="https://mt.wikipedia.org/wiki/Belġju">Belġjan</ref>, mill-belt ta' <ref target="https://mt.wikipedia.org/wiki/Lier,_Belġju">Lier</ref> fil-provinċja ta' <ref target="https://mt.wikipedia.org/wiki/Antwerp_(provinċja)">Antwerp</ref>. Lierse bdew jilgħabu fl-<ref target="https://mt.wikipedia.org/wiki/L-Ewwel_Diviżjoni_Belġjana">Ewwel Diviżjoni Belġjana</ref> mill-<ref target="https://mt.wikipedia.org/wiki/L-Ewwel_Diviżjoni_Belġjana_2010-11">istaġun 2010-11</ref> u huma diġà rebħu l-kompetizzjoni 4 darbiet. Huma wkoll rebħu żewġ <ref target="https://mt.wikipedia.org/wiki/Tazza_Belġjana">Tazzi Belġjani</ref>. Lierse huwa wieħed mill-5 klabbs Belġjani li lagħbu fil-fażi tal-gruppi tal-<ref target="https://mt.wikipedia.org/wiki/UEFA_Champions_League">UEFA Champions League</ref> ma' <ref target="https://mt.wikipedia.org/wiki/RSC_Anderlecht">Anderlecht</ref>, <ref target="https://mt.wikipedia.org/wiki/Club_Brugge_KV">Club Brugge</ref>, <ref target="https://mt.wikipedia.org/wiki/KRC_Genk">Genk</ref> u <ref target="https://mt.wikipedia.org/wiki/Standard_Liège">Standard</ref>. L-iktar plejer li għamel apparenzi mal-klabb huwa <ref target="https://mt.wikipedia.org/wiki/Bernard_Voorhoof">Bernard Voorhoof</ref> b'61 dehra għall-<ref target="https://mt.wikipedia.org/wiki/Tim_nazzjonali_tal-futbol_tal-Belġju">Belġju</ref>, kollha meta kien ma Lierse. Bi 30 gowl, ukoll huwa l-aqwa skorer tat-Tim nazzjonali Belġjan flimkien ma' <ref target="https://mt.wikipedia.org/wiki/Paul_Van_Himst">Paul Van Himst</ref>. </p>
<p>Il-klabb twaqqaf fl-1906 u dawn ġew promossi l-ewwel darba għall-ewwel diviżjoni fl-istaġun <ref target="https://mt.wikipedia.org/wiki/L-Ewwel_Diviżjoni_Belġjana_1927-28">1927-28</ref>. Lierse kienu ta' suċċess fl-ewwel diviżjoni sal-aħħar tat-<ref target="https://mt.wikipedia.org/wiki/Tieni_Gwerra_Dinjija">Tieni Gwerra Dinjija</ref>, huma rebħu 2 titoli u spiċċaw biss 4 darbiet barra mill-ewwel ħamsa. Fl-aħħar tal-istaġun <ref target="https://mt.wikipedia.org/wiki/L-Ewwel_Diviżjoni_Belġjana_1947-48">1947-48</ref>, kienu relegati għat-<ref target="https://mt.wikipedia.org/wiki/It-Tieni_Diviżjoni_Belġjana">tieni diviżjoni</ref>. Lierse gawdu żewġ perjodi aktar fl-ogħla livell, kull darba b'rebħa ta' kampjonat (bejn l-istaġuni <ref target="https://mt.wikipedia.org/wiki/L-Ewwel_Diviżjoni_Belġjana_1953-54">1953-54</ref> u <ref target="https://mt.wikipedia.org/wiki/L-Ewwel_Diviżjoni_Belġjana_1985-86">1985-86</ref> u bejn l-istaġuni <ref target="https://mt.wikipedia.org/wiki/L-Ewwel_Diviżjoni_Belġjana_1988-89">1988-89</ref> u <ref target="https://mt.wikipedia.org/wiki/L-Ewwel_Diviżjoni_Belġjana_2006-07">2006-07</ref>).</p>
<p>Lierse jilgħabu l-logħob f'darhom ġewwa <ref target="https://mt.wikipedia.org/wiki/Herman_Vanderpoortenstadion">Herman Vanderpoortenstadion</ref> li jinsab f'Lier, li huwa magħruf ukoll bħala 'Het Lisp', minħabba li l-istadju jinsab fil-lokal jismu Lisp. Huma għandhom kuluri isfar u iswed. Il-klabb kien inxtara reċentement  minn negozjant <ref target="https://mt.wikipedia.org/wiki/Eġittu">Eġizzjan</ref> jismu Maged Samy, li jippossjedi wkoll <ref target="https://mt.wikipedia.org/wiki/KV_Turnhout">KV Turnhout</ref> u <ref target="https://mt.wikipedia.org/wiki/Wadi_Degla_FC">Wadi Degla FC</ref> fl-Eġittu li għandha kuntratt sportiv ma' <ref target="https://mt.wikipedia.org/wiki/Arsenal_FC">Arsenal</ref>. Huwa xtara l-klabb billi ħallas id-djun tiegħu.</p>
Storja
Snin bikrija
<figure><caption>Lierse SK fl-1906: Fundaturi u l-ewwel plejers</caption></figure>
<p>Fl-1904, Gustaaf Van Den Roye tgħallem dwar il-logħba tal-futbol f'<ref target="https://mt.wikipedia.org/wiki/Antwerp">Antwerp</ref> u ġie affaxxinat dwar dan. Huwa xtara ballun awtentiku biex jilagħab il-logħba fil-lokal tiegħu ta' <ref target="https://mt.wikipedia.org/wiki/Lier,_Belġju">Lier</ref>. L-ewwel logħob kienu lagħbu fuq terren ta' proprjetà tal-lokali <ref target="https://mt.wikipedia.org/wiki/Graf">graf</ref> Marnix de Sainte-Aldegonde. Il-bdiewa lokali ma kinux kuntenti u l-pulizija kellha tintervjeni. Il-graf kien infurmat b'dak li ġara u talab lil Van Den Roye li jiġi u jara lilu. Meta Van Den Roye qal lil Graf dwar l-intenzjoni tiegħu biex joħloq klabb tal-futbol attwali u enfasizza d-diffikultajiet li kellu jħabbat wiċċu magħhom, Il-Graf wiegħdu terren li jista' jservi bħala grawnd tal-futbol.</p>
<p>Fis-6 ta' Marzu 1906, waqt laqgħa fokali imsejħa <hi rend="italic">De Roskam</hi> klabb tal-futbol twaqqaf, imsemmi <hi rend="italic">Liersche Sportkring</hi>.  Lierse kien twieled u l-ewwel bord kien stabbilit: Gerard Quaeyhaegens bħala ċermen, Gust van den Roye bħala segretarju u Georges Peeters bħala teżorier. Graf Marnix de Sainte-Aldegonde qablu biex isir president onorarju.</p>
<p>Sentejn wara l-fondazzjoni tal-klabb, f'Settembru 1908, Lierse sar membru tal-<ref target="https://mt.wikipedia.org/wiki/Assoċjazzjoni_Rjali_tal-futbol_Belġjan">Assoċjazzjoni Rjali tal-futbol Belġjan</ref>, fejn bdew jilagħbu fl-aktar livell baxx tal-Futbol Belġjan. Fl-1913 il-klabb għamel l-ewwel impatt tiegħu fil-futbol Belġjan, meta sar l-ewwel klabb li kien jikkompeti fil-kampjonat reġjonali biex jilħaq il-kwarti tal-finali tat-<ref target="https://mt.wikipedia.org/wiki/Tazza_Belġjana">Tazza Belġjana</ref>. Il-klabb telgħa permezz tal-gradi tal-futbol Belġjan. Fl-1922, wara li rebħu r-rawnd tal-<hi rend="italic">play-off</hi> Lierse kisbu l-promozzjoni għall-livelli nazzjonali tal-Futbol Belġjan, li huma qatt ma ħallew s'issa.</p>

1927-1948: L-ewwel perjodu fl-ogħla livell
<p>Ħames snin wara li laħqu l-livelli nazzjonali, fl-1927, Lierse saru ċampjins f'<hi rend="italic">diviżjoni 1</hi> it-tieni livell tal-futbol Belġjan, b'żewġ punti vantaġġ fuq <ref target="https://mt.wikipedia.org/wiki/RSC_Anderlecht">RSC Anderlecht</ref>. Billi għamlu dan, Lierse irnexxielhom jiġu promossi għall-ogħla livell għall-ewwel darba fl-istorja tagħhom. Dan l-ewwel perjodu fl-ogħla livell wera ħafna suċċess immedjatament kif Lierse saru ċampjins għall-ewwel darba fl-1932. Fi 12-il staġun li segwew huma spiċċaw biss darba taħt l-ewwel ħamsa, huma ġew it-tieni post darbtejn fl-1935 u fl-1939, u rebħu l-kampjonat mill-ġdid fl-1941 (mhux uffiċjali minħabba t-Tieni Gwerra Dinjija) u fl-1942. </p>
<p>Wieħed mill-fatturi ewlenin tas-suċċess tal-klabb f'dak il-perjodu kien <ref target="https://mt.wikipedia.org/wiki/Bernard_Voorhoof">Bernard Voorhoof</ref>, li skorja 350 gowls f'529 logħbiet għall-klabb. Huwa kien ivvotat il-"Plajer tas-Seklu ta' Lierse" meta l-klabb iċċelebra l-100 anniversarju tiegħu fl-2006. S'issa Voorhoof għadhu l-aqwa skorer tat-<ref target="https://mt.wikipedia.org/wiki/Tim_nazzjonali_tal-futbol_tal-Belġju">Tim nazzjonali Belġjan</ref> bi 30 gowls f'61 logħbiet u huwa wieħed mill-erba' plejers madwar id-dinja li kkompetew fi tlett edizzjonijiet tat-<ref target="https://mt.wikipedia.org/wiki/Tazza_tad-Dinja_tal-Futbol">Tazza tad-Dinja</ref> qabel it-Tieni Gwerra Dinjija.</p>
<p>It-Tieni Gwerra Dinjija kellha l-impatt tagħha fuq il-klabb. Żewġ plejers tal-klabb, il-gowler nazzjonali Frans Christiaens u Frans Vervoort mietu matul bambardamenti alleati fuq fabbrika Ġermaniża okkupata ġewwa <ref target="https://mt.wikipedia.org/wiki/Mortsel">Mortsel</ref>. Anka Jules Van Craen, l-aqwa skorer tal-Kampjonat Belġjan fl-istaġun 1943 miet matul il-gwerra. Fl-istaġun 1944-1945, Lierse, flimkien ma' tliet klabbs oħra miż-żona ta' Antwerp, ma kkompetewx fil-kampjonat, minħabba l-bambardamenti Ġermaniżi fil-<ref target="https://mt.wikipedia.org/wiki/Port_ta'_Antwerp">Port ta' Antwerp</ref>. Dawn il-fatti, flimkien ma' wħud mill-plejers anzjani li se jirtiraw ikkawża l-klabb li jonqos sakemm huma spiċċaw fil-qiegħ tal-kampjonat fl-1948. Wara 21 sena fl-ogħla livell, Lierse kienu relegati għall-ewwel darba fl-istorja tagħhom.</p>
1953-preżent
<p>Ħames snin wara, fl-1953 Lierse kisbu l-promozzjoni lura għall-ogħla livell.
Fl-1960, Lierse rebħu t-tielet titolu tal-kampjonat tagħhom, u ddistingwew ruħhom fil-livell Ewropew.
Fl-1969, Lierse rebħu t-Tazza Belġjana għall-ewwel darba.
Fil-21 ta' Settembru 1971 kien ġurnata li l-partitarji ta' Lierse qatt ma jinsew.
Ġimagħtejn qabel, Lierse tilfu 0-2 ġewwa darhom għall-bosta superjuri <ref target="https://mt.wikipedia.org/wiki/Leeds_United">Leeds United</ref> fl-ewwel rawnd tat-Tazza UEFA.
Ħadd ma stenna li Lierse kienu se jirbħu ġewwa Leeds, iżda fid-90 minuta,il-bord tal-iskor qrat li Lierse kienu rebħu improbabbli 0-4, u Leeds, id-detenturi tat-Tazza kienu eliminati.
Fl-1986 Lierse reġgħu waqgħu relegati, iżda kienu promossi lura għall-ogħla diviżjoni fl-1988.
Lierse kien wieħed mill-aqwa klabbs Belġjani kif ukoll kellhom prijorità għolja.
Klabbs sinjuri bħal Anderlecht u Club Bruges kienu ssaltnu supremi fil-Kampjonat Belġjan.
Fl-1997 ġara xi ħaġa li ħadd ma ħaseb li tista tkun possibbli, Lierse saru ċampjins tal-kampjonat mill-ġdid.
Sentejn wara fl-1999, Lierse rebħu it-Tazza Belġjana mill-ġdid.</p>
Unuri
<list type="unordered"><item><hi rend="bold"><ref target="https://mt.wikipedia.org/wiki/L-Ewwel_Diviżjoni_Belġjana">L-Ewwel Diviżjoni Belġjana</ref>:</hi>
<list type="unordered"><item><hi rend="bold">Rebbieħa (4):</hi> 1931–32, <hi rend="italic">1940–41 (mhux uffiċjali minħabba t-Tieni Gwerra Dinjija)</hi>, 1941–42, 1959–60, 1996–97</item>
<item><hi rend="bold">Runners-up (2):</hi> 1934–35, 1938–39</item></list></item>
<item><hi rend="bold"><ref target="https://mt.wikipedia.org/wiki/It-Tieni_Diviżjoni_Belġjana">It-Tieni Diviżjoni Belġjana</ref>:</hi>
<list type="unordered"><item><hi rend="bold">Rebbieħa (2):</hi> 1926–27, 2009–10</item>
<item><hi rend="bold">Runners-up (5):</hi> 1924–25, 1948–49, 1949–50, 1952–53, 2008–09</item></list></item>
<item><hi rend="bold">Rawnd finali tat-<ref target="https://mt.wikipedia.org/wiki/Tieni_Diviżjoni_Belġjana">Tieni Diviżjoni Belġjana</ref>:</hi>
<list type="unordered"><item><hi rend="bold">Rebbieħa (3):</hi> 1974, 1988, 2006</item></list></item>
<item><hi rend="bold"><ref target="https://mt.wikipedia.org/wiki/Tazza_Belġjana">Tazza Belġjana</ref>:</hi>
<list type="unordered"><item><hi rend="bold">Rebbieħa (2):</hi> 1968–69, 1998–99</item>
<item><hi rend="bold">Runners-up (1):</hi> 1975–76</item></list></item>
<item><hi rend="bold"><ref target="https://mt.wikipedia.org/wiki/Supercup_Belġjana">Supercup Belġjana</ref>:</hi>
<list type="unordered"><item><hi rend="bold">Rebbieħa (2):</hi> 1997, 1999</item></list></item></list>
Parteċipazzjoni fl-Ewropa
<hi rend="italic">Mill-5 ta' Marzu 5, 2006:</hi>


Skwadra
<p><hi rend="italic">Mit-13 ta' Awwissu 2012</hi></p>









Ħoloq esterni
<list type="unordered"><item>(NL,EN,JA)  <ref target="http://www.lierse.be">Sit Uffiċjali</ref></item>
<item>(EN)  <ref target="http://www.uefa.com/footballEurope/Club=8404/domestic.html">Lierse SK</ref> fuq UEFA.com</item></list>
</text></body></html>