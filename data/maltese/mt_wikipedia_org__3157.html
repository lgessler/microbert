<html><body><text id="wikipedia_mt_wikipedia_org__3157.html" ns="0" revid="248435" sourceurl="https://mt.wikipedia.org/wiki/Inkwi%C5%BCizzjoni_Spanjola" title="Inkwiżizzjoni Spanjola" type="wikipedia">Inkwiżizzjoni Spanjola
<figure><caption>San Duminku jippresidi fuq <hi rend="italic">Auto-de-fe</hi>, pittura ta' Pedro Berruguete, (1450 - 1504). Fil-fatti l-ewwel <hi rend="italic">Auto-de-fe</hi> Spanjola saret fl-1481 u San Duminku miet fl-1221.</caption></figure>
<p>L-<hi rend="bold">Inkwiżizzjoni Spanjola</hi> kienet qorti kostitwita legalment taħt <ref target="https://mt.wikipedia.org/wiki/Fernandu_u_Iżabella_ta'_Kastillja">Fernandu u Iżabella ta' Kastillja</ref> fl-<ref target="https://mt.wikipedia.org/wiki/1478">1478</ref> biex twaqqaf l-<ref target="https://mt.wikipedia.org/wiki/Ereżija">ereżiji</ref> fi ħdan il-<ref target="https://mt.wikipedia.org/wiki/Knisja_Kattolika">Knisja Kattolika</ref>.  Wara sfrozi biex il-Lhud u l-Musulmani jikkonvertu għall-Kristjaneżmu - b'pressjonijiet soċjali u ekonomiċi, kif ukoll b'eventi speċjali bħal Disputation at Tortosa fl-1413 - il-monarkija <ref target="https://mt.wikipedia.org/wiki/Spanja">Spanjola</ref> indunat illi ħafna minn dawk "konvertiti" baqgħu fidili lejn it-tradizzjonijiet u l-prattiċi oriġinali tagħhom. L-Inkwiżizzjoni ġiet formulata, taħt il-kontroll tal-monarkija Spanjola, bħala mezz biex jiġu identifikati u puniti dawn il-konvertiti.</p>
<p>Fl-istorja ta' l-<ref target="https://mt.wikipedia.org/wiki/Inkwiżizzjoni">Inkwiżizzjoni</ref> Kattolika, l-Inkwiżizzjoni Spanjola hija probabbilment l-iktar waħda magħrufa, partikolarment l-<hi rend="italic"><ref target="https://mt.wikipedia.org/wiki/Auto_de_fe">auto de fe</ref></hi> (mt: att ta' fidi), ta' <ref target="https://mt.wikipedia.org/wiki/Musulman">Musulmani</ref>, <ref target="https://mt.wikipedia.org/wiki/Lhud">Lhud</ref>, u <ref target="https://mt.wikipedia.org/wiki/Illuminati">Illuminati</ref> konvertiti. L-Inkwiżizzjoni tat ukoll bidu għall-<ref target="https://mt.wikipedia.org/wiki/Inkwiżizzjoni_Peruvjana">Inkwiżizzjoni Peruvjana</ref> u l-<ref target="https://mt.wikipedia.org/wiki/Inkwiżizzjoni_Messikana">Inkwiżizzjoni Messikana</ref>, li komplew anke wara li dawn il-pajjiżi nfirdu minn ma' Spanja.</p>
<p>L-Inkwiżizzjoni ġiet xolta taħt <ref target="https://mt.wikipedia.org/wiki/Napuljun_I_ta'_Franza">Napuljun</ref> fl-(<ref target="https://mt.wikipedia.org/wiki/1808">1808</ref>–<ref target="https://mt.wikipedia.org/wiki/1812">1812</ref>), imma riinstitwita meta <ref target="https://mt.wikipedia.org/wiki/Ferdinandu_VII_ta'_Spanja">Ferdinandu VII ta' Spanja</ref> ħa t-tron. L-Inkwiżizzjoni ġiet uffiċjalment imtemma fil-<ref target="https://mt.wikipedia.org/wiki/15_ta'_Lulju">15 ta' Lulju</ref> <ref target="https://mt.wikipedia.org/wiki/1834">1834</ref>. Is-Surmast ta' l-iskola Cayetano Ripoli, maqtul f'Valencia fis-<ref target="https://mt.wikipedia.org/wiki/26_ta'_Lulju">26 ta' Lulju</ref> <ref target="https://mt.wikipedia.org/wiki/1826">1826</ref> (allegatament għax għallem prinċipji Deisti), kien l-aħħar persuna li ġie maqtul mill-Inkwiżizzjoni Spanjola.</p>
Ħoloq esterni
<list type="unordered"><item><ref target="http://www.infidels.org/library/historical/robert_ingersoll/spain_and_spaniard.html">— Spain and the Spaniard</ref></item>
<item><ref target="http://libro.uca.edu/title.htm">— Scholarly studies including Lea's History</ref></item>
<item><ref target="http://biblia.com/christianity/spanish.htm#The%modern%20historiography%20">Chapter 2 - The Spanish Inquisition</ref></item>
<item><ref target="http://www.catholic.net/RCC/Periodicals/Dossier/1112-96/article4.html">The Myth of the Spanish Inquisition: An Article by Ellen Rice</ref></item>
<item><ref target="http://www.jewishvirtuallibrary.org/jsource/History/Inquisition.html">Jewish Virtual Library on the Spanish Inquisition</ref></item>
<item><ref target="http://www.jewishencyclopedia.com/view.jsp?artid=148&amp;letter=I#405">Jewish Encyclopedia of 1906 on the Inquisition</ref></item>
<item><ref target="http://www.sundayschoolcourses.com/inq/inqcont.htm">A Brief History of the Inquisition</ref></item>
<item><ref target="http://www.nybooks.com/articles/1647">The Secret of the Inquisition Henry Kamen: Review of B. Netenyahu's <hi rend="italic">The Origins of the Inquisition in Fifteenth Century Spain</hi> 1996</ref></item></list>
</text></body></html>