<html><body><text id="wikipedia_mt_wikipedia_org__21807.html" ns="0" revid="266777" sourceurl="https://mt.wikipedia.org/wiki/Urby_Emanuelson" title="Urby Emanuelson" type="wikipedia">Urby Emanuelson
<p><hi rend="bold">Urby Vitorrio Diego Emanuelson</hi> (<ref target="https://mt.wikipedia.org/wiki/Amsterdam">Amsterdam</ref>, <ref target="https://mt.wikipedia.org/wiki/16_ta'_Ġunju">16 ta' Ġunju</ref> <ref target="https://mt.wikipedia.org/wiki/1986">1986</ref>) huwa plejer professjonali Olandiż tal-futbol li jilgħab bħala difensur jew midfilder mal-klabb ta' <ref target="https://mt.wikipedia.org/wiki/AC_Milan">Milan</ref> u mat-<ref target="https://mt.wikipedia.org/wiki/Tim_nazzjonali_tal-futbol_ta'_l-Olanda">tim nazzjonali Olandiż</ref>.</p>
<p>Fl-2006 rebaħ il-kampjonati Ewropej U21 ma' l-Olanda.</p>
Karriera
Ajax
<figure></figure>
<figure><caption>Emanuelson (fuq ix-xellug) ma' <ref target="https://mt.wikipedia.org/wiki/Wesley_Sneijder">Sneijder</ref>, <ref target="https://mt.wikipedia.org/wiki/Maarten_Stekelenburg">Stekelenburg</ref>, <ref target="https://mt.wikipedia.org/wiki/Zdeněk_Grygera">Grygera</ref> u <ref target="https://mt.wikipedia.org/wiki/John_Heitinga">Heitinga</ref> meta kien ma' <ref target="https://mt.wikipedia.org/wiki/Amsterdamsche_Football_Club_Ajax">Ajax</ref></caption></figure>
<p>Emanuelson, kellu missieru <ref target="https://mt.wikipedia.org/wiki/Errol_Emanuelson">Errol</ref> plejer tal-futbol u anki lagħab mat-tim Nazzjonali ta' Suriname. Huwa beda jilgħab ma' l'akkademja ta' <ref target="https://mt.wikipedia.org/wiki/Amsterdamsche_Football_Club_Ajax">Ajax</ref>. Iddebbutta ma' l-ewwel tim fil-kompetizzjoni  Uefa fl-24 ta' Frar 2005 fil-logħoba tat-Tazza Uefa 2004/2005 kontra <ref target="https://mt.wikipedia.org/wiki/AJ_Auxerre">Auxerre</ref>-Ajax (3-1), meta daħal minn fuq il-bank tas-sostituti fid-79 minuta minflok <ref target="https://mt.wikipedia.org/wiki/Wesley_Sneijder">Sneijder</ref>. Fl-10 ta' April 2005 iddebutta fl-<ref target="https://mt.wikipedia.org/wiki/Eredivisie">Eredivisie</ref>, fil-logħoba mirbuħa 4-2 kontra <ref target="https://mt.wikipedia.org/wiki/AZ_Alkmaar">AZ Alkmaar</ref>. Fl-istaġun ta' wara 2005/2006 sar id-difensur titolari fuq in-naħa tax-xellug fid-difiża ta' Ajax u rebaħ il-<ref target="https://mt.wikipedia.org/wiki/Johan_Cruijff-schaal">Johan Cruijff-schaal</ref> u fl-2006 il-<ref target="https://mt.wikipedia.org/wiki/KNVB_Cup">KNVB Cup</ref>. Fl-2006 rebaħ il-premju talent tas-sena.</p>
<p>Fl-istaġun 2006/2007 rega rebaħ il-<ref target="https://mt.wikipedia.org/wiki/Johan_Cruijff-schaal">Johan Cruijff-schaal</ref> u il-<ref target="https://mt.wikipedia.org/wiki/KNVB_Cup">KNVB Cup</ref>. </p>
<p>Fl-istaġun 2008-2009 ma' <ref target="https://mt.wikipedia.org/wiki/Marco_van_Basten">Marco van Basten</ref> bħala kowċ ta' Ajax, Emanuelson beda jilgħab difensu fiq in-naħa tax-xellug, imma minħabba żbalji li kien jagħmel beda jilgħab mal-linja tal-midfilders. Fit-30 ta' Novembru 2008 lagħab il-150 ma' Ajax.</p>
Milan
<p>Fit-23 ta' Jannar 2011 iffirma kuntratt ma'<ref target="https://mt.wikipedia.org/wiki/A.C._Milan">Milan</ref>. Il-plejer Olandiż kellu l-kuntratt tiegħu ma' Ajax fi tmiem tiegħu fl-aħħar ta' Ġunju 2011. Emanuelson iffirma kuntratt ta' 3 snin sat-30 ta' Ġunju 2014. Il-Milan ħallsu għalieh 1,7 miljun <ref target="https://mt.wikipedia.org/wiki/Euro">euro</ref> u 800.000 o]ra wara li rebħu l-kampjonat f-Ġunju, bit-total jilħaq 2,5 miljun <ref target="https://mt.wikipedia.org/wiki/Euro">euro</ref>.</p>
<p>Fis-26 ta' Jannar 2011 iddebbuta mill-bidu tal-logħoba bil-flokk ta' Milan fil-logħoba kontra <ref target="https://mt.wikipedia.org/wiki/Unione_Calcio_Sampdoria">Sampdoria</ref>, logħoba mil-kwart tal-finali tal-<ref target="https://mt.wikipedia.org/wiki/Coppa_Italia_2010-2011">Coppa Italia 2010-2011</ref>, fejn kien l-awtur tal-passaġġ għal gowl ta'<ref target="https://mt.wikipedia.org/wiki/Alexandre_Pato">Pato</ref> bir-riżultat jispiċċa 2-1. Iddebbutta fis-<ref target="https://mt.wikipedia.org/wiki/Serje_A">Serje A</ref> fid-29 ta' Jannar 2011 fil-logħoba <ref target="https://mt.wikipedia.org/wiki/Calcio_Catania">Catania</ref>-Milan, meta daħal fit-tieni taqsima minflok <ref target="https://mt.wikipedia.org/wiki/Alexander_Merkel">Alexander Merkel</ref>.</p>
<p>Skorja l-ewwel gowl tiegħu bil-flokk ta' Milan fl-20 ta' April 2011 fis-semifinali tal-Coppa Italja kontra <ref target="https://mt.wikipedia.org/wiki/US_Palermo">Palermo</ref>. Fi-7 ta' Mejju 2011 rebaħ l-ewwel kampjonat tiegħu mal-Milan.</p>
<figure><caption>Emanuelson bil-flokk tat-Tim Nazzjonali Olandiż</caption></figure>
<p>Fis-6 ta' Awissu 2011 rebaħ is- <ref target="https://mt.wikipedia.org/wiki/Supercoppa_italiana_2011">Supercoppa italiana</ref> meta Milan għelbu lil <ref target="https://mt.wikipedia.org/wiki/Football_Club_Internazionale_Milano">Inter</ref> bl-iskor ta' 2-1. Fid-19 ta' Frar 2012 skorja l-ewwel gowl tiegħu fis-Serje A meta skorja it-tieni gowl għal Milan fir-rebħa kontra <ref target="https://mt.wikipedia.org/wiki/Associazione_Calcio_Cesena">Cesena</ref> bl-iskor ta' 3-1.</p>
<p>Fit-3 ta' Ottobru skorja minn 'freekick' l-ewwel gowl tiegħu fil-<ref target="https://mt.wikipedia.org/wiki/UEFA_Champions_League_2012-2013">Champions League</ref> fil-logħoba li spiċċat bl-iskor ta' 3-2 kontra <ref target="https://mt.wikipedia.org/wiki/Futbol'nyj_Klub_Zenit_Sankt-Peterburg">Zenit</ref>.</p>
Fulham
<p>Fil-31 ta' Jannar 2013 ingħaqad b'self sa l-aħħar ta' l-istaġun ma' <ref target="https://mt.wikipedia.org/wiki/Fulham_Football_Club">Fulham</ref>, fil-<ref target="https://mt.wikipedia.org/wiki/Premier_League">Premier League</ref>.</p>
<p>Iddebbutta bil-flokk ta' Fulham fit-2 ta' Frar 2013, fil-logħoba nterna li Fulham tilfu 1-0 kontra <ref target="https://mt.wikipedia.org/wiki/Manchester_United_Football_Club">Manchester United</ref>. Fid-19 ta' Mejju 2013, fl-aħħar ġurnata tal-<ref target="https://mt.wikipedia.org/wiki/Premier_League_2012-2013">Premier League 2012-2013</ref> kontra <ref target="https://mt.wikipedia.org/wiki/Swansea_City">Swansea City</ref>, skorja l-ewwel gowl tiegħu bil-flokk ta' Fulham.  Ikkonkluda l-istaġun bi 13 il-preżenza u gowl wieħed.</p>
Ritorn ma' Milan
<p>Għamel ir-ritorn tiegħu ma' Milan wara l-parentesi ma' Fulham, fil-logħoba tal-'play-off' tac-[[UEFA Champions League 2013-2014|Champions League], <ref target="https://mt.wikipedia.org/wiki/Philips_Sport_Vereniging">PSV</ref>-Milan (1-1), fej lagħab il-partita kollha bħala difensur fuq in-naħa tax-xellug.</p>
Karriera Nazzjonali
<p>Emanuelson kien parti mit-tim Olandiż <ref target="https://mt.wikipedia.org/wiki/FIFA_U-20_World_Cup">FIFA U-20 World Cup</ref> fl-2005 li l-kompetizzjoni ntlabet fl-Olanda. Huma gew eliminati fil-kwart tal-finali kontra in-Nigeria. Huwa kien ukoll membru fit-tim Olandiż fil-kamjonati UEFA U-21 fl-2006.</p>
<p>Fis-16 ta' Awissu 2006 iddebbutta mat-Tim maġġuri ta' l'Olanda fl-logħoba ta' ħbiberija kontra ir-Republika ta' l-Irlanda.
Għalkemm kien jigi magħzul okkazjonalment mat-Tim Olandiż għal logħob tal-kwalifikazzjoni tal-kampjonati Ewropej 2008, huwa tħalla barra mit-tim finali li ħa sehem fl-istess kopetizzjoni.</p>
</text></body></html>