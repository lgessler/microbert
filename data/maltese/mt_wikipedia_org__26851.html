<html><body><text id="wikipedia_mt_wikipedia_org__26851.html" ns="0" revid="267672" sourceurl="https://mt.wikipedia.org/wiki/Sidney_Webb" title="Sidney Webb" type="wikipedia">Sidney Webb
<p><hi rend="bold">Sidney Webb</hi> (l-isem sħiħ: <hi rend="bold">Sidney James Webb</hi>, <hi rend="bold">l-ewwel Baruni ta’ Passfield</hi>, OM, PC; twieled fit-13 ta’ Lulju 1859 – miet fit-13 ta’ Ottubru 1947) kien soċjalista, ekonomista, riformista u kofundatur <ref target="https://mt.wikipedia.org/wiki/Renju_Unit">Brittaniku</ref> tal-Iskola tax-Xjenza Ekonomika ta’ <ref target="https://mt.wikipedia.org/wiki/Londra">Londra</ref> (bl-<ref target="https://mt.wikipedia.org/wiki/Lingwa_Ingliża">Ingliż</ref>: London School of Economics). Huwa kien wieħed mill-membri bikrin tas-Soċjetà Fabian fl-1884, li bħal <ref target="https://mt.wikipedia.org/wiki/George_Bernard_Shaw">George Bernard Shaw</ref> issieħeb magħha tliet xhur wara li ssawret. Flimkien ma’ martu <ref target="https://mt.wikipedia.org/wiki/Beatrice_Webb">Beatrice Webb</ref> u ma’ <ref target="https://mt.wikipedia.org/wiki/Annie_Besant">Annie Besant</ref>, <ref target="https://mt.wikipedia.org/wiki/Graham_Wallas">Graham Wallas</ref>, <ref target="https://mt.wikipedia.org/wiki/Edward_R._Pease">Edward R. Pease</ref>, <ref target="https://mt.wikipedia.org/wiki/Hubert_Bland">Hubert Bland</ref> u <ref target="https://mt.wikipedia.org/wiki/Sydney_Olivier">Sydney Olivier</ref>, Shaw u Webb biddlu s-Soċjetà Fabian fis-soċjetà politika-intellettwali preeminenti fl-Ingilterra Edwardjana. Huwa kiteb il-Klawżola IV oriġinali favur in-nazzjonalizzazzjoni għall-Partit Laburista Brittaniku.</p>
Sfond u edukazzjoni
<p>Webb twieled f’Londra f’familja ta’ <ref target="https://mt.wikipedia.org/wiki/Professjoni">professjonisti</ref>. Huwa studja d-<ref target="https://mt.wikipedia.org/wiki/Dritt">dritt</ref> fl-Istituzzjoni Letterarja u Xjentifika ta’ Birkbeck u kiseb lawrija fl-Università ta’ Londra fil-ħin liberu tiegħu, mingħajr ma waqaf jaħdem f’impjieg fl-uffiċju. Huwa studja wkoll fil-Kulleġġ tar-Re f’Londra (bl-Ingliż: King's College London), qabel ma ssejjaħ biex jaħdem bħala <ref target="https://mt.wikipedia.org/wiki/Avukat">avukat</ref> fl-1885.</p>
Ħajja professjonali
<p>Fl-1895, huwa għen biex tiġi stabbilita l-Iskola tax-Xjenza Ekonomika ta’ Londra, billi uża legat li kien tħalla lis-Soċjetà Fabian. Huwa nħatar bħala Professur tal-Amministrazzjoni Pubblika fl-1912, kariga li kellu għal 15-il sena. Fl-1892, Webb iżżewweġ lil <ref target="https://mt.wikipedia.org/wiki/Beatrice_Potter">Beatrice Potter</ref>, li kienet tikkondividi l-istess interessi u twemmin tiegħu.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Bil-flus li ġabet magħha martu seta’ jitlaq l-impjieg tiegħu fl-uffiċċju u jikkonċentra fuq l-attivitajiet l-oħra tiegħu. Sidney u Beatrice Webb waqqfu r-rivista <hi rend="italic">New Statesman</hi> fl-1913.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref><ref target="https://mt.wikipedia.org/wiki/Il-Paġna_prinċipali#cite_note-3">[3]</ref></p>
Karriera politika
<p>Webb u Potter kienu membri tal-Partit Laburista u kellhom rwol attiv fil-politika. Sidney sar Membru Parlamentari għal Seaham fl-elezzjonijiet ġenerali tal-1922.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref> L-influwenza tal-koppja toħroġ fid-dieher mill-fatt li kienu ospiti tal-<hi rend="italic">Coefficients</hi>, dining club li kien jattira wħud mill-istatisti u ħassieba ewlenin ta’ dak iż-żmien. Fl-1929, ġie elevat għal Baruni ta’ Passfield, ta’ Passfield Corner fil-Kontea ta’ <ref target="https://mt.wikipedia.org/wiki/Southampton">Southampton</ref>.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref> Huwa kien Segretarju tal-Istat għall-Kolonji kif ukoll Segretarju tal-Istat għall-Affarijiet tad-Dominji fit-tieni Gvern Laburista ta’ <ref target="https://mt.wikipedia.org/wiki/Ramsay_MacDonald">Ramsay MacDonald</ref> fl-1929. Bħala Segretarju Kolonjali huwa ħareġ il-White Paper ta’ Passfield li kienet tirrevedi l-politika tal-gvern fil-<ref target="https://mt.wikipedia.org/wiki/Palestina">Palestina</ref>, li qabel kienet ġiet stabbilita permezz tal-White Paper ta’ <ref target="https://mt.wikipedia.org/wiki/Winston_Churchill">Winston Churchill</ref> tal-1922. Fl-1930, saħħtu bdiet tmur lura u minħabba f’hekk kellu jirreżenja minn Segretarju tad-Dominji, iżda baqa’ jservi ta’ Segretarju Kolonjali sal-waqgħa tal-Gvern Laburista f’Awwissu 1931.</p>
<p>Il-koppja Webbs injorat l-evidenza dejjem tiżdied tal-attroċitajiet li kienu twettqu minn <ref target="https://mt.wikipedia.org/wiki/Ġużeppi_Stalin">Joseph Stalin</ref> u baqgħu jappoġġaw lill-<ref target="https://mt.wikipedia.org/wiki/Unjoni_Sovjetika">Unjoni Sovjetika</ref> sa mewthom. Meta kellhom ’il fuq minn sebgħin u tmenin sena rispettivament, il-kotba tagħhom <hi rend="italic">Soviet Communism: A New Civilisation?</hi> (1935) u <hi rend="italic">The Truth About Soviet Russia</hi> (1942) xorta waħda kienu jagħtu valutazzjoni pożittiva tar-reġim ta’ Stalin. L-istoriku ta’ żmien <ref target="https://mt.wikipedia.org/wiki/Trotsky">Trotsky</ref> <ref target="https://mt.wikipedia.org/wiki/Al_Richardson">Al Richardson</ref> iktar ’il quddiem iddeskriva lil <hi rend="italic">Soviet Communism: A New Civilization?</hi> bħala “propaganda Sovjetika pura u gidba faħxija għalkollox”.<ref target="https://mt.wikipedia.org/wiki/Il-Paġna_prinċipali#cite_note-6">[6]</ref></p>
Kitbiet
<p>Webb kien il-koawtur, flimkien ma’ martu, tal-ktieb <hi rend="italic">The History of Trade Unionism</hi> (1894). Għas-Soċjetà Fabian huwa kiteb dwar il-faqar f’Londra<ref target="https://mt.wikipedia.org/wiki/Il-Paġna_prinċipali#cite_note-7">[7]</ref>, il-jum tax-xogħol ta’ tmien sigħat<ref target="https://mt.wikipedia.org/wiki/Il-Paġna_prinċipali#cite_note-8">[8]</ref><ref target="https://mt.wikipedia.org/wiki/Il-Paġna_prinċipali#cite_note-9">[9]</ref>, in-nazzjonalizzazzjoni tal-artijiet<ref target="https://mt.wikipedia.org/wiki/Il-Paġna_prinċipali#cite_note-10">[10]</ref>, in-natura tas-Soċjaliżmu<ref target="https://mt.wikipedia.org/wiki/Il-Paġna_prinċipali#cite_note-11">[11]</ref>, l-<ref target="https://mt.wikipedia.org/wiki/Edukazzjoni">edukazzjoni</ref><ref target="https://mt.wikipedia.org/wiki/Il-Paġna_prinċipali#cite_note-12">[12]</ref>, l-ewġenika<ref target="https://mt.wikipedia.org/wiki/Il-Paġna_prinċipali#cite_note-13">[13]</ref><ref target="https://mt.wikipedia.org/wiki/Il-Paġna_prinċipali#cite_note-14">[14]</ref>, u r-riforma tal-House of Lords.<ref target="https://mt.wikipedia.org/wiki/Il-Paġna_prinċipali#cite_note-15">[15]</ref> Huwa fassal ukoll il-Klawżola IV, li wasslet biex il-Partit Laburista Brittaniku jimpenja ruħu favur is-sjieda pubblika tal-industrija.</p>
Referenzi fil-letteratura
<p>F’<hi rend="italic">The New Machiavelli</hi> (1911) ta’ <ref target="https://mt.wikipedia.org/wiki/H._G._Wells">H. G. Wells</ref>, il-koppja Webbs, bħala “l-Baileys”, jiġu mmaqdra u rredikolati bla ħniena bħala manipolaturi tal-borgeżija li jaraw sa mneħirhom. Is-Soċjetà Fabian, li Wells kien membru tagħha għal perjodu qasir (1903-1908), tiġi mmaqdra kważi bl-istess mod.</p>
<p>Fid-djarju tagħha<ref target="https://mt.wikipedia.org/wiki/Il-Paġna_prinċipali#cite_note-16">[16]</ref>, Beatrice Webb kitbet li huma kienu “qraw il-karikaturi tagħhom stess... b’interess kbir u bi tbissima fuq fommhom. Ir-ritratti tagħha makakki ħafna b’mod malizzjuż”.<ref target="https://mt.wikipedia.org/wiki/Il-Paġna_prinċipali#cite_note-17">[17]</ref> Hija tagħmel reċensjoni tal-ktieb u tal-karattru ta’ Wells fid-dettall, u fil-qosor tikteb: “Bħala tentattiv ta’ rappreżentazzjoni ta’ <ref target="https://mt.wikipedia.org/wiki/Filosofija">filosofija</ref> politika, il-ktieb ifalli għalkollox...”.<ref target="https://mt.wikipedia.org/wiki/Il-Paġna_prinċipali#cite_note-18">[18]</ref></p>
Ħajja personali
<p>Meta Beatrice Webb mietet fl-1943, l-urna bl-irmied tagħha ndifnet fil-ġnien ta’ darha f’Passfield Corner. L-irmied ta’ Sidney Webb indifnu hemmhekk ukoll fl-1947. Ftit wara, George Bernard Shaw vara petizzjoni biex it-tnejn li huma jindifnu mill-ġdid fl-Abbazija ta’ Westminster, u eventalment din il-petizzjoni ġiet aċċettata. Attwalment, l-irmied tal-koppja Webbs jinsabu fin-navata tal-Abbazija ta’ Westminster, qrib l-irmied ta’ <ref target="https://mt.wikipedia.org/wiki/Clement_Attlee">Clement Attlee</ref> u <ref target="https://mt.wikipedia.org/wiki/Ernest_Bevin">Ernest Bevin</ref>.</p>
<p>Il-koppja Webbs kienu ħbieb tal-filosfu <ref target="https://mt.wikipedia.org/wiki/Bertrand_Russell">Bertrand Russell</ref>.<ref target="https://mt.wikipedia.org/wiki/Il-Paġna_prinċipali#cite_note-19">[19]</ref></p>
<p>Fl-2006, l-Iskola tax-Xjenza Ekonomika ta’ Londra, flimkien mal-Assoċjazzjoni tal-Abitazzjonijiet, bidlet isem ir-residenza tal-istudenti tagħha f’Great Dover Street għal Sidney Webb House biex tagħti ġieħ lil Sidney Webb.</p>
Arkivji
<p>Il-kitbiet ta’ Sidney Webb jinsabu fl-arkivji ta’ Passfield fl-Iskola tax-Xjenza Ekonomika ta’ Londra.<ref target="https://mt.wikipedia.org/wiki/Il-Paġna_prinċipali#cite_note-20">[20]</ref> Posts dwar Sidney Webb jidhru regolarment fil-blog tal-arkivji.<ref target="https://mt.wikipedia.org/wiki/Il-Paġna_prinċipali#cite_note-21">[21]</ref></p>
Biblijografija
Xogħlijiet ta’ Sidney Webb
<list type="unordered"><item>Facts for Socialists (1887)</item>
<item>Fabian Essays in Socialism – The Basis of Socialism – Historic (1889)</item>
<item>A plea for an eight hours bill (1890)</item>
<item>English progress towards social democracy (1890)</item>
<item>Practicable land nationalization (1890)</item>
<item>The workers' political programme (1890)</item>
<item>What the farm laborer wants (1890)</item>
<item>A Labour policy for public authorities (1891)</item>
<item>London's neglected heritage (1891)</item>
<item>London's water tribute (1891)</item>
<item>Municipal tramways (1891)</item>
<item>The municipalisation of the gas supply (1891)</item>
<item>The reform of the poor law (1891)</item>
<item>The scandal of London's markets (1891)</item>
<item>The "unearned increment" (1891)</item>
<item>Socialism: true and false (1894)</item>
<item>The London vestries: what they are and what they do: with map, table of vestries, etc. (1894)</item>
<item>The difficulties of individualism (1896)</item>
<item>Labor in the longest reign (1837-1897) (1897)</item>
<item>The economics of direct employment (1898)</item>
<item>Five years' fruits of the Parish Councils Act (1901)</item>
<item>The education muddle and the way out (1901)</item>
<item>Twentieth century politics: a policy of national efficiency (1901)</item>
<item>The Education Act, 1902: how to make the best of it (1903)</item>
<item>London Education (1904)</item>
<item>The London Education Act, 1903: how to make the best of it (1904)</item>
<item>Paupers and old age pensions (1907)</item>
<item>The decline in the birth-rate (1907)</item>
<item>Grants in Aid: A Criticism and a Proposal (1911)</item>
<item>The necessary basis of society (1911)</item>
<item>The Economic Theory of a Legal Minimum Wage (1912)</item>
<item>Seasonal Trades, with A. Freeman (1912)</item>
<item>What about the rates?: or, Municipal finance and municipal autonomy(1913)</item>
<item>The War and the workers: handbook of some immediate measures to prevent unemployment and relieve distress (1914)</item>
<item>The Restoration of Trade Union Conditions (1916)</item>
<item>When peace comes: the way of industrial reconstruction (1916)</item>
<item>The reform of the House of Lords (1917)</item>
<item>The teacher in politics (1918)</item>
<item>National finance and a levy on capital (1919)</item>
<item>The root of labour unrest (1920)</item>
<item>The constitutional problems of a co-operative society (1923)</item>
<item>The Labour Party on the threshold (1923)</item>
<item>The need for federal reorganisation in the co-operative movement (1923)</item>
<item>The Local Government Act, 1929 - how to make the best of it (1929)</item>
<item>What happened in 1931: a record (1932)</item></list>
Xogħlijiet ta’ Sidney u Beatrice Webb
<list type="unordered"><item><hi rend="italic">History of Trade Unionism</hi> (1894).</item>
<item><hi rend="italic">Industrial Democracy</hi> (1897); tradott bir-<ref target="https://mt.wikipedia.org/wiki/Lingwa_Russa">Russu</ref> minn <ref target="https://mt.wikipedia.org/wiki/Lenin">Lenin</ref> bħala <hi rend="italic">The Theory and Practice of British Trade Unionism</hi>, <ref target="https://mt.wikipedia.org/wiki/San_Pietruburgu">San Pietruburgu</ref>, 1900.</item>
<item><hi rend="italic">Problems of Modern Industry</hi>, (1898)</item>
<item><hi rend="italic">English Local Government</hi> (1906-1929) Vol. I–X</item>
<item>The Manor and the Borough (1908)</item>
<item>The Break-Up of the Poor Law (1909)</item>
<item>English Poor-Law Policy (1910)</item>
<item>The Cooperative Movement (1914)</item>
<item>Works Manager Today (1917)</item>
<item>The Consumer's Cooperative Movement (1921)</item>
<item>Decay of Capitalist Civilization (1923)</item>
<item>Methods of Social Study (1932)</item>
<item>Soviet Communism: A new civilisation? (1935, Vol I Vol II) (it-tieni u t-tielet edizzjonijiet tal-1941 u tal-1944 ma  kellhom "?" fit-titlu)</item>
<item>The Truth About Soviet Russia (1942)</item></list>
Iktar qari
<list type="unordered"><item>Bevir, Mark. "Sidney Webb: Utilitarianism, positivism, and social democracy." <hi rend="italic">Journal of Modern History</hi> 74.2 (2002): 217–252. online</item>
<item>Cole, Margaret, et al. <hi rend="italic">The Webbs and their work</hi> (1949).</item>
<item>Davanzati, Guglielmo Forges, and Andrea Pacella. "Sidney and Beatrice Webb: Towards an Ethical Foundation of the Operation of the Labour Market." <hi rend="italic">History of Economic Ideas</hi> (2004): 25–49.</item>
<item>Farnham, David. “Beatrice and Sidney Webb and the Intellectual Origins of British Industrial Relations.” <hi rend="italic">Employee Relations</hi> (2008). 30: 534-52</item>
<item>Harrison, Royden. <hi rend="italic">The Life and Times of Sydney and Beatrice Webb, 1858-1905</hi> (2001)</item>
<item>Kaufman, Bruce E. "Sidney and Beatrice Webb's Institutional Theory of Labor Markets and Wage Determination." <hi rend="italic">Industrial Relations: A Journal of Economy and Society</hi> 52.3 (2013): 765–791. online</item>
<item>MacKenzie, Norman Ian, and Jeanne MacKenzie. <hi rend="italic">The First Fabians</hi> (Quartet Books, 1979).</item>
<item>Radice, Lisanne. <hi rend="italic">Beatrice and Sidney Webb: Fabian Socialists</hi> (Springer, 1984).</item>
<item>Stigler, George. “Bernard Shaw, Sidney Webb, and the Theory of Fabian Socialism,” <hi rend="italic">Proceedings of the American Philosophical Society</hi> (1959) 103#3: 469–75.</item></list>
Sorsi primarji
<list type="unordered"><item>Mackenzie, Norman, ed. <hi rend="italic">The Letters of Sidney and Beatrice Webb</hi> (3 volumes. Cambridge University Press, 1978, pp. xvii, 453; xi, 405; ix, 482)
<list type="unordered"><item><hi rend="italic">Volume 1. Apprenticeships 1873–1892</hi> (1978)</item>
<item><hi rend="italic">Volume 2. Partnership 1892–1912</hi> (1978)</item>
<item><hi rend="italic">Volume 3. Pilgrimage, 1912–1947</hi> (1978)</item></list></item></list>
</text></body></html>