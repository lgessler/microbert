<html><body><text id="wikipedia_mt_wikipedia_org__6242.html" ns="0" revid="215171" sourceurl="https://mt.wikipedia.org/wiki/Elisabetta_Canalis" title="Elisabetta Canalis" type="wikipedia">Elisabetta Canalis<figure><caption>Elisabetta Canalis (2010)</caption></figure>
<p><hi rend="bold">Elisabetta Canalis</hi> (<ref target="https://mt.wikipedia.org/wiki/Sassari">Sassari</ref>, <ref target="https://mt.wikipedia.org/wiki/12_ta'_Settembru">12 ta' Settembru</ref> <ref target="https://mt.wikipedia.org/wiki/1978">1978</ref>) hija <ref target="https://mt.wikipedia.org/wiki/Mudell_(persuna)">mudella</ref> u <ref target="https://mt.wikipedia.org/wiki/Attur">attriċi</ref> <ref target="https://mt.wikipedia.org/wiki/Italja">Taljana</ref>.</p>
Bijografija
<p>Imwielda f'Sassari, ġewwa <ref target="https://mt.wikipedia.org/wiki/Sardinja">Sardinja</ref>, hi attendiet il-Liċeo D. A. Azuni ta' Sassari, u wara ttrasferixxiet <ref target="https://mt.wikipedia.org/wiki/Milan">Milan</ref> sabiex inkitbet fil-kors għad-diploma fil-Lingwi u Letteratura Barranija tal-<ref target="https://mt.wikipedia.org/wiki/Università_ta'_Milan">Università Statali</ref>. Ipparteċipat f'diversi selezzjonijiet għall-għażla tal-atturi, fejn fost dawn insibu għall-film <hi rend="italic">Il pesce innamorato</hi> ta' <ref target="https://mt.wikipedia.org/wiki/Leonardo_Pieraccioni">Leonardo Pieraccioni</ref>. Fl-1999, barra mill-parteċipazzjoni fit-<ref target="https://mt.wikipedia.org/wiki/Telegatto">Telegatti</ref> u <ref target="https://mt.wikipedia.org/wiki/Pubbliċità_televiżiva">pubbliċità</ref> għall-karamelli M&amp;M's, ġiet magħżulha bħala <hi rend="italic">velina</hi> għat-trażmissjoni <hi rend="italic"><ref target="https://mt.wikipedia.org/wiki/Striscia_la_notizia">Striscia la notizia</ref></hi> flimkien ma' <ref target="https://mt.wikipedia.org/wiki/Maddalena_Corvaglia">Maddalena Corvaglia</ref>, rwol li baqgħet isservi sal-2002.</p>
<p>Wara s-suċċess kbir tal-kalendarju 2003 għar-rivista <hi rend="italic"><ref target="https://mt.wikipedia.org/wiki/Max_(rivista)">Max</ref></hi>, ipparteċipat fil-konduzzjoni ta' żewġ edizzjonijiet tal-programm sportiv <hi rend="italic">Controcampo</hi>, fuq l-istazzjon <ref target="https://mt.wikipedia.org/wiki/Italia_1">Italia 1</ref>. Kellha sehem fit-tielet u r-raba' edizzjoni tas-serje <hi rend="italic"><ref target="https://mt.wikipedia.org/wiki/Carabinieri">Carabinieri</ref></hi>.</p>
<p>Fl-2003, flimkien ma' <ref target="https://mt.wikipedia.org/wiki/Federica_Fontana">Federica Fontana</ref>, ipparteċipat fil-programm komiku <hi rend="italic">Ciro presenta Visitors</hi>, u sena wara f'<hi rend="italic">Super Ciro</hi>, dejjem fuq Italia 1. Fl-2004, kienet protagonista tal-vidjo mużikali tal-kanzunetta ta' <ref target="https://mt.wikipedia.org/wiki/Biagio_Antonacci">Biagio Antonacci</ref>, <hi rend="italic">Convivendo</hi>. Sena wara, kienet protagonista, flimkien ma' <ref target="https://mt.wikipedia.org/wiki/Fabio_De_Luigi">Fabio De Luigi</ref>, tat-tieni staġun tas-<ref target="https://mt.wikipedia.org/wiki/Sitcom">sitcom</ref> <hi rend="italic"><ref target="https://mt.wikipedia.org/wiki/Love_Bugs">Love Bugs</ref></hi>, b'direzzjoni ta' Marco Limberti. </p>
<p>Suċċessivament, marret l-<ref target="https://mt.wikipedia.org/wiki/Stati_Uniti_tal-Amerika">Istati Uniti</ref> biex tipparteċipa f'korsijiet tad-drama u tal-lingwa Ingliża. Dehret ukoll f'żewġ films: <hi rend="italic"><ref target="https://mt.wikipedia.org/wiki/Deuce_Bigalow:_European_Gigolo">Deuce Bigalow: European Gigolo</ref></hi> ta' <ref target="https://mt.wikipedia.org/wiki/Mike_Bigelow">Mike Bigelow</ref>, u <hi rend="italic"><ref target="https://mt.wikipedia.org/wiki/Decameron_Pie">Decameron Pie</ref></hi> ta' <ref target="https://mt.wikipedia.org/wiki/David_Leland">David Leland</ref>, imma f'dawn iż-żewġ okkażjonijiet għamlet ftit aktar minn dehra waħda.</p>
<p>Fl-2005, ikkonduċiet għal ġimgħa l-programm <hi rend="italic">Striscia la Notizia</hi> flimkien mal-eks-kollega tagħha Maddalena Corvaglia. Fl-2006, ħadet sehem fil-film <hi rend="italic">Natale a New York</hi>, ta' Neri Parenti, fejn interpretat it-tifla ta' <ref target="https://mt.wikipedia.org/wiki/Christian_De_Sica">Christian De Sica</ref>.</p>
<p>Irritornat mal-kumpanija ta' Sandro Piccinini f'<hi rend="italic">Controcampo Ultimo Minuto</hi> fil-bidu tal-istaġun 2006–07. Fl-2007 kienet ospiti fissa fil-programm tal-<ref target="https://mt.wikipedia.org/wiki/Gialappa's_Band">Gialappa's Band</ref> <hi rend="italic">Mai dire Martedì</hi>, fejn assistiet fil-konduzzjoni lil Mago Forest. Barra minn hekk ippreżentat il-<ref target="https://mt.wikipedia.org/wiki/Festivalbar">Festivalbar</ref> flimkien ma' Giulio Golia u Enrico Silvestrin.</p>
Televiżjoni
<list type="unordered"><item><hi rend="italic"><ref target="https://mt.wikipedia.org/wiki/Striscia_La_Notizia">Striscia La Notizia</ref></hi> (1999–2002)</item>
<item><hi rend="italic">Controcampo</hi> (2002–2007)</item>
<item><hi rend="italic">Stelle a quattro zampe</hi> (2002)</item>
<item><hi rend="italic">Ciro presenta Visitors</hi> (2003)</item>
<item><hi rend="italic">Superciro</hi> (2004)</item>
<item><hi rend="italic">Mai dire Martedì</hi> (2007)</item>
<item><hi rend="italic"><ref target="https://mt.wikipedia.org/wiki/Festivalbar">Festivalbar</ref></hi> (2007)</item>
<item><hi rend="italic">Buona la prima</hi> (2007)</item>
<item><hi rend="italic">Trofeo Birra Moretti</hi> (2008)</item>
<item><hi rend="italic">Artù</hi> (2008)</item>
<item><hi rend="italic">Total Request Live</hi> (2009)</item></list>
Filmografija
Serje
<list type="unordered"><item><hi rend="italic">Carabinieri</hi> (2004–2005)</item>
<item><hi rend="italic">Love Bugs</hi> (2005)</item>
<item><hi rend="italic">Medici miei</hi> (2008)</item>
<item><hi rend="italic">Fratelli Benvenuti</hi> (2010)</item>
<item><hi rend="italic"><ref target="https://mt.wikipedia.org/wiki/Leverage_(serje_televiżiva)">Leverage</ref></hi> (2010)</item></list>
Ċinema
<list type="unordered"><item><hi rend="italic"><ref target="https://mt.wikipedia.org/wiki/Deuce_Bigelow_2_-_European_Gigolo">Deuce Bigelow 2 - European Gigolo</ref></hi> (2005)</item>
<item><hi rend="italic">Natale a New York (2006)</hi></item>
<item><hi rend="italic"><ref target="https://mt.wikipedia.org/wiki/Decameron_Pie">Decameron Pie</ref></hi> (2007)</item>
<item><hi rend="italic">A Natale mi sposo</hi> (2010)</item></list>
Ħoloq esterni

<list type="unordered"><item><ref target="http://www.elisabettacanalis.it">Sit uffiċjali</ref></item>
<item><ref target="http://www.imdb.com/name/nm1145000/">Il-Paġna prinċipali</ref> fuq <ref target="https://mt.wikipedia.org/wiki/Internet_Movie_Database">Internet Movie Database</ref></item>
<item><ref target="http://www.askmen.com/women/models_300/350_elisabetta_canalis.html">Elisabetta Canalis</ref> fuq AskMen.com</item></list>
</text></body></html>