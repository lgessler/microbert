<html><body><text id="wikipedia_mt_wikipedia_org__20006.html" ns="0" revid="251981" sourceurl="https://mt.wikipedia.org/wiki/%27O_sole_mio" title="'O sole mio" type="wikipedia">'O sole mio<figure><caption>Qoxra tal-partitura oriġinali tal-kanzunetta '<hi rend="italic">O sole mio</hi></caption></figure>
<p>"<hi rend="bold">’O sole mio</hi>" hi kanzunetta Naplitana magħrufa mad-dinja kollha miktuba fl-1898. <ref target="https://mt.wikipedia.org/wiki/Giovanni_Capurro">Giovanni Capurro</ref> kiteb il-versi u <ref target="https://mt.wikipedia.org/wiki/Eduardo_di_Capua">Eduardo di Capua</ref> ikkompona l-melodija. Hemm verżjonijiet oħra ta' "’O sole mio" imma s-soltu titkanta bid-djalett Naplitan.  Bit-Taljan standard <hi rend="italic"> ’O sole mio</hi> tfisser <hi rend="italic">Il sole mio</hi> u bil-Malti tfisser "Ix-xemx tiegħi".</p>
Storja
<p><ref target="https://mt.wikipedia.org/wiki/Giovanni_Capurro">Giovanni Capurro</ref>, ġurnalista u editur tal-paġni kulturali tal-gazzetta ta' kuljum "Roma" ta' Napli, fl-1898 kiteb il-versi tal-kanzunetta u ħalla l-kompożizzjoni mużikali f'idejn <ref target="https://mt.wikipedia.org/wiki/Eduardo_Di_Capua">Eduardo Di Capua</ref>. Dak iż-żmien Di Capua kien <ref target="https://mt.wikipedia.org/wiki/Odessa">Odessa</ref>, fl-<ref target="https://mt.wikipedia.org/wiki/Ukrajna">Ukrajna</ref>, ma' missieru, vjolinista f'orkestra.</p>
<p>Il-mużika tidher li kienet imnebbħa minn sebħ sabiħ fuq il-<ref target="https://mt.wikipedia.org/wiki/Baħar_l-Iswed">Baħar l-Iswed</ref>. Il-kanzunetta mbagħad tkantat <ref target="https://mt.wikipedia.org/wiki/Napli">Napli</ref> f'konkors mużikali mingħajr ma kisbet suċċess kbir u spiċċat it-tieni. Imma wara bdiet tinfirex iżjed u iżjed  - anki barra l-Italja -  biex saret parti mill-patrimonju dinji tal-mużika.</p>
<p><hi rend="italic"> 'O sole mio</hi> hi waħda mill-kanzunetti l-iżjed famużi taż-żminijiet kollha, imma ma tantx qalgħu minnha ż-żewġ awuturi tagħha, Capurro u Di Capua, li mietu fil-faqar fis-snin 1910. Id-dar ta' edizzjoni mużikali Bideri baqgħet tieħu r-<hi rend="italic">royalties</hi> tal-biċċa mużika, li -  minkejja li għadda iżjed minn seklu mir-reġistrazzjoni tagħha - għadha ma daħlitx fid-dominju pubbliku. Infatti, f'Ottobru tal-2002, tribunal f'<ref target="https://mt.wikipedia.org/wiki/Torin">Torin</ref> għaraf lil Alfredo Mazzucchi li miet fl-1972, bħala ko-awtur tal-melodija bil-konsegwenza li l-kanzunetta ħa tibqa' bil-<hi rend="italic">copyright</hi> sal-2042.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>


Interpretazzjonijiet
<figure><caption>Eduardo Di Capua</caption></figure>
<figure><caption>Giovanni Capurro</caption></figure>
<p>L-iżjed interpretazzjoni famuża ta' din il-kanzunetta x'aktarx hi dik ta' <ref target="https://mt.wikipedia.org/wiki/Enrico_Caruso">Enrico Caruso</ref>, imma għadd kbir ta' artisti oħra interpretaw l-għanja, li tagħha hemm ħafna verżjonijiet. Fost l-iżjed famużi hemm dik ta' <ref target="https://mt.wikipedia.org/wiki/Elvis_Presley">Elvis Presley</ref>, bit-titlu <hi rend="italic">It's Now or Never</hi>, derivata minn waħda tal-attur u kantant <ref target="https://mt.wikipedia.org/wiki/Tony_Martin">Tony Martin</ref>. Id-diska ta' Presley li ħarġet f'Settembru tal-1960, bigħet għexur ta' miljuni ta' kopji u kienet l-iżjed waħda li nbigħet fil-karriera tiegħu<ref target="https://mt.wikipedia.org/wiki/Il-Paġna_prinċipali#cite_note-5">[5]</ref>.
Fl-2002 il-kantant <ref target="https://mt.wikipedia.org/wiki/Al_Bano">Al Bano</ref> inklud verżjoni mhux tas-soltu ta' <hi rend="italic"> 'O sole mio</hi>fis-CD tiegħu <hi rend="italic">Carrisi canta Caruso</hi> li fiha kanta "dwett virtwali" mat-tenur <ref target="https://mt.wikipedia.org/wiki/Enrico_Caruso">Enrico Caruso</ref>.
Eccellenti anche le Il-verżjonijiet ta' <ref target="https://mt.wikipedia.org/wiki/Giuni_Russo">Giuni Russo</ref> (2004), <ref target="https://mt.wikipedia.org/wiki/Dalida">Dalida</ref> (1960) u ta' <ref target="https://mt.wikipedia.org/wiki/Claudio_Villa">Claudio Villa</ref> (1964) huma wkoll eċċellenti. Fl-1957 <hi rend="italic"><ref target="https://mt.wikipedia.org/wiki/Bill_Haley">Bill Haley</ref> and His Comets</hi> kienu diġà qatgħu diska bit-titlu <hi rend="italic">Come rock with me</hi>. Fl-2006 <ref target="https://mt.wikipedia.org/wiki/Pino_Daniele">Pino Daniele</ref> reġa' interpreta l-verżjoni ta' Elvis.</p>
<list type="unordered"><item>Giuni Russo</item>
<item>Anna Oxa</item>
<item>Me First and the Gimme Gimmes</item>
<item><ref target="https://mt.wikipedia.org/wiki/Enrico_Caruso">Enrico Caruso</ref></item>
<item><ref target="https://mt.wikipedia.org/wiki/Fernando_De_Lucia">Fernando De Lucia</ref></item>
<item><ref target="https://mt.wikipedia.org/wiki/Josephine_Baker">Josephine Baker</ref></item>
<item><ref target="https://mt.wikipedia.org/wiki/Mario_Lanza">Mario Lanza</ref></item>
<item><ref target="https://mt.wikipedia.org/wiki/Mario_Saccucci">Mario Saccucci</ref></item>
<item><ref target="https://mt.wikipedia.org/wiki/Elvis_Presley">Elvis Presley</ref>, 1960 (verżjoni Ingliża bit-titlu <hi rend="italic">It's Now or Never</hi>)</item>
<item><ref target="https://mt.wikipedia.org/wiki/Frank_Sinatra">Frank Sinatra</ref></item>
<item>Louis Prima</item>
<item><ref target="https://mt.wikipedia.org/wiki/Tony_Martin">Tony Martin</ref></item>
<item><ref target="https://mt.wikipedia.org/wiki/Dalida">Dalida</ref></item>
<item>Camilo Sesto</item>
<item><ref target="https://mt.wikipedia.org/wiki/Claudio_Villa">Claudio Villa</ref></item>
<item><ref target="https://mt.wikipedia.org/wiki/Milva">Milva</ref></item>
<item><ref target="https://mt.wikipedia.org/wiki/Mina">Mina</ref></item>
<item><ref target="https://mt.wikipedia.org/wiki/Luciano_Pavarotti">Luciano Pavarotti</ref></item>
<item><ref target="https://mt.wikipedia.org/wiki/Josè_Carreras">Josè Carreras</ref></item>
<item><ref target="https://mt.wikipedia.org/wiki/Roberto_Lovèra">Roberto Lovèra</ref></item>
<item>Jorge Negrete (verżjoni bl-Ispanjol).</item>
<item>Bernard Yannotta 1995, fil-film <hi rend="italic">La Belle Verte</hi> ta' Coline Serreau</item>
<item>Bryan Adams</item>
<item>M'Barka Ben Taleb (verżjoni bl-Għarbi)</item>
<item>Tito Schipa</item>
<item>Angelo Branduardi (2009, fl-album <hi rend="italic">Senza spina</hi>)</item>
<item><ref target="https://mt.wikipedia.org/wiki/Al_Bano">Al Bano</ref></item>
<item><ref target="https://mt.wikipedia.org/wiki/Gianni_Morandi">Gianni Morandi</ref>, Lucio Dalla u Eros Ramazzotti</item>
<item><ref target="https://mt.wikipedia.org/wiki/Elton_John">Elton John</ref></item>
<item><ref target="https://mt.wikipedia.org/wiki/Il_Volo_(grupp_mużikali_tas-snin_2010">Il Volo (grupp mużikali tas-snin 2010</ref>) (Gianluca Ginoble, Piero Barone u Ignazio Boschetto)</item>
<item>Katia Ricciarelli</item>
<item>Mario Trevi</item>
<item><ref target="https://mt.wikipedia.org/wiki/Massimo_Ranieri">Massimo Ranieri</ref></item>
<item><ref target="https://mt.wikipedia.org/wiki/Beniamino_Gigli">Beniamino Gigli</ref></item>
<item>Consiglia Licciardi</item>
<item><ref target="https://mt.wikipedia.org/wiki/Placido_Domingo">Placido Domingo</ref></item></list>


Ħoloq esterni
<list type="unordered"><item><ref target="http://artsongcentral.com/2007/di-capua-o-sole-mio/">Partitura ta' " 'O sole mio"</ref></item>
<item><ref target="http://www.hitparadeitalia.it/schede/s/sole_mio.htm">Hit Parade Italia</ref>]</item></list>
</text></body></html>