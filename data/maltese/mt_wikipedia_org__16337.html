<html><body><text id="wikipedia_mt_wikipedia_org__16337.html" ns="0" revid="258041" sourceurl="https://mt.wikipedia.org/wiki/So%C4%8Bjali%C5%BCmu_Demokratiku" title="Soċjaliżmu Demokratiku" type="wikipedia">Soċjaliżmu Demokratiku
<p>Is-<hi rend="bold">Soċjaliżmu Demokratiku</hi> huwa ideoloġija politika fiċ-ċentru-xellug tal-ispettru politiku. Il-politika soċjal-demokratika tinkludi l-<hi rend="italic">welfare state</hi>, u l-ħolqien ta' demokrazija ekonomika li tassigura d-drittijiet tal-ħaddiema.</p>
<p>Id-Dikjarazzjoni ta' Frankfurt tal-Internazzjonali Soċjalista fl-1951, li għaliha attendew ħafna partiti soċjal-demokratiċi minn madwar id-dinja, opponiet il-Komuniżmu Bolxevista u l-Istaliniżmu.</p>
<p>F'dawn l-aħħar snin, ħafna partiti soċjal-demokratiċi (b'mod speċjali l-<hi rend="italic">Labour Party</hi> Ingliż) adottaw politika iktar ċentrista.</p>
<p>L-Internazzjonali Soċjalista (SI) hija l-organizzazzjoni internazzjonali ewlenija tal-partiti soċjal-demokratiċi u tal-partiti soċjalisti moderati. Tafferma dawn il-prinċipji: </p>
<p>l-ewwel, libertà mhux biss individwali imma libertà mid-diskriminazzjoni u libertà mid-dipendenza fuq is-sidien tal-mezzi ta' produzzjoni jew min qed iżomm il-poter b'mod abbużiv; </p>
<p>it-tieni, ugwaljanza u ġustizzja soċjali, mhux biss quddiem il-liġi imma ukoll ugwaljanza ekonomika u soċjo-kulturali, u opportunitajiet indaqs għal kulħadd, inkluż dawk b'diżabilitajiet fiżiċi, mentali, jew soċjali; </p>
<p>u, t-tielet, is-solidarjetà ma' vittmi ta' inġustizzji u inugwaljanzi.</p>
Ħoloq Esterni
<list type="unordered"><item><ref target="http://www.socialistinternational.org/">Socialist International</ref></item></list>
<list type="unordered"><item><ref target="http://www.partitlaburista.org">Il-Partit Laburista Malti</ref></item></list>
</text></body></html>