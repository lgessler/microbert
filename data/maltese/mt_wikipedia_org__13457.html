<html><body><text id="wikipedia_mt_wikipedia_org__13457.html" ns="0" revid="271005" sourceurl="https://mt.wikipedia.org/wiki/Lisandro_L%C3%B3pez" title="Lisandro López" type="wikipedia">Lisandro López
<p><hi rend="bold">Lisandro López</hi> (<ref target="https://mt.wikipedia.org/wiki/Buenos_Aires">Buenos Aires</ref>, <ref target="https://mt.wikipedia.org/wiki/2_ta'_Marzu">2 ta' Marzu</ref> <ref target="https://mt.wikipedia.org/wiki/1983">1983</ref>), magħruf sempliċement bħala <hi rend="bold">Lisandro</hi>, huwa plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Arġentina">Arġentin</ref> li jilgħab bħala <ref target="https://mt.wikipedia.org/wiki/Attakkant">attakkant</ref> għal <ref target="https://mt.wikipedia.org/wiki/Racing_Club_de_Avellaneda">Racing Club</ref>.</p>
Karriera
Racing Club
<p>Lisandro beda l-karriera tiegħu ma' <ref target="https://mt.wikipedia.org/wiki/Racing_Club_de_Avellaneda">Racing Club de Avellaneda</ref>, fl-<ref target="https://mt.wikipedia.org/wiki/Kampjonat_tal-futbol_Arġentin">ewwel diviżjoni Arġentina</ref>. Matul l-edizzjoni tal-2004 tal-<hi rend="italic"><ref target="https://mt.wikipedia.org/wiki/Apertura_u_Clausura">Apertura</ref></hi> hu kien l-aqwa skorer tal-kampjonat.</p>
Porto
<p>Eventwalment, López ittrasferixxa għal ma' <ref target="https://mt.wikipedia.org/wiki/FC_Porto">Porto</ref> għas-somma ta' <ref target="https://mt.wikipedia.org/wiki/Ewro">€</ref>2.5 miljun. Wara l-ewwel staġun fejn minn 26 dehra fil-kampjonat irritorna biss 7 gowls, hu sar pedina importanti għall-klabb Portugiż, fejn skorja diversi gowls importanti, fosthom l-ewwel gowl tiegħu fil-<ref target="https://mt.wikipedia.org/wiki/UEFA_Champions_League_2005–06">UEFA Champions League</ref> kontra <ref target="https://mt.wikipedia.org/wiki/Rangers_FC">Rangers</ref> u żewġ gowls fil-partita ġewwa darhom kontra <ref target="https://mt.wikipedia.org/wiki/Hamburger_SV">Hamburg</ref> fl-<ref target="https://mt.wikipedia.org/wiki/UEFA_Champions_League_2006–07">istaġun segwenti tal-kompetizzjoni</ref>.</p>
<p>Fl-<ref target="https://mt.wikipedia.org/wiki/Kampjonat_tal-futbol_Portugiż_2007-08">2007–08</ref>, Porto ġew inkurunati ċampjins nazzjonali għat-tielet sena konsekuttiva, b'López ikun l-aqwa skorer tal-kampjonat b'24 minn 27 logħba. Il-vena tal-gowls ma wafqitx biss fil-konfini Portugiżi, iżda wkoll fl-Ewropa meta fil-kampanja tal-<ref target="https://mt.wikipedia.org/wiki/UEFA_Champions_League_2008–09">UEFA Champions League 2008–09</ref>, spiċċa wara <ref target="https://mt.wikipedia.org/wiki/Lionel_Messi">Lionel Messi</ref>, <ref target="https://mt.wikipedia.org/wiki/Steven_Gerrard">Steven Gerrard</ref> u <ref target="https://mt.wikipedia.org/wiki/Miroslav_Klose">Miroslav Klose</ref> fil-lista tal-aqwa skorers b'sitt gowls.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
Lyon
<p>Nhar is-7 ta' Lulju, López ingħaqad għal somma ta' €24 miljun ewro mal-klabb Franċiż ta' <ref target="https://mt.wikipedia.org/wiki/Olympique_Lyonnais">Lyon</ref>.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Fit-8 ta' Awwissu 2009, Lisandro skorja l-ewwel gowl tiegħu fl-ewwel dehra tiegħu mal-klabb, meta skorja <hi rend="italic">free-kick</hi> fid-90 minuta f'konfront barra minn darhom kontra <ref target="https://mt.wikipedia.org/wiki/Le_Mans_Union_Club_72">Le Mans</ref> biex kiseb skor finali ta' 2–2. Lopéz skorja wkoll penalty fl-ewwel leg tar-rawnd preliminarju tal-<ref target="https://mt.wikipedia.org/wiki/UEFA_Champions_League_2009–10">UEFA Champions League</ref> kontra <ref target="https://mt.wikipedia.org/wiki/RSC_Anderlecht">Anderlecht</ref>, waqt li fil-partita ta' ritorn skorja tripletta fl-ewwel taqsima.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref></p>
Internazzjonali
<p>Fl-2005, Lisandro ġie msejjaħ mill-kowċ tat-<ref target="https://mt.wikipedia.org/wiki/Tim_nazzjonali_tal-futbol_tal-Arġentina">tim nazzjonali Arġentin</ref> <ref target="https://mt.wikipedia.org/wiki/José_Pekerman">José Pekerman</ref> fejn iddebutta fil-partita kontra l-<ref target="https://mt.wikipedia.org/wiki/Tim_nazzjonali_tal-futbol_tal-Messiku">Messiku</ref> tal-10 ta' Marzu 2005, li ntemmet 1–1. Wara li bil-mod il-mod beda jħalli l-marka tiegħu mat-tim ta' Porto, <ref target="https://mt.wikipedia.org/wiki/Alfio_Basile">Alfio Basile</ref> sejjaħlu għal-logħbiet ta' ħbiberija kontra l-<ref target="https://mt.wikipedia.org/wiki/Tim_nazzjonali_tal-futbol_tal-Eġittu">Eġittu</ref>, il-<ref target="https://mt.wikipedia.org/wiki/Tim_nazzjonali_tal-futbol_tal-Messiku">Messiku</ref>, l-<ref target="https://mt.wikipedia.org/wiki/Tim_nazzjonali_tal-futbol_tal-Istati_Uniti">Istati Uniti</ref> u l-<ref target="https://mt.wikipedia.org/wiki/Tim_nazzjonali_tal-futbol_tal-Belarus">Belarus</ref>. Fit-12 ta' Awwissu 2009, Lisandro skorja l-ewwel gowl tiegħu bil-flokk tal-<hi rend="italic">Albicelestes</hi> fir-rebħa ta' 3–2 fuq ir-<ref target="https://mt.wikipedia.org/wiki/Tim_nazzjonali_tal-futbol_tar-Russja">Russja</ref>.</p>
Statistika
<hi rend="italic">Sal-21 ta' Settembru 2012</hi>

Unuri
Klabb
Porto
<list type="unordered"><item><ref target="https://mt.wikipedia.org/wiki/Primeira_Liga">Primeira Liga</ref>: 2005–06, 2006–07, 2007–08, 2008–09</item>
<item><ref target="https://mt.wikipedia.org/wiki/Taça_de_Portugal">Taça de Portugal</ref>: 2005–06, 2008–09</item>
<item><ref target="https://mt.wikipedia.org/wiki/Super_Cup_Portugiża">Supertaça Cândido de Oliveira</ref>: 2006</item></list>
Lyon
<list type="unordered"><item><ref target="https://mt.wikipedia.org/wiki/Coupe_de_France">Coupe de France</ref>: 2011–12</item></list>
Individwali
<list type="unordered"><item>Plejer Portugiż tas-Sena: 2007–08</item>
<item>Plejer tas-Sena tal-<ref target="https://mt.wikipedia.org/wiki/Ligue_1">Ligue 1</ref>: 2009–10</item></list>


Ħoloq esterni
<list type="unordered"><item>Il-mudell {{<ref target="https://mt.wikipedia.org/wiki/Mudell:Lequipe">Lequipe</ref>}} għandu nieqes l-identifikatur u l-entità ma teżistix fuq Wikidata</item>
<item>Il-mudell {{<ref target="https://mt.wikipedia.org/wiki/Mudell:Nfteams">Nfteams</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>