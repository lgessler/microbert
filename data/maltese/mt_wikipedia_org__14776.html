<html><body><text id="wikipedia_mt_wikipedia_org__14776.html" ns="0" revid="251722" sourceurl="https://mt.wikipedia.org/wiki/Fr%C3%A9d%C3%A9ric_Chopin" title="Frédéric Chopin" type="wikipedia">Frédéric Chopin

<p><hi rend="bold">Frédéric François</hi> <ref target="https://mt.wikipedia.org/wiki/Il-Paġna_prinċipali#cite_note-data-1">[1]</ref><hi rend="bold">Chopin</hi> (<ref target="https://mt.wikipedia.org/wiki/Żelazowa_Wola">Żelazowa Wola</ref>, <ref target="https://mt.wikipedia.org/wiki/1_ta'_Marzu">1 ta' Marzu</ref> <ref target="https://mt.wikipedia.org/wiki/1810">1810</ref> – <ref target="https://mt.wikipedia.org/wiki/Pariġi">Pariġi</ref>, <ref target="https://mt.wikipedia.org/wiki/17_t'Ottubru">17 t'Ottubru</ref> <ref target="https://mt.wikipedia.org/wiki/1849">1849</ref>), bil-Polakk <hi rend="bold">Fryderyk Franciszek Chopin</hi> kien kompożitur u pjanista <ref target="https://mt.wikipedia.org/wiki/Polonja">Polakk</ref> ta' parentela Franko-Polakka.  Huwa meqjus bħala l-akbar <ref target="https://mt.wikipedia.org/wiki/Kompożitur">kompożitur</ref> <ref target="https://mt.wikipedia.org/wiki/Polonja">Polakk</ref> u bla dubju wieħed mill-ikbar pjanisti li qatt kien hemm.  Chopin iddedika ħajtu esklużżivament għall-<ref target="https://mt.wikipedia.org/wiki/Pjanu">pjanu</ref> u kien propju l-pjanu l-mezz ta' kif ittrasmetta s-sentimenti tiegħu; fil-parti l-kbira rabja u melankolija, hekk kif stqarr l-istess Chopin.  Madanakollu huwa propju l-istil ta' Chopin, dak melankoniku, li għamlu wieħed mill-iktar kompożituri famużi fid-dinja.</p>
<p>Huwa kien fost ir-rappreżentanti ewlenin tar-<ref target="https://mt.wikipedia.org/wiki/Romantiċiżmu">Romantiċiżmu</ref> u kien magħruf bħala <hi rend="italic">l-poeta tal-pjanu</hi>.  Twieled fl-1820 f'raħal qrib <ref target="https://mt.wikipedia.org/wiki/Varsavja">Varsavja</ref>, il-<ref target="https://mt.wikipedia.org/wiki/Polonja">Polonja</ref>. Il-lirika tieghu, ħafna drabi kompożiżżjonijiet mill-akar melakoniċi, ġabu popolarità għal mużika bil-pjanu. Kien diġà jdoqq il-pjanu meta fl-1826 iddeċieda jmur jistudja fil-<ref target="https://mt.wikipedia.org/wiki/Konservatorju_ta'_Varsavja">Konservatorju ta' Varsavja</ref>. Wara li ta bosta kunċerti f'<ref target="https://mt.wikipedia.org/wiki/Munich">Munich</ref> u <ref target="https://mt.wikipedia.org/wiki/Vjenna">Vjenna</ref>, Chopin mar jgħix <ref target="https://mt.wikipedia.org/wiki/Parigi">Parigi</ref>, fejn ta l-ewwel kunċert tiegħu fl-1831. F'<ref target="https://mt.wikipedia.org/wiki/Parigi">Parigi</ref> kompla jiżviluppa t-talenti tiegħu. Huwa kien jiddejjaq jdoqq fil-pubbliku u pprefera jgħallem u joqgħod jikkomponi milli jitla' jdoqq fuq xi palk. Fl-1836 <ref target="https://mt.wikipedia.org/wiki/Franz_Liszt">Franz Liszt</ref> laqqa' lil Chopin ma' <ref target="https://mt.wikipedia.org/wiki/George_Sand">George Sand</ref>, li magħha qatta' x-xitwa tal-1838-39 f'<ref target="https://mt.wikipedia.org/wiki/Majorka">Majorka</ref>. Hemmhekk Chopin irnexxielu jikkomponi 24 preludju li huma meqjusa fost l-aqwa kompożizzjonijiet tiegħu.  Għall-akbar parti ta' ħajtu, Chopin soffra minn problemi kontinwi ta' saħħa; ir-riżultat ta' dan kien il-mewta tiegħu ta' 39 sena biss, f'<ref target="https://mt.wikipedia.org/wiki/Pariġi">Pariġi</ref>, bil-marda tat-<ref target="https://mt.wikipedia.org/wiki/Tuberkulożi">tuberkulożi</ref>.</p>
<p>Chopin introduċa <ref target="https://mt.wikipedia.org/wiki/Forom_mużikali">forom mużikali</ref> bħall-<ref target="https://mt.wikipedia.org/wiki/Ballata_strumentali">ballata strumentali</ref> u wettaq innovazzjonijiet kbar fis-<ref target="https://mt.wikipedia.org/wiki/Sonata_tal-pjanu">sonata tal-pjanu</ref>, <ref target="https://mt.wikipedia.org/wiki/Mażurka">mażurka</ref>, <ref target="https://mt.wikipedia.org/wiki/Valtz">valtz</ref>, <ref target="https://mt.wikipedia.org/wiki/Notturn">notturn</ref>, <ref target="https://mt.wikipedia.org/wiki/Polonaise">polonaise</ref>,  <ref target="https://mt.wikipedia.org/wiki/Étude">étude</ref>, <ref target="https://mt.wikipedia.org/wiki/Impromptu">impromptu</ref> u <ref target="https://mt.wikipedia.org/wiki/Preludju">preludju</ref>.</p>
</text></body></html>