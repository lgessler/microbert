<html><body><text id="wikipedia_mt_wikipedia_org__24592.html" ns="0" revid="272740" sourceurl="https://mt.wikipedia.org/wiki/Maria_Fitzgerald" title="Maria Fitzgerald" type="wikipedia">Maria Fitzgerald
<p><hi rend="bold">Maria Fitzgerald</hi> FRS (twieldet fl-10 ta' April 1953) FRS hija professur fid-Dipartiment tan-<ref target="https://mt.wikipedia.org/wiki/Newroxjenza">Newroxjenza</ref> f'University College London (UCL).<ref target="https://mt.wikipedia.org/wiki/Il-Paġna_prinċipali#cite_note-Fitzgerald1983-1">[1]</ref></p>
Edukazzjoni
<p>Fitzgerald kienet edukata fil-Godolphin and Latymer School u Lady Margaret Hall, <ref target="https://mt.wikipedia.org/wiki/Oxford">Oxford</ref> fejn studjat il-<ref target="https://mt.wikipedia.org/wiki/Fiżjoloġija">Fiżjoloġija</ref> u ngħatat il-Baċellerat tal-Arti fl-1975 mill-<ref target="https://mt.wikipedia.org/wiki/Università_ta'_Oxford">Università ta' Oxford</ref>. Tħarrġet fil-fiżjoloġija tal-uġigħ u newroxjenza taħt Patrick David Wall f'University College ta' Londra fejn ingħatat Dottorat (PhD) fl-1978.<ref target="https://mt.wikipedia.org/wiki/Il-Paġna_prinċipali#cite_note-frs-2">[2]</ref></p>
Riċerka u karriera
<p>Fitzgerald tistudja l-fiżjoloġija u n-newrobijoloġija taċ-ċirkwiti noċiċetturi fil-moħħ u fl-ispina matul l-iżvilupp. Ix-xogħol tagħha kellu iinfluwenza qawwija fuq kif nifhmu l-bidu tal-perċezzjoni tal-uġigħ fil-ħajja bikrija u kif l-esperjenza tal-uġigħ fil-bidu tal-ħajja tista' tinfluwenza s-sensittività għall-uġigħ matul il-ħajja. Ir-riċerka ta' Fitzgerald bidlet il-perċezzjoni klinika billi wriet li l-uġigħ fil-bidu jeħtieġ mod ta' kejl u trattament addatati li għandhom ikunu imfasslin apposta għall-istadju tal-iżvilupp tat-tfal. <ref target="https://mt.wikipedia.org/wiki/Il-Paġna_prinċipali#cite_note-frs-2">[2]</ref></p>
Premjijiet u unuri
<p>Bħala rikonoxximent għall-ħidma tagħha, Fitzgerald ingħatat il-Premju Jeffrey Lawson għall-Avukatura tas-Soljev mill-Uġigħ fil-Każ tat-Tfal mill-<hi rend="italic">American Pain Society</hi>, fl-2011, l-ewwel darba li dal-premju ingħata għar-riċerka fix-xjenza bażika. Fl-2013 ġiet eletta fil-Fakultà tal-Mediċina tal-Uġigħ tar-Royal College of Anaesthetists,, għal kontribuzzjonijiet sostenuti u sinjifikanti għall-mediċina tal-uġigħ. Ġiet eletta Fellow tal- Academy of Medical Sciences (FMedSci)  fl-2000 u Fellow tar-Royal Society (FRS) fl-2016.<ref target="https://mt.wikipedia.org/wiki/Il-Paġna_prinċipali#cite_note-frs-2">[2]</ref></p>
</text></body></html>