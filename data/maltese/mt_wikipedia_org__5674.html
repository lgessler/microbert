<html><body><text id="wikipedia_mt_wikipedia_org__5674.html" ns="0" revid="250322" sourceurl="https://mt.wikipedia.org/wiki/Mixodectidae" title="Mixodectidae" type="wikipedia">Mixodectidae<p><hi rend="bold">Mixodectidae</hi> hija <ref target="https://mt.wikipedia.org/wiki/Familja_(bijoloġija)">familja</ref> ta' <ref target="https://mt.wikipedia.org/wiki/Mammiferu">mammiferi</ref> plaċentati estinti, eżattament mammiferi relatati fil-qrib mal-<ref target="https://mt.wikipedia.org/wiki/Kolugi">kolugi</ref> (il-mammiferi plaċentati li jipplanaw tal-kontinent tal-<ref target="https://mt.wikipedia.org/wiki/Asja">Asja</ref> mifruxin fin-naħa tax-Xlokk u fuq bosta gżejjer).</p>
<p>Din il-familja qiegħdha kklassifikata fil-klassi <ref target="https://mt.wikipedia.org/wiki/Mammalia">Mammalia</ref>, fis-sottoklassi <ref target="https://mt.wikipedia.org/wiki/Theria">Theria</ref>, fl-infraklassi <ref target="https://mt.wikipedia.org/wiki/Eutheria">Eutheria</ref> (il-plaċentati), fis-superordni <ref target="https://mt.wikipedia.org/wiki/Euarchontoglires">Euarchontoglires</ref> u fl-ordni <ref target="https://mt.wikipedia.org/wiki/Dermoptera">Dermoptera</ref> ma' tliet familji oħra (għalkemm sa ftit żmien ilu ma' dawn kien hemm il-familja <ref target="https://mt.wikipedia.org/wiki/Paramomyidae">Paramomyidae</ref> ukoll, li llum il-ġurnata hija kkunsidrata bħala familja tal-ordni <ref target="https://mt.wikipedia.org/wiki/Plesiadapiformes">Plesiadapiformes</ref>), li huma <ref target="https://mt.wikipedia.org/wiki/Cynocephalidae">Cynocephalidae</ref>, <ref target="https://mt.wikipedia.org/wiki/Plagiomenidae">Plagiomenidae</ref> u <ref target="https://mt.wikipedia.org/wiki/Thylacaeluridae">Thylacaeluridae</ref>. </p>
<p>Il-familja Mixodectidae hija familja żgħira (għalkemm mhux l-iżgħar) u tiġbor fiha żewġ ġeneri (sa ftit żmien ilu kien inkluż il-ġeneru <hi rend="italic"><ref target="https://mt.wikipedia.org/wiki/Remiculus">Remiculus</ref></hi> bl-ispeċi <hi rend="italic"><ref target="https://mt.wikipedia.org/wiki/Remiculus_deutschi">Remiculus deutschi</ref></hi> ukoll sakemm dan ġie riklassifikat f'familja oħra): <hi rend="italic"><ref target="https://mt.wikipedia.org/wiki/Dracontolestes">Dracontolestes</ref></hi> bi speċi waħda estinta u <hi rend="italic"><ref target="https://mt.wikipedia.org/wiki/Mixodectes">Mixodectes</ref></hi> b'żewġ speċi estinti. </p>
<p>Il-membri ta' din il-familja tal-<ref target="https://mt.wikipedia.org/wiki/Palejoċen">Palejoċen</ref> kienu mifruxa fil-kontinent tal-Amerika ta' Fuq ma' bosta stati tal-<ref target="https://mt.wikipedia.org/wiki/Stati_Uniti">Istati Uniti</ref>, bħal <ref target="https://mt.wikipedia.org/wiki/New_Mexico">New Mexico</ref>, <ref target="https://mt.wikipedia.org/wiki/Texas">Texas</ref>, <ref target="https://mt.wikipedia.org/wiki/Utah">Utah</ref> u <ref target="https://mt.wikipedia.org/wiki/Wyoming">Wyoming</ref>.</p>
Klassifikazzjoni
<list type="unordered"><item>Familja <hi rend="bold">Mixodectidae</hi>
<list type="unordered"><item>Ġeneru <hi rend="italic"><ref target="https://mt.wikipedia.org/wiki/Dracontolestes">Dracontolestes</ref></hi> (Gazin, 1941)
<list type="unordered"><item><hi rend="italic"><ref target="https://mt.wikipedia.org/wiki/Dracontolestes_aphantus">Dracontolestes aphantus</ref></hi> (Gazin, 1941)</item></list></item>
<item>Ġeneru <hi rend="italic"><ref target="https://mt.wikipedia.org/wiki/Mixodectes">Mixodectes</ref></hi> (Cope, 1883)
<list type="unordered"><item><hi rend="italic"><ref target="https://mt.wikipedia.org/wiki/Mixodectes_malaris">Mixodectes malaris</ref></hi> (Cope, 1883)</item>
<item><hi rend="italic"><ref target="https://mt.wikipedia.org/wiki/Mixodectes_pungens">Mixodectes pungens</ref></hi> (Cope, 1883)</item></list></item></list></item></list>
Referenzi

<list type="unordered"><item><ref target="http://web.archive.org/web/20030728232417/http://www.fmnh.helsinki.fi/users/haaramo/Metazoa/deuterostoma/chordata/Synapsida/Eutheria/Dermoptera/Dermoptera.htm">Mikko's Phylogeny Archive: L-ordni Dermoptera u l-familja Mixodectidae</ref></item></list>
</text></body></html>