<html><body><text id="wikipedia_mt_wikipedia_org__7602.html" ns="0" revid="265266" sourceurl="https://mt.wikipedia.org/wiki/Nouvelle_F%C3%A9d%C3%A9ration-Board" title="Nouvelle Fédération-Board" type="wikipedia">Nouvelle Fédération-Board
<p>L-<hi rend="bold">NF-Board</hi> (bl-<ref target="https://mt.wikipedia.org/wiki/Lingwa_Ingliża">Ingliż</ref>: <hi rend="italic">New Federation-Board</hi>), hi assoċjazzjoni stabbilita fit-<ref target="https://mt.wikipedia.org/wiki/12_ta'_Diċembru">12 ta' Diċembru</ref> <ref target="https://mt.wikipedia.org/wiki/2003">2003</ref>. Hi magħmula minn timijiet li jirrapreżentaw nazzjonijiet li mhumiex rikonoxxuti bħala stati sovrani u għalhekk mhumiex eliġibbli biex ikunu membri tal-<ref target="https://mt.wikipedia.org/wiki/FIFA">FIFA</ref>. L-NFB taħdem bħala organizzazzjoni temporarja, qabel mal-membri tagħha jiksbu l-isħubija tagħha. Il-fundatur u s-segretarju ġenerali kurrenti hu <ref target="https://mt.wikipedia.org/wiki/Luc_Misson">Luc Misson</ref>, u hu avukat <ref target="https://mt.wikipedia.org/wiki/Belġju">Belġjan</ref> li rrapreżenta lill-plejer tal-futbol <ref target="https://mt.wikipedia.org/wiki/Jean-Marc_Bosman">Jean-Marc Bosman</ref> fil-każ li wassal għas-<ref target="https://mt.wikipedia.org/wiki/Sentenza_Bosman">sentenza Bosman</ref> li stabilixxiet iktar libertà għall-plejers professjonali biex jmorru jaħdmu madwar l-<ref target="https://mt.wikipedia.org/wiki/Ewropa">Ewropa</ref>.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
<p>L-NF-Board torganizza logħob bejn il-membri tagħha, fejn temmen "fid-dritt li tilgħab futbol kompetittiv",<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> u torganizza t-<ref target="https://mt.wikipedia.org/wiki/Tazza_tad-Dinja_VIVA">Tazza tad-Dinja VIVA</ref> li ħadet post l-ewwel darba f'<ref target="https://mt.wikipedia.org/wiki/Novembru">Novembru</ref> <ref target="https://mt.wikipedia.org/wiki/2006">2006</ref>, f'<ref target="https://mt.wikipedia.org/wiki/Oksitanja">Oksitanja</ref>. L-<ref target="https://mt.wikipedia.org/wiki/Tazza_tad-Dinja_VIVA_2006">ewwel edizzjoni</ref> ntrebħet minn <ref target="https://mt.wikipedia.org/wiki/Tim_nazzjonali_tal-futbol_ta'_Sapmi">Sapmi</ref> li għelbu lill-<ref target="https://mt.wikipedia.org/wiki/Tim_nazzjonali_tal-futbol_ta'_Monako">Monako</ref> 21-1. L-<ref target="https://mt.wikipedia.org/wiki/Tim_nazzjonali_tal-futbol_tal-Okksitanja">Okksitanja</ref> lagħbu wkoll u l-<ref target="https://mt.wikipedia.org/wiki/Tim_nazzjonali_tal-futbol_tal-Kamerun_t'Isfel">Kamerun t'Isfel</ref> kien mistenni li jipparteċipa però naqas li jagħmel apparenza. It-<ref target="https://mt.wikipedia.org/wiki/Tazza_tad-Dinja_VIVA_2008">tieni edizzjoni</ref> saret fl-<ref target="https://mt.wikipedia.org/wiki/2008">2008</ref> f'<ref target="https://mt.wikipedia.org/wiki/Sampi">Sampi</ref> u kienet ikkontestata bejn ħames timijiet. Ir-rebbieħ kienet il-<ref target="https://mt.wikipedia.org/wiki/Tim_nazzjonali_tal-futbol_tal-Padanja">Padanja</ref> meta fil-finali rebħu lill-<ref target="https://mt.wikipedia.org/wiki/Tim_nazzjonali_tal-futbol_tal-Aramea">Aramej</ref> 2–0.</p>
<p>F'<ref target="https://mt.wikipedia.org/wiki/Lulju">Lulju</ref> <ref target="https://mt.wikipedia.org/wiki/2007">2007</ref>, l-NF-Board tat sanzjoni uffiċjali lill-ewwel konfederazzjoni membru, il-<ref target="https://mt.wikipedia.org/wiki/CSANF">CSANF</ref> (Consejo Sudamericano de Nuevas Federaciones, fundata fil-<ref target="https://mt.wikipedia.org/wiki/25_ta'_Mejju">25 ta' Mejju</ref> <ref target="https://mt.wikipedia.org/wiki/2007">2007</ref>) li tirrapreżenta t-timijiet li mhumiex membri tal-FIFA u li jinsabu fl-<ref target="https://mt.wikipedia.org/wiki/Amerika_t'Isfel">Amerika t'Isfel</ref>. It-tieni konfederazzjoni, <ref target="https://mt.wikipedia.org/wiki/CENF">CENF</ref> (Confederation of European New Federations) li tirrapreżenta lil dawk li jinsabu fl-<ref target="https://mt.wikipedia.org/wiki/Ewropa">Ewropa</ref>, qiegħda f'taħdidiet biex tiġi affiljata mal-NF-Board.</p>
Timijiet nazzjonali

<p>1: Membri proviżorji2: Membri assoċċjati3: Membri assoċċjati tal-federazzjoni lokali affiljata mal-<ref target="https://mt.wikipedia.org/wiki/FIFA">FIFA</ref>4: Membru potenzjali ta' <ref target="https://mt.wikipedia.org/wiki/CSANF">CSANF</ref>5: Minkejja li ġeografikament hi assoċċjata ma' l-Amerika ta' Fuq, politikament u storikament il-Groenlandja hi aktar parti tal-Ewropa</p>


Ħoloq esterni
<list type="unordered"><item><ref target="http://www.nf-board.com/">Sit uffiċjali</ref></item>
<item><ref target="http://sports.groups.yahoo.com/group/nonfifa">Sit inuffiċjali tan-NonFIFA</ref></item></list>
</text></body></html>