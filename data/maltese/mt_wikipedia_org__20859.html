<html><body><text id="wikipedia_mt_wikipedia_org__20859.html" ns="0" revid="268292" sourceurl="https://mt.wikipedia.org/wiki/Lussemburgu_(belt)" title="Lussemburgu (belt)" type="wikipedia">Lussemburgu (belt)
<p>Il-belt ta' <hi rend="bold">Lussemburgu</hi> (<ref target="https://mt.wikipedia.org/wiki/Lingwa_Lussemburgiża">Lussemburgiż</ref>:<hi rend="italic">Lëtzebuerg</hi>), <ref target="https://mt.wikipedia.org/wiki/Lingwa_Franċiża">Franċiż</ref>:<hi rend="italic">Luxembourg</hi>, <ref target="https://mt.wikipedia.org/wiki/Lingwa_Ġermaniża">Ġermaniż</ref>:<hi rend="italic">Luxemburg</hi>), (<ref target="https://mt.wikipedia.org/wiki/Lingwa_Lussemburgiża">Lussemburgiż</ref>:<hi rend="italic">Stad Lëtzebuerg</hi>, <ref target="https://mt.wikipedia.org/wiki/Lingwa_Franċiża">Franċiż</ref>:<hi rend="italic">Ville de Luxembourg</hi>, <ref target="https://mt.wikipedia.org/wiki/Lingwa_Ġermaniża">Ġermaniż</ref>:<hi rend="italic">Stadt Luxemburg</hi>), hija <ref target="https://mt.wikipedia.org/wiki/Komuni_tal-Lussemburgu">komun</ref> bl-<ref target="https://mt.wikipedia.org/wiki/Lista_ta'_bliet_fil-Lussemburgu">istatus ta' belt</ref>, u l-<ref target="https://mt.wikipedia.org/wiki/Belt_kapitali">belt kapitali</ref> tal-<ref target="https://mt.wikipedia.org/wiki/Lussemburgu">Gran Dukat ta' Lussemburgu</ref>. Hija tinsab fil-<ref target="https://mt.wikipedia.org/wiki/Konfluwenza">konfluwenza</ref> tax-xmajjar <ref target="https://mt.wikipedia.org/wiki/Alzette">Alzette</ref> u <ref target="https://mt.wikipedia.org/wiki/Pétrusse">Pétrusse</ref> fin-nofsinhar tal-Lussemburgu. Il-belt fiha  l-<hi rend="bold">Kastell tal-Lussemburgu</hi>, stabbilit mill-<ref target="https://mt.wikipedia.org/wiki/Franki">Franki</ref> kmieni fil-<ref target="https://mt.wikipedia.org/wiki/Medjuevu">Medjuevu</ref>, li madwaru żviluppat il-belt.</p>
<p>Il-Belt ta' Lussemburgu tinsab fil-qalba tal-<ref target="https://mt.wikipedia.org/wiki/Ewropa_tal-Punent">Ewropa tal-Punent</ref>, 213 km (132 mi) 'il bogħod minn <ref target="https://mt.wikipedia.org/wiki/Brussell">Brussell</ref>, 372 km (231 mi) 'il bogħod minn <ref target="https://mt.wikipedia.org/wiki/Pariġi">Pariġi</ref> u 209 km (130 mi) 'il bogħod minn <ref target="https://mt.wikipedia.org/wiki/Cologne">Cologne</ref>.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
<p>F'Jannar tal-2013, il-komun tal-Belt ta' Lussemburgu kellu popolazzjoni ta' 103,641 ruħ<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> li kienet aktar minn tliet darbiet il-popolazzjoni tat-tieni komun l-aktar popolat tal-pajjiż (Esch-sur-Alzette). Il-popolazzjoni metropolitana tal-belt, inklużi l-komuni ta' madwar <ref target="https://mt.wikipedia.org/wiki/Hesperange">Hesperange</ref>, <ref target="https://mt.wikipedia.org/wiki/Sandweiler">Sandweiler</ref>, <ref target="https://mt.wikipedia.org/wiki/Strassen_(Lussemburgu)">Strassen</ref>, u <ref target="https://mt.wikipedia.org/wiki/Walferdange">Walferdange</ref>, kienet ogħla minn 160,000 ruħ.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref></p>


Ħoloq esterni
<list type="unordered"><item><ref target="http://www.vdl.lu">vdl.lu</ref></item>
<item><ref target="http://www.luxembourg-city-tourism.com/">Informazzjoni fuq il-Belt tal-Lussemburgu</ref></item></list>
</text></body></html>