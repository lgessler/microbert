<html><body><text id="wikipedia_mt_wikipedia_org__20031.html" ns="0" revid="269657" sourceurl="https://mt.wikipedia.org/wiki/V%C3%ADctor_Fern%C3%A1ndez" title="Víctor Fernández" type="wikipedia">Víctor Fernández
<p><hi rend="bold">Víctor Fernández Braulio</hi> (<ref target="https://mt.wikipedia.org/wiki/Zaragoza">Zaragoza</ref>, <ref target="https://mt.wikipedia.org/wiki/28_ta'_Novembru">28 ta' Novembru</ref> <ref target="https://mt.wikipedia.org/wiki/1960">1960</ref>) huwa <ref target="https://mt.wikipedia.org/wiki/Kowċ_(futbol)">kowċ</ref> tal-futbol <ref target="https://mt.wikipedia.org/wiki/Spanja">Spanjol</ref>.</p>
Karriera
<p>Fernández kien twieled ġewwa <ref target="https://mt.wikipedia.org/wiki/Zaragoza">Zaragoza</ref>, <ref target="https://mt.wikipedia.org/wiki/Aragona">Aragona</ref>. Tard fl-istaġun <ref target="https://mt.wikipedia.org/wiki/La_Liga_1990–91">1990–91</ref>, meta kellu biss 30 sena, huwa ġie promoss għall-ewwel tim lokali <ref target="https://mt.wikipedia.org/wiki/Real_Zaragoza">Real Zaragoza</ref>,<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> li eventwalment wassalhom fis-17-il pożizzjoni fil-kampjonat u evitalhom ir-relegazzjoni ta' <ref target="https://mt.wikipedia.org/wiki/La_Liga">La Liga</ref> fil-<hi rend="italic">playoffs</hi> kontra <ref target="https://mt.wikipedia.org/wiki/Real_Murcia">Real Murcia</ref>; fil-ħin tal-bidu tiegħu, kien it-tieni l-iżgħar maniġer li kkowċja fil-kategorija, wara <ref target="https://mt.wikipedia.org/wiki/Xabier_Azkargorta">Xabier Azkargorta</ref>.</p>
<p>Fis-snin segwenti Fernández għen lil Zaragoza jikkonsolidaw fl-ogħla diviżjoni, notevolment ikkonverta lil <ref target="https://mt.wikipedia.org/wiki/Gustavo_Poyet">Gustavo Poyet</ref> minn <ref target="https://mt.wikipedia.org/wiki/Attakkant">attakkant</ref> għal <ref target="https://mt.wikipedia.org/wiki/Midfilder">midfilder offensiv</ref> u rebaħ il-<ref target="https://mt.wikipedia.org/wiki/Copa_del_Rey">Copa del Rey</ref> fl-<ref target="https://mt.wikipedia.org/wiki/Copa_del_Rey_1993–94">1994</ref> u l-<ref target="https://mt.wikipedia.org/wiki/UEFA_Cup_Winners'_Cup">UEFA Cup Winners' Cup</ref> fl-<ref target="https://mt.wikipedia.org/wiki/UEFA_Cup_Winners'_Cup_1994–95">istaġun segwenti</ref>.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Huwa kien meħlus mill-kariga tiegħu fit-8 ta' Novembru 1996,<ref target="https://mt.wikipedia.org/wiki/Il-Paġna_prinċipali#cite_note-3">[3]</ref> billi laħaq l-istess xorti fis-<ref target="https://mt.wikipedia.org/wiki/1997–98_La_Liga">sena ta' wara</ref> mal-klabb ġejjin, <ref target="https://mt.wikipedia.org/wiki/CD_Tenerife">CD Tenerife</ref>.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref></p>
<p>Għal erba' staġuni sħaħ fit-tard tad-90ijiet u kmien fl-2000ijiet, Fernández kien inkarigat ma <ref target="https://mt.wikipedia.org/wiki/Celta_de_Vigo">Celta de Vigo</ref>, huwa għin lill-<ref target="https://mt.wikipedia.org/wiki/Galizja_(Spanja)">Galizjani</ref> jikkwalifikaw tliet darbiet għall-<ref target="https://mt.wikipedia.org/wiki/UEFA_Europa_League">UEFA Cup</ref> matul l-espliċita tiegħu waqt li jilagħab futbol attraenti ħafna.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref> Fis-snin 2002–04 huwa ħadem mal-kollegi ta' <ref target="https://mt.wikipedia.org/wiki/Real_Betis">Real Betis</ref>, rispettivament spiċċaw it-<ref target="https://mt.wikipedia.org/wiki/La_Liga_2002–03">tmien</ref> u d-<ref target="https://mt.wikipedia.org/wiki/La_Liga_2003–04">disa'</ref> post f'sentejn.<ref target="https://mt.wikipedia.org/wiki/Il-Paġna_prinċipali#cite_note-6">[6]</ref></p>
<p>Fis-sajf tal-2004, Fernández mar barra u ngħaqad mal-klabb <ref target="https://mt.wikipedia.org/wiki/Portugall">Portugiż</ref> <ref target="https://mt.wikipedia.org/wiki/FC_Porto">FC Porto</ref>.<ref target="https://mt.wikipedia.org/wiki/Il-Paġna_prinċipali#cite_note-7">[7]</ref> Huwa beda l-mandat tiegħu mal-<ref target="https://mt.wikipedia.org/wiki/Tazza_Interkontinentali_2004">konkwista</ref> tat-<ref target="https://mt.wikipedia.org/wiki/Tazza_Interkontinentali_(futbol)">Tazza Interkontinentali</ref>, iżda kien imkeċċi fi Frar tas-sena ta' wara telfa ta' 1–3 f'darhom kontra <ref target="https://mt.wikipedia.org/wiki/SC_Braga">SC Braga</ref>.<ref target="https://mt.wikipedia.org/wiki/Il-Paġna_prinċipali#cite_note-8">[8]</ref></p>
<p>Fernández irritorna mal-għeżież tiegħu Zaragoza għall-istaġun <ref target="https://mt.wikipedia.org/wiki/La_Liga_2006–07">2006–07</ref>,<ref target="https://mt.wikipedia.org/wiki/Il-Paġna_prinċipali#cite_note-9">[9]</ref> huwa <ref target="https://mt.wikipedia.org/wiki/UEFA_Cup_2007–08">kkwalifika lil-klabb</ref> għall-<ref target="https://mt.wikipedia.org/wiki/UEFA_Europa_League">UEFA Cup</ref> fl-ewwel sena tiegħu, iżda kien imkeċċi f'nofs it-<ref target="https://mt.wikipedia.org/wiki/La_Liga_2007–08">tieni staġun</ref> tiegħu,<ref target="https://mt.wikipedia.org/wiki/Il-Paġna_prinċipali#cite_note-10">[10]</ref> fejn eventwalment Zaragoza spiċċaw relegati. Fir-ritorn l-ieħor ingħaqad ma Betis tard f'Jannar 2010, billi ssostitwixxa lil imkeċċi <ref target="https://mt.wikipedia.org/wiki/Antonio_Tapia">Antonio Tapia</ref>;<ref target="https://mt.wikipedia.org/wiki/Il-Paġna_prinċipali#cite_note-11">[11]</ref><ref target="https://mt.wikipedia.org/wiki/Il-Paġna_prinċipali#cite_note-12">[12]</ref> waqt espliċita tiegħu l-<hi rend="italic">Verdiblancos</hi> kienu t-tim fil-kampjonat bl-aktar punti, iżda dawn ma setgħux eventwalment jiġu <ref target="https://mt.wikipedia.org/wiki/Segunda_División_2009–10">promossi</ref> mis-<ref target="https://mt.wikipedia.org/wiki/Segunda_División">Segunda División</ref>, huma spiċċaw bl-istess punti mal-klabb tat-tielet pożizzjoni.</p>
<p>Fid-9 ta' Jannar 2013 Fernández mexa għat-tieni esperjenza tiegħu barra mill-pajjiż, billi ffirma kuntratt mal-klabb <ref target="https://mt.wikipedia.org/wiki/Belġju">Belgjan</ref> <ref target="https://mt.wikipedia.org/wiki/KAA_Gent">KAA Gent</ref>.<ref target="https://mt.wikipedia.org/wiki/Il-Paġna_prinċipali#cite_note-13">[13]</ref></p>
Unuri
Kowċ
Zaragoza
<list type="unordered"><item><ref target="https://mt.wikipedia.org/wiki/Copa_del_Rey">Copa del Rey</ref>: <ref target="https://mt.wikipedia.org/wiki/Copa_del_Rey_1993–94">1993–94</ref></item>
<item><ref target="https://mt.wikipedia.org/wiki/UEFA_Cup_Winners'_Cup">UEFA Cup Winners' Cup</ref>: <ref target="https://mt.wikipedia.org/wiki/UEFA_Cup_Winners'_Cup_1994–95">1994–95</ref></item></list>
Celta
<list type="unordered"><item><ref target="https://mt.wikipedia.org/wiki/Intertoto_Cup">Intertoto Cup</ref>: <ref target="https://mt.wikipedia.org/wiki/2000_UEFA_Intertoto_Cup">2000</ref></item></list>
Porto
<list type="unordered"><item><ref target="https://mt.wikipedia.org/wiki/Tazza_Interkontinentali_(futbol)">Tazza Interkontinentali</ref>: 2004</item>
<item><ref target="https://mt.wikipedia.org/wiki/UEFA_Super_Cup">UEFA Super Cup</ref>: Runner-up <ref target="https://mt.wikipedia.org/wiki/UEFA_Super_Cup_2004">2004</ref></item></list>


Ħoloq esterni
<list type="unordered"><item><ref target="http://www.bdfutbol.com/en/l/l3216.html">Profil</ref> fuq BDFutbol</item></list>
</text></body></html>