<html><body><text id="wikipedia_mt_wikipedia_org__27505.html" ns="0" revid="272887" sourceurl="https://mt.wikipedia.org/wiki/Saverju_Cassar" title="Saverju Cassar" type="wikipedia">Saverju Cassar
<p><hi rend="bold">Saverju Cassar</hi> (29 ta' Diċembru 1746 - 16 ta' Diċembru 1805) kien saċerdot u patrijott <ref target="https://mt.wikipedia.org/wiki/Għawdex">Għawdxi</ref>, li kien Gvernatur Ġenerali ta' <ref target="https://mt.wikipedia.org/wiki/Għawdex_(stat_indipendenti)">Għawdex indipendenti</ref> mill-1798 sal-1801.</p>
<p>Cassar twieled <ref target="https://mt.wikipedia.org/wiki/Għajnsielem">Għajnsielem</ref>, fil-parroċċa tan-<ref target="https://mt.wikipedia.org/wiki/Nadur">Nadur</ref>, <ref target="https://mt.wikipedia.org/wiki/Għawdex">Għawdex</ref> fid-29 ta' Diċembru 1746. Studja <ref target="https://mt.wikipedia.org/wiki/Ruma">Ruma</ref> u ġie ordnat saċerdot fit-30 ta’ Marzu 1771. Ġie nnominat arċipriet tal-Matriċi ta' Għawdex fl-1773, u sar Provikarju ta’ Għawdex fl-1775.<ref target="https://mt.wikipedia.org/wiki/Il-Paġna_prinċipali#cite_note-dictionary-1">[1]</ref></p>
<p>Fit-3 ta’ Settembru 1798, l-Għawdxin irribellaw kontra l<ref target="https://mt.wikipedia.org/wiki/Malta_taħt_il-Franċiżi">-okkupanti Franċiżi</ref>, u fit-18 ta’ Settembru Cassar inħatar kap tal-Gvern u Supretendent tal-Gżira Għawdxija. Il-gwarniġjoni Franċiżi fiċ-<ref target="https://mt.wikipedia.org/wiki/Ċittadella">Ċittadella</ref> u l-<ref target="https://mt.wikipedia.org/wiki/Forti_Chambray">Forti Chambray</ref> ċedew lill-<ref target="https://mt.wikipedia.org/wiki/Renju_Unit">Ingliżi</ref> fit-28 u d-29 ta’ Ottubru, u l-Ingliżi ħallew il-gżira f'idejn Cassar. Wara mexxa lil Għawdex bħala stat indipendenti, u għaraf lil <ref target="https://mt.wikipedia.org/wiki/Ferdinand_I_taż-Żewġ_Sqallijiet">Ferdinandu III ta' Sqallija</ref> bħala r-re.<ref target="https://mt.wikipedia.org/wiki/Il-Paġna_prinċipali#cite_note-dictionary-1">[1]</ref> Cassar għamel petizzjoni wkoll biex Għawdex jiġi stabbilit bħala djoċesi separata (id-<ref target="https://mt.wikipedia.org/wiki/Djoċesi_ta'_Għawdex">Djoċesi Kattolika Rumana ta’ Għawdex</ref> eventwalment inħolqot fl-1864).<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
<p>Il-Kungress Malti tal-<ref target="https://mt.wikipedia.org/wiki/Mdina">Imdina</ref> ma qabilx mal-azzjonijiet ta’ Cassar, u fl-20 ta’ Awwissu 1801 l-Ingliżi ħatru lil <ref target="https://mt.wikipedia.org/wiki/Emmanuele_Vitale">Emmanuele Vitale</ref> bħala Gvernatur ta’ Għawdex minflok Cassar.<ref target="https://mt.wikipedia.org/wiki/Il-Paġna_prinċipali#cite_note-dictionary-1">[1]</ref></p>
<p>Cassar miet fis-16 ta' Diċembru 1805 fl-età ta' 58 sena.<ref target="https://mt.wikipedia.org/wiki/Il-Paġna_prinċipali#cite_note-dictionary-1">[1]</ref></p>
</text></body></html>