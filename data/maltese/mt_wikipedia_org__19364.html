<html><body><text id="wikipedia_mt_wikipedia_org__19364.html" ns="0" revid="274376" sourceurl="https://mt.wikipedia.org/wiki/Galatasaray_SK" title="Galatasaray SK" type="wikipedia">Galatasaray SK<p>{{Infobox Tim tal-Futbol
| isem = Galatasaray
| isem_sħiħ =Galatasaray Spor Kulübü
| stampa = 
| ismijiet_oħra = <hi rend="italic">Cimbom</hi><hi rend="italic">Aslan</hi> (Iljun)<hi rend="italic">Sarı Kırmızılılar</hi> (Sofor-Ħomor)<hi rend="italic">Avrupa Fatihi</hi><hi rend="italic">Gala</hi> (Użat aktar barra mit-Turkija)
| fundazzjoni = 1 ta' Ottubru 1905<ref target="https://mt.wikipedia.org/wiki/Il-Paġna_prinċipali#cite_note-1">[1]</ref>
| proprjetarju = 
| president = [[Burak Elmas]
| kowċ = <ref target="https://mt.wikipedia.org/wiki/Domènec_Torrent">Domènec Torrent</ref>
| grawnd = <ref target="https://mt.wikipedia.org/wiki/Türk_Telekom_Arena">Türk Telekom Arena</ref>
| jesa' = 52,652
| kampjonat = <ref target="https://mt.wikipedia.org/wiki/Süper_Lig">Süper Lig</ref>
| staġun      = <ref target="https://mt.wikipedia.org/wiki/Süper_Lig_2018–19">2018–19</ref>
| pożizzjoni  = 1el (Ċampjins)
| sit_elettroniku = <ref target="http://www.galatasaray.org/">http://www.galatasaray.org/</ref>

| pattern_la1 = _Gala2012 2013
| pattern_b1  = _Galatasaray12 13
| pattern_ra1 = _Gala2012 2013
| pattern_sh1 = 
| pattern_so1 = _Galatasarayhome2012 2013
| leftarm1     = 
| body1        = 
| rightarm1    = 
| shorts1      = 
| socks1       = A32638
| pattern_la2 = _gal1213a
| pattern_b2  = _gal1213a
| pattern_ra2 = _gal1213a
| pattern_sh2 = _gal1213a
| pattern_so2 = _Galatasarayaway2012 2013
| leftarm2     = FFFFFF
| body2        = FFFFFF
| rightarm2    = FFFFFF
| shorts2      = FFFFFF
| socks2       = FFFFFF
| pattern_la3 = _gs1213t
| pattern_b3  = _gs1213t
| pattern_ra3 = _gs1213t
| leftarm3    = BB0000
| body3       = 000000
| rightarm3   = 000000
| shorts3     = 000000
| socks3      = 000000</p>
<p>}}</p><figure><ref target="https://mt.wikipedia.org/wiki/Special:FilePath/Galatasaray_UEFA&amp;SuperCup.JPG">Stampa:Galatasaray UEFA&amp;SuperCup.JPG</ref><caption>Il-<hi rend="italic">kwadripla kontinentali</hi> li Galatasaray rebħu fl-2000: il-<ref target="https://mt.wikipedia.org/wiki/UEFA_Cup">UEFA Cup</ref>, il-<ref target="https://mt.wikipedia.org/wiki/UEFA_Super_Cup">UEFA Super Cup</ref>, is-<ref target="https://mt.wikipedia.org/wiki/Süper_Lig">Süper Lig</ref> u <ref target="https://mt.wikipedia.org/wiki/Tazza_Torka">Tazza Torka</ref>.</caption></figure>
<p><hi rend="bold">Galatasaray Spor Kulübü</hi>, komunement magħruf bħala <hi rend="bold">Galatasaray</hi> u fondat bħala <hi rend="bold">Galata-Serai Football Club</hi> minn <ref target="https://mt.wikipedia.org/wiki/Ali_Sami_Yen">Ali Sami Yen</ref> fl-1905, huwa klabb tal-<ref target="https://mt.wikipedia.org/wiki/Futbol">futbol</ref> professjonali bbażat f'<ref target="https://mt.wikipedia.org/wiki/İstanbul">İstanbul</ref>, it-Turkija. Il-Klabb huwa l-fergħa tal-assoċjazzjoni futbol ta' <ref target="https://mt.wikipedia.org/wiki/Galatasaray_Sports_Club">Galatasaray Sports Club</ref>, parti innifsu mill-<ref target="https://mt.wikipedia.org/wiki/Komunità_tal-Galatasaray">Komunità tal-Galatasaray</ref> li tinkludi l-<ref target="https://mt.wikipedia.org/wiki/Università_tal-Galatasaray">Università tal-Galatasaray</ref> u <ref target="https://mt.wikipedia.org/wiki/Galatasaray_Lisé">Galatasaray Lisé</ref>. </p>
<p>Galatasaray huwa l-aktar klabb tal-futbol suċċessiv fit-Turkija, li rebħu 44 trofej domestiċi inkluż ir-rekord ta' 18-il titlu tas-<ref target="https://mt.wikipedia.org/wiki/Süper_Lig">Süper Lig</ref>, rekord ta' 14-il <ref target="https://mt.wikipedia.org/wiki/Tazza_Torka">Tazza Torka</ref> u rekord ta' 12-il <ref target="https://mt.wikipedia.org/wiki/Super_Cup_Torka">Super Cup Torka</ref>. Dawn huma wieħed mit-tliet timijiet li pparteċipaw fil-55 staġun tas-<ref target="https://mt.wikipedia.org/wiki/Süper_Lig">Süper Lig</ref> mill-1959, wara x-xoljiment tal-<ref target="https://mt.wikipedia.org/wiki/Kampjonat_ta'_Istanbul">Kampjonat ta' Istanbul</ref>. Internazzjonalment, Galatasaray wkoll rebħu l-<ref target="https://mt.wikipedia.org/wiki/UEFA_Europa_League">UEFA Cup</ref> u l-<ref target="https://mt.wikipedia.org/wiki/UEFA_Super_Cup">UEFA Super Cup</ref> fl-2000, li saru l-ewwel tim Tork biex jirbaħ trofew Ewropew u l-ewwel tim fl-istorja li sar rebbieħ tal-UEFA Cup mingħajr l-ebda telfa. Domestikament, Galatasaray huwa l-unika klabb tal-futbol li rebaħ is-<ref target="https://mt.wikipedia.org/wiki/Süper_Lig">Süper Lig</ref> erba' darbiet infila (1997, 1998, 1999 u 2000). Fl-istaġun <ref target="https://mt.wikipedia.org/wiki/Süper_Lig_1999–2000">1999-2000</ref>, il-klabb kiseb l-adt rari tal-<ref target="https://mt.wikipedia.org/wiki/Lista_ta'_timijiet_tal-assoċjazzjoni_tal-futbol_li_rebħu_erba'_jew_aktar_trofej_fi_staġun_wieħed">kwadrupla</ref> billi rebħu s-<ref target="https://mt.wikipedia.org/wiki/Süper_Lig">Süper Lig</ref>, it-<ref target="https://mt.wikipedia.org/wiki/Tazza_Torka">Tazza Torka</ref>, il-<ref target="https://mt.wikipedia.org/wiki/UEFA_Cup">UEFA Cup</ref> u <ref target="https://mt.wikipedia.org/wiki/Tazza_TSYD">Tazza TSYD</ref> fi staġun wieħed. Huwa wkoll l-uniku klabb Tork li deher fl-ewwel post fil-<ref target="https://mt.wikipedia.org/wiki/Federazzjoni_Internazzjonali_tal-Istorja_tal-Futbol_&amp;_Statistiki">Klassifiki Dinjija tal-IFFHS</ref> fl-2000.</p>
<p>Mill-2011, l-istadju tal-klabb huwa <ref target="https://mt.wikipedia.org/wiki/Türk_Telekom_Arena">Türk Telekom Arena</ref> li jesa' 52,695 spettarur u jinsab ġewwa Seyrantepe, <ref target="https://mt.wikipedia.org/wiki/İstanbul">İstanbul</ref>  li huwa għandhu rekord tal-aktar stadju tal-futbol li għandhu volum għoli fid-dinja, (131.76dBA)<ref target="https://mt.wikipedia.org/wiki/Il-Paġna_prinċipali#cite_note-2">[2]</ref>, huma mexxew minn <ref target="https://mt.wikipedia.org/wiki/Ali_Sami_Yen">Ali Sami Yen</ref> li kien l-istadju tal-klabb mill-1963.</p>
<p>Il-klabb għandu rivalità fit-tul ma' timijiet oħra kbar f'Istanbul, jiġifieri bħal <ref target="https://mt.wikipedia.org/wiki/Beşiktaş_JK">Beşiktaş JK</ref> u <ref target="https://mt.wikipedia.org/wiki/Fenerbahçe_SK">Fenerbahçe SK</ref>, filwaqt id-derby ma Fenerbahçe (magħrufa bħala <ref target="https://mt.wikipedia.org/wiki/Kıtalar_Arası_Derbi">Kıtalar Arası Derbi</ref> jew "Derby Interkontinentali" bil-Malti) hija meqjusa bħala waħda mill-akbar fil-futbol dinji.</p>
<p>Galatasaray huwa l-aktar klabb li għandhu partitarji fit-Turkija<ref target="https://mt.wikipedia.org/wiki/Il-Paġna_prinċipali#cite_note-3">[3]</ref> u huwa wieħed minn tliet klabbs li għandhom aktar minn 10 miljun segwaċi fuq is-siti soċjali tal-medja li huma <ref target="https://mt.wikipedia.org/wiki/Facebook">Facebook</ref> u <ref target="https://mt.wikipedia.org/wiki/Twitter">Twitter</ref>. Huma għandhom madwar 25 miljun partitarji, b'madwar 38% ġejjin minn barra t-Turkija. Galatasaray huma wkoll meqjusa bħala wieħed mill-aqwa ditti b'saħħithom globali fit-Turkija. <ref target="https://mt.wikipedia.org/wiki/Il-Paġna_prinċipali#cite_note-4">[4]</ref>Il-klabb jikkompeti sew ma dawk il-klabbs sinjuri fid-dinja bi dħul annwali ta' €95.1 miljun.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref></p>
Storja
<p>Galatasaray SK kienu fondati fil-waqgħa tal-1905, minn student ta' Skola tal-Galatasaray <hi rend="italic">(skola għolja bbażata fl-1481)</hi> bħala klabb tal-<ref target="https://mt.wikipedia.org/wiki/Futbol">futbol</ref>. L-ewwel president ta' Galatasaray kien <ref target="https://mt.wikipedia.org/wiki/Ali_Sami_Yen">Ali Sami Yen</ref>. L-ewwel logħba tagħhom kienet kontra <ref target="https://mt.wikipedia.org/wiki/Cadi-Keuy_FC">Cadi-Keuy FC</ref> u huma rebħu din il-logħba 2-0.<ref target="https://mt.wikipedia.org/wiki/Il-Paġna_prinċipali#cite_note-6">[6]</ref> Kien hemm ċertu diskussjonijiet dwar l-isem tal-klabb, fejn kien hemm xi suġġerimenti bħal <hi rend="italic">Gloria</hi> (rebħa) u oħrajn <hi rend="italic">Audace</hi> (kuraġġ), iżda ġie deċiż li l-isem tal-klabb ikun Galatasaray.<ref target="https://mt.wikipedia.org/wiki/Il-Paġna_prinċipali#cite_note-7">[7]</ref></p>
<p>L-isem Galatasaray innifsu ġej minn dak ta' Skola tal-Galatasaray, li min-naħa ħadu isimhom minn Galata Sarayı Enderûn-u Hümâyûn (Palazz Imperjali ta' Skola Galata), l-isem tal-iskola oriġinali ġie stabbilit fuq is-sit fl-1481, u li min-naħa l-oħra ħadu isimhom mill-kolonja medjevali ta' Genoese qrib <ref target="https://mt.wikipedia.org/wiki/Galatia">Galata</ref>. Galatasaray tfisser direttament bħala 'Palazz Galata'.</p>
<p>Skond ir-riċerkatur Cem Atabeyoğlu, Galatasaray ħadu isimhom minn logħba tal-ewwel logħbiet tagħhom. F'dik il-logħba, Galatasaray rebħu 2–0 kontra klabb jismu Rûm u l-ispettaturi bdew issejħulhom "Galata Sarayı Efendileri" (bil-<ref target="https://mt.wikipedia.org/wiki/Lingwa_Maltija">Malti</ref>: Sinjuri ta' Palazz (Belt) Galata), u wara dan l-avveniment, huma adottaw dak l-isem u bdew isejħu lil-klabb tagħhom "GalataSaray". Fl-1905, matul l-era tal-<ref target="https://mt.wikipedia.org/wiki/Imperu_Ottoman">Imperu Ottoman</ref>, ma kienx hemm liġijiet għall-assoċjazzjonijiet, għalhekk il-klabb ma setax jiġi reġistrat uffiċjalment, imma wara l-Liġi tal-Assoċjazzjoni fl-1912 , il-klabb ġie rreġistrat legalment.<ref target="https://mt.wikipedia.org/wiki/Il-Paġna_prinċipali#cite_note-8">[8]</ref></p>
<figure><caption>L-ewwel ritratt ta' Galatasaray (1905).</caption></figure>
<p>Fost il-fundatur Ali Sami Yen, il-ko-fundaturi kienu dawk li kienu ħerqana li jagħmlu dan l-isport, bħal Asim Tevfik Sonumut, Reşat Şirvani, Cevdet Kalpakçıoğlu, Abidin Daver u Kamil.</p>
<p>Għall-ewwel, il-kuluri ta' Galatasaray Sports Club kienu aħmar u abjad. Dawn huma l-kuluri tal-<ref target="https://mt.wikipedia.org/wiki/Bandiera_Torka">bandiera Torka</ref>. Madankollu, ir-Repubblika Torka ma kinitx fondata f'dak iż-żmien. Għalhekk, din l-ispirazzjoni kkawżat l-amministrazzjoni repressiva tal-ġurnata u ħassuhom skomdi u l-amministrazzjoni ppersegwitat plejers tal-futbol. Għal din ir-raġuni, il-kuluri ġew mibdula għall-isfar u blu skur sal-1907. Fl-1908, kuluri ġodda ġew magħżula bħala aħmar u isfar. <ref target="https://mt.wikipedia.org/wiki/Ali_Sami_Yen">Ali Sami Yen</ref> stqarr, "Wara li ilna barra u ġewwa minn diversi ħwienet, rajna żewġ materjali tas-suf eleganti fil-ħanut Fatty Yanko ġewwa Bahçekapısı (bejn Eminönü u Sirkeci f'Istanbul, issa msejħa Bahçekapı). Wieħed minnhom kien pjuttost aħmar skur, li jixbaħ il-kulur taċ-ċirasa, u l-ieħor isfar fl-oranġjo. L-iskrivan tal-bejgħ għamel żewġ drappijiet mil-barma t'idejh u huma saru tant qawwija li fakru s-sbuħija tal-għasfur <hi rend="italic">goldfinch</hi>. Aħna ħsibna li kienu qed ifittxu kuluri ta' ċaqliq fi ħruq tan-nar. Konna qegħdin nimmaġinaw il-fjamma safra u ħamra fuq it-tim brillanti tagħna u ħolma li toħodna magħha fir-rebħiet. Għalkemm hekk għamlet."</p>
<p>Peress li ma kienx hemm timijiet Torok, Galatasaray issieħbu fil-Kampjonat t'Istanbul li kien jikkonsisti timijiet Ingliżi u Griegi fl-istaġun 1905-1906. Huma rebħu l-ewwel titolu tal-kampjonat tagħhom fl-istaġun 1907–1908, Dan witta t-triq tal-bidu tal-istorja tal-futbol Tork.<ref target="https://mt.wikipedia.org/wiki/Il-Paġna_prinċipali#cite_note-9">[9]</ref></p>
<p>Filwaqt li l-futbol fit-Turkija beda jiżviluppa għal kollox, sal-1952, Galatasaray rebħu 10 titli oħra tal-<hi rend="italic">Istanbul League</hi>, sitt titli tas-<hi rend="italic">Sunday League</hi> u tlett titli tal-<hi rend="italic">Friday League</hi>. Wara r-rikonoxximent tal-futbol professjonali fl-1952, l-ewwel kampjonat professjonali iżda mhux nazzjonali tat-Turkija, <hi rend="italic">Istanbul Professional League</hi> li ntlagħab bejn l-1952 u l-1959. Galatasaray rebaħ tlieta titli minn 7 staġuni.</p>
<p><hi rend="italic">Türkiye Profesyonel 1. Ligi</hi> (illum imsejjħa <ref target="https://mt.wikipedia.org/wiki/Turkcell_Super_League">Turkcell Super League</ref>) iffurmat fl-1959. Dan huwa l-ogħla kampjonat professjonali fil-futbol nazzjon Tork, u l-aktar kompetizzjoni sportiva popolari fil-pajjiż. Galatasaray ipparteċipaw fl-istaġuni kollha u rebħu 18-il titlu minn dakinhar.</p>
<p>Probabbilment l-akbar rekord li għandhu klabb huwa li rebaħ il-kampjonati nazzjonali fi 15-il fergħa ta' sport differenti fl-istaġun 1986-87.</p>
<figure><caption>L-Ewwel ħdax magħżula fil-Finali tal-<ref target="https://mt.wikipedia.org/wiki/UEFA_Cup_2000">UEFA Cup 2000</ref> kontra <ref target="https://mt.wikipedia.org/wiki/Arsenal_FC">Arsenal FC</ref>, li seħħet fis-17 ta' Mejju 2000.</caption></figure>
<p>L-aktar era suċċessiva ta' Galatasaray kienet tard fid-1990ijiet, meta l-klabb sar l-ewwel klabb tal-futbol Tork li rebaħ trofew Ewropew. Huma kienu megħjuna f'din minn waħda mill-aħjar ġenerazzjoni tat-Turkija ta' plejers Torok li marru biex jintemmu fit-3 post fit-<ref target="https://mt.wikipedia.org/wiki/Tazza_tad-Dinja_tal-Futbol_2002">Tazza tad-Dinja 2002</ref> u lagħbu fil-kwarti tal-finali tal-<ref target="https://mt.wikipedia.org/wiki/Kampjonati_Ewropej_tal-Futbol_2000">UEFA Euro 2000</ref>. Minbarra plejer talentużi, timijiet viżitaturi wkoll ma jħobbux jivvjaġġaw fl-<ref target="https://mt.wikipedia.org/wiki/Stadju_Ali_Sami_Yen">Istadju Ali Sami Yen</ref> li litteralment Jissejjaħ "Infern" mill-partitarji ta' Galatasaray minħabba l-atmosfera intimidazzjoni pprovduta mis-sapporters inklużi r-rewwixti fil-folol.<ref target="https://mt.wikipedia.org/wiki/Il-Paġna_prinċipali#cite_note-10">[10]</ref></p>
<p>Hemm ħafna plejers tal-futbol ta' suċċess li lagħab għal Galatasaray u ħallew il-marka tagħhom fl-istorja tal-futbol Tork. Ftit eżempji jistgħu jkunu l-eroj nazzjonali tat-1930ijiet <ref target="https://mt.wikipedia.org/wiki/Eşfak_Aykaç">Eşfak Aykaç</ref>, Boduri li miet ta' 21 sena , Mehmet Leblebi li skorja rekord domestiku ta' 14-il gowl f'logħba waħda, <ref target="https://mt.wikipedia.org/wiki/Gündüz_Kılıç">Gündüz Kılıç</ref> imlaqqam <hi rend="italic">Baba</hi> (missier) li kien kowċ, iżda wkoll plejer tat-team tiegħu fil-1950ijiet li kien ta' suċċess kbir kemm kowċ u plejer, l-aħwa Bülent-Reha Eken, Suat Mamat li għamel <hi rend="italic">hat-trick</hi> fit-<ref target="https://mt.wikipedia.org/wiki/Tazza_tad-Dinja_tal-Futbol_1954">Tazza tad-Dinja 1954</ref>,<ref target="https://mt.wikipedia.org/wiki/Il-Paġna_prinċipali#cite_note-11">[11]</ref> <ref target="https://mt.wikipedia.org/wiki/Coşkun_Özarı">Coşkun Özarı</ref> li ħajtu ddedikata lil Galatasaray, <ref target="https://mt.wikipedia.org/wiki/Turgay_Şeren">Turgay Şeren</ref> il-gowler straordinarju li jissejjaħ <hi rend="italic">the Panther of Berlin</hi>, <ref target="https://mt.wikipedia.org/wiki/Fatih_Terim">Fatih Terim</ref> il-kaptan tat-tim ta' Galatasaray u tat-tim nazzjonali Tork u rebaħ il-UEFA Cup fl-2000 bħala kowċ, <ref target="https://mt.wikipedia.org/wiki/Metin_Oktay">Metin Oktay</ref> il-leġġendarju li kien l-aqwa skorer tal-kampjonat Tork 6 darbiet, <ref target="https://mt.wikipedia.org/wiki/Zoran_Simović">Zoran Simović</ref> gowler ieħor magħruf għall-penaltis, <ref target="https://mt.wikipedia.org/wiki/Cüneyt_Tanman">Cüneyt Tanman</ref> li lagħab rekord ta' 342 logħba għall-Galatasaray, <ref target="https://mt.wikipedia.org/wiki/Tanju_Çolak">Tanju Çolak</ref> skorer straordinarju li kien ir-rebbieħ taż-<ref target="https://mt.wikipedia.org/wiki/Żarbuna_tad-Deheb">Żarbuna tad-Deheb</ref> fl-1988 ma Galatasaray, <ref target="https://mt.wikipedia.org/wiki/Xhevat_Prekazi">Cevad Prekazi</ref> plejer mill-Kosovo li kien spettakolari għall-<hi rend="italic">free kicks</hi>, <ref target="https://mt.wikipedia.org/wiki/Taffarel">Taffarel</ref> il-gowler rebbieħ tat-Tazza tad-Dinja mal-<ref target="https://mt.wikipedia.org/wiki/Tim_nazzjonali_tal-futbol_tal-Brazil">Brażil</ref>, <ref target="https://mt.wikipedia.org/wiki/Gheorghe_Hagi">Gheorghe Hagi</ref>, l-eroj tal-futbol Rumen li għadu deskritt bħala l-aqwa plejer barrani li lagħab fit-Turkija, l-attakant Brażiljan <ref target="https://mt.wikipedia.org/wiki/Mário_Jardel">Mário Jardel</ref>, li kien imssejjaħ Super Mário mill-partitarji u skorja żewġ gowls għall-Galatasaray fil-Finali tas-Super Cup Ewropea tal-2000 kontra <ref target="https://mt.wikipedia.org/wiki/Real_Madrid">Real Madrid</ref>, u l-aħħar iżda mhux l-inqas, <ref target="https://mt.wikipedia.org/wiki/Hakan_Şükür">Hakan Şükür</ref>, il-plejer li skorja l-aktar gowls fl-ewwel diviżjoni tal-istorja tal-futbol Tork (249 gowl).</p>
Isem u Pronunzja
<p>L-isem Galatasaray innifsu ġej minn dak ta' Skola tal-Galatasaray, li min-naħa ħadu isimhom minn Galata Sarayı Enderûn-u Hümâyûn (Palazz Imperjali ta' Skola Galata), l-isem tal-iskola oriġinali ġie stabbilit fuq is-sit fl-1481, u li min-naħa l-oħra ħadu isimhom mill-kolonja medjevali ta' Genoese qrib <ref target="https://mt.wikipedia.org/wiki/Galatia">Galata</ref>. Galatasaray tfisser direttament bħala 'Palazz Galata'.</p>
<p>M'hemm l-ebda forma diminuttiva ta' Galatasaray. Il-partitarji jirreferu għall-klabb jew bl-isem sħiħ tiegħu jew mill-laqam tiegħu "Cim Bom Bom" (ppronunzjat 'Jim Bom Bom') jew fil-qasir 'Cim Bom'. Il-forma imqassra 'Gala' xi kultant hija wżata fl-Ewropa/Amerika.</p>
<p>Huwa importanti li wieħed iżomm f'moħħu li Galatasaray hija kelma komposta u hija ppronunzjata bħala tali. L-aktar żball komuni li huwa mhux magħmul minn kelliema Torok huwa li jgħidu Gala-tasaray, filwaqt li l-espressjoni korretta għandha tkun Galata-Saray ma' waqfa fil-qosor ħafna bejn iż-żewġ kelmiet.<ref target="https://mt.wikipedia.org/wiki/Il-Paġna_prinċipali#cite_note-12">[12]</ref></p>
Storja tal-kits
<figure></figure>

Grawnds
<hi rend="italic">Biex tapprofondixxi, ara l-artikli: <ref target="https://mt.wikipedia.org/wiki/Ali_Sami_Yen_Stadı">Ali Sami Yen Stadı</ref>u <ref target="https://mt.wikipedia.org/wiki/Türk_Telekom_Arena">Türk Telekom Arena</ref></hi>.

<p>Meta Galatasaray ġew fondati, l-ebda timijiet Torok ma kellhom grawnd tagħhom stess, u l-logħob fil-Kampjonat t'Istanbul kienu jsiru ġewwa <ref target="https://mt.wikipedia.org/wiki/Stadju_Şükrü_Saracoğlu">Papazın Çayırı</ref> – illum is-sit ta' <ref target="https://mt.wikipedia.org/wiki/Stadju_Şükrü_Saracoğlu">Stadju Şükrü Saracoğlu</ref> ta' <ref target="https://mt.wikipedia.org/wiki/Fenerbahçe_SK">Fenerbahçe</ref>. Fl-1921 l-ewwel stadju tal-futbol xieraq fil-belt inbena, l-<ref target="https://mt.wikipedia.org/wiki/Stadju_Taksim">Istadju Taksim</ref>, li kien użat bħala grawnd tat-timijiet kolla f'Istanbul. Meta l-istoriku Stadju Taksim kien imwaqqa fl-1940, Galatasaray iddeċiedew li jibnu grawnd kbir u modern. Minħabba diffikultajiet li rriżultaw mit-Tieni Gwerra Dinjija, il-kostruzzjoni ġiet ittardja għal aktar minn għoxrin sena. F'dan il-perjodu, huma lagħbu ġewwa <ref target="https://mt.wikipedia.org/wiki/Stadju_Şeref">Şeref Stadi</ref> u <ref target="https://mt.wikipedia.org/wiki/Stadju_BJK_İnönü">Dolmabahçe Stadi</ref></p>
Ali Sami Yen Stadi
<p>Fl-20 ta' Diċembru 1964, l-<ref target="https://mt.wikipedia.org/wiki/Stadju_Ali_Sami_Yen">Istadju Ali Sami Yen</ref> ġie nawgurat.<ref target="https://mt.wikipedia.org/wiki/Il-Paġna_prinċipali#cite_note-14">[14]</ref> Huwa msemmi wara l-fundatur ta' Galatasaray, <ref target="https://mt.wikipedia.org/wiki/Ali_Sami_Yen">Ali Sami Yen</ref>, huwa jinsab fil-kwart ta' <ref target="https://mt.wikipedia.org/wiki/Mecidiyeköy">Mecidiyeköy</ref> tad-distrett ta' <ref target="https://mt.wikipedia.org/wiki/Şişli">Şişli</ref> fiċ-ċentru tal-belt. Fl-1964, l-istadju kellu kapaċità ta' 35,000. Illum, minħabba titjib fis-sigurtà u l-projbizzjoni ta' spettaturi mhux bilqiegħda, huwa għandhu kapaċità ta' 24,990 bilqiegħda.<ref target="https://mt.wikipedia.org/wiki/Il-Paġna_prinċipali#cite_note-15">[15]</ref></p>
<p>Wara l-2002, meta <ref target="https://mt.wikipedia.org/wiki/Stadju_Atatürk_Olympic">Istadju Olimpiku Atatürk</ref> kienet mibnija għall-offerta fil-Logħob Olimpiku ġewwa Istanbul, Galatasaray bdew jilgħabu hemmhekk fit-<ref target="https://mt.wikipedia.org/wiki/UEFA_Champions_League">Tazza Ewropea</ref>. Ir-rekord t'attendenza fost il-grawnds Torok kien miksur hemm, fil-logħba Galatasaray–<ref target="https://mt.wikipedia.org/wiki/Olympiacos_FC">Olympiacos</ref> li ntlagħbet quddiem 79,414 spettatur. Madankollu, l-<ref target="https://mt.wikipedia.org/wiki/Stadju_Ali_Sami_Yen">Istadju Ali Sami Yen</ref> għandhu importanza storika għas-sapporters ta' Galatasaray għalkemm huwa iżgħar u ikbar.<ref target="https://mt.wikipedia.org/wiki/Il-Paġna_prinċipali#cite_note-16">[16]</ref></p>
Türk Telekom Arena
<p>Il-Grawnd ġdid ta' Galatasaray ġie mibni mill-ġdid li huwa <ref target="https://mt.wikipedia.org/wiki/Türk_Telekom_Arena">Türk Telekom Arena</ref>. Dan jinsab fil-kwart ta' Aslantepe qrib <ref target="https://mt.wikipedia.org/wiki/Maslak">Maslak</ref>, distrett finanzjarju ġewwa <ref target="https://mt.wikipedia.org/wiki/Şişli">Şişli</ref>. L-istadju l-ġdid, li nfetaħ fil-15 ta' Jannar 2011, għandu kapaċità ta' 52,695 sedili, li għamlet l-akbar stadju proprjetà privat tal-klabb fit-Turkija.<ref target="https://mt.wikipedia.org/wiki/Il-Paġna_prinċipali#cite_note-17">[17]</ref></p>
Innijiet tal-Istadju
<p>Mill-1998, wara kull gowl skorjat minn Galatasaray, tindaqq l-aħħar parti tal-kanzunetta <ref target="https://mt.wikipedia.org/wiki/I_Will_Survive">I Will Survive</ref> mill-<ref target="https://mt.wikipedia.org/wiki/Banda_Hermes_House">Banda Hermes House</ref>. Għalkemm il-kanzunetta hija bl-Ingliż, il-parti użata m'għandha l-ebda lirika ħlief "la la la la". Barra minn hekk, qabel kull logħba l-Florida State Warchant (Galatasaray War Chant), li hija <hi rend="italic">chant</hi> antika ħafna tal-Indjani Amerikani indiġeni tat-Tramuntana, tindaqq akkumpanjata minn dak li s-sapporters issejħu "scarf show" fejn il-partitarji juru xalpi,bnadar u aktar. Ħafna nies issejħu l-istadju 'Cehennem' (infern) minħabba l-innijiet tal-istadju u jsaħnu kontinwament il-partitarji.</p>




Rekords tal-plejer
<hi rend="italic">Għal aktar informazzjoni fuq dan is-suġġett, ara <ref target="https://mt.wikipedia.org/wiki/Lista_ta'_rekords_u_statistiki_ta'_Galatasaray_SK">Lista ta' rekords u statistiki ta' Galatasaray SK</ref>.</hi>
<list type="unordered"><item>L-aktar apparenzi fis-Süper Lig 
<list type="unordered"><item> <ref target="https://mt.wikipedia.org/wiki/Bülent_Korkmaz">Bülent Korkmaz</ref> – 430</item></list></item>
<item>L-aktar fis-Süper Lig
<list type="unordered"><item> <ref target="https://mt.wikipedia.org/wiki/Hakan_Şükür">Hakan Şükür</ref> – 228</item></list></item></list>
<list type="unordered"><item>L-aqwa plejer li għamel apparenzi għall-klabb.
<list type="unordered"><item> <ref target="https://mt.wikipedia.org/wiki/Turgay_Şeren">Turgay Şeren</ref> – 631</item></list></item>
<item>L-aqwa skorer ta' kull żmien
<list type="unordered"><item> <ref target="https://mt.wikipedia.org/wiki/Metin_Oktay">Metin Oktay</ref> – 538</item></list></item></list>
Unuri
<p><hi rend="italic">Għal aktar informazzjoni fuq l-Unuri, ara <ref target="https://mt.wikipedia.org/wiki/Lista_ta'_rekords_u_statistiki_ta'_Galatasaray_SK">Lista ta' rekords u statistiki ta' Galatasaray SK</ref> u <ref target="https://mt.wikipedia.org/wiki/Galatasaray_SK_fl-Ewropa">Galatasaray SK fl-Ewropa</ref>.</hi></p>
Kompetizzjonijiet Internazzjonali
<list type="unordered"><item><hi rend="bold"><ref target="https://mt.wikipedia.org/wiki/UEFA_Super_Cup">UEFA Super Cup</ref>:</hi>
<list type="unordered"><item><hi rend="bold">Rebbieħa (1):</hi> <ref target="https://mt.wikipedia.org/wiki/2000_UEFA_Super_Cup">2000</ref></item></list></item></list>
<list type="unordered"><item><hi rend="bold"><ref target="https://mt.wikipedia.org/wiki/UEFA_Champions_League">UEFA Champions League</ref>:</hi>
<list type="unordered"><item>Semi-Finali (1): <ref target="https://mt.wikipedia.org/wiki/Tazza_taċ-Ċampjins_1988–89">1988–1989</ref></item>
<item>Kwarti tal-Finali (4): <ref target="https://mt.wikipedia.org/wiki/Tazza_taċ-Ċampjins_1962–63">1962–1963</ref>, <ref target="https://mt.wikipedia.org/wiki/Tazza_taċ-Ċampjins_1969–70">1969–1970</ref>, <ref target="https://mt.wikipedia.org/wiki/UEFA_Champions_League_1993–94">1993–1994</ref>, <ref target="https://mt.wikipedia.org/wiki/UEFA_Champions_League_2000–01">2000–2001</ref></item></list></item></list>
<list type="unordered"><item><hi rend="bold"><ref target="https://mt.wikipedia.org/wiki/UEFA_Europa_League">UEFA Europa League</ref>:</hi>
<list type="unordered"><item><hi rend="bold">Rebbieħa (1):</hi> <ref target="https://mt.wikipedia.org/wiki/UEFA_Cup_1999–2000">1999–2000</ref></item></list></item></list>
<list type="unordered"><item><hi rend="bold"><ref target="https://mt.wikipedia.org/wiki/UEFA_Cup_Winners'_Cup">UEFA Cup Winners' Cup</ref>:</hi>
<list type="unordered"><item>Kwarti tal-Finali (1): 1991–1992</item></list></item></list>
Kompetizzjonijiet Domestiċi
<list type="unordered"><item><hi rend="bold"><ref target="https://mt.wikipedia.org/wiki/Süper_Lig">Süper Lig</ref>:</hi>
<list type="unordered"><item><hi rend="bold">Rebbieħa (22): (rekord-maqsum)</hi> 1961–62, 1962–63, 1968–69, 1970–71, 1971–72, 1972–73, 1986–87, 1987–88, 1992–93, 1993–94, 1996–97, 1997–98, 1998–99, 1999–2000, 2001–02, 2005–06, 2007–08, 2011–2012, 2012/2013, 2014/2015, 2017/2018, 2018/2019</item>
<item><hi rend="italic">Runners-up</hi> (9): 1960–61, 1965–66, 1974–75, 1978–79, 1985–86, 1990–91, 2000–01, 2002–03</item></list></item></list>
<list type="unordered"><item><hi rend="bold"><ref target="https://mt.wikipedia.org/wiki/Tazza_Torka">Türkiye Kupası</ref>: (rekord)</hi>
<list type="unordered"><item><hi rend="bold">Rebbieħa (14):</hi> 1963, 1964, 1965, 1966, 1973, 1976, 1982, 1985, 1991, 1993, 1996, 1999, 2000, 2005</item>
<item><hi rend="italic">Runners-up</hi> (5): 1969, 1980, 1994, 1995, 1998</item></list></item></list>
<list type="unordered"><item><hi rend="bold"><ref target="https://mt.wikipedia.org/wiki/Super_Cup_Torka">Süper Kupa</ref>: (rekord)</hi>
<list type="unordered"><item><hi rend="bold">Rebbieħa (14):</hi> 1966, 1969, 1972, 1982, 1987, 1988, 1991, 1993, 1996, 1997, 2008, 2012, 2013, 2015</item>
<item><hi rend="italic">Runners-up</hi> (8): 1971, 1973, 1976, 1985, 1994, 1998, 2006, 2014</item></list></item></list>
Kompetizzjonijiet Domestiċi li m'għadhomx jeżistu
<list type="unordered"><item><hi rend="bold"><ref target="https://mt.wikipedia.org/wiki/Milli_Küme_Şampiyonası">Milli Küme Şampiyonası</ref>:</hi>
<list type="unordered"><item><hi rend="bold">Rebbieħa (1): </hi> 1938–39</item></list></item></list>
<list type="unordered"><item><hi rend="bold"><ref target="https://mt.wikipedia.org/wiki/Tazza_tal-Kanċillier">Tazza tal-Kanċillier</ref>:</hi>
<list type="unordered"><item><hi rend="bold">Rebbieħa (5):</hi> 1975, 1979, 1986, 1990, 1995</item></list></item></list>
<list type="unordered"><item><hi rend="bold"><ref target="https://mt.wikipedia.org/wiki/Tazza_TSYD">Tazza TSYD</ref>:</hi> <hi rend="bold">(rekord-maqsum)</hi>
<list type="unordered"><item><hi rend="bold">Rebbieħa (12):</hi> 1963, 1966, 1967, 1970, 1977, 1981, 1987, 1991, 1992, 1997, 1998, 1999</item></list></item></list>
<list type="unordered"><item><hi rend="bold"><ref target="https://mt.wikipedia.org/wiki/Tazza_Atatürk_Gazi">Tazza Atatürk Gazi</ref>:</hi> <hi rend="bold">(rekord)</hi>
<list type="unordered"><item><hi rend="bold">Rebbieħa (1):</hi> 1928</item></list></item></list>
<list type="unordered"><item><hi rend="bold">Tazza 50. Yıl:</hi> <hi rend="bold">(rekord)</hi>
<list type="unordered"><item><hi rend="bold">Rebbieħa (1):</hi>1973</item></list></item></list>
Titoli Reġjonali li m'għadhomx jeżistu
<list type="unordered"><item><hi rend="bold">Kampjonat t'Istanbul:</hi> <hi rend="bold">(rekord-maqsum)</hi>
<list type="unordered"><item><hi rend="bold">Rebbieħa (15):</hi> 1908–09, 1909–10, 1910–11, 1914–15, 1915–16, 1921–22, 1924–25, 1925–26, 1926–27, 1928–29, 1930–31, 1948–49, 1954–55, 1955–56, 1957–58</item></list></item></list>
<list type="unordered"><item><hi rend="bold">Tazza t'Istanbul:</hi> <hi rend="bold">(rekord-maqsum)</hi>
<list type="unordered"><item><hi rend="bold">Rebbieħa (2):</hi> 1942, 1943</item></list></item></list>
<list type="unordered"><item><hi rend="bold">Shield t'Istanbul:</hi>
<list type="unordered"><item><hi rend="bold">Rebbieħa (1):</hi> 1932–33</item></list></item></list>
<list type="unordered"><item><hi rend="bold">Tazza tal-Unjoni tal-Klabbs:</hi>
<list type="unordered"><item><hi rend="bold">Rebbieħa (1):</hi> 1909</item></list></item></list>
Plejers




Skwadra tar-Riżerva u tal-Akkademja
<p><hi rend="italic">Ara <ref target="https://mt.wikipedia.org/wiki/Galatasaray_A2">Galatasaray A2</ref></hi></p>
Eks Plejers
<p><hi rend="italic">Għal dettalji dwar l-eks plejers, ara <ref target="https://mt.wikipedia.org/wiki/Kategorija:Plejers_ta'_Galatasaray_SK">Plejers ta' Galatasaray SK</ref> u <ref target="https://mt.wikipedia.org/wiki/Lista_ta'_plejers_ta'_Galatasaray_SK">Lista ta' plejers ta' Galatasaray SK</ref>.</hi></p>


Presidenti
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Lista_ta'_presidenti_ta'_Galatasaray_SK">Lista ta' presidenti ta' Galatasaray SK</ref></hi>.

Uffiċjali tal-Klabb
Amministrazzjoni

Staff tal-kowċing

Storja tal-Kowċis
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Lista_ta'_kowċis_ta'_Galatasaray_SK">Lista ta' kowċis ta' Galatasaray SK</ref></hi>.



Referenzi
<list type="unordered"><item>Birand, M. A., &amp; Polat, M. M. (2006). <hi rend="italic">Passion that continues for 100 years</hi>. İstanbul: D Yapım. OCLC<ref target="http://www.worldcat.org/oclc/164788939">164788939</ref></item>
<item>Turagay, U., Özgün, G., Gökçin, B., Ahunbay (2006). <hi rend="italic">17 May: The story of a championship</hi>. İstanbul: D Yapım. OCLC<ref target="http://www.worldcat.org/oclc/169899400">169899400</ref></item>
<item>Hasol, D. (2004). <hi rend="italic">Dreams/realities in Galatasaray</hi>. İstanbul: Yapı Yayın. <ref target="https://mt.wikipedia.org/wiki/Special:BookSources/9789758599448">ISBN 978-975-8599-44-8</ref></item>
<item>Tuncay, B. (2003). <hi rend="italic">Galatasaray with European Success and Notable Players</hi>.  Yapı Kredi Kü̈ltü̈r Sanat Yayıncılık. <ref target="https://mt.wikipedia.org/wiki/Special:BookSources/9789750804274">ISBN 978-975-08-0427-4</ref></item>
<item>Yamak, O. (2001). <hi rend="italic">Galatasaray: Story of 95 years</hi>. Sinerji. OCLC<ref target="http://www.worldcat.org/oclc/59287768">59287768</ref></item>
<item>Çakar, A. (1995). <hi rend="italic">90 questions about history of Galatasaray SK</hi>. Cağaloğlu, İstanbul: Demir Ajans Yayınları. OCLC<ref target="http://www.worldcat.org/oclc/42434622">42434622</ref></item>
<item>Tekil, S. (1986). <hi rend="italic">History of Galatasaray, 1905–1985.</hi> Galatasaray Spor Kulübü. OCLC<ref target="http://www.worldcat.org/oclc/25025508">25025508</ref></item>
<item>Tekil, S. (1983). <hi rend="italic">Galatasaray 1905–1982: Memories</hi>. Arset Matbaacılık Koll. Şti. OCLC<ref target="http://www.worldcat.org/oclc/62614035">62614035</ref></item>
<item>İsfendiyar, F. (1952). <hi rend="italic">History of Galatasaray</hi>. İstanbul: [Doğan Kardeş yayınları]. OCLC<ref target="http://www.worldcat.org/oclc/27753643">27753643</ref></item></list>
Ħoloq esterni


<list type="unordered"><item>(TR,EN,FR)  <ref target="http://www.galatasaray.org/">Sit Uffiċjali</ref></item>
<item>(TR,EN,FR)  <ref target="http://www.facebook.com/Galatasaray">Paġna Uffiċjali</ref> fuq Facebook</item>
<item>(TR)  <ref target="https://twitter.com/GalatasaraySK">Galatasaray SK</ref> fuq <ref target="https://mt.wikipedia.org/wiki/Twitter">Twitter</ref></item></list>
</text></body></html>