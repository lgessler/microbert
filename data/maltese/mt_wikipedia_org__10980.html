<html><body><text id="wikipedia_mt_wikipedia_org__10980.html" ns="0" revid="272300" sourceurl="https://mt.wikipedia.org/wiki/Lys_Assia" title="Lys Assia" type="wikipedia">Lys Assia
<p><hi rend="bold">Lys Assia</hi> (imwieleda bħala <hi rend="bold">Rosa Mina Schärer</hi>; twieldet fit-3 ta' Marzu 1924 – mietet fl-24 ta' Marzu 2018) kienet <ref target="https://mt.wikipedia.org/wiki/Kantant">kantanta</ref> <ref target="https://mt.wikipedia.org/wiki/Żvizzera">Żvizzera</ref>, rebbieħa tal-ewwel edizzjoni tal-<ref target="https://mt.wikipedia.org/wiki/Festival_tal-Eurovision">Festival tal-Eurovision</ref>.</p>
Bijografija
<p>Imwielda f'<ref target="https://mt.wikipedia.org/wiki/Rupperswil">Rupperswil</ref>, kantun ta' <ref target="https://mt.wikipedia.org/wiki/Argovja">Argovja</ref>, l-<ref target="https://mt.wikipedia.org/wiki/Żvizzera">Iżvizzera</ref>, Assia ta' tifla żgħira kienet żeffiena. Bħala kantanta, l-ewwel kanzunetta tagħha ta' suċċess kienet "Oh Mein Papa" fl-1954. Fl-1956, rebħet l-<ref target="https://mt.wikipedia.org/wiki/Festival_tal-Eurovision_1956">ewwel edizzjoni</ref> tal-<ref target="https://mt.wikipedia.org/wiki/Eurovision_Song_Contest">Eurovision Song Contest</ref>, fejn irrapreżentat lill-Iżvizzera bil-kanzunetta "Refrain". Dik is-sena kantat kanzunetta oħra fis-serata finali, skont kif kienet titlob ir-regola għal dik is-sena, li kienet "Das alte Karussell". L-involviment tagħha f'dan il-Konkors baqa' għaddej fis-sentejn ta' wara hekk kif irrapreżentat għal darb'oħra lill-Iżvizzeri fl-<ref target="https://mt.wikipedia.org/wiki/Festival_tal-Eurovision_1957">1957</ref> bil-kanzunetta "L'enfant que j'étais" u bis-silta mużikali "Giorgio" fis-<ref target="https://mt.wikipedia.org/wiki/Festival_tal-Eurovision_1958">sena segwenti</ref>.</p>
<p>Lys Assia mietet fl-24 ta' Marzu 2018, fl-età ta' 94 sena.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
Repertorju
<list type="unordered"><item>"Oh Mein Papa"</item>
<item>"Ein kleiner goldner Ring"</item>
<item>"Refrain"</item>
<item>"Das Alte Karussell"</item>
<item>"Holland Mädel"</item>
<item>"Jolie Jacqueline"</item>
<item>"L'enfant que j'étais"</item>
<item>"Giorgio"</item>
<item>"Die Glocken Hell Erklingen"</item>
<item>"Golodrina"</item>
<item>"C'etait Ma Vie"</item></list>


Ħoloq esterni
<list type="unordered"><item><ref target="http://www.lys-assia.de/">Sit uffiċjali</ref></item></list>
</text></body></html>