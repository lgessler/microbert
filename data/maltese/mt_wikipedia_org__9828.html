<html><body><text id="wikipedia_mt_wikipedia_org__9828.html" ns="0" revid="251201" sourceurl="https://mt.wikipedia.org/wiki/Premier_League_2008%E2%80%9309" title="Premier League 2008–09" type="wikipedia">Premier League 2008–09
<p>Il-<hi rend="bold">Premier League 2008–09</hi> kien is-sbatax-il edizzjoni tal-<ref target="https://mt.wikipedia.org/wiki/Premier_League">Premier League</ref> minn meta ġie stabbilit fl-1992. <ref target="https://mt.wikipedia.org/wiki/Manchester_United_FC">Manchester United</ref> ġew inkurunati ċampjins għall-ħdax-il darba u għat-tielet darba konsekuttiva fil-ġurnata ta' qabel tal-aħħar tal-istaġun. Il-kampjonat beda fis-16 ta' Awwissu 2008,<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> u spiċċa fl-24 ta' Mejju 2009. Total ta' għoxrin tim ikkontestaw dan il-kampjonat, li jikkonsistu minn sbatax li ħadu sehem fl-istaġun ta' qabel u tlieta li ġew promossi mill-<ref target="https://mt.wikipedia.org/wiki/Football_League_Championship">Football League Championship</ref>.</p>
<p>Minn dan l-istaġun, il-klabbs huma permessi li jagħżlu seba' plejers fuq il-bank tas-sostituti minflok ħamsa.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Dan l-istaġun hu differenti wkoll minħabba li ma kienx hemm il-partita tradizzjonali tal-Ewwel tas-Sena. Din hi minħabba li t-Tielet Rawnd tal-FA Cup li tradizzjonalment tintlagħab fl-ewwel Sibt ta' Jannar, ħabtet fl-istess ġurnata tal-logħob tal-Ewwel tas-Sena mill-kampjonat.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref></p>
<p>L-ewwel gowl tal-istaġun ġie skurjat fl-ewwel logħba tal-istaġun mill-plejer tal-<ref target="https://mt.wikipedia.org/wiki/Arsenal_FC">Arsenal</ref> <ref target="https://mt.wikipedia.org/wiki/Samir_Nasri">Samir Nasri</ref> kontra t-tim promoss ta' <ref target="https://mt.wikipedia.org/wiki/West_Bromwich_Albion_FC">West Bromwich Albion</ref> fir-raba' minuta tal-ewwel taqsima.<ref target="https://mt.wikipedia.org/wiki/Il-Paġna_prinċipali#cite_note-l-ewwel_gowl-4">[4]</ref> <ref target="https://mt.wikipedia.org/wiki/Gabriel_Agbonlahor">Gabriel Agbonlahor</ref> tal-<ref target="https://mt.wikipedia.org/wiki/Aston_Villa_FC">Aston Villa</ref> skorja l-ewwel <ref target="https://mt.wikipedia.org/wiki/Tripletta">tripletta</ref> tal-istaġun kontra <ref target="https://mt.wikipedia.org/wiki/Manchester_City_FC">Manchester City</ref>, fejn irnexxielu jagħmel dan f'temp ta' seba' minuti.<ref target="https://mt.wikipedia.org/wiki/Il-Paġna_prinċipali#cite_note-villamancity-5">[5]</ref></p>
<p><ref target="https://mt.wikipedia.org/wiki/Manchester_United_FC">Manchester United</ref> ħadu t-titlu tal-Premier League wara dro kontra <ref target="https://mt.wikipedia.org/wiki/Arsenal_FC">Arsenal</ref> nhar is-16 ta' Mejju 2009, li tahom il-ħdax-il titlu tal-kampjonat, u t-tmintax-il wieħed totali, fejn b'hekk ugwaljaw ir-rekord miżmum minn <ref target="https://mt.wikipedia.org/wiki/Liverpool_FC">Liverpool</ref>. Din kienet it-tieni darba li t-titlu rebħuh għal tliet snin infila, wara s-serje ta' rebħiet fl-2001. <ref target="https://mt.wikipedia.org/wiki/West_Bromwich_Albion_FC">West Bromwich Albion</ref> saru l-ewwel tim relegat għaċ-Championship wara telfa ta' 2–0 ġewwa darhom kontra <ref target="https://mt.wikipedia.org/wiki/Liverpool_FC">Liverpool</ref> nhar is-17 ta' Mejju 2009. Magħhom ingħaqdu <ref target="https://mt.wikipedia.org/wiki/Middlesbrough_FC">Middlesbrough</ref> u <ref target="https://mt.wikipedia.org/wiki/Newcastle_United_FC">Newcastle United</ref> li fl-aħħar ġurnata tal-istaġun tilfu kontra <ref target="https://mt.wikipedia.org/wiki/West_Ham_United_FC">West Ham United</ref> u <ref target="https://mt.wikipedia.org/wiki/Aston_Villa_FC">Aston Villa</ref> rispettivament. Dan ifisser li <ref target="https://mt.wikipedia.org/wiki/Hull_City_FC">Hull City</ref> u <ref target="https://mt.wikipedia.org/wiki/Sunderland_AFC">Sunderland</ref> salvaw posthom fl-ogħla diviżjoni minkejja li tilfu kontra Manchester United u Chelsea. Din kienet l-ewwel darba mill-<ref target="https://mt.wikipedia.org/wiki/Premier_League_2005–06">istaġun 2005–06</ref> li aktar minn tim promoss wieħed żamm postu fil-Premier League.</p>
Promozzjoni u relegazzjoni
<p> <hi rend="bold">Timijiet promossi mill-Football League Championship 2007–08</hi></p>
<list type="unordered"><item><ref target="https://mt.wikipedia.org/wiki/West_Bromwich_Albion_FC">West Bromwich Albion</ref></item>
<item><ref target="https://mt.wikipedia.org/wiki/Stoke_City_FC">Stoke City</ref></item>
<item><ref target="https://mt.wikipedia.org/wiki/Hull_City_AFC">Hull City</ref></item></list>
<p> <hi rend="bold"> Timijiet relegati għall-Football League Championship 2008–09</hi></p>
<list type="unordered"><item><ref target="https://mt.wikipedia.org/wiki/Reading_FC">Reading</ref></item>
<item><ref target="https://mt.wikipedia.org/wiki/Birmingham_City_FC">Birmingham City</ref></item>
<item><ref target="https://mt.wikipedia.org/wiki/Derby_County_FC">Derby County</ref></item></list>


Riżultati
<p>Aġġornata sal-logħbiet li ntlagħbu fl-24 ta' Mejju 2009.Sors: <ref target="http://www.premierleague.com/en-gb/matchday/results.html?paramClubId=ALL&amp;paramComp_8=true&amp;paramSeason=2008-2009&amp;view=.dateMonth&amp;paramMonthIndex=8">Barclays Premier League</ref>1 It-tim li jilgħab f'daru hu mniżżel fil-kolonna xellugija.<hi rend="bold">Kuluri</hi>: Blu = rebħa ta' tim f'daru; Isfar = dro; Aħmar = rebħa ta' tim barra minn daru.</p>




Unuri annwali
Plejer tas-Sena tal-PFA
<p>L-unur tal-<ref target="https://mt.wikipedia.org/wiki/Plejer_tas-Sena_tal-PFA">Plejer tas-Sena tal-PFA</ref> għall-2009 ġie mirbuħ minn <ref target="https://mt.wikipedia.org/wiki/Ryan_Giggs">Ryan Giggs</ref> ta' <ref target="https://mt.wikipedia.org/wiki/Manchester_United_FC">Manchester United</ref>.</p>
<p>Il-lista tan-nominati għall-unur tal-Plejer tas-Sena tal-PFA, b'ordni alfabetiku, kienu dawn is-segwenti:</p>
<list type="unordered"><item><ref target="https://mt.wikipedia.org/wiki/Rio_Ferdinand">Rio Ferdinand</ref> (<ref target="https://mt.wikipedia.org/wiki/Manchester_United_FC">Manchester United</ref>)</item>
<item><ref target="https://mt.wikipedia.org/wiki/Steven_Gerrard">Steven Gerrard</ref> (<ref target="https://mt.wikipedia.org/wiki/Liverpool_FC">Liverpool</ref>)</item>
<item><ref target="https://mt.wikipedia.org/wiki/Ryan_Giggs">Ryan Giggs</ref> (<ref target="https://mt.wikipedia.org/wiki/Manchester_United_FC">Manchester United</ref>)</item>
<item><ref target="https://mt.wikipedia.org/wiki/Cristiano_Ronaldo">Cristiano Ronaldo</ref> (<ref target="https://mt.wikipedia.org/wiki/Manchester_United_FC">Manchester United</ref>)</item>
<item><ref target="https://mt.wikipedia.org/wiki/Edwin_van_der_Sar">Edwin van der Sar</ref> (<ref target="https://mt.wikipedia.org/wiki/Manchester_United_FC">Manchester United</ref>)</item>
<item><ref target="https://mt.wikipedia.org/wiki/Nemanja_Vidić">Nemanja Vidić</ref> (<ref target="https://mt.wikipedia.org/wiki/Manchester_United_FC">Manchester United</ref>)</item></list>
Plejer Żagħżugħ tas-Sena tal-PFA
<p>L-unur tal-<ref target="https://mt.wikipedia.org/wiki/Plejer_Żagħżugħ_tas-Sena_tal-PFA">Plejer Żagħżugħ tas-Sena tal-PFA</ref> ġie mirbuħ minn <ref target="https://mt.wikipedia.org/wiki/Ashley_Young">Ashley Young</ref> ta' <ref target="https://mt.wikipedia.org/wiki/Aston_Villa_FC">Aston Villa</ref>.</p>
<p>Il-lista tan-nominati għal dan l-unur kienu dawn is-segwenti:</p>
<list type="unordered"><item><ref target="https://mt.wikipedia.org/wiki/Gabriel_Agbonlahor">Gabriel Agbonlahor</ref> (<ref target="https://mt.wikipedia.org/wiki/Aston_Villa_FC">Aston Villa</ref>)</item>
<item><ref target="https://mt.wikipedia.org/wiki/Jonny_Evans">Jonny Evans</ref> (<ref target="https://mt.wikipedia.org/wiki/Manchester_United_FC">Manchester United</ref>)</item>
<item><ref target="https://mt.wikipedia.org/wiki/Stephen_Ireland">Stephen Ireland</ref> (<ref target="https://mt.wikipedia.org/wiki/Manchester_City_FC">Man City</ref>)</item>
<item><ref target="https://mt.wikipedia.org/wiki/Aaron_Lennon">Aaron Lennon</ref> (<ref target="https://mt.wikipedia.org/wiki/Tottenham_Hotspur_FC">Tottenham Hotspur</ref>)</item>
<item><ref target="https://mt.wikipedia.org/wiki/Rafael_Pereira_da_Silva_(twieled_fl-1990)">Rafael da Silva</ref> (<ref target="https://mt.wikipedia.org/wiki/Manchester_United_FC">Manchester United</ref>)</item>
<item><ref target="https://mt.wikipedia.org/wiki/Ashley_Young">Ashley Young</ref> (<ref target="https://mt.wikipedia.org/wiki/Aston_Villa_FC">Aston Villa</ref>)</item></list>
Tim tas-Sena tal-PFA

<p>Gowler: <ref target="https://mt.wikipedia.org/wiki/Edwin_van_der_Sar">Edwin van der Sar</ref> (<ref target="https://mt.wikipedia.org/wiki/Manchester_United_FC">Manchester United</ref>)
Difiża: <ref target="https://mt.wikipedia.org/wiki/Glen_Johnson">Glen Johnson</ref> (<ref target="https://mt.wikipedia.org/wiki/Portsmouth_FC">Portsmouth</ref>), <ref target="https://mt.wikipedia.org/wiki/Patrice_Evra">Patrice Evra</ref>, <ref target="https://mt.wikipedia.org/wiki/Rio_Ferdinand">Rio Ferdinand</ref>, <ref target="https://mt.wikipedia.org/wiki/Nemanja_Vidić">Nemanja Vidić</ref> (kollha ta' <ref target="https://mt.wikipedia.org/wiki/Manchester_United_FC">Manchester United</ref>)
Nofs il-grawnd <ref target="https://mt.wikipedia.org/wiki/Steven_Gerrard">Steven Gerrard</ref> (<ref target="https://mt.wikipedia.org/wiki/Liverpool_FC">Liverpool</ref>), <ref target="https://mt.wikipedia.org/wiki/Cristiano_Ronaldo">Cristiano Ronaldo</ref>, <ref target="https://mt.wikipedia.org/wiki/Ryan_Giggs">Ryan Giggs</ref> (it-tnejn ta' <ref target="https://mt.wikipedia.org/wiki/Manchester_United_FC">Manchester United</ref>), <ref target="https://mt.wikipedia.org/wiki/Ashley_Young">Ashley Young</ref> (<ref target="https://mt.wikipedia.org/wiki/Aston_Villa_FC">Aston Villa</ref>)

Attakk: <ref target="https://mt.wikipedia.org/wiki/Nicolas_Anelka">Nicolas Anelka</ref> (<ref target="https://mt.wikipedia.org/wiki/Chelsea_FC">Chelsea</ref>), <ref target="https://mt.wikipedia.org/wiki/Fernando_Torres">Fernando Torres</ref> (<ref target="https://mt.wikipedia.org/wiki/Liverpool_FC">Liverpool</ref>)</p>
Unur ta' Mertu tal-Barclays Premier League
<list type="unordered"><item>Il-gowler ta' <ref target="https://mt.wikipedia.org/wiki/Aston_Villa_FC">Aston Villa</ref>, <ref target="https://mt.wikipedia.org/wiki/Brad_Friedel">Brad Friedel</ref>, ingħata l-Unur ta' Mertu tal-Barclays Premier League wara li laħaq kwota ta' 167 dehra konsekuttiva fil-Premier League.<ref target="https://mt.wikipedia.org/wiki/Il-Paġna_prinċipali#cite_note-7">[7]</ref></item>
<item>Il-gowler ta' <ref target="https://mt.wikipedia.org/wiki/Manchester_United_FC">Manchester United</ref>, <ref target="https://mt.wikipedia.org/wiki/Edwin_van_der_Sar">Edwin van der Sar</ref>, kiseb l-Unur ta' Mertu tal-Barclays Premier League wara li kiser ir-rekord ta' minuti ta' logħob mingħajr ma jlaqat gowl, b'total ta' ħdax-il partita konsekuttiva ta' inbattibilità li bdiet mill-partita kontra Stoke City fil-15 ta' Novembru 2008 u baqgħet għaddejja sal-partita kontra West Bromwich Albion fis-27 ta' Jannar 2009.<ref target="https://mt.wikipedia.org/wiki/Il-Paġna_prinċipali#cite_note-8">[8]</ref></item>
<item>Il-gowler ta' <ref target="https://mt.wikipedia.org/wiki/Portsmouth_FC">Portsmouth</ref>, <ref target="https://mt.wikipedia.org/wiki/David_James">David James</ref>, ġie onorat bl-Unur ta' Mertu tal-Barclays Premier League wara li kiser ir-rekord ta' preżenzi fil-Premier League nhar l-14 ta' Frar 2009 wara li għamel il-536 apparenza fir-rebħa ta' Portsmouth ta' 2–0 fuq Manchester City.<ref target="https://mt.wikipedia.org/wiki/Il-Paġna_prinċipali#cite_note-9">[9]</ref></item></list>




Ħoloq esterni

<list type="unordered"><item><ref target="http://www.premierleague.com/">Sit uffiċjali tal-Premier League</ref></item></list>
</text></body></html>