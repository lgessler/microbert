<html><body><text id="wikipedia_mt_wikipedia_org__23794.html" ns="0" revid="272464" sourceurl="https://mt.wikipedia.org/wiki/Tim_nazzjonali_tal-futbol_tal-Ar%C4%A1entina" title="Tim nazzjonali tal-futbol tal-Arġentina" type="wikipedia">Tim nazzjonali tal-futbol tal-Arġentina
<p>It-<hi rend="bold">tim nazzjonali tal-futbol tal-Arġentina</hi> (bl-<ref target="https://mt.wikipedia.org/wiki/Lingwa_Spanjola">Ispanjol</ref>: <hi rend="italic">Selección de fútbol de Argentina</hi>) jirrapreżenta lill-<ref target="https://mt.wikipedia.org/wiki/Arġentina">Arġentina</ref> fil-<ref target="https://mt.wikipedia.org/wiki/Futbol">futbol</ref> internazzjonali u hu mmexxi mill-<ref target="https://mt.wikipedia.org/wiki/Assoċjazzjoni_tal-Futbol_Arġentin">Assoċjazzjoni tal-Futbol Arġentin</ref>.</p>
<p><hi rend="italic">La Selección</hi>, jew kif inhuma magħrufa wkoll bħala l-<hi rend="italic">Albicelestes</hi>, dehru f'ħames finali tat-<ref target="https://mt.wikipedia.org/wiki/Tazza_tad-Dinja_tal-Futbol">Tazza tad-Dinja</ref>, fosthom l-ewwel finali tal-<ref target="https://mt.wikipedia.org/wiki/Tazza_tad-Dinja_tal-Futbol_1930">1930</ref> li kienu tilfu kontra l-<ref target="https://mt.wikipedia.org/wiki/Tim_nazzjonali_tal-futbol_tal-Urugwaj">Urugwaj</ref>. Fiż-żewġ dehriet ta' wara fil-finali ta' din il-kompetizzjoni huma ħarġu rebbieħa, meta fl-1978 u fl-1986 għelbu lill-<ref target="https://mt.wikipedia.org/wiki/Tim_nazzjonali_tal-futbol_tal-Olanda">Olanda</ref> u lill-<ref target="https://mt.wikipedia.org/wiki/Tim_nazzjonali_tal-futbol_tal-Ġermanja">Ġermanja tal-Punent</ref> rispettivament. Fl-<ref target="https://mt.wikipedia.org/wiki/Tazza_tad-Dinja_tal-Futbol_1990">edizzjoni tal-1990</ref> reġgħu għamlu l-finali li tilfuha kontra l-Ġermanja tal-Punent minħabba <hi rend="italic">penalty</hi> kontroversjali fl-aħħar minuti tal-logħba, u fl-<ref target="https://mt.wikipedia.org/wiki/Tazza_tad-Dinja_tal-Futbol_2014">2014</ref> tilfu wkoll il-finali kontra l-Ġermanja wara l-ħin barrani.</p>
<p>Fil-kompetizzjoni reġjonali tal-<ref target="https://mt.wikipedia.org/wiki/Copa_América">Copa América</ref>, l-Arġentina rebħuha 15-il darba, l-aktar riċentament fl-<ref target="https://mt.wikipedia.org/wiki/Copa_América_2021">2021</ref> biex b'hekk ugwaljaw lill-Urugwaj bħala l-aktar tim intitolat f'din il-kompetizzjoni.</p>



Ħoloq esterni

<list type="unordered"><item>(ES)  <ref target="https://www.afa.com.ar/en/posts/categories/selecciones">Sit uffiċjali</ref></item>
<item>(EN)  <ref target="https://www.fifa.com/about-fifa/associations/ARG">Profil</ref> fuq is-sit uffiċjali tal-FIFA</item></list>
</text></body></html>