<html><body><text id="wikipedia_mt_wikipedia_org__2334.html" ns="0" revid="273987" sourceurl="https://mt.wikipedia.org/wiki/Xemx" title="Xemx" type="wikipedia">Xemx<figure><caption>Ix-Xemx tagħna</caption></figure>
<p>Ix-<hi rend="bold">Xemx</hi> hija <ref target="https://mt.wikipedia.org/wiki/Stilla">stilla</ref>. Tiddi għax tipproduċi enerġija fiha nfisha fil-qalba tagħha. Ix-Xemx hija estremament importanti għall-ħajja fuq l-<ref target="https://mt.wikipedia.org/wiki/Art">Art</ref>: kull sħana, dawl u enerġija tiġi mix-Xemx. L-<ref target="https://mt.wikipedia.org/wiki/Art">Art</ref> torbita madwar ix-Xemx, bħalma jagħmlu bosta korpi oħra, fosthom <ref target="https://mt.wikipedia.org/wiki/Pjaneta">pjaneti</ref>, asterojdi, meteoriti, kometi u trab spazjali.  Is-simbolu astronomiku tax-Xemx huwa  ċirku b'tikka fin-nofs  (<ref target="https://mt.wikipedia.org/wiki/Unicode">Unicode</ref>: ☉).</p>
Twieldet Kewkba
<figure><caption>Xemx kewkba</caption></figure><p>Il-kwiekeb jiffurmaw minn sħab kiesaħ u dens, fil-medja interstellari: is-sħab enormi ta' trab u gass li jinsabu madwar l-istilel. </p>
<p>Il-medja interstellari hija magħmula prinċipalment mill-idroġenu u l-elju, iżda meta ġenerazzjonijiet imgħoddija ta' kwiekeb għebu, tefgħu elementi itqal mill-idroġenu u l-elju. Għalhekk kwiekeb zgħar mill l-istess żmien tax-Xemx, fihom dawn l-elementi. </p>
<p>Il-massa tax-xemx hi ta' madwar 2×1030 kg, u hi ħarira iktar elevata minn dik ta' stilla medja. Madwar 74% tal-massa tagħha hi magħmula mill-<ref target="https://mt.wikipedia.org/wiki/Idroġenu">idroġenu</ref>, 25% mill-<ref target="https://mt.wikipedia.org/wiki/Elju">elju</ref> u l-bqija hu magħmul minn kwantità ta' traċċi ta' elementi itqal. Jaħsbu li x-Xemx għandha xi 5 biljun sena, u li tinsab f'nofs triq tas-sekwenza ta' evoluzzjoni ewlenija tagħha. Matulha, reazzjonijiet ta' fużjoni nukleari fil-qalba tax-xemx jgħaqqdu bis-sħana l-idroġenu ma' l-elju. F'temp ta' qisu 5 biljun sena oħra x-xemx issir <ref target="https://mt.wikipedia.org/wiki/Nebula_planetarja">nebula planetarja</ref>.</p>
<p>Kultant xi stimulu hu meħtieġ biex tibda' kontrazzjoni ta' sħaba. Din taf tkun il-ġibda gravitazzjonali ta' kewkba għaddejja, il-mewġa ta' densita' fi ħdan ta' galassja spirali jew xokk minn splużjoni ta' <ref target="https://mt.wikipedia.org/wiki/Supernova">supernova</ref>. Xi astronomi jsostnu li supernova fil-qrib bdiet sħaba u naqset mid-daqs sa ma x-Xemx iffurmat xi 4,600,000,000 sena ilu.</p>
<p>Hekk kif is-sħaba naqset mid-daqs, il-pressa u temperatura telgħu fin-nofs sakemm tal-aħħar saret daqshekk taħraq u l-pressa hekk kbira li l-<ref target="https://mt.wikipedia.org/wiki/Fużjoni_nuklejari">fużjoni nuklejari</ref> bdiet. L-fużjoni nuklejari hija l-qawwa li  kull kewkba għandha, u ġox-Xemx l-ammonti vasti ta' idroġenu li qed jiġu mibdula għal elju, jipproduċu l-enerġija. Kewkba titwieled meta tibda l-fużjoni nuklejari. </p>
<p>Tul il-ħajja kollha ta' kewkba jkun hemm bilanċ sħiħ bejn il-gravità (li tipprova tnaqqas id-daqs tal-istilla) u l-pressa li tipprova tinbuttha l-bogħod. Kewkba tkun l-iżjed stabbli waqt li taħraq l-idroġenu ġewwa qalbha. F'dan l-istadju hija msejjħa <ref target="https://mt.wikipedia.org/wiki/Kewkba_fis-sekwenza_ewlenija">kewkba fis-sekwenza ewlenija</ref>. Ix-Xemx hija attwalment f'dan l-istadju ta' ħajjitha u għandha tibqa taħraq l-idroġenu ta' qalbha għal 5,000,000,000 jew 6,000,000,000 sena oħra.</p>
<figure><caption> Din in-nebula planetarja, in-NGC 2440, hija <hi rend="italic">ageing star</hi></caption></figure>

Xjuħija u mewt
<p>Meta l-idroġenu kollu tal-qalba jintuża , ix-Xemx tibda' taħraq l-idroġenu ġol-atmosfera tagħha qoxra wara qoxra. Huwa u l-font tal-enerġija joħroġ 'il barra, ix-Xemx tespandi u tiksaħ, u ssir <ref target="https://mt.wikipedia.org/wiki/Ġganta_ħamra">ġganta ħamra</ref>.</p>
<p>Meta l-idroġenu jintuża kollu, ix-Xemx tikkrolla. Il-qalba tisħon ħafna iktar sakemm terġa' ssir fużjoni nuklejari oħra, iżda din id-darba huwa l-elju li jinħaraq jipproduċi l-<ref target="https://mt.wikipedia.org/wiki/Karbonju">karbonju</ref>. </p>
<p>L-elju jinħaraq f'ħafna inqas ħin mill-idroġenu, għalhekk jiġi kkonsmat f'perijodu iqsar. Meta x-Xemx terġa tikkrolla, issa, il-qalba ma tisħonx biżżejjed u ma jkunx possibli li sir fużjoni nuklejari oħra. Ix-Xemx issir <ref target="https://mt.wikipedia.org/wiki/Nana_bajda">nana bajda</ref>, tiksaħ gradwalment u tmut.</p>





Struttura tax-Xemx
<p>IL-QALBA tax-Xemx hija żona ta' madwar 20% tad-dijametru solari. Minn ġol-qalba u reġjun li jestendi sa 70% tar-raġġ solari, l-enerġija tiġi rradjata 'il barra. Iż-żona konvettiva, li hi wiesgħa madwar 30% tar-raġġ solari tinsab wara dan ir-reġjun. </p>
<p>Ir-radjazzjoni prodotta f'qalbet ix-xemx hija forma ta' raġġi Gamma: l-iżjed radjazzjoni enerġetika. Jaħsbu li r-radjazzjoni fiha l-fotoni, li huma 'pakketti' ta' enerġija. It-tip ta' radjazzjoni jiddependi fuq kemm għandhom enerġija dawn il-fotoni. Hekk kif il-fotoni jimxu 'l barra , jitilfu l-enerġija, u hekk issiru raġġi X, u wara ultravjola, viżibbli u infra-aħmar. Foton waħda taf iddum mijiet ta' eluf ta' snin biex tilħaq il-fotosfera għax tiġi kontinwament mifruxa, merħija, u rijammessa matul il-vjaġġ tagħha.</p>
<p>Aħna naraw ix-Xemx bħal diska ta' dawl jiddi (<hi rend="bold">qatt m'għandna nħarsu lejn ix-Xemx direttament għax nagħmlu ħsara kbira lill-għajnejna</hi>). Dan għaliex aħna evolvejna biex nirrispondu għar-radjazzjoni li nsejħu dawl viżibbli. Ix-Xemx tarmi tul lis-spektrum elettromanjetiku kollu, iżda il-biċċa l-kbira ta' dawl viżibbli jiġi prodott fil-fotosfera, li xi minn daqqiet hi magħrufa bħala s-superfiċi jew il-wiċċ!</p>
<p>Lil hinn mill-fotosfera hemm il-kromosfera-- bejn 2,000 u 10,000 km (1,200 sa' 6,200 mil) wiesgħa--u iżjed 'l barra mbagħad insibu l-atmosfera ta' barra, il-korona, li testendi 'l barra għal eluf t' eluf ta' kilometri. It-temperatura tiżdied tul il-kromosfera u tilħaq madwar 10,000K (10,000 grad Selsjus/18,000 grad Ferenajt) sal-qiegħ ta' żona ta' tranżizzjoni. F'din iż-żona t-temperaturi jogħlew bosta eluf ta' gradi iżjed. Ma nifmhux kompletament ir-raġuni għaliex il-korona għandha tiġi tant imsaħħna iżda avvenimenti ta' rikonnessjoni manjetika (meta kampijiet manjetiċi jerġgħu jingħaqdu wara separazzjoni temporanja) tista' tkun ir-raġuni--splużjoni ta' enerġija tiġi prodotta meta linji ta' kampijiet manjetiċi jingħaqdu mill-ġdid.</p>


Newtrini Xemxin
<p>BARRA MILLI  tipproduċi fotoni, il-fużjoni nuklejari tikkreja wkoll in-<hi rend="bold">Newtrini</hi>. Dawn huma partiċelli elementari negliġibbli mingħajr massa jew mingħajr karga. Ma tantx jinteraġixxu ma' materjal ordinarju, u ma jeħdux dawk il-mijiet ta' eluf ta' snin biex jaqsmu x-<ref target="https://mt.wikipedia.org/wiki/Xemx">Xemx</ref> anzi kważi mill-ewwel jgħaddu minn naħa għall-oħra u jiġu emanati bir-rata ta' 6 x 1014 newtrina kull metru kwadru tas-superfiċi xemxija fis-sekonda.</p>
<p>Huma jgħaddu rapidament ukoll mill-<ref target="https://mt.wikipedia.org/wiki/Art">Art</ref>. Imbnew detectors tan-newtrini, iżda riżultati juru biss terz ta' newtrini mistennija. Bosta raġunijiet għal dan ġew diskussi iżda l-ebda teorija għadha ma ġiet aċċettata.</p>


Tebgħat Xemxin
<p>JEKK INĦARSU lejn ix-Xemx f'dawl abjad, kultant,  fuqha jidru bħal tikek skuri . Dawn it-tikek jissejħu tebgħat Solari, jew tebgħat Xemxin, u kienu jidhru regolarment fis-seklu dsatax. It-tebgħat huma indikazzjoni ċara tal-attivita' kontinwa tax-Xemx; ħafna tebgħat juru li kewkba bħax-Xemx tkun attiva. </p>
<p>

Attività tat-tebgħat Xemxin isseħħu, bejn wieħed u ieħor, fuq perijodu ta' 11-il sena, li hu magħruf primarjament bħala iċ-Ċiklu tax-Xemx . Infatti, minħabba effenti manjetiċi, huwa effetivament ċiklu ta' madwar 22 sena, li hu magħruf bħala iċ<hi rend="italic">ċiklu solari manjetiku</hi>.</p>
<p>

L-<ref target="https://mt.wikipedia.org/wiki/Kamp_manjetiku">kamp manjetiku</ref> tax-Xemx hu simili għal dik tal-Art, iżda ix-Xemx għandha Plasma.  L-idroġenu f'temperaturi għoljin bħal 15,000,000K/ 27,000,000°F fiċ-ċentru  u xi 6,000K/10,340°F fil-fotosfera, li l-<ref target="https://mt.wikipedia.org/wiki/Elettroni">elettroni</ref> huma imwaddba 'l Barra, l-atomi tal-idroġenu jħallu baħar ta' <ref target="https://mt.wikipedia.org/wiki/Joni">joni</ref> kkargati pożittivament u elettroni ikkargati negattivament. Ġo Plasma simili, il-linji tal-kampijiet manjetiċi jkunu magħluqa ġo nassa, huma ma jkunx jistgħu jiċċaqalqu liberament  ġewwa partiċelli ikkargati, għalhekk hekk kif ix-Xemx iddur u l-plasma tiċċaqlaq, il-linji tal-kamp manjetiku jiġu ippakkjati flimkien ġo <hi rend="italic">reġjuni lokaliżati</hi>. Is-sħana f'dawn ir-reġjuni tiġi imrażżna u huma jidhru skuri kontra il-bqija tal-fotosfera. Fid-Dell skur tat-tebgħat Xemxin, it-temperatura tista' tilħaq sa 1,000K (1,000°C/1,800°F). Kampijiet manjetiċi fi ħdan it-tebgħat Xemxin jafu jkunu 10,000 darba s-saħħa normali tal-kamp Xemxi. </p>


Avvenimenti splużivi
<p>Ix-Xemx għandha ġisem dinamiku u turbolenti. Hi tarmi kontinwament partiċelli ta' elettroni u protoni. Dan jisejjaħ ir-riħ solari.  Ix-Xemx titfa' leħħ ta' ammonti kbar ta' plasma u enerġija ġor-riħ solari, waqt li dak li jintefa' 'l barra mill-korona huma bżieżaq enormi ta' plasma li jespandu minn ġol-korona u 'l barra ġo l-ispazju.</p>
Eklissi Solari
<p>IX-XEMX u l-qamar jidru, bejn wieħed u ieħor, ta' l-istess qies hemm fuq fis-sema. Iżda l-qamar hu xi 400 darba iżgħar mix-Xemx, imma wkoll 400 darba eqreb. Waqt eklissi totali tax-Xemx, il-qamar jgħatti il-<ref target="https://mt.wikipedia.org/wiki/Fotosfera">fotosfera</ref>, b'hekk jinkixfu il-<ref target="https://mt.wikipedia.org/wiki/Kromosfera">kromosfera</ref> u l-inviżibbli korona. </p>
<p>Li kieku il-Qamar idur mad-<ref target="https://mt.wikipedia.org/wiki/Dinja">Dinja</ref> bl-istess mod li hija ddur max-Xemx (elitiku), allura l-eklissi totali tax-Xemx kienet issir kull darba li jkun hemm Qamar ġdid. Madanakollu,  l-orbita Qamrija hija inklinata għal xi 5 gradi lejn l-elitiku, għaldaqstnat il-Qamar xi kultnat jgħaddi fuq, jew taħt ix-Xemx fis-sema. Huwa biss meta l-Qamar jinsab fl-istess pjan elitiku tad-dinja f'qamar ġdid eklissi solari hija possibli li sseħħ. </p>
<p>L-orbiti tal-<ref target="https://mt.wikipedia.org/wiki/Art">Art</ref> u l-<ref target="https://mt.wikipedia.org/wiki/Qamar">Qamar</ref> mhumiex ċirkulari, għalhekk id-dijametri angulari tal-Qamar u x-Xemx li jidrhu fis-smewwiet ivvarjaw. Hekk si minn daqqiet il-Qamar jidher iżgħar mix-Xemx u eklissi anulari ssir; ċirku mill-fotosfera jdawwar l-Qamar u l-korona tax-Xemx ma tidhirx. </p>
<list type="unordered">
<item>Eklissi parzjali tax-Xemx</item>
<item>Eklissi Anulari</item>
<item>Il-korona solari tidher meta eklissi totali tax-Xemx isseħħ</item>
</list><p>Għal min josserva huwa possibli li jara eklissi totali tax-Xemx biss jekk ikun qiegħed taħt l-<ref target="https://mt.wikipedia.org/wiki/Ombra">ombra</ref> ewlenija tal-qamar. Fid-dell <ref target="https://mt.wikipedia.org/wiki/Penumbra">penumbrali</ref> ikun possibli biss li wieħed jara eklissi parzjali tax-Xemx.</p>
</text></body></html>