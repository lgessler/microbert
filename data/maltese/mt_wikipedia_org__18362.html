<html><body><text id="wikipedia_mt_wikipedia_org__18362.html" ns="0" revid="260485" sourceurl="https://mt.wikipedia.org/wiki/Edward_Scicluna" title="Edward Scicluna" type="wikipedia">Edward Scicluna
<p>Il-Professur Edward Scicluna (Rabat, 12 ta' Ottubru 1946) huwa l-Ministru tal-Finanzi tal-Gvern Laburista li rebaħ l-<ref target="https://mt.wikipedia.org/wiki/Elezzjonijiet_Ġenerali_2013">Elezzjonijiet Ġenerali 2013</ref>. Kien membru Parlamentari Ewropew f'isem il-<ref target="https://mt.wikipedia.org/wiki/Partit_Laburista">Partit Laburista</ref> u Viċi-President tal-Kumitat għall-Affarijiet Ekonomiċi u Monetarji tal-Parlament. Kien elett fl-Elezzjonijiet Ġenerali tal-2013 f'isem il-Partit Laburista.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
Studji
<p>Il-Professur Scicluna studja fl-Università ta' Oxford fejn ingħata Diploma b’Distinzjoni fil-politika u l-ekonomija; fl-Università ta’ Malta fejn ingħata BA fl-Ekonomija bi grad ta’ First Class Honours, u fl-Università ta' Toronto fejn ingħata Masters u Dottorat fl-Ekonomija.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
Karigi
<p>Huwa serva bħala Kap tad-Dipartiment tal-Ekonomija fl-Università ta’ Malta.  Serva wkoll bħala Chairman tal-Kunsill Malti għall-Iżvilupp Ekonomiku u Soċjali (MCESD), Chairman tal-Awtorità Maltija għas-Servizzi Finanzjarji (MFSA),<ref target="https://mt.wikipedia.org/wiki/Il-Paġna_prinċipali#cite_note-3">[3]</ref> Kummissarju Elettorali, Direttur tal-Bank Ċentrali, u Membru tal-Kumitat Nazzjonali għall-Bidla għall-Ewro (NECC).  </p>
<p>Fis-settur privat serva bħala Konsulent kif ukoll bħala Chairman u Direttur fuq il-Bord ta’ ħafna kumpaniji lokali. </p>
<p>Fil-qasam internazzjonali l-Professur Scicluna serva għall-ħafna snin bħala konsulent mal-Kummissjoni Ewropea, mal-UNESCO, u mal-United Nations Environmental Programme (UNEP).  Hu kien ġie maħtur mill-Kummissjoni Ewropea bħala espert fuq l-Ewro.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref></p>
Ħajja personali
<p>Huwa miżżewweġ lil Astrid, imwielda Bartoli u għandhom żewġt itfal, Mark u Katya, u erba’ neputijiet.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref></p>
</text></body></html>