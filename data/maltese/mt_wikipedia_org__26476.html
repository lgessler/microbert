<html><body><text id="wikipedia_mt_wikipedia_org__26476.html" ns="0" revid="265339" sourceurl="https://mt.wikipedia.org/wiki/Mari_Beyleryan" title="Mari Beyleryan" type="wikipedia">Mari Beyleryan
<p><hi rend="bold">Mari Beyleryan</hi> (Armenian: Մառի Պեյլերյան; 24 Marzu 1877 – 24 April 1915) kienet attivista, kittieba u figura pubblika femminista <ref target="https://mt.wikipedia.org/wiki/Armenja">Armena</ref> u vittma tal-Ġenoċidju Armen.<ref target="https://mt.wikipedia.org/wiki/Il-Paġna_prinċipali#cite_note-rowe-1">[1]</ref><ref target="https://mt.wikipedia.org/wiki/Il-Paġna_prinċipali#cite_note-AIWA-2">[2]</ref></p>
Bijografija
<p>Hija spiċċat il-kulleġġ Esayan ta' <ref target="https://mt.wikipedia.org/wiki/Kostantinopli">Kostantinopli</ref>, imbagħad studjat fl-istudjo ta' Bera. Hi kkontribwiet għal diversi ġurnali fosthom <hi rend="italic">Arevelk</hi> u <hi rend="italic"><ref target="https://mt.wikipedia.org/wiki/Hunchak">Hunchak</ref></hi>. Waqt li kienet qed tiffaċċja arrest għall-parteċipazzjoni tagħha fid-dimostrazzjonijiet ta' Bab Ali tal-1895, Beyleryan kienet sfurzata taħrab lejn l-Eġittu minn post twelidha,<ref target="https://mt.wikipedia.org/wiki/Kostantinopli">Kostantinopli</ref>.<ref target="https://mt.wikipedia.org/wiki/Il-Paġna_prinċipali#cite_note-rowe-1">[1]</ref></p>
<p>Matul iż-żmien tagħha f'Lixandra hija għallmet fi skola Armenjana lokali u bejn l-1902 u l-1903 ippubblikat l-<hi rend="italic"><ref target="https://mt.wikipedia.org/wiki/Artemis_(ġurnal)">Artemis</ref></hi>, ġurnal tan-nisa Armeni. Beyleryan aċċettat sottomissjonijiet mhux biss minn kittieba famużi iżda minn <ref target="https://mt.wikipedia.org/wiki/Nisa_Armeni">nisa Armeni</ref> madwar id-dijaspora. Kienet interessata b’mod speċjali fir-rwol tan-nisa Armeni, li jkollhom żvilupp fl-identità nazzjonali. L-editorjali minn Beyleryan esploraw bosta temi tad-drittijiet tan-nisa, inkluża l-maternità. Hija emmnet li l-edukazzjoni u l-impjieg tan-nisa kienu ċentrali għall-iżvilupp nazzjonali Armen.<ref target="https://mt.wikipedia.org/wiki/Il-Paġna_prinċipali#cite_note-rowe-1">[1]</ref></p>
<p>Beyleryan irritornat Kostantinopli biss wara li l<ref target="https://mt.wikipedia.org/wiki/Kostituzzjoni_Ottomana_tal-1908">-Kostituzzjoni Ottomana tal-1908</ref> daħlet f'posta wara r-Rivoluzzjoni taż-Żgħażagħ Torok. Hija kompliet taħdem bħala għalliema fi <ref target="https://mt.wikipedia.org/wiki/Smyrna">Smyrna</ref> u <ref target="https://mt.wikipedia.org/wiki/Tokat">Tokat</ref> sal-1915, meta mietet fil-Ġenoċidju Armen.<ref target="https://mt.wikipedia.org/wiki/Il-Paġna_prinċipali#cite_note-rowe-1">[1]</ref></p>
</text></body></html>