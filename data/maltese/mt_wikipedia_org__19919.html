<html><body><text id="wikipedia_mt_wikipedia_org__19919.html" ns="0" revid="271450" sourceurl="https://mt.wikipedia.org/wiki/Vadis_Odjidja-Ofoe" title="Vadis Odjidja-Ofoe" type="wikipedia">Vadis Odjidja-Ofoe
<p><hi rend="bold">Vadis Odjidja-Ofoe</hi> (<ref target="https://mt.wikipedia.org/wiki/Ghent">Gent</ref>, <ref target="https://mt.wikipedia.org/wiki/21_ta'_Frar">21 ta' Frar</ref> <ref target="https://mt.wikipedia.org/wiki/1989">1989</ref>) huwa plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Belġju">Belġjan</ref> li jilgħab bħala <ref target="https://mt.wikipedia.org/wiki/Midfilder">midfilder</ref> mal-klabb Belġjan ta' <ref target="https://mt.wikipedia.org/wiki/KAA_Gent">Gent</ref>.</p>
Karriera
<p>Hu ngħaqad mat-tim lokali tiegħu <ref target="https://mt.wikipedia.org/wiki/KAA_Gent">KAA Gent</ref> fl-età ta' ħames snin. Huwa lagħab ukoll għal <ref target="https://mt.wikipedia.org/wiki/RSC_Anderlecht">RSC Anderlecht</ref>. Odjidja-Ofoe kien parti mit-tim riżerv ta' Anderlecht li rebħu l-kampjonat tar-riżervi (2006–07). Fl-istaġun 2007–08, huwa ġie promoss għall-ewwel tim ta' Anderlecht. Fit-22 ta' Diċembru 2007, Vadis skorja l-ewwel gowl tiegħu fid-debutt sħiħ tiegħu għal Anderlecht f'logħba kontra RAEC Mons.</p>
<p>F'Jannar 2008, kien iffirma ma <ref target="https://mt.wikipedia.org/wiki/Hamburger_SV">Hamburger SV</ref>.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Fid-9 ta' Jannar 2009, huwa telaq lil Hamburg u mar ma' <ref target="https://mt.wikipedia.org/wiki/Club_Brugge_KV">Club Brugge KV</ref> bi prezz ta' 900.000 Ewro wara sena li għamel fil-Bundesliga.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
Internazzjonali
<p>Odjidja kien imssejjaħ mat-tim tal-Belġju U23 għall-Olimpjadi tas-Sajf 2008. Huwa ħa sehem f'żewġ logħbiet; rebħa tal-fażi tal-grupp kontra l-ospiti Ċina u f'telfa ta' 4–1 fis-semi-finali kontra n-Niġerja.</p>
<p>F'Novembru 2010, huwa applika għal passaport Ganiż u ssuġġerixxa li huwa jista' jiġi interessat li jirrappreżenta lil Gana fil-futbol internazzjonali fil-futur.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref> Fis-17 ta' Novembru, huwa għamel id-debutt tiegħu għall-Belġju fi ħbiberija internazzjonali kontra r-Russja. Huwa daħal bħala sostitut minflok Eden Hazard fid-90 minuta.</p>
<p>Hu għamel it-tieni dehra tiegħu għall-Belġju f'logħba kwalifikanti tal-<ref target="https://mt.wikipedia.org/wiki/Kampjonati_Ewropej_tal-Futbol_2012">Kampjonati Ewropej 2012</ref> kontra l-Ażerbajġan f'Marzu 2011, għal darb'oħra ġie bħala sostitut fid-90 minuta, billi ssostitwixxa lil <ref target="https://mt.wikipedia.org/wiki/Steven_Defour">Steven Defour</ref>. Fit-tielet ħarġa internazzjonali tiegħu huwa ssostitwixxa lil Defour darb'oħra fit-63 minuta f'logħba tal-Belġju kontra l-Każakstan. Bħala riżultat ta' logħob ta' kwalifiki tal-<ref target="https://mt.wikipedia.org/wiki/Kampjonati_Ewropej_tal-Futbol_2012">Kampjonati Ewropej 2012</ref>, Odjidja m'għadux eliġibbli biex jilgħab għall-Gana.</p>
Ħajja personali
<p>Huwa għandhu nofs l-oriġini tiegħu mill-Gana,missieru mill-Gana u ommu minn <ref target="https://mt.wikipedia.org/wiki/Ghent">Gent</ref> fil-<ref target="https://mt.wikipedia.org/wiki/Belġju">Belġju</ref>.
Hu jitkellem bl-<ref target="https://mt.wikipedia.org/wiki/Lingwa_Olandiża">Olandiż</ref> u <ref target="https://mt.wikipedia.org/wiki/Lingwa_Franċiża">Franċiż</ref>.</p>


Ħoloq esterni

<list type="unordered"><item>Il-mudell {{<ref target="https://mt.wikipedia.org/wiki/Mudell:Fussballdaten">Fussballdaten</ref>}} għandu nieqes l-identifikatur u l-entità ma teżistix fuq Wikidata</item>
<item>{{Il-mudell <ref target="https://mt.wikipedia.org/wiki/Mudell:FIFA">FIFA</ref>}} għandu nieqes l-identifikatur u l-entità ma teżistix fuq Wikidata.</item>
<item>Il-mudell {{<ref target="https://mt.wikipedia.org/wiki/Mudell:UEFA">UEFA</ref>}} għandu nieqes l-identifikatur u l-entità ma teżistix fuq Wikidata.</item>
<item>Il-mudell {{<ref target="https://mt.wikipedia.org/wiki/Mudell:90minut">90minut</ref>}} għandu nieqes l-identifikatur u l-entità ma teżistix fuq Wikidata</item></list>
</text></body></html>