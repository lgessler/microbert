<html><body><text id="wikipedia_mt_wikipedia_org__16369.html" ns="0" revid="258443" sourceurl="https://mt.wikipedia.org/wiki/San_%C4%A0iljan_(lokalit%C3%A0)" title="San Ġiljan (lokalità)" type="wikipedia">San Ġiljan (lokalità)
<p>San Ġiljan hija belt fir-Reġjun Ċentrali ta’ Malta. Fl-2020, in-numru rreġistrat ta’ abitanti kien ta’ 13,792<ref target="https://mt.wikipedia.org/wiki/Il-Paġna_prinċipali#cite_note-1">[1]</ref>. Din il-belt tinsab tul il-kosta, fit-Tramuntana tal-belt kapitali tal-pajjiż, il-Belt Valletta. San Ġiljan huwa magħruf għal negozji orjentati lejn it-turiżmu, bħal lukandi, ristoranti u diskoteki li huma ċċentrati l-aktar f’żona magħrufa bħala <ref target="https://mt.wikipedia.org/wiki/Paceville">Paceville</ref>.   </p>
<figure><caption>Il-Knisja ta' San Giljan fil-Balluta</caption></figure>
Festi u Tradizzjonijiet
<p>Il-belt hija msemmija għall-qaddis patrun tagħha; San Ġiljan li hu magħruf bħala <ref target="https://mt.wikipedia.org/wiki/Ġiljan_l-Ospitalier">Giljan l-Ospetalier</ref> <ref target="https://mt.wikipedia.org/wiki/Il-Paġna_prinċipali#cite_note-2">[2]</ref>u Ġiljan tal-Foqra fejn hu wkoll l-Patrun tal-kaċċaturi<ref target="https://mt.wikipedia.org/wiki/Il-Paġna_prinċipali#cite_note-3">[3]</ref>. Qabel ir-riforma fil-Kalendarju tal-Qaddisin, il-festa ta San Ġiljan kienet tigi ċċelebrata fis-27 ta Jannar. Illum il-ġurnata tiġi ċċelebrata fit-12 ta’ Frar, għalkemm f’Malta tiġi ċċelebrata festa oħra, fl-ispirtu tal-ħafna festi tas-sajf madwar il-gżira, fl-aħħar Ħadd ta’ Awwissu.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref></p>
<p>Kompetizzjoni partikolari ħafna konnessa mal-festa tar-raħal hija magħrufa bħala il-Ġostra.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref> Din it tradizzjoni kompetittiva tinvolvi li l-parteċipanti jitilgħu u jimxu kemm jista’ jkun tul arblu mimli xaħam imżerżaq li jiġi sospiż fuq il-baħar. Ir-rebbieħ huwa l-persuna li jaħtaf waħda mit-tliet bandieri mit-tarf ta' l-arblu. Kull bandiera tirrappreżenta premijiet diversi. <ref target="https://mt.wikipedia.org/wiki/Il-Paġna_prinċipali#cite_note-:0-6">[6]</ref></p>
<p>Tradizzjoni oħra marbuta mal-festa ta’ din il-lokalità hija l-Musketterija. Sa mill-1982, Kaċċaturi zammew it-tradizzjoni billi jisparaw kartocci vojta mimlija bil-trab iswed mil-bejt tal-knisja parrokkjali hekk kif l-istatwa tal-qaddis patrun toħroġ mill-knisja. Ħafna jgħidu li din it-tradizzjoni hija konformi ma' l-istorja tal-lokalità li kienet tkun isservi bhala post tal-kaċċa għall-Kavallieri ta’ Malta.<ref target="https://mt.wikipedia.org/wiki/Il-Paġna_prinċipali#cite_note-:0-6">[6]</ref></p>
Żoni Mportanti
<p>Il-belt hija maqsuma f’diversi zoni  li huma <ref target="https://mt.wikipedia.org/wiki/Paceville">Paceville</ref>, <ref target="https://mt.wikipedia.org/wiki/Ta’_Ġiorni">Ta’ Ġiorni</ref>, <ref target="https://mt.wikipedia.org/wiki/Tal-Għoqod">Tal-Għoqod</ref> u <ref target="https://mt.wikipedia.org/wiki/St._Andrews">St. Andrews</ref>. Hemm ukoll zoni li jiehdu isimhom mill-bajjiet li ghandhom bhal <ref target="https://mt.wikipedia.org/wiki/Bajja_ta’_San_Ġorġ">Bajja ta’ San Ġorġ</ref>, il-Bajja ta’ <ref target="https://mt.wikipedia.org/wiki/Spinola">Spinola</ref>, il-Bajja ta’ <ref target="https://mt.wikipedia.org/wiki/Balluta">Balluta</ref> u <ref target="https://mt.wikipedia.org/wiki/L-Qaliet">l-Qaliet</ref>. San Ġiljan huwa mfittex hafna mit-turisti speċjalment matul ix-xhur tas-sajf. Huwa wkoll wkoll post poloari mal-Maltin.</p>
<p>Fis-seklu dsatax, San Ġiljan kienet belt kostali kwieta magħrufa għall-arkitettura tagħha bħall-<ref target="https://mt.wikipedia.org/wiki/Palazz_Spinola">Palazz Spinola</ref> u gnien madwaru kif ukoll djar ta' vileggatura. Il-bajja ta’ <ref target="https://mt.wikipedia.org/wiki/Spinola">Spinola</ref> kienet ikkaratterizzata minn sajjieda u d-dghajjes taghhom kif ukoll bdiewa li kienu jahdmu l-ghelieqi tal-post. Din il-belt rat waħda mill-akbar żviluppi fl-infrastruttura fuq il-gżira b’ħafna djar qodma jaqaw biex jinbnew blokki ta’ appartamenti. </p>
<p>Fl-2020 gew organizzati protesti minn abitanti tal-lokalita, il-Kunsill Lokali u l-Ngos biex jwaqqfu l-izvilupp ta' pont ghad-Dghajjes tat-turisti fil-Bajja ta’ Balluta.<ref target="https://mt.wikipedia.org/wiki/Il-Paġna_prinċipali#cite_note-7">[7]</ref></p>
<figure><caption>It-Torri ta' Portomaso u il-Bajja ta' Spinola bil-Luzzi tas-Sajjieda</caption></figure>
<p>It-Torri ta' <ref target="https://mt.wikipedia.org/wiki/Portomaso">Portomaso</ref>, huwa l-ghola bini ta’ Malta b’għoli ta’ 97.54 metru u  jinsab f’San Ġiljan.<ref target="https://mt.wikipedia.org/wiki/Il-Paġna_prinċipali#cite_note-8">[8]</ref></p>
Storja
Knejjes
<p>L-aktar evidenza bikrija tal-<ref target="https://mt.wikipedia.org/wiki/Knisja_ta'_San_Giljan">Knisja ta' San Giljan</ref> hija dokumentata fiż-żjara pastorali tal-Isqof <ref target="https://mt.wikipedia.org/wiki/Tommaso_Gargallo">Tommaso Gargallo</ref> fl-1601, li jgħid li nbniet fl-1580 u kienet iddedikata lil San Ġiljan. Fl-1736, meta Monsinjur <ref target="https://mt.wikipedia.org/wiki/Alpheran_de_Bussan">Alpheran de Bussan</ref> reġa’ żar San Ġiljan, huwa nnota li l-lokalità kienet diġà magħrufa bħala <hi rend="italic">Portus Sancti Juliani</hi>, jiġifieri wara l-qaddis patrun. Fl-1854, il-600 resident ta San Ġiljan appellaw lill-awtorità tal-knisja, sabiex issir parroċċa. Il-kapitolu f’Birkirkara pprotesta b’mod qawwi kontra din l-applikazzjoni u din ġiet miċħuda. L-applikazzjoni giet accettata fl-1891 u  <ref target="https://mt.wikipedia.org/wiki/Dun_Guzepp_Scerri">Dun Guzepp Scerri</ref> sar l-ewwel kappillan tal-parroċċa. <ref target="https://mt.wikipedia.org/wiki/Il-Paġna_prinċipali#cite_note-9">[9]</ref></p>
<p>Il-knisja parrokkjali preżenti kienet iddisinjata mill-arkitett Malti <ref target="https://mt.wikipedia.org/wiki/Arturo_Zammit">Arturo Zammit</ref> u l-ewwel ġebla tqeghdet fl-1961. Il-Knisja ntużat għall-ewwel darba fl-1968 meta kienet għadha ma nbnietx kompletament.<ref target="https://mt.wikipedia.org/wiki/Il-Paġna_prinċipali#cite_note-10">[10]</ref> Il-Knisja laqgħet lill-<ref target="https://mt.wikipedia.org/wiki/Papa_Ġwanni_Pawlu_II">Papa  San Ġwann Pawlu II</ref> fl-ewwel żjara tiegħu f’Malta fis-27 ta’ Mejju, 1990.<ref target="https://mt.wikipedia.org/wiki/Il-Paġna_prinċipali#cite_note-11">[11]</ref></p>
<p>Il-Kappella maghrufa bhala <hi rend="italic"><ref target="https://mt.wikipedia.org/wiki/Millenium_Chapel">Millenium Chapel</ref></hi>  giet mfassla mill-perit Malti <ref target="https://mt.wikipedia.org/wiki/Richard_England_(Perit)">Richard England</ref>  u ġiet inawgurata fl-2000. Mal-kappella nsibu ġnien ta'  meditazzjoni inawgurat f’Mejju 2018 bħala kenn għall-kontemplazzjoni u tranquilita fil-qalba taż-Żona ta ‘divertiment ta’ <ref target="https://mt.wikipedia.org/wiki/Paceville">Paceville</ref>.<ref target="https://mt.wikipedia.org/wiki/Il-Paġna_prinċipali#cite_note-12">[12]</ref>  Mibnija fuq l-inizjattiva u mmexxija minn <ref target="https://mt.wikipedia.org/wiki/Fr_Hilary_Tagliaferro">Fr Hilary Tagliaferro</ref>, din il-knisja hija mmexxija mill-patrijiet Agostinjani permezz tal-Milenium Chapel Foundation.<ref target="https://mt.wikipedia.org/wiki/Il-Paġna_prinċipali#cite_note-13">[13]</ref></p>
<figure><caption>Millenium Chapel f' Paceville</caption></figure>
Postijiet Importanti
Il-Palazz ta' Spinola
<p>Minħabba l-biża’ ta’ attakki mill-Musulmani, iż-żona Kostali tat-Tramuntana giet zviluppata wara l-1565. Il-bini tal-<ref target="https://mt.wikipedia.org/wiki/Palazz_Spinola">Palazz Spinola</ref>,  fl-1688, jista' jitqies bħala l-ewwel l-pass fir-restawr ta’ San Ġiljan. Il-palazz, flimkien mal-ġonna tal-madwar inbnewt minn <ref target="https://mt.wikipedia.org/wiki/Fra_Paola_Raffaele_Spinola">Fra Paola Raffaele Spinola</ref> għall-divertiment pubbliku kif iddikjarat fl-iskrizzjoni li wieħed isib fuq l-entratura. Il-palazz kien imkabbar fl-1733 permezz ta’ <ref target="https://mt.wikipedia.org/wiki/Fra_Giovanni_Battista_Spinola">Fra Giovanni Battista Spinola</ref>, suċċessur taz-ziju tiegħu bħala rettur u Kuratur tal-Abbazia.<ref target="https://mt.wikipedia.org/wiki/Il-Paġna_prinċipali#cite_note-14">[14]</ref> Matul l-okkupazzjoni Franċiża ta’ Malta fl-1798, San Ġiljan kien l-ewwel belt f’Malta li ntrebah minn truppi Franċiżi. Fil-fatt kien Ġeneral <ref target="https://mt.wikipedia.org/wiki/Claude_Henri_Vaubois">Claude Henri Vaubois</ref> li mexxa l-forzi Franċiżi fis-bajja Spinola.</p>
Il-Batterija ta' Spinola
<p>Waħda minn -batteriji nbniet fid-daħla tal-Bajja ta' San Ġiljan u ssemmiet Spinola Battery . Din inbniet fi żmien il-Gvernatur Smyth fis-sena 1890. Kienet ġiet tiswa s-somma ta' 5000 lira. Il-Gvern Kolonjali Ingliz kien ħaseb biex din il-batterija tkun difiża minn erba' kanuni. Dawn kollha kienu jħarsu lejn il-baħar u bejniethom kellhom il-ħarsien tal-medda baħar faċċata tal-Bajja ta' San Ġiljan. Meta t-theddida t' invażjoni fuq Malta ma baqgħetx biss minn fuq il-baħar u saret iktar theddida mill-ajru, din il-batterija kienet modifikata biex inbidlet f'anti-aircraft battery. Din kienet waħda mir-raġunijiet li din il-batterija kienet attakkata ta' sikwit matul it-Tieni Gwerra Dinjija u għalhekk kienet ġarrbet ħsarat kbar.<ref target="https://mt.wikipedia.org/wiki/Il-Paġna_prinċipali#cite_note-15">[15]</ref></p>
<p>Meta l-iżvilupp fl-inħawi ta' San Ġiljan u Paceville beda jikber ġmielu, viċin tal-Batterija ta' Spinola kienet inbniet lukanda. Maż-żmien, din il-lukanda twaqqgħet biex minflokha nbena ċentru turistiku lussuż ħafna magħruf bħala Portomaso. Il-fdalijiet li kien fadal minn din il-batterija ġew inkorporati f' dan il-kumpless turistiku bħala attrazzjoni.<ref target="https://mt.wikipedia.org/wiki/Il-Paġna_prinċipali#cite_note-16">[16]</ref></p>
Bajjiet
<list type="unordered"><item>il-Bajja tal-<ref target="https://mt.wikipedia.org/wiki/Balluta">Balluta</ref></item>
<item>il-Bajja ta' <ref target="https://mt.wikipedia.org/wiki/Spinola">Spinola</ref></item></list>
<list type="unordered"><item>il-<ref target="https://mt.wikipedia.org/wiki/Bajja_ta'_San_George">Bajja ta' San Gorg</ref></item></list>
<list type="unordered"><item>il-<ref target="https://mt.wikipedia.org/wiki/Bajja_ta'_San_Giljan">Bajja ta' San Giljan</ref></item></list>
<figure><caption>Spinola</caption></figure>
<figure><caption>Paceville</caption></figure>
Bini u Zoni ta' Importanza
<list type="unordered"><item><ref target="https://mt.wikipedia.org/wiki/Balluta_Builidings">Balluta Builidings</ref></item>
<item><ref target="https://mt.wikipedia.org/wiki/Dragonara_Point">Dragonara Point</ref></item>
<item><ref target="https://mt.wikipedia.org/wiki/Il-Qaliet">Il-Qaliet</ref></item>
<item><ref target="https://mt.wikipedia.org/wiki/Paceville">Paceville</ref></item>
<item><ref target="https://mt.wikipedia.org/wiki/Portomaso">Portomaso</ref></item>
<item><ref target="https://mt.wikipedia.org/wiki/Ta'_Giorni">Ta' Giorni</ref></item>
<item><ref target="https://mt.wikipedia.org/wiki/Villa_Rosa">Villa Rosa</ref></item>
<item><ref target="https://mt.wikipedia.org/wiki/Wied_Ħarq_Ħamiem">Wied Ħarq Ħamiem</ref></item>
<item><ref target="https://mt.wikipedia.org/wiki/Wied_tal-Balluta">Wied tal-Balluta</ref></item>
<item>Monument Love ta' <ref target="https://mt.wikipedia.org/wiki/Richard_England_(Perit)">Richard England</ref></item>
<item><ref target="https://mt.wikipedia.org/wiki/Villa_Leoni">Villa Leoni</ref></item>
<item><ref target="https://mt.wikipedia.org/wiki/Villa_Priuli">Villa Priuli</ref></item>
<item><ref target="https://mt.wikipedia.org/wiki/Villa_Blanche">Villa Blanche</ref></item>
<item><ref target="https://mt.wikipedia.org/wiki/Villa_Cassar_Torreggiani">Villa Cassar Torreggiani</ref></item>
<item>It-Torri tal-Bajja ta' San Gorg</item>
<item>Monument ta' <ref target="https://mt.wikipedia.org/wiki/Ċensu_Tabone">Ċensu Tabone</ref></item></list>
Monumenti u Knejjes
<list type="unordered"><item>Statwa ta' San Giljan fi Triq il-Kbira</item>
<item>Statwa tal-Qalb Imqaddsa ta' Gesu fix-Xatt ta' Spinola</item>
<item>Knisja ta' l-Immakulata Koncessjoni fi Triq San Gorg</item>
<item>Statwa ta' Santa Marija fi Triq Lapsi</item>
<item>Nicca ta' L-Immakulata Koncezzjoni fit-Telgha ta' Birkirkara</item>
<item>Knisja tal-Madonna tal-Bon Kunsill fi Triq il-Knisja</item>
<item>Knisja ta' Santa Rita</item>
<item>Millenium Chapel</item>
<item>Monasteru tal-Kleru</item>
<item>Kunvent tal-Karmelitani</item>
<item>Skola tal-Kunvent tal-Qalb Imqaddsa ta' Gesu</item></list>
Kunsill Lokali
<p>Il-Kunsill Lokali tal-present jikkonsisti minn:<ref target="https://mt.wikipedia.org/wiki/Il-Paġna_prinċipali#cite_note-17">[17]</ref></p>
<p>Albert Buttigieg (Sindku)</p>
<p>Clayton Luke Mula (Vici-Sindku)</p>
<p>John Agius</p>
<p>Patricia Camilleri</p>
<p>Guido Dalli</p>
<p>Rita Dimech Portelli</p>
<p>Adrian Dominic Ellul</p>
<p>Sean Gauci</p>
<p>Martin John Sultan</p>
<p>Paul Spiteri (Segretarju Ezekuttiv)</p>
Sport
<p>It-tim tal-futbol li jassocja mieghu San Ġiljan hu <ref target="https://mt.wikipedia.org/wiki/Melita_FC">Melita F.C</ref>. L-ghola unur li hadu fil-futbol Malti kienet r-rebħa tagħhom fuq il-ġirien tas-<ref target="https://mt.wikipedia.org/wiki/Sliema_Wanderers_FC">Sliema Wanderers</ref> fil-finali tat-Tazza Maltija fl-1939. F’dawn l-aħħar snin, <ref target="https://mt.wikipedia.org/wiki/Melita_FC">Melita F.C</ref>  ikkompetew ukoll fil-Premier League u llum jikkompetu fit-tieni divizzjoni tal-futbol Malti.</p>
<p>Waterpolo huwa l-isport li jigbed l-aktar nies lejn din il-belt. <ref target="https://mt.wikipedia.org/wiki/Neptunes_WPSC">Neptunes WPSC</ref>, it-tim lokali ta’ Waterpolo ilu fil-quċċata tal-Waterpolo league Malti minn mindu twaqqaf fl-1929. Huma rebhu il-League tal-Waterpolo ghal 25 darba fost hafna titli ohra. Il-klabb igawdi faċilitajiet ta’ taħriġ mgħammra b'mod professjonali li jinsabu fuq quddiem tax-xtajta<ref target="https://mt.wikipedia.org/wiki/Il-Paġna_prinċipali#cite_note-18">[18]</ref>. Fil-qrib insibu wkoll lil  <ref target="https://mt.wikipedia.org/wiki/San_Giljan_A.S.C">San Giljan A.S.C</ref>, team iehor b'sahhtu tal-Waterpolo lokali li gawda minn rebhiet konsekuttivi ta’ titlu kif ukoll rebbieħa tal-kampjonat fl-2015. <ref target="https://mt.wikipedia.org/wiki/Il-Paġna_prinċipali#cite_note-19">[19]</ref></p>
<p>Squash huwa wkoll sport komuni li jilagħbu f’San Ġiljan. </p>
<figure><caption>Neptunes Waterpolo club</caption></figure>
Ara wkoll
<p><ref target="https://neptuneswpsc.com/">Neptunes Waterpolo Club</ref></p>
<p><ref target="https://www.sangiljanasc.com/">San Giljan Waterpolo Club</ref></p>
<p><ref target="https://localgovernment.gov.mt/en/lc/StJulians/Pages/default.aspx">St Julians Local Council website</ref></p>
</text></body></html>