<html><body><text id="wikipedia_mt_wikipedia_org__5395.html" ns="0" revid="228303" sourceurl="https://mt.wikipedia.org/wiki/Opossum_%C4%A1urdien_ta%27_denbu_o%C4%A7xon_ta%27_Karimi" title="Opossum ġurdien ta' denbu oħxon ta' Karimi" type="wikipedia">Opossum ġurdien ta' denbu oħxon ta' Karimi
<p>L-<hi rend="bold">Opossum ġurdien ta' denbu oħxon ta' Karimi</hi>, magħruf xjentifikament bħala <hi rend="italic">Thylamys karimii</hi>, huwa <ref target="https://mt.wikipedia.org/wiki/Mammiferu">mammiferu</ref> marsupjal tat-tribù <ref target="https://mt.wikipedia.org/wiki/Thylamyini">Thylamyini</ref>, fil-familja <ref target="https://mt.wikipedia.org/wiki/Didelphidae">Didelphidae</ref> (didelfidu), fl-ordni <ref target="https://mt.wikipedia.org/wiki/Didelphimorphia">Didelphimorphia</ref> (didelfimorfju) u huwa wieħed mill-<ref target="https://mt.wikipedia.org/wiki/Opossum_ġurdien_ta'_denbu_oħxon">opossumi ġrieden ta' denbhom oħxon</ref>.</p>
<p>Dan l-opossum ġurdien ta' denbu oħxon huwa marsupjal kemm arborju (jgħix fis-siġar) kif ukoll terrestri (jgħix mal-art), b'abitudni notturna (attiv bil-lejl). <hi rend="italic">Thylamys karimii</hi> huwa marsupjal b' dieta primarjament <ref target="https://mt.wikipedia.org/wiki/Insettivora">insettivora</ref>, għalkemm frott, bajd tal-għasafar u annimali vertebrati żgħar bħal gremxul u ġrieden huma inklużi fid-dieta ukoll. Din l-ispeċi għandha distribuzzjoni fil-kontinent tal-<ref target="https://mt.wikipedia.org/wiki/Amerika_t'Isfel">Amerika t'Isfel</ref>, mifruxa fil-<ref target="https://mt.wikipedia.org/wiki/Brażil">Brażil</ref> u endemika ta' dan il-pajjiż.</p>
Referenzi
<list type="unordered"><item>Wilson, D. E.; Reeder, D. M. <hi rend="italic"><ref target="http://www.bucknell.edu/msw3/">Mammal Species of the World, 3rd edition</ref></hi>, Johns Hopkins University Press, <ref target="https://mt.wikipedia.org/wiki/Special:BookSources/0801882214">ISBN 0-8018-8221-4</ref></item></list>
Ħoloq esterni
<list type="unordered"><item><ref target="http://www.iucnredlist.org/details/136653/0"><hi rend="italic">Thylamys karimii</hi></ref> fil-Lista Ħamra tal-IUCN 2006</item></list>
</text></body></html>