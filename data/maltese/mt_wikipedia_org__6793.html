<html><body><text id="wikipedia_mt_wikipedia_org__6793.html" ns="0" revid="249888" sourceurl="https://mt.wikipedia.org/wiki/Daniel_Schneidermann" title="Daniel Schneidermann" type="wikipedia">Daniel Schneidermann<figure><caption>Daniel Schneidermann</caption></figure>
<p><hi rend="bold">Daniel Schneidermann</hi> (<ref target="https://mt.wikipedia.org/wiki/Pariġi">Pariġi</ref>, <ref target="https://mt.wikipedia.org/wiki/5_ta'_April">5 ta' April</ref> <ref target="https://mt.wikipedia.org/wiki/1958">1958</ref>) hu <ref target="https://mt.wikipedia.org/wiki/Ġurnalist">ġurnalist</ref> <ref target="https://mt.wikipedia.org/wiki/Franza">Franċiż</ref> u li f'xogħlu jiffoka l-aktar fuq l-analiżi tal-immaġini televiżiva. Hu hu l-aktar attiv f'rubriki fissi (fil-passat fuq <hi rend="italic"><ref target="https://mt.wikipedia.org/wiki/Le_Monde">Le Monde</ref></hi> u attwalment fuq <hi rend="italic"><ref target="https://mt.wikipedia.org/wiki/Libération">Libération</ref></hi>) u kien parti tal-programm televiżiv <hi rend="italic">Arrêt sur images</hi> li kien imxandar mill-istazzjon televiżiv Franċiż <ref target="https://mt.wikipedia.org/wiki/France_5">France 5</ref> sa <ref target="https://mt.wikipedia.org/wiki/Ġunju">Ġunju</ref> <ref target="https://mt.wikipedia.org/wiki/2007">2007</ref>.</p>
Bijografija
<p>Wara li kien tħarreġ f'<hi rend="italic">Centre de formation des journalistes</hi>, Daniel Schneidermann ingħaqad mal-<ref target="https://mt.wikipedia.org/wiki/Gazzetta">gazzetta</ref> <ref target="https://mt.wikipedia.org/wiki/Le_Monde">Le Monde</ref> fl-<ref target="https://mt.wikipedia.org/wiki/1981">1981</ref>, fejn sentejn wara sar korrispondent għal barra. Fl-<ref target="https://mt.wikipedia.org/wiki/1992">1992</ref>, hu beda jippubblika rubriki fil-ġurnal fuq it-tema tat-<ref target="https://mt.wikipedia.org/wiki/Televiżjoni">televiżjoni</ref>. F'din ir-rubrika huwa kkritika l-mod kif it-televiżjoni tippreżenta l-informazzjoni u kif tinfluwenza lit-telespettaturi, fejn kompla t-tradizzjoni ta' kritika televiżiva li kienet bdiet tletin sena qabel minn kittieba bħal <ref target="https://mt.wikipedia.org/wiki/François_Mauriac">François Mauriac</ref> u <ref target="https://mt.wikipedia.org/wiki/Morvan_Lebesque">Morvan Lebesque</ref>.</p>
<p>Fl-<ref target="https://mt.wikipedia.org/wiki/1995">1995</ref>, is-suċċess tar-rubriki miktuba minnu tawh iċ-ċans li joħloq programm ta' kull ġimgħa fuq <ref target="https://mt.wikipedia.org/wiki/France_5">France 5</ref> bl-isem ta' <hi rend="italic">Arrêt sur images</hi>, fejn serva kemm bħala produttur u moderatur. Fl-ewwel sena ta' preżentazzjoni, il-ġurnalista <ref target="https://mt.wikipedia.org/wiki/Pascale_Clark">Pascale Clark</ref> ikkonduċih miegħu. Il-programm kien jaffronta t-tema tal-immaġini u d-diskussjonijiet televiżivi u, bl-għajnuna ta' diversi ġurnalisti u kronisti, janalizza s-sorsi u s-suċċess tal-użu narrattiv tal-istampa. Il-programm jipprova juża' l-<ref target="https://mt.wikipedia.org/wiki/Internet">internet</ref> għall-għanijiet ta' krìtika personali. Kull xahar, il-persuna responsabbli li jsegwi d-dibatti tat-telespettaturi fuq il-forum tal-internet ta' <hi rend="italic">Arrêt sur images</hi>,<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> jiġi fil-programm biex jistaqsi lil Daniel Schneidermann dwar rimarki li l-kontributuri tas-sit bagħtu.</p>
<p>Schneidermann kompla jikteb ir-rubriki tiegħu, li saru ta' kull ġimgħa, fuq <hi rend="italic">Le Monde</hi>. F'<ref target="https://mt.wikipedia.org/wiki/Ottubru">Ottubru</ref> <ref target="https://mt.wikipedia.org/wiki/2003">2003</ref>, ġie liċenzjat, wara l-publikazzjoni tal-ktieb tiegħu <hi rend="italic">Le Cauchemar médiatique</hi>, fejn iddeplora l-fatt li d-direzzjoni ta' <hi rend="italic">Le Monde</hi> ma weġbitx għall-krìtika li rċiviet mill-awturi tal-ktieb <hi rend="italic">La face cachée du Monde</hi>. Fl-aħħar artiklu tar-rubrika tiegħu (<hi rend="italic"><ref target="http://www.lemonde.fr/web/article/0,1-0@2-3208,36-336521,0.html">Une chronique à la mer</ref></hi>) esprima s-sorpriża u d-delużjoni tiegħu li kien ġie sanzjonat minn gazzetta li tistqarr lilha nnifisha bħala mudell ta' trasparenza. B'hekk hu sar kronista tal-istampa b'rubrika pubblikata kull nhar ta' Ġimgħa fuq il-gazzetta ta' kuljum <hi rend="italic"><ref target="https://mt.wikipedia.org/wiki/Libération">Libération</ref></hi>, li l-pubblikatur tagħha, Serge July, kien irridìkola fl-1989 fil-ktieb tiegħu <hi rend="italic">Où sont les caméras?</hi> lik Schneiderman talli "biddel in-naħat".</p>
<p>Schneidermann juri wkoll interess għall-analisi tal-<ref target="https://mt.wikipedia.org/wiki/Internet">internet</ref><ref target="https://mt.wikipedia.org/wiki/Il-Paġna_prinċipali#cite_note-2">[2]</ref> bħala sors ta' informazzjoni, partikularment fl-iżvilupp tal-<ref target="https://mt.wikipedia.org/wiki/Blogg">bloggs</ref>,<ref target="https://mt.wikipedia.org/wiki/Il-Paġna_prinċipali#cite_note-3">[3]</ref> u tas-sit elettroniku tal-Wikipedija.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref> Fl-<ref target="https://mt.wikipedia.org/wiki/2005">2005</ref>, ma' <ref target="https://mt.wikipedia.org/wiki/David_Abiker">David Abiker</ref> u <ref target="https://mt.wikipedia.org/wiki/Judith_Bernard">Judith Bernard</ref>, ħoloq il-Big Bang Blog,<ref target="https://mt.wikipedia.org/wiki/Il-Paġna_prinċipali#cite_note-5">[5]</ref> fejn fuqu jista' jesprimi ideat li ma jkunx possibli li jsibu spazju fuq ir-rubriki jew fil-programmi televiżi tiegħu, u kif ukol biex jiddefendi lilu nnifsu mill-krìtika li jista' jirċievi.</p>
Biblijografija
<list type="unordered"><item><hi rend="italic">Tout va très bien, monsieur le ministre</hi>, Belfond, 1987, <ref target="https://mt.wikipedia.org/wiki/Speċjali:SorsiKotba/2-7144-2069-9">ISBN2-7144-2069-9</ref></item>
<item><hi rend="italic">Où sont les caméras?</hi>, Belfond, 1989, <ref target="https://mt.wikipedia.org/wiki/Speċjali:SorsiKotba/2-7144-2308-6">ISBN2-7144-2308-6</ref></item>
<item><hi rend="italic">Un certain Monsieur Paul, l'affaire Touvier</hi>, Fayard, 1989 (ma' Laurent Greilsamer), <ref target="https://mt.wikipedia.org/wiki/Speċjali:SorsiKotba/2-213-59248-9">ISBN2-213-59248-9</ref></item>
<item><hi rend="italic">Les Juges parlent</hi>, Fayard, 1992 (ma' Laurent Greilsamer), <ref target="https://mt.wikipedia.org/wiki/Speċjali:SorsiKotba/2-213-02939-3">ISBN2-213-02939-3</ref></item>
<item><hi rend="italic">La Disparue de Sisterane</hi>, Fayard, 1992, <ref target="https://mt.wikipedia.org/wiki/Speċjali:SorsiKotba/2-213-02847-8">ISBN2-213-02847-8</ref></item>
<item><hi rend="italic">Arrêts sur images</hi>, Fayard, 1994, <ref target="https://mt.wikipedia.org/wiki/Speċjali:SorsiKotba/2-213-59180-6">ISBN2-213-59180-6</ref></item>
<item><hi rend="italic">Anxiety Show</hi>, Arléa, 1994, <ref target="https://mt.wikipedia.org/wiki/Speċjali:SorsiKotba/2-86959-216-7">ISBN2-86959-216-7</ref></item>
<item><hi rend="italic">Nos mythologies</hi>, Plon, 1995, <ref target="https://mt.wikipedia.org/wiki/Speċjali:SorsiKotba/2-259-18164-3">ISBN2-259-18164-3</ref></item>
<item><hi rend="italic">L'Étrange Procès</hi>, Fayard, 1998, <ref target="https://mt.wikipedia.org/wiki/Speċjali:SorsiKotba/2-213-60104-6">ISBN2-213-60104-6</ref></item>
<item><hi rend="italic">Du journalisme après Bourdieu</hi>, Fayard, 1999, <ref target="https://mt.wikipedia.org/wiki/Speċjali:SorsiKotba/2-213-60398-7">ISBN2-213-60398-7</ref></item>
<item><hi rend="italic">Les Folies d'Internet</hi>, Fayard, 2000, <ref target="https://mt.wikipedia.org/wiki/Speċjali:SorsiKotba/2-213-60694-3">ISBN2-213-60694-3</ref></item>
<item><hi rend="italic">Où vont les juges?</hi>, Fayard, 2002 (ma' Laurent Greilsamer), <ref target="https://mt.wikipedia.org/wiki/Speċjali:SorsiKotba/2-213-61077-0">ISBN2-213-61077-0</ref></item>
<item><hi rend="italic">Le Cauchemar médiatique</hi>, Denoël, 2003, <ref target="https://mt.wikipedia.org/wiki/Speċjali:SorsiKotba/2-07-031704-8">ISBN2-07-031704-8</ref></item></list>
<p>Daniel Scheidermann ipproduċa dokumentarju: </p>
<list type="unordered"><item><hi rend="italic">Kosovo, des journalistes dans la guerre</hi> ("Kosovo, ġurnalisti fil-gwerra") (<ref target="https://mt.wikipedia.org/wiki/Arte">Arte</ref>, 2000, tul: 90 minuta)</item></list>


Ħoloq esterni
<list type="unordered"><item><ref target="http://www.bigbangblog.org/">Big Bang Blog</ref> – il-blogg ta' Daniel Schneidermann, David Abiker, Judith Bernard u Christine Clerc</item>
<item><ref target="http://www.bigbangblog.net/article.php3?id_article=298">Ciel, j’ai ma notice dans Wikipedia!</ref> – Schneidermann jitkellem fil-blogg tiegħu dwar il-Wikipedija</item>
<item><ref target="http://www.arretsurimages.net/">Arrêt sur Images</ref> – sit uffiċjali tal-programm</item></list>
</text></body></html>