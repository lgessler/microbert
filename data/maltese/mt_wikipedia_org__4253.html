<html><body><text id="wikipedia_mt_wikipedia_org__4253.html" ns="0" revid="250815" sourceurl="https://mt.wikipedia.org/wiki/Tim_nazzjonali_tal-futbol_tal-Ungerija" title="Tim nazzjonali tal-futbol tal-Ungerija" type="wikipedia">Tim nazzjonali tal-futbol tal-Ungerija
<p><hi rend="bold">L-iskwadra nazzjonali tal-futbol ta' l-Ungerija</hi> hu t-tim nazzjonali tal-<ref target="https://mt.wikipedia.org/wiki/Futbol">futbol</ref> ta' l-<ref target="https://mt.wikipedia.org/wiki/Ungerija">Ungerija</ref> u hu mmexxi mill-<ref target="https://mt.wikipedia.org/wiki/Hungarian_Football_Federation">Hungarian Football Federation</ref>. Dan it-tim nazzjonali għandu storja rikka ħafna u provda plejers ta' klassi. Hu għandu post fl-istorja tal-futbol bħala wieħed mill-ewwel pajjiżi oriġinali tal-futbol fl-<ref target="https://mt.wikipedia.org/wiki/Ewropa">Ewropa</ref>. F'dawn l-aħħar snin is-saħħa tat-tim naqqset ħafna, fejn naqsu li jikkwalifikaw għal xi kampjonat prestiġjuż mill-1986.</p>
Storja
It-Tim tad-Deheb
<p>Il-futbol Ungeriż huwa aħjar magħruf bħala l-aktar tim formidabbli u ta' influwenza fl-istorja tal-futbol, li rrivoluzzjona din il-logħba. Bi plejers bħal <ref target="https://mt.wikipedia.org/wiki/Ferenc_Puskás">Ferenc Puskás</ref>, <ref target="https://mt.wikipedia.org/wiki/Sándor_Kocsis">Sándor Kocsis</ref>, <ref target="https://mt.wikipedia.org/wiki/József_Bozsik">József Bozsik</ref> u  <ref target="https://mt.wikipedia.org/wiki/Nándor_Hidegkuti">Nándor Hidegkuti</ref>, dan it-tim żviluppa l-logħba tal-futbol fejn irnexxielu jasal sal-finali tat-<ref target="https://mt.wikipedia.org/wiki/Tazza_tad-Dinja_1954">Tazza tad-Dinja 1954</ref> b'rekord rimarkabbli ta' 43 rebħa, 7 pari, u l-ebda telfa mill-15 ta' Ġunju 1952 sat-tmiem ta' din il-mixja pożittiva, fit-18 ta' Frar 1956. L-Ungerija għandha d-distinzjoni unika li tipposta ruħha bl-ikbar numru ta' punti (2173 punt) fir-<hi rend="italic">ratings</hi> ta' l-ELO f'Ġunju 1954 flimkien mat-tieni l-iktar b'2153 punt fl-1956; fejn tgħaddi lill-Brażil, l-Ingilterra, l-Arġentina u l-Ġermanja f'kull kompetizzjoni ta' kull żmien.</p>
<p>L-Ungeriżi kienu darbtejn fil-finali tat-<ref target="https://mt.wikipedia.org/wiki/Tazza_tad-Dinja_tal-Futbol">Tazza tad-Dinja</ref> bit-tnejn li huma jitilfuhom; kontra l-<ref target="https://mt.wikipedia.org/wiki/Tim_Nazzjonali_tal-Futbol_ta'_l-Italja">Italja</ref> fl-1938 (4-2) u kontra l-<ref target="https://mt.wikipedia.org/wiki/Tim_Nazzjonali_tal-Futbol_tal-Ġermanja">Ġermanja tal-Punent</ref> fl-1954 (3-2), minkejja li rebħu lill-istess Ġermanja tal-Punent 8-3 kmieni fil-kompetizzjoni. It-tim, mibni fuq il-leġġendarju <ref target="https://mt.wikipedia.org/wiki/Ferenc_Puskás">Ferenc Puskás</ref>, mar fil-vantaġġ 2-0 fil-partita, imma spiċċaw jitilfu 3-2 f'logħba li l-Ġermaniżi baqgħu jsejħulha bħala "Il-Miraklu ta' Bern" (<hi rend="italic">The Miracle of Bern</hi>). F'din il-partiti kien hemm xi żewġ kontroversji: l-ewwel x'ħin Puskas ġab l-iskor indaqs fid-89 minuta imma l-gowl kien imħassar wara <hi rend="italic">offside</hi>, u t-tieni meta plejer Ġermaniż għamel <hi rend="italic">foul</hi> ċar fuq Kocsis fil-kaxxa tal-gowler u l-Ungerija ma ngħatatx <hi rend="italic">penalty</hi>.</p>
<p>L-Ungerija rebħet id-deheb fl-Olimpjadi tliet darbiet: fl-1952, fl-1964 u fl-1968. It-tim ta' taħt it-23 sena, li kienet l-età limitu għat-timijiet ta' l-Olimpjadi, rebħu l-Kampjonat tal-UEFA ta' taħt it-23 sena fl-1974. Mill-1976, it-tim beda jikkompeti bħala parti mit-tim ta' taħt il-21 sena.</p>
Rekords
<p>Il-logħba bejn l-<ref target="https://mt.wikipedia.org/wiki/Tim_Nazzjonali_tal-Futbol_ta'_l-Awstrija">Awstrija</ref> u l-Ungerija, fi <ref target="https://mt.wikipedia.org/wiki/Vjenna">Vjenna</ref> fl-1902, kienet l-ewwel logħba internazzjonali bejn żewġ pajjiżi li ma kinux Brittaniċi. </p>
<p>L-Ungerija kienet l-ewwel tim, minn barra l-Gżejjer Brittaniċi, li rebħet lill-<ref target="https://mt.wikipedia.org/wiki/TIm_Nazzjonali_tal-Futbol_ta'_l-Ingilterra">Ingilterra</ref> ġewwa l-Ingilterra stess. Hi kienet rebħet bl-iskor kbir ta' 6-3 f'<ref target="https://mt.wikipedia.org/wiki/Wembley">Wembley</ref> fil-25 ta' Novembru 1953. Din ir-rebħa kellha sinjifikat mondjali hekk kif din waqfet il-mixja pożittiva ta' l-Ingilterra li kienet ilha sejra minn meta twaqqfet l-assoċċazzjoni tal-futbol fl-1863. Huma rebħa l-Ingilterra 7-1, din  id-darba f'<ref target="https://mt.wikipedia.org/wiki/Budapest">Budapest</ref> sena wara, fl-1954. Din it-telfa tibqa' bħala l-ikbar telfa għall-Ingilterra.</p>
<p>L-Ungerija żżomm ir-rekord ta' l-iktar partiti mingħajr telfa bi 33 logħba internazzjonali bejn l-14 ta' Mejju 1950 u l-4 ta' Lulju 1954, meta tilfu fil-finali tat-Tazza tad-Dinja kontra l-<ref target="https://mt.wikipedia.org/wiki/Tim_Nazzjonali_tal-Futbol_tal-Ġermanja">Ġermanja</ref>. Dan ir-rekord għadu mhux miksur sa Jannar ta' l-2007. L-<ref target="https://mt.wikipedia.org/wiki/Tim_Nazzjonali_tal-Futbol_ta'_l-Arġentina">Arġentina</ref> u <ref target="https://mt.wikipedia.org/wiki/Tim_Nazzjonali_tal-Futbol_ta'_Spanja">Spanja</ref> jżommu t-tieni l-itwal żmien ta' bla telfa - 31 partita (l-Arġentina bejn l-1991 u l-1993, u Spanja bejn l-1994 u l-1998).</p>
L-Iskwadra ta' l-Ungerija
<p>Din hija l-iskwadra nazzjonali Ungeriża li qed tikkompeti għall-<ref target="https://mt.wikipedia.org/wiki/Euro_2008">Euro 2008</ref>.</p>
<p><hi rend="bold">Gowlers:</hi></p>
<list type="unordered"><item><ref target="https://mt.wikipedia.org/wiki/Zoltán_Végh">Zoltán Végh</ref></item>
<item><ref target="https://mt.wikipedia.org/wiki/Márton_Fülöp">Márton Fülöp</ref></item>
<item><ref target="https://mt.wikipedia.org/wiki/Balázs_Rabóczki">Balázs Rabóczki</ref></item>
<item><ref target="https://mt.wikipedia.org/wiki/Szabolcs_Balajcza">Szabolcs Balajcza</ref></item>
<item><ref target="https://mt.wikipedia.org/wiki/János_Balogh">János Balogh</ref></item></list>
<p><hi rend="bold">Difensuri:</hi></p>
<list type="unordered"><item><ref target="https://mt.wikipedia.org/wiki/Roland_Juhász">Roland Juhász</ref></item>
<item><ref target="https://mt.wikipedia.org/wiki/Vilmos_Vanczák">Vilmos Vanczák</ref></item>
<item><ref target="https://mt.wikipedia.org/wiki/Boldizsár_Bodor">Boldizsár Bodor</ref></item>
<item><ref target="https://mt.wikipedia.org/wiki/Béla_Balogh">Béla Balogh</ref></item>
<item><ref target="https://mt.wikipedia.org/wiki/Csaba_Csizmadia">Csaba Csizmadia</ref></item>
<item><ref target="https://mt.wikipedia.org/wiki/Zoltán_Szélesi">Zoltán Szélesi</ref></item>
<item><ref target="https://mt.wikipedia.org/wiki/Tamás_Vaskó">Tamás Vaskó</ref></item>
<item><ref target="https://mt.wikipedia.org/wiki/Zoltán_Pollák">Zoltán Pollák</ref></item>
<item><ref target="https://mt.wikipedia.org/wiki/István_Rodenbücher">István Rodenbücher</ref></item>
<item><ref target="https://mt.wikipedia.org/wiki/Ádám_Vass">Ádám Vass</ref></item></list>
<p><hi rend="bold">Midfielders:</hi></p>
<list type="unordered"><item><ref target="https://mt.wikipedia.org/wiki/Zoltán_Gera">Zoltán Gera</ref> (c)</item>
<item><ref target="https://mt.wikipedia.org/wiki/Szabolcs_Huszti">Szabolcs Huszti</ref></item>
<item><ref target="https://mt.wikipedia.org/wiki/Leandro_de_Almeida">Leandro de Almeida</ref></item>
<item><ref target="https://mt.wikipedia.org/wiki/Balázs_Tóth">Balázs Tóth</ref></item>
<item><ref target="https://mt.wikipedia.org/wiki/Ákos_Buzsáky">Ákos Buzsáky</ref></item>
<item><ref target="https://mt.wikipedia.org/wiki/Krisztián_Vadócz">Krisztián Vadócz</ref></item>
<item><ref target="https://mt.wikipedia.org/wiki/Dániel_Tőzsér">Dániel Tőzsér</ref></item>
<item><ref target="https://mt.wikipedia.org/wiki/György_Sándor">György Sándor</ref></item>
<item><ref target="https://mt.wikipedia.org/wiki/András_Horváth">András Horváth</ref></item>
<item><ref target="https://mt.wikipedia.org/wiki/József_Kanta">József Kanta</ref></item>
<item><ref target="https://mt.wikipedia.org/wiki/Gábor_Bori">Gábor Bori</ref></item>
<item><ref target="https://mt.wikipedia.org/wiki/Attila_Filkor">Attila Filkor</ref></item>
<item><ref target="https://mt.wikipedia.org/wiki/Péter_Halmosi">Péter Halmosi</ref></item>
<item><ref target="https://mt.wikipedia.org/wiki/László_Zsidai">László Zsidai</ref></item>
<item><ref target="https://mt.wikipedia.org/wiki/Balázs_Dzsudzsák">Balázs Dzsudzsák</ref></item></list>
<p><hi rend="bold">Attakkanti:</hi></p>
<list type="unordered"><item><ref target="https://mt.wikipedia.org/wiki/Péter_Rajczi">Péter Rajczi</ref></item>
<item><ref target="https://mt.wikipedia.org/wiki/Tamás_Priskin">Tamás Priskin</ref></item>
<item><ref target="https://mt.wikipedia.org/wiki/Róbert_Feczesin">Róbert Feczesin</ref></item>
<item><ref target="https://mt.wikipedia.org/wiki/Balázs_Farkas">Balázs Farkas</ref></item>
<item><ref target="https://mt.wikipedia.org/wiki/Ádám_Hrepka">Ádám Hrepka</ref></item>
<item><ref target="https://mt.wikipedia.org/wiki/Tibor_Tisza">Tibor Tisza</ref></item>
<item><ref target="https://mt.wikipedia.org/wiki/Krisztián_Németh">Krisztián Németh</ref></item>
<item><ref target="https://mt.wikipedia.org/wiki/István_Ferenczi">István Ferenczi</ref></item></list>
Storja tal-Kompetizzjonijiet
<ref target="https://mt.wikipedia.org/wiki/Tazza_tad-Dinja_tal-Futbol">Tazza tad-Dinja</ref>
<list type="unordered"><item>1930 - <hi rend="italic">Ma ħaditx sehem</hi></item>
<item>1934 - Kwarti tal-Finali</item>
<item>1938 - Finalista Telliefa</item>
<item>1950 - <hi rend="italic">Ma ħaditx sehem</hi></item>
<item>1954 - Finalista Telliefa</item>
<item>1958 - L-Ewwel Rawnd</item>
<item>1962 - Kwarti tal-Finali</item>
<item>1966 - Kwarti tal-Finali</item>
<item>1970 sa l-1974 - <hi rend="italic">Ma kkwalifikatx</hi></item>
<item>1978 - L-Ewwel Rawnd</item>
<item>1982 - L-Ewwel Rawnd</item>
<item>1986 - L-Ewwel Rawnd</item>
<item>1990 sa l-2006 - <hi rend="italic">Ma kkwalifikatx</hi></item></list>
<ref target="https://mt.wikipedia.org/wiki/Kampjonati_Ewropej">Kampjonati Ewropej</ref>
<list type="unordered"><item>1960 - <hi rend="italic">Ma ħaditx sehem</hi></item>
<item>1964 - Tielet Post</item>
<item>1968 - <hi rend="italic">Ma kkwalifikatx</hi></item>
<item>1972 - Raba' Post</item>
<item>1976 sa l-2004 - <hi rend="italic">Ma kkwalifikatx</hi></item></list>



Ħoloq esterni
<list type="unordered"><item><ref target="http://www.mlsz.hu/">Sit Uffiċċjali tal-Federazzjoni tal-Futbol Ungeriża</ref></item>
<item><ref target="http://www.nemzetisport.hu/cikk.php?cikk=13143&amp;">Tim Nazzjonali (xi statistiċi)</ref> (Ungeriż)</item>
<item><ref target="http://www.planetworldcup.com/NATIONS/hun.html">L-Ungerija fit-Tazza tad-Dinja</ref></item>
<item><ref target="http://labdarugo.be/Intro.htm">L-aqwa sit elettroniku dwar l-istorja tal-futbol Ungeriż</ref> (Olandiż)</item>
<item>Minn RSSSF:
<list type="unordered"><item><ref target="http://www.rsssf.com/tablesh/hong-intres.html">Riżulati Internazzjonali</ref></item>
<item><ref target="http://www.rsssf.com/miscellaneous/hong-recintlp.html">Informazzjoni fuq ir-Rekords tal-Plejers </ref></item>
<item><ref target="http://www.rsssf.com/miscellaneous/hong-coach.html">Kowċis tat-tim mill-1902</ref></item></list></item></list>
</text></body></html>