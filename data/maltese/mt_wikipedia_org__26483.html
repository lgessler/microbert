<html><body><text id="wikipedia_mt_wikipedia_org__26483.html" ns="0" revid="269629" sourceurl="https://mt.wikipedia.org/wiki/Banine" title="Banine" type="wikipedia">Banine
<p><hi rend="bold">Umm-El-Banine Assadoulaeff</hi> (Umm El-Banu Äsâdullayeva) (twieldet fit-18 ta' Diċembru 1905 – mietet fit-23 ta' Ottubru 1992) kienet <ref target="https://mt.wikipedia.org/wiki/Kittieb">kittieba</ref> Franċiża ta' dixxendenza <ref target="https://mt.wikipedia.org/wiki/Ażerbajġan">Ażerbajġana</ref> li kitbet bil-psewdonimu ta' <hi rend="bold">Banine</hi>.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
Bijografija
<p>Il-miljunarju Ażerbajġan <ref target="https://mt.wikipedia.org/wiki/Musa_Nagiyev">Musa Nagiyev</ref> kien in-nannu tagħha u kienet bint in-negozjant u l-<ref target="https://mt.wikipedia.org/wiki/Politiku">politiku</ref> Ażerbajġan <ref target="https://mt.wikipedia.org/wiki/Mirza_Asadullayev">Mirza Asadullayev</ref>.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
<p>Banine emigrat lejn <ref target="https://mt.wikipedia.org/wiki/Franza">Franza</ref> fl-1923 biex issegwi lil missierha, eks Ministru fil-gvern tar-Repubblika Demokratika tal-Ażerbajġan (Diċembru 1918-April 1920). Hija marret tgħix f'<ref target="https://mt.wikipedia.org/wiki/Istanbul">Istanbul</ref> fejn abbandunat lil żewġha li kienet sfurzata tiżżewweġ fl-età ta' ħmistax-il sena u mbagħad ħarbet lejn <ref target="https://mt.wikipedia.org/wiki/Pariġi">Pariġi</ref>. Hemmhekk, wara ħafna snin, konoxxenti letterarji, inklużi <ref target="https://mt.wikipedia.org/wiki/Henry_de_Montherlant">Henry de Montherlant</ref>, <ref target="https://mt.wikipedia.org/wiki/Nikos_Kazantzakis">Nikos Kazantzakis</ref>, u <ref target="https://mt.wikipedia.org/wiki/André_Malraux">André Malraux</ref> ħeġġewha tippubblika x-xogħol tagħha. </p>
<p>Aktar tard Banine ddedikat ħajjitha biex tintroduċi l-<ref target="https://mt.wikipedia.org/wiki/Storja">istorja</ref> u l-<ref target="https://mt.wikipedia.org/wiki/Kultura">kultura</ref> tal-Ażerbajġan fi Franza u fl-<ref target="https://mt.wikipedia.org/wiki/Ewropa">Ewropa</ref>. L-iktar kitbiet famużi tagħha huma l-<hi rend="italic">Ġranet Kawkasi</hi> u l-<hi rend="italic">Ġranet Pariġini</hi>. Banine, li kienet il-ħabiba tal-kittieb <ref target="https://mt.wikipedia.org/wiki/Ġermanja">Ġermaniż</ref> <ref target="https://mt.wikipedia.org/wiki/Ernst_Jünger">Ernst Jünger</ref> u r-<ref target="https://mt.wikipedia.org/wiki/Russja">Russu</ref> <ref target="https://mt.wikipedia.org/wiki/Ivan_Bunin">Ivan Bunin</ref>, tirrakkonta l-konverżjoni tagħha għall-<ref target="https://mt.wikipedia.org/wiki/Knisja_Kattolika">Kattoliċiżmu Ruman</ref> fil-kotba tagħha.</p>
<p>Banine ppubblikat diversi artikli dwar is-sitwazzjoni fl-Ażerbajġan. Hija mietet f'Ottubru 1992. L-obitwarju tagħha fil-gazzetta <hi rend="italic"><ref target="https://mt.wikipedia.org/wiki/Le_Figaro">Le Figaro</ref></hi> sejħilha "waħda minn dawk il-personaġġi ta' <hi rend="italic">La vie romanesque</hi> li jaqsmu seklu, jiġbdu bħal kalamita lill-figuri singulari kollha ta' żminijiethom".<ref target="https://mt.wikipedia.org/wiki/Il-Paġna_prinċipali#cite_note-3">[3]</ref></p>
Xogħlijiet prinċipali
<list type="unordered"><item><hi rend="italic">Nami</hi>, Gallimard, 1942.</item>
<item><hi rend="italic">Ġranet Kawkasi</hi> (<hi rend="italic">Jours caucasiens</hi>), Julliard, 1946.</item>
<item><hi rend="italic">Ġranet Pariġini</hi> (<hi rend="italic">Jours parisiens</hi>), Julliard, 1947, Gris Banal, 2003.</item>
<item><hi rend="italic">Laqgħat ma'  Ernst Jünger</hi> (<hi rend="italic">Rencontres avec Ernst Jünger</hi>), Julliard, 1951.</item>
<item><hi rend="italic">Jien għażilt ix-xaħxieħa</hi> (<hi rend="italic">J'ai choisi l'opium</hi>), Stock, 1959.</item>
<item><hi rend="italic">Wara</hi> (<hi rend="italic">Après</hi>), Stock, 1962.</item>
<item><hi rend="italic">Franza Barranija</hi> (<hi rend="italic">La France étrangère</hi>), SOS Desclée de Brouwer, 1968.</item>
<item><hi rend="italic">Is-sejħa tal-aħħar ċans</hi> (<hi rend="italic">L'appel de la dernière chance</hi>), SOS, 1971.</item>
<item><hi rend="italic">Ritratt ta' Ernst Jünger: ittri, testi, laqgħat</hi> (<hi rend="italic">Portrait d'Ernst Jünger: lettres, textes, rencontres</hi>), La Table Ronde, 1971.</item>
<item><hi rend="italic">Diversi aspetti ta' Ernst Jünger (Ernst Jünger aux faces multiples)</hi>, Lausanne, éditions L'Âge d'Homme, 1989.
<list type="unordered"><item><hi rend="italic">Dak li qaltli Marie: il-ġrajja ta' Marie l-Qaddejja</hi> (<hi rend="italic">Ce que Marie m'a raconté: le dit de la Servante Marie</hi>), Cahier Bleus, 1991.</item></list></item></list>
</text></body></html>