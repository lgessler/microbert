<html><body><text id="wikipedia_mt_wikipedia_org__21222.html" ns="0" revid="230288" sourceurl="https://mt.wikipedia.org/wiki/Tereza_Kerndlov%C3%A1" title="Tereza Kerndlová" type="wikipedia">Tereza Kerndlová<figure><caption>Tereza Kerndlová matul il-<ref target="https://mt.wikipedia.org/wiki/Festival_tal-Eurovision_2008">Festival tal-Eurovision 2008</ref></caption></figure>
<p><hi rend="bold">Tereza Kerndlová</hi> (<ref target="https://mt.wikipedia.org/wiki/Brno">Brno</ref>, <ref target="https://mt.wikipedia.org/wiki/6_ta'_Ottubru">6 ta' Ottubru</ref> <ref target="https://mt.wikipedia.org/wiki/1986">1986</ref>) hija <ref target="https://mt.wikipedia.org/wiki/Kantant">kantanta</ref> u <ref target="https://mt.wikipedia.org/wiki/Ballerin">ballerina</ref> <ref target="https://mt.wikipedia.org/wiki/Repubblika_Ċeka">Ċeka</ref>.</p>
<p>Kerndlová bdiet il-karriera tagħha fix-xena tal-ispettaklu meta għal ħames snin iffurmat parti mill-kor ta' Iva Bittová u għal ħames snin kienet tiżfen it-<ref target="https://mt.wikipedia.org/wiki/Tip-tap">tip-tap</ref>. F'dan it-tip ta' żfin rebħet il-kampjonat nazzjonali sitt darbiet, rebħet il-kampjonat Ewropew u kklassifikat fis-sitt post fil-kampjonati dinjija. Hi kisbet il-fama meta mill-2001 kienet tagħmel parti mill-grupp Black Milk. Wara li l-grupp inqasam fl-2005, hi bdiet karriera bħala solista u ħarġet l-album <hi rend="italic">Orchidej</hi>.<ref target="https://mt.wikipedia.org/wiki/Il-Paġna_prinċipali#cite_note-eurovision-1">[1]</ref></p>
<p>Fl-2008 ġiet magħżula biex tirrapreżenta lir-Repubblika Ċeka fil-<ref target="https://mt.wikipedia.org/wiki/Festival_tal-Eurovision_2008">Festival tal-Eurovision 2008</ref> bil-kanzunetta "Have Some Fun", miktuba minn Gordon Pogoda (li kiteb erbgħa mill-album tagħha <hi rend="italic">Have Some Fun</hi>) u Stano Simor (li pproduċa l-album).<ref target="https://mt.wikipedia.org/wiki/Il-Paġna_prinċipali#cite_note-eurovision-1">[1]</ref> Din esebixxiet fit-tieni semifinali tat-22 ta' Mejju, u spiċċat fit-18-il post minn 19 b'disa' punti biss.</p>


Ħoloq esterni
<list type="unordered"><item>(CS)  <ref target="http://www.kerndlovatereza.cz/">Sit uffiċjali</ref></item></list>
</text></body></html>