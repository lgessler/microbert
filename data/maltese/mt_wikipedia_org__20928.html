<html><body><text id="wikipedia_mt_wikipedia_org__20928.html" ns="0" revid="268780" sourceurl="https://mt.wikipedia.org/wiki/Thomas_Edison" title="Thomas Edison" type="wikipedia">Thomas Edison
<figure><caption>(EN)  <hi rend="italic">A Day with Thomas Edison</hi> (1922)</caption></figure>
<p><hi rend="bold">Thomas Alva Edison</hi> (<ref target="https://mt.wikipedia.org/wiki/Milan_(Ohio)">Milan</ref>, <ref target="https://mt.wikipedia.org/wiki/11_ta'_Frar">11 ta' Frar</ref> <ref target="https://mt.wikipedia.org/wiki/1847">1847</ref> – <ref target="https://mt.wikipedia.org/wiki/West_Orange_(New_Jersey)">West Orange</ref>, <ref target="https://mt.wikipedia.org/wiki/18_ta'_Ottubru">18 ta' Ottubru</ref> <ref target="https://mt.wikipedia.org/wiki/1931">1931</ref>) kien <ref target="https://mt.wikipedia.org/wiki/Inventur">inventur</ref> u <ref target="https://mt.wikipedia.org/wiki/Negozjant">negozjant</ref> <ref target="https://mt.wikipedia.org/wiki/Stati_Uniti">Amerikan</ref>. Huwa żviluppa bosta mezzi li influwenzaw il-ħajja madwar id-dinja bil-kbir, inkluż il-<ref target="https://mt.wikipedia.org/wiki/Fonografu">fonografu</ref>, il-<ref target="https://mt.wikipedia.org/wiki/Kamera">kamera</ref> tal-istampa mottiva u l-bozzap rattika. Imlaqqam, "Is-saħħar tal-park ta' Menlo",<ref target="https://mt.wikipedia.org/wiki/Il-Paġna_prinċipali#cite_note-Wizard-1">[1]</ref> huwa kien wieħed mill-ewwel <ref target="https://mt.wikipedia.org/wiki/Invenzjoni">inventuri</ref> li applika l-prinċipji tal-<ref target="https://mt.wikipedia.org/wiki/Produzzjoni_tal-massa">produzzjoni tal-massa</ref> u l-ħidma f'tim għall-proċess tal-invenzjoni , u minħabba hekk, u huwa ta' sikwit imfaħħar bil-kreazzjoni tal-ewwel laboratorju tal-industrija u tar-riċerka.<ref target="https://mt.wikipedia.org/wiki/Il-Paġna_prinċipali#cite_note-Walsh-2">[2]</ref></p>
<p>Edison huwa r-raba' l-iktar <ref target="https://mt.wikipedia.org/wiki/Inventur_profiliku">inventur profiliku</ref> fl-istorja, u jżomm 1,093 ażjenda privattiva f'ismu, kif ukoll patenti oħra fir-Renju Unit, fi Franza u fil-Ġermanja. Huwa mfaħħar ukoll, għan-numru sostanzjali ta' invenzjonijiet li kkontribwixxa għall-<ref target="https://mt.wikipedia.org/wiki/Komunikazzjoni_tal-massa">komunikazzjoni tal-massa</ref>, u, partikolarment it-telekomunikazzjonijiet. Fost dawn l-invenzjonijiet telekomunikattivi nistgħu nsibu l-istokk tiker, li jirreġistra l-vot b'mod mekkaniku, il-batterija għall-karozza li tiffunzjona bl-elettriku, il-qawwa elettrika u l-irrikordjar tal-mużika u tal-i<ref target="https://mt.wikipedia.org/wiki/Stampa_mottiva">stampa mottiva</ref></p>
<p>Ix-xogħol avvanzat tiegħu f'dawn l-oqsma kien l-axonali tal-karriera prekarja tiegħu bħala operatur <ref target="https://mt.wikipedia.org/wiki/Telegrafija">telegrafiku</ref>. Edison żviluppa s-sistema ta' ġenerazzjoni u ta' distribuzzjoni<ref target="https://mt.wikipedia.org/wiki/Il-Paġna_prinċipali#cite_note-coned1-3">[3]</ref> tal-enerġija elettrika għad-djar, għan-negozju u għall-fabbriki-żvilupp kruċjali fid-dinja moderna u industrijalizzata. L-ewwel <ref target="https://mt.wikipedia.org/wiki/Stazzjon_tal-enerġija">stazzjon tal-enerġija</ref> tiegħu kien ibena fi triq il-perli, ġewwa <ref target="https://mt.wikipedia.org/wiki/Manhatten">Manhatten</ref>, f'New York.<ref target="https://mt.wikipedia.org/wiki/Il-Paġna_prinċipali#cite_note-coned1-3">[3]</ref></p>
Żwiġijiet u Tfal
<p>Fil-25 ta' Diċembru, 1871, Edison iżżewweġ lil Mary Stilwell ta' 16-il sena (1855–1884), li ltaqa' magħha xahrejn qabel; hija kienet l-impjegata ta' wieħed mill-ħwienet tiegħu. Huma kellhom tlett itfal:</p>
<list type="unordered"><item>Marion Estelle Edison (1873–1965), imlaqqma "Dot"<ref target="https://mt.wikipedia.org/wiki/Il-Paġna_prinċipali#cite_note-4">[4]</ref></item></list>
<list type="unordered"><item>Thomas Alva Edison, Jr. (1876–1935), imlaqqam "Dash"<ref target="https://mt.wikipedia.org/wiki/Il-Paġna_prinċipali#cite_note-5">[5]</ref></item></list>
<list type="unordered"><item>William Leslie Edison (1878–1937) Inventur, u ggradwa mill-iskola xjentifika ta' Sheffield f'Yale, fl-1900.<ref target="https://mt.wikipedia.org/wiki/Il-Paġna_prinċipali#cite_note-6">[6]</ref></item></list>
<p>Mary Edison mietet fl-età ta' 29 sena fid-9 ta' Awwissu tal-1884, il-kawża prinċipali tal-mewt tagħha ma ġietx magħrufa: probabbli hija mietet minħabba <ref target="https://mt.wikipedia.org/wiki/Tumur_fil-moħħ">tumur f'moħħha</ref> jonkella minħabba <ref target="https://mt.wikipedia.org/wiki/Doża_eċċessiva">doża eċċessiva</ref> tal-Morfina. F'dawk is-snin, it-tobba kienu jirrikmandaw il-morfina lin-nisa sabiex tittratta il-varjetà ta' kawżi, u r-riċerkaturi jemmnu li ftit mis-sintomi tagħha dehru li kienu assoċjati mal-avvelenar tal-morfina.<ref target="https://mt.wikipedia.org/wiki/Il-Paġna_prinċipali#cite_note-Rutgers-7">[7]</ref></p>
<p>Fl-24 ta' Frar, 1886, fl-età ta' disa' u tletin sena, Edison iżżewweġ lil Mina Miller, ta' għoxrin sena (1866-1947) f'<ref target="https://mt.wikipedia.org/wiki/Akron_(Ohio)">Akron, Ohio</ref>.<ref target="https://mt.wikipedia.org/wiki/Il-Paġna_prinċipali#cite_note-8">[8]</ref> Hija kienet it-tifla tal-inventur <ref target="https://mt.wikipedia.org/wiki/Lewis_Miller">Lewis Miller</ref>, ko-fondatur tal-<ref target="https://mt.wikipedia.org/wiki/Istutizzjoni_ta'_Chautauqua">Istutizzjoni ta' Chautauqua</ref> u benefattur tal-karitajiet metodiċi. Huma nisslu tliet ulied flimkien:</p>
<list type="unordered"><item>Madeleine Edison (1888–1979), li żżewġet lil <ref target="https://mt.wikipedia.org/wiki/John_Eyre_Sloane">John Eyre Sloane</ref>.<ref target="https://mt.wikipedia.org/wiki/Il-Paġna_prinċipali#cite_note-9">[9]</ref><ref target="https://mt.wikipedia.org/wiki/Il-Paġna_prinċipali#cite_note-10">[10]</ref></item></list>
<list type="unordered"><item><ref target="https://mt.wikipedia.org/wiki/Charles_Edison">Charles Edison</ref> (1890–1969), kien il-<ref target="https://mt.wikipedia.org/wiki/Gvernatur_ta'_New_Jersey">Gvernatur ta' New Jersey</ref> (1941-1944), huwa ħa post missieru fil-kumpanija u fil-laboratorji esperimentali hekk kif miet missieru.<ref target="https://mt.wikipedia.org/wiki/Il-Paġna_prinċipali#cite_note-11">[11]</ref></item></list>
<list type="unordered"><item><ref target="https://mt.wikipedia.org/wiki/Theodore_Edison">Theodore Edison</ref> (1898–1992), (MIT Physics 1923), li ġie kkreditat b'iktar minn 80 patent.</item></list>
<p>Mina għexet iktar minn Thomas Edison, billi mietet fl-24 ta' Awwissu tal-1947.<ref target="https://mt.wikipedia.org/wiki/Il-Paġna_prinċipali#cite_note-12">[12]</ref><ref target="https://mt.wikipedia.org/wiki/Il-Paġna_prinċipali#cite_note-13">[13]</ref></p>
Bidu tal-karriera
<p>Edison beda l-karriera tiegħu bħala inventur f'<ref target="https://mt.wikipedia.org/wiki/Newark_(New_Jersey)">Newark, New Jersey</ref>, permezz ta' ripetitur awtomatiku u tal-mezzi telegrafiċi mtejba tiegħu, imma dik l-invenzjoni li tagħtu l-iktar ġieh kienet, mingħajr ebda dubju, il-<ref target="https://mt.wikipedia.org/wiki/Fonografija">fonografu</ref>, tal-1877.<ref target="https://mt.wikipedia.org/wiki/Il-Paġna_prinċipali#cite_note-14">[14]</ref> Dan is-suċċess tant ma kienx mistenni mill-pubbliku li deher daqs li kieku kienet invenzjoni maġika, tal-futur li ġie qabel il-waqt. Edison ġie konoxxut bħala "Is-saħħar tal-park ta' Melno", fi New Jersey.</p>
<p>L-ewwel fonografu tiegħu rrikordja fuq il-fojl tal-landa madwar ċilindu mħaffer, però l-<ref target="https://mt.wikipedia.org/wiki/Kwalità_tal-ħoss">kwalità tal-ħoss</ref> kienet terribbli u r-rikordji setgħu jintlaghbu għal ftit drabi biss. Fl-1860s, mudell irristrutturat bl-użu ta' ċilindri tal-kartonċin miksijin bix-xemgħa ġie kkreat minn: <ref target="https://mt.wikipedia.org/wiki/Alexander_Graham_Bell">Alexander Graham Bell</ref>, <ref target="https://mt.wikipedia.org/wiki/Chichester_Bell">Chichester Bell</ref> u minn <ref target="https://mt.wikipedia.org/wiki/Charles_Tainter">Charles Tainter</ref>. Din hija waħda mir-raġunijiet speċifiċi li ġegħlet lil Thomas Edison ikompli jaħdem sabiex fl-aħħar mill-aħħar jirnexxilu joħloq verżjoni itjeb tal-fonografu.<ref target="https://mt.wikipedia.org/wiki/Il-Paġna_prinċipali#cite_note-Wizard-1">[1]</ref></p>


Ħoloq esterni


<list type="unordered"><item><ref target="http://ariwatch.com/VS/TheDiaryOfThomasEdison.htm">Djarju ta' Thomas Edison</ref></item>
<item><ref target="http://www.edisonmuseum.org/">Mużew Edison</ref></item></list>
</text></body></html>