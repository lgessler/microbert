<html><body><text id="wikipedia_mt_wikipedia_org__1117.html" ns="0" revid="248281" sourceurl="https://mt.wikipedia.org/wiki/Alternattiva_Demokratika" title="Alternattiva Demokratika" type="wikipedia">Alternattiva Demokratika<p><hi rend="bold">Alternattiva Demokratika</hi> hija partit politiku ekoloġista Malti affiljat mal-Partit Ewropew tal-Ħodor.</p>
<p>Alternattiva Demokratika (AD) twaqqfet fl-1989. Il-President tal-<ref target="https://mt.wikipedia.org/wiki/Malta_Labour_Party">Malta Labour Party</ref> <ref target="https://mt.wikipedia.org/wiki/Toni_Abela">Toni Abela</ref> kif ukoll il-<hi rend="italic">whip</hi> tal-Partit <ref target="https://mt.wikipedia.org/wiki/Wenzu_Mintoff">Wenzu Mintoff</ref> irriżenjaw mill-karigi rispettivi tagħhom bħala protesta għall-mod kif kien qed jitmexxa l-Partit. Ta' dan kienu tkeċċew mill-Partit. Abela u Mintoff ingħaqdu ma' numru ta' attivisti ambjentali u waqqfu l-Alternattiva Demokratika. Mintoff żamm is-siġġu parlamentari tiegħu u nħatar l-ewwel <hi rend="italic">Chairperson</hi> tal-Partit.</p>
<p>L-AD ikkontestat l-ewwel elezzjonijiet ġenerali tagħha fl-1992 meta kisbet 1.69% ta' l-ewwel preferenzi (l-aħjar riżultat tagħhom s'issa) iżda l-ebda siġġu. Fl-elezzjonijiet suċċessivi (1996, 1998 u 2003) is-sehem tal-vot tagħhom naqas dejjem sa 0.7% fl-2003. Wara r-riżultat ta' l-1998 Abela u Mintoff telqu u marru lura fi ħdan il-<ref target="https://mt.wikipedia.org/wiki/Malta_Labour_Party">Malta Labour Party</ref> (Mintoff fil-fatt ikkontesta l-elezzjoni għall-Parlament Ewropew fl-2004 f'isem il-<ref target="https://mt.wikipedia.org/wiki/Malta_Labour_Party">Malta Labour Party</ref>).</p>
<p>Fl-2003 l-AD ikkampanjat għall-"Iva" fir-referendum ta' dik is-sena.</p>
<p>Fl-2004 il-Partit ppreżenta lil Prof <ref target="https://mt.wikipedia.org/wiki/Arnold_Cassola">Arnold Cassola</ref> bħala kandidat għall-Parlament Ewropew fejn kiseb riżultat tajjeb ta' 9.3% ta' l-ewwel preferenzi. Dan, iżda, ma kienx biżżejjed biex jeleġġi MPE.</p>
<hi rend="italic">Chairpersons</hi>
<p>1989-1998 Dr <ref target="https://mt.wikipedia.org/wiki/Wenzu_Mintoff">Wenzu Mintoff</ref></p>
<p>1998-2008 Dr Harry Vassallo</p>
<p>2008-2009 Profs <ref target="https://mt.wikipedia.org/wiki/Arnold_Cassola">Arnold Cassola</ref></p>
<p>2009-2013 Michael Briguglio </p>
<p>2013- Profs <ref target="https://mt.wikipedia.org/wiki/Arnold_Cassola">Arnold Cassola</ref></p>
</text></body></html>