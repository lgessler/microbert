<html><body><text id="wikipedia_mt_wikipedia_org__21186.html" ns="0" revid="270829" sourceurl="https://mt.wikipedia.org/wiki/Samir_Handanovi%C4%8D" title="Samir Handanovič" type="wikipedia">Samir Handanovič
<p><hi rend="bold">Samir Handanovič</hi> (<ref target="https://mt.wikipedia.org/wiki/Ljubljana">Ljubljana</ref>, <ref target="https://mt.wikipedia.org/wiki/14_ta'_Lulju">14 ta' Lulju</ref> <ref target="https://mt.wikipedia.org/wiki/1984">1984</ref>) huwa plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Slovenja">Sloven</ref> b'antenat <ref target="https://mt.wikipedia.org/wiki/Bożnija_u_Ħerżegovina">Bożnijakk</ref>, li jilgħab bħala <ref target="https://mt.wikipedia.org/wiki/Gowlkiper">gowlkiper</ref> mal-klabb Taljan ta' <ref target="https://mt.wikipedia.org/wiki/FC_Internazionale_Milano">Inter</ref>.</p>
Karriera
Bidu
<p>Handanovič beda l-karriera tiegħu ma' Slovan u aktar tard ġie trasferit ma' <ref target="https://mt.wikipedia.org/wiki/NK_Domžale">Domžale</ref>, fejn magħhom qatta' żewġ staġuni. Hu kien iffirmat minn <ref target="https://mt.wikipedia.org/wiki/Udinese_Calcio">Udinese</ref> fis-sajf tal-2004 fl-età ta' 20 sena. Hu kien imsellef lil <ref target="https://mt.wikipedia.org/wiki/Treviso_FBC_1993">Treviso</ref> fis-sajf tal-2005, iżda f'Jannar 2006, kien skambjat ma' <ref target="https://mt.wikipedia.org/wiki/Matteo_Sereni">Matteo Sereni</ref> għal <ref target="https://mt.wikipedia.org/wiki/SS_Lazio">Lazio</ref>.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
Rimini
<p>F'Lulju 2006, hu kien imsellef lil <ref target="https://mt.wikipedia.org/wiki/Rimini_Calcio_FC">Rimini Calcio</ref>,<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> bi prezz stabbilit ta' €1.2 miljun.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref> Grazzi għall-prestazzjonijiet tajbin tiegħu, Rimini baqgħu mingħajr telfa fiż-żewġ logħbiet tal-kampjonat li lagħbu kontra <ref target="https://mt.wikipedia.org/wiki/Juventus_FC">Juventus</ref>. Il-klabb spiċċa l-ħames fis-<ref target="https://mt.wikipedia.org/wiki/Serie_B">Serie B</ref> u kien ir-raba l-inqas tim li  qala' gowls. Handanovič kien t-tieni l-aħjar gowler ta' dik l-edizzjoni tas-Serie B, wara <ref target="https://mt.wikipedia.org/wiki/Gianluigi_Buffon">Gianluigi Buffon</ref>.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref></p>
Lura ma' Udinese
<p>Hu rritorna ma' Udinese fis-sajf tal-2007, Udinese kkunsmaw il-kontro-għażla li jirrifjutaw ix-xiri, fejn hu kien sostitwit minn <ref target="https://mt.wikipedia.org/wiki/Morgan_De_Sanctis">Morgan De Sanctis</ref>, u ffirma kuntratt ġdid li jiskadi fit-30 ta' Ġunju 2012. Huwa ffirma l-kuntratt flimkien ma sħabu tat-tim <ref target="https://mt.wikipedia.org/wiki/Asamoah_Gyan">Asamoah Gyan</ref> u <ref target="https://mt.wikipedia.org/wiki/Fabio_Quagliarella">Fabio Quagliarella</ref>.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref> F'Mejju 2011, matul il-partita kontra <ref target="https://mt.wikipedia.org/wiki/SS_Lazio">Lazio</ref>, hu salva penalty minn <ref target="https://mt.wikipedia.org/wiki/Mauro_Zárate">Mauro Zárate</ref> u laħaq rekord ta' kull żmien billi salva sitt penalties matul staġun wieħed.<ref target="https://mt.wikipedia.org/wiki/Il-Paġna_prinċipali#cite_note-11m-6">[6]</ref></p>
<p>F'Awwissu 2011, hu ffirma kuntratt ġdid ta' ħames snin.<ref target="https://mt.wikipedia.org/wiki/Il-Paġna_prinċipali#cite_note-7">[7]</ref></p>
Inter
<p>Fl-4 ta' Lulju 2012, il-kowċ ta' <ref target="https://mt.wikipedia.org/wiki/Udinese_Calcio">Udinese</ref> Francisco Guidolin ikkonferma l-ftehim għat-trasferiment ta' Handanovič għal ma' <ref target="https://mt.wikipedia.org/wiki/Inter_Milan">Inter</ref> bi prezz ta' €11-il miljun għas-servizzi tiegħu.<ref target="https://mt.wikipedia.org/wiki/Il-Paġna_prinċipali#cite_note-8">[8]</ref></p>
Internazzjonali
<p>Handanovič deher 62 darba għat-<ref target="https://mt.wikipedia.org/wiki/Tim_nazzjonali_tal-futbol_tas-Slovenja">tim nazzjonali tas-Slovenja</ref>. Huwa għamel id-debutt tiegħu għat-tim nazzjonali fis-17 ta' Novembru 2004, f'logħba kontra l-i<ref target="https://mt.wikipedia.org/wiki/Tim_nazzjonali_tal-futbol_tas-Slovakkja">Slovakkja</ref>. Huwa lagħab ukoll għas-Slovenja fit-<ref target="https://mt.wikipedia.org/wiki/Tazza_tad-Dinja_tal-Futbol_2010">Tazza tad-Dinja 2010</ref>.</p>
Statistika
<figure><caption>Samir Handanovič (xellug) mal-kowċ tal-gowlers ta' Inter, <ref target="https://mt.wikipedia.org/wiki/Alessandro_Nista">Alessandro Nista</ref></caption></figure>

Ħajja personali
<p>Huwa jiġi l-kuġin tal-gowler <ref target="https://mt.wikipedia.org/wiki/Jasmin_Handanovič">Jasmin Handanovič</ref>, li attwalment jilgħab ma' <ref target="https://mt.wikipedia.org/wiki/NK_Maribor">Maribor</ref>. Huma t-tnejn jilgħabu bħala gowlers għat-<ref target="https://mt.wikipedia.org/wiki/Tim_nazzjonali_tal-futbol_tas-Slovenja">tim nazzjonali tas-Slovenja</ref>.</p>


Ħoloq esterni

<list type="unordered"><item><ref target="https://www.inter.it/en/squadra/G0898">Profil</ref> fuq is-sit ta' Inter</item>
<item>Il-mudell {{<ref target="https://mt.wikipedia.org/wiki/Mudell:Nfteams">Nfteams</ref>}} għandu nieqes l-identifikatur u l-entità ma teżistix fuq Wikidata.</item>
<item>{{Il-mudell <ref target="https://mt.wikipedia.org/wiki/Mudell:FIFA">FIFA</ref>}} għandu nieqes l-identifikatur u l-entità ma teżistix fuq Wikidata.</item>
<item><ref target="http://nzs.si/reprezentanca/?id_selekcije=1&amp;id_igralca=22775&amp;id_menu=10">Profil</ref> fuq NZS</item></list>
</text></body></html>