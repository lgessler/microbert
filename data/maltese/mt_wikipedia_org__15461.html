<html><body><text id="wikipedia_mt_wikipedia_org__15461.html" ns="0" revid="270000" sourceurl="https://mt.wikipedia.org/wiki/Eredivisie" title="Eredivisie" type="wikipedia">Eredivisie
<p>L-<hi rend="bold">Eredivisie</hi> huwa l-ogħla kampjonat tal-<ref target="https://mt.wikipedia.org/wiki/Futbol">futbol</ref> fl-<ref target="https://mt.wikipedia.org/wiki/Olanda">Olanda</ref>. Din id-diviżjoni tikkonsisti minn tmintax-il tim. Kull tim, matul l-istaġun, jilgħab kontra t-timijiet l-oħra f'logħbiet ġewwa u barra minn daru. </p>
<p>Fi tmiem l-istaġun, l-aħħar tim jiġi awtomatikament relegat għat-tieni diviżjoni, l-<ref target="https://mt.wikipedia.org/wiki/Eerste_Divisie">Eerste Divisie</ref> (L-Ewwel Diviżjoni), bir-rebbieħ tal-Eerste Divisie jingħata l-promozzjoni għall-Eredivisie. It-tim ta' qabel tal-aħħar u t-tielet mill-aħħar jidħlu fi <hi rend="italic">play-off</hi> għall-promozzjoni u relegazzjoni Il-<hi rend="italic">play-offs</hi> jikkonsistu f'żewġ gruppi ta' ħames timijiet kull wieħed: kull grupp huwa kompost minn klabb tal-Eredivisie u minn erbgħa kwalifikati mill-Eerste Divisie. F'dawn il-logħbiet eliminatorji jidħlu t-timijiet klassifikati fit-tieni u t-tielet post fil-Eerste Divisie u r-rebbieħa tas-sitt perjodi li hi diviża din id-diviżjoni. Fiż-żewġ gruppi, kull tim jilgħab logħba ġewwa u barra minn daru kontra l-erba' timijiet l-oħra (total ta' tmien logħbiet). Iż-żewġ rebbieħa taż-żewġ gruppi jilgħabu l-istaġun li jmiss fl-Eredivisie, waqt li s-sitt timijiet l-oħra jibqgħu jew jiġu relegati fl-Eerste Divisie.</p>
<p><ref target="https://mt.wikipedia.org/wiki/AFC_Ajax">AFC Ajax</ref> rebħu dan il-kampjonat nazzjonali total ta' 29 darba, iktar minn kwalunkwe klabb ieħor. <ref target="https://mt.wikipedia.org/wiki/PSV_Eindhoven">PSV Eindhoven</ref> bi 23 u <ref target="https://mt.wikipedia.org/wiki/Feynoord">Feynoord</ref> b'14 isegwu warajhom fil-gradwatorja tar-rebbieħa tal-Eredivisie. Mill-1965, dawn it-tliet timijiet, li qatt ma ġew relegati mill-ogħla diviżjoni Olandiża, rebħu kull titlu ħlief għal tliet okkażjonijiet: fl-1981 u fl-2009 it-titlu ntrebaħ minn <ref target="https://mt.wikipedia.org/wiki/AZ_Alkamaar">AZ</ref> u fl-2010 intrebaħ minn <ref target="https://mt.wikipedia.org/wiki/FC_Twente">Twente</ref>.</p>




Klassifika ta' kull żmien
<hi rend="italic">Aġġornata sa tmiem l-<ref target="https://mt.wikipedia.org/wiki/Eredivisie_2009–10">istaġun 2009–10</ref></hi>
<p>Il-klabbs bi sfond aħdar jinsabu jilgħab fl-Eredivisie attwali (2010–11), waqt li dawk bi sfond aħmar jinsabu fl-Eerste Divisie attwali (2010–11). Il-klabbs bi sfond griż ma jeżistux iktar minħabba li jew ġew xolti jew ingħaqdu ma' klabb ieħor. Il-klabbs l-oħra jilgħabu f'diviżjonijiet subordinarji.</p>
Ħoloq esterni
<list type="unordered"><item>(NL)  <ref target="http://www.eredivisie.nl/">Eredivisie.nl, sit uffiċjali</ref></item></list>
</text></body></html>