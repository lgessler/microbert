<html><body><text id="wikipedia_mt_wikipedia_org__6354.html" ns="0" revid="251470" sourceurl="https://mt.wikipedia.org/wiki/Capital_Radio" title="Capital Radio" type="wikipedia">Capital Radio
<p><hi rend="bold">Capital 88.7</hi> (Capital Radio) kien stazzjon tar-radju nazzjonali li jxandar f'Malta fuq il-frekwenza ta' 88.7FM.  </p>
Storja tal-istazzjon
<p>Capital Radio kellu l-għeruq tiegħu mill-istazzjon tar-radju oriġinarjament imsejjaħ "Radju Alternattiva". Dan kien stazzjon tar-radju li beda beda jxandar mingħajr liċenzja bħala stazzjon politiku mmexxi mil-moviment politiku ġdid Alternattiva Demokratika biex jikkompeti ma' stazzjonijiet politiċi lokali oħra bħal Radio 101, Super One Radio u l-istazzjonijiet tar-radju tal-istat, Radju Malta.<ref target="https://mt.wikipedia.org/wiki/Il-Paġna_prinċipali#cite_note-:0-1">[1]</ref></p>
<p>Eventwalment Alternattiva Demokratika ingħatat liċenzja tax-xandir ta' radju tal-komunità biex jitrażmetti mil-Belt Valletta. Dan l-istazzjon kellu l-isem ta' "Radju 99" u kien ixandar fuq il-frewenza ta' 99.0 FM.<ref target="https://mt.wikipedia.org/wiki/Il-Paġna_prinċipali#cite_note-:0-1">[1]</ref></p>
<p>Fl-1 ta' Lulju 1998 fetaħ l-istazzjon Capital Radio wara li l-kumpanija Alt Services, propjeta ta' Alternattiva Demokratika, ingħatat liċenja biex ixxandar stazzjon tar-radju b'kopertura nazzjonali. L-istazzjon mill-bidu nett kien jitmexxa minn Mediacoop Ltd.<ref target="https://mt.wikipedia.org/wiki/Il-Paġna_prinċipali#cite_note-:1-2">[2]</ref> Dan beda jxandar fuq il-frekwena ta' 88.7 FM. </p>
<p>Fid 29 ta' Luju 2005, il-kumpanija sussdjarja ta' Mediacoop, Capital Communications Ltd, xtrat il-liċenzja tal-istazzjon mingħand is-sidien preċedenti, Alt Services, u saret is-sid tal-istazzjon.<ref target="https://mt.wikipedia.org/wiki/Il-Paġna_prinċipali#cite_note-:1-2">[2]</ref> <ref target="https://mt.wikipedia.org/wiki/Il-Paġna_prinċipali#cite_note-3">[3]</ref></p>
<p>Minn Ottubru 2005, Capital Radio mexa għal uffiċini ġodda tal-ogħla kwalità fi Triq Sant'Ursola fil-Belt Valletta.  </p>
<p>Dan l-istazzjon li kellu bħala identità tiegħu l-mużika tas-snin 80, kien popolari ħafna mas-semmiegħa ta' bejn 25 u 45 sena. Dan jixhduh stħarriġ ta' l-Awtorità tax-Xandir wara l-ieħor, kif ukoll bosta azjendi u persuni li rreklamaw fuq dan l-istazzjon. </p>
<p>Capital Radio kellu tim ta' preżentaturi mill-aqwa u kien joffri wieħed mill-aħjar servizzi tal-aħbarijiet indipendenti fil-pajjiż. </p>
<p>L-istazzjoni kien sikwit jorganizza attivitajiet li permezz tagħhom ħaddiema differenti tal-istazzjon kienu jagħmlu kuntatt ma' bosta segwaċi u semmiegħa mifruxin madwar il-pajjiż. Capital Radio kien ukoll popolari ħafna mal-Maltin li jgħixu jew jaħdmu barra minn Malta kif ukoll ma' xi barranin li kienu jidħlu jisimgħu l-istazzjoni minn fuq is-sit elettroniku tal-istazzjon.  </p>
<p>Capital Radio waqaf ixandar f'nosinhar tat-30 ta' Marzu 2009 u fl-1 ta' April postu ħadu l-istazzjon Vibe FM.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref> <ref target="https://mt.wikipedia.org/wiki/Il-Paġna_prinċipali#cite_note-5">[5]</ref></p>
Ħoloq esterni
<list type="unordered"><item><ref target="https://en.wikipedia.org/wiki/Capital_Radio_Malta">Capital 88.7 fil-Wikipedia bil-lingwa Ingliża</ref></item>
<item><ref target="http://mediacoop.coop/">Mediacoop</ref></item>
<item><ref target="http://www.alternattiva.org.mt/">Alternattiva Demokratika</ref></item>
<item><ref target="http://vibefm.com.mt/">Vibe FM</ref></item></list>
</text></body></html>