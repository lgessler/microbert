<html><body><text id="wikipedia_mt_wikipedia_org__20083.html" ns="0" revid="248709" sourceurl="https://mt.wikipedia.org/wiki/Kabinett_tal-Gvern_Laburista_Malti_2013" title="Kabinett tal-Gvern Laburista Malti 2013" type="wikipedia">Kabinett tal-Gvern Laburista Malti 2013<p>Il-Kabinett immexxi mill-Priministru <ref target="https://mt.wikipedia.org/wiki/Joseph_Muscat">Joseph Muscat</ref> hu magħmul minn 14-il Ministru u 8 Segretarji Parlamentari. Il-Kabinett inħatar fit-13 ta' Marzu 2013. Minn dawn it-22 deputat, 9 biss minnhom kienu xi darba f'kabinetti preċedenti Laburisti. 8 Ministri ġodda kienet ukoll l-ewwel darba għalihom li ġew eletti fil-Parlament Malti, kif kienet ukoll l-ewwel darba għall-Priministru li kien ġie ko-optjat fl-2008 wara li sar mexxej tal-<ref target="https://mt.wikipedia.org/wiki/Partit_Laburista_(Malta)">Partit Laburista</ref>. Il-kabinett fih żewġ nisa. L-iżgħar Ministru huwa Konrad Mizzi u l-iżgħar Segretarju Parlamentari huwa Ian Borg. </p>
<p>F'dan il-Kabinett inħolqu żewġ Ministeri ġodda: dak għall-Affarijiet Ewropej, u l-Ministeru għad-Djalogu Soċjali, Affarijiet tal-Konsumatur u Drittijiet Ċivili. Inħolqu 7 segretarjati parlamentari ġodda: dak għall-Ippjanar, dak għall-Affarijiet tal-Unjoni Ewropea u l-Presidenza Ewropea 2017, dak għall-Kultura u Gvern Lokali, dak għar-Riċerka, Innovazzjoni, Żgħażagħ u Sport, dak għall-Agrikoltura s-Sajd u d-Drittijiet tal-Annimali, dak għall-kompetittivita' u t-Tkabbir Ekonomiku, dak għall-Anzjanita' Attiva u d-Drittijiet ta' Persuni b' Diżabilita', u dak għall-Ġustizzja.</p>
<p>Dawn huma l-karigi fi ħdan il-kabinett: </p>
<p><ref target="https://mt.wikipedia.org/wiki/Louis_Grech">Louis Grech</ref>: Viċi Prim Ministru u Ministru tal-Affarijiet Ewropej</p>
<p><ref target="https://mt.wikipedia.org/wiki/George_Vella">George Vella</ref>: Ministru tal-Affarijiet Barranin</p>
<p>Karmenu Vella: Ministru għat-Turiżmu</p>
<p><ref target="https://mt.wikipedia.org/wiki/Evarist_Bartolo">Evarist Bartolo</ref>: Ministru għall-Edukazzjoni u x-Xogħol</p>
<p><ref target="https://mt.wikipedia.org/wiki/Leo_Brincat">Leo Brincat</ref>: Ministru għall-Iżvilupp Sostenibbli, Ambjent u Tibdil fil-Klima</p>
<p><ref target="https://mt.wikipedia.org/wiki/Joe_Mizzi">Joe Mizzi</ref>: Ministru għat-Trasport u l-Infrastruttura</p>
<p>Anton Refalo: Ministru għal Għawdex</p>
<p>Helena Dalli: Ministru għad-Djalogu Soċjali, Affarijiet tal-Konsumatur u Drittijiet Ċivili</p>
<p>Chris Cardona: Ministru għall-Ekonomija, Investiment u Intrapriżi Żgħar</p>
<p><ref target="https://mt.wikipedia.org/wiki/Marie_Louise_Coleiro_Preca">Marie Louise Coleiro Preca</ref>: Ministru għall-Familja u Solidarjeta' Soċjali</p>
<p><ref target="https://mt.wikipedia.org/wiki/Emanuel_Mallia">Emanuel Mallia</ref>: Ministru għall-Intern u s-Sigurta' Nazzjonali</p>
<p><ref target="https://mt.wikipedia.org/wiki/Edward_Scicluna">Edward Scicluna</ref>: Ministru għall-Finanzi</p>
<p><ref target="https://mt.wikipedia.org/wiki/Konrad_Mizzi">Konrad Mizzi</ref>: Ministru għall-Enerġija u l-Konservazzjoni tal-Ilma</p>
<p><ref target="https://mt.wikipedia.org/wiki/Godfrey_Farrugia">Godfrey Farrugia</ref>: Ministru għas-Saħħa</p>
<p>Michael Farrugia: Segretarju Parlamentari għall-Ippjanar fi ħdan l-Uffiċju tal-Prim Ministru</p>
<p>Ian Borg: Segretarju Parlamentari għall-Affarijiet tal-Unjoni Ewropea u l-Presidenza Ewropea 2017</p>
<p>Jose Herrera: Segretarju Parlamentari għall-Kultura u Gvern Lokali fi ħdan il-Ministeru għat-Turiżmu</p>
<p>Stefan Buontempo: Segretarju Parlamentari għar-Riċerka, Innovazzjoni, Żgħażagħ u Sport</p>
<p>Roderick Galdes: Segretarju Parlamentari għall-Agrikoltura s-Sajd u d-Drittijiet tal-Annimali</p>
<p>Edward Zammit Lewis: Segretarju Parlamentari għall-kompetittivita' u t-Tkabbir Ekonomiku</p>
<p>Franco Mercieca: Segretarju Parlamentari għall-Anzjanita' Attiva u d-Drittijiet ta' Persuni b' Diżabilita'</p>
<p><ref target="https://mt.wikipedia.org/wiki/Owen_Bonnici">Owen Bonnici</ref>: Segretarju Parlamentari responsabbli mill-Ġustizzja</p>
Reshuffle wara sena
<p>Nhar it-2 t'April 2014, il-Priministru għamel reshuffle. Owen Bonnici, Edward Zammit Lewis u Michael Farrugia saru Ministri.</p>
<p><ref target="https://mt.wikipedia.org/wiki/Owen_Bonnici">Owen Bonnici</ref>: Ministru għall-Ġustizzja, Kultura u Gvern Lokali.</p>
<p>Edward Zammit Lewis: Ministru għat-Turiżmu (Karmenu Vella rriżenja mill-Kabinett biex isir Kummissarju Ewropew f'isem Malta)</p>
<p>Michael Farrugia: Ministru għall-Familja u Affarijiet Soċjali. (<ref target="https://mt.wikipedia.org/wiki/Marie_Louise_Coleiro_Preca">Marie Louise Coleiro Preca</ref> saret President tar-Repubblika).</p>
<p><ref target="https://mt.wikipedia.org/wiki/Konrad_Mizzi">Konrad Mizzi</ref>: Ministru għall-Enerġija u s-Saħħa</p>
<p>Josè Herrera: Segretarju Parlamentari għall-Kompettitività u Tkabbir Ekonomiku.</p>
<p><ref target="https://mt.wikipedia.org/wiki/Michael_Falzon">Michael Falzon</ref>: Segretarju Parlamentari għall-Ippjanar u Simplifikazzjoni tad-Data.</p>
<p>Chris Fearne: Segretarju Parlamentari għas-Saħħa, fi ħdan il-Ministeru għall-Enerġija u s-Saħħa. (Godfrey Farrugia rriżenja mill-kabinett). </p>
<p>Justyne Caruana: Segretarju Parlamentari għall-Anzjanità Attiva u Kura fil-Komunità. (Franco Mercieca wera x-xewqa li ma jibqax f'din il-kariga).</p>
<p>Chris Agius: Segretarju Parlamentari għall-Isport u Żgħażagħ.</p>
<p>Stefan Buontempo: Segretarju Parlamentari għall-Gvern Lokali.</p>
</text></body></html>