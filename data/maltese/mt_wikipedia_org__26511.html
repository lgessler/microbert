<html><body><text id="wikipedia_mt_wikipedia_org__26511.html" ns="0" revid="265480" sourceurl="https://mt.wikipedia.org/wiki/Angeliki_Panagiotatou" title="Angeliki Panagiotatou" type="wikipedia">Angeliki Panagiotatou
<p><hi rend="bold">Angeliki Panagiotatou</hi> (Αγγελική Παναγιωτάτου; 1875 jew 1878 – 1954)<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> kienet tabiba u <ref target="https://mt.wikipedia.org/wiki/Mikrobijoloġija">mikrobijologa</ref> Griega.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Kienet l-ewwel tabiba mara fil-Greċja Moderna li ggradwat minn università fil-Greċja (<ref target="https://mt.wikipedia.org/wiki/Maria_Kalapothakes">Maria Kalapothakes</ref>, li ġiet qabilha, iggradwat barra minn Greċja).<ref target="https://mt.wikipedia.org/wiki/Il-Paġna_prinċipali#cite_note-firstwomen-3">[3]</ref></p>
Ħajja
<p>Mwielda il-<ref target="https://mt.wikipedia.org/wiki/Greċja">Greċja</ref>, Panagiotatou u oħtha Alexandra kienu l-ewwel żewġ studenti nisa li ġew aċċettati fl-iskola tal-mediċina fl-<ref target="https://mt.wikipedia.org/wiki/Università_ta'_Ateni">Università ta' Ateni</ref> fl-1893, wara li uriet li ma kienx hemm liġi li ma tħallix lin-nisa jattendu l-università fil-Greċja.<ref target="https://mt.wikipedia.org/wiki/Il-Paġna_prinċipali#cite_note-firstwomen-3">[3]</ref> Fl-1897, saret l-ewwel mara li ggradwat mill-iskola tal-mediċina ta' Ateni.<ref target="https://mt.wikipedia.org/wiki/Il-Paġna_prinċipali#cite_note-firstwomen-3">[3]</ref></p>
<p>Wara li lestiet iktar studju fil-Ġermanja, marret lura l-Università ta' Ateni bħala għalliema; kienet l-ewwel għalliema mara fil-Laboratorju tal-Iġene fl-Iskola tal-Mediċina ta' Ateni.<ref target="https://mt.wikipedia.org/wiki/Il-Paġna_prinċipali#cite_note-firstwomen-3">[3]</ref></p>
<p>L-istudenti ipprotestaw <ref target="https://mt.wikipedia.org/wiki/Il-Paġna_prinċipali#cite_note-4">[4]</ref> u rrifjutaw li jattendu l-klassijiet tagħha minħaba li kienet mara, u kellha tirriżenja. Hi marret l-<ref target="https://mt.wikipedia.org/wiki/Eġittu">Eġittu</ref>, fejn saret professura fil-mikrobijoloġija fl-<ref target="https://mt.wikipedia.org/wiki/Università_ta'_Kajr">Università ta' Kajr</ref> tispeċċjalizza fil-mard tropiku kif ukoll direttriċi tal-isptar ġenerali ta' <ref target="https://mt.wikipedia.org/wiki/Lixandra">Lixandra</ref>. Fl-1938, marret lura Greċja fejn saret professura fl-iskola tal-mediċina tal-Università ta' Ateni.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref> Hi saret l-ewwel Deputat Professura tal-Iġene u Mard Tropiku fil-Greċja, fil-1947 laħqet professura onorarja fl-iskola tal-Mediċina tal-Università ta' Ateni,  u fl-1950 saret l-ewwel membru mara tal-Akkademja ta' Ateni.<ref target="https://mt.wikipedia.org/wiki/Il-Paġna_prinċipali#cite_note-firstwomen-3">[3]</ref></p>
</text></body></html>