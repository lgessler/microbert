<html><body><text id="wikipedia_mt_wikipedia_org__6778.html" ns="0" revid="216480" sourceurl="https://mt.wikipedia.org/wiki/Wiki%C4%A7barijiet" title="Wikiħbarijiet" type="wikipedia">Wikiħbarijiet
<p>Il-<hi rend="bold">Wikibarijiet</hi> huwa proġett tal-<ref target="https://mt.wikipedia.org/wiki/Fondazzjoni_Wikimedia">Fondazzjoni Wikimedia</ref> fejn fiha jiġu ppublikat aħbarijiet minn madwar id-dinja. <ref target="https://mt.wikipedia.org/wiki/Jimmy_Wales">Jimmy Wales</ref> iddistingwa lill-Wikibarijiet minn mal-<ref target="https://mt.wikipedia.org/wiki/Wikipedija">Wikipedija</ref> hekk kif hu stqarr li "fuq il-Wikibarijiet, kull storja li tinkiteb tkun qed tinkiteb bħala aħbar, oppost għal artiklu ta' <ref target="https://mt.wikipedia.org/wiki/Enċiklopedija">enċiklopedija</ref>."<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Il-politika tal-<hi rend="italic">punto di vista</hi> newtrali espost mill-Wikibarijiet jiddistingwixxiha minn sfrozi ġurnalisti oħra bħal <ref target="https://mt.wikipedia.org/wiki/Indymedia">Indymedia</ref> u <ref target="https://mt.wikipedia.org/wiki/OhmyNews">OhmyNews</ref>.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref> B'kuntrast mill-ħafna proġetti tal-Fondazzjoni Wikimedia, il-Wikibarijiet tħalli x-xogħol oriġinali li jsir fil-format ta' rappurtaġġ oriġinali u intervisti.<ref target="https://mt.wikipedia.org/wiki/Il-Paġna_prinċipali#cite_note-OR-4">[4]</ref></p>
Storja
<p>L-ewwel proposta rikordjata ta' sit tal-aħbarijiet tal-Wikimedia kienet posta ta' żewġ linji minn persunan anonimu fil-5 ta' Jannar, 2003, fuq Meta-Wiki.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref> Daniel Alston, li kien jimmodifika lill-Wikipedija taħt l-isem ta' Fonzy,<ref target="https://mt.wikipedia.org/wiki/Il-Paġna_prinċipali#cite_note-6">[6]</ref> stqarr li kien hu li kien bagħat dak il-messaġġ.<ref target="https://mt.wikipedia.org/wiki/Il-Paġna_prinċipali#cite_note-7">[7]</ref> Din il-proposta ġiet aktar żviluppata mill-ġurnalista, żviluppatur tas-softwer u awtur <ref target="https://mt.wikipedia.org/wiki/Erik_Möller">Erik Möller</ref>. Kien hemm oppożizzjoni minn diversi kontributuri tal-Wikipedija, li kienu stqarrew fuq li kien hemm diġà l-eżistenza ta' taqsiriet tal-aħbarijiet fuq il-Wikipedija, li tat bidu għal diskussjonijiet u proposti fuq kif il-proġett il-ġdid jista' jiġi implimentat mill-Wikimedia.</p>
<p>F'Novembru tal-2004, ġiet ippublikata wiki demostrattiva biex turi kif sit tal-aħbarijiet kollaborattiv jista' jaħdem. F'Diċembru tal-2004, is-sit ma baqax fil-fażi demostrattiva u mexa għall-fażi beta. Fl-istess ħin, edizzjoni bil-<ref target="https://mt.wikipedia.org/wiki/Lingwa_Ġermaniża">Ġermaniż</ref> ġiet introdotta. Aktar tard ġew introdotti verżjonijiet bit-<ref target="https://mt.wikipedia.org/wiki/Lingwa_Taljana">Taljan</ref>, l-<ref target="https://mt.wikipedia.org/wiki/Lingwa_Olandiża">Olandiż</ref>, il-<ref target="https://mt.wikipedia.org/wiki/Lingwa_Franċiża">Franċiż</ref>, l-<ref target="https://mt.wikipedia.org/wiki/Lingwa_Spanjola">Ispanjol</ref>, l-<ref target="https://mt.wikipedia.org/wiki/Lingwa_Żvediża">Iżvediż</ref>, il-<ref target="https://mt.wikipedia.org/wiki/Lingwa_Bulgaru">Bulgaru</ref>, il-<ref target="https://mt.wikipedia.org/wiki/Lingwa_Pollakka">Pollakk</ref>, il-<ref target="https://mt.wikipedia.org/wiki/Lingwa_Portugiża">Portugiż</ref>, ir-<ref target="https://mt.wikipedia.org/wiki/Lingwa_Rumena">Rumen</ref>, l-<ref target="https://mt.wikipedia.org/wiki/Lingwa_Ukrena">Ukren</ref>, is-<ref target="https://mt.wikipedia.org/wiki/Lingwa_Serba">Serb</ref>, il-<ref target="https://mt.wikipedia.org/wiki/Lingwa_Ġappuniża">Ġappuniż</ref>, ir-<ref target="https://mt.wikipedia.org/wiki/Lingwa_Russa">Russu</ref>, l-<ref target="https://mt.wikipedia.org/wiki/Lingwa_Ebrajk">Ebrajk</ref>, l-<ref target="https://mt.wikipedia.org/wiki/Lingwa_Għarbija">Għarbi</ref>, it-<ref target="https://mt.wikipedia.org/wiki/Lingwa_Tajlandiża">Tajlandiż</ref>, in-<ref target="https://mt.wikipedia.org/wiki/Lingwa_Norveġiża">Norveġiż</ref> u biċ-<ref target="https://mt.wikipedia.org/wiki/Lingwa_Ċiniża">Ċiniż</ref> (kollha f'ordni kronoloġika).</p>
<p>Fit-13 ta' Marzu, 2005, l-edizzjoni Ingliża tal-Wikibarijiet laħqet l-1,000 artiklu. Ftit xhur wara biss, f'Settembru tal-2005, il-proġett ġie trasferit għal-liċenzja tal-<ref target="https://mt.wikipedia.org/wiki/Creative_Commons">Creative Commons</ref> Attribution 2.5.<ref target="https://mt.wikipedia.org/wiki/Il-Paġna_prinċipali#cite_note-8">[8]</ref> Fil-5 ta' Settembru, 2007, il-verżjoni Ingliża irnexxielha tilħaq kwota ta' 10,000 aħbar.</p>


Ħoloq esterni

<list type="unordered"><item><ref target="https://mt.wikinews.org/wiki/">Wikibarijiet</ref></item>
<item><ref target="http://feeds.feedburner.com/WikinewsLatestNews">RSS Feed tal-Wikibarijiet</ref></item>
<item><ref target="http://wikinewsreports.blogspot.com/">Wikinews Reports</ref> – <ref target="https://mt.wikipedia.org/wiki/Blogg">blogg</ref> mir-rappurtaturi tal-Wikibarijiet</item></list>
</text></body></html>