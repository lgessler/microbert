<html><body><text id="wikipedia_mt_wikipedia_org__12733.html" ns="0" revid="272409" sourceurl="https://mt.wikipedia.org/wiki/Guernica_(pittura)" title="Guernica (pittura)" type="wikipedia">Guernica (pittura)<figure><caption>Riproduzzjoni f'mural tal-opra oriġinali</caption></figure>
<p>Il-<hi rend="italic"><hi rend="bold">Guernica</hi></hi> hija <ref target="https://mt.wikipedia.org/wiki/Pittura">pittura</ref> ta' <ref target="https://mt.wikipedia.org/wiki/Pablo_Picasso">Pablo Picasso</ref> li turi l-<ref target="https://mt.wikipedia.org/wiki/Bumbardament_ta'_Guernica">bumbardament ta' Guernica</ref>, fi <ref target="https://mt.wikipedia.org/wiki/Spanja">Spanja</ref>, minn tmienja u għoxrin ajruplan <ref target="https://mt.wikipedia.org/wiki/Ġermanja">Ġermaniż</ref> fis-26 ta' April 1937 matul il-<ref target="https://mt.wikipedia.org/wiki/Gwerra_Ċivili_Spanjola">Gwerra Ċivili Spanjola</ref>. Il-gvern Spanjol Repubblikan ikkummissjona lil Pablo Picasso sabiex joħloq mural kbir għall-wirja Spanjola fl-Exposition Internationale des Arts et Techniques dans la Vie Moderne (1937) tal-Espożizzjoni Internazzjonali Pariġina fil-Fiera Dinjija ta' Pariġi 1937.</p>
<p>Il-<hi rend="italic">Guernica</hi> turi t-traġedji tal-gwerra u t-tbatija li ġġib fuq l-individwi, b'mod partikulari fuq il-pajżana innoċenti. Dan ix-xogħol laħaq status monumentali u sar tifkira dejjiema tat-traġedji tal-gwerra, simbolu <ref target="https://mt.wikipedia.org/wiki/Antigwerra">antigwerra</ref> u personifikazzjoni tal-<ref target="https://mt.wikipedia.org/wiki/Paċi">paċi</ref>. Kif tlestiet il-Guernica, din intweriet madwar id-dinja f'sensiela qasira ta' żjariet u saret famuża u mfaħħra minn bosta. Din is-sensiela ta' żjariet għenet sabiex il-gwerra ċivili Spanjola tiġbed l-attenzjoni tad-dinja.</p>
</text></body></html>