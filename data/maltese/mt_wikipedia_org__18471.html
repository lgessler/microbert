<html><body><text id="wikipedia_mt_wikipedia_org__18471.html" ns="0" revid="273050" sourceurl="https://mt.wikipedia.org/wiki/Stephan_El_Shaarawy" title="Stephan El Shaarawy" type="wikipedia">Stephan El Shaarawy
<p><hi rend="bold">Stephan El Shaarawy</hi> (twieled fis-27 ta' Ottubru 1992) huwa plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Italja">Taljan</ref> li jilgħab bħala <ref target="https://mt.wikipedia.org/wiki/Ċentrukampist">ċentrukampist</ref> ma' <ref target="https://mt.wikipedia.org/wiki/AS_Roma">Roma</ref>. Hu hu mlaqqam <hi rend="italic">Il Faraone</hi> (Il-Fargħun) minħabba li missieru huwa <ref target="https://mt.wikipedia.org/wiki/Eġittu">Eġizzjan</ref>.</p>
<p>El Shaarawy beda l-karriera tiegħu ma' <ref target="https://mt.wikipedia.org/wiki/Genoa_CFC">Genoa</ref>. Il-prestazzjonijiet tiegħu meta kien misluf lil <ref target="https://mt.wikipedia.org/wiki/Calcio_Padova">Padova</ref> wasslu lill-Milan sabiex jiffirmawh. Fl-2012, El Shaarawy ġie klassifikat fit-52 post fost l-aqwa 100 plejer tal-futbol fid-dinja mill-gazzetta <hi rend="italic"><ref target="https://mt.wikipedia.org/wiki/The_Guardian">The Guardian</ref></hi>.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
Tfulija
<p>Stephan El Shaarawy twieled f'<ref target="https://mt.wikipedia.org/wiki/Savona">Savona</ref> minn missier Eġizzjan u omm Taljana. Ir-reliġjon tiegħu huwa <ref target="https://mt.wikipedia.org/wiki/Musulman">Musulman</ref>.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
Karriera tal-klabb
Bidu tal-karriera
<p>El Shaarawy beda l-karriera ta' żgħożitu fil-klabb reġjonali tas-Serie A , <ref target="https://mt.wikipedia.org/wiki/Genoa_CFC">Genoa</ref> fl-età ta 14.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref></p>
Genoa
<p>Fil-21 ta' Diċembru 2008, meta kellu 16-il sena u 55 ġurnata, huwa għamel l-ewwel debutt fit-tim tiegħu, billi lagħab għaxar minuti f'logħba tas-<ref target="https://mt.wikipedia.org/wiki/Serie_A">Serie A</ref> kontra <ref target="https://mt.wikipedia.org/wiki/AC_ChievoVerona">Chievo</ref>, ir-raba' l-iżgħar plejer li qatt lagħab logħba fis-Serie A sa dak iż-żmien.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref> Dik kienet l-unika dehra tiegħu fl-istaġun.</p>
Padova
<p>F'Ġunju 2010 huwa kien imsellef lil <ref target="https://mt.wikipedia.org/wiki/Calcio_Padova">Padova</ref> għall-istaġun 2010–11 fis-Serie B.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref> Fil-perjodu tas-self tiegħu lejn Padova, huwa malajr ħareġ bħala element ewlieni għat-tim, li wassal il-klabb Venezjan għall-fażi finali tal-promozzjoni fejn imbagħad tilfu man-<ref target="https://mt.wikipedia.org/wiki/Novara_Calcio">Novara</ref>. Huwa ngħata l-unur tal-Plejer tas-Sena fis-Serie B fl-2011 għall-prestazzjonijiet tajba tiegħu mal-Padova.<ref target="https://mt.wikipedia.org/wiki/Il-Paġna_prinċipali#cite_note-6">[6]</ref></p>
Milan
<figure><caption>El Shaarawy mal-kollega <ref target="https://mt.wikipedia.org/wiki/Robinho">Robinho</ref> f'logħba kontra <ref target="https://mt.wikipedia.org/wiki/Real_Madrid_CF">Real Madrid</ref></caption></figure>
<p>Fil-25 ta' Ġunju 2011, El Shaarawy iffirma mal-ġganti tas-Serie A <ref target="https://mt.wikipedia.org/wiki/AC_Milan">Milan</ref>.<ref target="https://mt.wikipedia.org/wiki/Il-Paġna_prinċipali#cite_note-7">[7]</ref></p>
<p>Fit-18 ta' Settembru 2011, El Shaarawy għamel id-debutt tiegħu ma' Milan fi <ref target="https://mt.wikipedia.org/wiki/Stadio_San_Paolo">Stadio San Paolo</ref> f'telfa ta' 3–1 kontra <ref target="https://mt.wikipedia.org/wiki/SSC_Napoli">Napoli</ref> fis-<ref target="https://mt.wikipedia.org/wiki/Serie_A">Serie A</ref>.<ref target="https://mt.wikipedia.org/wiki/Il-Paġna_prinċipali#cite_note-8">[8]</ref> Tlett ijiem wara, wara li daħal bħala sostitut flok l-imweġġa <ref target="https://mt.wikipedia.org/wiki/Alexandre_Pato">Alexandre Pato</ref>, hu skorja l-ewwel gowl mal-klabb biex salva dro ta' 1–1 kontra <ref target="https://mt.wikipedia.org/wiki/Udinese_Calcio">Udinese</ref>.<ref target="https://mt.wikipedia.org/wiki/Il-Paġna_prinċipali#cite_note-9">[9]</ref> Fl-ewwel sitt xhur tiegħu ma' Milan, huwa għamel total ta' seba' preżenzi li qajmu rapporti fl-istampa li hu jista' jkun misluf barra għal aktar logħob. Madankollu, deċiżjoni kienet magħmula bejn <ref target="https://mt.wikipedia.org/wiki/Adriano_Galliani">Galliani</ref> (id-direttur ta' Milan), <ref target="https://mt.wikipedia.org/wiki/Massimo_Allegri">Allegri</ref> (kowċ kurrenti) u għalih nnifsu biex jibqa' fil-klabb fil-futur qarib.</p>
<p>Fit-23 ta' Jannar 2012, El Shaarawy pprovda <hi rend="italic">assist</hi> għal Robinho fir-rebħa ta' 3–0 kontra <ref target="https://mt.wikipedia.org/wiki/AC_Cesena">Cesena</ref> fis-Serie A, li kien l-ewwel <hi rend="italic">assist</hi> tiegħu mar-<hi rend="italic">Rossoneri</hi>. Fit-8 ta' Frar 2012, El Shaarawy skorja f'telfa ta' 1–2 kontra <ref target="https://mt.wikipedia.org/wiki/Juventus_FC">Juventus</ref> fl-ewwel leg tas-semifinali tal-<ref target="https://mt.wikipedia.org/wiki/Coppa_Italia">Coppa Italia</ref>. Tlett ijiem wara, hu skorja l-gowl tar-rebħa importanti kontra Udinese. Din kienet l-ewwel telfa ta' Udinese f'darhom f'dan l-istaġun u dawru l-forma fqira ta' Milan.</p>
<p>Fil-25 ta' Lulju 2012, El Shaarawy iffirma estensjoni tal-kuntratt sal-2017.<ref target="https://mt.wikipedia.org/wiki/Il-Paġna_prinċipali#cite_note-10">[10]</ref><ref target="https://mt.wikipedia.org/wiki/Il-Paġna_prinċipali#cite_note-11">[11]</ref> Fit-3 t'Ottubru 2012, hu skorja l-ewwel gowl tiegħu fil-<ref target="https://mt.wikipedia.org/wiki/UEFA_Champions_League">UEFA Champions League</ref> kontra <ref target="https://mt.wikipedia.org/wiki/FC_Zenit_Saint_Petersburg">Zenit</ref>, biex sar l-iżgħar skorer fl-istorja tal-Milan fl-età ta 19-il sena u 342 ġurnata.<ref target="https://mt.wikipedia.org/wiki/Il-Paġna_prinċipali#cite_note-12">[12]</ref><ref target="https://mt.wikipedia.org/wiki/Il-Paġna_prinċipali#cite_note-13">[13]</ref> Huwa skorja żewġ gowls fid-<hi rend="italic">derby</hi> kontra <ref target="https://mt.wikipedia.org/wiki/SSC_Napoli">Napoli</ref> li salva lill-Milan milli jitilfu logħba importanti. El Shaarawy kompla l-forma tiegħu b'żewġ gowls oħra fil-logħba kontra <ref target="https://mt.wikipedia.org/wiki/Calcio_Catania">Catania</ref>, li spiċċat b'rebħa ta' 3–1. Huwa spiċċa l-ewwel nofs tal-istaġun bħala l-aqwa skorer tal-klabb b'erbatax-il gowl fil-kampjonat u sittax fil-kompetizzjonijiet kollha.<ref target="https://mt.wikipedia.org/wiki/Il-Paġna_prinċipali#cite_note-14">[14]</ref></p>
Monaco
<p>Fit-13 ta' Lulju 2015, El Shaarawy issieħeb taħt self ma' <ref target="https://mt.wikipedia.org/wiki/AS_Monaco_FC">Monaco</ref> għal staġun, b'għażla li jinxtara fl-aħħar tal-istaġun.<ref target="https://mt.wikipedia.org/wiki/Il-Paġna_prinċipali#cite_note-15">[15]</ref> Huwa għamel id-debutt mal-klabb fit-28 tal-istess xahar, fit-tielet rawnd ta' kwalifika taċ-Champions League, li ħa post <ref target="https://mt.wikipedia.org/wiki/Anthony_Martial">Anthony Martial</ref> fl-aħħar 7 minuti tal-partita, Monaco rebħu bl-iskor ta' 3–1 kontra <ref target="https://mt.wikipedia.org/wiki/BSC_Young_Boys">BSC Young Boys</ref>.<ref target="https://mt.wikipedia.org/wiki/Il-Paġna_prinċipali#cite_note-16">[16]</ref> Fit-tieni leg ġewwa <ref target="https://mt.wikipedia.org/wiki/Stade_Louis_II">Stade Louis II</ref> lagħab għall-ewwel darba mal-ewwel ħdax u skorja l-ewwel gowl għal Monaco f'rebħa ta' 4–0.<ref target="https://mt.wikipedia.org/wiki/Il-Paġna_prinċipali#cite_note-17">[17]</ref></p>
Karriera internazzjonali
<p>Minħabba missieru, El Shaarawy ikkwalifika biex jilgħab għat-<ref target="https://mt.wikipedia.org/wiki/Tim_nazzjonali_tal-futbol_tal-Eġittu">tim nazzjonali tal-Eġittu</ref>, iżda ġie miċħud mil-kowċ <ref target="https://mt.wikipedia.org/wiki/Hassan_Shehata">Hassan Shehata</ref> jiddikjara li "mhux kull Eġizzjan jilgħab f'kampjonat barrani jikkwalifika biex jilgħab għat-tim nazzjonali".</p>
<p>El Shaarawy beda jilgħab mat-tim tal-<ref target="https://mt.wikipedia.org/wiki/Tim_nazzjonali_tal-futbol_tal-Italja_ta'_taħt_is-17-il_sena">Italja ta' taħt is-17-il sena</ref> u ħa sehem kemm fil-<ref target="https://mt.wikipedia.org/wiki/Kampjonati_Ewropej_tal-Futbol_ta'_taħt_is-17-il_sena_2009">Kampjonati Ewropej ta' taħt is-17-il sena 2009</ref> u t-<ref target="https://mt.wikipedia.org/wiki/Tazza_tad-Dinja_tal-Futbol_ta'_taħt_is-17-il_sena_2009">Tazza tad-Dinja ta' taħt is-17-il sena 2009</ref>.<ref target="https://mt.wikipedia.org/wiki/Il-Paġna_prinċipali#cite_note-gazzetta-18">[18]</ref></p>
<p>Huwa għamel id-debutt tiegħu mat-<ref target="https://mt.wikipedia.org/wiki/Tim_nazzjonali_tal-futbol_tal-Italja_ta'_taħt_il-21_sena">tim ta' taħt il-21 sena</ref> f'Novembru 2011, fil-logħba ta' kwalifika kontra l-<ref target="https://mt.wikipedia.org/wiki/Tim_nazzjonali_tal-futbol_tal-Ungerija_ta'_taħt_il-21_sena">Ungerija</ref>.<ref target="https://mt.wikipedia.org/wiki/Il-Paġna_prinċipali#cite_note-19">[19]</ref></p>
<p>Fil-15 t'Awwissu 2012, iddebbutta mat-tim nazzjonali tal-<ref target="https://mt.wikipedia.org/wiki/Tim_nazzjonali_tal-futbol_tal-Italja">Italja</ref>, fil-telfa ta' 2–1 f'logħba ta' ħbiberija kontra l-<ref target="https://mt.wikipedia.org/wiki/Tim_nazzjonali_tal-futbol_tal-Ingilterra">Ingilterra</ref>. <ref target="https://mt.wikipedia.org/wiki/Il-Paġna_prinċipali#cite_note-20">[20]</ref> El Shaarawy skorja l-ewwel gowl għall-Italja fit-tielet dehra tiegħu, fl-14 ta' Novembru 2012 f'rebħa ta' 2–1 f'logħba oħra ta' ħbiberija kontra <ref target="https://mt.wikipedia.org/wiki/Tim_nazzjonali_tal-futbol_ta'_Franza">Franza</ref>.<ref target="https://mt.wikipedia.org/wiki/Il-Paġna_prinċipali#cite_note-21">[21]</ref></p>
<p>El Shaarawy ma kienx inkluż fl-iskwadra Taljana għat-<ref target="https://mt.wikipedia.org/wiki/Tazza_tad-Dinja_tal-Futbol_2014">Tazza tad-Dinja 2014</ref>, wara li tilef ħafna mill-istaġun <ref target="https://mt.wikipedia.org/wiki/Serie_A_2013–14">2013–14</ref> minħabba korriment.<ref target="https://mt.wikipedia.org/wiki/Il-Paġna_prinċipali#cite_note-22">[22]</ref></p>
<p>Fl-10 ta' Ottubru 2015, El Shaarawy skorja l-gowl tar-rebħa għall-Italja kontra l-<ref target="https://mt.wikipedia.org/wiki/Tim_nazzjonali_tal-futbol_tal-Ażerbajġan">Ażerbajġan</ref> f'logħba ta' kwalifka għall-Kampjonati Ewropej 2016; dan kien l-ewwel gowl internazzjonali tiegħu minn Novembru tal-2012, biex b'hekk l-Italja kisbet post fl-<ref target="https://mt.wikipedia.org/wiki/UEFA_Euro_2016">Euro 2016</ref>.<ref target="https://mt.wikipedia.org/wiki/Il-Paġna_prinċipali#cite_note-23">[23]</ref></p>
Statistika
Klabb
<hi rend="italic">Statistiċi aġġornati fl-24 ta' Mejju 2015.</hi><ref target="https://mt.wikipedia.org/wiki/Il-Paġna_prinċipali#cite_note-24">[24]</ref>
<p>1Jinkludu kompetizzjonijiet tat-tazzi bħall-<ref target="https://mt.wikipedia.org/wiki/Coppa_Italia">Coppa Italia</ref> u l-<ref target="https://mt.wikipedia.org/wiki/Coupe_de_France">Coupe de France</ref>.
2Kompetizzjonijiet Ewropej jinkludu l-<ref target="https://mt.wikipedia.org/wiki/UEFA_Europa_League">UEFA Europa League</ref> u l-<ref target="https://mt.wikipedia.org/wiki/UEFA_Champions_League">UEFA Champions League</ref>.</p>
Internazzjonali
<hi rend="italic">Statistiċi aġġornati fis-17 ta' Novembru 2015.</hi>

Gowls internazzjonali
<hi rend="italic">Punteġġi u r-riżultati tal-Italja qedgħin fil-lista xellugija.</hi>

Unuri
Klabb
Genoa
<list type="unordered"><item><ref target="https://mt.wikipedia.org/wiki/Campionato_Nazionale_Primavera">Campionato Nazionale Primavera</ref>: 2009–10<ref target="https://mt.wikipedia.org/wiki/Il-Paġna_prinċipali#cite_note-25">[25]</ref></item>
<item><ref target="https://mt.wikipedia.org/wiki/Coppa_Italia_Primavera">Coppa Italia Primavera</ref>: 2008–09</item>
<item><ref target="https://mt.wikipedia.org/wiki/Supercoppa_Primavera">Supercoppa Primavera</ref>: 2009</item></list>
Milan
<list type="unordered"><item><ref target="https://mt.wikipedia.org/wiki/Supercoppa_Italiana">Supercoppa Italiana</ref>: 2011</item></list>
Individwali
<list type="unordered"><item>Tim tat-turnew tal-Kampjonati Ewropej ta' taħt is-17-il sena: 2009</item>
<item><ref target="https://mt.wikipedia.org/wiki/Oscar_del_Calcio">Plejer tas-Sena tas-Serie B</ref>: 2011<ref target="https://mt.wikipedia.org/wiki/Il-Paġna_prinċipali#cite_note-26">[26]</ref></item>
<item>Plejer Żagħżugħ tas-Sena tas-Serie A: 2012</item>
<item><ref target="https://mt.wikipedia.org/wiki/Pallone_d'Argento">Pallone d'Argento</ref>: 2012–13<ref target="https://mt.wikipedia.org/wiki/Il-Paġna_prinċipali#cite_note-27">[27]</ref></item></list>


Ħoloq esterni
<list type="unordered"><item>Il-mudell {{<ref target="https://mt.wikipedia.org/wiki/Mudell:Nfteams">Nfteams</ref>}} għandu nieqes l-identifikatur u l-entità ma teżistix fuq Wikidata.</item>
<item>Il-mudell {{<ref target="https://mt.wikipedia.org/wiki/Mudell:Lfpfr">Lfpfr</ref>}} għandu nieqes l-identifikatur u l-entità ma teżistix fuq Wikidata.</item>
<item>{{Il-mudell <ref target="https://mt.wikipedia.org/wiki/Mudell:FIFA">FIFA</ref>}} għandu nieqes l-identifikatur u l-entità ma teżistix fuq Wikidata.</item>
<item>Il-mudell {{<ref target="https://mt.wikipedia.org/wiki/Mudell:UEFA">UEFA</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>