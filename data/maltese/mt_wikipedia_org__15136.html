<html><body><text id="wikipedia_mt_wikipedia_org__15136.html" ns="0" revid="270604" sourceurl="https://mt.wikipedia.org/wiki/Mary_Meilak" title="Mary Meilak" type="wikipedia">Mary Meilak
<figure></figure>
<p><hi rend="bold">Mary Meilak</hi> (1905-1975) kienet waħda mill-ftit poeti nisa Maltin ta' dak iż-żmien u hija meqjusa bħala l-ewwel poetessa Maltija. </p>
<p>Bint Ġorġ u Mananni, Mary Meilak twieldet ir-Rabat <ref target="https://mt.wikipedia.org/wiki/Għawdex">Għawdex</ref> nhar id-9 ta' Awwissu 1905. Ħadet l-edukazzjoni tagħha fl-Iskola Ċentrali t'Għawdex. Għamlet sbatax-il sena taħdem fl-uffiċini tal-Gvern iżda fl-1942 daħlet għalliema, xogħol għal qalbha ħafna li damet fih sakemm irtirat, għoxrin sena wara. </p>
Poetessa
<p>Kitbet l-ewwel poeżija tagħha, <hi rend="italic">Faxx Nemel</hi>, meta kellha 25 sena, fl-1930. Fl-1945 ħarġet l-ewwel ġabra tagħha ta’ poeżiji, <hi rend="italic">Pleġġ il-Hena</hi>, u s-sena ta’ wara <hi rend="italic">Villa Mejlaq</hi>, <hi rend="italic">Dawra Misterjuża</hi> u <hi rend="italic">Album</hi>. </p>
<p>Ippubblikat ukoll ġabriet ta’ esejs <hi rend="italic">Nirraġunaw u Nitbissmu</hi>, tliet novelli: <hi rend="italic">Nokkla Sewda</hi>, <hi rend="italic">San Nikola tal-Vinturi</hi> u <hi rend="italic">It-Tewmin tal-Birgu</hi>, żewġ opri u xi operetti.</p>
Xogħolijiet
<list type="unordered"><item><hi rend="italic">Pleġġ il-Hena</hi> (1945)</item>
<item><hi rend="italic">Nirraġunaw u Nitbissmu 1</hi> (1946)</item>
<item><hi rend="italic">Nirraġunaw u Nitbissmu 2</hi> (1947)</item>
<item><hi rend="italic">Dawra Misterjuża</hi> (1947)</item>
<item><hi rend="italic">Villa Meylak: Ġonna ta' Kulħadd</hi> (1947)</item>
<item><hi rend="italic">Album: Poeżiji</hi> (1947)</item>
<item><hi rend="italic">Nokkla Sewda</hi> (1958)</item>
<item><hi rend="italic">Songs You Will Like</hi> (1971)</item>
<item><hi rend="italic">L-Istrumenti tal-Passjoni</hi> (2005)</item></list>
Mewt
<p>Mietet nhar l-1 ta' Jannar 1975, fl-għomor ta' 70 sena.</p>
<p>F'għeluq il-100 sena minn twelidha twaħħlet lapida li tfakkarha fir-Rabat, Għawdex.</p>
</text></body></html>