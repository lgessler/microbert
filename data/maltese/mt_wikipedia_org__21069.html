<html><body><text id="wikipedia_mt_wikipedia_org__21069.html" ns="0" revid="228517" sourceurl="https://mt.wikipedia.org/wiki/Torri_tal-Madliena" title="Torri tal-Madliena" type="wikipedia">Torri tal-Madliena<figure><caption>It-Torri tal-Madliena, fotografija meħuda mill-irdum lejn in-nofsinhar tat-torri</caption></figure>
<p>It-<hi rend="bold">Torri tal-Madliena</hi> hu fortizza fuq il-gżira ta' <ref target="https://mt.wikipedia.org/wiki/Malta">Malta</ref> mibni mill-<ref target="https://mt.wikipedia.org/wiki/Ordni_Militari_Sovran_ta'_Malta">Kavallieri ta' Malta</ref>. Dan huwa torri tal-għassa li qiegħed fil-għoli fuq ix-xatt punenti ta' Ras l-Irqiqa fit-tramuntana ta' Malta.</p>
<p>Huwa wieħed mis-sensiela ta' 13-il torri ta' de Redin mibnijin bil-għan li jkun hemm forma ta' komunikazzjoni bejn <ref target="https://mt.wikipedia.org/wiki/Għawdex">Għawdex</ref> u l-kwartieri ġenerali tal-Kavallieri fil-belt <ref target="https://mt.wikipedia.org/wiki/Valletta">Valletta</ref>. Lejn il-punent minn dan it-torri jidher it-<ref target="https://mt.wikipedia.org/wiki/Torri_ta'_Qalet_Marku">Torri ta' Qalet Marku</ref> (magħruf ukoll bħala ta' San Mark), u lejn il-lvant jidher it-<ref target="https://mt.wikipedia.org/wiki/Torri_ta'_San_Ġorġ">Torri ta' San Ġorġ</ref>.</p>
<p>Meta l-<ref target="https://mt.wikipedia.org/wiki/Renju_Unit">Ingliżi</ref> ħadu lil Malta f'idejhom, dan it-torri baqa' jservi għal skopijiet militari. Fis-seklu 19, ġie mmodifikat sabiex ikun jista' jiflaħ kanun ta' 64 libbra fuq il-bejt. <ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
<p>It-torri jidher li huwa f'kundizzjoni mitluqa inkwetanti. Il-valur storiku tiegħu huwa mitluf fost il-modifikazzjonijiet kif ġie ġie u l-bini llegali maġenbu. </p>
<p>Jekk wieħed iħares lejh minn nofsinhar jista' josserva li sarulu bosta bidliet li ma kinux ippjanati minn qabel. Il-bieb oriġinali fit-tieni livell ġie magħluq bil-ġebel u għalhekk ma baqax evidenti, il-plakka kommemorattiva tal-Gran Mastru m'għadhiex hemm u minflokha hemm ċangatura tal-ġebel. Hemm bieb tal-ħadid fil-bieb il-ġdid li jgħarraq il-valur storiku tat-torri. Hemm ukoll ħsara ċara fin-naħa tan-nofsinhar ta' din il-binja storika </p>
<p>Fil-qrib hemm binja li tidher li kienet installazzjoni militari tat-<ref target="https://mt.wikipedia.org/wiki/Tieni_Gwerra_Dinjija">Tieni Gwerra Dinjija</ref>. </p>
<list type="unordered">
<item>It-Torri tal-Madliena, minn fuq il-binja li tidher li kienet installazzjoni militari.</item>
<item>It-Torri tal-Madliena, in-naħa grigalija. </item>
<item>It-Torri tal-Madliena mill-viċin, jidhru  l-bidliet u l-ħsara fin-naħa grigalija.</item>
<item>It-Torri tal-Madliena, in-naħa lbiċija. Il-ħsara strutturali fuq din in-naħa tidher ċara. </item>
<item>It-Torri tal-Madliena, in-naħa majistralija, it-tieqa tal-għassa mbarrata.  </item>
<item>It-Torri tal-Madliena, in-naħa xlokkija, jidhru ċari żewġ binjiet illegali.</item>
</list>
Referenzi

<p>

Koordinati: <ref target="https://tools.wmflabs.org/geohack/geohack.php?pagename=Il-Pa%C4%A1na_prin%C4%8Bipali&amp;params=35_56_11.8_N_14_28_23.1_E_type:landmark_region:MT">35°56′11.8″N 14°28′23.1″E﻿ / ﻿35.936611°N 14.473083°E﻿ / 35.936611; 14.473083</ref></p>
</text></body></html>