<html><body><text id="wikipedia_mt_wikipedia_org__9074.html" ns="0" revid="215657" sourceurl="https://mt.wikipedia.org/wiki/Liebru_xkupa" title="Liebru xkupa" type="wikipedia">Liebru xkupa
<p>Il-<hi rend="bold">Liebru xkupa</hi> (<hi rend="italic">Lepus castroviejoi</hi>) huwa <ref target="https://mt.wikipedia.org/wiki/Speċi">speċi</ref> ta' mammiferu plaċentat tal-familja <ref target="https://mt.wikipedia.org/wiki/Leporidae">Leporidae</ref>, fl-ordni <ref target="https://mt.wikipedia.org/wiki/Lagomorpha">Lagomorpha</ref>, nattiv tal-kontinent tal-<ref target="https://mt.wikipedia.org/wiki/Ewropa">Ewropa</ref> u endemiku ta' <ref target="https://mt.wikipedia.org/wiki/Spanja">Spanja</ref>. </p>
<p>Dan il-<ref target="https://mt.wikipedia.org/wiki/Liebru">liebru</ref> huwa speċi rari u ristretta ħafna, mifruxa ma' arja żgħira fil-peninżula Iberika fuq il-<ref target="https://mt.wikipedia.org/wiki/Muntanji_ta'_Kantabrija">Muntanji ta' Kantabrija</ref> fit-Tramuntana ta' <ref target="https://mt.wikipedia.org/wiki/Spanja">Spanja</ref> bejn <ref target="https://mt.wikipedia.org/wiki/Sierra_de_Ancares">Sierra de Ancares</ref> u <ref target="https://mt.wikipedia.org/wiki/Sierra_de_Pena_Labra">Sierra de Pena Labra</ref>. Il-liebru xkupa jgħix fil-muntanji b'elevazzjoni bejn 1,300 u 1,900 metru, għalkemm fix-xitwa jinżel aktar fil-baxx f'elevazzjoni ta' madwar 1000 metru biex jiskarta it-temperaturi kesħin u s-silġ għoli.</p>
<p>Il-liebru xkupa għal żmien twil kien ikkunsidrat bħala sottospeċi tal-<ref target="https://mt.wikipedia.org/wiki/Liebru_Ewropew">Liebru Ewropew</ref> (<hi rend="italic">Lepus europaeus</hi>) sakemm fl-1976 ġiet deskritta xjentifikament bħala speċi distinta. Ftit li xejn hemm informazzjoni dwar l-ikel, ir-riproduzzjoni u l-imġieba ta' dan il-liebru, imma x-xjentisti jaħsbu li jgħix ħajja simili tal-liebru Ewropew. </p>
<p>Liebru xkupa adult jikber bejn 45 u 60 ċentimetru twil, b'denb ta' bejn 5 u 10 ċentimetri oħra, par saqajn fuq wara ta' madwar 20 ċentimetru u par widnejn enormi li kapaċi jilħqu it-tul inkredibli ta' 20 ċentimetru.</p>
Klassifikazzjoni
<p>Dan il-liebru wara li għal ħafna żmien kien ikkunsidrat bħala sottospeċi ta' <hi rend="italic"><ref target="https://mt.wikipedia.org/wiki/Lepus_europaeus">Lepus europaeus</ref></hi> ġie kklassifikat bħala speċi separata fl-1976, u huwa wieħed minn għaxar speċi li qegħdin klassifikati fis-sottoġeneru <hi rend="italic"><ref target="https://mt.wikipedia.org/wiki/Eulagos">Eulagos</ref></hi> u ma' hemm l-ebda sottospeċi rikonoxxuta.</p>
<list type="unordered"><item>Ordni <ref target="https://mt.wikipedia.org/wiki/Lagomorpha">Lagomorpha</ref>
<list type="unordered"><item>Familja <ref target="https://mt.wikipedia.org/wiki/Leporidae">Leporidae</ref>
<list type="unordered"><item>Sottofamilja <ref target="https://mt.wikipedia.org/wiki/Leporinae">Leporinae</ref>
<list type="unordered"><item>Tribù <ref target="https://mt.wikipedia.org/wiki/Leporini">Leporini</ref>
<list type="unordered"><item>Ġeneru <hi rend="italic"><ref target="https://mt.wikipedia.org/wiki/Lepus">Lepus</ref></hi>
<list type="unordered"><item>Sottoġeneru <hi rend="italic"><ref target="https://mt.wikipedia.org/wiki/Eulagos">Eulagos</ref></hi>
<list type="unordered"><item><hi rend="bold">Liebru xkupa</hi>, <hi rend="italic">Lepus castroviejoi</hi></item></list></item></list></item></list></item></list></item></list></item></list></item></list>
Sinonimi
<p>"Lepus europaeus castroviejoi" huwa sinonimu jew l-istess bħal u jirreferi għal <hi rend="italic"><ref target="https://mt.wikipedia.org/wiki/Lepus_castroviejoi">Lepus castroviejoi</ref></hi> ta' Palacios, 1976.</p>
Referenzi
<list type="unordered"><item>Wilson, D. E.; Reeder, D. M. <hi rend="italic"><ref target="http://www.bucknell.edu/msw3/">Mammal Species of the World, 3rd edition</ref></hi>, Johns Hopkins University Press, <ref target="https://mt.wikipedia.org/wiki/Special:BookSources/0801882214">ISBN 0-8018-8221-4</ref></item>
<item><ref target="http://www.iucnredlist.org/details/11797/0"><hi rend="italic">Lepus castroviejoi</hi></ref>, <ref target="https://mt.wikipedia.org/wiki/Lista_Ħamra_tal-IUC">Lista Ħamra tal-IUC</ref>N 2006</item>
<item><ref target="http://paleodb.org/cgi-bin/bridge.pl">Id-Databażi Palebijoloġika</ref></item></list>
</text></body></html>