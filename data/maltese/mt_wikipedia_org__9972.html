<html><body><text id="wikipedia_mt_wikipedia_org__9972.html" ns="0" revid="250455" sourceurl="https://mt.wikipedia.org/wiki/Alleati_tat-Tieni_Gwerra_Dinjija" title="Alleati tat-Tieni Gwerra Dinjija" type="wikipedia">Alleati tat-Tieni Gwerra Dinjija
<p>L-<hi rend="bold">Alleati tat-Tieni Gwerra Dinjija</hi> kienu l-pajjiżi li jopponu l-<ref target="https://mt.wikipedia.org/wiki/Qawwiet_tal-Assi_tat-Tieni_Gwerra_Dinjija">qawwiet tal-Assi</ref> matul <ref target="https://mt.wikipedia.org/wiki/It-Tieni_Gwerra_Dinjija">it-Tieni Gwerra Dinjija</ref>. Fost il-ħafna ġnus li daħlu f'din l-Alleanza, l-<ref target="https://mt.wikipedia.org/wiki/Renju_Unit">Imperu Brittaniku</ref>, l-<ref target="https://mt.wikipedia.org/wiki/Unjoni_Sovjetika">Unjoni ta' Repubbliċi Soċjalisti Sovjetiċi</ref>, u l-<ref target="https://mt.wikipedia.org/wiki/Stati_Uniti">Istati Uniti tal-Amerka</ref> kienu magħrufa bħala t-"Tlieta l-Kbar". Il-President Amerikan <ref target="https://mt.wikipedia.org/wiki/Franklin_D._Roosevelt">Franklin D. Roosevelt</ref> kien jirreferi għal dawn it-tlieta u għaċ-<ref target="https://mt.wikipedia.org/wiki/Ċina">Ċina</ref> bħala l-"<ref target="https://mt.wikipedia.org/wiki/Erba'_Pulizjotti">Erba' Pulizjotti</ref>". Il-Polonja u <ref target="https://mt.wikipedia.org/wiki/Franza">Franza</ref>, qabel it-<ref target="https://mt.wikipedia.org/wiki/Battalja_ta'_Franza">telfa tal-1940</ref> u wara <ref target="https://mt.wikipedia.org/wiki/Operazzjoni_Torch">Operazzjoni Torch</ref> kienu kkunsidrati bħala alleati maġġuri.</p>
<p>Matul Diċembru tal-1941, Roosevelt ħareġ bl-isem ta' "<ref target="https://mt.wikipedia.org/wiki/Ġnus_Magħquda">Ġnus Magħquda</ref>" għall-Alleati, u d-<hi rend="italic"><ref target="https://mt.wikipedia.org/wiki/Dikjarazzjoni_mill-Ġnus_Magħquda">Dikjarazzjoni mill-Ġnus Magħquda</ref></hi>, ta l-<ref target="https://mt.wikipedia.org/wiki/1_ta'_Jannar">1 ta' Jannar</ref>, <ref target="https://mt.wikipedia.org/wiki/1942">1942</ref>, kienet il-bażi li fuqa nbiet l-istituzzjoni moderna. Fil-<ref target="https://mt.wikipedia.org/wiki/Konferenza_ta'_Potsdam">Konferenza ta' Potsdam</ref> ta' Lulju-Awwissu 1945, is-suċċessur ta' Roosevelt, <ref target="https://mt.wikipedia.org/wiki/Harry_S._Truman">Harry S. Truman</ref>, ippropona li l-ministri għall-affarijiet barranin taċ-Ċina, Franza, l-Unjoni Sovjetika, ir-Renju Unit u l-Istati Uniti "għandhom joħorgu bi trattati ta' paċi u deċizjonijiet fuq il-konfini," li wassal għall-ħluq tal-<ref target="https://mt.wikipedia.org/wiki/Kunsill_tal-Ministri_Barranin">Kunsill tal-Ministri Barranin</ref>.</p>
</text></body></html>