<html><body><text id="wikipedia_mt_wikipedia_org__5115.html" ns="0" revid="271063" sourceurl="https://mt.wikipedia.org/wiki/Omnivoru" title="Omnivoru" type="wikipedia">Omnivoru<figure><caption><ref target="https://mt.wikipedia.org/wiki/Reja">Reja</ref> jew nandu (<hi rend="italic">Rhea spp.</hi>) – eżempju ta' għasfur omnivoru</caption></figure>
<figure><caption><ref target="https://mt.wikipedia.org/wiki/Ors_kannella">Ors kannella</ref> (<hi rend="italic">Ursus spp.</hi>) – eżempju ta' mammiferu omnivoru</caption></figure>
<p><hi rend="bold">Omnivoru</hi> (mil-<ref target="https://mt.wikipedia.org/wiki/Lingwa_Latina">Latin</ref>: <hi rend="italic">omnis</hi> li tfisser "kollox" u <hi rend="italic">vorare</hi> li tfisser "taħtaf u tibla l-ikel") hija definita bħala <ref target="https://mt.wikipedia.org/wiki/Speċi">speċi</ref> ta' <ref target="https://mt.wikipedia.org/wiki/Organiżmu">organiżmu</ref> li huwa wikkiel ġeneralizzat, mingħajr l-ebda speċjalizzazzjoni partikulari lejn <ref target="https://mt.wikipedia.org/wiki/Dieta">dieta</ref> <ref target="https://mt.wikipedia.org/wiki/Karnivoru">karnivora</ref> jew <ref target="https://mt.wikipedia.org/wiki/Erbivoru">erbivora</ref> u kapaċi jiekol il-<ref target="https://mt.wikipedia.org/wiki/Laħam">laħam</ref>, <ref target="https://mt.wikipedia.org/wiki/Protejina">protejina</ref> kif ukoll il-ħxejjex.</p>
<p>Is-snien tal-<ref target="https://mt.wikipedia.org/wiki/Annimal">annimali</ref> omnivori huma inqas speċjalizzati minn dawk tal-annimali karnivori jew erbivori. Din hija distinzjoni importanti, għaliex dawn is-snien jagħtu l-opportunità u l-kapaċità lill-annimali omnivori biex bl-istess effiċjenza jitħnu l-ħxejjex u jċarrtu l-laħam. Dan huwa possibbli b'taħlita ta' snien differenti, dawk ċatti għat-tħin tal-pjanti u dawk illimati u bil-ponta biex itaqqbu u jċarrtu l-laħam. L-istruttura tax-xedaq ta' ħalq il-bniedem huwa eżempju ċar, fejn l-<ref target="https://mt.wikipedia.org/wiki/Inċisivi">inċisivi</ref> u l-<ref target="https://mt.wikipedia.org/wiki/Kanini">kanini</ref> qegħdin biex jigdmu u jaqtgħu, waqt li d-<ref target="https://mt.wikipedia.org/wiki/Dras">dras</ref> qegħdin biex jitħnu u jgħaġnu.</p>
<p>L-annimali omnivori kollha jissejħu u jiġu definiti bħala <ref target="https://mt.wikipedia.org/wiki/Eterotrofu">eterotrofi</ref>. </p>
Eżempji
<list type="unordered"><item><ref target="https://mt.wikipedia.org/wiki/Mammiferi">Mammiferi</ref>: <ref target="https://mt.wikipedia.org/wiki/Opossum">opossum</ref>, <ref target="https://mt.wikipedia.org/wiki/Ġurdien">ġurdien</ref>, <ref target="https://mt.wikipedia.org/wiki/Xadina">xadina</ref>, <ref target="https://mt.wikipedia.org/wiki/Pruċun">pruċun</ref>, <ref target="https://mt.wikipedia.org/wiki/Ors">ors</ref>, <ref target="https://mt.wikipedia.org/wiki/Volpi">volpi</ref> u <ref target="https://mt.wikipedia.org/wiki/Ħanżir">ħanżir</ref>.</item>
<item><ref target="https://mt.wikipedia.org/wiki/Għasafar">Għasafar</ref>: <ref target="https://mt.wikipedia.org/wiki/Reja">Reja</ref>, <ref target="https://mt.wikipedia.org/wiki/Gawwi">gawwi</ref>, <ref target="https://mt.wikipedia.org/wiki/Tiġieġa">tiġieġa</ref> u <ref target="https://mt.wikipedia.org/wiki/Ċawla">ċawla</ref></item></list>
Ara wkoll
<list type="unordered"><item><ref target="https://mt.wikipedia.org/wiki/Erbivoru">Erbivoru</ref></item>
<item><ref target="https://mt.wikipedia.org/wiki/Karnivoru">Karnivoru</ref></item>
<item><ref target="https://mt.wikipedia.org/wiki/Detritivoru">Detritivoru</ref></item>
<item><ref target="https://mt.wikipedia.org/wiki/-voru">Lista ta' -ivori</ref></item></list>
Referenzi
<list type="unordered"><item>MacArdle, John. <ref target="https://www.vrg.org/nutshell/omni.htm">"Humans are Omnivores"</ref> (bl-Ingliż). The Vegetarian Resource Group.</item></list>
Ħoloq esterni
<list type="unordered"><item><ref target="http://arbl.cvmbs.colostate.edu/hbooks/pathphys/digestion/basics/overview.html">Is-sistema tad-diġestjoni</ref></item></list>
</text></body></html>