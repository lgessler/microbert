<html><body><text id="wikipedia_mt_wikipedia_org__15335.html" ns="0" revid="248978" sourceurl="https://mt.wikipedia.org/wiki/Marco_Streller" title="Marco Streller" type="wikipedia">Marco Streller
<p><hi rend="bold">Marco Streller</hi> (<ref target="https://mt.wikipedia.org/wiki/Bażel">Bażel</ref>, <ref target="https://mt.wikipedia.org/wiki/18_ta'_Ġunju">18 ta' Ġunju</ref> <ref target="https://mt.wikipedia.org/wiki/1981">1981</ref>) huwa <ref target="https://mt.wikipedia.org/wiki/Futbol">futboler</ref> <ref target="https://mt.wikipedia.org/wiki/Żvizzera">Żvizzeru</ref> li jilgħab bħala <ref target="https://mt.wikipedia.org/wiki/Attakkant">attakkant</ref> ma' <ref target="https://mt.wikipedia.org/wiki/FC_Basel">Basel</ref> u mat-<ref target="https://mt.wikipedia.org/wiki/Tim_nazzjonali_tal-futbol_tal-Iżvizzera">tim nazzjonali</ref>.</p>
Karriera
Klabb
<p>Streller beda l-karriera tiegħu ma' <ref target="https://mt.wikipedia.org/wiki/FC_Basel">Basel</ref>. Iddebutta mat-tim fis-sena 2000, qabel ma fl-istaġun segwenti ġie misluf lil <ref target="https://mt.wikipedia.org/wiki/Concordia_Basel">FC Concordia Basel</ref> fejn ħalla l-marka tiegħu b'16-il gowl minn 30 logħba. F'Jannar tal-istaġun ta' wara, għadda għal ma' <ref target="https://mt.wikipedia.org/wiki/FC_Thun">FC Thun</ref>, dejjem fuq bażi ta' self. Wara prestazzjonijiet sodisfaċenti li ħalla, irritorna lura lejn Basel bil-wegħda ta' aktar spazju fit-tim.</p>
<p>Matul l-<ref target="https://mt.wikipedia.org/wiki/Super_League_Żvizzera_2003–04">istaġun 2003–04</ref>, ir-ritorn tiegħu ta' 13-il gowl minn 16-il partita attira interess minn numru ta' klabbs fil-Bundesliga Ġermaniża, fosthom <ref target="https://mt.wikipedia.org/wiki/VfB_Stuttgart">VfB Stuttgart</ref>, liema klabb kiseb il-firma tiegħu għall-<ref target="https://mt.wikipedia.org/wiki/Fußball-Bundesliga_2004–05">istaġun 2004–05</ref>. Madanakollu, ftit li xejn ħalla xi forma ta' marka mat-tim u ġie msellef lit-tim ta' <ref target="https://mt.wikipedia.org/wiki/1._FC_Köln">Köln</ref> għall-aħħar nofs tal-<ref target="https://mt.wikipedia.org/wiki/Fußball-Bundesliga_2005–06">istaġun 2005–06</ref>. Lura ma' Stuttgart, ftit li xejn impona ruħu fis-sistema tat-tim u reġa' rritorna lura ma' Basel f'Ġunju tal-2007. Lura pajjiżu, Streller reġa' sab il-forma hekk kif kien l-aqwa skorer matul l-<ref target="https://mt.wikipedia.org/wiki/Super_League_Żvizzera_2007–08">2007–08</ref> bi 12-il gowl.</p>
Internazzjonali
<p>Plejer <ref target="https://mt.wikipedia.org/wiki/Tim_nazzjonali_tal-futbol_tal-Iżvizzera">internazzjonali</ref> mill-2003, hu kien jifforma parti mit-tim parteċipi fil-<ref target="https://mt.wikipedia.org/wiki/Kampjonati_Ewropej_tal-Futbol_2004">Kampjonati Ewropej 2004</ref>, it-<ref target="https://mt.wikipedia.org/wiki/Tazza_tad-Dinja_tal-Futbol_2006">Tazza tad-Dinja 2006</ref> u l-<ref target="https://mt.wikipedia.org/wiki/Kampjonati_Ewropej_tal-Futbol_2008">Kampjonati Ewropej 2008</ref>. Madanakollu kellu jirtira mill-manifestazzjoni tal-Euro 2004 minħabba uġigħ. Wara partita kontra l-<ref target="https://mt.wikipedia.org/wiki/Tim_nazzjonali_tal-futbol_tal-Liechtenstein">Liechtenstein</ref>, ħabbar li kien se jirtira b'mod definittiv mit-tim nazzjonali minħabba nuqqas ta' sosten tal-partitarji. Imma, il-kowċ <ref target="https://mt.wikipedia.org/wiki/Ottmar_Hitzfeld">Ottmar Hitzfeld</ref> ikkonviċieh jerġa' pass lura mid-deċiżjoni li kien ħa.</p>
Unuri
<p> <hi rend="bold">Basel</hi></p>
<list type="unordered"><item><ref target="https://mt.wikipedia.org/wiki/Super_League_Żvizzera">Super League Żvizzera</ref>: 2003–04, 2007–08, 2009–10, 2010–11, 2012</item>
<item><ref target="https://mt.wikipedia.org/wiki/Tazza_Żvizzera">Tazza Żvizzera</ref>: 2007–08, 2009–10, 2012</item></list>
<p> <hi rend="bold">Stuttgart</hi></p>
<list type="unordered"><item><ref target="https://mt.wikipedia.org/wiki/Fußball-Bundesliga">Bundesliga</ref>: 2006–07</item></list>
Ħoloq esterni
<list type="unordered"><item>(DE)  <ref target="http://www.marcostreller.ch/">Sit personali</ref></item></list>
</text></body></html>