<html><body><text id="wikipedia_mt_wikipedia_org__5077.html" ns="0" revid="231861" sourceurl="https://mt.wikipedia.org/wiki/Fenek_ta%27_Bunyoro" title="Fenek ta' Bunyoro" type="wikipedia">Fenek ta' Bunyoro
<p>Il-<hi rend="bold">Fenek ta' Bunyoro</hi> jew <hi rend="bold">Liebru tal-ħaxix tal-Uganda</hi>, li hu magħruf xjentifikament bħala <hi rend="italic"><ref target="https://mt.wikipedia.org/wiki/Poelagus_marjorita">Poelagus marjorita</ref></hi> huwa <ref target="https://mt.wikipedia.org/wiki/Mammiferu">mammiferu</ref> <ref target="https://mt.wikipedia.org/wiki/Plaċentat">plaċentat</ref> tal-<ref target="https://mt.wikipedia.org/wiki/Familja">familja</ref> <ref target="https://mt.wikipedia.org/wiki/Leporidae">Leporidae</ref> (leporidu), fl-<ref target="https://mt.wikipedia.org/wiki/Ordni">ordni</ref> <ref target="https://mt.wikipedia.org/wiki/Lagomorpha">Lagomorpha</ref> (lagomorfu) u nativa tal-kontinent ta' l-<ref target="https://mt.wikipedia.org/wiki/Afrika">Afrika</ref> u għalkemm xi kulltant jissejjaħ <hi rend="italic"><hi rend="bold">"Liebru"</hi></hi> dan huwa kkunsidrat <ref target="https://mt.wikipedia.org/wiki/Speċi">speċi</ref> ta' <ref target="https://mt.wikipedia.org/wiki/Fenek">fenek</ref>. </p>
Deskrizzjoni
<p>Il-Liebru tal-ħaxix tal-Uganda jixbah fiżikament il-<ref target="https://mt.wikipedia.org/wiki/Fenek_domestiku">Fenek domestiku</ref>, u għandu l-pil ta' lewn kannella fil-griż fuq in-naħa ta' fuq u ta' kulur bajdani qotni man-naħa ta' taħt. Dan il-<ref target="https://mt.wikipedia.org/wiki/Leporidu">leporidu</ref> għandu widnejn relattivament qosra u saqajn matnazzi meta kkumparat ma' membri oħra tal-<ref target="https://mt.wikipedia.org/wiki/Familja">familja</ref> <ref target="https://mt.wikipedia.org/wiki/Leporidae">Leporidae</ref>. </p>
<p>Fenek ta' Bunyoro adult jiżen minn 2 sa 3 kilogrammi, għandu s-saqajn ta' wara ma jaqbżux il-100 millimetru ( 10.0 ċentimetri), denb ta' bejn 45 u 50 millimetru ( 4.5 - 5.0 ċentimetri) u par widnejn ta' mhux aktar minn 65 millimetru.</p>
<p>Xi ħaġa kurjuża ta' dan il-<ref target="https://mt.wikipedia.org/wiki/Fenek">fenek</ref> huwa ix-xebħ inkredibli jekk mhux l-identiċita assoluta, fl-apparenza tal-genitali tar-raġel u l-mara minn fuq barra. Iż-żewġ sessi għandhom glandoli qieshom boroż, li fir-raġel qegħdin fuq wara t-testikoli u għandu dwawar tal-pil fit-tond li jiksu l-iskrotu jew il-borża tat-testikoli (<hi rend="italic"><hi rend="bold">"scrotum"</hi></hi>), li fil-mara qegħdin fl-istess pożizzjoni u jekk il-pene tar-raġel ma jkunx erett ikun ferm diffiċli biex jinaraf is-sess maskili minn dak feminili.</p>
Distribuzzjoni
<p>Il-Fenek ta' Bunyoro huwa <ref target="https://mt.wikipedia.org/wiki/Speċi">speċi</ref> ta' <ref target="https://mt.wikipedia.org/wiki/Fenek">fenek</ref> b' distribuzzjoni fil-kontinent ta' l-<ref target="https://mt.wikipedia.org/wiki/Afrika">Afrika</ref>, b' firxa ma' bosta pajjiżi bħal <ref target="https://mt.wikipedia.org/wiki/Angola">Angola</ref>, <ref target="https://mt.wikipedia.org/wiki/Burundi">Burundi</ref>, <ref target="https://mt.wikipedia.org/wiki/Ċad">Ċad</ref>, <ref target="https://mt.wikipedia.org/wiki/Kongo">Kongo</ref>, <ref target="https://mt.wikipedia.org/wiki/Repubblika_ta'_l-Afrika_Centrali">Repubblika ta' l-Afrika Centrali</ref>, <ref target="https://mt.wikipedia.org/wiki/Rwanda">Rwanda</ref>, <ref target="https://mt.wikipedia.org/wiki/Sudan">Sudan</ref> u <ref target="https://mt.wikipedia.org/wiki/Uganda">Uganda</ref>.</p>
<p><hi rend="italic"><ref target="https://mt.wikipedia.org/wiki/Poelagus_marjorita">Poelagus marjorita</ref></hi> hija <ref target="https://mt.wikipedia.org/wiki/Speċi">speċi</ref> esklużiva <ref target="https://mt.wikipedia.org/wiki/Afrika">Afrikana</ref>, bil-popolazzjoni kkonċentrata fin-Nofs in-nhar ta' l-<ref target="https://mt.wikipedia.org/wiki/Uganda">Uganda</ref>. Il-firxa fil-kontinent ta' l-<ref target="https://mt.wikipedia.org/wiki/Afrika">Afrika</ref> tmur mill-bogħod fil-Punent f' [[Angola sa fil-Lvant fis-<ref target="https://mt.wikipedia.org/wiki/Sudan">Sudan</ref>. Popolazzjonijiet żagħar oħra tal-<ref target="https://mt.wikipedia.org/wiki/Liebru_tal-ħaxix_ta'_l-Uganda">liebru tal-ħaxix ta' l-Uganda</ref> huma preżenti direttament mit-Tramuntana ta' L-Għadira Victoria għal matul il-baċir tax-xmara Uganda.</p>
Klassifikazzjoni
<p>Dan il-<ref target="https://mt.wikipedia.org/wiki/Fenek">fenek</ref> huwa <ref target="https://mt.wikipedia.org/wiki/Speċi">speċi</ref> <ref target="https://mt.wikipedia.org/wiki/Monotipika">monotipika</ref>, l-uniku <ref target="https://mt.wikipedia.org/wiki/Speċi">speċi</ref> fil-<ref target="https://mt.wikipedia.org/wiki/Ġeneru">ġeneru</ref> <hi rend="italic"><ref target="https://mt.wikipedia.org/wiki/Poelagus">Poelagus</ref></hi>. </p>
<list type="unordered"><item><ref target="https://mt.wikipedia.org/wiki/Ordni">Ordni</ref> <ref target="https://mt.wikipedia.org/wiki/Lagomorpha">Lagomorpha</ref>
<list type="unordered"><item><ref target="https://mt.wikipedia.org/wiki/Familja">Familja</ref> <ref target="https://mt.wikipedia.org/wiki/Leporidae">Leporidae</ref>
<list type="unordered"><item><ref target="https://mt.wikipedia.org/wiki/Sottofamilja">Sottofamilja</ref> <ref target="https://mt.wikipedia.org/wiki/Leporinae">Leporinae</ref>
<list type="unordered"><item><ref target="https://mt.wikipedia.org/wiki/Tribù">Tribù</ref> <ref target="https://mt.wikipedia.org/wiki/Leporini">Leporini</ref>
<list type="unordered"><item><ref target="https://mt.wikipedia.org/wiki/Ġeneru">Ġeneru</ref> <hi rend="italic"><ref target="https://mt.wikipedia.org/wiki/Poelagus">Poelagus</ref></hi>
<list type="unordered"><item><ref target="https://mt.wikipedia.org/wiki/Fenek_ta'_Bunyoro">Fenek ta' Bunyoro</ref> jew <ref target="https://mt.wikipedia.org/wiki/Liebru_tal-ħaxix_ta'_l-Uganda">Liebru tal-ħaxix ta' l-Uganda</ref>, <hi rend="italic"><ref target="https://mt.wikipedia.org/wiki/Poelagus_marjorita">Poelagus marjorita</ref></hi></item></list></item></list></item></list></item></list></item></list></item></list>
Referenzi
<list type="unordered"><item>Hoffmann, Robert S.; Andrew T. Smith (November 16, 2005). Wilson, D. E., and Reeder, D. M. (eds): Mammal Species of the World, 3rd edition, Johns Hopkins University Press. <ref target="https://mt.wikipedia.org/wiki/Special:BookSources/0801882214">ISBN 0-8018-8221-4</ref>.</item>
<item>Lagomorph Specialist Group (1996). <ref target="http://www.iucnredlist.org/search/details.php/41292/all"><hi rend="italic">Poelagus marjorita</hi></ref>. 2006 IUCN Red List of Threatened Species.</item>
<item><ref target="http://paleodb.org/cgi-bin/bridge.pl">The Paleobiology Database</ref></item>
<item><ref target="http://www.webcitation.org/query?id=1256601206076925&amp;url=www.geocities.com/mammal_taxonomy/nederlands2.html">Tassonomija tal-Mammiferi</ref></item></list>
</text></body></html>