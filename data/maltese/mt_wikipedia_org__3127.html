<html><body><text id="wikipedia_mt_wikipedia_org__3127.html" ns="0" revid="243190" sourceurl="https://mt.wikipedia.org/wiki/Djalett_Grieg-Kalabri%C5%BC" title="Djalett Grieg-Kalabriż" type="wikipedia">Djalett Grieg-Kalabriż
<figure><caption>Mappa li turi fejn jiġi mitkellem il-Griko fl-inħawi tal-<hi rend="italic">Grecìa Salentina</hi> u <hi rend="italic"><ref target="https://mt.wikipedia.org/wiki/Bovesia">Bovesia</ref></hi></caption></figure>
<p>Id-<hi rend="bold">djalett Grieg-Kalabriż</hi> jew <hi rend="italic">Grieg-Boveżjan</hi> huwa l-verżjoni ta' <ref target="https://mt.wikipedia.org/wiki/Lingwa_Griko">Grieg Taljanizzat</ref> użat fir-reġjun Taljan tal-<ref target="https://mt.wikipedia.org/wiki/Kalabrija">Kalabrija</ref>, kuntrarju tal-idjoma Italo-Griega mitkellma fil-<ref target="https://mt.wikipedia.org/wiki/Greċja_Salentina">Greċja Salentina</ref>. Dawn iż-żewġ lingwi huma ħafna drabi magħquda flimkien bħala <hi rend="italic">Italjot Grieg</hi> (Katoitaliótika) jew <ref target="https://mt.wikipedia.org/wiki/Greċjaniku">Greċjaniku</ref> jew ukoll <ref target="https://mt.wikipedia.org/wiki/Lingwa_Griko">Griko</ref>, imma huma żewġ verżjonijiet differenti li żviluppaw b'mod differenti tul l-istorja.</p>
<p>Il-Grieg-Kalabriż huma mniżżel fil-<hi rend="italic">Ktieb l-Aħmar</hi> (<hi rend="italic">Red Book</hi>) ta' l-<ref target="https://mt.wikipedia.org/wiki/UNESCO">UNESCO</ref> bħala lingwa li qiegħda fil-periklu li tintilef , flimkien mal-<ref target="https://mt.wikipedia.org/wiki/Greċjaniku">Greċjaniku</ref>. Barra minn hekk, l-<hi rend="italic">Euromosaic</hi> isostni  li din hija lingwa minoritarja ta' l-<ref target="https://mt.wikipedia.org/wiki/Unjoni_Ewropea">Unjoni Ewropea</ref> li qiegħda f'periklu.</p>
<p>Dan id-djalett huwa msemmi wkoll mill-<ref target="https://mt.wikipedia.org/wiki/Ethnologue">Ethnologue</ref> bħala djalett tal-<ref target="https://mt.wikipedia.org/wiki/Grieg_Modern">Grieg Modern</ref> . Il-konklużjoni li ħareġ biha l-Ethnologue hija pjuttost dubjuża għaliex din il-lingwa kellha żvilupp separat u paralleli mill-<ref target="https://mt.wikipedia.org/wiki/Grieg_Medjevali">Grieg Biżantin</ref> (jew saħħansitra mill-<ref target="https://mt.wikipedia.org/wiki/Grieg_antik">Grieg antik</ref>) sal-Grieg Modern, u għaldaqstant dan id-djalett jista' jitqies ħu l-Grieg modern iktar milli ferħ dirett.</p>
<p>Jekk wieħed iżomm dawn il-punti f'moħħu, ikun iktar korrett li jħares lejn il-Grieg-Kalabriż bħala verżjoni djalettali tal-Grieg-Biżantin Medjevali iktar milli djalett tal-Grieg Modern.</p>
<p>Però, din il-verżjoni tal-lingwa Griega qatt ma wriet żvilupp estensiv tul l-istorja tagħha, u kienet tintuża biss għall-komunikazzjoni u d-diskors ta' kuljum mingħajr qatt ma kellha rwol sinjifikanti fl-oqsma amministrattivi, letterarji jew ekkleżjastiċi. </p>
Ħoloq esterni
<list type="unordered"><item>(IT)  <ref target="http://www.greciacalabra.net/">Grecìa Calabra</ref></item>
<item>(EN)  <ref target="http://www.uoc.edu/euromosaic/web/document/grec/an/i1/i1.html">Scheda Euromosaic</ref></item>
<item>(IT)  <ref target="http://www.italica.rai.it/rinascimento/parole_chiave/schede/I37leonz.htm">Biografija ta' Leonzio Pilato</ref></item></list>
</text></body></html>