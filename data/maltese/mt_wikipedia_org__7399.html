<html><body><text id="wikipedia_mt_wikipedia_org__7399.html" ns="0" revid="220420" sourceurl="https://mt.wikipedia.org/wiki/MICHAEL" title="MICHAEL" type="wikipedia">MICHAEL<p><hi rend="bold">MICHAEL</hi> qiegħda għal <hi rend="italic">Multilingual Inventory of Cultural Heritage in Europe</hi>. 
Dan il-portal joffri aċċess faċli u ħafif għal għażla għanja ta’ kollezzjonijiet diġitali minn mużewijiet, libreriji u arkivji minn ħafna pajjiżi Ewropej.</p>
X’tip ta’nformazzjoni tista’ tinstab
<p>MICHAEL huwa katalgu ta’ kollezzjonijiet diġitali ta’ materjal kulturali normalment miżmum mill-mużewijiet, libreriji u arkivji. Fih hemm deskrizzjoni ta' kull tip ta’ materjal kulturali. Dan jinkludi materjal fiżiku li ġie d-diġitizzat (bħal ritratti, dokumenti mill-arkivji, mapep, oġġetti, monumenti arkeoloġiċi) kif ukoll materjal li gie maħluq minn għodda diġitali (bħal ma huma ħsejjes, viżwali u informazzjoni xjentifika). </p>
<p>Il-kollezzjionijiet huwa deskritti minn nies li jaħdmu fil-qasam kulturali, jew, f’xi każijiet, minn katalogogisti li jaħdmu għal xi organizzazzjonijiet nazzjonali jew reġjonali. Il-listi jinkludu deskrizzjoni dettaljata tat-tip ta materjal diġitali li huwa disponibbli, is-suġġett li jkopri, assoċċjazzjonijiet importanti (bħal nies jew ġrajjiet famużi), taħt min qiegħed il-materjal u fejn jinstab – ħafna mir-riżorsi huma disponibbli <hi rend="italic">online</hi> waqt li materjal ieħor jinstab ukoll <hi rend="italic">offline</hi>. </p>
<p>L-ideja hija li MICHAEL jipprovdi katalgu għad-distribuzzjoni ta’ librerija diġitali ta’ riżorsi mis-settur kulturali <ref target="https://mt.wikipedia.org/wiki/Ewropa">Europew</ref>.</p>
Portali Nazzjonali u Ewropej
<p>Il-katalgu MICHAEL huwa disponibbli permezz tal-portal kulturali Ewropew – dan jiġbor flimkien il-katalgi li qegħdin jitlestew mill-pajjiżi Ewropej li qegħdin jieħdu sehem f’dan il-proġett. Sa issa, is-servizz Europew ta’ MICHAEL jinkludi kontenut minn tliet portali Europej minn <ref target="https://mt.wikipedia.org/wiki/Franza">Franza</ref>, l-<ref target="https://mt.wikipedia.org/wiki/Italja">Italja</ref> u r-<ref target="https://mt.wikipedia.org/wiki/Renju_Unit">Renju Unit</ref> – tlettax-il pajjiż jagħmlu parti mill-proġett u mal-aħħar tas-sena 2008, il-katalgi ta’ dawn il-pajjizi jsiru wkoll disponibbli.
Kull pajjiż se jagħmel disponibbli l-portal MICHAEL fuq bażi nazzjonali – fejn wieħed ikun jista’ jara l-kollezzjonijiet ta’ dak il-pajjiż partikulari.</p>
Amministrazzjoni
<p>Il-proġett MICHAEL li gie ffinanzjat mill-program eTEN tal-kommunità Ewropeja, beda fl-2004 bejn soċji minn tliet pajjizi: Franza, l-Italja u l-Ingilterra. Wara, ħdax-il pajjiż ieħor daħlu fit-tieni fażi tal-proġett f’Ġunju ta’ l-2006. Ir-repubblika Ċeka, il-Fillandja, il-Ġermanja, il-Greċja, l-Ungerija, Malta, l-Olanda, il-Polonja, il-Portugal, Spanja u l-Isvezja. Riċentament il-Belġju (komunità fjamminga) u l-Estonja żdiedu mal-lista tal-pajjiżi eżistenti. 
F’Ġunju ta’ l-2007, l-assoċċazzjoni MICHAEL-Culture AISBL twaqfet biex tkompli tiżviluppa u tieħu ħsieb is-servizz Ewropew ta’ MICHAEL.</p>
Ħoloq esterni
<list type="unordered"><item><ref target="http://www.michael-culture.org/mpf/portal/choose-language.html">MICHAEL: Portal Ewropew </ref></item>
<item><ref target="http://www.numerique.culture.fr/mpf/pub-fr/index.html">MICHAEL: Portal Franċiż</ref></item>
<item><ref target="http://www.michael-culture.org.uk/mpf/pub-uk/index.html">MICHAEL: Portal Renju Unit</ref></item>
<item><ref target="http://www.michael-portal.de">MICHAEL: Portal Ġermaniż </ref></item>
<item><ref target="http://michael-culture.it/mpf/pub-it/index.html">MICHAEL: Portal Taljan </ref></item>
<item><ref target="http://www.youtube.com/watch?v=tA7fTBxlbqc">MICHAEL fuq <hi rend="italic">youtube</hi> </ref></item></list>
</text></body></html>