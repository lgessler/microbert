<html><body><text id="wikipedia_mt_wikipedia_org__20878.html" ns="0" revid="269862" sourceurl="https://mt.wikipedia.org/wiki/Jores_Okore" title="Jores Okore" type="wikipedia">Jores Okore
<p><hi rend="bold">Jores Okore</hi> (<ref target="https://mt.wikipedia.org/wiki/Abidġan">Abidġan</ref>, <ref target="https://mt.wikipedia.org/wiki/11_ta'_Awwissu">11 ta' Awwissu</ref> <ref target="https://mt.wikipedia.org/wiki/1992">1992</ref>) huwa plejer tal-<ref target="https://mt.wikipedia.org/wiki/Futbol">futbol</ref> professjonali li jilgħab bħala <ref target="https://mt.wikipedia.org/wiki/Difensur">difensur</ref> għal <ref target="https://mt.wikipedia.org/wiki/Changchun_Yatai_FC">Changchun Yatai</ref>.</p>
Karriera
<p>Imwieled fil-<ref target="https://mt.wikipedia.org/wiki/Kosta_tal-Avorju">Kosta tal-Avorju</ref>, il-familja tiegħu marret tgħix id-<ref target="https://mt.wikipedia.org/wiki/Danimarka">Danimarka</ref> meta kellu 3 snin fejn lagħab sa ma kellu 8 snin ma' <ref target="https://mt.wikipedia.org/wiki/Boldklubben_af_1893">B.93</ref> fid-distrett ta' <ref target="https://mt.wikipedia.org/wiki/Østerbro">Østerbro</ref>, <ref target="https://mt.wikipedia.org/wiki/Kopenħagen">Kopenħagen</ref>.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
<p>Okore iddebutta ma' <ref target="https://mt.wikipedia.org/wiki/FC_Nordsjælland">Nordsjælland</ref> kontra <ref target="https://mt.wikipedia.org/wiki/AC_Horsens">Horsens</ref> fit-3 ta' April 2011. Għall-kumplament tal-istaġun kompla jidher regularment, fejn għamel total ta' 11-il dehra. F'Ġunju tal-2011 Jorés Okore iffirma kuntratt ġdid ta' erba' snin mal-klabb.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Fit-18 ta' Settembru 2011, Okore skorja l-ewwel gowl professjonali għal Nordsjælland fir-rebħa ta' 2–0 kontra <ref target="https://mt.wikipedia.org/wiki/Brøndby_IF">Brøndby</ref>.</p>
<p>Nhar it-13 ta' Ġunju 2013, Okore ingħaqad ma' <ref target="https://mt.wikipedia.org/wiki/Aston_Villa_FC">Aston Villa</ref> fejn iffirma kuntratt ta' erba' snin għal somma meqjusa mal-£4 miljun.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref></p>
Internazzjonali
<p>Fis-6 ta' Settembru 2011, Okore iddebutta mat-<ref target="https://mt.wikipedia.org/wiki/Tim_nazzjonali_tal-futbol_tad-Danimarka_ta'_taħt_il-21_sena">tim nazzjonali ta' taħt il-21 sena</ref> fl-età ta' 19-il sena, fejn ħa sehem fil-konfront mirbuħ 3–0 kontra l-<ref target="https://mt.wikipedia.org/wiki/Tim_nazzjonali_tal-futbol_tal-Irlanda_ta'_Fuq_ta'_taħt_il-21_sena">Irlanda ta' Fuq</ref>. Xahrejn biss wara, fis-6 ta' Novembru 2011, Okore ġie msejjaħ mat-<ref target="https://mt.wikipedia.org/wiki/Tim_nazzjonali_tal-futbol_tad-Danimarka">tim nazzjonali tal-kbar</ref> bħala sostitut għal <ref target="https://mt.wikipedia.org/wiki/Simon_Kjær">Simon Kjær</ref>, għal-logħba ta' ħbiberija kontra l-<ref target="https://mt.wikipedia.org/wiki/Tim_nazzjonali_tal-futbol_tal-Iżvezja">Iżvezja</ref> tal-11 ta' Novembru.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref> Hu ddebutta f'din l-istess logħba fejn ħa post <ref target="https://mt.wikipedia.org/wiki/Andreas_Bjelland">Andreas Bjelland</ref> fit-62 minuta. Fil-logħba suċċessiva tal-15 ta' Novembru kontra l-<ref target="https://mt.wikipedia.org/wiki/Tim_nazzjonali_tal-futbol_tal-Finlandja">Finlandja</ref> beda l-ewwel logħba tiegħu internazzjonali.</p>
Statistika
<hi rend="italic">Aġġornati sal-20 ta' Mejju 2013</hi>

Unuri
Klabb
Nordsjælland
<list type="unordered"><item><ref target="https://mt.wikipedia.org/wiki/Superligaen">Superligaen</ref>: 2011–12</item>
<item><ref target="https://mt.wikipedia.org/wiki/Landspokalturneringen">Landspokalturneringen</ref>: 2010–11</item></list>


Ħoloq esterni
<list type="unordered"><item>(DA)  <ref target="http://okore.dk/">Sit uffiċjali</ref></item>
<item>(DA)  <ref target="http://www.dbu.dk/landshold/landsholdsdatabasen/LBasePlayerInfo.aspx?playerid=6786">Profil</ref> fuq DBU.dk</item>
<item>Il-mudell {{<ref target="https://mt.wikipedia.org/wiki/Mudell:Nfteams">Nfteams</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>