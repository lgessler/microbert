<html><body><text id="wikipedia_mt_wikipedia_org__15424.html" ns="0" revid="248796" sourceurl="https://mt.wikipedia.org/wiki/Oreste_Chircop" title="Oreste Chircop" type="wikipedia">Oreste Chircop<figure></figure>
<p><hi rend="bold">Oreste Kirkop</hi> (<ref target="https://mt.wikipedia.org/wiki/Ħamrun">Ħamrun</ref>, <ref target="https://mt.wikipedia.org/wiki/26_ta'_Lulju">26 ta' Lulju</ref> <ref target="https://mt.wikipedia.org/wiki/1923">1923</ref> – <ref target="https://mt.wikipedia.org/wiki/San_Ġwann_(Malta)">San Ġwann</ref>, <ref target="https://mt.wikipedia.org/wiki/10_ta'_Mejju">10 ta' Mejju</ref> <ref target="https://mt.wikipedia.org/wiki/1998">1998</ref>) kien <ref target="https://mt.wikipedia.org/wiki/Tenur">tenur</ref> u <ref target="https://mt.wikipedia.org/wiki/Attur">attur</ref> <ref target="https://mt.wikipedia.org/wiki/Malta">Malti</ref> magħruf l-aktar għall-film ta' Hollywood <hi rend="italic"><ref target="https://mt.wikipedia.org/wiki/The_Vagabond_King">The Vagabond King</ref></hi>.</p>
Karriera operistika
<p>Chircop beda l-karriera operistika tiegħu fl-1945 fir-Radio City Opera House tal-Ħamrun bil-karattru Turiddu fil-<hi rend="italic"><ref target="https://mt.wikipedia.org/wiki/Cavalleria_Rusticana">Cavalleria Rusticana</ref></hi>. Fil-ħames snin ta' wara ħadem mas-60 rwol ta' tenur, ammont li l-ebda tenur ieħor ma qabeż, f'għaxar opri differenti. Huwa kien ikanta l-opra mal-kumpaniji Taljani li kienu jiġu Malta u kanta ma' <ref target="https://mt.wikipedia.org/wiki/Tito_Gobbi">Tito Gobbi</ref> u <ref target="https://mt.wikipedia.org/wiki/Maria_Caniglia">Maria Caniglia</ref>.</p>
<p>Fl-1950 mar l-Ingilterra u kellu partijiet ewlenin ta' tenur mal-<ref target="https://mt.wikipedia.org/wiki/Carl_Rosa_Opera_Company">Carl Rosa Opera Company</ref>, u wara ma' <ref target="https://mt.wikipedia.org/wiki/Sadler's_Wells">Sadler's Wells</ref> (1952) fejn għamel il-partijiet ta' Turiddu, Mario Cavaradossi, u Rodolfo in <hi rend="italic"><ref target="https://mt.wikipedia.org/wiki/Luisa_Miller">Luisa Miller</ref></hi>. Huwa deher fuq il-<ref target="https://mt.wikipedia.org/wiki/BBC">BBC</ref> TV bħala Canio f' <hi rend="italic"><ref target="https://mt.wikipedia.org/wiki/Pagliacci">Pagliacci</ref></hi>.</p>
<p>Fl-1954 Chircop għamel id-debutt tiegħu fir-Royal Opera House <ref target="https://mt.wikipedia.org/wiki/Covent_Garden">Covent Garden</ref> bħala d-Duka fir-<hi rend="italic"><ref target="https://mt.wikipedia.org/wiki/Rigoletto">Rigoletto</ref></hi> u wara bħala Rodolfo f' <hi rend="italic"><ref target="https://mt.wikipedia.org/wiki/La_bohème">La bohème</ref></hi>. </p>
<hi rend="italic">The Vagabond King</hi> (1956)
<p><hi rend="italic">Paramount Pictures</hi> ta' Hollywood rabtitu b'kuntratt ta' Lm10,000 biex ikanta fil-parti ewlenija ta' François Villon f' <ref target="https://mt.wikipedia.org/wiki/The_Vagabond_King"><hi rend="italic">The Vagabond King</hi></ref> li kien ukoll l-ewwel film musical tiegħu fl-1956. Dan kien l-uniku film ta' Hollywood għal Chircop minkejja li xi kritiċi kienu wissew lil <ref target="https://mt.wikipedia.org/wiki/Mario_Lanza">Mario Lanza</ref>, li f'dak iż-żmien kien fl-aqwa tiegħu, biex joqgħod attent minn dan ir-rivali ġdid.Flimkien ma' Kathryn Grayson, Oreste ha sehem.</p>
L-aħħar snin tal-karriera
<p>Wara <hi rend="italic">The Vagabond King</hi>, Chircop kanta l-opra f'<ref target="https://mt.wikipedia.org/wiki/Las_Vegas">Las Vegas</ref> u fil-<ref target="https://mt.wikipedia.org/wiki/Hollywood_Bowl">Hollywood Bowl</ref> u deher fuq l-<ref target="https://mt.wikipedia.org/wiki/NBC">NBC</ref> TV fil-produzzjonijiet ta' <hi rend="italic"><ref target="https://mt.wikipedia.org/wiki/Madame_Butterfly">Madame Butterfly</ref></hi>, <hi rend="italic"><ref target="https://mt.wikipedia.org/wiki/La_traviata">La traviata</ref></hi> u <hi rend="italic">Rigoletto</hi>. Fl-1958 irritorna Covent Garden u rtira Malta fl-1960 għal raġunijiet ta' saħħa li dak iż-żmien ma ssemmewx. Sentejn qabel miet, fl-1996, Chircop ħareġ double CD album b'41 track ta' opri u kant.</p>
Ħoloq esterni
<list type="unordered"><item><ref target="http://www.allmalta.com/folklore/p_037.html">Profil fis-sit All Malta</ref></item>
<item><ref target="http://www.imdb.com/{{{id}}}/">Il-Paġna prinċipali</ref> fuq <ref target="https://mt.wikipedia.org/wiki/Internet_Movie_Database">Internet Movie Database</ref></item></list>
</text></body></html>