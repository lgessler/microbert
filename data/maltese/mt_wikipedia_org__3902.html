<html><body><text id="wikipedia_mt_wikipedia_org__3902.html" ns="0" revid="271052" sourceurl="https://mt.wikipedia.org/wiki/Serp" title="Serp" type="wikipedia">Serp<figure><caption>Kobra</caption></figure>
<p>Is-<hi rend="bold">sriep</hi> huma rettili tas-subordni <hi rend="italic">Serpentes</hi>. Bħal kull rettilu ieħor, is-sriep huma miksija bil-qxur. Is-sriep kollha huma karnivori, u jintgħarfu mill-gremxul mingħajr saqajn minħabba n-nuqqas ta' kapep tal-għajnejn, saqajn u widnejn esterni. Jeżistu iktar minn 2,700 speċi differenti ta' sriep, mifruxa ma' kull kontinent minbarra l-<ref target="https://mt.wikipedia.org/wiki/Antartika">Antartika</ref>, u jvarjaw ħafna fid-daqs: minn dawk żgħar madwar 10 cm bħas-serp spaga, sal-pituni u l-anakondi li jafu jikbru sa disa' metri (30 pied). Sabiex jakkomodaw l-iġsma rqaq tas-sriep, l-organi interni li jkunu f'pari (bħal ngħidu aħna, il-kliewi), jinsabu waħda 'l quddiem u l-oħra wara, minflok maġenb xulxin, kif jiġri pereżempju, fil-<ref target="https://mt.wikipedia.org/wiki/Bniedem">bniedem</ref>. Is-serp huwa wieħed mill-iktar annimali li jbeżża' għax ftit hawn tagħrif dwar is-sriep. Filwaqt li ħafna speċijiet jafu jkunu perikolużi għall-bniedem jekk maltrattati, fir-realtà, fis-sena ħafna iktar nies imutu għax jintlaqtu minn sajjetta milli minħabba gdim tas-sriep.</p>
<p>Filwaqt li s-sriep velenużi huma biss minoranza tal-ispeċijiet kollha (madwar 300 għandhom gidma velenuża), hemm biss madwar 50 speċi ta' sriep li huma perikolużi għall-bniedem; madwar 40,000 persuna fis-sena imutu minħabba s-sriep. Is-sriep tal-baħar huma iktar perikolużi minn dawk tal-art. Il-velenu tas-sriep jintuża primarjament sabiex joqtol jew irażżan il-priża, u mhux għad-difiża personali. Is-sriep setgħu evolvew mill-gremxul li adattaw u tgħallmu jħaffru fl-art, fil-Perjodu Kretaċju (madwar 150 Ma), avolja ħafna xjenzati jissuġġerixxu li s-sriep oriġinaw mill-baħar. Id-diversità tas-sriep moderni tfaċċat fil-Perjodu Paljoċeniku (madwar 66 sa 56 Ma).</p>
Anatomija
<p>Is-sriep ma għandhomx widnejn, imma "jisimgħu" mis-sens tal-ħass billi jħossu l-vibrazzjonijiet tal-art. Ix-xedaq tagħhom mhux magħqud mal-bqija tar-ras u jista' jinfetaħ biex jibilgħu xi ħaġa li hi ħafna ikbar minn rashom. L-itqal serp mis-sriep kollha hu l-anakonda, li jaf jiżen 'il fuq minn 225 kg.</p>
Tassonomija
<list type="unordered"><item><hi rend="bold"><ref target="https://mt.wikipedia.org/wiki/Dominju(tassonomija)">Dominju</ref> <ref target="https://mt.wikipedia.org/wiki/Eukaryota">Eukaryota</ref></hi>
<list type="unordered"><item><hi rend="bold"><ref target="https://mt.wikipedia.org/wiki/Renju_(tassonomija)">Renju</ref> <ref target="https://mt.wikipedia.org/wiki/Animalia">Animalia</ref></hi>
<list type="unordered"><item><hi rend="bold"><ref target="https://mt.wikipedia.org/wiki/Fajlum_(tassonomija)">Fajlum</ref> <ref target="https://mt.wikipedia.org/wiki/Chordata">Chordata</ref></hi>
<list type="unordered"><item><hi rend="bold"><ref target="https://mt.wikipedia.org/wiki/Klassi_(tassonomija)">Klassi</ref> <ref target="https://mt.wikipedia.org/wiki/Reptilia">Reptilia</ref></hi>
<list type="unordered"><item><hi rend="bold"><ref target="https://mt.wikipedia.org/wiki/Ordni_(tassonomija)">Ordni</ref> <ref target="https://mt.wikipedia.org/wiki/Squamata">Squamata</ref></hi>
<list type="unordered"><item><hi rend="bold"><ref target="https://mt.wikipedia.org/wiki/Sottordni_(tassonomija)">Sottordni</ref> Serpentes, jew aħjar <ref target="https://mt.wikipedia.org/wiki/Ophidia">Ophidia</ref></hi>
<list type="unordered"><item><hi rend="bold"><ref target="https://mt.wikipedia.org/wiki/Superfamilja_(tassonomija)">Superfamilja</ref> <ref target="https://mt.wikipedia.org/wiki/Boidea">Boidea</ref>, jew aħjar <ref target="https://mt.wikipedia.org/wiki/Henophidia">Henophidia</ref></hi>
<list type="unordered"><item><ref target="https://mt.wikipedia.org/wiki/Familja_(tassonomija)">Familja</ref> <ref target="https://mt.wikipedia.org/wiki/Aniliidae">Aniliidae</ref></item>
<item>Familja <ref target="https://mt.wikipedia.org/wiki/Anomochlidae">Anomochlidae</ref></item>
<item>Familja <ref target="https://mt.wikipedia.org/wiki/Boidae">Boidae</ref></item>
<item>Familja <ref target="https://mt.wikipedia.org/wiki/Bolyeriidae">Bolyeriidae</ref></item>
<item>Familja <ref target="https://mt.wikipedia.org/wiki/Cylindrophiidae">Cylindrophiidae</ref></item>
<item>Familja <ref target="https://mt.wikipedia.org/wiki/Loxocemidae">Loxocemidae</ref></item>
<item>Familja <ref target="https://mt.wikipedia.org/wiki/Tropidophiidae">Tropidophiidae</ref></item>
<item>Familja <ref target="https://mt.wikipedia.org/wiki/Uropeltidae">Uropeltidae</ref></item>
<item>Familja <ref target="https://mt.wikipedia.org/wiki/Xenopeltidae">Xenopeltidae</ref></item></list></item>
<item><hi rend="bold">Superfamilja <ref target="https://mt.wikipedia.org/wiki/Colubroidea">Colubroidea</ref>, jew aħjar <ref target="https://mt.wikipedia.org/wiki/Xenophidia">Xenophidia</ref></hi>
<list type="unordered"><item>Familja <ref target="https://mt.wikipedia.org/wiki/Acrochordidae">Acrochordidae</ref></item>
<item>Familja <ref target="https://mt.wikipedia.org/wiki/Atractaspididae">Atractaspididae</ref></item>
<item>Familja <ref target="https://mt.wikipedia.org/wiki/Colubridae">Colubridae</ref></item>
<item>Familja <ref target="https://mt.wikipedia.org/wiki/Elapidae">Elapidae</ref></item>
<item>Familja <ref target="https://mt.wikipedia.org/wiki/Hydrophiidae">Hydrophiidae</ref></item>
<item>Familja <ref target="https://mt.wikipedia.org/wiki/Viperidae">Viperidae</ref></item></list></item>
<item><hi rend="bold">Superfamiglia <ref target="https://mt.wikipedia.org/wiki/Typhlopoidea">Typhlopoidea</ref>, jew aħjar <ref target="https://mt.wikipedia.org/wiki/Scolecophidia">Scolecophidia</ref></hi>
<list type="unordered"><item>Familja <ref target="https://mt.wikipedia.org/wiki/Anomalepidae">Anomalepidae</ref></item>
<item>Familja <ref target="https://mt.wikipedia.org/wiki/Leptotyphlopidae">Leptotyphlopidae</ref></item>
<item>Familja <ref target="https://mt.wikipedia.org/wiki/Typhlopidae">Typhlopidae</ref></item></list></item></list></item></list></item></list></item></list></item></list></item></list></item></list>
</text></body></html>