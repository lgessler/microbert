<html><body><text id="wikipedia_mt_wikipedia_org__8607.html" ns="0" revid="256158" sourceurl="https://mt.wikipedia.org/wiki/Satani%C5%BCmu" title="Sataniżmu" type="wikipedia">Sataniżmu<p>Is-<hi rend="bold">Sataniżmu</hi> jista’ jirreferi għal numru ta’ twemminijiet, jiddependi fuq min juża it-terminu u f’liema kuntest. Użu komuni tal-kelma ġeneralment jirreferi għall-adorazzjoni ta’ <ref target="https://mt.wikipedia.org/wiki/Satana">Satana</ref> kif inhu mifhum fil-kuntest Nisrani, jew il-prattika tal-<ref target="https://mt.wikipedia.org/wiki/Maġija_ritwalistika">maġija ritwalistika</ref>.
<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
<p>Ġeneralment, il-kelma Sataniżmu hija użata minn studjużi biex jiddeskrivu għadd ta twemminijiet u prattiċi spiritwali; l-aktar tnejn sinjifikanti huma <ref target="https://mt.wikipedia.org/wiki/Sataniżmu_LaVeyan">Sataniżmu LaVeyan</ref> (jew Sataniżmu Reliġjuż) u <ref target="https://mt.wikipedia.org/wiki/Sataniżmu_Teistiku">Sataniżmu Teistiku</ref>. <ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Kull Satanist jemmen li il-forma ta’ Sataniżmu li minha hu jagħmel parti hi il-veru tip ta’ Sataniżmu, u jsejjaħ lilu nnifsu Satanist, mingħajr l-użu tal-suffiss kif preżentat fuq dan l-artiklu. </p>
Sataniżmu LaVeyan
<p>Fis-<ref target="https://mt.wikipedia.org/wiki/Sataniżmu_LaVeyan">Sataniżmu LaVeyan</ref>, is-Satanist ma jadurax lil Satana fis-sens <ref target="https://mt.wikipedia.org/wiki/Teistiku">teistiku</ref>, imma jieħu rwol ta’ l-avversarju tat-twemminijiet spritwali. It-terminu <ref target="https://mt.wikipedia.org/wiki/Satanist_LaVeyan">Satanist LaVeyan</ref>, jew Satanist simboliku jew reliġjuż, huwa wżat minn Satanisti oħra biex jirreferu għal min isegwi il-kitbiet tal-fundatur tal-<ref target="https://mt.wikipedia.org/wiki/Knisja_ta’_Satana">Knisja ta’ Satana</ref>, <ref target="https://mt.wikipedia.org/wiki/Anton_Szandor_LaVey">Anton Szandor LaVey</ref>, u is-suċċessuri tiegħu, bħal <ref target="https://mt.wikipedia.org/wiki/Peter_H._Gilmore">Peter H. Gilmore</ref>. <ref target="https://mt.wikipedia.org/wiki/Il-Paġna_prinċipali#cite_note-3">[3]</ref><ref target="https://mt.wikipedia.org/wiki/Il-Paġna_prinċipali#cite_note-4">[4]</ref></p>
<p>It-twemmin, jew aħjar il-prattiċi, konnessi ma’ din is-sistema m’humiex relatati ma’ l-ebda reliġjon jew fidi oħra, u jinkludu elementi minn filosofija <ref target="https://mt.wikipedia.org/wiki/Edonista">edonista</ref>, <ref target="https://mt.wikipedia.org/wiki/Oġġettivista">oġġettivista</ref>, <ref target="https://mt.wikipedia.org/wiki/Nietzscheana">Nietzscheana</ref>, u <ref target="https://mt.wikipedia.org/wiki/Ateiżmu">ateiżmu</ref>. Il-membri jħossu li huma liberi li jissodisfaw il-bżonnijiet materjali responsabbilment, jesprimu mħabba u rispett lill-ħbieb u qraba, u jattakkaw l-għedewwa.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref></p>
<p>Is-<ref target="https://mt.wikipedia.org/wiki/Sataniżmu_LaVeyan">Sataniżmu LaVeyan</ref> huwa bbazat madwar it-tagħlim u kitbiet ta’ <ref target="https://mt.wikipedia.org/wiki/Anton_Szandor_LaVey">Anton Szandor LaVey</ref>, il-fundatur tal-<ref target="https://mt.wikipedia.org/wiki/Knisja_ta’_Satana">Knisja ta’ Satana</ref>. Wara il-mewt ta’ LaVey, it-tifla tiegħu <ref target="https://mt.wikipedia.org/wiki/Karla_LaVey">Karla LaVey</ref> akkużat 'il-<ref target="https://mt.wikipedia.org/wiki/Knisja_ta’_Satana">Knisja ta’ Satana</ref> li saret wisq kummerċjali u li mxiet wisq 'il bogħod mit-tagħlim originali ta’ missierha. B’hekk, iffundat organizzazjoni oħra, bl-isem ta’ <ref target="https://mt.wikipedia.org/wiki/L-Ewwel_Knisja_Satanika">L-Ewwel Knisja Satanika</ref>, li allegatament hija aktar vicin għat-tagħlim oriġinali ta’ <ref target="https://mt.wikipedia.org/wiki/Anton_LaVey">Anton LaVey</ref>.<ref target="https://mt.wikipedia.org/wiki/Il-Paġna_prinċipali#cite_note-6">[6]</ref></p>
<p>Matul iz-żmien, kien hemm għadd ta’ organizzazjonijiet oħra iffundati li jistgħu jitqiesu bħala riformisti tal-<ref target="https://mt.wikipedia.org/wiki/Knistja_ta’_Satana">Knistja ta’ Satana</ref>, b’livelli varji ta’ suċċess. Dawn jistgħu jeskludu sezzjonijiet tat-tagħlim ta’ LaVey, jew jinkludu tagħlim u filosofiji ta’ persuni oħra (bħal <ref target="https://mt.wikipedia.org/wiki/Aleister_Crowley">Aleister Crowley</ref>) f’dik ta’ LaVey. Il-<ref target="https://mt.wikipedia.org/wiki/Knisja_ta’_Satana">Knisja ta’ Satana</ref> tirriġetta dawn il-gruppi.
<ref target="https://mt.wikipedia.org/wiki/Il-Paġna_prinċipali#cite_note-7">[7]</ref></p>
Sataniżmu Teistiku
<p>Is-<ref target="https://mt.wikipedia.org/wiki/Sataniżmu_Teistiku">Sataniżmu Teistiku</ref>, msejjaħ anke sataniżmu spiritwali, jinkludi għadd ta’ gruppi. Xi gruppi jikkunsidraw lilhom infushom bħala Satanisti ta’ veru, filwaqt li gruppi oħra iqisu ir-realta’ bħala suġġettiva u jqisu kwistjonijiet bħal “veru u falz” bħala il-ġenn ta’ fanatici. L-element li jaghqqad il-gruppi kollha taht din it-tikketta hu il-fatt li huma jemmnu f’xi forma ta’ entita’ esterna hekk imnsejha <ref target="https://mt.wikipedia.org/wiki/Satana">Satana</ref>, <ref target="https://mt.wikipedia.org/wiki/Luċifru">Luċifru</ref>, jew ismijiet ta' <ref target="https://mt.wikipedia.org/wiki/Xjaten">xjaten</ref> oħra relatati.</p>
Sataniżmu Anti-Kristjan
<p>Waħda mill-verżjonijiet tas-<ref target="https://mt.wikipedia.org/wiki/Sataniżmu_Teistiku">Sataniżmu Teistiku</ref> hi dik hekk imsejħa Sataniżmu Anti-Kristjan; dan it-terminu huwa ġeneralment użat minn gruppi ta’ Satanisti Teistici oħra biex jiddistingwu lilhom infushom minn dawn, u aċċettat f’livelli differenti minn gruppi li huma mogħtija din it-tikketta. Gruppi msejħa Satanisti Anti-Kristjani jingħad li jipprattikaw dak li il-Kristjani jgħidu li is-Satanisti jagħmlu, u jqimu dak li il-Kristjani jikkunsidraw bħala l-għadu ta’ <ref target="https://mt.wikipedia.org/wiki/Kristu">Kristu</ref> u <ref target="https://mt.wikipedia.org/wiki/Alla">Alla</ref>. Huma jibbazaw il-kunċett ta’ <ref target="https://mt.wikipedia.org/wiki/Satana">Satana</ref> fuq id-deskrizzjoni tiegħu fil-bibbja u kredu Kristjan. Gruppi oħra ta’ Satanisti Teistici ma jaċċettawx il-veżjoni Kristjana ta’ <ref target="https://mt.wikipedia.org/wiki/Satana">Satana</ref> u ix-<ref target="https://mt.wikipedia.org/wiki/Xjaten">xjaten</ref>, u jibbażaw il-kunċett tiegħu fuq esperjenzi spiritwali u talb.<ref target="https://mt.wikipedia.org/wiki/Il-Paġna_prinċipali#cite_note-8">[8]</ref></p>
Luċiferjaniżmu
<p><ref target="https://mt.wikipedia.org/wiki/Luċiferjaniżmu">Luċiferjaniżmu</ref> huwa żvilupp riċenti ta’ Sataniżmu li jinkludi elementi minn dak LaVeyan fi twemmin teistiku. L-opinjoni tagħhom ta’ <ref target="https://mt.wikipedia.org/wiki/Satana">Satana</ref> tista’ tinkorpora xi kunċetti minn reliġjonijiet kontemporanji tal-punent, bħal per eżempju l-adorazzjoni tiegħu bħala missier. Jistgħu wkoll jagħtu interpretazzjoniet differenti tal-Bibbja biex jiġġustifikaw il-viżjoni tagħhom.</p>
Sataniżmu f'Malta
<p>Għalkemm m’hemm l-ebda grupp jew setta li ħarget stqarrija pubblika fuq l-eżistenza tagħha, huwa mifhum li is-Sataniżmu huwa prattikat fil-gżejjer Maltin. Bl-għan li tinħoloq kuxjenza, u tigi provduta assistenza għall-Kattoliċi Maltin li jiffaċċjaw problemi relatati mas-Sataniżmu, il-Knisja ħolqot il-<ref target="https://mt.wikipedia.org/wiki/Kummisjoni_Djoċesana_dwar_l-Okkult_u_s-Sataniżmu">Kummisjoni Djoċesana dwar l-Okkult u s-Sataniżmu</ref>. <ref target="https://mt.wikipedia.org/wiki/Il-Paġna_prinċipali#cite_note-9">[9]</ref>
Is-suġġett tas-Sataniżmu gie diskuss estensivament fi programmi televisivi bħal <ref target="https://mt.wikipedia.org/wiki/Bondi+">Bondi+</ref> u <ref target="https://mt.wikipedia.org/wiki/Xarabank">Xarabank</ref>, u jingħata importanza fuq forom ta’ media oħra.<ref target="https://mt.wikipedia.org/wiki/Il-Paġna_prinċipali#cite_note-10">[10]</ref></p>

Ara wkoll

<list type="unordered"><item><ref target="https://mt.wikipedia.org/wiki/Aleister_Crowley">Aleister Crowley</ref></item>
<item><ref target="https://mt.wikipedia.org/wiki/Anton_LaVey">Anton LaVey</ref></item>
<item><ref target="https://mt.wikipedia.org/wiki/Arthur_Desmond">Arthur Desmond</ref></item>
<item><ref target="https://mt.wikipedia.org/wiki/Bibbja_Satanika">Bibbja Satanika</ref></item>
<item><ref target="https://mt.wikipedia.org/wiki/Festi_Sataniċi">Festi Sataniċi</ref></item>
<item><ref target="https://mt.wikipedia.org/wiki/Knisja_ta'_Satana">Knisja ta' Satana</ref></item>
<item><ref target="https://mt.wikipedia.org/wiki/Kummisjoni_Djoċesana_dwar_l-Okkult_u_s-Sataniżmu">Kummisjoni Djoċesana dwar l-Okkult u s-Sataniżmu</ref></item>
<item><ref target="https://mt.wikipedia.org/wiki/Luċiferjaniżmu">Luċiferjaniżmu</ref></item>
<item><ref target="https://mt.wikipedia.org/wiki/Ordni_tad-Disgħa_Anġli">Ordni tad-Disgħa Anġli</ref></item>
<item><ref target="https://mt.wikipedia.org/wiki/Peter_H._Gilmore">Peter H. Gilmore</ref></item>
<item><ref target="https://mt.wikipedia.org/wiki/Thelema">Thelema</ref></item></list>
Referenzi

Bibljografija
<list type="unordered"><item>Michelet, Jules (1862). <hi rend="italic">Satanism and Witchcraft: The Classic Study of Medieval Superstition</hi>. <ref target="https://mt.wikipedia.org/wiki/Special:BookSources/9780806500591">ISBN 978-0-8065-0059-1</ref>.Ċitazzjoni għandu parametr mhux magħruf u vojt: |belt= (<ref target="https://mt.wikipedia.org/wiki/Għajnuna:Żbalji_CS1#param_unknown_empty">għajnuna</ref>) Considered the first modern work to discuss Satanism.</item>
<item>Cavendish, Richard (1967). <hi rend="italic">The Black Arts: An Absorbing Account of Witchcraft, Demonology, Astrology, and Other Mystical Practices Throughout the Ages</hi>. <ref target="https://mt.wikipedia.org/wiki/Special:BookSources/9780399500350">ISBN 978-0-399-50035-0</ref>. Summary of the history of Witchcraft, Satanism, and Devil Worship in the last part of the book.</item>
<item>Zacharias, Gerhard (1980). <hi rend="italic">The Satanic Cult</hi>.Ċitazzjoni għandu parametrs mhux magħruf u vojt: |1= u |belt= (<ref target="https://mt.wikipedia.org/wiki/Għajnuna:Żbalji_CS1#param_unknown_empty">għajnuna</ref>) Traduzzjoni meħuda mill-edizzjoni Ġermaniż tas-sena 1965 radott minn Christine TrollopeTranslated from the  1964 German edition by</item>
<item>Medway, Gareth (2001). <hi rend="italic">Lure of the Sinister: The Unnatural History of Satanism</hi>. <ref target="https://mt.wikipedia.org/wiki/Special:BookSources/9780814756454">ISBN 978-0-8147-5645-4</ref>.</item></list>
Ħoloq esterni
<list type="unordered"><item><ref target="http://www.kosmalta.org/">Kummisjoni Djoċesana dwar l-Okkult u s-Sataniżmu</ref></item>
<item><ref target="http://www.churchofsatan.com/">Sit uffiċjali tal-Knisja ta’ Satana</ref></item>
<item><ref target="http://www.satanicchurch.com/">Sit uffiċjali tal-Ewwel Knisja Satanika</ref></item>
<item><ref target="http://www.theisticsatanism.com/">Sit ta' riżorsi dwar is-Sataniżmu Teistiku</ref></item>
<item><ref target="http://www.religioustolerance.org/satanism.htm">Paġna fuq "Religious Tolerance" dwar is-Sataniżmu</ref></item></list>
</text></body></html>