<html><body><text id="wikipedia_mt_wikipedia_org__21072.html" ns="0" revid="228518" sourceurl="https://mt.wikipedia.org/wiki/Torri_ta%27_Qalet_Marku" title="Torri ta' Qalet Marku" type="wikipedia">Torri ta' Qalet Marku
<p>Koordinati: <ref target="https://tools.wmflabs.org/geohack/geohack.php?pagename=Il-Pa%C4%A1na_prin%C4%8Bipali&amp;params=35_56_47_N_14_27_11_E_type:landmark_region:MT">35°56′47″N 14°27′11″E﻿ / ﻿35.94639°N 14.45306°E﻿ / 35.94639; 14.45306</ref></p>
<p>It-<hi rend="bold">Torri ta' Qalet Marku</hi> jew it-<hi rend="bold">Torri ta' San Mark</hi> hu fortizza fuq il-gżira ta' <ref target="https://mt.wikipedia.org/wiki/Malta">Malta</ref> mibnija mill-<ref target="https://mt.wikipedia.org/wiki/Ordni_Militari_Sovran_ta'_Malta">Kavallieri ta' Malta</ref>. Dan huwa torri tal-għassa żgħir mibni fuq Ras il-Qrejten fuq ix-xatt tat-tramuntana ta' Malta. Mit-Torri ta' Qalet Marku wieħed jista' jara faċilment it-<ref target="https://mt.wikipedia.org/wiki/Torri_tal-Għallis">Torri tal-Għallis</ref> lejn il-punent u t-<ref target="https://mt.wikipedia.org/wiki/Torri_tal-Madliena">Torri tal-Madliena</ref> lejn il-lvant. It-torri jidher li għadu f'kundizzjoni pjuttost tajba.</p>
<p>Dan it-torri huwa wieħed mis-sensiela tat-13-il torri ta' de Redin li nbnew bil-għan li jkun hemm xi forma ta' komunikazzjoni bejn <ref target="https://mt.wikipedia.org/wiki/Għawdex">Għawdex</ref> u l-kwartieri ġenerali tal-kavallieri fil-belt <ref target="https://mt.wikipedia.org/wiki/Valletta">Valletta</ref>.</p>
<figure><caption>It-<ref target="https://mt.wikipedia.org/wiki/Torri_tal-Għallis">Torri tal-Għallis</ref> bit-Torri ta' Qalet Marku u t-<ref target="https://mt.wikipedia.org/wiki/Torri_tal-Madliena">Torri tal-Madliena</ref> fil-bogħod</caption></figure>
</text></body></html>