<html><body><text id="wikipedia_mt_wikipedia_org__5523.html" ns="0" revid="231691" sourceurl="https://mt.wikipedia.org/wiki/Opossum_nanu_mistur_ta%27_Chacoan" title="Opossum nanu mistur ta' Chacoan" type="wikipedia">Opossum nanu mistur ta' Chacoan
<figure><caption>Firxa ta' l-<ref target="https://mt.wikipedia.org/wiki/Opossum_nanu_mistur_ta'_Chacoan">Opossum nanu mistur ta' Chacoan</ref> <hi rend="italic"><ref target="https://mt.wikipedia.org/wiki/Cryptonanus_chacoensis">Cryptonanus chacoensis</ref></hi></caption></figure>
<p>L-<ref target="https://mt.wikipedia.org/wiki/Opossum_nanu_mistur_ta'_Chacoan">Opossum nanu mistur ta' Chacoan</ref> jew <ref target="https://mt.wikipedia.org/wiki/Opossum_grazzjuż_ta'_Chacoan">Opossum grazzjuż ta' Chacoan</ref>, magħruf xjentifikament bħala <hi rend="italic"><ref target="https://mt.wikipedia.org/wiki/Cryptonanus_chacoensis">Cryptonanus chacoensis</ref></hi>, huwa mammiferu marsupjal, tat-<ref target="https://mt.wikipedia.org/wiki/Tribù">tribù</ref> <ref target="https://mt.wikipedia.org/wiki/Thylamyini">Thylamyini</ref>, fil-<ref target="https://mt.wikipedia.org/wiki/Familja">familja</ref> <ref target="https://mt.wikipedia.org/wiki/Didelphidae">Didelphidae</ref> (<ref target="https://mt.wikipedia.org/wiki/Didelfidu">didelfidu</ref>), fl-ordni <ref target="https://mt.wikipedia.org/wiki/Didelphimorphia">Didelphimorphia</ref> (<ref target="https://mt.wikipedia.org/wiki/Didelfimorfju">didelfimorfju</ref>) u huwa wieħed mill-<ref target="https://mt.wikipedia.org/wiki/Opossum_nanu_mistur">opossumi nani mistura</ref>, nativ tal-kontinent ta' l-<ref target="https://mt.wikipedia.org/wiki/Amerika_ta'_isfel">Amerika ta' isfel</ref>.</p>
<p>Dan l-<ref target="https://mt.wikipedia.org/wiki/Opossum_nanu_mistur">opossum nanu mistur</ref> huwa marsupjal b' abitudni notturna (attiv bil-lejl) b' attivita minima matul il-ġurnata. <hi rend="italic"><ref target="https://mt.wikipedia.org/wiki/Cryptonanus_chacoensis">Cryptonanus chacoensis</ref></hi> jgħix f' abitat varjat minn foresti subtropikali u tropiklai umdi, foresti temperati u foresti bl-arbuxelli tax-xewk imsejħin <hi rend="bold">"Caatinga"</hi> u artijiet tal-ħaxix b' arbuxelli u siġar imdaqsa imsejħin <hi rend="bold">"Cerrado"</hi>. Dan huwa mammiferu primarjament arborju (jgħix fis-siġar), għalkemm jingħzel ma' l-art biex jiekol xi frott u jikaċċa.</p>
<p>Dan il-marsupjal għandu is-snien żgħar ħafna minn 4.9 sa 5.4 millimetri, il-pil ta' taħt żaqqu fl-abjad u l-mara jkollha 9 <hi rend="bold">"mammae"</hi> (żejżiet), li jkunu ppożizjonati 4 , 1 u 4. </p>
Dieta
<p>L-<ref target="https://mt.wikipedia.org/wiki/Opossum_nanu_mistur_ta'_Chacoan">Opossum nanu mistur ta' Chacoan</ref> huwa marsupjal b' dieta <ref target="https://mt.wikipedia.org/wiki/Omnivoru">omnivora</ref>, u tikkonsisti minn frott, insetti u annimali vertebrati u invertebrati żagħar oħra.</p>
Distribuzjoni
<p><hi rend="italic"><ref target="https://mt.wikipedia.org/wiki/Cryptonanus_chacoensis">Cryptonanus chacoensis</ref></hi> huwa <ref target="https://mt.wikipedia.org/wiki/Speċi">speċi</ref> b' distribuzjoni vasta (it- tieni l' akbar fost l-ispeċi fil-<ref target="https://mt.wikipedia.org/wiki/Ġeneru">ġeneru</ref> <hi rend="italic"><ref target="https://mt.wikipedia.org/wiki/Cryptonanus">Cryptonanus</ref></hi>) fil-kontinent ta' l-<ref target="https://mt.wikipedia.org/wiki/Amerika_ta'_isfel">Amerika ta' isfel</ref>, mifruxa fil-provinċi ta' Chaco, Jujuy, Buenos Aires, Entre Rios, Formosa u Misiones fl-<ref target="https://mt.wikipedia.org/wiki/Arġentina">Arġentina</ref>, fin-Nofs in-nhar tal-<ref target="https://mt.wikipedia.org/wiki/Brażil">Brażil</ref>, fil-provinċi ta' Alto Paraguay, Caazapá, Canindeyú, Chaco, Concepción, Cordillera, Paraguarí u Presidente Hayes, fil-<ref target="https://mt.wikipedia.org/wiki/Paragwaj">Paragwaj</ref>, fil-ponta estrema fil-Majjistral ta' l-<ref target="https://mt.wikipedia.org/wiki/Urugwaj">Urugwaj</ref> u hemm probabilita kbira li jinsab fil-<ref target="https://mt.wikipedia.org/wiki/Bolivja">Bolivja</ref> ukoll.</p>
Klassifikazjoni
<list type="unordered"><item><ref target="https://mt.wikipedia.org/wiki/Ordni">Ordni</ref> <ref target="https://mt.wikipedia.org/wiki/Didelphimorphia">Didelphimorphia</ref>
<list type="unordered"><item><ref target="https://mt.wikipedia.org/wiki/Superfamilja">Superfamilja</ref> <ref target="https://mt.wikipedia.org/wiki/Didelphoidea">Didelphoidea</ref>
<list type="unordered"><item><ref target="https://mt.wikipedia.org/wiki/Familja">Familja</ref> <ref target="https://mt.wikipedia.org/wiki/Didelphidae">Didelphidae</ref>
<list type="unordered"><item><ref target="https://mt.wikipedia.org/wiki/Sottofamilja">Sottofamilja</ref> <ref target="https://mt.wikipedia.org/wiki/Didelphinae">Didelphinae</ref>
<list type="unordered"><item><ref target="https://mt.wikipedia.org/wiki/Tribù">Tribù</ref> <ref target="https://mt.wikipedia.org/wiki/Thylamyini">Thylamyini</ref>
<list type="unordered"><item><ref target="https://mt.wikipedia.org/wiki/Ġeneru">Ġeneru</ref> <hi rend="italic"><ref target="https://mt.wikipedia.org/wiki/Cryptonanus">Cryptonanus</ref></hi>
<list type="unordered"><item><ref target="https://mt.wikipedia.org/wiki/Opossum_nanu_mistur_ta'_Chacoan">Opossum nanu mistur ta' Chacoan</ref>, <hi rend="italic"><ref target="https://mt.wikipedia.org/wiki/Cryptonanus_chacoensis">Cryptonanus chacoensis</ref></hi></item></list></item></list></item></list></item></list></item></list></item></list></item></list>
Sinonimi
<p><hi rend="italic"><hi rend="bold">"Marmosa agilis chacoensis"</hi></hi> u <hi rend="italic"><hi rend="bold">"Gracilinanus chacoensis"</hi></hi> huma sinonimi jew l-istess bħal u jirreferu għal <hi rend="italic"><ref target="https://mt.wikipedia.org/wiki/Cryptonanus_chacoensis">Cryptonanus chacoensis</ref></hi> ta' Tate, 1931.</p>
Referenzi
<list type="unordered"><item>Anderson, S. 1997. Mammals of Bolivia, taxonomy and distribution. Bulletin of the American Museum of Natural History 231:1-652.</item>
<item>Massoia, E. &amp; Fornes, A. 1972. Presencia y rasgos etoecológicos de <hi rend="italic">Marmosa agilis chacoensis</hi> Tate en la provincias de Buenos Aires, Entre Ríos, y Misiones (Mammalia-Marsupialia-Didelphidae). Revista de Investigaciones Agropecuarias (Serie 1), Biología y Producción Animal 9:71-82.</item>
<item>Tate, G.H.H. 1931. Brief diagnoses of twenty-six apparently new forms of <hi rend="italic">Marmosa</hi> (Marsupialia) from South America. American Museum Novitates 493:1–14.</item>
<item>Voss, R.S., Lunde, D.P. &amp; Jansa, S.A. 2005. On the Contents of <hi rend="italic">Gracilinanus</hi> Gardner &amp; Creighton, 1989, with the Description of a Previously Unrecognized Clade of Small Didelphid Marsupials. American Museum Novitates 3482:1-34, 25 juli 2005. Tista tara il- <ref target="http://diglib1.amnh.org/novitates/i0003-0082-482-01-0001.pdf">fajl hawn</ref>.</item></list>
Link Esterni
<list type="unordered"><item><ref target="http://www.webcitation.org/query?id=1256601206076925&amp;url=www.geocities.com/mammal_taxonomy/nederlands2.html">Tassonomija tal-Mammiferi</ref>.</item></list>
</text></body></html>