<html><body><text id="wikipedia_mt_wikipedia_org__2891.html" ns="0" revid="273774" sourceurl="https://mt.wikipedia.org/wiki/Emblema_ta%27_Malta" title="Emblema ta' Malta" type="wikipedia">Emblema ta' Malta
<p>L-<hi rend="bold">Emblema ta' Malta</hi> hija l-emblema ta' Malta.</p>
<figure><caption>L-Emblema ta' Malta</caption></figure>
<p>L-emblema attwali ta' Malta hija deskritta mill-Att dwar l-Emblema u s-Siġill Pubbliku ta' Malta tal-<ref target="https://mt.wikipedia.org/wiki/1988">1988</ref>. L-emblema turi tarka b'rappreżentazzjoni eraldika tal-Bandiera Nazzjonali ta' Malta. Fuq it-tarka tidher kuruna tad-deheb donnha magħmula mill-ġebel bi tmien <ref target="https://mt.wikipedia.org/wiki/Turretta">turretti</ref> (għalkemm ħamsa biss jidhru rappreżentati fl-emblema) li jirrappreżentaw il-<ref target="https://mt.wikipedia.org/wiki/Fortifikazzjoni">fortifikazzjonijiet</ref> ta' Malta kif ukoll il-fatt li Malta hija <ref target="https://mt.wikipedia.org/wiki/Stat">stat</ref>. Madwar it-tarka hemm girlanda b'żewġ friegħi, dik tal-lemin taż-<ref target="https://mt.wikipedia.org/wiki/Żebbuġ">żebbuġ</ref> u dik tax-xellug tal-<ref target="https://mt.wikipedia.org/wiki/Palm">palm</ref>. Dawn huma simboli tal-paċi u huma tradizzjonalment assoċjati ma' Malta. Dawn il-friegħi għandhom kulur naturali, u huma marbuta flimkien b'żigarella bajda. In-naħa ta' wara taż-żigarella huwa ta' kulur aħmar. Fuq din iż-żigarella hemm miktub bl-iswed, <hi rend="italic">Repubblika ta' Malta</hi> b'ittri kapitali.</p>
Ara wkoll
<list type="unordered"><item><ref target="https://mt.wikipedia.org/wiki/Bandiera_ta'_Malta">Bandiera ta' Malta</ref></item>
<item><ref target="https://mt.wikipedia.org/wiki/Storja_ta'_Malta">Storja ta' Malta</ref></item>
<item><ref target="https://mt.wikipedia.org/wiki/Kultura_ta'_Malta">Kultura ta' Malta</ref></item>
<item><ref target="https://mt.wikipedia.org/wiki/Politika_ta'_Malta">Politika ta' Malta</ref></item></list>
Links esterni
<list type="unordered"><item><ref target="http://www.doi.gov.mt/EN/state/symbols.asp">Simboli nazzjonali ta' Malta</ref></item></list>
</text></body></html>