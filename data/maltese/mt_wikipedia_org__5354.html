<html><body><text id="wikipedia_mt_wikipedia_org__5354.html" ns="0" revid="215934" sourceurl="https://mt.wikipedia.org/wiki/Opossum_irqiq_ta%27_Pinheiro" title="Opossum irqiq ta' Pinheiro" type="wikipedia">Opossum irqiq ta' Pinheiro
<p>L-<hi rend="bold">Opossum irqiq ta' Pinheiro</hi> (<hi rend="italic">Marmosops pinheiroi</hi>) huwa mammiferu marsupjal tal-familja <ref target="https://mt.wikipedia.org/wiki/Didelphidae">Didelphidae</ref>, fl-ordni <ref target="https://mt.wikipedia.org/wiki/Didelphimorphia">Didelphimorphia</ref> u huwa wieħed mill-<ref target="https://mt.wikipedia.org/wiki/Opossum_irqiq">opossumi irqaq</ref> nattiv tal-kontinent tal-<ref target="https://mt.wikipedia.org/wiki/Amerika_t'Isfel">Amerika t'Isfel</ref>.</p>
<p>Dan l-opossum irqiq arborju jew tas-siġar (Nowak, 1999), b'abitudni notturni, ġeneralment jippreferi jgħix f'abitat ta' foresti tropikali tax-xita jew pluvjali u tropikali umdi. Hu huwa annimal <ref target="https://mt.wikipedia.org/wiki/Omnivoru">omnivoru</ref> u d-dieta prinċipali tiegħu tikkonsisti minn frott u insetti varji. Il-<hi rend="italic">Marmosops pinheiroi</hi> huwa speċi b'distribuzjoni fil-kontinent tal-Amerika t'Isfel, mifruxa mal-<ref target="https://mt.wikipedia.org/wiki/Brażil">Brażil</ref>, il-<ref target="https://mt.wikipedia.org/wiki/Gujana">Gujana</ref>, il-<ref target="https://mt.wikipedia.org/wiki/Gujana_Franċiża">Gujana Franċiża</ref> u l-<ref target="https://mt.wikipedia.org/wiki/Veneżwela">Veneżwela</ref>. L-ewwel darba li ġie skopert xjentifikament kien instab fl-inħawi ta' <ref target="https://mt.wikipedia.org/wiki/Amapá">Amapá</ref>, Rio Amapari, fl-istat ta' <ref target="https://mt.wikipedia.org/wiki/Serra_do_Navio">Serra do Navio</ref> (0°59'N, 52°03'W) fil-Brażil.</p>
Klassifikazjoni
<p><hi rend="italic">Marmosops pinheiroi</hi>, <hi rend="italic"><ref target="https://mt.wikipedia.org/wiki/Marmosops_bishopi">Marmosops bishopi</ref></hi> u <hi rend="italic"><ref target="https://mt.wikipedia.org/wiki/Marmosops_juninensis">Marmosops juninensis</ref></hi> għal żmien twil kienu meqjusin bħala <ref target="https://mt.wikipedia.org/wiki/Sottospeċi">sottospeċi</ref> u b'hekk jirrapreżentaw l-istess speċi <hi rend="italic"><ref target="https://mt.wikipedia.org/wiki/Marmosops_parvidens">Marmosops parvidens</ref></hi>. Dan sakemm ġie skopert li <hi rend="italic">M. pinheiroi</hi> u <hi rend="italic">M. parvidens</hi> jghixu simpatrikament (flimkien fl-istess lokalita) fil-<ref target="https://mt.wikipedia.org/wiki/Gujana_Franċiża">Gujana Franċiża</ref>.</p>
<list type="unordered"><item>Ordni <ref target="https://mt.wikipedia.org/wiki/Didelphimorphia">Didelphimorphia</ref>
<list type="unordered"><item>Superfamilja <ref target="https://mt.wikipedia.org/wiki/Didelphoidea">Didelphoidea</ref>
<list type="unordered"><item>Familja <ref target="https://mt.wikipedia.org/wiki/Didelphidae">Didelphidae</ref>
<list type="unordered"><item>Sottofamilja <ref target="https://mt.wikipedia.org/wiki/Didelphinae">Didelphinae</ref>
<list type="unordered"><item>Ġeneru <hi rend="italic"><ref target="https://mt.wikipedia.org/wiki/Marmosops">Marmosops</ref></hi>
<list type="unordered"><item>Sottoġeneru <hi rend="italic"><ref target="https://mt.wikipedia.org/wiki/Parvidens">Parvidens</ref></hi>
<list type="unordered"><item><hi rend="bold">Opossum irqiq ta' Pinheiro</hi>, <hi rend="italic">Marmosops pinheiroi</hi></item></list></item></list></item></list></item></list></item></list></item></list></item></list>
Referenzi
<list type="unordered"><item><hi rend="italic">Mammalia</hi> <hi rend="bold">45;</hi> 61.</item>
<item>Wilson, D. E.; Reeder, D. M. <hi rend="italic"><ref target="http://www.bucknell.edu/msw3/">Mammal Species of the World, 3rd edition</ref></hi>, Johns Hopkins University Press, <ref target="https://mt.wikipedia.org/wiki/Special:BookSources/0801882214">ISBN 0-8018-8221-4</ref></item>
<item><ref target="http://paleodb.org/cgi-bin/bridge.pl">Id-Databażi Palebijoloġika</ref></item>
<item><ref target="http://www.natureserve.org/infonatura/">Infonatura</ref></item></list>
Ħoloq esterni
<list type="unordered"><item><ref target="http://www.knowyoursto.com/didelphidae/marmosops.html">Lista varja ta' membri fil-ġeneru <hi rend="italic">Marmosops</hi></ref></item></list>
</text></body></html>