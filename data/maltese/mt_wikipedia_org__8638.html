<html><body><text id="wikipedia_mt_wikipedia_org__8638.html" ns="0" revid="237731" sourceurl="https://mt.wikipedia.org/wiki/Kantant" title="Kantant" type="wikipedia">Kantant<p><hi rend="bold">Kantant</hi> (jew <hi rend="bold">Kantanta</hi>) hu persuna li juża' l-<ref target="https://mt.wikipedia.org/wiki/Vuċi_umana">vuċi</ref> tiegħu biex jipproduċi l-<ref target="https://mt.wikipedia.org/wiki/Mużika">mużika</ref>. Ħafna drabi l-kantant ikun akkumpanjat minn mużiċisti u strumenti. Waqt li ħafna nies ikantaw għall-gost, l-abilità vokali hi ħafna drabi kombinazzjoni ta' talent mit-twelid u taħriġ professjonali.<ref target="https://mt.wikipedia.org/wiki/Il-Paġna_prinċipali#cite_note-Musicguides-1">[1]</ref> Nies li jaqblu ma' dawn l-esiġenzi huma msejjħa <ref target="https://mt.wikipedia.org/wiki/Vokalist">vokalisti</ref>.</p>
<p>Kantant prinċipali jkanta l-vokali primarji ta' <ref target="https://mt.wikipedia.org/wiki/Kanzunetta">kanzunetta</ref>, l-oppost ta' <hi rend="italic"><ref target="https://mt.wikipedia.org/wiki/Backing_vocalist">backing vocalist</ref></hi> li jkanta vokali tal-isfond jew armoniji. Eċċezzjoni hi l-mużika <ref target="https://mt.wikipedia.org/wiki/A_cappella">a cappella</ref> ta' grupp ta' ħames persuni tal-<ref target="https://mt.wikipedia.org/wiki/Mużika_gospel">mużika gospel</ref>, fejn il-kantant prinċipali hu l-aktar persuna bl-aktar voċi għolja u jkanta <ref target="https://mt.wikipedia.org/wiki/Diskant">diskant</ref>, u mhux il-<ref target="https://mt.wikipedia.org/wiki/Melodija">melodija</ref>.</p>
<p>Kantanti professjonali ħafna drabi jagħmlu taħriġ vokali, minn għalliem tal-vuċi jew kowċ. </p>
<figure><caption><ref target="https://mt.wikipedia.org/wiki/Ercole_de'_Roberti">Ercole de' Roberti</ref>: Concert, c. 1490</caption></figure>
Vuċi umana
<p>Fil-<ref target="https://mt.wikipedia.org/wiki/Mużika_klassika_Ewropeja">mużika klassika Ewropeja</ref> u fl-<ref target="https://mt.wikipedia.org/wiki/Opra">opra</ref>, il-vuċijiet huma mħarsa bħala <ref target="https://mt.wikipedia.org/wiki/Strumenti_mużikali">strumenti mużikali</ref>. <ref target="https://mt.wikipedia.org/wiki/Kompożitur">Kompożituri</ref> li jiktbu mużika vokali jridu jifhum l-abilità, it-talenti u l-aspetti vokali tal-kantant. </p>
<p>Kantanti ħafna drabi jibnu l-karriera tagħhom madwar ċerti stili mużikali. Is-sistemi tal-klassifikazzjoni tal-vuċi evolvew biex jikklassifikaw il-kantanti skont it-<ref target="https://mt.wikipedia.org/wiki/Tessitura_(mużika)">tessitura</ref>, is-saħħa vokali u t-<ref target="https://mt.wikipedia.org/wiki/Timbru_(mużika)">timbru</ref>. Kantanti <ref target="https://mt.wikipedia.org/wiki/Mużika_korali">korali</ref> huma kklassifikati skont l-aktar nota għolja u baxxa li jipproduċu. Kategoriji oħra huma <ref target="https://mt.wikipedia.org/wiki/Soubrette">soubrette</ref>, <ref target="https://mt.wikipedia.org/wiki/Tenur">tenur</ref>, <ref target="https://mt.wikipedia.org/wiki/Coloratura">coloratura</ref>, u <ref target="https://mt.wikipedia.org/wiki/Baxx_(vuċi)">baxx</ref>.</p>
<p>Hemm ukoll kategoriji oħra għal irġiel kapaċi jkantaw fin-naħa femminili. Din it-tip ta' vuċi hi rari, imma hi xorta wżata fl-opra. Fil-<ref target="https://mt.wikipedia.org/wiki/Mużika_Barokka">mużika Barokka</ref>, diversi rwoli huma miktuba għall-<ref target="https://mt.wikipedia.org/wiki/Castrati">castrati</ref>. Raġel b'din it-tip ta' vuċi jista' jkun ta' <ref target="https://mt.wikipedia.org/wiki/Kontratenur">kontratenur</ref> jew <ref target="https://mt.wikipedia.org/wiki/Sopran">sopran</ref>.</p>
<p>Il-kantanti huma wkoll klassifikati skont l-<ref target="https://mt.wikipedia.org/wiki/Ġeneru_mużikali">istil ta' mużika</ref> li jkantaw, bħal <ref target="https://mt.wikipedia.org/wiki/Kategorija:Kantanti_tal-mużika_soul">kantanti soul</ref> jew <ref target="https://mt.wikipedia.org/wiki/Kategorija:Vokalisti_karnatiċi">vokalisti karnatiċi</ref>.</p>
Kantant prinċipali u l-<hi rend="italic">backing vocalist</hi>
<p>F'diversi <ref target="https://mt.wikipedia.org/wiki/Gruppi_mużikali">gruppi mużikali</ref> modern, hemm kantant wieħed li jkanta l-parti prinċipali, u wieħed jew aktar li jkantaw bħala <hi rend="italic">backing vocals</hi>. Dawn tal-aħħar huma hemmhekk biex ikantaw ċerti partijiet tal-kanzunetta, imma inqas minn 50%, jew biex sempliċiment ikantaw xi partijiet bħala sfond għall-kanzunetta.</p>
Ara wkoll
<list type="unordered"><item><ref target="https://mt.wikipedia.org/wiki/Kant">Kant</ref></item>
<item><ref target="https://mt.wikipedia.org/wiki/Vuċi_umana">Vuċi umana</ref></item>
<item><ref target="https://mt.wikipedia.org/wiki/Chanson">Chanson</ref></item>
<item><ref target="https://mt.wikipedia.org/wiki/Mużika_rap">Mużika rap</ref></item>
<item><ref target="https://mt.wikipedia.org/wiki/Beatboxing">Beatboxing</ref></item>
<item><ref target="https://mt.wikipedia.org/wiki/Kant-awturi">Kant-awturi</ref></item></list>
</text></body></html>