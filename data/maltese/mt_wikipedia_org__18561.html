<html><body><text id="wikipedia_mt_wikipedia_org__18561.html" ns="0" revid="271949" sourceurl="https://mt.wikipedia.org/wiki/Zach_Muscat" title="Zach Muscat" type="wikipedia">Zach Muscat
<p><hi rend="bold">Zach Muscat</hi> (twieled fit-22 ta' Awwissu 1993) huwa plejer tal-<ref target="https://mt.wikipedia.org/wiki/Futbol">futbol</ref> <ref target="https://mt.wikipedia.org/wiki/Malta">Malti</ref> li jilgħab bħala <ref target="https://mt.wikipedia.org/wiki/Difensur">difensur</ref> mat-tim Portugiż ta' <ref target="https://mt.wikipedia.org/wiki/Casa_Pia_AC">Casa Pia</ref>.</p>
Karriera
<p>Muscat beda l-karriera tal-futbol ma' <ref target="https://mt.wikipedia.org/wiki/St._Andrews_FC">Luxol St. Andrews</ref> fl-età ta' 3 snin. Wara huwa mar ma' <ref target="https://mt.wikipedia.org/wiki/Melita_FC">Melita</ref>, fl-istaġun 2004-2005 huwa ngħaqad ma' <ref target="https://mt.wikipedia.org/wiki/Pietà_Hotspurs_FC">Pietà Hotspurs</ref>. Sena wara sena, Muscat beda jistabbilixxi ruħu bħala wieħed mil-aqwa difensuri żgħażagħ fuq il-gżira u fl-età ta 16-il sena hu kien imsejjaħ biex jissieħeb mal-iskwadra nazzjonali ta' taħt is-17-il sena. Huwa għamel id-debutt tiegħu fit-22 ta' Ottubru 2009 f'telfa ta' 2-0 kontra l-Irlanda ta' Fuq. Wara li għamel id-debutt tiegħu, huwa kien ukoll il-kaptan tat-tim fir-rebħa storika kontra l-Olanda. Muscat kien imsejjaħ ukoll biex jissieħeb fl-iskwadra nazzjonali ta' taħt il-21 sena fl-2011. Huwa għamel id-debutt tiegħu fid-dro ta' mingħajr gowls kontra l-Finlandja fit-3 ta' Ġunju 2011 li kienet l-ewwel logħba ta' kwalifiki tal-UEFA European Under-21 Championship. Fl-1 ta' Settembru 2011, Muscat irnexxielu jiskorja l-ewwel gowl tiegħu mal-iskwadra fit-telfa ta' 4-1 kontra l-Islovenja. Ma' Pieta Hotspurs, fl-istaġun 2011-2012, Muscat kellu staġun ta' relegazzjoni. Mingħajr dubju l-għan pożittiv kien il-prestazzjoni solida tiegħu, iżda fuq in-naħa negattiva, Pieta Hotspurs naqset milli tirbaħ il-promozzjoni għall-<ref target="https://mt.wikipedia.org/wiki/Premier_League_Malti">Premier League Malti</ref> wara li ddominaw il-kampjonat għall-ewwel xhur. Pieta Hotspurs spiċċaw fit-tielet post u Muscat irnexxielhu jiskorja żewġ gowls. Kif mistenni, matul is-suq ta' trasferiment tas-sajf tal-2012, diversi timijiet kienu interessati fis-servizz ta' Muscat imma kienu Birkirkara li rnexxielhom jakkwistaw s-servizzi tiegħu. It-Tlieta, 7 ta' Awwissu 2012 huwa ffirma kuntratt ma Birkirkara. Muscat għamel id-debutt uffiċjali tiegħu ma Birkirkara fl-20 ta' Awwissu f'rebħa komda ta' 4-0 kontra Melita. Hu skorja t-tielet gowl fid-deċiżiva bejn Birkirkara u <ref target="https://mt.wikipedia.org/wiki/Hibernians_FC">Hibernians</ref> fejn il-logħba spiċċat 3-1 favur Birkirkara.</p>
Unuri
Birkirkara
<list type="unordered"><item><ref target="https://mt.wikipedia.org/wiki/Premier_League_Malti">Premier League Malti</ref>: <ref target="https://mt.wikipedia.org/wiki/Premier_League_Malti_2012–13">2012–13</ref></item></list>
Ħoloq esterni
<list type="unordered"><item><ref target="http://www.birkirkarafc.com/player.php?id=189">Profil</ref> fuq is-sit ta' Birkirkara FC</item>
<item>Il-mudell {{<ref target="https://mt.wikipedia.org/wiki/Mudell:Nfteams">Nfteams</ref>}} għandu nieqes l-identifikatur u l-entità ma teżistix fuq Wikidata.</item></list>
</text></body></html>