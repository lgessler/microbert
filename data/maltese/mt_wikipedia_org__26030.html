<html><body><text id="wikipedia_mt_wikipedia_org__26030.html" ns="0" revid="264612" sourceurl="https://mt.wikipedia.org/wiki/Jum_il-Lingwa_Er%C5%BCjana" title="Jum il-Lingwa Erżjana" type="wikipedia">Jum il-Lingwa Erżjana<figure><caption>Avveniment ta’ Jum il-Lingwa Erżjana fl-2008</caption></figure>
<p><hi rend="bold">Jum il-Lingwa Erżjana</hi> (bl-<ref target="https://mt.wikipedia.org/wiki/Erżjan">Erżjan</ref>: <hi rend="italic">Erzjan Kelen Chi</hi>, Эрзянь келень чи) ilu jiġi ċċelebrat kull 16 ta’ April mill-1993, l-iktar fil-<ref target="https://mt.wikipedia.org/wiki/Mordovja">Mordovja</ref> mill-poplu Erżjan, iżda anke f’żoni oħra tar-<ref target="https://mt.wikipedia.org/wiki/Russja">Russja</ref> u f’inħawi oħra fid-<ref target="https://mt.wikipedia.org/wiki/Id-Dinja">dinja</ref> bħal pereżempju l-<ref target="https://mt.wikipedia.org/wiki/Estonja">Estonja</ref>.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>
<p>Fl-1993, il-Fondazzjoni tal-Lingwa Erżjana ssuġġeriet li darba fis-sena, f’jum partikolari, għandha tiġi ċċelebrata l-lingwa Erżjana, bħala sforz ta’ promozzjoni biex il-lingwa tiġi ppreservata. Is-16 ta’ April, jum twelid <ref target="https://mt.wikipedia.org/wiki/Anatoli_Ryabov">Anatoli Ryabov</ref>, li ħoloq l-alfabett Latin tal-lingwa Erżjana, intgħażlet bħala l-jum taċ-ċelebrazzjoni annwali.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
<p>Iċ-ċelebrazzjonijiet ta’ Jum il-Lingwa Erżjana sikwit jinvolvu spettakli artistiċi, wirjiet, laqgħat, kunċerti mużikali tradizzjonali, avvenimenti fejn wieħed jista’ jduq xi ikliet nazzjonali, fieri, eċċ.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref><ref target="https://mt.wikipedia.org/wiki/Il-Paġna_prinċipali#cite_note-4">[4]</ref></p>
</text></body></html>