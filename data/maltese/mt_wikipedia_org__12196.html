<html><body><text id="wikipedia_mt_wikipedia_org__12196.html" ns="0" revid="274179" sourceurl="https://mt.wikipedia.org/wiki/Struttura_.NET" title="Struttura .NET" type="wikipedia">Struttura .NET
<figure><caption>L-aħħar logo tal-Istruttura .NET</caption></figure>
<p>L-<hi rend="bold">Istruttura .NET tal-Microsoft</hi> hija <ref target="https://mt.wikipedia.org/wiki/Struttura_għas-softwer">struttura għas-softwer</ref> li hija disponibbli ma' ħafna mis-<ref target="https://mt.wikipedia.org/wiki/Sistema_operattiva">sistemi operattivi</ref> tal-<ref target="https://mt.wikipedia.org/wiki/Microsoft_Windows">Microsoft Windows</ref>. Din tinkludi librerija kbira ta' soluzzjonijiet kodifikati biex jiġu evitati problemi komuni tal-ipprogrammar kif ukoll magna virtwali li tmexxi t-twettieq ta' programmi miktubin speċifikament għal din l-istruttura għas-softwer. L-Istruttura .NET hija maħsuba biex tintuża' mill-maġġoranza tal-programmi ġodda maħluqa għall-pjattaforma Windows.</p>
<p>Is-soluzzjonijiet kodifikati illi jiffurmaw il-<ref target="https://mt.wikipedia.org/wiki/Librerija_ta'_Klassijiet_Bażi">Librerija ta' Klassijiet Bażi</ref> tal-Istruttura tkopri sensiela wiesgħa ta' bżonnijiet tal-ipprogrammar f'numru ta' oqsma, fosthom l-interfaċċa tal-utent, l-aċċess għad-data, il-konnessjoni mad-databażi, kriptografija, żvilupp tal-programmi għall-internet, algoritmi numeriċi, u netwerks tal-kompjuter. Il-librerija tal-klassi tintuża' mill-programmaturi, illi jikkumbinawha mal-kodiċi tagħhom biex jipproduċu il-programmi.</p>
<p>Programmi miktubin għall-Istruttura .NET jitwettqu f'ambjent tas-softwer illi jmexxi il-bżonnijiet tal-runtime tal-programm. Ukoll parti mill-Istruttura .NET, dan l-ambjent tal-ħintwettieq hu ukoll magħruf bħala ir-<ref target="https://mt.wikipedia.org/wiki/Runtime_tal-Lingwa_Komuni">Runtime tal-Lingwa Komuni</ref>. Is-CLR jipprovdi l-apparenza ta' magna virtwali biex il-programmaturi ,ma jkollhomx għalfejn jikkunsidraw il-kapaċitajiet tal-Unit tal-Ipproċessar Ċentrali speċifiku illi ser iwettaq il-programm. Is-CLR ukoll jipprovdi servizzi oħrajn importanti fosthom is-sigurtà, tmexxija tal-memorja, u kkontrollar tal-eċċezjonijiet. Il-Librerija tal-Klassijiet u s-CLR flimkien jagħmlu l-Istruttura .NET.</p>
<p>Il-verżjoni 3.0 tal-Istruttura .NET hija inkluża ma Windows Server 2008 Windows Vista. Il-verżjoni kurrenti tal-Istruttura tista' tkun installata ukoll fuq is-sistemi operattivi  Windows XP  u Windows Server 2003. Verżjoni ridotta jew kumpatta tal-Istruttura .NET hija ukoll disponibbli fuq il-pjattaformi Windows Mobile, bl-ismartphones inklużi.</p>
Karatteristiċi prinċipali fid-disinn
InteroperabilitàMinħabba l-operazzjoni bejn programmi ġodda u qodma hija sikwit meħtieġa, l-Istruttura .NET tipprovdi modi biex tiġi aċċeduta funzjonalità li hija implementata fi programmi li huma eżegwiti barra l-ambjent tal-Istruttura .NET. Aċċess għall-komponenti tal-Oġġett Mudell tal-Komponenti (bl-Ingliż Component Object Model (COM)) huwa provdut fin-namespaces System.Runtime.InteropServices u System.EnterpriseServices tal-istruttura; aċċess għall-funzjonalitaà oħra hija provduta bl-użu tal-karatteristika Platform Invocation Services(P/Invoke).
Il-Magna tar-Runtime KomuniIr-<ref target="https://mt.wikipedia.org/wiki/Runtime_tal-Lingwa_Komuni">Runtime tal-Lingwa Komuni</ref> (bl-Ingliż Common Language Runtime (CLR)) huwa l-komponent magna virtwali tal-istruttura .NET. Il-fatt illi il-programmi kollha tad-.NET huma eżegwiti taħt it-tmexxija tas-CLR,  jiggarantixxi ċertu propjetajiet u komportamenti fl-erjas tal-immaniġjar tal-memorja, sigurtà, u fl-immaniġjar tal-eċċezjonijiet.
Indipendenza Tal-LingwaL-Istruttura .NET tintroduċi <ref target="https://mt.wikipedia.org/wiki/Sistema_Komuni_tat-Tipi">Sistema Komuni tat-Tipi</ref> (bl-Ingliż Common Type System (CTS)). L-ispeċifikazzjoni tas-CTS tiddefinixxi it-tipi tad-data kollha li huma possibli u l-binjiet għall-ipprogrammar sapportjati mis-CLR u kif huma jkunu istgħu jew ma jistgħux jinteraġixxu ma xulxin. Minħabba f'din il-karatteristika,l-Istruttura .NET tissapportja t-tpartit ta' istanzi ta' tipi bejn programmi miktuba f'waħda mill-lingwi .NET. Dan hu diskuss f'aktar dettal fl-artiklu <ref target="https://mt.wikipedia.org/wiki/Lingwi_CLI">Lingwi .NET</ref>.
Librerija ta' Klassijiet BażiIl-<ref target="https://mt.wikipedia.org/wiki/Librerija_ta'_Klassijiet_Bażi">Librerija ta' Klassijiet Bażi</ref> (bl-Ingliż Base Class Library (BCL)), parti mill-Librerija ta' Klassijiet tal-Istruttura(bl-Ingliż Framework Class Library (FCL)), hija librerija ta' funzjonalità disponibbli għal-lingwi kollha li jużaw l-Istruttura .NET. Il-BCL tipprovdi klassijiet illi jenkapsulaw numru ta' funzjonijiet komuni, fosthom il-qari u l-kitba tal-fajls, grafika, interazzjoni tad-databażijiet u l-manipulazzjoni tad-dokumenti XML.
Tiftih SimplifikatL-Istruttura .NET tinkludi karatteristiċi tad-disinn u għodod illi jgħinu fit-tmexxija tal-installazzjoni tas-ssoftwer tal-kompjuter biex jiżguraw illi ma jinterferix ma softwer installat qablu, u illi jikkonforma mal-bżonnijiet tas-sigurtà.
SigurtàId-disinn huwa magħmul biex jindirizza xi wħud mill-vulnerabbiltajiet, fosthom it-tfawwir tal-buffer, illi ġie użat minn softwer malizzjuż. Ukoll, .NET jipprovdi mudell komuni tas-sigurtà għall-programmi kollha.
PortabilitàId-disinn tal-Istruttura .NET jippermettilha illi teoretikament tkun pjattaforma agnostika, u allura tkun kumpatibbli bejn il-pjattaformi. Dan ifisser, illi programm miktub biex juża l-istruttura għandu jaħdem mingħajr tibdil fuq kwalsiasi sistema li għaliha hija implementata l-istruttura. L-implementazzjonijiet kummerċjali tal-Microsoft tal-istruutura jinkludu l-Windows, Windows CE, u l-Xbox 360. Ukoll, Microsoft tissottometti l-ispeċifikazzjonijiet għall-<ref target="https://mt.wikipedia.org/wiki/Infrastruttura_tal-Lingwa_Komuni">Infrastruttura tal-Lingwa Komuni</ref> (illi tinkludi il-librerija ta' klassijiet ta' ġewwa, is-<ref target="https://mt.wikipedia.org/wiki/Sistema_Komuni_tat-Tipi">Sistema Komuni tat-Tipi</ref>, u l-<ref target="https://mt.wikipedia.org/wiki/Lingwa_Komuni_tan-Nofs">Lingwa Komuni tan-Nofs</ref>), il-lingwa <ref target="https://mt.wikipedia.org/wiki/C_Sharp_(lingwa_tal-ipprogrammar)">C#</ref>, u l-lingwa <ref target="https://mt.wikipedia.org/wiki/C++/CLI">C++/CLI</ref> lill-ECMA u lill-Organiżżazzjoni Internazzjonali tal-Istandardiżżazzjoni (ISO), li jagħmilhom disponibbli bħala standards miftuħa. Dan jagħmel possibli lill-partiti terzjarji li jikrejaw implementazzjonijiet tal-istruttura u l-lingwi tagħha fuq pjattaformi oħrajn.
Arkitettura
<figure><caption>Ħarsa viżwali tal-<ref target="https://mt.wikipedia.org/wiki/Infrastruttura_tal-Lingwa_Komuni">Infrastruttura tal-Lingwa Komuni</ref> (CLI)</caption></figure>
Infrastruttura tal-Lingwa Komuni (CLI)
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Infrastruttura_tal-Lingwa_Komuni">Infrastruttura tal-Lingwa Komuni</ref></hi>.
<p>L-aspetti ġewwinija tal-Istruttura .NET jinstabu ġol-Infrastruttura tal-Lingwa Komuni, jew CLI. L-iskop tas-CLI huwa illi jipprovdi pjattaforma newtrali għall-ftih u t-twettieq tal-programmi, fosthom funzjonijiet għall-kontrollar tal-eċċezjonijiet, ġbir tal-iskart, sigurtà, u interoperabbiltà. L-implementazzjoni tas-CLI tal-Microsoft jgħidulu r-<ref target="https://mt.wikipedia.org/wiki/Runtime_tal-Lingwa_Komuni">Runtime tal-Lingwa Komuni</ref> jew CLR.</p>
Assemblej
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Assemblea_.NET">Assemblea .NET</ref></hi>.
<p>Il-kodiċi tan-nofs tal-<ref target="https://mt.wikipedia.org/wiki/Lingwa_Komuni_tan-Nofs">Lingwa Komuni tan-Nofs</ref> jew CIL jinstab <ref target="https://mt.wikipedia.org/wiki/Assemblea_.NET">Assemblej .NET</ref>. Kif meħtieġ mill-ispeċifikazzjoni, l-assemblej huma miżmuma fil-format tal-<ref target="https://mt.wikipedia.org/wiki/Eżegwibbli_Portabbli">Eżegwibbli Portabbli</ref> (PE),komuni fuq il-pjattaforma Windows għall-fajls kollha DLL u EXE. L-assemblea tikkonsisti f'fajl wieħed jew aktar, li minnhom wieħed irid ikun fih il-manifest, li għandu l-metadata għall-assemblea. L-isem komplut tal-assemblea (ma jridx ikun konfuż mal-isem tal-fajl fuq id-diska) fih ismu sempiliċi, l-verżjoni, kultura, u t-token taċ-ċavetta komuni. Il-marka taċ-ċavetta komuni huwa kanċellett wieħed generat meta l-assemblea tiġi kompilata, allura żewġ assemblei bl-istess marka taċ-ċavetta komuni huma garantiti li jkunu identiċi mill-punto di vista tal-istruttura. Ċavetta privata tkun ukoll tkun speċifikata u tkun magħrufa biss lill-ħallieq tal-assemblea u tista' tkun użata biex tiġi msemmija qawwi u biex tiggarantixxi li l-assemblea hija mill-istess awtur meta verżjoni ġdida hija kompilata (hija bżonn biex l-assemblea tkun miżjuda fill-<ref target="https://mt.wikipedia.org/wiki/Cache_Globali_tal-Assemblej">Cache Globali tal-Assemblej</ref>).</p>
Metadata
<hi rend="italic">Biex tapprofondixxi, ara l-artiklu:  <ref target="https://mt.wikipedia.org/wiki/Metadata_.NET">Metadata .NET</ref></hi>.
<p>Il-Lingwa Komuni tan-Nofs (CIL) tiddeskrivi lilha nnifisha bl-użu tal-<ref target="https://mt.wikipedia.org/wiki/Metadata_.NET">Metadata .NET</ref>. Ir-Runtime tal-Lingwa Komuni (CLR) jiċċekja l-metadata biex jiżgura illi l-proċedura korretta tiġi mgħajta. Il-metadata hija normalment iġġenerata mill-kompilaturi tal-lingwi imma l-iżviluppaturi jistgħu jikkrejaw il-metadata tagħhom bl-attributi tagħhom. Il-metadata jkun fiha informazzjoni fuq l-assemblea, u hija ukoll użata biex tiġi implemetata l-abilità tar-<ref target="https://mt.wikipedia.org/wiki/Riflessjoni(xjenza_tal-kompjuter)">riflessjoni</ref> tal-Istruttura .NET.</p>
Sigurtà
<p>l-Istruttura .net għandha l-mekkaniżmu tas-sigurtà tagħha b'żewġ karatteristiċi generali: <ref target="https://mt.wikipedia.org/wiki/Sigurtà_tal-Aċċess_tal-Kodiċi">Sigurtà tal-Aċċess tal-Kodiċi</ref> (bl-Ingliż Code Access Security (CAS)), u l-validazzjoni u l-verifikazzjoni. Is-Sigurtà tal-Aċċess tal-Kodiċi hija bbażata fuq l-evidenza li hija assoċjata ma l-assembea. Tipikament l-evidenza hija s-sors tal-assemblea (tista tkun installata lokalment jew mniżżla mill-Intranet jew mill-Internet). Is-Sigurtà tal-Aċċess tal-Kowd tuża l-evidenza biex tiddetermina il-permessi mogħtija lill-kowd. Kowd ieħor jista' jsaqsi biex il-kowd li għajjatlu jiġi mgħoti permess speċifiku. Il-mistoqsija tikkawża s-CLR li jsaqsi għall-mixja tal-call stack: kull assemblea ta' kull proċedura fil-call stack hija ċċekjata għall-permess li hemm bżonn; jekk l-assemblea mhix mogħtija l-permess ikun hemm eċċezzjoni tas-sigurtà.</p>
<p>Mrta assemblea hija llowdjata is-CLR jgħmel testijiet varji. Tnejn minnhom huma l-validazzjoni u l-verifikazzjoni. Waqt il-validazzjoni s-CLR jiċċekja illi l-assemblea fiha Metadata u Lingwa Komuniv tan-Nofs (bl-Ingliż Common Intermediate Language jew CIL) validi, u jekk it-tabelli interni hekk humiex korretti. Il-verifikazzjoni mhijiex eżatta ħafna. Il-mekkaniżmu tal-verifikazzjoni jiċċekja biex jara hekk il-kowd jagġmelx affarijiet li mhumiex siguri. L-algoritmu użat humwa conservattiv ħafna; allura ġieli kowd li huwa sigur ma jgħaddix. Kowd mhux sigur jiġi eżegwit biss jekk l-assemblea għandha l-permess biex tiġi mqabbża l-verifikazzjoni, illi ġenaralment tiġri b'kowd installat fuq il-magna lokali.</p>
<p>L-Istruttura .NET tuża id-Dominji tal-Applikazzjonijiet (bl-Ingliż Application Domains jew appdomains) bħala mekkaniżmu t'iżolazzjoni tal-kowd li qed jiġi eżegwit fi proċess. L-appdomains jistgħu jiġi kreati u l-kowd illowdjat jew imneħħi minnhom b'mod indipendenti minn appdomains oħrajn. Dan jgħin biex tizdied it-tolleranza tal-iżbalji tal-programm, minħabba li żbalji f'appdomain wieħed ma ma jaffetwawx l-kumplament tal-programm. L-appdomains jistgħu ukoll jiġi ssetjati independenti bi privileġġi tas-sigurtà oħrajn. Dan jgħin biex tiżdied is-sigurtà tal-programm permezz tal-iżolazzjoni ta'kowd li huwa probabbilment mhux sigur. L-iżviluppatur, imma, għandu jaqsam il-programm f'dominji; dan mhux magħmul mis-CLR.</p>
Librerija ta' Klassijiet

<hi rend="italic">Biex tapprofondixxi, ara l-artikli: <ref target="https://mt.wikipedia.org/wiki/Librerija_ta'_Klassijiet_Bażi">Librerija ta' Klassijiet Bażi</ref>u <ref target="https://mt.wikipedia.org/wiki/Librerija_ta'_Klassijiet_tal-Istruttura">Librerija ta' Klassijiet tal-Istruttura</ref></hi>.
<p>L-Istruttura .NET tinkludi sett ta' libreriji ta' klassijiet standard. Il-librerija ta' klassijiet hi organizzata f' ġerarkija ta' Namespaces. Ħafna mill-APIs li huma inklużi huma parti minn namespaces System.* jew Microsoft.*. Dawn il-libreriji ta' klassijiet jimplementaw numru ta' funzjonijiet komuni, bħall-kitba l-qari tal-fajls, grafika, interazzjoni ta' databażi, u l-manipulazzjoni ta' dokumenti XML, fost l-oħrajn. Il-libreriji ta' klassijiet .NET huma aċċessibli mill-<ref target="https://mt.wikipedia.org/wiki/Lingwi_CLI">Lingwi .NET</ref> kollha. Il-librerija ta' klassijiet tal-Istruttura .NET hi maqsuma f'biċċtejn: il-Librerija ta' Klassijiet Bażi u l-Librerija ta' Klassijiet tal-Istruttura.</p>
<p>Il-<hi rend="bold"><ref target="https://mt.wikipedia.org/wiki/Librerija_ta'_Klassijiet_Bażi">Librerija ta' Klassijiet Bażi</ref></hi> jew BCL tinkludi sett zgħir mill-librerija ta' klassijiet kollha u hija s-sett fundamentali tal-klassijiet li jservu bħala l-API tal- <ref target="https://mt.wikipedia.org/wiki/Runtime_tal-Lingwa_Komuni">Runtime tal-Lingwa Komuni</ref>. Il-klassijiet f' mscorlib.dll u xi wħud mill-klassijiet f' System.dll u System.Core.dll huma ikkunsidrati parti mill-BCL. Il-klassijiet tal-BCL huma proovduti fl-Istruttura .NET kif ukoll fl-implementazzjoniet alternattivi għalih fosthom l-I<ref target="https://mt.wikipedia.org/wiki/Struttura_.NET_Kumpatta">Struttura .NET Kumpatta</ref>, Microsoft Silverlight u <ref target="https://mt.wikipedia.org/wiki/Mono_(sofwer)">Mono</ref>. </p>
<p>Il-<hi rend="bold"><ref target="https://mt.wikipedia.org/wiki/Librerija_ta'_Klassijiet_tal-Istruttura">Librerija ta' Klassijiet tal-Istruttura</ref></hi> jew FCL huwa sett ikbar tal-klassijiet tal-BCL u jirreferi għall-librerija ta' klassijiet kollha illi tiġi mal-Istruttura .NET. Tinkludi sett ta' klassijiet espans, fosthom <ref target="https://mt.wikipedia.org/wiki/Windows_Forms">WinForms</ref>, <ref target="https://mt.wikipedia.org/wiki/ADO.NET">ADO.NET</ref>, <ref target="https://mt.wikipedia.org/wiki/ASP.NET">ASP.NET</ref>, <ref target="https://mt.wikipedia.org/wiki/Mistoqsija_Integrata_mal-Lingwa">Mistoqsija Integrata mal-Lingwa</ref>, <ref target="https://mt.wikipedia.org/wiki/Fondazzjoni_tal-Preżentazzjoni_Windows">Fondazzjoni tal-Preżentazzjoni Windows</ref>, <ref target="https://mt.wikipedia.org/wiki/Fondazzjoni_tal-Komunikazzjoni_Windows">Fondazzjoni tal-Komunikazzjoni Windows</ref> fost l-oħrajn. L-FCL hija ikbar fl-iskop mill-libreriji standard għall-lingwi bħas-<ref target="https://mt.wikipedia.org/wiki/C++">C++</ref>, u hija kumparabbli fl-iskop mal-libreriji ta' klassijiet standard tal-Java.</p>
Immaniġjar tal-memorja
<p>Is-CLR tal-Istruttura .NET jeħles l-iżviluppatur mill-ħsieb li jimmaniġja l-memorja (jallokaha u jilliberaha meta jkun lest); minflok timmaniġja l-memorja hi stess. Sa dan il-punt, il-memorja allokata għall-istantazzjoni tat-tipi .NET (oġġetti) huwa magħmul kontigwament mill-gozz immaniġjat, għadira tal-memorja immaniġjat mis-CLR. Sakemm hemm refernza għall-oġġett, li tista tkun referenza diretta lejn oġġett jew permezz ta' "graph" ta'oġġetti, l-oġġett huwa ikkunsidrat bħala wieħed li qed jiġi użat mis-CLR. Meta m'hemmx referenza lejn oġġett, u ma jistax jintlaħaq jew uzat, isir skart. Imma, xorta jżomm il-memorja allokata lilu. L-istruttura .NET fiha kollettur tal-iskart illi jaħdem perjodikament, fuq proċess separat mill-proċess tal-applikazzjoni, illi jenumera l-oġġetti kollha mhuż użati u jillibera l-memorja kollha allokata għalihom.</p>
<p>Il-kollettur tal-iskart .NET (bl-Ingliż Garbage Collector jew GC) huwa kolletur tal-iskart non deterministiku, li jikkumpatta, jimmarka u jiġbor. il-GC jaħdem biss meta ċertu ammont ta'memorja ġiet użata jew hemm biżżejjed pressa għall-memorja fuq is-sistema. Minħabba li mhux iggarantit meta l-kundizzjonijiet għall-ġbir tal-memorja ser jintlaħqu, ix-xogħol tal-GC huwa non deterministiku. Kull programm .NET għandu sett ta' għeruq, illi jindikaw oġġetti fuq il-gozz immaniġjat (<hi rend="italic">oġġetti immaniġjati</hi>). Dan jinkludi r-referenzi lejn oġġetti statiċi u oġġetti iddefiniti bħala varijabli lokali jew parametri tal-metodu kurrentament fl-iskop, kif ukoll oġġetti irreferenzjati mir-reġistri tas-CPU. Meta l-GC jaħdem, iwaqqaf l-applikazzjoni, u għall-kull oġġett irreferenzjat fl-għerq, jenumera l-oġġetti li jistgħu jintlaħqu mill-għerq u jimmarkahom bħala li jistgħu jintlaħqu. Juża l-metadata .NET u r-riflessjoni biex jiskopri l-oġġetti enkapsulati minn oġġett, u mbagħad jimxihom rekursivament. Imbagħad jenumera l-oġġetti fuq il-gozz (illi inizjalment kienu allokati kontigwament) permezz tar-riflessjoni. L-oġġetti mhuz immarkati bħala li jistgħu jintlaħqu huma skart. Din hi l-fażi tal-<hi rend="italic">immarkar</hi>. Minħabba li l-memorja okkupata mill-iskart mhi tal-ebda konsegwenza, hija ikkunsidrata bħala spazju vojt. Imma, dan iħalli ħafna spazju vojt bejn l-oġġetti illi inizjalment kienu kontigwi. L-oġġettu imbagħad jiġu <hi rend="italic">ikkumpattati</hi> flimkien, permezz tal-memcpy biex jiġi ikkupjati lejn l-ispazju vojt biex jerġgħu isiru kontigwi. Kwalsiasi referenza lejn oġġett invalidata mit-tmexxija tal-oġġett hija rranġata biex tirrifletti l-post il-ġdid mill-GC. Meta l-ġbir tal-iskart ikun lest l-applikazzjoni tkompli.</p>
<p>Il-GC użat mill-Istruttra .NET huwa <hi rend="italic">ġenerazzjonali</hi>. L-Oġġetti huma assenjati <hi rend="italic">ġenerazzjoni</hi>; l-oġġetti li għadhom kif inħolqu huma parti minn <hi rend="italic">Ġenerazzjoni 0</hi>. L-oġġetti li jibqgħu ħajjin wara l-ġbir tal-iskart huma mmarkati <hi rend="italic">Ġenerazzjoni 1</hi>, u l-oġġetti ta' Ġenerażżjoni 1 illi jibqgħu ħajjin wara ġbir ieħor huma <hi rend="italic">Ġenerazzjoni 2</hi>. L-Istruttura .NET tuża sa oġġetti ta' Ġenerazzjoni 2. Ġenerazzjonijiet għola huma skart miġbur inqas regolarment minn oġġetti ta' ġenerazzjonijiet aktar l-isfel. Dan iżid l-effiċjenza tal-ġbir tal-iskart, għax oġġetti li huma eqdem għandhom ħajja itwal minn oġġetti iġded. Allura, permezz tat-tneħħija tal-oġġetti l-qodma (u allura aktar faċli li jibqgħu ħajjin wara ġabra) oġġetti mill-iskop ta' ġabra li saret, inqas oġġetti ikollhom bżonnn li jiġu iċċekjati u kumpatti.</p>
Standardizzazzjoni u liċenzjar
<p>F' Awwissu 2000, <ref target="https://mt.wikipedia.org/wiki/Microsoft">Microsoft</ref>, <ref target="https://mt.wikipedia.org/wiki/Hewlett-Packard">Hewlett-Packard</ref>, u <ref target="https://mt.wikipedia.org/wiki/Intel">Intel</ref> ħadmu biex jistandardizzaw is-CLI u lingwa tal-ipprogrammar, <ref target="https://mt.wikipedia.org/wiki/C_Sharp_(lingwa_tal-ipprogrammar)">C#</ref>. Sa Diċembru 2001, it-tnejn kienu ratifikati bħala standards tal-<ref target="https://mt.wikipedia.org/wiki/Ecma_International">ECMA</ref> (<ref target="http://www.ecma-international.org/publications/standards/Ecma-335.htm">ECMA 335</ref> u <ref target="http://www.ecma-international.org/publications/standards/Ecma-334.htm">ECMA 334</ref>). L-<ref target="https://mt.wikipedia.org/wiki/Organizzazzjoni_Internazzjonali_għall-Istandardizzazzjoni">ISO</ref> segwiethom f'April 2003 - il-verżjonijiet kurrenti tal-istandards ISO huma ISO/IEC 23271:2006 u ISO/IEC 23270:2006.</p>
<p>Il-Microsoft u l-imseħbin tagħha għandhom il-brevetti għas-CLI u s-C#, waqt li l-ECMA u l-ISO għandhom bżonn illi l-brevetti essenzjali għall-implementazzjoni ikunu magħmula disponibbli taħt "<ref target="https://mt.wikipedia.org/wiki/Liċenzjar_Raġonevoli_u_Non_Diskriminatorju">termini raġonevoli u non-diskriminatorji</ref>". Imbarra r-rispettar ta' dawn it-termini, il-kumpaniji qablu biex jagħmlu l-brevetti disponibbli minajr regalità.</p>
<p>Imma, dan ma japplikax għal parti tal-Istruttura .NET illi mhix koperta mill-istandard ECMA/ISO , illi jinkludi <ref target="https://mt.wikipedia.org/wiki/Windows_Forms">Windows Forms</ref>, <ref target="https://mt.wikipedia.org/wiki/ADO.NET">ADO.NET</ref>, u <ref target="https://mt.wikipedia.org/wiki/ASP.NET">ASP.NET</ref>. Il-brevetti illi żżomm il-Microsoft f'dawn is-sezzjonijiet jistgħu iwaqqfu implementazzjonijiet tal-istruttura kollha mhux magħmulin mill-Microsoft.</p>
<p>Fit-3 t'Ottubru 2007, Microsoft avżat illi ħafna mil-<ref target="https://mt.wikipedia.org/wiki/Kodiċi_fonti">kodiċi fonti</ref> tal-Istruttura .NET <ref target="https://mt.wikipedia.org/wiki/Librerija_ta'_Klassijiet_Bażi">Librerija ta' Klassijiet Bażi</ref> (li tinkludi l-<ref target="https://mt.wikipedia.org/wiki/ASP.NET">ASP.NET</ref>, l-<ref target="https://mt.wikipedia.org/wiki/ADO.NET">ADO.NET</ref>, u l-<ref target="https://mt.wikipedia.org/wiki/Fondazzjoni_tal-Preżentazzjoni_Windows">Fondazzjoni tal-Preżentazzjoni Windows</ref>) kien ser ikun disponibbli mal-aħħar verżjoni tal-<ref target="https://mt.wikipedia.org/wiki/Microsoft_Visual_Studio">Visual Studio 2008</ref> lejn l-aħħar ta' l-2007 taħt <ref target="https://mt.wikipedia.org/wiki/Fonti_maqsum">fonti maqsum</ref> <ref target="https://mt.wikipedia.org/wiki/Liċenzja_tar-Referenza_Microsoft">Liċenzja tar-Referenza Microsoft</ref>. Il-kodiċi fonti għall-libreriji l-oħrajn fosthom <ref target="https://mt.wikipedia.org/wiki/Fondazzjoni_tal-Komunikazzjoni_Windows">Fondazzjoni tal-Komunikazzjoni Windows</ref> (WCF), <ref target="https://mt.wikipedia.org/wiki/Fondazzjoni_tal-Workflow_Windows">Fondazzjoni tal-Workflow Windows</ref> (WF), and <ref target="https://mt.wikipedia.org/wiki/Mistoqsija_Integrata_mal-Lingwa">Mistoqsija Integrata mal-Lingwa</ref> (LINQ) kienu ser jiġi inkluż ma verżjonijiet futuri. Minħabba li ġie maħruġ taħt il-liċenzja Fonti-Miftuħ tar-Referenza Microsoft ifisser illi dan il-kodiċi fonti huwa disponibbli għall-skopijiet tat-tneħħija tal-iżbalji biss, primarjament biex jiżdied support għat-tneħħija tal-iżbalji integrat tal-BCL fil-<ref target="https://mt.wikipedia.org/wiki/Microsoft_Visual_Studio">Microsoft Visual Studio</ref>.</p>
Verżjonijiet
<p>Il-Microsoft bdiet l-iżvilupp fuq l-Istruttura .NET fl-aħħar tas-snin disgħin oriġinarjament taħt l-isem ta'Servizzi Windows tal-Ġenerazzjoni li Jmiss (bl-Ingliż Next Generation Windows Services (NGWS)). Lejn l-aħħar tas-sena 2000 l-ewwel verżjonijiet beta ta' .NET 1.0 kienu maħruġa.</p>
<figure><caption>L-istack tal-Istruttura .NET.</caption></figure>
<p>Lista aktar kompluta tal-ħarġiet tal-Istruttura .NET tinsab fil-<ref target="https://mt.wikipedia.org/wiki/Lista_tal-verżjonijet_tal-Istruttura_.NET">Lista tal-verżjonijet tal-Istruttura .NET</ref>.</p>
Struttura .NET 1.0
<p>Din hi l-ewwel ħarġa tal-Istruttura .NET, maħruġa nhar it-13 ta'Frar 2002 u disponibbli għall-Windows 98, Me, NT 4.0, 2000, u XP. Għajnuna mill-<ref target="https://mt.wikipedia.org/wiki/Microsoft">Microsoft</ref> għal din il-verżjoni waqfet nhar l-10 ta'Lulju 2007, u l-għajnuna estiża waqfet nhar l-14 ta'Lulju 2009.</p>
Struttura .NET 1.1
<p>Dan hija l-ewwel reviżjoni maġġuri tal-Istruttura .NET. Hija disponibbli għalijha bħala pakkett li jista' jiġi distribwit b'xejn jew f'kit tal-iżvilupp tas-softwer, u ġie ippublikat nhar it-3 t'April 2003. Huwa ukoll parti tat-tieni ħarġa tal-<ref target="https://mt.wikipedia.org/wiki/Microsoft_Visual_Studio">Microsoft Visual Studio</ref>.NET (maħruġ bħala Visual Studio .NET 2003). Din hi l-ewwel verżjoni tal-Istruttura .NET inkluża bħala parti mis-sistema operattiva Windows, parti mil-<ref target="https://mt.wikipedia.org/wiki/Windows_Server_2003">Windows Server 2003</ref>. Għajnuna għall-Istruttura .NET Framework 1.1 waqfet nhar l-14 t'Ottubru 2008, u l-għajnuna estiża ser tieqaf nhar it-8 t'Ottubru 2013. Sa minn .NET 1.1 hu komponent tal-Windows Server 2003, għajnuna estiża għal-.NET 1.1 fuq Server 2003 ser tieqaf ma dik tas-sistema operattiva stess - l-14 ta'Lulju 2015.</p>
Tibdiliet f' 1.1 meta kumparat ma 1.0
<list type="unordered"><item>Għajnuna għall-kontrolli <ref target="https://mt.wikipedia.org/wiki/ASP.NET">ASP.NET</ref> mobbli. Qabel add-in għall-istruttura, issa parti minnha.</item>
<item>Tibdiliet f-sigurtà - assemblei Windows Forms mħallija jiġu eżegwiti b-mod semi-għafdat mill-Internet, u s-<ref target="https://mt.wikipedia.org/wiki/Sigurtà_tal-Aċċess_tal-Kodiċi">Sigurtà tal-Aċċess tal-Kodiċi</ref> f' applikazzjonijet ASP.NET.</item>
<item>Għajnuna għall-ODBC u databażijiet Oracle. Qabel add-in għall-Istruttura .NET 1.0, issa parti mill-istruttura.</item>
<item><ref target="https://mt.wikipedia.org/wiki/Struttura_.NET_Kumpatta">Struttura .NET Kumpatta</ref> - verżjoni kumpatta tal-Istruttura kumpatta għall-kompjuters żgħar.</item>
<item>Support għall-Protokoll tal-Internet verżjoni 6 (<ref target="https://mt.wikipedia.org/wiki/IPv6">IPv6</ref>).</item>
<item>Tibdiliet numeruza fl-API.</item></list>
Struttura .NET 2.0
<p>Maħruġa ma <ref target="https://mt.wikipedia.org/wiki/Microsoft_Visual_Studio#Visual_Studio_2005">Visual Studio 2005</ref>, <ref target="https://mt.wikipedia.org/wiki/Microsoft_SQL_Server#SQL_Server_2005">Microsoft SQL Server 2005</ref>, u <ref target="https://mt.wikipedia.org/wiki/BizTalk">BizTalk</ref> 2006.</p>
<list type="unordered"><item>Il-pakkett distribwibbli 2.0 jista' jiġi mniżżell b'xejn minn <ref target="http://www.microsoft.com/downloads/details.aspx?FamilyID=0856eacb-4362-4b0d-8edd-aab15c5e04f5&amp;DisplayLang=en">Microsoft</ref>, u ġie ippublikat nhar it-22 ta'Jannar 2006.</item>
<item>Il-Kit tal-Iżvilupp tas-Softwer 2.0 (SDK) jista' jiġi mniżżel b'xejn minn <ref target="http://www.microsoft.com/downloads/details.aspx?FamilyID=fe6f2099-b7b4-4f47-a244-c96d69c35dec&amp;DisplayLang=en">Microsoft</ref>.</item>
<item>Huwa inkluż bħala parti minn <ref target="https://mt.wikipedia.org/wiki/Microsoft_Visual_Studio#Visual_Studio_2005">Visual Studio 2005</ref> u <ref target="https://mt.wikipedia.org/wiki/Microsoft_SQL_Server#SQL_Server_2005">Microsoft SQL Server 2005</ref>.</item>
<item>Il-Verżjoni 2.0 mingħajr Pakkett tas-Servizz hija l-aħħar verzjoni li għandha support għall- <ref target="https://mt.wikipedia.org/wiki/Windows_98">Windows 98</ref> u <ref target="https://mt.wikipedia.org/wiki/Windows_Me">Windows Me</ref>. Il-Verżjoni 2.0 bil-Pakkett tas-Servizz 2 hija l-aħħar verżjoni b'support uffiċjali għall-<ref target="https://mt.wikipedia.org/wiki/Windows_2000">Windows 2000</ref> għalkemm kien hemm xi workarounds mhux uffiċjali ippublikati online li jużaw parti mill-funzjonalità minn Verżjoni 3.5 fil-Windows 2000. Il-Verżjoni 2.0 bil-Pakkett tas-Servizz 2 għandha bżonn ta'<ref target="https://mt.wikipedia.org/wiki/Windows_2000">Windows 2000</ref> b'SP4 kif ukoll ir-reviżjoni KB835732 jew KB891861, <ref target="https://mt.wikipedia.org/wiki/Windows_XP">Windows XP</ref> b'SP2 jew wara u <ref target="https://mt.wikipedia.org/wiki/Windows_Installer">Windows Installer</ref> 3.1 (KB893803-v2).</item>
<item>Ħarget ma <ref target="https://mt.wikipedia.org/wiki/Windows_Server_2003#Windows_Server_2003_R2">Windows Server 2003 R2</ref> (mhux installat waħdu).</item></list>
Tibdiliet f' 2.0 meta kumparat ma 1.1
<list type="unordered"><item>Tibdiliet numerużi fl-API.</item>
<item>API ġdid għall-hosting għall-applikazzjonijiet nattivi li jixtiequ jiħħostjaw partijiet tar-runtime .NET. L-API il-ġdid jagħti kontroll fin tal-komportament tar-runtime fil-każ tal-multithreading, allokazzjoni tal-memorja,illowdjar tal-assemblei u aktar (<ref target="http://winfx.msdn.microsoft.com/library/en-us/dv_fxunmanref/html/703b8381-43db-4a4d-9faa-cca39302d922.asp">referenza dettaljata</ref>). Inizjalment ġiet żviluppata biex tiħħostja b'mod effiċjenti r-runtime f'<ref target="https://mt.wikipedia.org/wiki/Microsoft_SQL_Server">Microsoft SQL Server</ref>, illi jimplementa li-skedatur u l-maniġer tal-memorja tiegħu.</item>
<item>Support sħiħ 64-bit għall-pjattaformi tal-ħardwer x64 u IA64.</item>
<item>Support tal-lingwa għall-<ref target="https://mt.wikipedia.org/wiki/Programmar_Ġeneriku">tprogrammar ġeneriku</ref> mibni direttament fis-CLR.</item>
<item>Ħafna kontrolli oħrajn u irranġata għall-ASP.NET.</item>
<item>Kontrolli ġodda għad-data b'irbit tad-data deklarattiva.</item>
<item>Funzjonijiet ġodda tal-personalizzazzjoni għall-ASP.NET, bħas-support għat-temi, skins u partijiet web.</item>
<item><ref target="https://mt.wikipedia.org/wiki/Mikro_Struttura_.NET">Mikro Struttura .NET</ref> - verżjoni tal-Istruttura .NET relata mal-inizzjattiva<ref target="https://mt.wikipedia.org/wiki/Teknoloġija_tal-Oġġetti_Personali_Intelliġenti">Teknoloġija tal-Oġġetti Personali Intelliġenti</ref>.</item>
<item>Klassijiet parzjali</item>
<item>Metodi anonimi</item>
<item>Tabelli tad-data</item></list>
Struttura .NET 3.0
<p><hi rend="bold">Struttura .NET 3.0</hi>, qabel magħrufa bħala <hi rend="bold">WinFX</hi>, ġiet maħruġa nhar il-21 ta'Novembru 2006. Tinkludi sett ġdid ta' APIs għall-kodiċi immaniġjat illi huma parti integrali tas-sistemi operattivi <ref target="https://mt.wikipedia.org/wiki/Windows_Vista">Windows Vista</ref> u <ref target="https://mt.wikipedia.org/wiki/Windows_Server_2008">Windows Server 2008</ref>. Huwa ukoll disponibbli għall-<ref target="https://mt.wikipedia.org/wiki/Windows_XP">Windows XP</ref> SP2 u <ref target="https://mt.wikipedia.org/wiki/Windows_Server_2003">Windows Server 2003</ref> bħala download. M'hemm l-ebda tibdil arkitettoniku maġġuri inkluż ma din il-ħarġa; L-Istruttura .NET 3.0 tuża r-<ref target="https://mt.wikipedia.org/wiki/Runtime_tal-Lingwa_Komuni">Runtime tal-Lingwa Komuni</ref> tal-Istruttura .NET 2.0. Ma kien hemm l-ebda ħarġa tal-Istruttura .NET Kumpatta marbuta ma din il-ħarġa bħal ma kien hemm ma ta' qabilha.</p>
<p>L-Istruttura .NET 3.0 tikkonsisti f'4 komponenti maġġuri:</p>
<list type="unordered"><item><hi rend="bold"><ref target="https://mt.wikipedia.org/wiki/Fondazzjoni_tal-Preżentazzjoni_Windows">Fondazzjoni tal-Preżentazzjoni Windows</ref></hi> (WPF), li qabel kellha isem kodiċi <hi rend="bold">Avalon</hi>; sistema tal-interfaċċa ġdida u <ref target="https://mt.wikipedia.org/wiki/Interfaċċa_tal-Ipprogrammar_għall-Applikazzjonijiet">API</ref> ibbażata fuq l-<ref target="https://mt.wikipedia.org/wiki/XML">XML</ref> u l-grafika vettorjali, illi tuża it-teknoloġiji tal-ħardwer tal-grafika 3D u <ref target="https://mt.wikipedia.org/wiki/Direct3D">Direct3D</ref>. ara <ref target="http://msdn.microsoft.com/en-us/library/ms754130.aspx">WPF SDK</ref> għal-artikli u dokumentazzjobi għall-iżviluppaturi fuq il-WPF.</item>
<item><hi rend="bold"><ref target="https://mt.wikipedia.org/wiki/Fondazzjoni_tal-Komunikazzjoni_Windows">Fondazzjoni tal-Komunikazzjoni Windows</ref></hi> (WCF), li qabel kellha l-isem kodiċi <hi rend="bold">Indigo</hi>; sistema ta' messaġġar orjentata lejn is-servizzi illi tippermetti lill-programmi jinteroperaw lokalment u remotament b'mod simili għas-servizzi web.</item>
<item><hi rend="bold"><ref target="https://mt.wikipedia.org/wiki/Fondazzjoni_tal-Workflow_Windows">Fondazzjoni tal-Workflow Windows</ref></hi> (WF) tippermetti il-bibi tal-awtomazzjoni tax-xogħol u tranżazzjonijiet integrati bl-użu tal-workflows.</item>
<item><hi rend="bold"><ref target="https://mt.wikipedia.org/wiki/Windows_CardSpace">Windows CardSpace</ref></hi>, li qabel kellu l-isem kodiċi <hi rend="bold">InfoCard</hi>; komponent tas-softwer illi b'mod sigur jaħżen l-identitajiet diġitali ta' persuna u jipprovdi interfaċċa unifikata għall-għażla ta' identità għal-tranżazzjoni partikulari, pereżempju l-aċċess għall-websites.</item></list>
Struttura .NET 3.5
<p>Il-verżjoni 3.5 otal-Istruttura .NET inħarġet nhar id-19 ta'Novembru 2007, imma mhix inkluża mal-<ref target="https://mt.wikipedia.org/wiki/Windows_S0erver_2008">Windows S0erver 2008</ref>.  Bħal ma għamlet l-Istruttura .NET 3.0, il-verżjoni 3.5 tuża s-CLR tal-verżjoni 2.0. Ukoll, tinstalla <hi rend="bold">Struttura .NET 2.0 SP1</hi>, (<hi rend="bold">tinstalla Struttura .NET 2.0 SP2 mal-verżjoni 3.5 SP1)</hi> u <hi rend="bold">Struttura .NET 3.0 SP1</hi> (<hi rend="bold">tinstalla Struttura .NET 3.0 SP2 ma 3.5 SP1</hi>), illi jżid xi metodi u propjetajiet mal-klassijiet tal-BCL mal-verżjoni 2.0 illi hemm bżonnhom fil-verżjoni 3.5. Fosthom insibu <ref target="https://mt.wikipedia.org/wiki/Mistoqsija_Integrata_mal-Lingwa">Mistoqsija Integrata mal-Lingwa (LINQ)</ref>. Dawn it-tibdiliet ma jaffetwawx programmi miktuba għall-verżjoni 2.0.</p>
<p>Bħal ma ġara ma' verżjonijiet preċedenti, ħarġet ukoll l-<hi rend="bold">Istruttura .NET Kumpatta 3.5</hi> ma din ir-reviżjoni biex tipprovdi support għall-fetures extra fuq il-Windows Mobile u l-makkinarju lu juża <ref target="https://mt.wikipedia.org/wiki/Windows_Embedded_CE">Windows Embedded CE</ref>.</p>
<p>Il-kodiċi fonti tal-<ref target="https://mt.wikipedia.org/wiki/Librerija_ta'_Klassijiet_Bażi">Librerija ta' Klassijiet Bażi</ref> ta' din il-verżjopni ġie parzjalment maħruġ (bħala refernza għat-tneħħija tal-iżbalji biss) taħt il-Liċenzja tar-Referenza Microsoft (Ms-RSL)</p>
Tibdiliet mil-verżjoni 3.0
<list type="unordered"><item>Karatteristiċi ġodda fill-lingwi <ref target="https://mt.wikipedia.org/wiki/C_Sharp_(lingwa_tal-ipprogrammar)">C#</ref> 3.0 u <ref target="https://mt.wikipedia.org/wiki/Visual_Basic_.NET">VB.NET</ref> 9.0</item>
<item>Iżid support għas-siġar tal-espressjoni u l-<ref target="https://mt.wikipedia.org/wiki/Kalkolu_Lambda">metodi lambda</ref></item>
<item>Metodi tal-Estenjoni</item>
<item>Siġar tal-Espressjoni biex jirraprezentaw il-kodiċi fonti ta' livell għoli waqt il-ħin tal-eżekuzzjoni</item>
<item>Tipi anonimi b'inferenza tat-tipi statiċi</item>
<item><ref target="https://mt.wikipedia.org/wiki/Mistoqsija_Integrata_mal-Lingwa">Mistoqsija Integrata mal-Lingwa (LINQ)</ref> flimkien mal-providenzjaturi tagħha:
<list type="unordered"><item>LINQ għall-Oġġetti</item>
<item>LINQ għall-XML</item>
<item>LINQ għall-SQL</item></list></item>
<item>Support għall-paġinar fl-<ref target="https://mt.wikipedia.org/wiki/Ado.net">ADO.NET</ref></item>
<item>APi tas-sinkronizzar ADO.NET biex jissinkronizza d-data lokali ma' dik ta' fuq is-servers</item>
<item>APi għall-I/O tan-netwerk asinkronu.</item>
<item>Munzell tan-Netwerkjar Peer-to-peer, risolvitur <ref target="https://mt.wikipedia.org/wiki/PNRP">PNRP</ref> immaniġjat inkluż</item>
<item>Wrappers immaniġjati għall-i<ref target="https://mt.wikipedia.org/wiki/Strumentazzjoni_għall-Immaniġjar_Windows">Strumentazzjoni għall-Immaniġjar Windows</ref> u <ref target="https://mt.wikipedia.org/wiki/Interfaċċa_tal-Ipprogrammar_għall-Applikazzjonijiet">API</ref> għad-<ref target="https://mt.wikipedia.org/wiki/Direttorju_Attiv">Direttorju Attiv</ref></item>
<item>Verżjoni aħjar tar-runtimes tal-<ref target="https://mt.wikipedia.org/wiki/Fondazzjoni_tal-Komunikazzjoni_Windows">WCF</ref> u l-<ref target="https://mt.wikipedia.org/wiki/Fondazzjoni_tal-Workflow_Windows">WF</ref>, illi jħalli lill-WCF taħdem mal-<ref target="https://mt.wikipedia.org/wiki/POX">POX</ref> u l-<ref target="https://mt.wikipedia.org/wiki/JSON">JSON</ref> , kif ukoll tesponi l-workflows WF bħala servizzi WCF. Servizzi WCF jistgħu jiġu magħmula statevoli permezz tal-mudell tal-persistenza WF.</item>
<item>Support għall-<ref target="https://mt.wikipedia.org/wiki/Piplining_HTTP">piplining HTTP</ref> u għall-fontijiet tas-sindikazzjoni.</item>
<item><ref target="https://mt.wikipedia.org/wiki/ASP.NET_AJAX">ASP.NET AJAX</ref> jiġi inkluż</item>
<item>Namespace System.CodeDom ġdid.</item></list>
Pakkett tas-Sevizz 1
<p>Il-Pakkett tas-Servizz 1 tal-Istruttura .NET inħareġ nhar il-11 t'Awwissu 2008. din il-ħarġa izid funzjonijiet ġodda u tipprovdi titjib taħt ċerti kundizzjonijiet, speċjalment mal-WPF fejn titijib ta' 20-45% hu mistenni. Żewġ komponenti tad-data ġodda ġew miżjuda , l-<ref target="https://mt.wikipedia.org/wiki/Struttura_tal-Entitajiet_ADO.NET">Struttura tal-Entitajiet ADO.NET</ref> u s-<ref target="https://mt.wikipedia.org/wiki/Servizzi_tad-Data_ADO.NET">Servizzi tad-Data ADO.NET</ref>. Żewġ assemblej ġodda għall-iżvilupp web, System.Web.Abstraction u System.Web.Routing, ġew miżjuda; dawn huma użati fl-i<ref target="https://mt.wikipedia.org/wiki/Struttura_ASP.NET_MVC">Struttura ASP.NET MVC</ref> u, ser jintużaw f'ħargiet futuri tal-applikazzjonijiet ASP.NET Forms. il-pakkett tas-servizz 1 hu inkluż ma'<ref target="https://mt.wikipedia.org/wiki/SQL_Server_2008">SQL Server 2008</ref> u <ref target="https://mt.wikipedia.org/wiki/Microsoft_Visual_Studio#Visual_Studio_2008">Visual Studio 2008 Pakkett tas-Servizz 1</ref>.</p>
<p>Hemm ukoll varjant ġdid tal-Istruttura .NET, msemmija "Profil tal-Klijent tal-Istruttura .NET", illi għandu daqs ta'28 MB u huwa iżgħar mill0-istruttura sħiħa u tinstalla biss il-komponenti li huma l-aktar rilevanti għall-applikazzjonijiet tad-desktop. Imma, il-profil tal-klijent jammonta għal-dan id-daqs biss jekk jintuża l-installatur web. Meta tuża l-installatur off-line, id-daqs xorta jibqa 250 MB.</p>
Ħoloq Esterni
<list type="unordered"><item><ref target="http://www.uxpassion.com/2008/10/new-microsoft-net-logo-and-branding/">Il-logo il-ġdid tal-Istruttura .NET</ref></item>
<item><ref target="http://msdn.microsoft.com/netframework/">Ċentru tal-Iżvillupaturi għall-Istruttura .NET</ref></item>
<item><ref target="http://vb.net-informations.com/framework/framework_tutorials.htm">Tutorial fuq l-Istruttura .NET</ref></item>
<item><ref target="http://msdn.microsoft.com/windowsvista/default.aspx">Ċentru tal-Iżvillupaturi għall-Windows Vista</ref></item>
<item><ref target="http://blogs.msdn.com/bclteam/">BCL Team Blog</ref></item>
<item><ref target="http://wm.microsoft.com/ms/msnse/0607/28210/WinFXRename_MBR.wmv">Interview</ref> fuq Channel 9 ma <ref target="http://blogs.msdn.com/jasonz/">Jason Zander</ref>, managar tat-tijm tal-Istruttura .NET, fuq .NET Fx 3.5;fajl Windows Media Video(wmv).</item></list>
</text></body></html>