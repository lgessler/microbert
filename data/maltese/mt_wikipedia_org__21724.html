<html><body><text id="wikipedia_mt_wikipedia_org__21724.html" ns="0" revid="233048" sourceurl="https://mt.wikipedia.org/wiki/Chordata" title="Chordata" type="wikipedia">Chordata
<p>Il-<hi rend="bold">Kordati</hi> (<hi rend="italic">Chordata</hi>, <ref target="https://mt.wikipedia.org/wiki/William_Bateson">Bateson</ref> <ref target="https://mt.wikipedia.org/wiki/1885">1885</ref>) jirrappreżentaw <ref target="https://mt.wikipedia.org/wiki/Phylum">phylum</ref> ta' <ref target="https://mt.wikipedia.org/wiki/Annimali">annimali</ref> li fih organiżmi ta' ħafna forom u komplessità, bħall-<ref target="https://mt.wikipedia.org/wiki/Vertebrati">Vertebrati</ref>, l-<ref target="https://mt.wikipedia.org/wiki/Urokordati">Urokordati</ref> u ċ-<ref target="https://mt.wikipedia.org/wiki/Ċefalokordati">Ċefalokordati</ref>. Dan il-<ref target="https://mt.wikipedia.org/wiki/Phylum">phylum</ref> hu bbażat fuq struttura interna forma ta' bastun ta' support magħruf bħala <hi rend="italic">notokorda</hi>. </p>
<p>L-Urokordati - jew Tunikati - huma oraniżmi żgħar tal-baħar, sessili u filtraturi, li jibdew bħala <ref target="https://mt.wikipedia.org/wiki/Larva">larvi</ref> <ref target="https://mt.wikipedia.org/wiki/Plankton">planktoniċi</ref> li jeħlu ma' qiegħ il-baħar u meta jsiru adulti jiżviluppaw f'forma ta' borza miksija minn qoxra protettiva msejħa <hi rend="italic">tunika</hi>. L-<ref target="https://mt.wikipedia.org/wiki/Ascidiacea">ascidiacea</ref> huma eżempju ta' dawn.</p>
<p>Iċ-Ċefalokordati, huma wkoll annimali tal-baħar, imma ġisimhom, twil minn 3 sa 5ċm, għandu għamla tawwalija, bil-ponta fit-truf, qishom ħuta bir-ras mhux żviluppata. Huma għawwiema dagħjfa li jqattgħu l-parti l-kbira ta' ħajjithom iħaffru fir-ramel tal-kosti oċeaniċi, biex jindifnu u jieklu permezz tal-filtrazzjoni mill-parti ta' quddiem li jħallu barra r-ramel. </p>
<p>It-tielet grupp ta' Kordati hu rappreżentat mill-Kranjati, annimali li permezz ta' proċess ta' ċefalizzazzjoni żviluppaw ras distingwibbli sew mill-bqija tal-ġisem. Il-grupp tal-Kranjati fih il-missini (Myxini) ħajjin u s-subphylum tal-Vertebrati, organiżmi iżjed kumplessi li adattaw ruħhom għal kull tip ta' ambjent: ilma (il-ħut), arja (l-għasafar) u art (<ref target="https://mt.wikipedia.org/wiki/Anfibi">Anfibi</ref>, <ref target="https://mt.wikipedia.org/wiki/Rettili">Rettili</ref> u <ref target="https://mt.wikipedia.org/wiki/Mammiferi">Mammiferi</ref>).</p>
Morfoloġija
<p>Minkejja li dawn it-tliet gruppi juru xi differenzi morfoloġiċi, meta nanalizzawhom iżjed bir-reqqa naraw li fir-realtà, huma iżjed qrib xulxin mill-punto di vista <ref target="https://mt.wikipedia.org/wiki/Filoġenesi">filoġenetiku</ref>. Infatti il-Kordati kollha b'simmetrija bilaterali, juru, almenu f'wieħed mill-fażijiet tal-iżvilupp tagħhom, xi <hi rend="italic">sinapomorfiji</hi>, strutturi omoloġi ġejjin matul l-<ref target="https://mt.wikipedia.org/wiki/Evoluzzjoni">evoluzzjoni</ref> minn antenat wieħed komuni u juru l-parentela dritt minn għandu (takson monofiletiku).</p>
<p>Waħda minn dawn l-omolġiji, dik li tagħti l-isemm lill-phylum, hi l-korda dorsali jew in-<hi rend="italic"><ref target="https://mt.wikipedia.org/wiki/Notokorda">notokorda</ref></hi>. Din hi bastun f'nofs id-daħar magħmul minn materja elastika li fiha ċelluli għonja fil-<ref target="https://mt.wikipedia.org/wiki/Glikoġenu">glikoġenu</ref>. Jaġixxi ta' support u x'jiġri minnu matul l-iżvilupp ivarja skont il-grupp:</p>
<list type="unordered"><item>Fl-<hi rend="italic">Uro</hi>kordati hu preżenti biss fil-<ref target="https://mt.wikipedia.org/wiki/Larva">larva</ref>, fin-naħa tad-denb;</item>
<item>Fiċ-<hi rend="italic">Ċefalo</hi>kordati, qiegħed matul-ġisem u jibqa' matul ħajjithom;</item>
<item>Fl-<hi rend="italic">Emiċefalo</hi>kordati, l-embrijun għandu notokorda li testendi ma' tliet kwarti tal-ġisem barra r-ras. Fl-<ref target="https://mt.wikipedia.org/wiki/Agnatha">Agnatha</ref> (ħut bla xedaq) il-korda dorsali tibqa' hemm fl-istadju adult; fil-<ref target="https://mt.wikipedia.org/wiki/Gnathostomata">Gnathostomata</ref>, malajr jieħu posta l-iskeletru u ssir reġjun qasir ħafna wara d-<ref target="https://mt.wikipedia.org/wiki/Diencephalon">Diencephalon</ref>;</item></list>
<p>Is-<ref target="https://mt.wikipedia.org/wiki/Sistema_nervuża">sistema nervuża</ref> tal-kordati tibda tieħu l-forma fuq id-dahar tal-korda fl-<ref target="https://mt.wikipedia.org/wiki/Embrijun">embrijun</ref>; l-ewwel tifforma, fuq id-denb, il-<ref target="https://mt.wikipedia.org/wiki/Plakka_newrali">plakka newrali</ref>, li minnu jiżviluppa it-<ref target="https://mt.wikipedia.org/wiki/Tubu_newrali">tubu newrali</ref>. Fil-<ref target="https://mt.wikipedia.org/wiki/Vertebrati">vertebrati</ref>, fit-tarf oppost tat-tubu jifforma l-<ref target="https://mt.wikipedia.org/wiki/Moħħ">moħħ</ref>; fiċ-<ref target="https://mt.wikipedia.org/wiki/Ċefalokordati">ċefalokordati</ref>, dan it-tarf isir ikbar biss. F'kull każ, in-nervi periferiċi jibdew mit-tubu newrali.</p>
<p>Fil-vertebrati, it-tubu newrali hu protett mill-<ref target="https://mt.wikipedia.org/wiki/Vertebri">vertebri</ref>, u l-moħħ hu protett mill-<ref target="https://mt.wikipedia.org/wiki/Kranju">kranju</ref>. Is-segmenti tal-muskolu qegħdin wara xulxin u simmetrikament fil-ġnub tal-korda.</p>
<figure><caption>Tunikat tal-ġeneru <hi rend="italic"><ref target="https://mt.wikipedia.org/wiki/Halocynthia">Halocynthia</ref></hi></caption></figure>
<p>Fl-embrijun, it-tratt ta' wara tat-<ref target="https://mt.wikipedia.org/wiki/Tubo_diġerenti">tubo diġerenti</ref> (li jissejjaħ ukoll il-<ref target="https://mt.wikipedia.org/wiki/Farinġi_brankjali">farinġi brankjali</ref>) jikkomunika ma' barra permezz ta' xi fetħiet, li fil-każ tal-ħut jibqgħu hemm anki fl-istadju adult bħala garġi. Fil-kordati l-oħra matul l-iżvilupp jiġu sostitwiti mill-pulmun.</p>
<p>Fuq in-naħa ta' taħt tal-farinġi brankjali hemm radda msejħa d-<ref target="https://mt.wikipedia.org/wiki/Doxxa_brankjali">doxxa brankjali</ref>. Din hi miksija bil-<ref target="https://mt.wikipedia.org/wiki/Muku">muku</ref> li jaġġixxi biex iżomm l-organiżmi mikroskopiċi ji jservu ta' ikel. Fil-vertebrati, id-doxxxa brankjali minflok, tinfired mit-tubu diġerenti biex tinbidel fit-<ref target="https://mt.wikipedia.org/wiki/Tirojde">tirojde</ref>.</p>
<p>Il-kordati kollha jixxibhu fil-fazi embrijonali u jesibixxu l-istess distribuzzjoni tal-organi (<ref target="https://mt.wikipedia.org/wiki/Sistema_nervuża">sistema nervuża</ref>, <ref target="https://mt.wikipedia.org/wiki/Denb">denb</ref>, <ref target="https://mt.wikipedia.org/wiki/Aorta_dorsali">aorta dorsali</ref>, <ref target="https://mt.wikipedia.org/wiki/Tubu_diġerenti">tubu diġerenti</ref> u l-<ref target="https://mt.wikipedia.org/wiki/Vaż_tad-demm">vaż tad-demm</ref> prinċipali,  li hu il-<ref target="https://mt.wikipedia.org/wiki/Qalb">qalb</ref> fil-każ tal-vertebrati). Fl-iżvilupp tal-embriju, il-morfoloġija tinbidel fl-ispeċi diversi.</p>
Klassifikazzjoni
Tassonomija
<figure><caption>Skeletru tal-<ref target="https://mt.wikipedia.org/wiki/Baliena_kaħla">baliena kaħla</ref>, l-ikbar annimal tad-dinja, barra l-<hi rend="italic">Long Marine Laboratory</hi> tal-Università ta' California, Santa Cruz</caption></figure>
<figure><caption>Il-<ref target="https://mt.wikipedia.org/wiki/Bies">Bies</ref>, l-annimal l-iżjed veloċi fid-dinja</caption></figure>
<p>Tradizzjonalment Cephalochordata u Craniata kienu miġburin fil-<ref target="https://mt.wikipedia.org/wiki/Klad">klad</ref> "Euchordata", li kellu jkun il-grupp ħu Tunicata/Urochordata. Iżjed riċentement, Cephalochordata kien meqjus bħala grupp ħu "Olfactores", li jinkludi l-kranjati u t-tunikati. Il-kustjoni għadha mhijiex deċiża.</p>
<p>Din l-iskema ttieħdet mit-tielet edizzjoni ta' <hi rend="italic">Vertebrate Palaeontology</hi>.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref>  Il-kordarti invertebrati huma meħuda minn <hi rend="italic">Fishes of the World</hi>.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
<p>Waqt li hi mfassla biex tirrifletti r-relazzjonijiet evoluttivi (simili għal kladogramma), tirretieni fiha l-kategoriji tradizzjonali użati fit-tassonomija Linnejana.</p>
<list type="unordered"><item><hi rend="bold">Phylum Chordata</hi>
<list type="unordered"><item>Subphylum <hi rend="bold"><ref target="https://mt.wikipedia.org/wiki/Urochordata">Tunicata</ref></hi> — (2150 speċi)
<list type="unordered"><item>Klassi <hi rend="bold"><ref target="https://mt.wikipedia.org/wiki/Ascidiacea">Ascidiacea</ref></hi> (Aplousobranchia, Phlebobranchia, u Stolidobranchia)</item>
<item>Klassi <hi rend="bold"><ref target="https://mt.wikipedia.org/wiki/Thaliacea">Thaliacea</ref></hi> (Pyrosomida, Doliolida, u Salpida)</item>
<item>Klassi <hi rend="bold"><ref target="https://mt.wikipedia.org/wiki/Appendicularia">Appendicularia</ref></hi> (Larvacea)</item>
<item>Klassi <hi rend="bold"><ref target="https://mt.wikipedia.org/wiki/Sorberacea">Sorberacea</ref></hi></item></list></item>
<item>Subphylum <hi rend="bold"><ref target="https://mt.wikipedia.org/wiki/Cephalochordata">Cephalochordata</ref></hi> — (30 speċi)
<list type="unordered"><item>Klassi <hi rend="bold"><ref target="https://mt.wikipedia.org/wiki/Leptocardii">Leptocardii</ref></hi></item></list></item>
<item>Subphylum <hi rend="bold"><ref target="https://mt.wikipedia.org/wiki/Vertebrata">Vertebrata</ref></hi> (<ref target="https://mt.wikipedia.org/wiki/Craniata">Craniata</ref>) (vertebrati — annimali bis-sinsla; 57,674 speċi)
<list type="unordered"><item>Infraphylum <ref target="https://mt.wikipedia.org/wiki/Incertae_sedis">incertae sedis</ref>
<list type="unordered"><item>Superklassi '<hi rend="bold"><ref target="https://mt.wikipedia.org/wiki/Agnatha">Agnatha</ref>'</hi> <ref target="https://mt.wikipedia.org/wiki/Parafiletiċi">parafiletiċi</ref> (vertebrati bla xedaq; 100+ speċi)
<list type="unordered"><item>Klassi <ref target="https://mt.wikipedia.org/wiki/Myxini">Myxini</ref> (65 speċi)</item>
<item>Klassi <ref target="https://mt.wikipedia.org/wiki/Petromyzontida">Petromyzontida</ref> jewr <ref target="https://mt.wikipedia.org/wiki/Hyperoartia">Hyperoartia</ref></item>
<item>Klassi †<ref target="https://mt.wikipedia.org/wiki/Conodonta">Conodonta</ref></item>
<item>Klassi †<ref target="https://mt.wikipedia.org/wiki/Pteraspidomorphi">Pteraspidomorphi</ref></item>
<item>Klassi †<ref target="https://mt.wikipedia.org/wiki/Thelodonti">Thelodonti</ref></item>
<item>Klassi †<ref target="https://mt.wikipedia.org/wiki/Anaspida">Anaspida</ref></item>
<item>Klassi †<ref target="https://mt.wikipedia.org/wiki/Cephalaspidomorphi">Cephalaspidomorphi</ref></item></list></item></list></item>
<item>Infraphylum <hi rend="bold"><ref target="https://mt.wikipedia.org/wiki/Gnathostomata">Gnathostomata</ref></hi> (vertebrati bix-xedaq)
<list type="unordered"><item>Superklassi <ref target="https://mt.wikipedia.org/wiki/Incertae_sedis">incertae sedis</ref>
<list type="unordered"><item>Klassi †<hi rend="bold"><ref target="https://mt.wikipedia.org/wiki/Placodermi">Placodermi</ref></hi> (forom Paleożojċi korazzati)</item>
<item>Klassi <hi rend="bold"><ref target="https://mt.wikipedia.org/wiki/Chondrichthyes">Chondrichthyes</ref></hi> (ħut kartilaġinej; 900+ speċi)</item>
<item>Klassi †<hi rend="bold"><ref target="https://mt.wikipedia.org/wiki/Acanthodii">Acanthodii</ref></hi> (Paleozoic "spiny sharks")</item></list></item>
<item>Superklassi <hi rend="bold"><ref target="https://mt.wikipedia.org/wiki/Osteichthyes">Osteichthyes</ref></hi> (ħut bil-għadam; 30,000+ speċi)
<list type="unordered"><item>Klassi <hi rend="bold"><ref target="https://mt.wikipedia.org/wiki/Actinopterygii">Actinopterygii</ref></hi> (ħut bil-ġwienaħ bir-raġġi; madwar 30,000 speċi)</item>
<item>Klassi <hi rend="bold"><ref target="https://mt.wikipedia.org/wiki/Sarcopterygii">Sarcopterygii</ref></hi> (ħut bil-ġwienaħ imlaħħmin: 8 speċi)</item></list></item>
<item>Superklassi <hi rend="bold"><ref target="https://mt.wikipedia.org/wiki/Tetrapoda">Tetrapoda</ref></hi> (vertebrati b'erba' membri; 28,000+ speċi)
<list type="unordered"><item>Klassi <hi rend="bold"><ref target="https://mt.wikipedia.org/wiki/Amphibian">Amphibia</ref></hi> (anfibi; 6,000 speċi)</item>
<item>Klassi <hi rend="bold"><ref target="https://mt.wikipedia.org/wiki/Reptilia">Reptilia</ref></hi> (rettili; 9,000+ speċi)</item>
<item>Klassi †<hi rend="bold"><ref target="https://mt.wikipedia.org/wiki/Synapsida">Synapsida</ref></hi> (sinapsidi; 4,000+ speċi)</item>
<item>Klassi <hi rend="bold"><ref target="https://mt.wikipedia.org/wiki/Aves">Aves</ref></hi> (għasafar; 10,000-12,000 speċi, kważi 22,000 sottospeċi)</item>
<item>Klassi <hi rend="bold"><ref target="https://mt.wikipedia.org/wiki/Mammalia">Mammalia</ref></hi> (mammiferi; 5,700+ speċi)</item></list></item></list></item></list></item></list></item></list>
</text></body></html>