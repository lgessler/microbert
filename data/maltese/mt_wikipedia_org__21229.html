<html><body><text id="wikipedia_mt_wikipedia_org__21229.html" ns="0" revid="244223" sourceurl="https://mt.wikipedia.org/wiki/Joseph_Calleja" title="Joseph Calleja" type="wikipedia">Joseph Calleja<figure><caption>Joseph Calleja</caption></figure>
<p><hi rend="bold">Joseph Calleja</hi>, (22 ta' Jannar 1978, <ref target="https://mt.wikipedia.org/wiki/Ħ'Attard">Ħ'Attard</ref>), hu <ref target="https://mt.wikipedia.org/wiki/Tenur">tenur</ref> Malti. Beda jkanta meta kellu 16-il meta skoprieh it-tenur Brian Cefai u mbagħad kompla jistudja taħt Pawlu Asciak. Ta' 19-il sena għamel id-debutt operistiku tiegħu bħala Macduff fl-opra <hi rend="italic"><ref target="https://mt.wikipedia.org/wiki/Macbeth_(opera)">Macbeth</ref></hi> ta' Verdi fit-<ref target="https://mt.wikipedia.org/wiki/Teatru_Astra">Teatru Astra</ref> ta' <ref target="https://mt.wikipedia.org/wiki/Għawdex">Għawdex</ref> u wara, fl-istess sena rebaħ premju fil-konkors internazzjonali tal-kant Hans Gabor Belvedere. Fl-1998, rebaħ il-konkors internazzjonali tal-kant liriku Enrico Caruso f'Milan u fl-1999 rebaħ il-premju CulturArte fil-konkors internazzjonali tal-opra <hi rend="italic">Operalia</hi> mwaqqaf minn <ref target="https://mt.wikipedia.org/wiki/Plácido_Domingo">Plácido Domingo</ref>.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Joseph Calleja hu meqjus bħala wieħed mit-tenuri żgħażagħ l-iżjed promettenti tas-seklu 21.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
<p>Fit-2 ta' Novembru 2012, l-Università ta' Malta onorat lil Joseph Calleja bid-Dottorat fil-Letteratura Honoris Causa bħala rikonoxximent tal-kisbiet tiegħu bħala tenur ta' fama internazzjonali.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref></p>
Suċċessi internazzjonali
<p>Fl-Ewropa, Calleja kanta f'ħafna teatri tal-opra fosthom ir-<hi rend="italic">Royal Opera House</hi> f'Londra, fil-<hi rend="italic">Wiener Staatsoper</hi> ta' Vjenna, fl-<hi rend="italic">Oper Frankfurt</hi>, id-<hi rend="italic">Deutsche Oper Berlin</hi>, l-<hi rend="italic">Opéra national du Rhin</hi> f'Strasburgu, it-<hi rend="italic">Teatre Principal</hi> f'Minorca, il-<hi rend="italic">Gran Teatre del Liceu</hi> ta' Barċelona, il-<hi rend="italic"> Concertgebouw</hi> f'Amsterdam u ħafna oħrajn.</p>
<p>Fl-Istati Uniti, Calleja kanta fil-<hi rend="italic">Metropolitan Opera</hi> ta' New York, il-<hi rend="italic">Houston Grand Opera</hi>, il-<hi rend="italic">Los Angeles Opera</hi>, is-<hi rend="italic">Seattle Opera</hi>, il-<hi rend="italic">Washington National Opera</hi>, u s-<hi rend="italic">Civic Opera House</hi> ta' Chicago.</p>
<p>Calleja irrekordja żewġ CDs, ma' DeccaClassic, ta' arji mill-opri: <hi rend="italic">Tenor Arias</hi> u <hi rend="italic">The Golden Voice</hi>. F'Lulju tal-2011, it-tielet album solo ta' Calleja, <hi rend="italic">Joseph Calleja – The Maltese Tenor</hi> laħaq it-tieni post fil-klassifika Ġermaniża<ref target="https://mt.wikipedia.org/wiki/Il-Paġna_prinċipali#cite_note-4">[4]</ref> u mill-ewwel laħaq l-ewwel post fil-<hi rend="italic">Billboard Classical Traditional chart</hi> tal-Istati Uniti.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref></p>
<p>Joseph Calleja kien nominat Artista tas-Sena 2012 tar-rivista <hi rend="italic">Gramophone</hi>. Fl-istess sena, Calleja inħatar bħala l-ewwel ambaxxatur kulturali ta' Malta.</p>
Kunċerti
<list type="unordered"><item>Fid-19 ta' Lulju 2009, kanta ma' <ref target="https://mt.wikipedia.org/wiki/Michael_Bolton">Michael Bolton</ref>.</item>
<item>F'Lulju 2010, kanta ma' <ref target="https://mt.wikipedia.org/wiki/Dionne_Warwick">Dionne Warwick</ref> u <ref target="https://mt.wikipedia.org/wiki/Riccardo_Cocciante">Riccardo Cocciante</ref> mal-kor tiegħu ta' mitt tifel u tifla.</item>
<item>Fid-9 ta' Lulju 2011, Calleja kanta f'kunċert anwali dedikat għalih mas- <ref target="https://mt.wikipedia.org/wiki/Soprano">soprano</ref> <ref target="https://mt.wikipedia.org/wiki/Hayley_Westenra">Hayley Westenra</ref> minn <ref target="https://mt.wikipedia.org/wiki/Christchurch">Christchurch</ref> u l-kantant Taljan <ref target="https://mt.wikipedia.org/wiki/Lucio_Dalla">Lucio Dalla</ref> fuq il-Fosos tal-<ref target="https://mt.wikipedia.org/wiki/Furjana">Furjana</ref>.<ref target="https://mt.wikipedia.org/wiki/Il-Paġna_prinċipali#cite_note-6">[6]</ref></item>
<item>Fit-8 ta' Diċembru 2011, Calleja kanta fil-kunċert tal-Premju Nobel għall-Paċi tal-2011 f'<ref target="https://mt.wikipedia.org/wiki/Stokkolma">Stokkolma</ref>.<ref target="https://mt.wikipedia.org/wiki/Il-Paġna_prinċipali#cite_note-7">[7]</ref></item>
<item>Fit-8 ta' Settembru 2012, Calleja kanta fil-<hi rend="italic">Last Night of Proms 2012</hi>.<ref target="https://mt.wikipedia.org/wiki/Il-Paġna_prinċipali#cite_note-8">[8]</ref></item>
<item>Fit-18 ta' Jannar 2013, Calleja kanta Pariġi fit-<hi rend="italic">Théâtre des Champs-Elysées</hi>.</item>
<item>Fil-31 ta' Jannar 2013, Calleja kanta fil-<ref target="https://mt.wikipedia.org/wiki/Concertgebouw">Concertgebouw</ref> f'<ref target="https://mt.wikipedia.org/wiki/Amsterdam">Amsterdam</ref>, mal-<hi rend="italic">Orquesta Sinfónica de Navarra</hi>, immexxija minn <ref target="https://mt.wikipedia.org/wiki/Frédéric_Chaslin">Frédéric Chaslin</ref>.</item>
<item>On 1 August 2013, Calleja kanta ma' <ref target="https://mt.wikipedia.org/wiki/Zucchero">Zucchero</ref>, <ref target="https://mt.wikipedia.org/wiki/Rebecca_Ferguson">Rebecca Ferguson</ref>, <ref target="https://mt.wikipedia.org/wiki/Gianluca_Bezzina">Gianluca Bezzina</ref>, <ref target="https://mt.wikipedia.org/wiki/Riccardo_Cocciante">Riccardo Cocciante</ref> u Tenisha. Kien akkumpanjat mill-kor tiegħu. Il-kunċert sar fuq il-Fosos tal-Furjana mal-Orkestra Nazzjonali Maltija mmexxija mill-Mro. Steven Mercurio.<ref target="https://mt.wikipedia.org/wiki/Il-Paġna_prinċipali#cite_note-9">[9]</ref></item></list>
Recordings u videos
<list type="unordered"><item>2003: DVD ta' <hi rend="italic"><ref target="https://mt.wikipedia.org/wiki/Maria_Stuarda">Maria Stuarda</ref></hi>, b'Calleja fil-parti ta' Leicester, irrekordjata mill-<hi rend="italic">Fondazione Orchestra Stabile de Bergamo</hi></item>
<item>2004: Diska solo, <hi rend="italic">Tenor Arias</hi>, diretta minn <ref target="https://mt.wikipedia.org/wiki/Riccardo_Chailly">Riccardo Chailly</ref> bl-<hi rend="italic">Orchestra Sinfonica e Coro di Milano</hi></item>
<item>2004: "Puccini Discoveries": Cantata <hi rend="italic">Cessato il suon dell'armi</hi>, diretta minn Riccardo Chailly mal-<hi rend="italic">Orchestra Sinfonica e Coro di Milano</hi></item>
<item>2005: Diska solo, <hi rend="italic">The Golden Voice</hi>, diretta minn <ref target="https://mt.wikipedia.org/wiki/Carlo_Rizzi">Carlo Rizzi</ref> mal-<hi rend="italic">Academy of St Martin in the Fields</hi></item>
<item>2009: CD ta' <hi rend="italic"><ref target="https://mt.wikipedia.org/wiki/I_Capuleti_e_i_Montecchi">I Capuleti e i Montecchi</ref></hi> b'Calleja fil-parti ta' Tebaldo, diretta minn <ref target="https://mt.wikipedia.org/wiki/Fabio_Luisi">Fabio Luisi</ref></item>
<item>2010: DVD ta' <hi rend="italic"><ref target="https://mt.wikipedia.org/wiki/Simon_Boccanegra">Simon Boccanegra</ref></hi> b'Calleja fil-parti ta' Gabriele Adorno b'<ref target="https://mt.wikipedia.org/wiki/Plácido_Domingo">Plácido Domingo</ref> fil-parti prinċipali; irrekordjata fir-<hi rend="italic">Royal Opera House'</hi>, Covent Garden, Londra</item>
<item>2011: DVD of <hi rend="italic"><ref target="https://mt.wikipedia.org/wiki/La_traviata">La traviata</ref></hi> b'Calleja fil-parti ta' Alfredo Germont, irrekordjata fir-<hi rend="italic">Royal Opera House'</hi>, Covent Garden, Londra (nominata għal <hi rend="italic">Grammy</hi>)</item>
<item>2011: Diska solo, <hi rend="italic">The Maltese Tenor</hi>, mal-<hi rend="italic">Orchestre de la Suisse Romande</hi></item>
<item>2012: Diska solo, "Be My Love - A Tribute to Mario Lanza", <hi rend="italic">BBC Concert Orchestra</hi></item></list>
<p>Calleja deher bħala mistieden fl-album ta' Renée Fleming, <hi rend="italic">By Request</hi>, fejn kanta l-parti ta' Alfredo fl-aħħar xena tal-ewwel att ta' <hi rend="italic">La traviata</hi>.  Ir-recording ta' "La donna è mobile" mir-<hi rend="italic"><ref target="https://mt.wikipedia.org/wiki/Rigoletto">Rigoletto</ref></hi> ta' Verdi jinstema' fis-soundtrack tal-film ta' 2007 <hi rend="italic">No Reservations</hi>, li taħdem fih <ref target="https://mt.wikipedia.org/wiki/Catherine_Zeta-Jones">Catherine Zeta-Jones</ref>.</p>
<p><hi rend="italic">The Golden Voice</hi> u <hi rend="italic">Tenor Arias</hi> qalgħu ħafna tifħir kritiku u popolari u t-tejn ġew nominati bħala l-għażla tal-Editur fir-rivista <hi rend="italic">Gramophone</hi>.</p>
Singli
<list type="unordered"><item>2012: "Be My Love" (laħqet ir-raba' post f' <hi rend="italic">Tracklisten</hi>, il-Klassifika Daniża tas-Singli)</item></list>
Film
<p>Joseph Calleja jaħdem il-parti tat-tenur <ref target="https://mt.wikipedia.org/wiki/Enrico_Caruso">Enrico Caruso</ref> fil-film ta' James Gray <hi rend="italic">The Immigrant,</hi> li jaħdmu fih ukoll <ref target="https://mt.wikipedia.org/wiki/Joaquin_Phoenix">Joaquin Phoenix</ref> u <ref target="https://mt.wikipedia.org/wiki/Marion_Cotillard">Marion Cotillard</ref>.</p>
Repertorju
<list type="unordered"><item>Zephoris f' <hi rend="italic"><ref target="https://mt.wikipedia.org/wiki/Si_j'étais_roi">Si j'étais roi</ref></hi> (<ref target="https://mt.wikipedia.org/wiki/Adolphe_Adam">Adolphe Adam</ref>)</item>
<item>Tebaldo f' <hi rend="italic"><ref target="https://mt.wikipedia.org/wiki/I_Capuleti_e_i_Montecchi">I Capuleti e i Montecchi</ref></hi> (<ref target="https://mt.wikipedia.org/wiki/Vincenzo_Bellini">Vincenzo Bellini</ref>)</item>
<item>Arturo f' <hi rend="italic"><ref target="https://mt.wikipedia.org/wiki/I_puritani">I puritani</ref></hi> (Bellini)</item>
<item>Elvino f' <hi rend="italic"><ref target="https://mt.wikipedia.org/wiki/La_sonnambula">La sonnambula</ref></hi> (Bellini)</item>
<item>Lind f' <hi rend="italic">Isabella</hi> (<ref target="https://mt.wikipedia.org/wiki/Azio_Corghi">Azio Corghi</ref>)</item>
<item>Nemorino f' <hi rend="italic"><ref target="https://mt.wikipedia.org/wiki/L'elisir_d'amore">L'elisir d'amore</ref></hi> (<ref target="https://mt.wikipedia.org/wiki/Gaetano_Donizetti">Gaetano Donizetti</ref>)</item>
<item>Edgardo f' <hi rend="italic"><ref target="https://mt.wikipedia.org/wiki/Lucia_di_Lammermoor">Lucia di Lammermoor</ref></hi> (Donizetti)</item>
<item>Leicester f' <hi rend="italic"><ref target="https://mt.wikipedia.org/wiki/Maria_Stuarda">Maria Stuarda</ref></hi> (Donizetti)</item>
<item>Ernesto f' <hi rend="italic"><ref target="https://mt.wikipedia.org/wiki/Don_Pasquale">Don Pasquale</ref></hi> (Donizetti)</item>
<item>Roberto Devereux f' <hi rend="italic"><ref target="https://mt.wikipedia.org/wiki/Roberto_Devereux">Roberto Devereux</ref></hi> (Donizetti)</item>
<item>Faust f' <hi rend="italic"><ref target="https://mt.wikipedia.org/wiki/Faust_(opera)">Faust</ref></hi> (<ref target="https://mt.wikipedia.org/wiki/Charles_Gounod">Charles Gounod</ref>)</item>
<item>Roméo f' <hi rend="italic"><ref target="https://mt.wikipedia.org/wiki/Roméo_et_Juliette">Roméo et Juliette</ref></hi> (Gounod)</item>
<item>Don Ottavio f' <hi rend="italic"><ref target="https://mt.wikipedia.org/wiki/Don_Giovanni">Don Giovanni</ref></hi> (<ref target="https://mt.wikipedia.org/wiki/Wolfgang_Amadeus_Mozart">Mozart</ref>)</item>
<item>Rodolfo f' <hi rend="italic"><ref target="https://mt.wikipedia.org/wiki/La_bohème">La bohème</ref></hi> (<ref target="https://mt.wikipedia.org/wiki/Giacomo_Puccini">Giacomo Puccini</ref>)</item>
<item>Rinuccio f' <hi rend="italic"><ref target="https://mt.wikipedia.org/wiki/Gianni_Schicchi">Gianni Schicchi</ref></hi> (Puccini)</item>
<item>Count Almaviva f' <hi rend="italic"><ref target="https://mt.wikipedia.org/wiki/Il_barbiere_di_Siviglia">Il barbiere di Siviglia</ref></hi> (<ref target="https://mt.wikipedia.org/wiki/Gioachino_Rossini">Gioachino Rossini</ref>)</item>
<item>Fenton f' <hi rend="italic"><ref target="https://mt.wikipedia.org/wiki/Falstaff_(opera)">Falstaff</ref></hi> (<ref target="https://mt.wikipedia.org/wiki/Giuseppe_Verdi">Giuseppe Verdi</ref>)</item>
<item>Edoardo di Sanval f' <hi rend="italic"><ref target="https://mt.wikipedia.org/wiki/Un_giorno_di_regno">Un giorno di regno</ref></hi> (Verdi)</item>
<item>Macduff f' <hi rend="italic"><ref target="https://mt.wikipedia.org/wiki/Macbeth_(opera)">Macbeth</ref></hi> (Verdi)</item>
<item>The Duke f' <hi rend="italic"><ref target="https://mt.wikipedia.org/wiki/Rigoletto">Rigoletto</ref></hi> (Verdi)</item>
<item>Alfredo f' <hi rend="italic"><ref target="https://mt.wikipedia.org/wiki/La_traviata">La traviata</ref></hi> (Verdi)</item>
<item>Hoffmann f' <hi rend="italic"><ref target="https://mt.wikipedia.org/wiki/Les_contes_d'Hoffmann">Les contes d'Hoffmann</ref></hi> (<ref target="https://mt.wikipedia.org/wiki/Jacques_Offenbach">Jacques Offenbach</ref>)</item>
<item>Ruggiero f' <hi rend="italic"><ref target="https://mt.wikipedia.org/wiki/La_rondine">La rondine</ref> </hi>(Puccini)</item>
<item>Nicias f' <hi rend="italic"><ref target="https://mt.wikipedia.org/wiki/Thaïs_(opera)">Thaïs</ref></hi> (<ref target="https://mt.wikipedia.org/wiki/Jules_Massenet">Jules Massenet</ref>)</item>
<item>Pinkerton f' <hi rend="italic"><ref target="https://mt.wikipedia.org/wiki/Madama_Butterfly">Madama Butterfly</ref></hi> (Puccini)</item>
<item>Gabriele Adorno f' <hi rend="italic"><ref target="https://mt.wikipedia.org/wiki/Simon_Boccanegra">Simon Boccanegra</ref></hi> (Verdi)</item>
<item>Fritz f' <hi rend="italic"><ref target="https://mt.wikipedia.org/wiki/L'amico_Fritz">L'amico Fritz</ref> </hi>(<ref target="https://mt.wikipedia.org/wiki/Pietro_Mascagni">Pietro Mascagni</ref>)</item>
<item>Nadir f' <hi rend="italic"><ref target="https://mt.wikipedia.org/wiki/Les_pêcheurs_de_perles">Les pêcheurs de perles</ref> </hi>(<ref target="https://mt.wikipedia.org/wiki/Georges_Bizet">Georges Bizet</ref>)</item></list>
Ħoloq esterni
<list type="unordered"><item><ref target="http://www.josephcalleja.com/">Sit tal-web uffiċjali</ref></item>
<item><ref target="http://www.josephcalleja.net/">International Fan Page</ref></item>
<item><ref target="https://www.onepoint.fm/#!/josephcalleja/">Profil ta' Joseph Calleja fuq onepoint.fm</ref></item>
<item><ref target="http://www.instantencore.com/contributor/bio.aspx?CId=5028711">Bijografija fuq InstantEncore</ref></item></list>
</text></body></html>