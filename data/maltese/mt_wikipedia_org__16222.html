<html><body><text id="wikipedia_mt_wikipedia_org__16222.html" ns="0" revid="254175" sourceurl="https://mt.wikipedia.org/wiki/Magdalena_Tul" title="Magdalena Tul" type="wikipedia">Magdalena Tul
<p><hi rend="bold">Magdalena Ewa Tul</hi> (<ref target="https://mt.wikipedia.org/wiki/Gdańsk">Gdańsk</ref>, <ref target="https://mt.wikipedia.org/wiki/29_ta'_April">29 ta' April</ref> <ref target="https://mt.wikipedia.org/wiki/1980">1980</ref>) hija <ref target="https://mt.wikipedia.org/wiki/Kantant">kantanta</ref> <ref target="https://mt.wikipedia.org/wiki/Polonja">Pollakka</ref>.</p>
<p>Fis-sena 2000, ittrasferixxiet minn <ref target="https://mt.wikipedia.org/wiki/Gdańsk">Gdańsk</ref> għall-belt kapitali <ref target="https://mt.wikipedia.org/wiki/Varsavja">Varsavja</ref> fejn hemmhekk bdiet taħdem bħala kantanta u attriċi għat-teatru mużikali Studio Buffo. Tliet snin wara, Magda issiebħet ma' teatru mużikali ieħor, Roma. Hemmhekk, hi ħadet sehem f'<hi rend="italic">musicals</hi> bħal "Miss Saigon", "Grease", "Cats" u "Academy of Mister Kleks".</p>
<p>Magda kienet fil-lista proviżorja ta' kantanti prospettivi għall-<ref target="https://mt.wikipedia.org/wiki/Festival_tal-Eurovision_2005">Festival tal-Eurovision 2005</ref> f'isem il-<ref target="https://mt.wikipedia.org/wiki/Polonja_fil-Festival_tal-Eurovision">Polonja</ref>. Sitt snin wara, fl-14 ta' Frar 2011, ġiet magħżula biex iġġorr il-bandiera Pollakka fil-<ref target="https://mt.wikipedia.org/wiki/Eurovision_Song_Contest_2011">Eurovision Song Contest 2011</ref> ġewwa l-<ref target="https://mt.wikipedia.org/wiki/Ġermanja">Ġermanja</ref>, bil-kanzunetta "Jestem".<ref target="https://mt.wikipedia.org/wiki/Il-Paġna_prinċipali#cite_note-1">[1]</ref></p>


Ħoloq esterni
<list type="unordered"><item><ref target="http://magdalenatul.pl/">Sit uffiċjali</ref></item></list>
</text></body></html>