<html><body><text id="wikipedia_mt_wikipedia_org__9052.html" ns="0" revid="269129" sourceurl="https://mt.wikipedia.org/wiki/Liebru_tal-Alaska" title="Liebru tal-Alaska" type="wikipedia">Liebru tal-Alaska

<p>Il-<ref target="https://mt.wikipedia.org/wiki/Liebru_tal-Alaska">Liebru tal-Alaska</ref> magħruf xjentifikament bħala <hi rend="italic"><hi rend="bold">Lepus othus</hi></hi> huwa <ref target="https://mt.wikipedia.org/wiki/Speċi">speċi</ref> ta' mammiferu plaċentat tal-<ref target="https://mt.wikipedia.org/wiki/Familja">familja</ref> <ref target="https://mt.wikipedia.org/wiki/Leporidae">Leporidae</ref> (<hi rend="italic"><ref target="https://mt.wikipedia.org/wiki/Leporidu">leporidu</ref></hi>) fl-<ref target="https://mt.wikipedia.org/wiki/Ordni">ordni</ref> <ref target="https://mt.wikipedia.org/wiki/Lagomorpha">Lagomorpha</ref> (<hi rend="italic"><ref target="https://mt.wikipedia.org/wiki/Lagomorfu">lagomorfu</ref></hi>) li jinsab mifrux mal-muntanji f' elevazjoni ogħlja ta' l-Alaska fil-kontinent tal-Amerika ta' fuq u fis-Siberja fil-ponta estrema tal-kontinent Asjatiku. </p>
<p>L-isem ta' <hi rend="italic"><hi rend="bold">Liebru tal-Alaska</hi></hi> ġej mid-distribuzzjoni ta' dan il-<ref target="https://mt.wikipedia.org/wiki/Liebru">liebru</ref>, fejn il-biċċa l-kbira tal-popolazzjoni tinsab mifruxa mal-muntanji tal-Alaska. Il-<ref target="https://mt.wikipedia.org/wiki/Liebru_tal-Alaska">Liebru tal-Alaska</ref> (<hi rend="italic"><hi rend="bold">Lepus othus</hi></hi>) hija l-akbar <ref target="https://mt.wikipedia.org/wiki/Speċi">speċi</ref> ta' <ref target="https://mt.wikipedia.org/wiki/Liebru">liebru</ref> fil-kontinent <ref target="https://mt.wikipedia.org/wiki/Amerika">Amerikan</ref> fejn adult kapaċi jilħaq is-70 ċentimetru tul bid-denb b'kollox li jkun bejn wieħed u ieħor 8 ċentimetri.</p>
<p>Dan il-<ref target="https://mt.wikipedia.org/wiki/Liebru">liebru</ref> għad-differenza minn ħafna oħra jirriproduċi darba f'sena. Iżda hemm tendenza li l-boton ikun akbar fin-numru (minn 4 sa 8 żrameġ) mill-i<ref target="https://mt.wikipedia.org/wiki/Speċi">speċi</ref> li jirriproduċu aktar minn darba fis-sena.  </p>
Klassifikazzjoni
<p>Dan il-liebru huwa 1 minn 3 <ref target="https://mt.wikipedia.org/wiki/Speċi">speċi</ref> li qegħdin klassifikati fis-<ref target="https://mt.wikipedia.org/wiki/Sottoġeneru">sottoġeneru</ref> <hi rend="italic"><ref target="https://mt.wikipedia.org/wiki/Lepus_(sottoġeneru)">Lepus</ref></hi> u l-i<ref target="https://mt.wikipedia.org/wiki/Speċi">speċi</ref> maqsuma f' 2 <ref target="https://mt.wikipedia.org/wiki/Sottospeċi">sottospeċi</ref>.</p>
<list type="unordered"><item><ref target="https://mt.wikipedia.org/wiki/Ordni">Ordni</ref> <ref target="https://mt.wikipedia.org/wiki/Lagomorpha">Lagomorpha</ref>
<list type="unordered"><item><ref target="https://mt.wikipedia.org/wiki/Familja">Familja</ref> <ref target="https://mt.wikipedia.org/wiki/Leporidae">Leporidae</ref>
<list type="unordered"><item><ref target="https://mt.wikipedia.org/wiki/Sottofamilja">Sottofamilja</ref> <ref target="https://mt.wikipedia.org/wiki/Leporinae">Leporinae</ref>
<list type="unordered"><item><ref target="https://mt.wikipedia.org/wiki/Tribù">Tribù</ref> <ref target="https://mt.wikipedia.org/wiki/Leporini">Leporini</ref>
<list type="unordered"><item><ref target="https://mt.wikipedia.org/wiki/Ġeneru">Ġeneru</ref> <hi rend="italic"><ref target="https://mt.wikipedia.org/wiki/Lepus">Lepus</ref></hi>
<list type="unordered"><item><ref target="https://mt.wikipedia.org/wiki/Sottoġeneru">Sottoġeneru</ref> <hi rend="italic"><ref target="https://mt.wikipedia.org/wiki/Lepus_(sottoġeneru)">Lepus</ref></hi>
<list type="unordered"><item><ref target="https://mt.wikipedia.org/wiki/Liebru_tal-Alaska">Liebru tal-Alaska</ref> <hi rend="italic"><ref target="https://mt.wikipedia.org/wiki/Lepus_othus">Lepus othus</ref></hi>
<list type="unordered"><item><ref target="https://mt.wikipedia.org/wiki/Sottospeċi">Sottospeċi</ref></item>
<item><hi rend="italic"><ref target="https://mt.wikipedia.org/wiki/Lepus_othus_othus">Lepus othus othus</ref></hi> (Merriam, 1900)</item>
<item><hi rend="italic"><ref target="https://mt.wikipedia.org/wiki/Lepus_othus_tschuktschorum">Lepus othus tschuktschorum</ref></hi> (Nordquist, 1883)</item></list></item></list></item></list></item></list></item></list></item></list></item></list></item></list>
Referenzi
<list type="unordered"><item>Hoffmann, Robert S.; Andrew T. Smith (November 16, 2005). Wilson, D. E., and Reeder, D. M. (eds): Mammal Species of the World, 3rd edition, Johns Hopkins University Press. <ref target="https://mt.wikipedia.org/wiki/Special:BookSources/0801882214">ISBN 0-801-88221-4</ref>.</item>
<item>Lagomorph Specialist Group (1996).<ref target="http://www.iucnredlist.org/search/details.php/11795/all"><hi rend="italic">Lepus othus</hi></ref>. 2006 IUCN Red List of Threatened Species.</item>
<item><ref target="http://paleodb.org/cgi-bin/bridge.pl">The Paleobiology Database</ref>.</item>
<item><ref target="http://www.webcitation.org/query?id=1256601206076925&amp;url=www.geocities.com/mammal_taxonomy/nederlands2.html">Tassonomija tal-Mammiferi</ref>.</item></list></text></body></html>