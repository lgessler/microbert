<html><body><text id="wikipedia_mt_wikipedia_org__5526.html" ns="0" revid="231704" sourceurl="https://mt.wikipedia.org/wiki/Opossum_nanu_mistur_tal-Bolivja" title="Opossum nanu mistur tal-Bolivja" type="wikipedia">Opossum nanu mistur tal-Bolivja
<figure><caption>Firxa ta' l-<ref target="https://mt.wikipedia.org/wiki/Opossum_nanu_mistur_tal-Bolivja">Opossum nanu mistur tal-Bolivja</ref> <hi rend="italic"><ref target="https://mt.wikipedia.org/wiki/Cryptonanus_unduaviensis">Cryptonanus unduaviensis</ref></hi></caption></figure>
<p>L-<ref target="https://mt.wikipedia.org/wiki/Opossum_nanu_mistur_tal-Bolivja">Opossum nanu mistur tal-Bolivja</ref> jew <ref target="https://mt.wikipedia.org/wiki/Opossum_grazzjuż_tal-Bolivja">Opossum grazzjuż tal-Bolivja</ref>, magħruf xjentifikament bħala <hi rend="italic"><ref target="https://mt.wikipedia.org/wiki/Cryptonanus_unduaviensis">Cryptonanus unduaviensis</ref></hi>, huwa mammiferu marsupjal, tat-<ref target="https://mt.wikipedia.org/wiki/Tribù">tribù</ref> <ref target="https://mt.wikipedia.org/wiki/Thylamyini">Thylamyini</ref>, fil-<ref target="https://mt.wikipedia.org/wiki/Familja">familja</ref> <ref target="https://mt.wikipedia.org/wiki/Didelphidae">Didelphidae</ref> (<ref target="https://mt.wikipedia.org/wiki/Didelfidu">didelfidu</ref>), fl-ordni <ref target="https://mt.wikipedia.org/wiki/Didelphimorphia">Didelphimorphia</ref> (<ref target="https://mt.wikipedia.org/wiki/Didelfimorfju">didelfimorfju</ref>) u huwa wieħed mill-<ref target="https://mt.wikipedia.org/wiki/Opossum_nanu_mistur">opossumi nani mistura</ref>, nativ tal-kontinent ta' l-<ref target="https://mt.wikipedia.org/wiki/Amerika_ta'_isfel">Amerika ta' isfel</ref>.</p>
<p>Dan l-<ref target="https://mt.wikipedia.org/wiki/Opossum_nanu_mistur">opossum nanu mistur</ref> huwa marsupjal b' abitudni notturna (attiv bil-lejl) b' attivita minima matul il-ġurnata. <hi rend="italic"><ref target="https://mt.wikipedia.org/wiki/Cryptonanus_unduaviensis">Cryptonanus unduaviensis</ref></hi> jippreferi jgħix f' abitat ta' foresti tax-xita kemm subtropikali kif ukoll tropiklai umdi kif ukoll f' artijiet mistgħadra ("wetlands"). Dan huwa mammiferu primarjament arborju (jgħix fis-siġar), għalkemm jingħżel ma' l-art biex jiekol xi frott u jikaċċa l-insetti u biex jistkenn f' bejtiet fi zkukk vojta, fi xquq jew taħt il-ġebel u f' ħofor ġewwa l-bejtiet tan-nemel il-bojod jew termiti li huma magħmulin minn għoljiet tal-ħamrijja.</p>
<p>Dan il-marsupjal huwa wieħed mill' akbar fost l-ispeċi tal-ġeneru <hi rend="italic"><ref target="https://mt.wikipedia.org/wiki/Cryptonanus">Cryptonanus</ref></hi> u <ref target="https://mt.wikipedia.org/wiki/Opossum_nanu_mistur_tal-Bolivja">Opossum nanu mistur tal-Bolivja</ref> adult jikber bejn 86 u 121 millimetru eskluż id-denb ta' bejn 112 u 135 millimetru ieħor. Dan ikollu s-saqajn ta' wara bejn 15 u 19-il millimetru u l-widnejn bejn 14 u 18-il millimetru u jiżen minn 18 sa 40 gramma. Dan l-<ref target="https://mt.wikipedia.org/wiki/Opossum_nanu_mistur">opossum nanu mistur</ref> normalment ikollu l-pil ta' lewn griż fil-kannella għalkemm dan jista jvarja u jkollu ton fil-ħamrani, filwaqt il-pil ta' taħt iż-żaqq li jkun ta' kwalita ifjen jista jkun ta' lewn griż jew griż car fil-bajdani.</p>
Dieta
<p>L-<ref target="https://mt.wikipedia.org/wiki/Opossum_nanu_mistur_tal-Bolivja">Opossum nanu mistur tal-Bolivja</ref> huwa marsupjal b' dieta <ref target="https://mt.wikipedia.org/wiki/Omnivoru">omnivora</ref>, u tikkonsisti minn frott, insetti u annimali vertebrati u invertebrati żagħar oħra.</p>
Distribuzjoni
<p><hi rend="italic"><ref target="https://mt.wikipedia.org/wiki/Cryptonanus_unduaviensis">Cryptonanus unduaviensis</ref></hi> huwa <ref target="https://mt.wikipedia.org/wiki/Speċi">speċi</ref> b' distribuzjoni kbira (it-tielet l' akbar fost l-ispeċi fil-<ref target="https://mt.wikipedia.org/wiki/Ġeneru">ġeneru</ref> <hi rend="italic"><ref target="https://mt.wikipedia.org/wiki/Cryptonanus">Cryptonanus</ref></hi>) fil-kontinent ta' l-<ref target="https://mt.wikipedia.org/wiki/Amerika_ta'_isfel">Amerika ta' isfel</ref>, mifrux fit-Tramuntana, fil-Grigal u fil-Lvant tal-<ref target="https://mt.wikipedia.org/wiki/Bolivja">Bolivja</ref> biss, fil-provinċi ta' Beni, Cochabamba, La Paz, Pando u Santa Cruz u b' hekk huwa <ref target="https://mt.wikipedia.org/wiki/Speċi">speċi</ref> endemika tal-<ref target="https://mt.wikipedia.org/wiki/Bolivja">Bolivja</ref>.</p>
Klassifikazjoni
<list type="unordered"><item><ref target="https://mt.wikipedia.org/wiki/Ordni">Ordni</ref> <ref target="https://mt.wikipedia.org/wiki/Didelphimorphia">Didelphimorphia</ref>
<list type="unordered"><item><ref target="https://mt.wikipedia.org/wiki/Superfamilja">Superfamilja</ref> <ref target="https://mt.wikipedia.org/wiki/Didelphoidea">Didelphoidea</ref>
<list type="unordered"><item><ref target="https://mt.wikipedia.org/wiki/Familja">Familja</ref> <ref target="https://mt.wikipedia.org/wiki/Didelphidae">Didelphidae</ref>
<list type="unordered"><item><ref target="https://mt.wikipedia.org/wiki/Sottofamilja">Sottofamilja</ref> <ref target="https://mt.wikipedia.org/wiki/Didelphinae">Didelphinae</ref>
<list type="unordered"><item><ref target="https://mt.wikipedia.org/wiki/Tribù">Tribù</ref> <ref target="https://mt.wikipedia.org/wiki/Thylamyini">Thylamyini</ref>
<list type="unordered"><item><ref target="https://mt.wikipedia.org/wiki/Ġeneru">Ġeneru</ref> <hi rend="italic"><ref target="https://mt.wikipedia.org/wiki/Cryptonanus">Cryptonanus</ref></hi>
<list type="unordered"><item><ref target="https://mt.wikipedia.org/wiki/Opossum_nanu_mistur_tal-Bolivja">Opossum nanu mistur tal-Bolivja</ref>, <hi rend="italic"><ref target="https://mt.wikipedia.org/wiki/Cryptonanus_unduaviensis">Cryptonanus unduaviensis</ref></hi></item></list></item></list></item></list></item></list></item></list></item></list></item></list>
Sinonimi
<p><hi rend="italic"><hi rend="bold">"Gracilinanus agilis unduaviensis"</hi></hi> u <hi rend="italic"><hi rend="bold">"Gracilinanus unduaviensis"</hi></hi> huma sinonimi jew l-istess bħal u jirreferu għal <hi rend="italic"><ref target="https://mt.wikipedia.org/wiki/Cryptonanus_unduaviensis">Cryptonanus unduaviensis</ref></hi> ta' Tate, 1931.</p>
Referenzi
<list type="unordered"><item>Anderson, S. 1997. Mammals of Bolivia, taxonomy and distribution. Bulletin of the American Museum of Natural History 231:1-652.</item>
<item>Tate, G.H.H. 1931. Brief diagnoses of twenty-six apparently new forms of Marmosa (Marsupialia) from South America. American Museum Novitates 493:1–14.</item>
<item>Díaz, M.M., Flores, D.A. &amp; Barquez, R.M. 2002. A New Species Of Gracile Mouse Opossum (Didelphimorphia: Didelphidae), From Argentina. Journal of Mammalogy 83(3):824-833, August 2002.</item>
<item>Voss, R.S., Lunde, D.P. &amp; Jansa, S.A. 2005. On the Contents of <hi rend="italic">Gracilinanus</hi> Gardner &amp; Creighton, 1989, with the Description of a Previously Unrecognized Clade of Small Didelphid Marsupials. American Museum Novitates 3482:1-34, 25 juli 2005. Tista tara il- <ref target="http://diglib1.amnh.org/novitates/i0003-0082-482-01-0001.pdf">fajl hawn</ref>.</item></list>
Link Esterni
<list type="unordered"><item><ref target="http://www.webcitation.org/query?id=1256601206076925&amp;url=www.geocities.com/mammal_taxonomy/nederlands2.html">Tassonomija tal-Mammiferi</ref>.</item></list>
</text></body></html>