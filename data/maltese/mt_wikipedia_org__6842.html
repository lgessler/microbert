<html><body><text id="wikipedia_mt_wikipedia_org__6842.html" ns="0" revid="219314" sourceurl="https://mt.wikipedia.org/wiki/Wikisors" title="Wikisors" type="wikipedia">Wikisors
<p>Il-<hi rend="bold">Wikisors</hi> huwa proġett operat mill-<ref target="https://mt.wikipedia.org/wiki/Fondazzjoni_Wikimedia">Fondazzjoni Wikimedia</ref> li fih jipprovdi <ref target="https://mt.wikipedia.org/wiki/Kontenut_b'xejn">kontenut b'xejn</ref> ta' sorsi testwali, flimkien mat-tifsiriet b'lingwi differenti u materjal ieħor.</p>
Storja
<p>Il-Wikisource beda eżattament bejn l-2003 u l-2005 fejn f'dan iż-żmien il-lokazzjoni ta' dan il-proġett fuq l-internet (URL) kif ukoll ismu tbiddlu diversi drabi.</p>
<p>Dan il-<ref target="https://mt.wikipedia.org/wiki/Wiki">wiki</ref> kien l-ewwel imsemmi <ref target="https://meta.wikimedia.org/wiki/Wikisource">Project Sourceberg</ref> matul il-perjodu tat-tfassil tiegħu (logħob ta' kliem għal <ref target="https://mt.wikipedia.org/wiki/Project_Gutenberg">Project Gutenberg</ref>). Dan beda l-attività tiegħu f'lokazzjoni żbaljata, meta t-testi kienu ntefgħu fuq <ref target="http://ps.wikipedia.org">ps.wikipedia.org</ref>. Il-kontributuri ħasbu li "PS" ifissru "<hi rend="italic">primary sources</hi>" (sorsi primarji) jew <ref target="https://meta.wikimedia.org/wiki/Wikisource">Project Sourceberg</ref>, u bi żball ħadu post tas-sotto-dominju tal-<ref target="https://mt.wikipedia.org/wiki/Lingwa_Pashtu">lingwa Pashtu</ref> tal-<ref target="https://mt.wikipedia.org/wiki/Wikipedija">Wikipedija</ref>.</p>
<p>Project Sourceberg beda uffiċċjalment meta rċieva l-lokazzjoni tiegħu fuq l-internet fl-<ref target="https://mt.wikipedia.org/wiki/24_ta'_Novembru">24 ta' Novembru</ref>, <ref target="https://mt.wikipedia.org/wiki/2003">2003</ref> (<ref target="http://sources.wikipedia.org">http://sources.wikipedia.org</ref>); kull testi u diskussjonijiet mxew fil-lokazzjoni l-ġdida. Fis-<ref target="https://mt.wikipedia.org/wiki/6_ta'_Diċembru">6 ta' Diċembru</ref>, <ref target="https://mt.wikipedia.org/wiki/2003">2003</ref>, ismu nbidel għal Wikisource. Minkejja t-tibdil fl-isem, il-proġett dam sat-<ref target="https://mt.wikipedia.org/wiki/23_ta'_Lulju">23 ta' Lulju</ref>, <ref target="https://mt.wikipedia.org/wiki/2004">2004</ref>, qabel ma mexa fuq il-lokazzjoni permanenti (fuq <ref target="http://wikisource.org">http://wikisource.org</ref>).</p>
<p>F'ġimgħatejn mill-bidu tal-proġett (fuq sources.wikipedia.org), 'il fuq minn 1000 paġna ġew ikkrejati, b'madwar 200 minnhom iddisinjati bħala artikli taħt forma tajba. Fl-<ref target="https://mt.wikipedia.org/wiki/4_ta'_Jannar">4 ta' Jannar</ref>, <ref target="https://mt.wikipedia.org/wiki/2004">2004</ref>, Wikisource laqa' l-100 utent reġistrat. Fil-bidu ta' <ref target="https://mt.wikipedia.org/wiki/Lulju_2004">Lulju 2004</ref>, in-numru ta' artikli qabżu l-2400, u aktar minn 500 utent irreġistraw.</p>
<p>Fit-<ref target="https://mt.wikipedia.org/wiki/30_ta'_April">30 ta' April</ref>, <ref target="https://mt.wikipedia.org/wiki/2005">2005</ref>, kien hemm 2667 utent reġistrati (inklużi 18-il amministratur) u madwar 19,000 artiklu. Il-proġett qabeż is-96,000 editjar f'dik il-ġurnata.</p>
Logo u slogan
<figure><caption>Il-logo oriġinali tal-Wikisource</caption></figure>
<p>Sa meta l-Wikisource kienet inizzjalment imsemmija "Project Sourceberg", f'logħob ta' kliem għall-kliem <ref target="https://mt.wikipedia.org/wiki/Project_Gutenberg">Project Gutenberg</ref>, l-ewwel logo kienet stampa ta' iceberg. Żewġ voti li saru biex jintgħażel is-suċċessur ma' ġabu l-ebda konklużjoni, u l-logo oriġinali baqa' sa l-2006. Finalment, minħabba kemm problemi tekniċi u anki legali - minħabba li l-liċenzja ta' l-istampa ma kinitx tajba għal logo tal-Fondazzjoni Wikimedia u anki minħabba li r-ritratt ma jistax jitqassar u jitkabbar sewwa - stil ta' logo ta' l-iceberg, inspirata mill-istampa oriġinali kienet ġiet mandata biex isservi bħala l-logo tal-proġett.</p>
<p>L-ewwel użu prominenti ta' l-islogan tal-Wikisource - <hi rend="italic">The Free Library</hi> (Il-Librerija b'Xejn) - kienet fil-<ref target="https://wikisource.org/wiki/Main%20Page">portal multilingwali</ref> tal-proġett, meta kienet ġiet ridiżinjata bbażata skond il-portal tal-<ref target="https://mt.wikipedia.org/wiki/Wikipedija">Wikipedija</ref> fis-<ref target="https://mt.wikipedia.org/wiki/27_ta'_Awwissu">27 ta' Awwissu</ref>, <ref target="https://mt.wikipedia.org/wiki/2005">2005</ref> (<ref target="http://wikisource.org/w/index.php?title=Main_Page&amp;oldid=158605">verżjoni storikali</ref>). Bħall-<ref target="http://wikipedia.org/">portal tal-Wikipedija</ref>, is-slogan tal-Wikisource jidher madwar il-logo ta' l-akbar għaxar lingwi tal-proġett.</p>
Kontenut
<p>Il-Wikisource jiġbor u jistorja taħt format diġitali testi ppublikati qabel; inklużi n-novelli, xogħol ta' stejjer vera, ittri, taħdidiet, dokumenti kostituzzjonali u storiċi, liġijiet u varjeta ta' dokumenti oħra. Kull test miġbur huwa jew liberu mill-<hi rend="italic">copyright</hi> jew maħruġ taħt il-<ref target="https://mt.wikipedia.org/wiki/GNU_Free_Documentation_License">GNU Free Documentation License</ref>. Testi f'lingwi oħra huma aċċettati, kif ukoll it-translazzjonijiet.</p>
Ħoloq esterni

<list type="unordered"><item><ref target="http://wikisource.org/">Wikisource</ref></item>
<item><ref target="http://wikimediafoundation.org/wiki/Danny_Wool_on_Wikisource">Danny Wool fuq il-Wikisource</ref> (artiklu tal-<ref target="https://foundation.wikimedia.org/wiki/">Fondazzjoni Wikimedia</ref>)</item>
<item><ref target="https://meta.wikimedia.org/wiki/Talk:Wikisource#Historical_discussion">Diskussjonijiet u pjanijiet għall-proġett</ref></item>
<item><ref target="https://wikisource.org/wiki/User:Angela">Perspettiva personali fuq l-istorja tal-Wikisource</ref> minn <ref target="https://mt.wikipedia.org/wiki/Angela_Beesley">Angela Beesley</ref></item></list>
</text></body></html>