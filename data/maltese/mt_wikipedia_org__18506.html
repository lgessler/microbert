<html><body><text id="wikipedia_mt_wikipedia_org__18506.html" ns="0" revid="270140" sourceurl="https://mt.wikipedia.org/wiki/Rodrigo_Pereira" title="Rodrigo Pereira" type="wikipedia">Rodrigo Pereira
<p><hi rend="bold">Rodrigo Frank Pereira</hi> (<ref target="https://mt.wikipedia.org/wiki/Pontal">Pontal</ref>, <ref target="https://mt.wikipedia.org/wiki/28_ta'_Frar">28 ta' Frar</ref> <ref target="https://mt.wikipedia.org/wiki/1981">1981</ref>) huwa <ref target="https://mt.wikipedia.org/wiki/Futbol">futboler</ref> professjonali <ref target="https://mt.wikipedia.org/wiki/Brażil">Brażiljan</ref> li jilgħab bħala <ref target="https://mt.wikipedia.org/wiki/Difensur">difensur</ref> ma' <ref target="https://mt.wikipedia.org/wiki/Balzan_FC">Balzan</ref>.</p>
Karriera
Bidu
<p>Rodrigo Pereira huwa <ref target="https://mt.wikipedia.org/wiki/Brażil">Brażiljan</ref> li jħaddan ukoll ċittadinanza <ref target="https://mt.wikipedia.org/wiki/Italja">Taljana</ref>. Hu beda l-karriera tal-futbol tiegħu fil-Brażil fejn kien jilgħab ma' <ref target="https://mt.wikipedia.org/wiki/Guarani_Futebol_Clube">Guarani FC</ref>. Wara hu lagħab għal <ref target="https://mt.wikipedia.org/wiki/Santos_FC">Santos</ref> u <ref target="https://mt.wikipedia.org/wiki/Associação_Portuguesa_de_Desportos">Portuguesa de Desportos</ref>. Suċċessivament, Rodrigo iddeċieda li jħalli l-Brażil u beda avventura ġdida tiegħu fl-Awstrija fejn ingħaqad ma' <ref target="https://mt.wikipedia.org/wiki/SV_Bad_Aussee">Bad Aussee</ref>. Wara din l-esperjenza huwa ssieħeb ma' tim Awstrijak ieħor, <ref target="https://mt.wikipedia.org/wiki/FC_Waidhofen/Ybbs">Waidhofen</ref>. Fil-25 ta' Ġunju 2010, Rodrigo ingħaqad ma' <ref target="https://mt.wikipedia.org/wiki/First_Vienna_FC">First Vienna</ref> għall-istaġun 2010–11. Ma' First Vienna, Rodrigo kien il-<ref target="https://mt.wikipedia.org/wiki/Kaptan_(futbol)">kaptan</ref> tat-tim u għamel sbatax-il apparenza.</p>
Birkirkara
<p>Fis-suq tat-trasferimenti tas-sajf 2011, Rodrigo ingħaqad mal-klabb Malti ta' <ref target="https://mt.wikipedia.org/wiki/Birkirkara_FC">Birkirkara</ref> fejn iffirma kuntratt ta' sena nhar it-28 ta' Lulju. Huwa għamel id-debutt tiegħu ma' Birkirkara fid-29 ta' Lulju fir-rebħa ta' 5–1 kontra <ref target="https://mt.wikipedia.org/wiki/Vittoriosa_Stars_FC">Vittoriosa Stars</ref>. Fi tmiem l-istaġun, huwa ġedded is-sħubija tiegħu ma' Birkirkara għal darb'oħra sa tmiem l-istaġun.<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> Hu kien inkluż fid-deċiżiva bejn Birkirkara u <ref target="https://mt.wikipedia.org/wiki/Hibernians_FC">Hibernians</ref>, bil-prestazzjoni tajba tiegħu, hu ntgħażel bħala r-Raġel tal-Logħba.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref></p>
Balzan
<p>Fis-16 ta' Awwissu 2013, tħabbar li Pereira ssieħeb ma' <ref target="https://mt.wikipedia.org/wiki/Balzan_FC">Balzan</ref>.<ref target="https://mt.wikipedia.org/wiki/Il-Paġna_prinċipali#cite_note-3">[3]</ref> Fil-bidu tal-<ref target="https://mt.wikipedia.org/wiki/Premier_League_Malti_2013–14">istaġun 2013–14</ref>, Pereira għamel id-debutt ma' Balzan fid-dro ta' 2-2 kontra <ref target="https://mt.wikipedia.org/wiki/Vittoriosa_Stars_FC">Vittoriosa Stars</ref>. Fil-31 ta' Awwissu huwa skorja l-ewwel gowl tiegħu għal Balzan f'telfa ta' 2-1 kontra l-eks tim tiegħu <ref target="https://mt.wikipedia.org/wiki/Birkirkara_FC">Birkirkara</ref>.</p>
Unuri
<p> <hi rend="bold">Birkirkara</hi></p>
<list type="unordered"><item><ref target="https://mt.wikipedia.org/wiki/Premier_League_Malti">Premier League Malti</ref>: <ref target="https://mt.wikipedia.org/wiki/Premier_League_Malti_2012–13">2012–13</ref></item></list>


Ħoloq esterni
<list type="unordered"><item><ref target="http://www.birkirkarafc.com/player.php?id=89">Profil</ref> fuq is-sit ta' Birkirkara</item>
<item><ref target="http://www.transfermarkt.co.uk/en/rodrigo-frank-pereira/profil/spieler_39835.html">Rodrigo fuq transfermarkt</ref></item></list>
</text></body></html>