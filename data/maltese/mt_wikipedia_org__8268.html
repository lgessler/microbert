<html><body><text id="wikipedia_mt_wikipedia_org__8268.html" ns="0" revid="217287" sourceurl="https://mt.wikipedia.org/wiki/%C4%A6in_supplementari" title="Ħin supplementari" type="wikipedia">Ħin supplementari<p>Il-<hi rend="bold">ħin supplementari</hi> hu perjodu miżjud f'xi logħob tal-<ref target="https://mt.wikipedia.org/wiki/Futbol">futbol</ref> jekk l-iskor jibqa' pari fl-aħħar tal-ħin normali.</p>
<p>Il-ħin supplementari jintlagħab biss jekk il-logħba jkollha bżonn rebbieħ ċert, eż. f'kampjonat eliminatorju fejn tim wieħed biss irid jikkwalifika għall-fażi ta' wara. Fil-<ref target="https://mt.wikipedia.org/wiki/Futbol">futbol professjonali</ref> jintlagħbu 30 minuta ta' ħin miżjud, li jkunu maqsuma f'żewġ perjodi ta' ħmistax-il minuta kull taqsima. Imma, mhux il-kompetizzjonijiet kollha jinkludu din is-sistemà ta' ħin miżjud; eżempju, il-<ref target="https://mt.wikipedia.org/wiki/CONMEBOL">CONMEBOL</ref> storikament qatt ma wżaw il-ħinijiet supplementari f'ebda kompetizzjoni li kienet torganizza, bħal <ref target="https://mt.wikipedia.org/wiki/Copa_Libertadores">Copa Libertadores</ref> (illum, din tuża l-ħin supplementari biss fil-partita finali tal-kompetizzjoni).</p>
<p>Jekk partita bħal din tispiċċa pari anki wara l-ħin miżjud, din tiġi deċiża permezz ta' <ref target="https://mt.wikipedia.org/wiki/L-għoti_tal-penalties">l-għoti tal-penalties</ref>.</p>
<p>Il-ħin supplementari m'għandux ikun konfuż mal-ħin miżjud mir-referì f'kull perjodu minħabba telf ta' ħin għas-sostituzzjonijiet, xi plejers li jkunu weġġgħu jew xi tip ta' telf ta' ħin ieħor.</p>
Ara wkoll
<list type="unordered"><item><ref target="https://mt.wikipedia.org/wiki/L-għoti_tal-penalties">L-għoti tal-penalties</ref></item>
<item><ref target="https://mt.wikipedia.org/wiki/Regola_tal-gowls_barra_mid-dar">Regola tal-gowls barra mid-dar</ref></item>
<item><ref target="https://mt.wikipedia.org/wiki/Gowl_tad-deheb">Gowl tad-deheb</ref></item>
<item><ref target="https://mt.wikipedia.org/wiki/Gowl_tal-fidda">Gowl tal-fidda</ref></item></list>
</text></body></html>