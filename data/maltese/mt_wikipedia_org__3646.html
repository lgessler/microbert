<html><body><text id="wikipedia_mt_wikipedia_org__3646.html" ns="0" revid="268773" sourceurl="https://mt.wikipedia.org/wiki/Ta%27_Xbiex" title="Ta' Xbiex" type="wikipedia">Ta' Xbiex<p><hi rend="bold">Ta’ Xbiex</hi><ref target="https://mt.wikipedia.org/wiki/Il-Paġna_prinċipali#cite_note-1">[1]</ref> huwa lokalità u Kunsill Lokali fir-Reġjun Ċentrali ta’ <ref target="https://mt.wikipedia.org/wiki/Malta">Malta</ref> b’popolazzjoni ta’ 2148<ref target="https://mt.wikipedia.org/wiki/Il-Paġna_prinċipali#cite_note-2">[2]</ref>. Din il-lokalita tinsab f''żona żgħira fuq il-kosta fi hdan l-<ref target="https://mt.wikipedia.org/wiki/Port_ta’_Marsamxett">Port ta' Marsamxett</ref>, bejn l-irħula ta’ Msida u <ref target="https://mt.wikipedia.org/wiki/Gżira_(lokalità)">Gzira.</ref></p>
Etimoloġija
<p>Jingħad li l-Isem Ta' Xbiex ġej mil-kelma Maltija ‘Tbexbex’ li tiddeskrivi ix-xemx tiela.  Oħrajn jgħidu li isem Ta' Xbiex jista’ joriġina mill-kelma “Xbiek”. Dan minħabba x- xbieki tas-sajd li kienu jidhru fuq ix-xatt waqt li qed jintużaw mill-baħħara u sajjieda tal-lokal. <ref target="https://mt.wikipedia.org/wiki/Il-Paġna_prinċipali#cite_note-3">[3]</ref> Fil-fatt, l-emblema u l-bandiera tal-lokalita' turi rota ta’ vapur biex tkompli tikkonferma l-konnessjoni mal-baħar<ref target="https://mt.wikipedia.org/wiki/Il-Paġna_prinċipali#cite_note-4">[4]</ref></p>
Arkitettura u Bini Storiku
<p>Ħafna mid-djar antiki f’Ta’ Xbiex issa jospitaw numru ta’ ambaxxati barranin.  <ref target="https://mt.wikipedia.org/wiki/Whitehall_Mansions">Whitehall Mansions</ref>, binja li tinsab faċċata tal-Marina fit-triq principali, saret indirizz prestiġjuż u hija eżempju ta'arkitettura kolonjali. F'dan il-bini nsibu diversi ambaxxati, wħud minnhom dawk tal-<ref target="https://mt.wikipedia.org/wiki/Eġittu">Eġittu</ref>, <ref target="https://mt.wikipedia.org/wiki/Italja">Italja</ref>, <ref target="https://mt.wikipedia.org/wiki/Spanja">Spanja</ref>, <ref target="https://mt.wikipedia.org/wiki/Ġermanja">Ġermanja</ref>, <ref target="https://mt.wikipedia.org/wiki/Awstrija">Awstrija</ref>, <ref target="https://mt.wikipedia.org/wiki/Repubblika_tal-Irlanda">Irlanda</ref>, <ref target="https://mt.wikipedia.org/wiki/Awstralja">Awstralja</ref> u tar-<ref target="https://mt.wikipedia.org/wiki/Renju_Unit">Renju Unit</ref>. Fl-1950s dan il-bini kien magħruf bħala <hi rend="italic">The Wrennery</hi> u kien jintuża bħala residenza ghan-nisa li kienu jservu fis-servizzi Navali Brittanici.  </p>
<p>Fil-lokalita nsibu għadd ta’ fornituri ta’ servizzi bħal kumpaniji tal-assigurazzjoni, kumpanniji Legali, Awdituri u Professjonijiet oħra.</p>
<p>Fost il-vilel oriġinali li jinsabu fit-toroq faċċata tal-baħar, wieħed isib lil <ref target="https://mt.wikipedia.org/wiki/Villa_Oxania">Villa Oxania</ref>, li kienet ir-residenza tat-tabib u arkeologu Sir <ref target="https://mt.wikipedia.org/wiki/Temi_Zammit">Temi Zammit</ref> (1864-1935). Vicin insibu wkoll <ref target="https://mt.wikipedia.org/wiki/Villa_Cloe">Villa Cloe</ref>, id-dar ta’ Sir <ref target="https://mt.wikipedia.org/wiki/Arturo_Mercieca">Arturo Mercieca</ref> (1878-1969), President għal żmien twil tal-Qrati Maltin u mexxej politiku magħruf sew.</p>
Knisja San Ġwann tas-Salib
<p>Din il-knisja saret parroċċa fl-1969 u hija mmexxija mill-Karmelitani Tereżjani. Il-Knisja hija mibnija fuq stil Ruman. Hija magħrufa għas-Salib pjuttost uniku tagħha li huwa 420 ċm għoli u 240 ċm wiesgħa.<ref target="https://mt.wikipedia.org/wiki/Il-Paġna_prinċipali#cite_note-5">[5]</ref> Dan is-salib tpoġġa f'postu fl-1971. Huwa magħmul mill-azzar u huwa bbażat fuq tpinġija ta' San Ġwann tas-Salib. Jinghad li jista jkun l-akbar riproduzzjoni tat-tip tiegħu fid-dinja<ref target="https://mt.wikipedia.org/wiki/Il-Paġna_prinċipali#cite_note-6">[6]</ref></p>
Tbaħħir
<p>Fis-snin ħamsin diversi bastimenti ta' l-armata navali Ingliża kienu irmiġġati f'din iz-zona. Sal-lum, Ta’ Xbiex jospita ħafna dgħajjes privati kemm irregistrati Malta kif ukoll min-nazzjonalitajiet diversi li jagħmlu dan il-post id-dar tal-irmiġġ tagħhom għal soġġorni qosra kif ukoll twal.<ref target="https://mt.wikipedia.org/wiki/Il-Paġna_prinċipali#cite_note-7">[7]</ref></p>
<p>Ir-<ref target="https://mt.wikipedia.org/wiki/Royal_Malta_Yacht_Club">Royal Malta Yacht Club</ref> flimkien mal-bini tiegħu jinstab mal-kosta ta' Ta’ Xbiex u jospita ta' kull sena t-<ref target="https://mt.wikipedia.org/wiki/Tiġrija_Rolex_Middle_Sea">Tiġrija Rolex Middle Sea</ref> li hija popolari ħafna ma' dawk li għandhom ghal qalbhom dan l-isport. Dan il-klabb tal-jottijiet issa qed igawdi minn bini u faċilitajiet moderni fuq sit li gie rrinovat fl-2008. Il-Marina ta' din l-għaqda tospita 65 irmiġġ fil-Yacht Marina tagħha.<ref target="https://mt.wikipedia.org/wiki/Il-Paġna_prinċipali#cite_note-8">[8]</ref></p>
<p>L-<ref target="https://mt.wikipedia.org/wiki/Msida_&amp;_Ta’_Xbiex_Yacht_Marina">Msida &amp; Ta’ Xbiex Yacht Marina</ref> hija l-akbar Marina f' Ta' Xbiex u toffri 720 spazzju tal-irmiġġ. Din il-Marina hija magħrufa ghall-post stratiku u ċentrali tagħha li joffri kenn mill-irjieħ tal-Majjistral tal-Punent, filwaqt li l-brejkwater jipproteġiha kontra irjihat gejjin mil-Grigal.<ref target="https://mt.wikipedia.org/wiki/Il-Paġna_prinċipali#cite_note-9">[9]</ref></p>
<p>Hemm ukoll għadd ta’ ristoranti tul il-kosta li jaqdu l-komunità tal-jottijiet filwaqt li joffru wkoll veduti spettakolari tal-Belt <ref target="https://mt.wikipedia.org/wiki/Valletta">Valletta</ref> u l-<ref target="https://mt.wikipedia.org/wiki/Furjana">Furjana</ref>.<ref target="https://mt.wikipedia.org/wiki/Il-Paġna_prinċipali#cite_note-10">[10]</ref></p>
Sport
<p>Ta’Xbiex jifforma parti minn triq tul il-kosta li tibda mill-Pieta u tispicca San Ġiljan. Hija rotta popolari ħafna għal dawk li jipprattikaw il-giri jew mixi li jghaddu minn Ta' Xbiex waqt li jgawdu veduti storiċi, veduti tal-baħar kif ukoll il-kummerc tal-postijiet bieżla bħall-Gżira, Sliema u San Ġiljan.<ref target="https://mt.wikipedia.org/wiki/Il-Paġna_prinċipali#cite_note-11">[11]</ref></p>
Kunsill Lokali
<p>Il-Kunsill Lokali ta' Ta' Xbiex huwa magħmul minn:</p>
<p><hi rend="bold">Sindku</hi>: Maximillian Zammit</p>
<p><hi rend="bold">Vici Sindku:</hi> Oriana Calleja</p>
<p><hi rend="bold">Kunsilliera:</hi>  Louise Cachia Castelletti</p>
<p>                      Eugenio Muscat</p>
<p>                      Rosario Portelli</p>
<p><hi rend="bold">Segretarja:</hi> Yasmine Tonna</p>
Toroq prinċipali f'Ta' Xbiex
<list type="unordered"><item>Triq Giuseppe Calì</item>
<item>Triq Abate Rigord</item>
<item>Triq Enrico Mizzi</item>
<item>Triq il-Prinċipessa Margerita</item>
<item>Triq il-Prinċipessa Eliżabetta</item>
<item>Triq l-Ambaxxati</item>
<item>Triq San Ġwann tas-Salib</item>
<item>Triq Sir Ugo Mifsud</item>
<item>Triq Testaferrata</item>
<item>Rampa ta' Ta' Xbiex</item>
<item>Vjal Sir Temi Zammit</item>
<item>Xatt Ta' Xbiex</item></list>
Ħoloq esterni
<list type="unordered"><item><ref target="https://localgovernment.gov.mt/en/lc/TaXbiex/Pages/default.aspx">Kunsill Lokali ta' Xbiex</ref></item>
<item><ref target="https://www.rmyc.org/">Royal Malta Yacht Club</ref></item></list>
<list type="unordered">
<item>Malta Yacht Club</item>
<item>Vjal Sir Temi Zammit</item>
<item>Villa Zimmerman</item>
<item>Villa Sunshine xogħol il-Perit Mario Meneghello</item>
</list>
</text></body></html>