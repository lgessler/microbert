<html><body><text id="wikipedia_mt_wikipedia_org__25758.html" ns="0" revid="270408" sourceurl="https://mt.wikipedia.org/wiki/Julie_Apap" title="Julie Apap" type="wikipedia">Julie Apap
<p><hi rend="bold">Julie Apap</hi> (1948-15 ta' Marzu 2011)<ref target="https://mt.wikipedia.org/wiki/Il-Paġna_prinċipali#cite_note-1">[1]</ref> kienet ċeramista Maltija bbażata fl-Imsida, <ref target="https://mt.wikipedia.org/wiki/Malta">Malta</ref>. Matul il-karriera tagħha, hija ħadet sehem f’wirjiet f'Malta, fl-<ref target="https://mt.wikipedia.org/wiki/Stati_Uniti">Istati Uniti</ref>, fl-<ref target="https://mt.wikipedia.org/wiki/Eġittu">Eġittu</ref> u fil-<ref target="https://mt.wikipedia.org/wiki/Kroazja">Kroazja</ref>.<ref target="https://mt.wikipedia.org/wiki/Il-Paġna_prinċipali#cite_note-2">[2]</ref> Hija studjat is-sengħa taċ-ċeramika fl-Ingilterra u f'Malta u wara għallmet is-suġġett fi skola sekondarja u fl-istudjo tagħha stess, The Pot Studio fl-Imsida. <ref target="https://mt.wikipedia.org/wiki/Il-Paġna_prinċipali#cite_note-3">[3]</ref> L-istudjo kien ċentru għal numru ta’ ċeramisti nisa bbażati f’Malta matul is-snin 2000.<ref target="https://mt.wikipedia.org/wiki/Il-Paġna_prinċipali#cite_note-4">[4]</ref><ref target="https://mt.wikipedia.org/wiki/Il-Paġna_prinċipali#cite_note-5">[5]</ref></p>
Wirjiet
<p>Bejn l-1990 u l-2006, Julie Apap ipparteċipat f'varjetà ta' wirjiet individwali u fi gruppi, inkluż: Wirja f'Grupp fil-Mużew tal-Katidral tal-Imdina, <hi rend="italic">Seba' Nisa - Seba' Tempji</hi> fil<ref target="https://mt.wikipedia.org/wiki/Mużew_Nazzjonali_tal-Arkeoloġija,_Malta">-Mużew Nazzjonali tal-Arkeoloġija</ref><ref target="https://mt.wikipedia.org/wiki/Il-Paġna_prinċipali#cite_note-Lagana-6">[6]</ref>, <hi rend="italic">Wirja Kollettiva</hi> fil-<ref target="https://mt.wikipedia.org/wiki/California_Institute_of_Integral_Studies">California Institute of Integral Studies</ref> (California, l-Istati Uniti), <hi rend="italic">Hypogeum</hi> fil-Mużew Nazzjonali tal-Arkeoloġija (il-<ref target="https://mt.wikipedia.org/wiki/Valletta">Belt Valletta</ref>) u <hi rend="italic">Lilliput Ceramics - wirja kollettiva</hi> (<ref target="https://mt.wikipedia.org/wiki/Żagreb">Żagreb</ref>, il-Kroazja). Fis-sena 2000 ħadet sehem fil-Ħames Biennali tal-<ref target="https://mt.wikipedia.org/wiki/Kajr">Kajr</ref> għaċ-Ċeramika Internazzjonali (l-Eġittu). <ref target="https://mt.wikipedia.org/wiki/Il-Paġna_prinċipali#cite_note-7">[7]</ref><ref target="https://mt.wikipedia.org/wiki/Il-Paġna_prinċipali#cite_note-8">[8]</ref></p>
</text></body></html>