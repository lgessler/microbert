<html><body><text id="wikipedia_mt_wikipedia_org__21754.html" ns="0" revid="238283" sourceurl="https://mt.wikipedia.org/wiki/Opossum_bugeddum_tat-Tramuntana" title="Opossum bugeddum tat-Tramuntana" type="wikipedia">Opossum bugeddum tat-Tramuntana
<p>L-<hi rend="bold">Opossum bugeddum tat-Tramuntana</hi> (<hi rend="italic">Caenolestes convelatus</hi>), huwa <ref target="https://mt.wikipedia.org/wiki/Mammiferu">mammiferu</ref> <ref target="https://mt.wikipedia.org/wiki/Marsupjal">marsupjal</ref> <ref target="https://mt.wikipedia.org/wiki/Notturnu">notturnu</ref> u solitarju, pjuttost rari, li jgħix fin-naħa ta' fuq tal-kontinent tal-<ref target="https://mt.wikipedia.org/wiki/Amerika_t'Isfel">Amerika t'Isfel</ref>.    </p>
Deskrizzjoni
<p>Din l-ispeċi hija simili ħafna tal-ispeċi l-oħra li qegħdin miġburin fl-istess ġeneru {Caenolestes} speċjalment tal-opossum bugeddum ta' żaqqu griża (<hi rend="italic"><ref target="https://mt.wikipedia.org/wiki/Caenolestes_caniventer">Caenolestes caniventer</ref></hi>).</p>
<p>L-opossum bugeddum tat-Tramuntana jingħaraf minn dak ta' żaqqu griża mid-daqs akbar tad-dras u mid-daqs iżgħar jekk mhux in-nuqqas totali tat-tieqa antorbitali. Dan għandu l-pil qasir u folt ta' lewn ftit aktar skur minn tal-opassumi bugeddum ta' żaqqu griża, li għandu żaqqu griża u wiċċu twil ġej għall-ponta, mgħammar b'par għajnejn żgħar u b'par widnejn li ġejjin għat-tond.</p>
<p>It-tul totali huwa ta' 256 millimetru, ir-ras u l-ġisem huma ta' 132 millimetru u d-denb ta' 124 millimetru ieħor, waqt li l-piż totali huwa ta' madwar 45 gramma.</p>
<p>In-nisa ta' dan il-marsupjal bħal l-ispeċijiet kollha tal-ordni <ref target="https://mt.wikipedia.org/wiki/Paucituberculata">Paucituberculata</ref> m'għandhomx marsupju.</p>
Dieta
<p>L-Opossum bugeddum tat-Tramuntana huwa <ref target="https://mt.wikipedia.org/wiki/Marsupjal">marsupjal</ref> <ref target="https://mt.wikipedia.org/wiki/Karnivoru">karnivoru</ref> u jiekol varjetà ta' insetti u annimali vertebrati u invertebrati żgħar.</p>
Distribuzzjoni
<p>L-Opossum bugeddum tat-Tramuntana jinsab biss f' 2 pajjiżi, u kull wieħed għandu popolazzjoni għalih. Hemm popolazzjoni minnhom fit-Tramuntana tal-<ref target="https://mt.wikipedia.org/wiki/Ekwador">Ekwador</ref> u l-popolazzjoni l-oħra fit-Tramuntana tal-<ref target="https://mt.wikipedia.org/wiki/Kolombja">Kolombja</ref>. Dawn il-popolazzjonijiet huma ġeografikament mifrudin. </p>
Klassifikazzjoni
<list type="unordered"><item>Ordni <ref target="https://mt.wikipedia.org/wiki/Paucituberculata">Paucituberculata</ref>
<list type="unordered"><item>Familja <ref target="https://mt.wikipedia.org/wiki/Caenolestidae">Caenolestidae</ref>
<list type="unordered"><item>Ġeneru <hi rend="italic"><ref target="https://mt.wikipedia.org/wiki/Caenolestes">Caenolestes</ref></hi>
<list type="unordered"><item><hi rend="bold">Opossum bugeddum tat-Tramuntana</hi>, <hi rend="italic"><ref target="https://mt.wikipedia.org/wiki/Caenolestes_convelatus">Caenolestes convelatus</ref></hi></item></list></item></list></item></list></item></list>
Konservazzjoni
<p>Din l-ispeċi, fil-lista l-ħamra tal-Unjoni Internazzjonali għall-Konservazzjoni tan-Natura (IUCN) qiegħda mniżżla bħala fi stat ta' riskju baxx ta' estinzjoni.</p>
Referenzi
<list type="unordered"><item>Wilson, D. E.; Reeder, D. M. <hi rend="italic"><ref target="http://www.bucknell.edu/msw3/">Mammal Species of the World, 3rd edition</ref></hi>, Johns Hopkins University Press, <ref target="https://mt.wikipedia.org/wiki/Special:BookSources/0801882214">ISBN 0-8018-8221-4</ref></item></list>
Ħoloq esterni
<list type="unordered"><item><ref target="http://www.iucnredlist.org/search/details.php/40522/summ"><hi rend="italic">Caenolestes convelatus</hi></ref>, Lista Ħamra tal-IUCN 2007</item></list>
</text></body></html>