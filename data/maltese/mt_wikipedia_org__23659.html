<html><body><text id="wikipedia_mt_wikipedia_org__23659.html" ns="0" revid="249912" sourceurl="https://mt.wikipedia.org/wiki/Arturo_Mercieca" title="Arturo Mercieca" type="wikipedia">Arturo Mercieca<p><hi rend="bold">Sir Arturo Mercieca</hi> (<ref target="https://mt.wikipedia.org/wiki/Rabat_(Għawdex)">Rabat (Għawdex)</ref>, <ref target="https://mt.wikipedia.org/wiki/14_ta_Ġunju">14 ta Ġunju</ref> <ref target="https://mt.wikipedia.org/wiki/1878">1878</ref> – <ref target="https://mt.wikipedia.org/wiki/31_ta'_Lulju">31 ta' Lulju</ref> <ref target="https://mt.wikipedia.org/wiki/1963">1963</ref>) kien Prim Imħallef, politiku u awtur <ref target="https://mt.wikipedia.org/wiki/Malta">Malti</ref>. </p>
Studju
<p>Studja fis-Seminarju tal-Qalb ta' Ġesù u fl-<ref target="https://mt.wikipedia.org/wiki/Università_ta'_Malta">Università ta' Malta</ref> minn fejn iggradwa bħala avukat. Kompla bl-istudji tiegħu f'<ref target="https://mt.wikipedia.org/wiki/Ruma">Ruma</ref> u f'<ref target="https://mt.wikipedia.org/wiki/Londra">Londra</ref>. Laħaq avukat ta' 26 sena. </p>
Liġi
<p>Eventwalment inħatar Avukat tal-Kuruna, Imħallef, u fl-aħħarnett Prim Imħallef u President tal-Qorti tal-Appell. </p>
Politika
<p>Bejn l-1907 u l-1910 kien membru tal-Kunsill tal-Gvern jirrappreżenta lil Għawdex. Politikament kien attiv fil-politika mal-Associazione Politica Maltese. </p>
<p>Fl-1940, mal-bidu tat-<ref target="https://mt.wikipedia.org/wiki/Tieni_Gwerra_Dinjija">Tieni Gwerra Dinjija</ref>, kien safa' internat flimkien ma' martu u tnejn minn uliedu għal ħames snin. Fl-1942 kien eżiljat fl-Uganda.</p>
Awtur
<p>Sir Arturo Mercieca kien ukoll kittieb u studjuż tal-istorja ta' Malta u diversi kitbiet tiegħu dehru f'pubblikazzjonijiet Taljani tal-istorja. Ippubblika wkoll l-awtobijografija tiegħu bit-titlu <hi rend="italic">Le mie vicende</hi>.</p>
<p>Hu kien miżżewweġ u kellu tmint itfal.</p>
Bust
<p>Waqt ċerimonja fil-foyer tal-bini tal-Qorti fil-Belt Valletta, fil-31 ta' Mejju 2012, inkixef bust ta' Sir Arturo
Mercieca. Dakinhar ġiet ippreżentata wkoll kopja tat-traduzzjoni tal-bijografija ta' Sir Arturo Mercieca lill-Ministru Chris Said. Filwaqt li qraba u dixxendenti ta' Sir Arturo Mercieca ppreżentaw volumi sħaħ bis-sentenzi oriġinali li Sir Arturo Mercieca kien ta, meta kien Imħallef fil-Prim Awla u anki Prim Imħallef.</p>
</text></body></html>