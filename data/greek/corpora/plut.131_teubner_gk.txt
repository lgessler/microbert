ἀλλὰ σὺ μὲν ἐρωτᾷς ; 
τίνι λόγῳ Πυθαγόρας ἀπείχετο σαρκοφαγίας , ἐγὼ δὲ θαυμάζω καὶ τίνι 
πάθει καὶ ποίᾳ ψυχῇ ἢ λόγῳ ὁ πρῶτος ἄνθρωπος ἥψατο φόνου στόματι καὶ τεθνηκότος ζῴου χείλεσι προσήψατο σαρκός · καὶ νεκρῶν σωμάτων καὶ ἑώλων προθέμενος τραπέζας ὄψα καὶ τρυφὰς καὶ προσέτι εἰπεῖν τὰ μικρὸν ἔμπροσθεν βρυχώμενα μέρη καὶ 
φθεγγόμενα καὶ κινούμενα καὶ βλέποντα · πῶς ἡ ὄψις ὑπέμεινε τὸν φόνον σφαζομένων δερομένων διαμελιζομένων , πῶς ἡ ὄσφρησις ἤνεγκε τὴν ἀποφοράν πῶς τὴν γεῦσιν οὐκ ἀπέτρεψεν ὁ μολυσμὸς ἑλκῶν ψαύουσαν ἀλλοτρίων καὶ τραυμάτων θανασίμων 
χυμοὺς · καὶ ἰχῶρας ἀπολαμβάνουσαν . 
εἷρπον μὲν ῥινοί , κρέα δ’ ἀμφ’ ὀβελοῖς ἐμεμύκει 
ὀπταλέα τε καὶ ὠμά , βοῶν δ’ ὣς γίγνετο φωνὴ 
τοῦτο πλάσμα καὶ μῦθός ἐστι , τὸ δέ γε δεῖπνον ἀληθῶς τερατῶδες , πεινῆν τινα τῶν μυκωμένων ἔτι , καὶ διδάσκοντα ἀφ’ ὧν δεῖ τρέφεσθαι ζώντων ἔτι καὶ λαλούντων , καὶ διαταττόμενον ἀρτύσεις τινὰς καὶ ὀπτήσεις καὶ παραθέσεις · τούτων ἔδει ζητεῖν τὸν πρῶτον ἀρξάμενον οὐ τὸν ὀψὲ παυσάμενον 
ἢ τοῖς μὲν πρώτοις ἐκείνοις ἐπιχειρήσασι σαρκοφαγεῖν τὴν αἰτίαν ἂν εἴποι τις πᾶσαν εἶναι τὴν ἀπορίαν · οὐ γὰρ ἐπιθυμίαις ἀνόμοις συνδιάγοντες 
οὐδ’ ἐν περιουσίᾳ τινὶ ἀναγκαίων ὑβρίσαντες εἰς 
ἡδονὰς παρὰ φύσιν ἀσυμφύλους ἐπὶ ταῦτ’ ἦλθον · ἀλλ’ εἴποιεν ἂν αἴσθησιν ἐν τῷ παρόντι καὶ φωνὴν λαβόντες · ὦ μακάριοι . 
καὶ θεοφιλεῖς οἱ νῦν ὄντες ὑμεῖς οἷον βίου λαχόντες αἰῶνα καρποῦσθε καὶ νέμεσθε κλῆρον ἀγαθῶν ἄφθονον , ὅσα φύεται ὑμῖν ; 
ὅσα τρυγᾶται ; 
ὅσον πλοῦτον ἐκ πεδίων , ὅσας ἀπὸ φυτῶν ἡδονὰς δρέπεσθαι πάρεστιν ; 
ἔξεστιν ὑμῖν καὶ τρυφᾶν μὴ μιαινομένοις . 
ἡμᾶς δὲ σκυθρωπότατον καὶ φοβερώτατον ἐδέξατο βίου καὶ χρόνου μέρος , 
εἰς πολλὴν καὶ ἀμήχανον ἐκπεσόντας ὑπὸ τῆς πρώτης 
γενέσεως ἀπορίαν ἔτι μὲν οὐρανὸν ἔκρυπτεν ἀήρ , καὶ ἄστρα θολερῷ καὶ δυσδιαστατοῦντι πεφυρμένα ὑγρῷ καὶ πυρὶ καὶ ζάλαις ἀνέμων οὔπω δ’ ἥλιος ἵδρυτο ἀπλανῆ καὶ βέβαιον 
ἔχων δρόμον ἠὼ 
καὶ δύσιν ἔκρινεν , περὶ δ’ ἢγαγεν αὖθις ὀπίσσω 
καρποφόροισιν ἐπιστέψας κάλυκος στεφάνοισιν 
ὥρας · γῆ δ’ ὕβριστο 
ποταμῶν ἐκβολαῖς ἀτάκτοις , καὶ πολλὰ λίμναισιν ἄμορφα καὶ πηλοῖς βαθέσι καὶ λόχμαις ἀφόροις καὶ ὕλαις ἐξηγρίωτο · φορᾶς δ’ ἡμέρων καρπῶν καὶ τέχνης ὄργανον οὐδὲν οὐδὲ μηχανὴ σοφίας · ὁ δὲ λιμὸς οὐκ ἐδίδου χρόνον οὐδ’ ὥρας ἐτησίους σπόρος οὐκ ὢν τότ’ ἀνέμενε. . 
τί θαυμαστόν , εἰ ζῴων ἐχρησάμεθα σαρξὶ παρὰ φύσιν , ὅτ’ ἰλὺς ἠσθίετο καὶ φλοιὸς ἐβρώθη ξύλου , καὶ ἄγρωστιν εὑρεῖν βλαστάνουσαν ἢ φλεώ τινα ῥίζαν εὐτυχὲς ἦν ; 
βαλάνου δὲ γευσάμενοι καὶ φαγόντες ἐχόρευσαν ὑφ’ 
ἡδονῆς περὶ δρῦν τινα καὶ φηγόν , ζείδωρον καὶ μητέρα καὶ τροφὸν ἀποκαλοῦντες · ἐκείνην ὁ τότε 
βίος ἑορτὴν ἔγνω , τὰ δ’ ἄλλα φλεγμονῆς ἦν ἅπαντα μεστὰ καὶ στυγνότητος . 
ὑμᾶς δὲ τοὺς νῦν τίς λύσσα καὶ τίς οἶστρος ἄγει πρὸς μιαιφονίαν , οἷς 
τοσαῦτα περίεστι τῶν ἀναγκαίων ; 
τί καταψεύδεσθε τῆς γῆς ὡς · τρέφειν μὴ δυναμένης ; 
τί τὴν θεσμοφόρον ἀσεβεῖτε Δήμητρα καὶ τὸν ἡμερίδην καὶ μειλίχιον δε εσυ ξαρνιυμ αἰσχύνετε Διόνυσον , ὡς οὐχ ἱκανὰ παρὰ τούτων λαμβάνοντες ; 
οὐκ αἰδεῖσθε τοὺς ἡμέρους καρποὺς αἵματι καὶ φόνῳ μιγνύοντες ; 
ἀλλὰ δράκοντας ἀγρίους καλεῖτε καὶ παρδάλεις καὶ λέοντας , αὐτοὶ δὲ μιαιφονεῖτε 
εἰς ὠμότητα καταλιπόντες ἐκείνοις οὐδέν · 
ἐκείνοις μὲν γὰρ ὁ φόνος τροφή , ὑμῖν δ’ ὄψον ἐστίν . 
οὐ γὰρ δὴ λέοντὰς γ’ ἀμυνόμενοι καὶ λύκους ἐσθίομεν · ἀλλὰ ταῦτα μὲν ἐῶμεν , τὰ δ’ ἀβλαβῆ καὶ χειροήθη καὶ ἄκεντρα καὶ νωδὰ πρὸς τὸ δακεῖν συλλαμβάνοντες ἀποκτιννύομεν , ἃ νὴ Δία καὶ κάλλους ἕνεκα καὶ χάριτος ἡ φύσις ἔοικεν ἐξενεγκεῖν . 
ὅμοιον ὡς εἴ τις τὸν Νεῖλον ὁρῶν πλημμυροῦντα καὶ τὴν χώραν ἐμπιπλάντα γονίμου καὶ καρποφόρου ῥεύματος μὴ τοῦτο θαυμάζοι τοῦ φερομένου , τὸ φυτάλμιον καὶ εὔκαρπον τῶν ἡμερωτάτων καὶ βιωφελεστάτων καρπῶν , ἀλλ’ ἰδών που καὶ κροκόδειλον ἐννηχόμενον καὶ ἀσπίδα κατασυρομένην καὶ μύας , 
ἄγρια ζῷα καὶ μιαρά , ταύτας λέγοι τὰς αἰτίας τῆς μέμψεως καὶ τῆς τοῦ πράγματος ἀνάγκης · ἢ νὴ Δία 
τὴν γῆν ταύτην καὶ τὴν ἄρουραν ἀποβλέψας ἐμπεπλησμένην ἡμέρων καρπῶν καὶ βρίθουσαν ἀσταχύων , ἔπειτα ὑποβλέψας που τοῖς ληίοις τούτοις καὶ πού τινος αἴρας στάχυν ἰδὼν καὶ ὀροβάγχην , εἶτ’ 
ἀφεὶς ἐκεῖνα καρποῦσθαι καὶ ληίζεσθαι μέμφοιτο περὶ τούτων . 
τοιοῦτόν τι , καὶ λόγον ῥήτορος ὁρῶν ἐν δίκῃ τινὶ καὶ συνηγορίᾳ πληθύοντα καὶ φερόμενον ἐπὶ βοηθείᾳ κινδύνων , ἢ νὴ Δί’ ἐλέγχῳ καὶ 
κατηγορίᾳ τολμημάτων καὶ ἀποδείξεων , ῥέοντα δὲ καὶ φερόμενον οὐχ ἁπλῶς οὐδὲ λιτῶς , ἀλλ’ ὁμοῦ πάθεσι πολλοῖς μᾶλλον δὲ παντοδαποῖς , εἰς ψυχὰς ὁμοίως πολλὰς καὶ ποικίλας καὶ διαφόρους τῶν ἀκροωμένων ἢ τῶν δικαζόντων , ἃς δεῖ τρέψαι καὶ 
μεταβαλεῖν ἢ νὴ Δία πραῧναι καὶ ἡμερῶσαι καὶ καταστῆσαι · εἶτα παρεὶς τοῦτο τοῦ πράγματος ὁρᾶν καὶ μετρεῖν τὸ φύλαιον καὶ ἀγώνισμα , παραρρήσεις ἐκλέγων , ἃς κατιὼν ὁ λόγος συγκατήνεγκε τῇ ῥύμῃ τῆς φορᾶς , συνεκπεσούσας καὶ παρολισθούσας τῷ 
λοιπῷ τοῦ λόγου . 
καὶ δημηγόρου τινὸς ὁρῶν . 
ἀλλ’ οὐδὲν ἡμᾶς δυσωπεῖ , οὐ χρόας ἀνθηρὸν εἶδος , οὐ φωνῆς ἐμμελοῦς πιθανότης , οὐ πανουργία 
ψυχῆς , οὐ τὸ καθάριον ἐν διαίτῃ καὶ περιττὸν ἐν συνέσει τῶν ἀθλίων , ἀλλὰ σαρκιδίου μικροῦ χάριν 
ἀφαιρούμεθα ψυχῆς ἥλιον , φῶς , τὸν τοῦ βίου χρόνον , ἐφ’ ᾧ γέγονε καὶ πέφυκεν . 
εἶθ’ ἃς φθέγγεται καὶ διέτρισε φωνὰς ἀνάρθρους εἶναι δοκοῦμεν , οὐ παραιτήσεις καὶ δεήσεις καὶ δικαιολογίας ἑκάστου 
λέγοντος οὐ παραιτοῦμαί σου τὴν ἀνάγκην ἀλλὰ τὴν ὕβριν , ἵνα φάγῃς ἀπόκτεινον , ἵνα δ’ ἥδιον φάγῃς μὴ μ’ ἀναίρει ὢ τῆς ὠμότητος δεινὸν μέν ἐστι καὶ τιθεμένην ἰδεῖν τράπεζαν ἀνθρώπων πλουσίων 
νεκροκόσμοις χρωμένων μαγείροις καὶ ὀψοποιοῖς , δεινότερον δ’ ἀποκομιζομένην πλείονα γὰρ τὰ λειπόμενα 
τῶν βεβρωμένων ἐστίν οὐκοῦν ταῦτα μάτην ἀπέθανεν ἕτεροι δὲ φειδόμενοι τῶν παρατεθέντων οὐκ ἐῶσι τέμνειν οὐδὲ κατακόπτειν , παραιτούμενοι 
νεκρά , ζώντων δ’ οὐκ ἐφείσαντο . 
ἄλογον γὰρ εἶναί φαμεν ἐκείνους λέγειν τοὺς ἄνδρας ἀρχὴν ἔχειν τὴν φύσιν ὅτι γὰρ οὐκ ἔστιν ἀνθρώπῳ κατὰ φύσιν τὸ σαρκοφαγεῖν , πρῶτον μὲν ἀπὸ τῶν σωμάτων δηλοῦται τῆς · κατασκευῆς . 
οὐδενὶ 
γὰρ ἔοικε τὸ ἀνθρώπου σῶμα τῶν ὑ ἐπὶ σαρκοφαγίᾳ 
γεγονότων , οὐ γρυπότης χείλους , οὐκ ὀξύτης ; 
ὄνυχος , οὐ τραχύτης ὀδόντος πρόσεστιν , οὐ κοιλίας εὐτονία καὶ πνεύματος θερμότης , τρέψαι καὶ κατεργάσασθαι δυνατὴ τὸ βαρὺ καὶ κρεῶδες ἀλλ’ αὐτόθεν ἡ φύσις τῇ λειότητι τῶν ὀδόντων καὶ τῇ σμικρότητι τοῦ στόματος καὶ τῇ μαλακότητι τῆς γλώσσης καὶ τῇ πρὸς πέψιν ἀμβλύτητι τοῦ πνεύματος ἐξόμνυται τὴν σαρκοφαγίαν . 
εἰ δὲ λέγεις πεφυκέναι σεαυτὸν ἐπὶ τοιαύτην ἐδωδήν , ὃ βούλει φαγεῖν πρῶτον αὐτὸς ἀπόκτεινον , ἀλλ’ αὐτὸς διὰ σεαυτοῦ , μὴ χρησάμενος κοπίδι μηδὲ τυμπάνῳ τινὶ μηδὲ πελέκει · ἀλλά , ὡς 
λύκοι καὶ ἄρκτοι καὶ λέοντες αὐτοὶ ὅσα ἐσθίουσι φονεύουσιν , 
ἄνελε δήγματι βοῦν ἢ στόματι σῦν , ἢ ἄρνα ἢ λαγωὸν διάρρηξον καὶ φάγε προσπεσὼν ἔτι ζῶντος , ὡς ἐκεῖνα . 
εἰ δ’ ἀναμένεις νεκρὸν γενέσθαι τὸ αἰσθόμενον 
καὶ δυσωπεῖ σε παροῦσα ψυχὴ ἀπολαύειν τῆς σαρκός , τί παρὰ φύσιν ἐσθίεις τὸ ἔμψυχον ; 
ἀλλ’ οὐδ’ ἄψυχον ἄν τις φάγοι καὶ νεκρὸν οἷόν ἐστιν , ἀλλ’ ἕψουσιν ὀπτῶσι μεταβάλλουσι διὰ πυρὸς καὶ φαρμάκων , ἀλλοιοῦντες καὶ τρέποντες καὶ σβεννύοντες 
ἡδύσμασι μυρίοις τὸν φόνον , ἵν’ ἡ γεῦσις ἐξαπατηθεῖσα προσδέξηται τἀλλότριον . 
καίτοι χάριέν γε τὸ τοῦ Λάκωνος , ὃς ἰχθύδιον ἐν πανδοκείῳ πριάμενος τῷ πανδοκεῖ σκευάσαι παρέδωκεν · αἰτοῦντος δ’ ἐκείνου τυρὸν καὶ ὄξος καὶ ἔλαιον , ἀλλ’ εἰ ταῦτ’ 
εἶχον εἶπεν οὐκ ἂν ἰχθὺν ἐπριάμην ἡμεῖς δ’ οὕτως ἐν τῷ μιαιφόνῳ τρυφῶμεν , ὥστ’ ὄψον τὸ κρέας προσαγορεύομεν , εἶτ) ὄψων πρὸς αὐτὸ τὸ κρέας δεόμεθα , ἀναμιγνύντες ἔλαιον οἶνον μέλι γάρον ὄντως ἡδύσμασι Συριακοῖς Ἀραβικοῖς , ὥσπερ ὄξος νεκρὸν ἐνταφιάζοντες . 
καὶ γὰρ οὕτως αὐτῶν διαλυθέντων καὶ μαλαχθέντων καὶ τρόπον τινὰ προσαπέντων ἔργον ἐστὶ τὴν πέψιν κρατῆσαι , καὶ διακρατηθείσης δὲ δεινὰς βαρύτητας ἐμποιεῖ καὶ νοσώδεις ἀπεψίας . 
Διογένης δ’ ὠμὸν φαγεῖν πολύπουν ἐτόλμησεν , 
ἵνα τὴν διὰ τοῦ πυρὸς ἐκβάλῃ κατεργασίαν τῶν κρεῶν · καὶ πολλῶν περιεστώτων αὐτὸν ἀνθρώπων , ἐγκαλυψάμενος τῷ τρίβωνι καὶ τῷ στόματι προσφέρων τὸ κρέας ὑπὲρ ὑμῶν φησὶν ἐγὼ παραβάλλομαι καὶ προκινδυνεύω καλόν , ὦ Ζεῦ , κίνδυνον οὐ γάρ , ὡς 
Πελοπίδας ὑπὲρ τῆς Θηβῶν ἐλευθερίας ἢ ὡς Ἁρμόδιος καὶ Ἀριστογείτων ὑπὲρ τῆς Ἀθηναίων , προεκινδύνευσεν ὁ φιλόσοφος ὠμῷ πολύποδι διαμαχόμενος , ἵνα τὸν βίον ἀποθηριώσῃ ; 
οὐ τοίνυν μόνον αἱ κρεοφαγίαι 
τοῖς σώμασι γίγνονται παρὰ φύσιν , ἀλλὰ καὶ τὰς ψυχὰς ὑπὸ πλησμονῆς καὶ κόρου παχύνουσιν · 
οἶνος γὰρ καὶ σαρκῶν ἐμφορήσιες σῶμα μὲν ἰσχυρὸν ποιέουσι καὶ ῥωμαλέον , ψυχὴν δὲ ἀσθενέα καὶ ἵνα μὴ τοῖς ἀθληταῖς ἀπεχθάνωμαι , συγγενέσι χρῶμαι παραδείγμασι · τοὺς γὰρ Βοιωτοὺς ἡμᾶς οἱ Ἀττικοὶ καὶ παχεῖς καὶ ἀναισθήτους καὶ ἠλιθίους , μάλιστα διὰ τὰς ἀδηφαγίας προσαγορεύουσιν · οὗτοι δ’ αὖ συ 
καὶ ὁ Μένανδρος οἳ γνάθους ἔχουσι , ’ καὶ ὁ Πίνδαρος γνῶναὶ τ’ ἔπειτα 
αὐγὴ ξηρὴ ψυχὴ σοφωτάτη κατὰ τὸν Ἡράκλειτον · οἱ κενοὶ πίθοι κρουσθέντες ἠχοῦσι , γενόμενοι δὲ πλήρεις οὐχ ὑπακούουσι ταῖς πληγαῖς · τῶν χαλκωμάτων τὰ λεπτὰ τοὺς ψόφους ἐν κύκλῳ διαδίδωσιν , ἄχρι οὗ ἐμφράξῃ 	 καὶ τυφλώσῃ τις τῇ χειρὶ τῆς · πληγῆς περιφερομένης ἐπιλαμβανόμενος · ὀφθαλμὸς ; 
ὑγροῦ πλεονάσαντος ἀναπλησθεὶς μαραυγεῖ καὶ ἀτονεῖ πρὸς τὸ οἰκεῖον ἔργον · τὸν ἥλιον δῑ ἀέρος ὑγροῦ καὶ ἀναθυμιάσεων πλήθους ἀπέπτων ἀθρήσαντες οὐ καθαρὸν οὐδὲ λαμπρὸν ἀλλὰ βύθιον καὶ ἀχλυώδη καὶ ὀλισθαίνοντα 
ταῖς αὐγαῖς ὁρῶμεν . 
οὕτω δὴ καὶ διὰ σώματος 
θολεροῦ καὶ διακόρου καὶ βαρυνομένου τροφαῖς ἀσυμφύλοις πᾶσα ἀνάγκη τὸ γάνωμα τῆς ψυχῆς καὶ τὸ φέγγος ἀμβλύτητα καὶ σύγχυσιν ἔχειν καὶ πλανᾶσθαι καὶ φέρεσθαι , πρὸς τὰ λεπτὰ καὶ δυσθεώρητα 
τέλη τῶν πραγμάτων αὐγὴν καὶ τόνον οὐκ ἐχούσης . 
χωρὶς δὲ τούτων ὁ πρὸς φιλανθρωπίαν ἐθισμὸς οὐ δοκεῖ θαυμαστὸν εἶναι ; 
τίς γὰρ ἂν ἀδικήσειεν ἄνθρωπον , οὕτω πρὸς ἀλλότρια κακὰ καὶ ἀσύμφυλα διακείμενος καὶ πράως καὶ φιλανθρώπως ; 
ἐμνήσθην δὲ τρίτην ἡμέραν διαλεγόμενος περὶ 
Ξενοκράτους , καὶ ὅτι Ἀθηναῖοι τῷ ζῶντα τὸν κριὸν ἐκδείραντι δίκην ἐπέθηκαν οὐκ ἔστι δέ , οἶμαι , 
χείρων ὁ ζῶντα βασανίζων τοῦ παραιρουμένου τὸ ζῆν καὶ φονεύοντος · ἀλλὰ μᾶλλον , ὡς ἔοικε , τῶν 
παρὰ συνήθειαν ἢ τῶν παρὰ φύσιν αἰσθανόμεθα . 
καὶ ταῦτα μὲν ἐκεῖ κοινότερον ἔλεγον · τὴν δὲ μεγάλην καὶ μυστηριώδη καὶ ἄπιστον ἀνδράσι δειλοῖς , φησιν ὁ Πλάτων , καὶ θνητὰ φρονοῦσιν 
ἀρχὴν τοῦ δόγματος ; 
ὀκνῶ μὲν ἔτι τῷ λόγῳ κινεῖν , ὥσπερ ναῦν ἐν χειμῶνι ναύκληρος ἢ μηχανὴν αἴρει ποιητικὸς ἀνὴρ ἐν θεάτρῳ σκηνῆς περιφερομένης . 
οὐ χεῖρον δ’ ἴσως καὶ προανακρούσασθαι καὶ προαναφωνῆσαι τὰ τοῦ Ἐμπεδοκλέους · ἀλληγορεῖ γὰρ 
ἐνταῦθα τὰς ψυχάς , ὅτι φόνων καὶ βρώσεως σαρκῶν καὶ ἀλληλοφαγίας δίκην τίνουσαι σώμασι θνητοῖς 
ἐνδέδενται . 
καίτοι δοκεῖ παλαιότερος οὗτος ὁ λόγος εἶναι · τὰ γὰρ δὴ περὶ τὸν Διόνυσον μεμυθευμένα πάθη τοῦ διαμελισμοῦ καὶ τὰ Τιτάνων ἐπ’ αὐτὸν 
τολμήματα , κολάσεις τε τούτων καὶ κεραυνώσεις γευσαμένων τοῦ φόνου , ᾐνιγμένος ἐστὶ μῦθος εἰς τὴν παλιγγενεσίαν · τὸ γὰρ ἐν ἡμῖν ἄλογον καὶ ἄτακτον καὶ βίαιον οὐ θεῖον ἀλλὰ δαιμονικὸν οἱ παλαιοὶ Τιτᾶνας ὠνόμασαν , καὶ τοῦτ’ ἔστι κολαζομένου καὶ δίκην διδόντος .
