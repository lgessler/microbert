Μᾶρκος δὲ Κράσσος ἦν τιμητικοῦ καὶ θριαμβικοῦ 
πατρός , ἐτράφη δ’ ἐν οἰκίᾳ μικρᾷ μετὰ δυοῖν ἀδελφῶν . 
καὶ τοῖς ἀδελφοῖς αὐτοῦ γυναῖκες ἦσαν ἔτι τῶν γονέων ζώντων , καὶ πάντες ἐπὶ τὴν αὐτὴν ἐφοίτων τράπεζαν , ὅθεν οὐχ ἥκιστα δοκεῖ καὶ διὰ τοῦτο σώφρων καὶ μέτριος γενέσθαι περὶ τὴν δίαιταν . 
ἀποθανόντος δὲ τοῦ ἑτέρου τῶν ἀδελφῶν τῇ γυναικὶ συνῴκησε καὶ τοὺς παῖδας ἐξ ἐκείνης ἔσχεν , οὐδενὸς ἧττον καὶ περὶ ταῦτα Ῥωμαίων εὔτακτος γενόμενος , καίτοι προϊὼν καθ’ ἡλικίαν αἰτίαν ἔσχε Λικιννίᾳ συνιέναι τῶν Ἑστιάδων μιᾷ παρθένων · καὶ δίκην ἔφυγεν ἡ Λικιννία Πλωτίου τινὸς διώκοντος . 
ἦν δὲ προάστειον αὐτῇ καλόν , ὃ βουλόμενος λαβεῖν ὀλίγης τιμῆς ὁ Κράσσος καὶ διὰ τοῦτο προσκείμενος ἀεὶ τῇ γυναικὶ καὶ θεραπεύων , εἰς τὴν ὑποψίαν ἐκείνην ἐνέπεσε καὶ τρόπον τινὰ τῇ φιλοπλουτίᾳ τὴν αἰτίαν τῆς φθορᾶς ἀπολυσάμενος ὑπὸ τῶν δικαστῶν ἀφείθη , τὴν δὲ Λικιννίαν οὐκ ἀνῆκε πρότερον ἢ τοῦ κτήματος κρατῆσαι . 
Ῥωμαῖοι μὲν οὖν λέγουσι πολλαῖς ἀρεταῖς τοῦ Κράσσου κακίαν μόνην ἐπισκοτῆσαι τὴν φιλοπλουτίαν · ἔοικε δὲ μία πασῶν ἐρρωμενεστέρα τῶν ἐν αὐτῷ κακιῶν γενομένη τὰς ἄλλας ἀμαυρῶσαι . 
τεκμήρια δὲ τῆς φιλοπλουτίας αὑτοῦ μέγιστα ποιοῦνται τόν τε τρόπον τοῦ πορισμοῦ καὶ τῆς οὐσίας τὸ μέγεθος , τριακοσίων γὰρ οὐ πλείω κεκτημένος ἐν ἀρχῇ ταλάντων , εἶτα παρὰ τὴν ὑπατείαν ἀποθύσας μὲν τῷ Ἡρακλεῖ τὴν δεκάτην καὶ τόν δῆμον ἑστιάσας , τρεῖς δὲ μῆνας ἑκάστῳ Ῥωμαίων σιτηρέσιον ἐκ τῶν αὑτοῦ παρασχών , ὅμως πρὸ τῆς ἐπὶ Πάρθους στρατείας αὐτὸς αὐτῷ θέμενος ἐκλογισμὸν τῆς οὐσίας εὗρεν ἑκατὸν ταλάντων τίμημα πρὸς ἑπτακισχιλίοις . 
τὰ δὲ πλεῖστα τούτων , εἰ δεῖ μετὰ βλασφημίας εἰπεῖν τὸ ἀληθές , ἐκ πυρὸς συνήγαγε καὶ πολέμου , ταῖς κοιναῖς ἀτυχίαις προσόδῳ τῇ μεγίστῃ χρησάμενος . 
ὅτε γὰρ Σύλλας ἑλὼν τὴν πόλιν ἐπώλει τὰς οὐσίας τῶν ἀνῃρημένων ὑπ’ αὐτοῦ , λάφυρα καὶ νομίζων καὶ ὀνομάζων , καὶ βουλόμενος ὅτι πλείστοις καὶ κρατίστοις προσομόρξασθαι τὸ ἄγος , οὔτε λαμβάνων οὔτ’ ὠνούμενος ἀπεῖπε . 
πρὸς δὲ τούτοις ὁρῶν τὰς συγγενεῖς καὶ συνοίκους τῆς Ῥώμης κῆρας ἐμπρησμοὺς καὶ συνιζήσεις διὰ βάρος καὶ πλῆθος οἰκοδομημάτων , ἐωνεῖτο δούλους ἀρχιτέκτονας καὶ οἰκοδόμους , εἶτ’ ἔχων τούτους ὑπὲρ πεντακοσίους ὄντας , ἐξηγόραζε τὰ καιόμενα καὶ γειτνιῶντα τοῖς καιομένοις , διὰ φόβον καὶ ἀδηλότητα τῶν δεσποτῶν ἀπ’ ὀλίγης τιμῆς προϊεμένων , ὥστε τῆς Ῥώμης τὸ πλεῖστον μέρος ὑπ’ αὐτῷ γενέσθαι , τοσούτους δὲ κεκτημένος τεχνίτας οὐδὲν ᾠκοδόμησεν αὐτὸς ἢ τὴν ἰδίαν οἰκίαν , ἀλλ’ ἔλεγε τοὺς φιλοικοδόμους αὐτοὺς ὑφ’ ἑαυτῶν καταλύεσθαι χωρὶς ἀνταγωνιστῶν , ὄντων δ’ αὐτῷ παμπόλλων ἀργυρείων , πολυτιμήτου δὲ χώρας καὶ τῶν ἐργαζομένων ἐν αὐτῇ , ὅμως ἄν τις ἡγήσαιτο μηδὲν εἶναι ταῦτα πάντα πρὸς τὴν τῶν οἰκετῶν τιμήν · 
τοσούτους ἐκέκτητο καὶ τοιούτους , 
ἀναγνώστας , ὑπογραφεῖς , ἀργυρογνώμονας , διοικητάς , τραπεζοκόμους , αὐτὸς ἐπιστατῶν μανθάνουσι καὶ προσέχων καὶ διδάσκων καὶ ὅλως νομίζων τῷ δεσπότῃ προσήκειν μάλιστα τὴν περὶ τοὺς οἰκέτας ἐπιμέλειαν ὡς ὄργανα ἔμψυχα τῆς οἰκονομικῆς . 
καὶ τοῦτο μὲν ὀρθῶς ὁ Κράσσος , εἴπερ , ὡς ἔλεγεν , ἡγεῖτο τὰ μὲν ἄλλα διὰ τῶν οἰκετῶν χρῆναι , τοὺς δὲ οἰκέτας δῑ αὑτοῦ κυβερνᾶν τὴν γὰρ οἰκονομικήν ἐν ἀψύχοις χρηματιστικὴν οὖσαν , ἐν ἀνθρώποις πολιτικὴν γιγνομένην ὁρῶμεν ἐκεῖνο δὲ οὐκ εὖ , τὸ μηδένα νομίζειν μηδὲ φάσκειν εἶναι πλούσιον , ὃς οὐ δύναται τρέφειν ἀπὸ τῆς οὐσίας στρατόπεδον ὁ γὰρ πόλεμος οὐ τεταγμένα σιτεῖται , κατὰ τόν Ἀρχίδαμον , ὥσθ’ ὁ πρὸς πόλεμον πλοῦτος ἀόριστος , καὶ πολὺ τῆς Μαρίου γνώμης ἀπηρτημένως . 
ἐκεῖνος γὰρ , ἐπεὶ κατ’ ἄνδρα νείμας ἑκάστῳ δέκα καὶ τέσσαρα πλέθρα γῆς ἔγνω πλέον ἐπιζητοῦντας , μηδείς , ἔφη , γένοιτο Ῥωμαίων ὀλίγην ἡγούμενος τὴν τρέφειν ἀρκοῦσαν . 
οὐ μὴν ἀλλὰ καὶ περὶ ξένους ἦν φιλότιμος ὁ Κράσσος · ἀνέῳκτο γὰρ ἡ οἰκία πᾶσι , καὶ τοῖς φίλοις ἐδάνειζεν ἄνευ τόκων , ἀπῄτει δ’ ἀποτόμως τοῦ χρόνου παρελθόντος εἰς ὃν ἐδάνεισε , καὶ τὸ προῖκα πολλῶν ἐγίνετο τόκων ἐπαχθέστερον . 
ἐν δὲ τοῖς δείπνοις ἡ μὲν κλῆσις ἦν ὡς τὰ πολλὰ δημοτικὴ καὶ λαώδης , ἡ δ’ εὐτέλεια τὴν καθαριότητα καὶ τὴν φιλοφροσύνην ἡδίονα τοῦ πολυτελοῦς εἶχε . 
παιδείας δὲ τῆς περὶ λόγον μάλιστα μὲν τὸ ῥητορικὸν καὶ χρειῶδες εἰς πολλοὺς ἤσκησε , καὶ γενόμενος δεινὸς εἰπεῖν ἐν τοῖς μάλιστα · Ῥωμαίων ἐπιμελείᾳ καὶ πόνῳ τοὺς εὐφυεστάτους ὑπερέβαλεν . 
οὐδεμίαν γὰρ οὕτω δίκην φασὶ μικράν οὐδ’ εὐκαταφρόνητον γενέσθαι πρὸς ἣν ἀπαράσκευος ἦλθεν , ἀλλὰ καὶ Πομπηΐου πολλάκις ὀκνοῦντος καὶ Καίσαρος ἐξαναστῆναι καὶ Κικέρωνος , ἐκεῖνος ἀνεπλήρου τὴν συνηγορίαν . 
καὶ διὰ τοῦτο μᾶλλον ἤρεσκεν ὡς ἐπιμελὴς καὶ βοηθητικός , ἤρεσκε δὲ καὶ τὸ περὶ τὰς δεξιώσεις καὶ προσαγορεύσεις φιλάνθρωπον αὐτοῦ καὶ δημοτικόν . 
οὐδενὶ γὰρ οὕτως ἀπήντησε Ῥωμαίων ἀδόξῳ καὶ ταπεινῷ Κράσσος ὃν ἀσπασάμενον οὐκ ἀντιπροσηγόρευσεν ἐξ ὀνόματος , λέγεται δὲ καὶ πολυμαθὴς καθ’ ἱστορίαν γενέσθαι , καί τι καὶ φιλοσοφῆσαι τοῖς Ἀριστοτέλους λόγοις προσθέμενος , ὧν διδάσκαλον εἶχεν Ἀλέξανδρον , ἄνθρωπον εὐκολίας καὶ πρᾳότητος ἀπόδειξιν διδόντα τὴν πρὸς Κράσσον συνήθειαν . 
οὐ γὰρ ἦν ἀποφήνασθαι ῥᾳδίως πότερον προσῆλθεν αὐτῷ πενέστερος ἢ προσελθὼν ἐγένετο . 
μόνος γοῦν ἀεὶ τῶν φίλων αὐτῷ συναποδημῶν στέγαστρον ἐλάμβανεν εἰς τὴν ὁδόν καὶ τοῦτ’ ἐπανελθὼν ἀπῃτεῖτο . 
ἀλλὰ 
ἀλλά . 
βεφορε τηις σεντενξε τηε ωορδς φεῦ τῆς ὑπομενῆς , οὐδὲ τὴν πενίαν ὁ τλήμων ἀδιάφορον ἡγούμενος ωερε εαρλψ στριξκεν φρομ τηε τεχτ ας α γλοσς (οη , τηε πατιενξε οφ τηε ποορ φελλοω ! 
φορ ηις πηιλοσοπηψ διδ νοτ ρεγαρδ ποvερτψ ας α τηινγ ινδιφφερεντ). ταῦτα μὲν ὕστερον . 
ἐπεὶ δὲ Κίννας καὶ Μάριος κρατήσαντες εὐθὺς ἦσαν ἔνδηλοι κατιόντες οὐκ ἐπ’ ἀγαθῷ τῆς πατρίδος , ἐπ’ ἀναιρέσει δ’ ἄντικρυς καὶ ὀλέθρῳ τῶν ἀρίστων , οἱ μέν ἐγκαταληφθέντες ἀπέθνῃσκον , ὧν ἦν καὶ ὁ πατὴρ Κράσσου καὶ ὁ ἀδελφός , αὐτὸς δὲ νέος ὢν παντάπασι τὸ μέν αὐτίκα δεινὸν ἐξέφυγε , πάντῃ δὲ περιβαλλόμενον ἑαυτὸν αἰσθανόμενος καὶ κυνηγετούμενον ὑπὸ τῶν τυράννων τρεῖς φίλους ἀναλαβὼν καὶ θεράποντας δέκα , τάχει δ’ ὑπερβάλλοντι χρησάμενος εἰς Ἰβηρίαν ἔφυγε , γεγονὼς πάλαι στρατηγοῦντος τοῦ πατρὸς αὐτόθι καὶ φίλους πεποιημένος . 
εὑρὼν δὲ πάντας περιδεεῖς καὶ τὴν ὠμότητα τὴν Μαρίου καθάπερ ἐφεστῶτος αὐτοῖς τρέμοντας , οὐδενὶ γενέσθαι φανερὸς ἐθάρρησεν , ἀλλ’ εἰς ἀγροὺς 
ἐμβαλὼν παραλίους Οὐιβίου Πακιανοῦ σπήλαιον ἔχοντας εὐμέγεθες , ἔκρυψεν ἑαυτόν , πρὸς δὲ τὸν Οὐίβιον ἔπεμψεν ἕνα δοῦλον ἀποπειρώμενος , ἤδη καὶ τῶν ἐφοδίων ἐπιλιπόντων . 
ὁ δὲ 
Οὐίβιος ἀκούσας ἥσθη τε σῳζομένῳ καὶ πυθόμενος τὸ πλῆθος τῶν σὺν αὐτῷ καὶ τὸν τόπον αὐτὸς μέν οὐκ ἦλθεν εἰς ὄψιν , τὸν δὲ τῶν χωρίων ἐπίτροπον προσαγαγὼν ἐγγὺς ἐκέλευσε καθ’ ἡμέραν δεῖπνον πεποιημένον κομίζειν , καὶ τιθέντα παρὰ τὴν πέτραν ἀπέρχεσθαι σιωπῇ καὶ μὴ πολυπραγμονεῖν μηδ’ ἐξετάζειν , προειπὼν πολυπραγμονοῦντι θάνατον , συμπράττοντι δὲ τοῦτο πιστῶς ἐλευθερίαν . 
τὸ δὲ σπήλαιον οὐκ ἄπωθεν μέν ἐστι θαλάσσης , κρημνοὶ δὲ περὶ αὐτὸ συμφερόμενοι λεπτὴν καὶ ἀσαφῆ παραπέμπουσι λαύραν ἄγουσαν εἴσω , παρελθόντι δ’ ὕψος τε θαυμαστὸν ἀναπέπταται , καὶ κατ’ εὖρος ἔχει κόλπους δῑ ἀλλήλων ἀνοιγομένους μεγάλαις περιφερείαις . 
ἀμοιρεῖ δ’ οὔτε ὕδατος οὔτε φωτός , ἀλλὰ πηγὴ μέν ἡδίστου νάματος ὑπορρεῖ παρὰ τὸν κρημνόν , αὐτοφυεῖς δὲ ῥωχμοὶ τῆς πέτρας ᾗ μάλιστα περιπίπτει τὸ φῶς ἔξωθεν ὑπολαμβάνουσι , καὶ καταλάμπεται ἡμέρας τὸ χωρίον , ὁ δ’ ἐντὸς ἀὴρ ἀστάλακτος καὶ καθαρός , πυκνότητι τῆς πέτρας τὸ νοτερὸν καὶ ἀποτηκόμενον εἰς τὴν πηγὴν ἐκπιεζούσης . 
ἐνταῦθα διατρίβοντι τῷ Κράσσῳ τὰ ἐπιτήδεια καθ’ ἡμέραν ἐφοίτα κομίζων ὁ ἄνθρωπος , αὐτὸς μὲν οὐχ ὁρῶν ἐκείνους οὐδὲ γινώσκων , ὑπ’ ἐκείνων δὲ καθορώμενος εἰδότων καί παραφυλαττόντων τὸν καιρόν . 
ἦν δ’ ἄφθονα καί πρὸς ἡδονήν , οὐ μόνον χρείαν , ποιούμενα τὰ πρὸς τὸ δεῖπνον . 
ἐγνώκει γὰρ ὁ Οὐίβιος ἁπάσῃ φιλοφροσύνῃ θεραπεύειν τὸν Κράσσον , ᾧ γε καί τὸ τῆς ὥρας ἐν νῷ λαβεῖν ἐπῆλθεν , ὡς παντάπασι νεανίας εἴη καί τι καί ταῖς καθ’ ἡλικίαν ἡδοναῖς αὐτοῦ χαριστέον , ἐπεὶ τήν γε χρείαν ἀναγκαίως μᾶλλον ἢ προθύμως ὑπουργοῦντος εἶναι , δύο δὴ θεραπαινίδας εὐπρεπεῖς ἀναλαβὼν ἐβάδιζεν ἐπὶ τήν θάλασσαν , ὡς δ’ ἦλθεν ἐπὶ τὸν τόπον , δείξας τήν ἄνοδον ἐκέλευεν εἴσω πορεύεσθαι καί θαρρεῖν . 
οἱ δὲ περὶ τὸν Κράσσον ἰδόντες προσερχομένας ἔδεισαν μὴ καταφανὲς καὶ γνώριμον εἴη τὸ χωρίον ἀνέκρινον οὖν αὐτάς τί βούλονται καί τίνες εἰσίν . 
ὡς δ’ ἀπεκρίναντο δεδιδαγμέναι δεσπότην ζητεῖν ἐνταῦθα κρυπτόμενον , μαθὼν ὁ Κράσσος τοῦ Οὐιβίου τήν πρὸς αὐτὸν παιδιὰν καί φιλοφροσύνην ἀνέλαβε τὰς παιδίσκας · 
καί συνῆσαν αὐτῷ τὸν λοιπὸν χρόνον , ὧν ἐδεῖτο φράζουσαι καί διαγγέλλουσαι πρὸς τὸν Οὐίβιον . 
τούτων φησὶ τήν ἑτέραν ἤδη πρεσβῦτιν οὖσαν ὁ Φαινεστέλλας ἰδεῖν αὐτός , καί πολλάκις ἀκοῦσαι μεμνημένης ταῦτα καί διεξιούσης προθύμως . 
ὁ δὲ 
Κράσσος ὀκτὼ μῆνας οὕτω διαγαγὼν καὶ διακλαπείς , ἅμα τῷ πυθέσθαι τὴν Κίννα τελευτὴν φανερὸς γενόμενος , συνδραμόντων πρὸς αὑτὸν οὐκ ὀλίγων ἀνθρώπων , ἐπιλεξάμενος δισχιλίους καὶ πεντακοσίους ἐπήρχετο τὰς πόλεις · καὶ μίαν γε διήρπασε Μαλάκην , ὡς πολλοὶ γεγράφασιν , αὐτὸν δέ φασιν ἀρνεῖσθαι καὶ διαμάχεσθαι πρὸς τοὺς λέγοντας , 
ἐκ τούτου συναγαγὼν πλοῖα καὶ διαπεράσας εἰς Λιβύην ἀφίκετο πρὸς Μέτελλον Πίον , ἔνδοξον ἄνδρα , συνειλοχότα στρατιὰν οὐκ εὐκαταφρόνητον . 
οὐ πολὺν δὲ χρόνον ἐνταῦθα παρέμεινεν , ἀλλὰ στασιάσας τῷ Μετέλλῳ πρὸς Σύλλαν ἀπῆρε , και συνὴν ἐν τοῖς μάλιστα τιμώμενος , ἐπεὶ δὲ διαβὰς εἰς Ἰταλίαν ὁ Σύλλας πάντας ἐβούλετο τοὺς σὺν αὐτῷ νέους ἔχειν ἐνεργοὺς καὶ πρὸς ἄλλην ἄλλον ἔταττε πρᾶξιν , ἀποστελλόμενος εἰς Μαρσοὺς ἐπὶ στρατιὰν ὁ Κράσσος ᾔτει φύλακας · ἡ γὰρ πάροδος ἦν παρὰ τοὺς πολεμίους . 
εἰπόντος 
δὲ τοῦ Σύλλα σὺν ὀργῇ καὶ σφόδρα πρὸς αὐτόν , δίδωμί σοι φύλακας τὸν πατέρα , τὸν ἀδελφόν , τοὺς φίλους , τοὺς συγγενεῖς , ὧν παρανόμως καὶ ἀδίκως ἀναιρεθέντων ἐγὼ 
ἐγὼ τηε ξονjεξτυρε οφ βρψαν , μεντιονεδ βψ μανψ εδιτορς ωιτη αππροvαλ , ανδ φουνδ ιν ξοδεχ ματριτενσις βψ γραυχ · ἔργῳ 
αξτυαλλψ. μετέρχομαι τοὺς φονεῖς , οὕτω παθών τι καὶ παροξυνθεὶς ὁ Κράσσος εὐθὺς ἐξῆλθε , καὶ διὰ τῶν πολεμίων ὠσάμενος εὐρώστως δύναμίν τε συχνὴν ἤθροισε καὶ πρόθυμον αὑτὸν ἐν τοῖς ἀγῶσι τῷ Σύλλᾳ παρεῖχεν . 
ἀπ’ ἐκείνων δὲ τῶν πράξεων λέγουσιν αὐτῷ πρῶτον ἐγγενέσθαι τὴν πρὸς Πομπήιον ὑπὲρ δόξης ἅμιλλαν καὶ φιλοτιμίαν . 
ὁ γὰρ Πομπήιος ἡλικίᾳ τε λειπόμενος αὐτοῦ καὶ πατρὸς γεγονὼς ἀδοξήσαντος ἐν Ῥώμῃ καὶ μισηθέντος ἔσχατον μῖσος ὑπὸ τῶν πολιτῶν , ἐν ἐκείνοις τοῖς πράγμασιν ἐξέλαμψε καὶ διεφάνη μέγας , ὥστε Σύλλαν , ἃ πρεσβυτέροις καὶ ἰσοτίμοις οὐ πάνυ πολλάκις παρεῖχεν , ὑπεξανίστασθαι προσιόντος αὐτοῦ καὶ κεφαλὴν ἀποκαλύπτεσθαι καὶ προσειπεῖν αὐτοκράτορα . 
ταῦτα διέκαιε καὶ παρώξυνε τὸν Κράσσον οὐκ ἀλόγως ἐλασσούμενον . 
Ἐμπειρίᾳς τε γὰρ ἐνδεὴς ἦν καὶ τῶν πράξεων αὐτοῦ τὴν χάριν ἀφῄρουν αἱ συγγενεῖς κῆρες ἐπιφερόμεναι , φιλοκέρδεια καὶ μικρολογία . 
καὶ γὰρ πόλιν Ὀμβρικὴν Τουδερτίαν ἑλών ἔδοξε πλεῖστα τῶν χρημάτων σφετερίσασθαι , καὶ διεβλήθη πρὸς Σύλλαν . 
ἀλλ’ ἔν γε τῷ περὶ τὴν Ῥώμην ἀγῶνι πάντων γενομένῳ μεγίστῳ καὶ τελευταίῳ Σύλλας μὲν ἡττήθη , τῶν κατ’ αὑτὸν ὠσθέντων καὶ συντριβέντων , Κράσσος δὲ τὸ δεξιὸν κέρας ἔχων ἐνίκησε καὶ μέχρι νυκτὸς διώξας τοὺς πολεμίους ἔπεμψε πρὸς Σύλλαν , δεῖπνον αἰτῶν τοῖς στρατιώταις καὶ τὸ κατόρθωμα φράζων . 
ἐν δὲ ταῖς προγραφαῖς καὶ δημεύσεσι πάλιν κακῶς ἤκουσεν , ὠνούμενός τε τιμῆς βραχείας μεγάλα πράγματα καὶ δωρεὰς αἰτῶν , 
ἐν δὲ 
Βρεττίοις λέγεται καὶ προγράψαι τινὰ οὐ Σύλλα κελεύσαντος , ἀλλ’ ἐπὶ χρηματισμῷ , δῑ ὃ καὶ Σύλλαν καταγνόντα πρὸς μηθὲν ἔτι χρῆσθαι δημόσιον αὐτῷ . 
καίτοι δεινότατος ἦν Κράσσος πάντας ἀνθρώπους κολακείᾳ κατεργάσασθαι , πάλιν δ’ αὐτὸς ὑπὸ πάντων διὰ κολακείας εὐάλωτος , ἴδιον δὲ κἀκεῖνο περὶ αὐτοῦ λέγεται , φιλοκερδέστατον ὄντα μάλιστα μισεῖν καὶ λοιδορεῖν τοὺς ὁμοίους . 
ἠνία δὲ Πομπήιος αὑτὸν εὐημερῶν ἐν ἡγεμονίαις καί πρὶν ἢ βουλῆς μεταλαβεῖν θριαμβεύων καὶ Μᾶγνος , ὅπερ ἐστὶ μέγας , ὑπὸ τῶν πολιτῶν ἀναγορευθείς , καί ποτε καί φήσαντός τινος ὡς Πομπήιος Μᾶγνος πρόσεισι , γελάσας ἠρώτησεν ὀπηλίκος . 
ἀπογνοὺς δὲ τοῖς πολεμικοῖς ἐξισώσασθαι πρὸς ἐκεῖνον , ὑπεδύετο τὴν πολιτείαν , σπουδαῖς καί συνηγορίαις καί δανεισμοῖς καί τῷ συμπαραγγέλλειν καί συνεξετάζεσθαι τοῖς δεομένοις τι τοῦ δήμου κτώμενος δύναμιν ἀντίπαλον καί δόξαν ᾗ Πομπήιος εἶχεν ἀπὸ πολλῶν καί μεγάλων στρατειῶν . 
καί πρᾶγμα συνέβαινεν αὐτοῖς ἴδιον . 
μεῖζον γὰρ ἦν ἀπόντος ὄνομα τοῦ Πομπηίου καί κράτος ἐν τῇ πόλει διὰ τὰς στρατείας · παρὼν δὲ πολλάκις ἠλαττοῦτο τοῦ Κράσσου , διὰ τὸν ὄγκον καί τὸ πρόσχημα τοῦ βίου φεύγων τὰ πλήθη καί ἀναδυόμενος ἐξ ἀγορᾶς , καί τῶν δεομένων ὀλίγοις καί μὴ πάνυ προθύμως βοηθῶν , ὡς ἀκμαιοτέραν ἔχοι τὴν δύναμιν ὑπὲρ αὑτοῦ χρώμενος . 
ὁ δὲ 
Κράσσος ἐνδελεχὲς τὸ χρήσιμον ἔχων καί σπάνιος οὐκ ὢν οὐδὲ δυσπρόσοδος , ἀλλ’ ἐν μέσαις ἀεὶ ταῖς σπουδαῖς ἀναστρεφόμενος , τῷ κοινῷ καί φιλανθρώπῳ περιεγίνετο τῆς ἐκείνου σεμνότητος , σώματος δὲ ἀξίωμα καί λόγου πειθὼ καί προσώπου χάριν ἀγωγὸν ἀμφοτέροις ὁμοίως προσεῖναι λέγουσιν . 
οὐ μέντοι πρὸς ἔχθραν τινὰ τὸν Κράσσον ἢ κακόνοιαν ἐξήνεγκεν οὗτος ὁ ζῆλος , ἀλλὰ καί Πομπηίῳ καί Καίσαρι τιμωμένοις μὲν ὑπὲρ αὑτὸν ἤχθετο , τῇ δὲ φιλοτιμίᾳ ταύτῃ δυσμένειαν ἢ 
κακοήθειαν οὐ συνῆπτε · καίτοι Καῖσαρ ὑπὸ λῃστῶν ἁλοὺς ἐν Ἀσίᾳ καὶ φρουρούμενος ἀνεβόησεν · ἡλίκης , ὦ 
Κράσσε , χαρᾶς ἀπολαύσεις πυθόμενος τὴν ἐμὴν ἅλωσιν . 
ἀλλ’ ὕστερόν γε φιλικῶς ἀλλήλοις προσεφέροντο · καί ποτε τῷ Καίσαρι μέλλοντι μὲν εἰς Ἰβηρίαν ἐξιέναι στρατηγῷ , χρήματα δ’ οὐκ ἔχοντι τῶν δανειστῶν ἐπιπεσόντων καί τῆς παρασκευῆς ἐπιλαμβανομένων ὁ Κράσσος οὐ περιεῖδεν , ἀλλ’ ἀπήλλαξεν ὑποθεὶς αὑτὸν ἔγγυον τριάκοντα καί ὀκτακοσίων ταλάντων . 
καθόλου δὲ τῆς Ῥώμης εἰς τρεῖς νενεμημένης δυνάμεις , τὴν Πομπηίου , τὴν Καίσαρος , τὴν Κράσσου Κάτωνος γὰρ ἡ δόξα μείζων ἦν τῆς δυνάμεως , καί τὸ θαυμαζόμενον πλέον ἴσχυεν , ἡ μὲν ἔμφρων καί καθεστῶσα μερὶς ἐν τῇ πόλει Πομπήιον ἐθεράπευε , τὸ δ’ ὀξὺ καί φερόμενον μετ’ εὐχερείας ταῖς Καίσαρος ἐλπίσιν ἐπηκολούθει , 
Κράσσος δὲ μέσος ὢν ἀμφοτέραις ἐχρῆτο , καί πλείστας μεταβολὰς ἐν τῇ πολιτείᾳ μεταβαλλόμενος οὔτε φίλος ἦν βέβαιος οὔτε ἀνήκεστος ἐχθρός , ἀλλὰ ῥᾳδίως καί χάριτος καί ὀργῆς ἐξέπιπτεν ὑπὸ τοῦ συμφέροντος , ὥστε πολλάκις μὲν ἀνθρώπων , πολλάκις δὲ νόμων ἐν ὀλίγῳ φανῆναι τῶν αὐτῶν συνήγορος καί ἀντίδικος . 
ἴσχυε δὲ καί χάριτι καί φόβῳ , φόβῳ δ’ οὐκ ἔλαττον . 
ὁ γοῦν πλεῖστα πράγματα παρασχὼν τοῖς καθ’ αὑτὸν ἄρχουσι καί δημαγωγοῖς , Σικίννιος , πρὸς τὸν εἰπόντα τί δὴ μόνον οὐ σπαράττει τὸν Κράσσον , ἀλλὰ παρίησι , χόρτον αὑτὸν ἔχειν ἔφησεν ἐπὶ τοῦ κέρατος , εἰώθεισαν δὲ Ῥωμαῖοι τὸν κυρίττοντα τῶν βοῶν ὑπὲρ τοῦ φυλάττεσθαι τοὺς ἐντυγχάνοντας χόρτῳ περιελίσσειν τὸ κέρας . 
ἡ δὲ τῶν μονομάχων ἐπανάστασις καὶ λεηλασία τῆς Ἰταλίας , ἣν οἱ πολλοὶ Σπαρτάκειον πόλεμον ὀνομάζουσιν , ἀρχὴν ἔλαβεν ἐκ τοιαύτης αἰτίας . 
Λέντλου τινὸς Βατιάτου μονομάχους ἐν Καπύῃ τρέφοντος , ὧν οἱ πολλοὶ Γαλάται καὶ 
Θρᾷκες ἦσαν , ἐξ αἰτιῶν οὐ πονηρῶν , ἀλλ’ ἀδικίᾳ τοῦ πριαμένου συνειρχθέντες ὑπ’ ἀνάγκης ἐπὶ τῷ μονομαχεῖν , ἐβουλεύσαντο μὲν διακόσιοι φεύγειν , γενομένης δὲ μηνύσεως οἱ προαισθόμενοι καὶ φθάσαντες ὀγδοήκοντα δυεῖν δέοντες ἔκ τινος ὀπτανείου κοπίδας ἀράμενοι καὶ ὀβελίσκους ἐξεπήδησαν , ἐντυχόντες δὲ κατὰ τὴν ὁδὸν ἁμάξαις ὅπλα κομιζούσαις μονομάχων εἰς ἑτέραν πόλιν ἀφήρπασαν καὶ ὡπλίσαντο · καὶ τόπον τινὰ καρτερὸν καταλαβόντες ἡγεμόνας εἵλοντο τρεῖς , ὧν πρῶτος ἦν Σπάρτακος , ἀνὴρ Θρᾷξ τοῦ Νομαδικοῦ γένους , οὐ μόνον φρόνημα μέγα καὶ ῥώμην ἔχων , ἀλλὰ καὶ συνέσει καὶ πρᾳότητι τῆς τύχης ἀμείνων καὶ τοῦ γένους Ἑλληνικώτερος , τούτῳ δὲ λέγουσιν , ὅτε πρῶτον εἰς Ῥώμην ὤνιος ἤχθη , δράκοντα κοιμωμένῳ περιπεπλεγμένον φανῆναι περὶ τὸ πρόσωπον , ἡ γυνὴ δ’ ὁμόφυλος οὖσα τοῦ 
Σπαρτάκου , μαντικὴ δὲ καὶ κάτοχος τοῖς περὶ τὸν Διόνυσον ὀργιασμοῖς , ἔφραζε τὸ σημεῖον εἶναι μεγάλης καὶ φοβερᾶς περὶ αὐτὸν εἰς εὐτυχὲς 
εὐτυχὲς μσς . 
(ινξλυδινγ ς) , ξοραëς , ανδ σιντενις ; 
σιντενις ανδ βεκκερ αδοπτ ἀτυχές , ρεισκε’ς ξορρεξτιον (αν υνφορτυνατε ισσυἐ . 
τέλος ἐσομένης δυνάμεως · ἣ καὶ τότε συνῆν αὐτῷ καὶ συνέφευγε . 
καὶ πρῶτον μὲν τούς ἐκ Καπύης ἐλθόντας ὠσάμενοι Καὶ πολλῶν ὅπλων ἐπιλαβόμενοι πολεμιστηρίων ἄσμενοι ταῦτα μετελάμβανον , ἀπορρίψαντες ὡς ἄτιμα Καὶ βάρβαρα τὰ τῶν μονομάχων ἔπειτα Κλωδίου στρατηγοῦ μετὰ τρισχιλίων πεμφθέντος ἐκ Ῥώμης Καὶ πολιορκοῦντος αὐτοὺς ἐν ὄρει μίαν ἔχοντι Καὶ χαλεπὴν Καὶ στενὴν ἄνοδον , ἣν ὁ Κλώδιος ἐφρούρει , τὰ δ’ ἄλλα 
κρημνοὺς ἀποτόμους Καὶ λισσάδας , ἄμπελον δὲ πολλὴν ἀγρίαν ἐπιπολῆς πεφυκυῖαν , ἔτεμνον τῶν κλημάτων τὰ χρήσιμα , Καὶ συμπλέκοντες ἐξ αὐτῶν κλιμακίδας εὐτόνους καὶ βαθείας , ὥστ’ ἄνωθεν ἀνηρτημένας παρὰ τὸ κρημνῶδες ἅπτεσθαι τῶν ἐπιπέδων , κατέβαινον ἀσφαλῶς δῑ αὐτῶν πλὴν ἑνός . 
οὗτος δὲ τῶν ὅπλων ἕνεκα μείνας , ἐπεὶ κατέβησαν , ἠφίει κάτω τὰ ὅπλα Καὶ βαλὼν ἅπαντα τελευταῖος ἀπεσῴζετο Καὶ αὐτός , ταῦτ’ ἠγνόουν οἱ Ῥωμαῖοι · διὸ Καὶ περιελθόντες αὐτοὺς ἐξέπληξαν τῷ αἰφνιδίῳ , Καὶ φυγῆς γενομένης ἔλαβον τὸ στρατόπεδον . 
καὶ προσεγίνοντο πολλοὶ τῶν αὐτόθι βοτήρων Καὶ ποιμένων αὐτοῖς , πλῆκται Καὶ ποδώκεις ἄνδρες , ὧν τούς μὲν ὥπλιζον , τοῖς δὲ προδρόμοις Καὶ ψιλοῖς ἐχρῶντο . 
δεύτερος ἐκπέμπεται πρὸς αὐτοὺς στρατηγὸς Πούπλιος Βαρῖνος , οὗ πρῶτα μὲν ὑποστράτηγόν τινα Φούριον ἔχοντα δισχιλίους στρατιώτας ἐτρέψαντο συμβαλόντες · ἔπειτα σύμβουλον αὐτῷ Καὶ συνάρχοντα Κοσσίνιον ἀποσταλέντα μετὰ πολλῆς δυνάμεως ἐπιτηρήσας ὁ Σπάρτακος λουόμενον περὶ Σαλίνας , μικρὸν ἐδέησε συναρπάσαι . 
χαλεπῶς δὲ Καὶ μόλις ἐκφυγόντος εὐθὺς μὲν ἐκράτησε τῆς ἀποσκευῆς , ἐκ ποδὸς δὲ κατέχων Καὶ διώκων φόνῳ πολλῷ τὸ στρατόπεδον εἷλεν . 
ἔπεσε δὲ Καὶ Κοσσίνιος . 
αὐτὸν δὲ τὸν στρατηγὸν ἄλλαις μάχαις πολλαῖς καταγωνισάμενος , τέλος δὲ τούς τε ῥαβδούχους Καὶ τὸν ἵππον αὐτοῦ λαβὼν , ἤδη μὲν μέγας Καὶ φοβερός ἦν , ἐφρόνει δὲ τὰ εἰκότα , Καὶ μὴ προσδοκῶν ὑπερβαλέσθαι τὴν Ῥωμαίων δύναμιν ἦγεν ἐπὶ τὰς Ἄλπεις τὸν στρατόν , οἰόμενος δεῖν ὑπερβαλόντας αὐτὰς ἐπὶ τὰ οἰκεῖα χωρεῖν , τούς μὲν εἰς Θρᾴκην , τούς δ’ εἰς Γαλατίαν . 
οἱ δὲ πλήθει τε ὄντες ἰσχυροὶ Καὶ μέγα φρονοῦντες οὐχ ὑπήκουον , ἀλλ’ ἐπόρθουν ἐπιπορευόμενοι τὴν Ἰταλίαν . 
οὐκέτ’ οὖν τὸ παρ’ ἀξίαν Καὶ τὸ αἰσχρὸν ἠνώχλει τῆς ἀποστάσεως τὴν σύγκλητον , ἀλλὰ δὴ διὰ φόβον τε καὶ κίνδυνον ὡς πρὸς ἕνα τῶν δυσκολωτάτων πολέμων Καὶ μεγίστων ἀμφοτέρους ἐξέπεμπον τούς ὑπάτους , 
ὧν 
Γέλλιος μὲν τὸ Γερμανικόν ὕβρει Καὶ φρονήματι τῶν Σπαρτακείων ἀποσχισθέν ἐξαίφνης ἐμπεσὼν ἅπαν διέφθειρε , Λέντλου δὲ τὸν Σπάρτακον μεγάλοις στρατοπέδοις περιλαβόντος ὁρμήσας ὁμόσε Καὶ μάχην συνάψας ἐκράτησε μὲν τῶν πρεσβευτῶν , ἔλαβε δὲ τὴν ἀποσκευὴν ἅπασαν , ὠθουμένῳ δ’ αὐτῷ πρὸς τὰς Ἄλπεις Κάσσιος ὁ τῆς περὶ Πάδον Γαλατίας στρατηγὸς ἔχων μυρίους ἀπήντησε · καὶ γενομένης μάχης κρατηθεὶς Καὶ πολλοὺς ἀποβαλών μόλις αὐτὸς ἐξέφυγε . 
ταῦθ’ ἡ βουλὴ πυθομένη τοὺς μὲν ὑπάτους πρὸς ὀργὴν ἐκέλευσεν ἡσυχίαν ἄγειν , Κράσσον δὲ τοῦ πολέμου στρατηγὸν εἵλετο καὶ πολλοὶ διὰ δόξαν αὐτῷ καὶ φιλίαν συνεστράτευον τῶν ἐπιφανῶν , αὐτὸς μὲν οὖν ὑπέμεινε πρὸ τῆς Πικηνίδος ὡς τὸν Σπάρτακον ἐκεῖ φερόμενον δεξόμενος , 
Μόμμιον δὲ πρεσβευτὴν ἄγοντα δύο τάγματα κύκλῳ περιέπεμψεν , ἕπεσθαι κελεύσας τοῖς πολεμίοις , συμπλέκεσθαι δὲ μὴ μηδὲ ἁψιμαχεῖν . 
ὁ δ’ ἅμα τῷ πρῶτον ἐπ’ ἐλπίδος γενέσθαι μάχην θέμενος ἡττήθη · καὶ πολλοὶ μὲν ἔπεσον , πολλοὶ δὲ ἄνευ τῶν ὅπλων φεύγοντες ἐσώθησαν . 
ὁ δὲ Κράσσος αὐτόν τε τὸν Μόμμιον ἐδέξατο τραχέως , καὶ τοὺς στρατιώτας ὁπλίζων αὖθις ἐγγυητὰς ᾔτει τῶν ὅπλων , ὅτι φυλάξουσι , πεντακοσίους δὲ τοὺς πρώτους , καὶ μάλιστα τοὺς τρέσαντας , εἰς πεντήκοντα διανείμας δεκάδας ἀφ’ ἑκάστης ἀπέκτεινεν ἕνα τὸν κλήρῳ λαχόντα , πάτριόν τι τοῦτο διὰ πολλῶν χρόνων κόλασμα τοῖς στρατιώταις ἐπαγαγών . 
καὶ γὰρ αἰσχύνη τοῦ θανάτου τῷ τρόπῳ πρόσεστι , καὶ δρᾶται πολλὰ φρικώδη καὶ σκυθρωπὰ περὶ τὴν κόλασιν ἁπάντων θεωμένων . 
οὕτω δ’ ἐπιστρέψας τοὺς ἄνδρας ἦγεν ἐπὶ τοὺς 
πολεμίους . 
ὁ δὲ Σπάρτακος ὑπεξεχώρει διὰ Λευκανίας εἰς τὴν θάλασσαν ἐν δὲ πορθμῷ λῃστρίσι Κιλίσσαις ἐπιτυχὼν ὥρμησεν ἅψασθαι Σικελίας καὶ δισχιλίους ἄνδρας ἐμβαλὼν εἰς τὴν νῆσον αὖθις ἐκζωπυρῆσαι τὸν δουλικὸν ἐκεῖ πόλεμον , οὔπω πολὺν χρόνον ἀπεσβηκότα καὶ μικρῶν πάλιν ὑπεκκαυμάτων δεόμενον . 
ὁμολογήσαντες δὲ οἱ Κίλικες αὐτῷ καὶ δῶρα λαβόντες ἐξηπάτησαν καὶ ἀπέπλευσαν . 
οὕτω δὴ πάλιν ἀπὸ θαλάσσης ἀναζεύξας ἐκάθισε τὸν στρατὸν εἰς τὴν Ῥηγίνων χερρόνησον . 
ἐπελθὼν δ’ ὁ Κράσσος , καὶ τοῦ τόπου τὴν φύσιν ὁρῶν ὑφηγουμένην τὸ δέον , ὥρμησεν ἀποτειχίσαι τὸν ἰσθμόν , ἅμα καὶ τὴν σχολὴν τῶν στρατιωτῶν ὑφαιρῶν καὶ τὴν εὐπορίαν τῶν πολεμίων , μέγα μὲν οὖν ἦν καὶ χαλεπὸν τὸ ἔργον , ἤνυσε δὲ καὶ κατειργάσατο παρὰ δόξαν ἐν ὀλίγῳ χρόνῳ , τάφρον ἐμβαλὼν ἐκ θαλάσσης εἰς θάλασσαν διὰ τοῦ αὐχένος σταδίων τριακοσίων , εὖρος δὲ καὶ βάθος ἴσον πεντεκαίδεκα ποδῶν ὑπὲρ δὲ τῆς τάφρου τεῖχος ἔστησεν ὕψει καὶ ῥώμῃ θαυμαστόν . 
ὧν ὁ 
Σπάρτακος ἡμέλει καὶ κατεφρόνει τὸ πρῶτον ὡς δὲ τῆς λείας ἐπιλειπούσης προϊέναι βουλόμενος συνεῖδε τὸν ἀποτειχισμόν καὶ λαμβάνειν οὐδὲν ἦν ἐκ τῆς χερρονήσου , νύκτα νιφετώδη καὶ πνεῦμα τι χειμέριον παραφυλάξας ἔχωσε τῆς τάφρου μέρος οὐ πολὺ γῇ καὶ ὕλῃ καὶ κλάδοις δένδρων , ὥστε τῆς στρατιᾶς περαιῶσαι τὸ τρίτον . 
ἐφοβήθη μὲν οὖν ὁ Κράσσος μὴ λάβοι τις ὁρμὴ τὸν Σπάρτακον ἐπὶ τὴν Ῥώμην ἐλαύνειν , ἐθάρρησε δὲ πολλῶν ἐκ διαφορᾶς ἀποστάντων αὐτοῦ καὶ στρατοπεδευσαμένων καθ’ αὑτοὺς ἐπὶ Λευκανίδος λίμνης , ἥν φασι τρέπεσθαι διὰ χρόνου γινομένην γλυκεῖαν καὶ αὖθις ἁλμυρὰν καὶ ἄποτον . 
τούτοις ἐπελθὼν ὁ Κράσσος ἐξέωσε μὲν ἀπὸ τῆς λίμνης , ἀφῃρέθη δὲ τὸν φόνον καὶ τὴν δίωξιν αὐτῶν ἐπιφανέντος ὀξέως τοῦ Σπαρτάκου καὶ τὴν φυγὴν ἐπιστήσαντος . 
γεγραφὼς δὲ τῇ βουλῇ πρότερον ὡς χρὴ καὶ Λούκουλλον ἐκ Θρᾴκης καλεῖν καὶ Πομπήιον ἐξ 
Ἰβηρίας , μετενόει , καὶ πρὶν ἥκειν ἐκείνους ἔσπευδε διαπράξασθαι τὸν πόλεμον , εἰδὼς ὅτι τοῦ προσγενομένου καὶ βοηθήσαντος , οὐκ αὐτοῦ τὸ κατόρθωμα δόξει . 
πρῶτον μὲν οὖν διαγνοὺς τοῖς ἀφεστῶσι καὶ κατ’ ἰδίαν στρατευομένοις , ὧν ἀφηγοῦντο Γάιος Καννίκιος καὶ Κάστος , ἐπιθέσθαι , λόφον τινὰ προκαταληψομένους ἄνδρας ἑξακισχιλίους ἀπέστειλε , λανθάνειν πειρᾶσθαι κελεύσας . 
οἱ δ’ ἐπειρῶντο μὲν τὴν αἴσθησιν ἀποκρύπτειν τὰ κράνη καταμπέχοντες , ὀφθέντες δ’ ὑπὸ δυεῖν γυναικῶν προθυομένων τοῖς πολεμίοις ἐκινδύνευσαν , εἰ μὴ Κράσσος ὀξέως ἐπιφανεὶς μάχην ἔθετο πασῶν καρτερωτάτην , ἐν ᾗ τριακοσίους ἐπὶ δισχιλίοις καὶ μυρίοις καταβαλὼν δύο μόνους εὗρε κατὰ νώτου τετρωμένους , οἱ δ’ ἄλλοι πάντες ἑστῶτες ἐν τάξει καὶ μαχόμενοι τοῖς Ῥωμαίοις ἀπέθανον . 
Σπαρτάκῳ δὲ μετὰ τὴν τούτων ἧτταν ἀναχωροῦντι πρὸς τὰ ὄρη τὰ Πετηλῖνα , Κόιντος τῶν περὶ Κράσσον ἡγεμόνων καὶ Σκρώφας ταμίας ἐξαπτόμενοι παρηκολούθουν . 
ἐπιστρέψαντος δὲ γίνεται φυγὴ μεγάλη τῶν Ῥωμαίων , καὶ μόλις τρωθέντα τὸν ταμίαν ἁρπάσαντες ἀπεσώθησαν . 
τοῦτο τὸν Σπάρτακον ἀπώλεσε τὸ κατόρθωμα , φρονήματος ἐπιγενομένου τοῖς δραπέταις . 
οὐκέτι γὰρ ἠξίουν φυγομαχεῖν οὐδ’ ἐπείθοντο τοῖς ἄρχουσιν , ἀλλ’ ἤδη καθ’ ὁδὸν ὄντας ἐν τοῖς ὅπλοις περισχόντες ἠνάγκασαν αὖθις ὀπίσω διὰ τῆς Λευκανίας ἄγειν ἐπὶ τοὺς Ῥωμαίους , εἰς ταὐτὸ τῷ 
Κράσσῳ σπεύδοντες . 
ἤδη γὰρ ὁ Πομπήιος 
προσιὼν ἀπηγγέλλετο · καὶ δὴ ἀρχαιρεσιάζοντες ἦσαν οὐκ ὀλίγοι τὴν νίκην ἐκείνῳ τοῦ πολέμου προσήκειν ἐλθόντα γὰρ εὐθὺς μαχεῖσθαι καὶ καταλύσειν τὸν πόλεμον . 
ἐπειγόμενος οὖν διαγωνίσασθαι καὶ παραστρατοπεδεύσας τοῖς πολεμίοις ὤρυττε τάφρον , πρὸς ἣν ἐκπηδῶντες οἱ δοῦλοι προσεμάχοντο τοῖς ἐργαζομένοις . 
ἀεὶ δὲ πλειόνων ἑκατέρωθεν ἐκβοηθούντων ὁρῶν τὴν ἀνάγκην ὁ Σπάρτακος ἅπαν παρέταξε τὸ στράτευμα . 
καὶ πρῶτον μὲν τοῦ ἵππου προσαχθέντος αὐτῷ σπασάμενος τὸ ξίφος καὶ εἰπών ὅτι νικῶν μὲν ἔχοι πολλοὺς ἵππους καὶ καλοὺς τῶν πολεμίων , ἡττώμενος δὲ οὐ δεῖται , κατέσφαξε τὸν ἵππον · ἔπειτα πρὸς Κράσσον αὐτὸν ὠθούμενος διὰ πολλῶν ὅπλων καὶ τραυμάτων ἐκείνου μὲν οὐκ ἔτυχεν , ἑκατοντάρχας δὲ δύο συμπεσόντας ἀνεῖλε . 
τέλος δὲ φυγόντων τῶν περὶ αὐτόν , αὐτὸς ἑστὼς καὶ κυκλωθεὶς ὑπὸ πολλῶν ἀμυνόμενος κατεκόπη . 
Κράσσου δὲ τῇ τύχῃ χρησαμένου καὶ στρατηγήσαντος ἄριστα καὶ τὸ σῶμα τῷ κινδύνῳ παρασχόντος , ὅμως οὐ διέφυγε τὸ κατόρθωμα τὴν Πομπηΐου δόξαν . 
οἱ γὰρ διαφυγόντες ἐμπεσόντες 
διαφυγόντες ἐμπεσόντες ξοραëσ’ ξορρεξτιον οφ τηε μσς . 
διαπεσόντες . 
ξφ . 
πομπεψ , χχι . 
2 , φρομ ωηιξη γραυχ ωουλδ ξορρεξτ δια πεσόντες ἐκ τῆς μάχης πεντακισχίλιοι περι πεσόντες. αὐτῷ διεφθάρησαν , ὥστε καὶ γράψαι πρὸς τὴν σύγκλητον ὅτι μάχῃ μὲν τοὺς δραπέτας φανερᾷ Κράσσος νενίκηκεν , αὐτὸς δὲ τοῦ πολέμου τὴν ῥίζαν ἀνῄρηκε . 
Πομπήιος μὲν οὖν ἀπὸ Σερτωρίου καὶ 
Ἰβηρίας ἐπιφανῶς ἐθριάμβευσε , Κράσσος δὲ τὸν μὲν μέγαν θρίαμβον οὐδ’ αὐτὸς αἰτεῖν ἐπεχείρησεν , ἐδόκει δὲ καὶ τὸν πεζόν , ὀούαν δὲ καλούμενον , ἀγεννῶς καὶ παρ’ ἀξίαν ἐπὶ δουλικῷ πολέμῳ θριαμβεῦσαι . 
τί δ’ οὗτος ἐκείνου διαφέρει , καὶ περὶ τῆς κλήσεως , ἐν τῷ Μαρκέλλου βίῳ γέγραπται . 
μετὰ δὲ ταῦτα τοῦ Πομπηίου αὐτόθεν ἐπὶ τὴν ὑπατείαν καλουμένου , ἐλπίδας ἔχων ὁ Κράσσος συνάρξειν ὅμως οὐκ ὤκνησε τοῦ Πομπηίου δεηθῆναι . 
δεξάμενος δὲ τὴν χρείαν ἀσμένως ἐκεῖνος ἐπεθύμει γὰρ ἁμῶς γέ πως ἀεὶ χάριτός τινος ὀφειλέτην λαβεῖν τὸν Κράσσον ἐσπούδασε προθύμως , καὶ τέλος εἶπεν ἐκκλησιάζων ὡς οὐκ ἐλάττονα περὶ τοῦ συνάρχοντος ἕξει χάριν ἢ περὶ τῆς ἀρχῆς , 
οὐ μὴν ἔμειναν ἐπὶ ταύτης τῆς φιλοφροσύνης εἰς τὴν ἀρχὴν καταστάντες , ἀλλ’ ὀλίγου δεῖν περὶ πάντων διαφερόμενοι καὶ πάντα δυσκολαίνοντες ἀλλήλοις καὶ φιλονεικοῦντες ἀπολίτευτον καὶ ἄπρακτον αὑτοῖς τὴν ὑπατείαν ἐποίησαν , πλὴν ὅτι Κράσσος Ἡρακλεῖ μεγάλην θυσίαν ποιησάμενος εἱστίασε τὸν δῆμον ἀπὸ μυρίων τραπεζῶν καὶ σῖτον ἐμέτρησεν εἰς τρίμηνον . 
ἤδη δὲ τῆς ἀρχῆς αὑτοῖς τελευτώσης ἔτυχον μὲν ἐκκλησιάζοντες , ἀνὴρ δέ τις οὐ τῶν ἐπιφανῶν , ἱππεὺς Ῥωμαίων , ἀγροῖκος δὲ τῷ βίῳ καὶ ἰδιώτης , Ὀνότιος 
Ὀνάτιος ιν πομπεψ , χχιιι . 
1 , Γάιος . 
γραυχ ωουλδ τηερεφορε ρεαδ ηερε ὀνόματι Γάιος. Αὐρήλιος , ἀναβὰς ἐπὶ τὸ βῆμα καὶ προελθὼν 
προελθὼν ωιτη στεπηανυς , ξοραëς , ανδ ς · προσελθών. ὄψιν διηγεῖτο κατὰ τοὺς ὕπνους αὐτῷ γενομένην . 
ὁ γὰρ 
Ζεύς , ἔφη , μοι φανεὶς προσέταξεν εἰς κοινὸν εἰπεῖν ὅπως μὴ πρότερον περιίδητε τοὺς ὑπάτους ἀποθέσθαι τὴν ἀρχὴν ἢ φίλους γενέσθαι . 
ταῦτα λέγοντος τοῦ ἀνθρώπου καὶ τοῦ δήμου διαλλάττεσθαι κελεύοντος , ὁ μὲν Πομπήιος ἡσυχίαν ἦγεν ἑστώς , ὁ δὲ Κράσσος ἐμβαλὼν τὴν δεξιὰν αὐτῷ πρότερος , οὐδέν εἶπεν , ὦ ἄνδρες , οἶμαι , πολῖται , ταπεινὸν πράττειν οὐδ’ ἀνάξιον ἐμαυτοῦ καταρχόμενος εὐνοίας καὶ φιλίας πρὸς Πομπήϊον , ὃν ὑμεῖς μήπω γενειῶντα Μέγαν ἀνηγορεύσατε καὶ μήπω μετέχοντι βουλῆς ἐψηφίσασθε θρίαμβον . 
ἡ μέν οὖν ὑπατεία τοῦ Κράσσου ταῦτ’ ἔσχεν ἄξια μνήμης , ἡ δὲ τιμητεία παντάπασιν ἀτελὴς καὶ ἄπρακτος αὐτῷ διῆλθεν , οὔτε γὰρ βουλῆς ἐξέτασιν οὔθ’ ἱππέων ἐπίσκεψιν οὔτ’ ἀποτίμησιν πολιτῶν ἐποιήσατο , καίτοι συνάρχοντα 
Ῥωμαίων ἔχοντι τὸν πρᾳότατον Λουτάτιον Κάτλον . 
ἀλλά φασιν ἐπὶ δεινὸν ὁρμήσαντι τῷ Κράσσῳ πολίτευμα καὶ βίαιον , Αἴγυπτον ποιεῖν ὑποτελῆ Ῥωμαίοις , ἀντιβῆναι τὸν Κάτλον ἐρρωμένως ἐκ δὲ τούτου γενομένης διαφορᾶς ἑκόντας ἀποθέσθαι τὴν ἀρχήν . 
ἐν δὲ τοῖς περὶ Κατιλίναν πράγμασι μεγάλοις καὶ μικροῦ δεήσασιν ἀνατρέψαι τὴν Ῥώμην , ἥψατο μέν τις ὑπόνοια τοῦ Κράσσου καὶ προσῆλθεν ἄνθρωπος ὀνομάζων ἀπὸ τῆς συνωμοσίας , οὐδεὶς δὲ ἐπίστευσεν . 
ὅμως δ’ ὁ Κικέρων ἔν τινι λόγῳ φανερός ἦν Κράσσῳ καὶ Καίσαρι τὴν αἰτίαν προστριβόμενος . 
ἀλλ’ οὗτος μέν ὁ λόγος ἐξεδόθη μετὰ τὴν ἀμφοῖν τελευτήν , ἐν δὲ τῷ Περὶ ὑπατείας ὁ Κικέρων νύκτωρ φησὶ τὸν Κράσσον ἀφικέσθαι πρὸς αὐτόν ἐπιστολὴν κομίζοντα τὰ περὶ τὸν Κατιλίναν ἐξηγουμένην , 
κομίζοντα.. . 
ἐξηγουμένην σιντενισ’ ξορρεξτιον οφ τηε μσς . 
κομίζοντα περὶ τοῦ Κατιλίνα καὶ ζητουμένην , ωηιξη ξοραëς ανδ βεκκερ ρεταιν. ὡς ἤδη βεβαιοῦντα τὴν συνωμοσίαν . 
ὁ δ’ οὖν Κράσσος ἀεὶ μέν ἐμίσει τὸν Κικέρωνα διὰ τοῦτο , τοῦ δὲ βλάπτειν ἀναφανδὸν ἐμποδὼν εἶχε τὸν υἱόν . 
ὁ γὰρ Πόπλιος ὢν φιλολόγος καὶ φιλομαθὴς ἐξήρτητο τοῦ Κικέρωνος , ὥστε καὶ συμμεταβαλεῖν αὐτῷ τὴν ἐσθῆτα κρινομένῳ καὶ τοὺς ἄλλους νέους ταὐτὰ ποιοῦντας παρασχεῖν . 
τέλος δὲ τὸν πατέρα πείσας φίλον ἐποίησεν . 
ὁ δὲ 
Καῖσαρ ὡς ἐπανῆλθεν ἀπὸ τῆς ἐπαρχίας , παρασκευαζόμενος ὑπατείαν μετιέναι καὶ Κράσσον ὁρῶν καὶ Πομπήιον αὖθις ἐν διαφοραῖς πρὸς ἀλλήλους ὄντας , οὔτε θατέρου δεηθεὶς ἐβούλετο λαβεῖν ἐχθρὸν τὸν ἕτερον , οὔτε μηδετέρου συνεργοῦντος ἤλπιζε κατορθώσειν . 
ἔπραττεν οὖν διαλλαγὰς αὐτοῖς προσκείμενος καὶ διδάσκων ὡς καταλύοντες ἀλλήλους αὔξουσι Κικέρωνας καὶ Κάτλους καὶ Κάτωνας , ὧν οὐδεὶς λόγος , ἂν ἐκεῖνοι συνενεγκόντες εἰς ταὐτὸ τὰς φιλίας καὶ τὰς ἑταιρείας ἑνὶ κράτει καὶ μιᾷ γνώμῃ τήν πόλιν ἄγωσιν . 
πείσας δὲ καὶ διαλλάξας συνήγαγε καὶ συνέστησεν ἐκ τῶν τριῶν ἰσχὺν ἄμαχον , ᾗ κατέλυσε Ῥωμαίων τήν βουλὴν καὶ τὸν δῆμον , οὐκ ἐκείνους δῑ ἀλλήλων μείζονας , ἀλλὰ δῑ ἐκείνων ἑαυτὸν μέγιστον ἀπεργασάμενος . 
εὐθὺς γὰρ ἀρθεὶς ὑπ’ ἀμφοτέρων ὕπατος ἀπεδείχθη λαμπρῶς . 
ὑπατεύοντι δ’ αὐτῷ 
αὐτῷ αφτερ τηις ωορδ καλῶς ις βραξκετεδ βψ σιντενις ανδ βεκκερ. ψηφισάμενοι στρατευμάτων ἡγεμονίαν καὶ Γαλατίαν ἐγχειρίσαντες ὥσπερ εἰς ἀκρόπολιν κατέστησαν , οἰόμενοι καθ’ ἡσυχίαν νεμήσεσθαι τὰ λοιπὰ πρὸς ἀλλήλους ἐκείνῳ βεβαιοῦντες ἣν ἔλαχεν ἀρχήν . 
Πομπήιος μὲν οὖν ὑπὸ φιλαρχίας ἀμέτρου ταῦτ’ ἔπραττε · τῶν δὲ Κράσσου νοσημάτων τὸ ἀρχαῖον ἡ φιλοπλουτία καινὸν ἔρωτα προσλαβοῦσα καὶ ζῆλον ἐπὶ ταῖς Καίσαρος ἀριστείαις τροπαίων καὶ θριάμβων , οἷς γε μόνοις ἐλαττοῦσθαι προὔχοντα τοῖς ἄλλοις , αὐτὸν οὐκ ἀνῆκεν οὐδ’ ἐλώφησε πρὶν εἰς ὄλεθρον ἀκλεῆ καὶ δημοσίας συμφορὰς τελευτῆσαι . 
Καίσαρος γὰρ εἰς Λοῦκαν πόλιν ἐκ Γαλατίας καταβάντος ἄλλοι τε πολλοὶ Ῥωμαίων ἀφίκοντο , καὶ Πομπήιος καὶ Κράσσος ἰδίᾳ συγγενόμενοι πρὸς αὐτὸν ἔγνωσαν ἐγκρατέστερον ἔχεσθαι τῶν πραγμάτων καὶ πᾶσαν ὑφ’ ἑαυτοῖς ποιεῖσθαι τήν ἡγεμονίαν , Καίσαρος μὲν ἐν τοῖς ὅπλοις μένοντος , ἄλλας δὲ ἐπαρχίας καὶ στρατεύματα Πομπηίου καὶ Κράσσου λαβόντων . 
ἐνταῦθα δ’ ὁδὸς ἦν μία δευτέρας ὑπατείας αἴτησις ἣν μετιόντων ἐκείνων ἔδει συμπράττειν Καίσαρα , τοῖς τε φίλοις γράφοντα καὶ τῶν στρατιωτῶν πέμποντα πολλοὺς ἀρχαιρεσιάσοντας . 
ἐπὶ τούτοις οἱ περὶ Κράσσον εἰς Ῥώμην ἐπανελθόντες εὐθὺς ἦσαν ὕποπτοι , καί πολὺς ἐχώρει διὰ πάντων λόγος οὐκ ἐπ’ ἀγαθῷ γεγονέναι τὴν σύνοδον αὐτῶν , ἐν δὲ τῇ βουλῇ Μαρκελλίνου καί Δομιτίου Πομπήιον ἐρωτώντων εἰ μέτεισιν ὑπατείαν , ἀπεκρίνατο τυχὸν μὲν 
μετιέναι , τυχὸν δὲ μὴ μετιέναι · καί πάλιν ἐρωτώμενος ἔφη μετιέναι τοῖς δικαίοις πολίταις , μὴ μετιέναι δὲ τοῖς ἀδίκοις . 
τούτου δὲ δόξαντος ὑπερηφάνους ἀποκρίσεις καί τετυφωμένας ποιεῖσθαι μετριώτερον ὁ Κράσσος εἶπεν , εἰ τῇ πόλει συμφέρει , μετιέναι τὴν ἀρχήν , εἰ δὲ μή , ποιεῖσθαι . 
διὸ καί τινες ἐθάρρησαν ὑπατείαν μετελθεῖν , ὧν ἦν καί Δομίτιος . 
γενομένων δὲ φανερῶν ἐκείνων ἐν ταῖς παραγγελίαις οἱ μὲν ἄλλοι δείσαντες ἀπέστησαν , Δομίτιον δὲ Κάτων οἰκεῖον ὄντα καί φίλον ἐθάρρυνεν ἐγκελευόμενος καί παρορμῶν ἔχεσθαι τῆς ἐλπίδος ὡς ὑπερμαχοῦντα τῆς κοινῆς ἐλευθερίας · οὐ γὰρ ὑπατείας Πομπήιον δεῖσθαι καί Κράσσον , ἀλλὰ τυραννίδος , οὐδ’ ἀρχῆς αἴτησιν , ἀλλ’ ἁρπαγὴν ἐπαρχιῶν καί στρατοπέδων εἶναι τὰ πραττόμενα . 
ταῦτα δὲ καί λέγων οὕτω καί φρονῶν ὁ Κάτων μονονοὺ βίᾳ προῆγεν εἰς ἀγορὰν τὸν Δομίτιον , καί συνίσταντο πολλοὶ πρὸς αὐτούς , καί τὸ θαυμάζον οὐκ ὀλίγον ἦν , τί δὴ δευτέρας οὗτοι χρῄζουσιν ὑπατείας ; 
τί δὲ πάλιν μετ’ αλλήλων ; 
τί δ’ οὐ μεθ’ ἑτέρων ; 
πολλοὶ δ’ εἰσὶν ἄνδρες ἡμῖν οὐκ ἀνάξιοι δήπου Κράσσῳ καί Πομπηίῳ συνάρχειν . 
ἐκ τούτου δείσαντες οἱ περὶ Πομπήϊον οὐδενὸς ἀπείχοντο τῶν ἀκοσμοτάτων καί βιαιοτάτων , ἀλλὰ πρὸς πᾶσι τοῖς ἄλλοις λόχον ὑφέντες τῷ Δομιτίῳ νυκτὸς ἔτι μετὰ τῶν ἄλλων κατερχομένῳ κτείνουσι μὲν τὸν ἀνέχοντα τὸ φῶς πρὸ αὐτοῦ , συντιτρώκουσι δὲ πολλούς , ὧν ἦν καί Κάτων , τρεψάμενοι δὲ καί κατακλείσαντες εἰς τὴν οἰκίαν ἐκείνους ἀνηγορεύθησαν ὕπατοι · 
καί μετ’ οὐ πολὺν χρόνον αὖθις ὅπλοις περισχόντες τὸ βῆμα καί τὸν Κάτωνα τῆς ἀγορᾶς ἐκβαλόντεσιν ξοδεχ ματριτενσις γραυχ φουνδ αφτερ τηις ωορδ μετὰ τῶν φίλων (τογετηερ ωιτη ηις φριενδς) . 
καί τινας ὑποστάντας ἀποκτείναντες , Καίσαρι μὲν ἄλλην ἐπέδοσαν πενταετίαν τῆς ἀρχῆς , αὑτοῖς δὲ τῶν ἐπαρχιῶν ἐψηφίσαντο Συρίαν καὶ Ἰβηρίας συναμφοτέρας . 
κληρουμένων δὲ Συρίαν ἔλαχε Κράσσος , τὰ δ’ Ἰβηρικὰ Πομπήιος . 
ἦν δὲ οὐκ ἀκούσιος ὁ κλῆρος ἅπασιν . 
οἵ τε γὰρ πολλοὶ Πομπήϊον μὴ μακρὰν εἶναι τῆς πόλεως ἐβούλοντο , καὶ Πομπήϊος ἐρῶν τῆς γυναικὸς αὐτόθι τὰ πολλὰ διατρίβειν ἔμελλε , Κράσσος δὲ ὑπὸ χαρᾶς εὐθὺς ἐκπεσόντι τῷ κλήρῳ καταφανὴς ἦν οὐδὲν εὐτύχημα λαμπρότερον ἑαυτῷ γεγονέναι τοῦ παρόντος ἡγούμενος , ὡς μόλις ἐν ἀλλοτρίοις καὶ πολλοῖς ἡσυχίαν ἄγειν , πρὸς δὲ τοὺς συνήθεις πολλὰ κενὰ καὶ μειρακιώδη λέγειν παρ’ ἡλικίαν τὴν ἑαυτοῦ καὶ φύσιν , ἥκιστα κομπαστὴς ἢ σοβαρὸς τῷ βίῳ γεγονώς . 
τότε δ’ ἐπηρμένος κομιδῇ καὶ διεφθαρμένος οὐ Συρίαν οὐδὲ Πάρθους ὅρον ἐποιεῖτο τῆς εὐπραξίας , ἀλλ’ ὡς παιδιὰν ἀποφανῶν τὰ Λουκούλλου πρὸς Τιγράνην καὶ Πομπηΐου πρὸς Μιθριδάτην , ἄχρι Βακτρίων καὶ Ἰνδῶν καὶ τῆς ἔξω θαλάσσης ἀνῆγεν ἑαυτὸν ταῖς ἐλπίσι . 
καίτοι τῷ γραφέντι περὶ τούτων νόμῳ Παρθικὸς πόλεμος οὐ προσῆν . 
ᾔδεσαν δὲ πάντες ὅτι πρὸς τοῦτο 
τοῦτο βεκκερ αδοπτς τοῦτον φρομ ρεισκε. Κράσσος ἐπτόηται · καὶ Καῖσαρ ἐκ 
Γαλατίας ἔγραφεν αὐτῷ τὴν ὁρμὴν ἐπαινῶν καὶ παροξύνων ἐπὶ τὸν πόλεμον . 
ἐπεὶ δὲ δημαρχῶν Ἀτήιος ἔμελλε πρὸς τὴν ἔξοδον ἐναντιώσεσθαι , καὶ συνίσταντο πολλοὶ χαλεπαίνοντες εἴ τις ἀνθρώποις οὐδὲν ἀδικοῦσιν , ἀλλ’ ἐνσπόνδοις , πολεμήσων ἄπεισι , δείσας ὁ Κράσσος ἐδεήθη Πομπηΐου παραγενέσθαι καὶ συμπροπέμψαι · 
μέγα γὰρ ἦν ἐκείνου τὸ πρὸς τὸν ὄχλον ἀξίωμα · καὶ τότε παρεσκευασμένους πολλοὺς ἐνίστασθαι καὶ καταβοᾶν ὁρώμενος πρὸ αὐτοῦ φαιδρῷ βλέμματι καὶ προσώπῳ κατεπράυνεν ὁ Πομπήιος , ὥσθ’ ὑπείκειν σιωπῇ δῑ αὐτῶν προϊοῦσιν . 
ὁ δ’ Ἀτήιος ἀπαντήσας πρῶτον μὲν ἀπὸ φωνῆς 
ἐκώλυε καὶ διεμαρτύρετο μὴ βαδίζειν , ἔπειτα τὸν ὑπηρέτην ἐκέλευεν ἁψάμενον τοῦ σώματος κατέχειν . 
ἄλλων δὲ δημάρχων οὐκ ἐώντων , ὁ μὲν ὑπηρέτης ἀφῆκε τὸν Κράσσον , ὁ δ’ Ἀτήιος προδραμὼν ἐπὶ τὴν πύλην ἔθηκεν ἐσχαρίδα καιομένην , καὶ τοῦ Κράσσου γενομένου κατ’ αὐτήν ἐπιθυμιῶν καὶ κατασπένδων ἀρὰς ἐπηρᾶτο δεινὰς μὲν αὐτὰς καὶ φρικώδεις , δεινοὺς δέ τινας θεοὺς καὶ ἀλλοκότους 
ἐπ’ αὐταῖς καλῶν καὶ ὀνομάζων ταύτας φασὶ Ῥωμαῖοι τὰς ἀρὰς ἀποθέτους καὶ παλαιὰς τοιαύτην ἔχειν δύναμιν ὡς περιφυγεῖν μηδένα τῶν ἐνσχεθέντων αὐταῖς , κακῶς δὲ πράσσειν καὶ τὸν χρησάμενον , ὅθεν οὐκ ἐπὶ τοῖς τυχοῦσιν αὐτὰς οὐδ’ ὑπὸ πολλῶν ἀρᾶσθαι . 
καὶ τότ’ οὖν ἐμέμφοντο τὸν 
Ἀτήιον , εἰ δῑ ἣν ἐχαλέπαινε τῷ Κράσσῳ πόλιν , εἰς αὐτήν ἀρὰς ἀφῆκε καὶ δεισιδαιμονίαν τοσαύτην . 
ὁ δὲ 
Κράσσος εἰς Βρεντέσιον ἦλθεν . 
ἔτι δ’ ἀστατούσης χειμῶσι τῆς θαλάσσης οὐ περιέμεινεν , ἀλλ’ ἀνήχθη καὶ συχνὰ τῶν πλοίων ἀπέβαλε , τὴν δ’ ἄλλην ἀναλαβὼν δύναμιν ἠπείγετο πεζῇ διὰ Γαλατίας , εὑρὼν δὲ τὸν βασιλέα Δηιόταρον πάνυ μὲν ὄντα γηραιὸν ἤδη , κτίζοντα δὲ νέαν πόλιν , ἐπέσκωψεν εἰπών ὦ βασιλεῦ , δωδεκάτης ὥρας οἰκοδομεῖν ἄρχῃ . 
γελάσας δ’ ὁ Γαλάτης · 
ἀλλ’ οὐδ’ αὐτός , εἶπεν , ὦ αὐτόκρατορ , ὡς ὁρῶ , πρωὶ λίαν ἐπὶ Πάρθους ἐλαύνεις. ἦν δ’ ὁ Κράσσος ἑξήκοντα μὲν ἔτη παραλλάττων , πρεσβύτερος δὲ τὴν ὄψιν ἢ καθ’ ἡλικίαν . 
ἀφικόμενον δ’ αὐτὸν ἐδέξατο τὰ πράγματα τῆς ἐλπίδος ἀξίως τὸ πρῶτον . 
καὶ γὰρ ἔζευξε ῥᾳδίως τὸν Εὐφράτην καὶ διήγαγε τὸν στρατὸν ἀσφαλῶς , καὶ πόλεις πολλὰς ἐν τῇ Μεσοποταμίᾳ κατέσχεν ἑκουσίως προσθεμένας . 
ἐν μιᾷ δ’ , ἧς Ἀπολλώνιός ἐτυράννει , στρατιωτῶν ἑκατὸν ἀναιρεθέντων ἐπαγαγὼν τὴν δύναμιν αὐτοῖς καὶ κρατήσας διήρπασε τὰ χρήματα καὶ τοὺς ἀνθρώπους ἀπέδοτο · Ζηνοδοτίαν ἐκάλουν τὴν πόλιν οἱ Ἕλληνες . 
ἐπὶ ταύτης ἀλούσης δεξάμενος αὐτοκράτωρ ὑπὸ τῆς στρατιᾶς ἀναγορευθῆναι πολλὴν ὦφλεν αἰσχύνην , καὶ ταπεινὸς ἐφάνη καὶ περὶ τὰ μείζονα δύσελπις οὕτω πλεονέκτημα μικρὸν ἠγαπηκώς . 
ἐμβαλὼν δὲ φρουρὰς > 
ταῖς προσκεχωρηκυίαις πόλεσιν , ὧν ἀριθμὸς ἧν ἑπτακισχίλιοι πεζοί χίλιοι δ’ ἱππεῖς , ἀνεχώρησεν αὐτός ἐν Συρίᾳ διαχειμάσων καὶ δεξόμενος αὐτόθι τὸν υἱόν ἥκοντα παρὰ Καίσαρος ἐκ Γαλατίας αὐτόν τε κεκοσμημένον ἀριστείοις καὶ χιλίους ἱππεῖς ἐπιλέκτους ἄγοντα . 
τοῦτο πρῶτον ἁμαρτεῖν ἔδοξεν ὁ Κράσσος μετά γε τὴν στρατείαν αὐτήν μέγιστον ἁμάρτημα τῶν γενομένων , ὅτι πρόσω χωρεῖν δέον ἔχεσθαί τε Βαβυλῶνος καὶ Σελευκείας , δυσμενῶν ἀεὶ Πάρθοις πόλεων , χρόνον ἐνέδωκε τοῖς πολεμίοις παρασκευῆς , ἔπειτα τὰς ἐν Συρίᾳ διατριβὰς ᾐτιῶντο χρηματιστικὰς μᾶλλον οὔσας ἢ στρατηγικάς · οὐ γὰρ ὅπλων ἀριθμὸν ἐξετάζων οὐδὲ γυμνασιῶν ποιούμενος ἁμίλλας , ἀλλὰ προσόδους πόλεων ἐκλογιζόμενος καὶ τὰ χρήματα τῆς ἐν Ἱεραπόλει θεοῦ σταθμοῖς καὶ τρυτάναις μεταχειριζόμενος ἐπὶ πολλὰς ἡμέρας , ἐπιγράφων δὲ καὶ δήμοις καὶ δυνάσταις στρατιωτῶν καταλόγους , εἶτ’ ἀνιεὶς ἀργύριον διδόντας , ἠδόξει καὶ κατεφρονεῖτο τούτοις . 
γίνεται δὲ πρῶτον αὐτῷ σημεῖον ἀπὸ τῆς θεοῦ ταύτης , ἣν οἱ μὲν Ἀφροδίτην , οἱ δὲ Ἥραν , οἱ δὲ τὴν ἀρχὰς καὶ σπέρματα πᾶσιν ἐξ ὑγρῶν παρασχοῦσαν αἰτίαν καὶ φύσιν νομίζουσι , καὶ τὴν πάντων εἰς ἀνθρώπους ἀρχὴν ἀγαθῶν καταδείξασαν . 
ἐξιόντων γὰρ ἐκ τοῦ ἱεροῦ πρῶτος ἐσφάλη κατὰ τὰς πύλας ὁ νεανίας Κράσσος , εἶτ’ ἐπ’ αὐτῷ περιπεσὼν ὁ πρεσβύτερος . 
ἤδη δὲ τὰς δυνάμεις ἐκ τῶν χειμαδίων συναθροίζοντος αὐτοῦ πρέσβεις ἀφίκοντο παρ’ Ἀρσάκου βραχύν τινα λόγον κομίζοντες , ἔφασαν γάρ , εἰ μὲν ὑπὸ Ῥωμαίων ὁ στρατὸς ἀπέσταλται , πόλεμον ἄσπονδον εἶναι καί ἀδιάλλακτον , εἰ δὲ τῆς πατρίδος ἀκούσης , ὡς πυνθάνονται , Κράσσος ἰδίων ἕνεκα κερδῶν ὅπλα Πάρθοις ἐπενήνοχε καί χώραν κατείληφε , μετριάζειν Ἀρσάκην καὶ τὸ μὲν Κράσσου γῆρας οἰκτείρειν , ἀφιέναι δὲ Ῥωμαίοις τοὺς ἄνδρας , οὓς ἔχει φρουρουμένους μᾶλλον ἢ φρουροῦντας · 
πρὸς ταῦτα Κράσσου κομπάσαντος ὡς ἐν Σελευκείᾳ δώσει τὰς ἀποκρίσεις , γελάσας ὁ πρεσβύτατος τῶν πρέσβεων Οὐαγίσης καί τῆς χειρὸς ὑπτίας δείξας τὸ μέσον ἐντεῦθεν , εἶπεν , ὦ Κράσσε , φύσονται τρίχες πρότερον ἢ σὺ ὄψει Σελεύκειαν . 
οὗτοι μὲν οὖν ἀπήλαυνον ὡς βασιλέα Ὑρώδην πολεμητέα φράσοντες , ἐκ δὲ τῶν πόλεων ἃς ἐφρούρουν Ῥωμαῖοι τῆς Μεσοποταμίας , παραβόλως τινὲς διεκπεσόντες ἄξια φροντίδων ἀνήγγελλον , αὐτόπται μὲν γεγονότες τοῦ τε πλήθους τῶν πολεμίων καί τῶν ἀγώνων ὧν ἠγωνίσαντο προσμαχόμενοι ταῖς πόλεσιν , οἷα δὲ φιλεῖ πάντα πρὸς τὸ δεινότερον ἐξαγγέλλοντες , ὡς ἄφυκτοι μὲν οἱ ἄνδρες διώκοντες , ἄληπτοι δὲ φεύγοντες , βέλη δὲ καινὰ 
καινὰ μσς. , ξοραëς , σιντενις , 1 ανδ βεκκερ ; 
πτηνὰ (ωινγεδ) φρομ πσευδο‐αππιαν . 
προθέοντα τῆς ὄψεως καί πρὶν ὀφθῆναι τὸν βάλλοντα χωροῦντα διὰ τοῦ προστυχόντος , τῶν δὲ καταφράκτων ὅπλα τὰ μὲν διὰ παντὸς ὠθεῖσθαι , τὰ δὲ πρὸς μηδὲν ἐνδιδόναι πεποιημένα , ταῦτα τῶν στρατιωτῶν ἀκουόντων τὸ θράσος ὑπέπιπτεν . 
πεπεισμένοι γὰρ οὐδὲν Ἀρμενίων διαφέρειν Πάρθους οὐδὲ Καππαδοκῶν , οὓς ἄγων καί φέρων Λούκουλλος ἀπεῖπε , καί τοῦ πολέμου τὸ χαλεπώτατον ἡγούμενοι μακρὰν ὁδὸν ἔσεσθαι καὶ δίωξιν ἀνθρώπων εἰς χεῖρας οὐκ ἀφιξομένων , παρ’ ἐλπίδας ἀγῶνα καί κίνδυνον μέγαν προσεδόκων , ὥστε καί τῶν ἐν τέλει τινὰς οἴεσθαι δεῖν ἐπισχόντα τὸν Κράσσον αὖθις ὑπὲρ τῶν ὅλων γνώμην προθέσθαι . 
τούτων ἦν Κάσσιος ὁ ταμίας . 
ἡσυχῇ δὲ παρεδήλουν καί οἱ μάντεις ὡς ἀεὶ πονηρὰ σημεῖα καί δυσέκθυτα προφαίνοιτο τῷ Κράσσῳ διὰ τῶν ἱερῶν , ἀλλ’ οὔτε τούτοις προσεῖχεν οὔτε τοῖς ἕτερόν τι πλὴν ἐπείγεσθαι παραινοῦσιν . 
οὐχ ἥκιστα δ’ αὐτὸν Ἀρταβάζης ὁ Ἀρμενίων βασιλεὺς ἐπέρρωσεν · ἦλθε γὰρ εἰς τὸ στρατόπεδον μεθ’ ἑξακισχιλίων ἱππέων . 
καὶ οὗτοι μὲν ἐλέγοντο φύλακες καὶ προπομποὶ βασιλέως · ἑτέρους δὲ μυρίους ὑπισχνεῖτο καταφράκτους καὶ τρισμυρίους πεζοὺς οἰκοσίτους . 
ἔπειθε δὲ Κράσσον ἐμβαλεῖν δῑ Ἀρμενίας εἰς τὴν Παρθίαν · οὐ γὰρ μόνον ἐν ἀφθόνοις διάξειν τὴν στρατιὰν αὐτοῦ παρέχοντος , ἀλλὰ καὶ πορεύσεσθαι δῑ ἀσφαλείας , ὄρη πολλὰ καὶ λόφους συνεχεῖς καὶ χωρία δύσιππα πρὸς τὴν ἵππον , ἣ μόνη Πάρθων ἀλκή , προβαλλόμενον . 
ὁ δὲ τὴν προθυμίαν αὐτοῦ καὶ τὴν λαμπρότητα τῆς βοηθείας μετρίως ἠγάπησε , βαδιεῖσθαι δ’ ἔφη διὰ Μεσοποταμίας , ὅπου πολλοὺς καὶ ἀγαθοὺς Ῥωμαίων ἄνδρας ἀπέλιπεν . 
ὁ μὲν οὖν Ἀρμένιος ἐπὶ τούτοις ἀπήλαυνεν . 
τῷ δὲ Κράσσῳ διαβιβάζοντι τὴν στρατιὰν κατὰ τὸ Ζεῦγμα πολλαὶ μὲν ὑπερφυεῖς βρονταὶ περιερρήγνυντο , πολλὰ δὲ καὶ ἤστραπτεν 
καὶ ἤστραπτεν μσς. , ξοραëς , ανδ βεκκερ · κατήστραπτεν ωιτη πσευδο‐αππιαν. ἐναντία τῷ στρατῷ , πνεῦμα δὲ νέφει καὶ πρηστῆρι μεμιγμένον ἐρεῖσαν αὐτοῦ κατὰ τῆς σχεδίας ἀνέρρηξε πολλὰ καὶ συνέτριψεν · 
ἐβλήθη δὲ καὶ κεραυνοῖς δυσὶν ὁ χῶρος οὗ στρατοπεδεύειν ἔμελλεν . 
ἵππος δὲ τῶν στρατηγικῶν ἐπιφανῶς κεκοσμημένος βίᾳ συνεπισπάσας τὸν ἡνίοχον εἰς τὸ ῥεῖθρον ὑποβρύχιος ἠφανίσθη . 
λέγεται δὲ καὶ τῶν ἀετῶν ὁ πρῶτος ἀρθεὶς ἀπὸ ταὐτομάτου μεταστραφῆναι . 
πρὸς δὲ τούτοις συνέπεσε μετὰ τὴν διάβασιν μετρουμένοις τὰ ἐπιτήδεια τοῖς στρατιώταις πρῶτα πάντων δοθῆναι φακοὺς καὶ ἃλας , ἃ νομίζουσι Ῥωμαῖοι πένθιμα καὶ προτίθενται τοῖς νέκυσιν , αὐτοῦ τε Κράσσου δημηγοροῦντος ἐξέπεσε φωνή δεινῶς συγχέασα τὸν στρατόν . 
ἔφη γὰρ τὸ ζεῦγμα τοῦ ποταμοῦ διαλύειν ὅπως μηδεὶς αὐτῶν ἐπανέλθῃ . 
καὶ δέον , ὡς ᾔσθετο τοῦ ῥήματος τὴν ἀτοπίαν , ἀναλαβεῖν καὶ διασαφῆσαι πρὸς τοὺς ἀποδειλιῶντας τὸ εἰρημένον , ἠμέλησεν ὑπὸ αὐθαδείας . 
τέλος δὲ τὸν εἰθισμένον καθαρμὸν ἐσφαγιάζετο , καὶ τὰ σπλάγχνα τοῦ μάντεως αὐτῷ προσδόντος ἐξέβαλε τῶν χειρῶν ἐφ’ ᾧ καὶ μάλιστα δυσχεραίνοντας ἰδὼν τοὺς παρόντας ἐμειδίασε καὶ τοιοῦτον , ἔφη , τὸ γῆρας · ἀλλὰ τῶν γε ὅπλων οὐδὲν ἂν ἐκφύγοι τὰς χεῖρας . 
ἐκ τούτου παρὰ τὸν ποταμόν ἐξήλαυνεν ἑπτὰ μὲν ἔχων ὁπλιτῶν τάγματα καὶ τετρακισχιλίων ὀλίγον ἀποδέοντας ἱππεῖς , ψιλοὺς δὲ τοῖς ἱππεῦσι παραπλησίους , τῶν δὲ προδρόμων τινὲς ἀπὸ σκοπιᾶς ἐπανελθόντες ἤγγελλον ἀνθρώπων μὲν ἔρημον εἶναι τὴν χώραν , ἵππων δ’ ἐντετυχηκέναι πολλῶν ἴχνεσιν οἷον ἐκ μεταβολῆς ὀπίσω διωκομένων , ὅθεν αὐτός τε Κράσσος ἔτι μᾶλλον εὔελπις ἦν , καὶ τοῖς στρατιώταις παντάπασι τῶν Πάρθων παρέστη καταφρονεῖν , ὡς οὐκ ἀφιξομένων εἰς χεῖρας , ὅμως δ’ οἱ περὶ Κάσσιον αὖθις διελέγοντο τῷ Κράσσῳ , καὶ παρῄνουν μάλιστα μὲν ἐν πόλει τινὶ τῶν φρουρουμένων ἀναλαβεῖν τὴν δύναμιν , ἄχρι οὗ τι πύθηται περὶ τῶν πολεμίων βέβαιον , εἰ δὲ μή , χωρεῖν ἐπὶ Σελευκείας παρὰ τὸν ποταμόν εὐπορίαν γὰρ τὰ σιτηγὰ τῆς ἀγορᾶς παρέξειν ἅμα συγκαταίροντα πρὸς τὸ στρατόπεδον , καὶ φύλακα τοῦ μὴ κυκλωθῆναι τὸν ποταμόν ἔχοντας ἀπ’ ἴσης ἀεὶ πρὸς ἐναντίους μαχεῖσθαι τοὺς πολεμίους . 
ταῦτα τοῦ Κράσσου διασκοποῦντος ἔτι καὶ βουλευομένου παραγίνεται φύλαρχος Ἀράβων , Ἀριάμνης ὄνομα , δολερὸς καὶ παλίμβολος ἀνὴρ καὶ πάντων ὅσα συνήνεγκεν εἰς ὄλεθρον ἡ τύχη κακὰ , μέγιστον αὐτοῖς καὶ τελειότατον γενόμενος · 
τοῦτον δ’ ᾔδεσαν ἔνιοι τῶν Πομπηΐῳ συνεστρατευμένων ἀπολαύσαντά τι τῆς ἐκείνου φιλανθρωπίας καὶ δόξαντα φιλορρώμαιον εἶναι · τότε δ’ ὑφεῖτο τῷ Κράσσῳ μετὰ γνώμης τῶν βασιλέως στρατηγῶν , εἰ δύναιτο παρατρέψας αὐτὸν ἀπωτάτω τοῦ ποταμοῦ καὶ τῶν ὑπωρειῶν εἰς πεδίον ἐκβαλεῖν ἀχανὲς καὶ περιελαυνόμενον . 
πάντα γὰρ διενοοῦντο μᾶλλον ἢ κατὰ στόμα προσφέρεσθαι Ῥωμαίοις . 
ἐλθὼν οὖν πρὸς τὸν Κράσσον ὁ βάρβαρος ἦν δὲ καὶ πιθανὸς εἰπεῖν Πομπήϊον μὲν ὡς εὐεργέτην ἐπῄνει , Κράσσον δὲ , τῆς δυνάμεως μακαρίσας ἐμέμφετο τῆς διατριβῆς μέλλοντα καὶ παρασκευαζόμενον , ὥσπερ ὅπλων αὐτῷ δεῆσον , οὐ χειρῶν οὐδὲ ποδῶν τῶν ταχίστων ἐπ’ ἀνθρώπους οἳ πάλαι ζητοῦσιν ἁρπάσαντες τὰ τιμιώτατα τῶν χρημάτων καὶ σωμάτων εἰς Σκύθας ἢ Ὑρκανοὺς ἀναπτέσθαι . 
καίτοι μάχεσθαι μέλλοντας , ἔφη , σπεύδειν ἔδει , πρὶν ἅπασαν ἐν ταὐτῷ γενέσθαι τὴν δύναμιν ἀναθαρσήσαντος βασιλέως · ἐπεὶ νῦν γε Σουρήνας ὑμῖν προβέβληται καὶ Σιλλάκης ἐφ’ αὑτοὺς ἀναδεξάμενοι τὴν δίωξιν , ὁ δ’ οὐδαμῇ φανερός ἐστιν . 
ταῦτα δὲ ἦν ψευδῆ πάντα , διχῇ γὰρ εὐθὺς Ὑρώδης διελὼν τὴν δύναμιν αὐτὸς μὲν Ἀρμενίαν ἐπόρθει τιννύμενος Ἀρταουάσδην , Σουρήναν δ’ ἀφῆκεν ἐπὶ Ῥωμαίους , οὐχ ὑπερφροσύνῃ χρώμενος , ὡς ἔνιοί φασιν · οὐ γὰρ ἦν τοῦ αὐτοῦ Κράσσον μὲν ἀπαξιοῦν ἀνταγωνιστήν , ἄνδρα 
Ῥωμαίων πρῶτον , Ἀρταουάσδῃ δὲ προσπολεμεῖν 
καὶ ταῖς Ἀρμενίων ἐπιόντα κώμαις ἐξαιρεῖν ἀλλὰ καὶ πάνυ δοκεῖ καταδείσας τὸν κίνδυνον αὐτὸς μὲν ἐφεδρεύειν καὶ καραδοκεῖν τὸ μέλλον , Σουρήναν δὲ προκαθεῖναι πειρασόμενον μάχης καὶ περιέλξοντα τοὺς πολεμίους . 
οὐδὲ γὰρ ἦν τῶν τυχόντων ὁ Σουρήνας , ἀλλὰ πλούτῳ μὲν καὶ γένει καὶ δόξῃ μετὰ βασιλέα δεύτερος , ἀνδρείᾳ δὲ καὶ δεινότητι τῶν καθ’ αὑτὸν ἐν Πάρθοις πρῶτος ἔτι δὲ μεγέθει καὶ κάλλει σώματος ὡς οὐδεὶς ἕτερος , ἐξήλαυνε δὲ καθ’ ἑαυτὸν ἀεὶ χιλίαις σκευοφορούμενος καμήλοις , καὶ διακοσίας ἀπήνας ἐπήγετο παλλακίδων , ἱππεῖς δὲ κατάφρακτοι χίλιοι , πλείονες δὲ τῶν κούφων παρέπεμπον , εἶχε δὲ τοὺς σύμπαντας ἱππεῖς ὁμοῦ πελάτας τε καὶ δούλους μυρίων οὐκ ἀποδέοντας . 
κατὰ γένος μὲν οὖν ἐξ ἀρχῆς ἐκέκτητο βασιλεῖ γενομένῳ Πάρθων ἐπιτιθέναι τὸ διάδημα πρῶτος , Ὑρώδην δὲ τοῦτον αὐτὸν ἐξεληλαμένον εἰς Πάρθους κατήγαγε , καὶ Σελεύκειαν αὐτῷ τὴν μεγάλην εἷλε πρῶτος ἐπιβὰς τοῦ τείχους καὶ τρεψάμενος ἰδίᾳ χειρὶ τοὺς ἀντιστάντας . 
οὔπω δὲ γεγονὼς ἔτη τριάκοντα κατ’ ἐκεῖνον τὸν χρόνον εὐβουλίας καὶ συνέσεως δόξαν εἶχε μεγίστην , οἷς οὐχ ἥκιστα καὶ τὸν Κράσσον ἔσφηλε , διὰ θάρσος καὶ φρόνημα πρῶτον , εἶτα ὑπὸ δέους καὶ συμφορῶν ταῖς ἀπάταις εὐχείρωτον γενόμενον . 
τότ’ οὖν ὁ βάρβαρος , ὡς ἔπεισεν αὐτόν , ἀποσπάσας τοῦ ποταμοῦ διὰ μέσων ἦγε τῶν πεδίων ὁδὸν ἐπιεικῆ καὶ κούφην τὸ πρῶτον , εἶτα μοχθηράν , ἄμμου βαθείας ὑποδεχομένης καὶ πεδίων ἀδένδρων καὶ ἀνύδρων καὶ πρὸς οὐδὲν οὐδαμῇ πέρας ἐφικτὸν αἰσθήσει παυομένων , ὥστε μὴ μόνον δίψει καὶ χαλεπότητι τῆς πορείας ἀπαγορεύειν , ἀλλὰ καὶ τὸ τῆς ὄψεως ἀπαραμύθητον ἀθυμίαν παρέχειν οὐ φυτὸν ὁρῶσιν , οὐ ῥεῖθρον , οὐ προβολὴν ὄρους καθιέντος , οὐ πόαν διαβλαστάνουσαν , ἀλλ’ ἀτεχνῶς πελάγιόν τι χεῦμα θινῶν τινων ἐρήμων περιεχόντων τὸν στρατόν . 
ἦν μὲν οὖν καὶ ἀπὸ τούτων ὁ δόλος ὕποπτος · ἐπεὶ δὲ καὶ παρὰ Ἀρταουάσδου τοῦ Ἀρμενίου παρῆσαν ἄγγελοι φράζοντες ὡς πολλῷ συνέχοιτο πολέμῳ ῥυέντος ἐπ’ αὐτὸν Ὑρώδου , καὶ πέμπειν μὲν ἐκείνῳ βοήθειαν οὐ δύναται , παραινεῖ δὲ Κράσσῳ μάλιστα μὲν ἐκεῖ τραπέσθαι καὶ γενόμενον μετ’ Ἀρμενίων ὁμοῦ διαγωνίσασθαι πρὸς τὸν Ὑρώδην , εἰ δὲ μή , πορεύεσθαι καὶ στρατοπεδεύειν ἀεὶ τὰ ἱππάσιμα φεύγοντα καὶ προσχωροῦντα τοῖς ὀρεινοῖς , Κράσσος μὲν οὐδὲν ἀντιγράψας ὑπ’ ὀργῆς καὶ σκαιότητος ἀπεκρίνατο νῦν μὲν Ἀρμενίοις μὴ σχολάζειν , αὖθις δ’ ἀφίξεσθαι δίκην ἐπιθήσων Ἀρταουάσδῃ τῆς προδοσίας . 
οἱ δὲ περὶ Κάσσιον αὖθις ἠγανάκτουν , καὶ Κράσσον μὲν ἀχθόμενον αὐτοῖς ἐπαύσαντο νουθετοῦντες , ἰδίᾳ δὲ τὸν βάρβαρον ἐλοιδόρουν · τίς σε δαίμων πονηρός , ὦ κάκιστε ἀνθρώπων , ἤγαγε πρὸς ἡμᾶς ; 
τίσι δὲ φαρμάκοις καὶ γοητείαις ἔπεισας Κράσσον εἰς ἐρημίαν ἀχανῆ καὶ βύθιον ἐκχέαντα τὴν στρατιὰν ὁδὸν ὁδεύειν Νομάδι λῃστάρχῃ μᾶλλον ἢ Ῥωμαίων αὐτοκράτορι προσήκουσας ; 
ὁ δὲ βάρβαρος ἀνὴρ ὢν ποικίλος ἐκείνους μὲν ὑποπίπτων ἐθάρρυνε καὶ παρεκάλει μικρὸν ἔτι καρτερῆσαι , τοὺς δὲ στρατιώτας ἅμα συμπαραθέων καὶ παραβοηθῶν ἐπέσκωπτε μετὰ γέλωτος · ὑμεῖς δὲ διὰ Καμπανίας ὁδεύειν οἴεσθε κρήνας καὶ νάματα καὶ σκιὰς καὶ λουτρὰ δηλαδὴ καὶ πανδοκεῖα ποθοῦντες ; 
οὐ μέμνησθε δὲ τὴν Ἀράβων διεξιόντες καὶ Ἀσσυρίων μεθορίαν ; 
οὕτω μὲν ὁ βάρβαρος διεπαιδαγώγησε τοὺς Ῥωμαίους , καὶ πρὶν ἢ γενέσθαι φανερὸς ἐξαπατῶν ἀφίππευσεν , οὐ λαθὼν τὸν Κράσσον , 
ἀλλὰ καὶ τοῦτο πείσας , ὡς ὑπεργάσεται καὶ διαταράξει τὰ τῶν πολεμίων . 
λέγεται δὲ τῆς ἡμέρας ἐκείνης τὸν Κράσσον οὐχ ὥσπερ ἔθος ἐστὶ Ῥωμαίων στρατηγοῖς ἐν φοινικίδι προελθεῖν , ἀλλ’ ἐν ἱματίῳ μέλανι , καὶ τοῦτο μὲν εὐθὺς ἀλλάξαι προνήσαντα , τῶν δὲ σημαιῶν ἐνίας μόλις ὥσπερ πεπηγυίας πολλὰ παθόντας ἀνελέσθαι τοὺς φέροντας . 
ὧν ὁ 
Κράσσος καταγελῶν ἐπετάχυνε τὴν πορείαν , προσβιαζόμενος ἀκολουθεῖν τὴν φάλαγγα τοῖς ἱππεῦσι , πρίν γε δὴ τῶν ἐπὶ κατασκοπὴν ἀποσταλέντων ὀλίγοι προσπελάσαντες ἀπήγγειλαν ἀπολωλέναι τοὺς ἄλλους ὑπὸ τῶν πολεμίων , αὐτοὺς δὲ μόλις ἐκφυγεῖν , ἐπιέναι δὲ μαχουμένους πλήθει πολλῷ καὶ θάρσει τοὺς ἄνδρας , ἅπαντες μὲν οὖν ἐθορυβήθησαν , ὁ δὲ Κράσσος ἐξεπλάγη παντάπασι καὶ διὰ σπουδῆς οὐ πάνυ καθεστηκὼς παρέταττε , πρῶτον μέν , ὡς οἱ περὶ Κάσσιον ἠξίουν , ἀραιὰν τὴν φάλαγγα τῶν ὁπλιτῶν ἐπὶ πλεῖστον ἀνάγων τοῦ πεδίου πρὸς τὰς κυκλώσεις , τοὺς δ’ ἱππεῖς διανέμων τοῖς κέρασιν ἔπειτα μετέδοξε , καὶ συναγαγὼν ἀμφίστομον ἐποίησε καὶ βαθὺ πλινθίον ἐν δώδεκα σπείραις προερχομένης τῶνπλευρῶν ἑκάστης , παρὰ δὲ σπεῖραν ἴλην ἱππέων ἔταξεν , ὡς μηδὲν ἔχοι μέρος ἐνδεὲς ἱππικῆς βοηθείας , ἀλλὰ πανταχόθεν ὁμαλῶς προσφέροιτο πεφραγμένος . 
τῶν δὲ κεράτων τὸ μὲν Κασσίῳ , τὸ δὲ τῷ νέῳ 
Κράσσῳ παρέδωκεν , αὐτὸς δ’ εἰς μέσον κατέστη . 
καὶ προάγοντες οὕτως ἐπὶ ῥεῖθρον ἦλθον ὃ καλεῖται Βάλισσος , οὐ πολὺ μὲν ἄλλως οὐδὲ ἄφθονον , ἀσμένοις δὲ τότε τοῖς στρατιώταις φανὲν ἐν αὐχμῷ καὶ καύματι καὶ παρὰ τὴν ἄλλην ἐπίπονον καὶ ἄνυδρον πορείαν . 
οἱ μὲν οὖν πλεῖστοι τῶν ἡγεμόνων ᾤοντο δεῖν ἐνταῦθα καταυλισαμένους καὶ νυκτερεύσαντας καὶ πυθομένους , ἐφ’ ὅσον οἷόν τε , πλῆθος καὶ τάξιν τῶν πολεμίων , ἅμ’ ἡμέρᾳ χωρεῖν ἐπ’ αὐτούς · Κράσσος δὲ τῷ παιδὶ καὶ τοῖς περὶ αὐτὸν ἱππεῦσιν ἐγκελευομένοις ἄγειν καὶ συνάπτειν ἐπαρθείς ἐκέλευσεν ἑστῶτας ἐν τάξει φαγεῖν καὶ πιεῖν τοὺς δεομένους . 
καὶ πρὶν ἢ τοῦτο διὰ πάντων γενέσθαι καλῶς , ἦγεν οὐ σχέδην οὐδ’ ὡς ἐπὶ μάχην διαναπαύων , ἀλλ’ ὀξείᾳ καὶ συντόνῳ χρώμενος τῇ πορείᾳ μέχρι οὗ κατώφθησαν οἱ πολέμιοι , παρὰ δόξαν οὔτε πολλοὶ φανέντες οὔτε σοβαροὶ τοῖς Ῥωμαίοις . 
τὸ μὲν γὰρ πλῆθος ὑπέστειλε τοῖς προτάκτοις Σουρήνας , τὴν δὲ λαμπρότητα κατέκρυβε τῶν ὅπλων ἱμάτια καὶ διφθέρας προίσχεσθαι κελεύσας . 
ὡς δ’ ἐγγὺς ἐγένοντο καὶ σημεῖον ἤρθη παρὰ τοῦ στρατηγοῦ , πρῶτον μὲν ἐπίμπλαντο φθογγῆς βαρείας καὶ βρόμου φρικώδους τὸ πεδίον . 
Πάρθοι γὰρ οὐ κέρασιν οὐδὲ σάλπιγξιν ἐποτρύνουσιν ἑαυτοὺς εἰς μάχην , ἀλλὰ ῥόπτρα βυρσοπαγῆ καὶ κοῖλα περιτείναντες ἠχείοις χαλκοῖς ἅμα πολλαχόθεν ἐπιδουποῦσι , τὰ δὲ φθέγγεται βύθιόν τι καὶ δεινόν , ὠρυγῇ θηριώδει καὶ τραχύτητι βροντῆς μεμιγμένον , εὖ πως συνεωρακότες ὅτι τῶν αἰσθητηρίων ἀκοὴ ταρακτικώτατόν ἐστὶ τῆς ψυχῆς καὶ τὰ περὶ ταύτην πάθη τάχιστα κινεῖ καὶ μάλιστα ἐξίστησι τὴν διάνοιαν . 
ἐκπεπληγμένων δὲ τῶν Ῥωμαίων διὰ τὸν ἦχον , ἐξαίφνης τὰ προκαλύμματα τῶν ὅπλων καταβαλόντες ὤφθησαν αὐτοί τε φλογοειδεῖς κράνεσι καὶ θώραξι , τοῦ Μαργιανοῦ σιδήρου στίλβοντος ὀξὺ καὶ περιλαμπές , οἵ θ’ ἵπποι καταπεφραγμένοι χαλκοῖς καὶ σιδηροῖς σκεπάσμασιν , 
ὁ δὲ 
Σουρήνας μέγιστος καὶ κάλλιστος αὐτός , τῇ δὲ κατ’ ἀνδρείαν δόξῃ τὴν θηλύτητα τοῦ κάλλους οὐκ ἐοικώς , ἀλλὰ Μηδικώτερον ἐσκευασμένος ἐντρίμμασι προσώπου καὶ κόμης διακρίσει , τῶν ἄλλων Πάρθων ἔτι Σκυθικῶς ἐπὶ 
τὸ φοβερὸν τῷ ἀνασίλλῳ 
τῷ ἀνασίλλῳ τηε ξορρεξτιον οφ σξηαεφερ (ἀνασίλλῳ ξοραë 
ς) · τῶν ἀνασίλλων. κομώντων . 
καὶ πρῶτον μὲν διενοοῦντο τοῖς κοντοῖς εἰσελαύνοντες ὠθεῖν καὶ βιάζεσθαι τοὺς προτάκτους · ὡς δ’ ἑώρων τό τε βάθος τοῦ συνασπισμοῦ καὶ τῶν ἀνδρῶν τὸ μόνιμον καὶ παρεστηκός , ἀνῆγον ὀπίσω καὶ σκίδνασθαι δοκοῦντες ἅμα καὶ διαλύειν τὴν τάξιν ἐλάνθανον ἐν κύκλῳ περιβάλλοντες τὸ πλινθίον αὐτῶν . 
Κράσσου δὲ τοὺς ψιλοὺς ἐκδραμεῖν κελεύσαντος , οὗτοι μὲν οὐ πολὺ προῆλθον , ἀλλὰ πολλοῖς τοξεύμασιν ἐντυχόντες ταχὺ καὶ συμπαρέντες αὖθις ἐνεδύοντο τοῖς ὁπλίταις , καὶ παρεῖχον ἀκοσμίας ἀρχὴν καὶ δέους , ὁρῶσι τὸν τόνον τῶν ὀιστῶν καὶ τὴν ῥώμην ὅπλα τε ῥηγνύντων καὶ διὰ παντὸς φερομένων ὁμοίως ἀντιτύπου καὶ μαλακοῦ στεγάσματος . 
οἱ δὲ 
Πάρθοι διαστάντες ἐκ μήκους ἤρξαντο τοξεύειν ἅμα πανταχόθεν , οὐ τὴν ἀκριβῆ τοξείαν ἡ γὰρ συνέχεια καὶ πυκνότης τῶν Ῥωμαίων οὐδὲ τῷ βουλομένῳ διαμαρτάνειν ἀνδρὸς παρεῖχεν , εὐτόνους δὲ τὰς πληγὰς καὶ βιαίους διδόντες ἀπὸ τόξων κραταιῶν καὶ μεγάλων καὶ τῇ σκολιότητι τῆς καμπῆς ἠναγκασμένον τὸ βέλος ἀποστελλόντων . 
ἦν οὖν αὐτόθεν ἤδη μοχθηρὰ τὰ Ῥωμαίων · καὶ γὰρ μένοντες ἐν τάξει συνετιτρώσκοντο , καὶ χωρεῖν ὁμόσε πειρώμενοι τοῦ μὲν ποιεῖν ἴσον ἀπεῖχον , ὁμοίως δ’ ἔπασχον . 
ὑπέφευγον γὰρ ἅμα βάλλοντες οἱ Πάρθοι , καὶ τοῦτο κράτιστα ποιοῦσι μετὰ Σκύθας · καὶ σοφώτατόν ἐστιν ἀμυνομένους ἔτι σῴζεσθαι καὶ τῆς φυγῆς ἀφαιρεῖν τὸ αἰσχρόν . 
ἄχρι μὲν οὖν ἤλπιζον αὐτοὺς ἐκχεαμένους τὰ βέλη σχήσεσθαι μάχης ἢ συνάψειν εἰς χεῖράς , ἐκαρτέρουν · ὡς δ’ ἔγνωσαν ὅτι πολλαὶ κάμηλοι παρεστᾶσι τοξευμάτων πλήρεις , ἀφ’ ὧν περιελαύνοντες οἱ πρῶτοι λαμβάνουσιν , οὐδὲν πέρας ὁρῶν ὁ Κράσσος ἠθύμει , καὶ σκοπεῖν ἐκέλευεν , ἀγγέλους πέμψας πρὸς τὸν υἱόν , ὅπως προσμῖξαι βιάσεται τοῖς ἐναντίοις πρὶν ἢ κυκλωθῆναι . 
μάλιστα γὰρ ἐκείνῳ προσέπιπτον καὶ περιίππευον τὸ κέρας ὡς κατὰ νώτου γενησόμενοι . 
λαβὼν οὖν ὁ νεανίας ἱππεῖς τε χιλίους τριακοσίους , ὧν οἱ χίλιοι παρὰ Καίσαρος ἦσαν , καὶ τοξότας πεντακοσίους καὶ τῶν ἔγγιστα θυρεοφόρων ὀκτὼ σπείρας συνήγαγεν εἰς ἐμβολήν . 
τῶν δὲ Πάρθων οἱ περιελαύνοντες , εἴτε τέλμασιν ἐντυχόντες , ὡς ἔνιοί φασιν , εἴτε λαβεῖν τὸν Κράσσον ἀπωτάτω τοῦ πατρὸς στρατηγοῦντες , ὀπίσω στρέψαντες ἐδίωκον . 
ὁ δὲ βοήσας ὡς οὐ μένουσιν οἱ ἄνδρες , ἤλαυνε , καὶ σὺν αὐτῷ Κηνσωρῖνός τε καὶ Μεγάβακχος , ὁ μὲν εὐψυχίᾳ καὶ ῥώμῃ διαφέρων , Κηνσωρῖνος δὲ βουλευτικὸν ἔχων ἀξίωμα καὶ δεινὸς εἰπεῖν , ἑταῖροι δὲ Κράσσου καὶ παραπλήσιοι καθ’ ἡλικίαν. , ἐπισπομένων δὲ τῶν ἱππέων οὐδὲ τὸ πεζὸν ἀπελείπετο προθυμίᾳ καὶ χαρᾷ τῆς ἐλπίδος · νικᾶν γὰρ ᾤοντο καὶ διώκειν , ἄχρι οὗ πολὺ προελθόντες ᾔσθοντο τὴν ἀπάτην , μεταβαλλομένων ἅμα τῶν φεύγειν δοκούντων καὶ πλειόνων ἄλλων ἐπιφερομένων . 
ἐνταῦθα ἔστησαν , οἰόμενοι συνάψειν αὐτοῖς εἰς χεῖράς ὀλίγοις οὖσι τοὺς πολεμίους , οἱ δὲ τοὺς καταφράκτους προτάξαντες ἐναντίους τοῖς Ῥωμαίοις , τὴν δ’ ἄλλην ἵππον ἄτακτον περὶ αὐτοὺς ἐλαύνοντες , καὶ συνταράττοντες τὸ πεδίον , ἀνίστασαν ἐκ βυθοῦ θῖνας ἄμμου κονιορτὸν ἐπαγούσας ἄπλετον , ὡς μήτε διορᾶν ῥᾳδίως μήτε φθέγγεσθαι τοὺς Ῥωμαίους , εἱλουμένους δὲ ἐν ὀλίγῳ καὶ συμπίπτοντας ἀλλήλοις βάλλεσθαι καὶ ἀποθνῄσκειν οὐ ῥᾴδιον οὐδ’ ὀξὺν θάνατον , ἀλλ’ ὑπὸ σπασμοῦ καὶ ὀδύνης δυσανασχετοῦντας καὶ κυλινδουμένους περὶ τοῖς ὀιστοῖς ἐναποθραύειν τοῖς τραύμασι , βίᾳ τε πειρωμένους ἐξέλκειν ἠγκιστρωμένας 
ἀκίδας καὶ δεδυκυίας διὰ φλεβῶν καὶ νεύρων προσαναρρηγνύναι καὶ λυμαίνεσθαι σφᾶς αὐτούς . 
οὕτω δὲ πολλῶν ἀποθνῃσκόντων ἄπρακτοι καὶ οἱ ζῶντες ἦσαν πρὸς ἀλκήν · καὶ τοῦ Ποπλίου παρακαλοῦντος ἐμβαλεῖν εἰς τὴν κατάφρακτον , ἐπεδείκνυσαν ἑαυτῶν χεῖράς τε θυρεοῖς πεπερονημένας καὶ πόδας διαμπὰξ προσεληλαμένους πρὸς τοὔδαφος , ὥστε καὶ πρὸς φυγὴν ἀμηχάνους εἶναι καὶ πρὸς ἄμυναν . 
αὐτὸς οὖν τοὺς ἱππεῖς παρορμήσας προσέβαλε μὲν ἐρρωμένως καὶ συνῆψε τοῖς ἀνδράσιν , ἦν δὲ ἄνισος ἔν τε ταῖς πληγαῖς καὶ τῷ φυλάττεσθαι , παίων μὲν ἀσθενέσι καὶ μικροῖς δορατίοις θώρακας ὠμοβύρσους καὶ σιδηροῦς , παιόμενος δὲ κοντοῖς εἰς εὐσταλῆ καὶ γυμνὰ σώματα τῶν Γαλατῶν τούτοις γὰρ ἐθάρρει μάλιστα , καὶ μετὰ τούτων ἔργα θαυμαστὰ διεπράττετο . 
τῶν τε γὰρ κοντῶν ἐπελαμβάνοντο , καὶ συμπλεκόμενοι τοὺς ἄνδρας ἀπὸ τῶν ἵππων ἐώθουν τῇ βαρύτητι τοῦ ὁπλισμοῦ δυσκινήτους ὄντας , πολλοὶ δὲ τοὺς ἑαυτῶν ἀπολείποντες ἵππους καὶ ὑποδυόμενοι τοῖς ἐκείνων ἔτυπτον εἰς τὰς γαστέρας · οἱ δ’ ἀνεσκίρτων ὑπ’ ὀδύνης , καὶ συμπατοῦντες ἐν ταὐτῷ τοὺς ἐπιβάτας καὶ τοὺς πολεμίους ἀναπεφυρμένους ἀπέθνῃσκον . 
ἐπίεζε δὲ τοὺς Γαλάτας μάλιστα τό τε θάλπος καὶ τὸ δίψος , ἀμφοτέρων ἀήθεις ὄντας · καὶ τῶν ἵππων ἀπολώλεισαν οἱ πλεῖστοι πρὸς ἐναντίους ἐλαυνόμενοι τοὺς κοντούς , ἐβιάσθησαν οὖν ἀναχωρῆσαι πρὸς τοὺς ὁπλίτας , ἔχοντες τὸν Πόπλιον ὑπὸ τραυμάτων ἤδη κακῶς διακείμενον . 
ἰδόντες δὲ θῖνα βουνώδη πλησίον ἐχώρουν ἐπ’ αὐτήν , καὶ τοὺς μὲν ἵππους ἐν μέσῳ κατέδησαν , ἔξωθεν δὲ τοῖς θυρεοῖς συγκλείσαντες ᾤοντο ῥᾷον ἀμυνεῖσθαι τοὺς βαρβάρους , ἀπέβαινε δὲ τοὐναντίον , ἐν μὲν γὰρ τῷ ὁμαλῷ τοῖς ὄπισθεν ἁμῶς γέ πως παρέχουσιν οἱ πρότακτοι ῥᾳστώνην , ἐκεῖ δ’ ἄλλον ὑπὲρ ἄλλον διὰ τὴν ἀνωμαλίαν ἀνέχοντος τοῦ χωρίου καὶ μᾶλλον ἀεὶ τὸν κατόπιν ἐξαίροντος , οὐδὲν ἦν τὸ διαφεῦγον , ἀλλ’ ἐβάλλοντο πάντες ὁμαλῶς , ὀδυρόμενοι τὴν ἀκλεῆ καὶ ἄπρακτον αὑτῶν τελευτήν . 
ἦσαν δὲ περὶ τὸν Πόπλιον ἄνδρες Ἕλληνες δύο τῶν αὐτόθι κατοικούντων ἐν Κάρραις , Ἱερώνυμος καὶ Νικόμαχος , οἱ συνέπειθον αὐτὸν ὑπεξελθεῖν μετ’ αὑτῶν καὶ διαφεύγειν εἰς Ἴχνας , πόλιν ᾑρημένην τὰ Ῥωμαίων καὶ οὐ μακρὰν οὖσαν . 
ὁ δὲ φήσας οὐδένα δεινὸν οὕτως ἔσεσθαι θάνατον ὃν φοβηθεὶς Πόπλιος ἀπολείψει τοὺς ἀπολλυμένους δῑ αὑτόν , ἐκείνους μὲν ἐκέλευσε σῴζεσθαι καὶ δεξιωσάμενος ἀπέλυσεν , αὐτὸς δὲ τῇ χειρὶ χρήσασθαι μὴ δυνάμενος διελήλατο γὰρ βέλει , τὸν ὑπασπιστὴν ἐκέλευσε πατάξαι τῷ ξίφει , παρασχὼν τὸ πλευρόν . 
ὁμοίως δὲ καὶ Κηνσωρῖνον ἀποθανεῖν λέγουσιν · Μεγάβακχος δ’ αὐτὸς αὑτὸν διεχρήσατο , καὶ τῶν ἄλλων οἱ δοκιμώτατοι . 
τοὺς δ’ ὑπολελειμμένους ἀναβαίνοντες οἱ Πάρθοι τοῖς κοντοῖς διήλαυνον μαχομένους · ζῶντας δ’ οὐ πλείονας ἁλῶναι φασι πεντακοσίων , τὰς δὲ κεφαλὰς τῶν περὶ τὸν Πόπλιον ἀποκόψαντες ἤλαυνον εὐθὺς ἐπὶ τὸν Κράσσον . 
εἶχε δὲ τὰ κατ’ αὐτὸν οὕτως , ὡς ἐκέλευσε τόν υἱὸν ἐμβαλεῖν τοῖς Πάρθοις καί τις ἤγγειλεν αὐτῷ μακρὰν τροπὴν εἶναι καί δίωξιν ἰσχυρὰν τῶν πολεμίων , ἑώρα δὲ καί τοὺς καθ’ αὑτὸν οὐκέτι προσκειμένους ὁμοίως ἐκεῖ γὰρ ἐρρύησαν οἱ πλεῖστοι , μικρὸν ἀνεθάρρησε , καί συναγαγὼν ὑπέστειλεν ἐν χωρίοις προσάντεσι τόν στρατόν , αὐτίκα προσδοκῶν τόν υἱὸν ἐπανήξειν ἀπὸ τῆς διώξεως , τῶν δὲ πεμφθέντων ὑπὸ τοῦ Ποπλίου πρὸς αὐτόν , ὡς ἐκινδύνευεν , οἱ μὲν πρῶτοι διεφθάρησαν ἐμπεσόντες εἰς τοὺς βαρβάρους , οἱ δ’ ὕστεροι μόγις διαφυγόντες ἀπήγγελλον οἴχεσθαι τόν Πόπλιον , εἰ μὴ ταχεῖα καί πολλὴ βοήθεια παρ’ ἐκείνου γένοιτο , τόν δὲ Κράσσον ἅμα πολλὰ πάθη κατέσχε · καί λογισμῷ μὲν οὐδὲν ἔτι τῶν πραγμάτων ἑώρα , φόβῳ δὲ περὶ τοῦ σύμπαντος ἅμα καί πόθῳ τοῦ παιδὸς ἑλκόμενος βοηθεῖν καί μὴ βοηθεῖν , τέλος ὥρμησε προάγειν τὴν δύναμιν . 
ἐν τούτῳ δ’ οἱ πολέμιοι προσεφέροντο κλαγγῇ καί παιᾶνι φοβερώτεροι , καί πολλὰ τῶν τυμπάνων αὖθις περιεμυκᾶτο τοὺς Ῥωμαίους ἑτέρας μάχης ἀρχὴν προσδοκῶντας , 
οἱ δὲ τὴν κεφαλὴν τοῦ Ποπλίου κομίζοντες ὑπὲρ αἰχμῆς ἀναπεπηγυῖαν ἐγγὺς προσελάσαντες ἀνέδειξαν , ὕβρει πυνθανόμενοι τοκέας αὐτοῦ καί γένος · οὐ γὰρ δὴ πρέπειν γε Κράσσου πατρὸς ἀνανδροτάτου καί κακίστου γενναῖον οὕτω παῖδα καί λαμπρὸν ἀρετῇ γενέσθαι . 
τοῦτο τὸ θέαμα Ῥωμαίων ὑπὲρ ἅπαντα τἆλλα δεινὰ τὰς ψυχὰς κατέκλασε καί παρέλυσεν , οὐ θυμοῦ πρὸς ἄμυναν , ὥσπερ ἦν εἰκός , ἀλλὰ φρίκης καί τρόμου πᾶσιν ἐγγενομένου . 
καίτοι τόν γε Κράσσον αὑτοῦ λαμπρότατον ἐν τῷ τότε πάθει φανῆναι λέγουσιν · ἐβόα γὰρ ἐπιὼν τὰς τάξεις · ἐμὸν , ὦ Ῥωμαῖοι , τοῦτο τὸ πένθος ἴδιόν ἐστιν ἡ δὲ μεγάλη τύχη καί δόξα τῆς Ῥώμης ἐν ὑμῖν ἕστηκε σῳζομένοις ἄθραυστος καί ἀήττητος . 
εἰ δὲ καί ἐμοῦ τις οἶκτος ἀφῃρημένου παῖδα πάντων ἄριστον , ἐπιδείξασθε τοῦτο ὀργῇ πρὸς τοὺς πολεμίους , ἀφέλεσθε τὴν χαρὰν αὐτῶν , τιμωρήσασθε τὴν ὠμότητα , μὴ καταπλαγῆτε τοῖς γεγενημένοις , εἰ δεῖ τι καί παθεῖν μεγάλων ἐφιεμένους , οὐδὲ Λούκουλλος Τιγράνην ἀναιμωτὶ καθεῖλεν , οὐδὲ Σκηπίων Ἀντίοχον , χιλίας δὲ ναῦς οἱ παλαιοὶ περὶ Σικελίαν ἀπώλεσαν , ἐν δ’ Ἰταλίᾳ πολλοὺς αὐτοκράτορας καί στρατηγούς , ὧν οὐδεὶς προηττηθεὶς ἐκώλυσεν αὐτοὺς κρατῆσαι τῶν νενικηκότων . 
οὐ γὰρ εὐτυχίᾳ τὰ Ῥωμαίων , ἀλλὰ τλημοσύνῃ καί ἀρετῇ πρὸς τὰ δεινὰ χωρούντων εἰς τοῦτο προῆλθε δυνάμεως . 
τοιαῦτα λέγων καὶ παραθαρσύνων ὁ 
Κράσσος οὐ πολλοὺς ἑώρα προθύμως ὑπακούοντας , ἀλλὰ καὶ συναλαλάξαι κελεύσας ἤλεγξε τοῦ στρατοῦ τήν κατήφειαν , ὡς ἀσθενῆ καὶ ὀλίγην καὶ ἀνώμαλον κραυγὴν ἐποιήσαντο · ἡ δὲ παρὰ τῶν βαρβάρων λαμπρὰ καὶ θρασεῖα κατεῖχεν . 
τραπομένων δὲ πρὸς ἔργον οἱ μὲν ἱππόται 
ἱππόται ωιτη τηε μσς . 
(ινξλυδινγ ς) · οἰκέται καὶ πελάται (σλαvες ανδ vασσαλς) . 
πλάγιοι περιελαύνοντες ἐτόξευον , αὐτοὶ δὲ τοῖς κοντοῖς οἱ πρότακτοι χρώμενοι συνέστελλον εἰς ὀλίγον τοὺς Ῥωμαίους , πλὴν ὅσοι τὸν ὑπὸ τῶν τοξευμάτων φεύγοντες θάνατον ἀπετόλμων παραβόλως εἰς αὐτοὺς φέρεσθαι , μικρὰ μὲν βλάπτοντες , ὀξέως δὲ θνῄσκοντες ὑπὸ τραυμάτων μεγάλων καὶ καιρίων , παχὺν ἐπωθούντων τῷ σιδήρῳ τὸν κοντόν εἰς τοὺς ἵππους , πολλάκις δὲ καὶ διὰ δυεῖν ἀνδρῶν ὑπὸ ῥύμης διαπορευόμενον . 
οὕτω δὲ ἀγωνισάμενοι νυκτὸς ἐπιούσης ἀπηλλάγησαν , εἰπόντες ὅτι Κράσσῳ χαρίζονται νύκτα μίαν ἀποθρηνῆσαι τὸν υἱόν , ἢν ἄρα μὴ βέλτιον ὑπὲρ ἑαυτοῦ σκεψάμενος ἐλθεῖν μᾶλλον ἐθελήσῃ πρὸς Ἀρσάκην ἢ κομισθῆναι . 
οὗτοι μὲν οὖν ἐπαυλισάμενοι πλησίον ἐν ἐλπίσι μεγάλαις ἦσαν νὺξ δὲ χαλεπὴ τοὺς Ῥωμαίους κατελάμβανεν , οὔτε ταφῆς τῶν κειμένων οὔτε θεραπείας τῶν τετρωμένων καὶ ψυχορραγούντων ποιουμένους λόγον , ἑκάστου δ’ ἑαυτὸν ἀποκλαίοντος . 
ἄφυκτα γὰρ ἐφαίνετο τήν τε ἡμέραν αὐτοῦ προσμείνασι καὶ νύκτωρ εἰς πεδίον ἀχανὲς ἐμβαλοῦσιν · οἵ τε τραυματίαι πολλὴν ἀπορίαν παρεῖχον , καὶ κομίζειν , ἐμποδὼν τῷ τάχει τῆς φυγῆς ἐσόμενοι , καὶ ἀπολείπειν , βοῇ τήν ἀπόδρασιν ἐξαγγελοῦντες . 
τοῦ δὲ Κράσσου , καίπερ αἴτιον ἁπάντων νομίζοντες , ἐπόθουν ὅμως τήν τε ὄψιν καὶ τήν φωνήν . 
ὁ δὲ καθ’ ἑαυτὸν ἐγκεκαλυμμένος 
ὑπὸ σκότους ἔκειτο , παράδειγμα τοῖς πολλοῖς τύχης , τοῖς δ’ εὖ φρονοῦσιν ἀβουλίας καὶ φιλοτιμίας , δῑ ἣν οὐκ ἠγάπα πρῶτος ὢν καὶ μέγιστος ἐν μυριάσιν ἀνθρώπων τοσαύταις , ἀλλ’ ὅτι δυεῖν μόνον ἀνδρῶν ὕστερος ἐκρίνετο , τοῦ παντὸς ἀποδεῖν νομίζων . 
τότε δ’ οὖν αὑτὸν Ὀκταούϊος ὁ πρεσβευτὴς καὶ Κάσσιος ἀνίστασαν καὶ παρεθάρρυνον , ὡς δ’ ἀπηγορεύκει παντάπασιν , αὐτοὶ συγκαλέσαντες ἑκατοντάρχας καὶ λοχαγούς , ὡς ἔδοξε βουλευομένοις μὴ μένειν , ἀνίστασαν τὸν στρατὸν ἄνευ σάλπιγγος καὶ δῑ ἡσυχίας τὸ πρῶτον · εἶτ’ αἰσθομένων ὡς ἀπελείποντο τῶν ἀδυνάτων , ἀκοσμία δεινὴ καὶ σύγχυσις μετ’ οἰμωγῆς καὶ βοῆς τὸ στρατόπεδον κατεῖχεν . 
ἐκ τούτου δὲ ταραχὴ καὶ πτοία προϊόντας αὐτοὺς ὑπελάμβανεν , ὡς ἐπιφερομένων τῶν πολεμίων , καὶ πολλάκις μὲν ἐκτρεπόμενοι , πολλάκις δὲ εἰς τάξιν καθιστάμενοι , τῶν δὲ τραυματιῶν ὅσοι παρηκολούθουν τοὺς μὲν ἀναλαμβάνοντες , τοὺς δὲ ἀποτιθέμενοι , διατριβὴν εἶχον , πλὴν τριακοσίων ἱππέων , οὓς Ἰγνάτιος ἔχων προσέμιξε ταῖς Κάρραις περὶ μέσας νύκτας . 
φθεγξάμενος δὲ Ῥωμαϊστὶ τοῖς τειχοφυλακοῦσιν , ὡς ὑπήκουσαν , ἐκέλευσε Κοπωνίῳ τῷ ἄρχοντι φράζειν ὅτι γέγονε μάχη μεγάλη Κράσσῳ πρὸς Πάρθους , ἄλλο δ’ οὐδὲν εἰπὼν οὐδ’ αὑτὸν ὅστις ἦν ἀπήλαυνεν ἐπὶ τὸ Ζεῦγμα , καὶ διέσωσε μὲν τοὺς σὺν αὑτῷ , κακῶς δ’ ἤκουσε καταλιπὼν τὸν στρατηγόν . 
οὐ μὴν ἀλλ’ ὤνησέ γε τὸν Κράσσον ἡ προσριφεῖσα τότε τῷ Κοπωνίῳ φωνή · συμφρονήσας γὰρ ὅτι οὐδὲν χρηστὸν ἀγγέλλειν ἔχοντός ἐστι τὸ τάχος καὶ τὸ συγκεχυμένον τοῦ λόγου , παρήγγειλεν εὐθὺς ἐξοπλίζεσθαι τοὺς στρατιώτας · καὶ ἅμα τῷ πρῶτον αἰσθέσθαι τὸν Κράσσον ἐν ὁδῷ γεγενημένον ἀπαντήσας ἀνελάμβανε καὶ παρέπεμπε τήν στρατιὰν εἰς τήν πόλιν . 
οἱ δὲ 
Πάρθοι νυκτὸς μὲν αἰσθόμενοι τὴν ἀπόδρασιν οὐκ ἐδίωκον , ἅμα δ’ ἡμέρᾳ τοὺς μὲν ἐν τῷ στρατοπέδῳ καταλειφθέντας οὐ μείους τετρακισχιλίων ἐπελθόντες ἀπέσφαξαν , ἐν δὲ τῷ πεδίῳ πλανωμένους πολλοὺς ἱππασάμενοι συνέλαβον . 
τέσσαρας δ’ ὁμοῦ σπείρας , ἃς ἔτι νυκτὸς ἀπέρρηξε Βαργοντήιος ὁ πρεσβευτής , ἐκπεσούσας τῆς ὁδοῦ περισχόντες ἔν τινι λόφῳ διέφθειραν ἀμυνομένας , πλὴν ἀνδρῶν εἴκοσιν . 
τούτους δὲ γυμνοῖς τοῖς ξίφεσιν ὠθουμένους δῑ αὐτῶν θαυμάσαντες εἶξαν , καὶ διέξοδον ἀπιοῦσι βάδην εἰς τὰς Κάρρας ἐδίδοσαν . 
τῷ δὲ 
Σουρήνᾳ προσέπεσε ψευδὴς λόγος ἐκπεφευγέναι Κράσσον μετὰ τῶν ἀρίστων , τὸ δ’ εἰς Κάρρας συνερρυηκὸς ὄχλον εἶναι σύμμικτον οὐκ ἀξίων σπουδῆς ἀνθρώπων . 
οἰόμενος οὖν ἀποβεβληκέναι τὸ τῆς νίκης τέλος , ἔτι δ’ ἀμφιδοξῶν καὶ μαθεῖν βουλόμενος τἀληθές , ὅπως ἢ προσμένων ἐνταῦθα πολιορκοίη Κράσσον ἢ διώκοι χαίρειν ἐάσας Καρρηνούς , ὑποπέμπει τινὰ τῶν παρ’ αὐτῷ διγλώττων πρὸς τὰ τείχη , κελεύσας ἱέντα Ῥωμαϊκὴν διάλεκτον καλεῖν Κράσσον αὐτὸν ἢ Κάσσιον , ὡς Σουρήνα διὰ λόγων ἐθέλοντος αὐτοῖς συγγενέσθαι . 
ταῦτα τοῦ διγλώττου φράσαντος , ὡς ἀπηγγέλη τοῖς περὶ Κράσσον , ἐδέχοντο τὰς προκλήσεις · καὶ μετὰ μικρὸν ἧκον ἀπὸ τῶν βαρβάρων Ἄραβες , οἳ Κράσσον εὖ καὶ Κάσσιον ἀπ’ ὄψεως ἐγνώριζον , ἐν τῷ στρατοπέδῳ πρὸ τῆς μάχης γεγονότες . 
οὗτοι τὸν Κάσσιον ἰδόντες ἀπὸ τοῦ τείχους , ἔλεγον ὅτι Σουρήνας σπένδεται καὶ δίδωσιν αὐτοῖς φίλοις οὖσι βασιλέως σῴζεσθαι , Μεσοποταμίαν ἐκλιποῦσιν · τοῦτο γὰρ ὁρᾶν λυσιτελὲς ἀμφοτέροις πρὸ τῆς ἐσχάτης ἀνάγκης . 
δεξαμένου δὲ τοῦ Κασσίου , καὶ τόπον ὁρισθῆναι καὶ χρόνον ἀξιοῦντος , ἐν ᾧ συνίασι 
Σουρήνας καὶ Κράσσος , οὕτω φάμενοι ποιήσειν ἀπήλαυνον . 
ἡσθεὶς οὖν ὁ Σουρήνας ἐπὶ τῷ τοὺς ἄνδρας ἐνέχεσθαι τῇ πολιορκίᾳ , μεθ’ ἡμέραν ἐπῆγε τοὺς Πάρθους πολλὰ καθυβρίζοντας καὶ κελεύοντας , εἰ βούλονται τυχεῖν σπονδῶν Ῥωμαῖοι , Κράσσον ἐγχειρίσαι σφίσι καὶ Κάσσιον δεδεμένους , οἱ δ’ ἤχθοντο μὲν ἠπατημένοι , μακρὰς δὲ καὶ κενὰς τὰς Ἀρμενίων ἐλπίδας καταβάλλειν τῷ Κράσσῳ φράσαντες εἴχοντο δρασμοῦ · καὶ τοῦτ’ ἔδει μηδένα πρὸ καιροῦ Καρρηνῶν πυθέσθαι , πυνθάνεται δ’ ὁ πάντων ἀπιστότατος Ἀνδρόμαχος , ὑπὸ Κράσσου καὶ τοῦτο πιστευθεὶς καὶ τῆς ὁδοῦ τὴν ἡγεμονίαν . 
οὐδὲν οὖν ἔλαθε τοὺς Πάρθους , ἐξαγγέλλοντος τοῦ Ἀνδρομάχου καθ’ ἕκαστον . 
ἐπεὶ δὲ νυκτομαχεῖν οὐ πάτριον αὐτοῖς ἐστιν οὐδὲ ῥᾴδιον , ἐξῄει δὲ νύκτωρ ὁ Κράσσος , ὅπως μὴ καθυστερήσωσι πολὺ τῇ διώξει στρατηγῶν ὁ Ἀνδρόμαχος ἄλλοτε ἄλλας ὁδοὺς ὑφηγεῖτο , καὶ τέλος ἐξέτρεψεν εἰς ἕλη βαθέα καὶ χωρία τάφρων μεστὰ τὴν πορείαν , χαλεπὴν καὶ πολυπλανῆ γινομένην τοῖς ἐπισπομένοις . 
ἐγένοντο γάρ τινες οἳ μηδὲν ὑγιὲς τὸν Ἀνδρόμαχον στρέφειν καὶ περιελίττειν εἰκάσαντες οὐκ ἠκολούθησαν , ἀλλὰ Κάσσιος μὲν ἐπανῆλθεν εἰς Κάρρας πάλιν , καὶ τῶν ὁδηγῶν Ἄραβες δ’ ἦσαν ἀναμένειν κελευόντων ἄχρι ἂν σελήνη παραλλάξῃ τὸν σκορπίον , ἀλλ’ ἔγωγε , εἰπών , ἔτι τοῦτον μᾶλλον φοβοῦμαι τὸν τοξότην , ἀπήλαυνεν εἰς Συρίαν μεθ’ ἱππέων πεντακοσίων · 
ἄλλοι δὲ χρησάμενοι πιστοῖς ὁδηγοῖς ἐλάβοντο χωρίων ὀρεινῶν , ἃ καλεῖται Σίννακα , καὶ κατέστησαν ἐν ἀσφαλεῖ πρὸ ἡμέρας , οὗτοι περὶ πεντακισχιλίους ἦσαν ἡγεῖτο δ’ αὐτῶν ἀνὴρ ἀγαθὸς Ὀκταούϊος . 
τὸν δὲ Κράσσον ἡμέρα κατελάμβανεν ἐπιβουλευόμενον 
ἐπιβουλευόμενον βεκκερ ρεαδς ἔτι ἀγόμενον (στιλλ λεδ) , ωιτη πσευδο‐αππιαν . 
ὑπ’ Ἀνδρομάχου περὶ τὰς δυσχωρίας καὶ τὸ ἕλος . 
ἦσαν δὲ τέσσαρες σπεῖραι σὺν αὐτῷ θυρεαοφόρων , ἱππεῖς δὲ παντελῶς ὀλίγοι καὶ πέντε ῥαβδοῦχοι , μεθ’ ὧν ἐπιπόνως εἰς τὴν ὁδὸν καὶ μόλις καταστάς , ἤδη τῶν πολεμίων ἐπικειμένων , ὅσον δώδεκα σταδίους ἀπολιπὼν τοῦ συμμῖξαι τοῖς περὶ τὸν Ὀκταούϊον ἐπ’ ἄλλον ἀναφεύγει λόφον , οὐχ οὕτω μὲν ἄφιππον οὐδ’ ὀχυρόν , ὑποκείμενον δὲ τοῖς Σιννάκοις καὶ συνηρτημένον αὐχένι μακρῷ διὰ μέσου κατατείνοντι τοῦ πεδίου πρὸς τοῦτον , ἦν οὖν ἐν ὄψει τοῖς περὶ τὸν Ὀκταούϊον ὁ κίνδυνος αὐτοῦ , καὶ πρῶτος Ὀκταούϊος ἔθει μετ’ ὀλίγων ἄνωθεν ἐπιβοηθῶν , εἶτα οἱ λοιποὶ κακίσαντες ἑαυτοὺς ἐπεφέροντο , καὶ προσπεσόντες καὶ ὠσάμενοι τοὺς πολεμίους ἀπὸ τοῦ λόφου περιέσχον ἐν μέσῳ τὸν Κράσσον καὶ προεβάλλοντο τοὺς θυρεούς , μεγαληγοροῦντες ὡς οὐκ ἔστι Πάρθοις βέλος ὃ προσπεσεῖται τῷ σώματι τοῦ αὐτοκράτορος πρὶν ἢ σφᾶς ἅπαντας ὑπὲρ αὐτοῦ μαχομένους ἀποθανεῖν . 
ὁρῶν οὖν ὁ Σουρήνας τούς τε Πάρθους ἀμβλύτερον ἤδη κινδυνεύοντας , καὶ ἤν ἥ τε νὺξ ἐπίσχῃ καὶ τῶν ὀρῶν οἱ Ῥωμαῖοι λάβωνται , παντάπασιν αὐτοὺς ἐσομένους ἀλήπτους , ἐπῆγε τῷ Κράσσῳ δόλον . 
ἀφείθησαν μὲν γὰρ ἔνιοι τῶν αἰχμαλώτων ἀκηκοότες ἐν τῷ στρατοπέδῳ τῶν βαρβάρων πρὸς ἀλλήλους ἐπίτηδες διαλεγομένων ὡς οὐ βούλεται βασιλεὺς ἄσπονδον αὑτῷ τὸν πόλεμον εἶναι πρὸς Ῥωμαίους , τὴν δὲ φιλίαν ἀναλαβεῖν χάριτι , Κράσσῳ χρησάμενος φιλανθρώπως , ἔσχοντο δὲ μάχης οἱ βάρβαροι , Σουρήνας δὲ μετὰ τῶν ἀρίστων προσελάσας ἀτρέμα τῷ λόφῳ τοῦ μὲν τόξου τὸν τόνον ἀνῆκε , τὴν δὲ δεξιὰν προὔτεινεν , ἐκάλει δὲ τὸν Κράσσον ἐπὶ συμβάσεις , εἰπὼν ὅτι τῆς μὲν ἀνδρείας καὶ δυνάμεως ἄκοντος πεπείραται βασιλέως , πρᾳότητα δ’ αὐτοῖς καὶ φιλοφροσύνην ἑκὼν ἐπιδείκνυται σπενδόμενος ἀπιοῦσι καὶ παρέχων σῴζεσθαι . 
ταῦτα τοῦ Σουρήνα λέγοντος οἱ μὲν ἄλλοι 
προθύμως ἐδέξαντο καὶ περιχαρεῖς ἦσαν , ὁ δὲ Κράσσος οὐδὲν ὅ τι μὴ δῑ ἀπάτης ἐσφαλμένος ὑπ’ αὐτῶν , καὶ τὸ αἰφνίδιον τῆς μεταβολῆς ἄλογον ἡγούμενος , οὐχ ὑπήκουεν , ἀλλ’ ἐβουλεύετο . 
τῶν δὲ στρατιωτῶν βοώντων καὶ κελευόντων , εἶτα λοιδορούντων καὶ κακιζόντων ὡς προβάλλοντα μαχουμένους αὐτοὺς οἷς αὐτὸς ἀνόπλοις εἰς λόγους οὐ θαρρεῖ συνελθεῖν , πρῶτον μὲν ἐπειρᾶτο δεῖσθαι καὶ λέγειν ὅτι τὸ λειπόμενον μέρος τῆς ἡμέρας διακαρτερήσαντες ἐν τοῖς ὀρεινοῖς καὶ τραχέσι δύνανται διὰ νυκτὸς ἰέναι , καὶ τὴν ὁδὸν ἐδείκνυε , καὶ παρεκάλει τὴν ἐλπίδα μὴ προέσθαι τῆς σωτηρίας ἐγγὺς οὔσης , 
ὡς δὲ χαλεπαίνοντες αὐτῷ καὶ τὰ ὅπλα κρούοντες ἠπείλουν , φοβηθεὶς ἐχώρει , καὶ τοσοῦτον εἶπε μεταστραφείς Ὀκταούϊε καὶ Πετρώνιε καὶ ὅσοι πάρεστε Ῥωμαίων ἄρχοντες , ὑμεῖς ὁρᾶτε τῆς ἐμῆς ὁδοῦ τὴν ἀνάγκην , καὶ σύνιστε παρόντες ὡς αἰσχρὰ πάσχω καὶ βίαια τοῖς δ’ ἄλλοις ἅπασιν ἀνθρώποις λέγετε σωθέντες ὡς Κράσσος ἀπατηθεὶς ὑπὸ τῶν πολεμίων , οὐκ ἐκδοθεὶς ὑπὸ τῶν πολιτῶν ἀπώλετο . 
οὐ μὴν ἔμειναν οἱ περὶ τόν Ὀκταούϊον , ἀλλὰ συγκατέβαινον ἀπὸ τοῦ λόφου · τοὺς δὲ ῥαβδούχους ἑπομένους ὁ Κράσσος ἀπήλασεν . 
πρῶτοι δὲ τῶν βαρβάρων ἀπήντησαν αὐτῷ δύο μιξέλληνες , οἳ καὶ προσεκύνησαν τόν Κράσσον ἀπὸ τῶν ἵππων ἁλόμενοι , καὶ προσαγορεύσαντες ἑλλάδι φωνῇ παρεκάλουν προπέμψαι τινάς , οἷς ἐπιδείξεται Σουρήνας ἑαυτὸν καὶ τοὺς περὶ αὑτὸν ἀνόπλους καὶ ἀσιδήρους προσερχομένους , 
ὁ δὲ 
Κράσσος ἀπεκρίνατο μέν ὡς , εἰ καὶ τόν ἐλάχιστον εἶχε τοῦ ζῆν λόγον , οὐκ ἂν εἷς χεῖρας αὐτοῖς ἦλθεν , ὅμως δὲ δύο Ῥωσκίους ἀδελφοὺς ἔπεμψε πευσομένους ἐπί τίσι καὶ πόσοι συνίασιν . 
οὓς εὐθὺς συλλαβὼν ὁ Σουρήνας κατέσχεν , αὐτὸς δὲ μετὰ τῶν ἀρίστων ἱππότης προσῄει καὶ τί τοῦτ’ , ἔφη , πεζὸς ὁ Ῥωμαίων αὐτοκράτωρ , ἡμεῖς δὲ ὀχούμεθα ; καὶ προσαγαγεῖν ἐκέλευσεν ἵππον αὐτῷ . 
τοῦ δὲ Κράσσου φήσαντος οὔτε αὐτὸν ἁμαρτάνειν οὔτ’ ἐκεῖνον , ὡς ἑκατέρῳ πάτριόν ἐστι ποιουμένους τὴν σύνοδον , εἶναι μέν αὐτόθεν ἔφη σπονδὰς καὶ εἰρήνην ὁ Σουρήνας Ὑρώδῃ τε βασιλεῖ καὶ Ῥωμαίοις , δεῖν δὲ γράψασθαι τὰς συνθήκας ἐπὶ τόν ποταμὸν προσελθόντας · οὐ γὰρ ὑμεῖς γε , ἔφη , πάνυ μνήμονες ὁμολογιῶν οἱ Ῥωμαῖοι , καὶ προὔτεινε τὴν δεξιὰν αὐτῷ . 
μεταπεμπομένου δ’ ἵππον οὐδὲν ἔφη δεῖν βασιλεὺς γάρ σοι δίδωσι τοῦτον ἅμα δ’ ἵππος τε τῷ Κράσσῳ παρέστη χρυσοχάλινος , οἵ τε ἀναβολεῖς αὐτὸν ἀράμενοι περιεβίβασαν καὶ παρείποντο πληγῇ τόν ἵππον ἐπιταχύνοντες . 
Ὀκταούϊος δὲ πρῶτος ἀντιλαμβάνεται τῶν χαλινῶν , καὶ μετ’ ἐκεῖνον εἷς τῶν χιλιάρχων Πετρώνιος , εἶτα οἱ λοιποὶ περιίσταντο τόν τε ἵππον ἀνακόπτειν πειρώμενοι καὶ τοὺς πιεζοῦντας τόν Κράσσον ἐξ ἐκατέρου μέρους ἀφέλκοντες . 
ὠθισμοῦ δὲ γενομένου καὶ ταραχῆς , εἶτα πληγῶν , Ὀκταούϊος μέν ἀνασπάσας τὸ ξίφος ἑνὸς τῶν βαρβάρων κτείνει τόν ἱπποκόμον , ἕτερος δὲ τόν Ὀκταούϊον ἐκ τῶν ὄπισθεν πατάξας . 
Πετρώνιος δὲ ὅπλου μέν οὐκ εὐπόρησεν , εἷς δὲ τόν θώρακα πληγεὶς ἀπεπήδησεν ἄτρωτος · τόν δὲ Κράσσον ὄνομα Πομαξάθρης Πάρθος ἀπέκτεινεν . 
οἱ δ’ οὔ φασιν , ἀλλ’ ἕτερον μέν εἶναι τόν ἀποκτείναντα , τοῦτον δὲ κειμένου τὴν κεφαλὴν ἀποκόψαι καὶ τὴν δεξιάν . 
εἰκάζεται δὲ ταῦτα μᾶλλον ἢ γινώσκεται · τῶν γὰρ παρόντων οἱ μέν ἐκεῖ μαχόμενοι περὶ τόν Κράσσον ἀνῃρέθησαν , οἱ δ’ εὐθὺς ἀνεπήδησαν ἐπὶ τόν λόφον . 
ἐπελθόντων δὲ 
τῶν Πάρθων καὶ λεγόντων ὅτι Κράσσος μέν δίκην δέδωκε , τοὺς δ’ ἄλλους κελεύει Σουρήνας κατιέναι θαρροῦντας , οἱ μέν ἐνεχείρισαν αὑτοὺς καταβάντες , οἱ δὲ τῆς νυκτὸς ἐσπάρησαν , καὶ τούτων ὀλίγοι παντάπασι διεσώθησαν · τοὺς δ’ ἄλλους ἐκθηρεύοντες οἱ Ἄραβες συνελάμβανον καὶ διέφθειρον . 
λέγονται δ’ οἱ πάντες δισμύριοι μέν ἀποθανεῖν , μύριοι δὲ ἁλῶναι ζῶντες . 
ὁ δὲ 
Σουρήνας τὴν κεφαλὴν τοῦ Κράσσου καὶ τὴν χεῖρα πρὸς Ὑρώδην ἔπεμψεν εἰς Ἀρμενίαν , αὐτὸς δὲ διαδοὺς λόγον ὑπ’ ἀγγέλων εἰς Σελεύκειαν ὡς ζῶντα Κράσσον ἄγοι , παρεσκευάζετο πομπήν τινα γελοίαν ὕβρει προσαγορεύων θρίαμβον . 
ὁ μὲν γὰρ ἐμφερέστατος Κράσσῳ τῶν αἰχμαλώτων Γάιος Πακκιανός , ἐσθῆτα βασιλικὴν γυναικὸς ἐνδὺς καὶ διδαχθεὶς Κράσσος ὑπακούειν καὶ αὐτοκράτωρ τοῖς καλοῦσιν , ἐφ’ ἵππου καθήμενος ἤγετο · πρὸ αὐτοῦ δὲ σαλπιγκταὶ καὶ ῥαβδοῦχοί τινες ὀχούμενοι καμήλοις ἤλαυνον · ἐξήρτητο δὲ τῶν ῥάβδων βαλάντια καὶ παρὰ τοὺς πελέκεις πρόσφατοι κεφαλαὶ Ῥωμαίων ἀποτετμημέναι . 
κατόπιν δ’ εἵποντο Σελευκίδες ἑταῖραι μουσουργοί , πολλὰ βωμολόχα καὶ γελοῖα δῑ ᾀσμάτων εἰς θηλύτητα καὶ ἀνανδρίαν τοῦ Κράσσου λέγουσαι . 
ταῦτά μὲν οὖν πάντες ἐθεῶντο . 
τὴν δὲ γερουσίαν τῶν Σελευκέων ἀθροίσας εἰσήνεγκεν ἀκόλαστα βιβλία τῶν Ἀριστείδου Μιλησιακῶν , οὔτι ταῦτά γε καταψευσάμενος · εὑρέθη γὰρ ἐν τοῖς Ῥωσκίου σκευοφόροις , καὶ παρέσχε τῷ Σουρήνᾳ καθυβρίσαι πολλὰ καὶ κατασκῶψαι τοὺς Ῥωμαίους , εἰ μηδὲ πολεμοῦντες ἀπέχεσθαι πραγμάτων καὶ γραμμάτων δύνανται τοιούτων , τοῖς μέντοι Σελευκεῦσιν ἐδόκει σοφὸς ἀνὴρ Αἴσωπος εἶναι , τὸν Σουρήναν ὁρῶσι τὴν τῶν Μιλησιακῶν ἀκολαστημάτων πήραν ἐξηρτημένον πρόσθεν , ὄπισθεν δὲ Παρθικὴν Σύβαριν ἐφελκόμενον ἐν τοσαύταις παλλακίδων ἁμάξαις , τρόπον τινὰ ταῖς λεγομέναις ἐχίδναις καὶ σκυτάλαις ἀντιμόρφως τὰ μὲν ἐμφανῆ καὶ πρόσθια μέρη φοβερὰ καὶ θηρικώδη δόρασι καὶ τόξοις καὶ ἵπποις προβαλλομένην , κατ’ οὐρὰν δὲ τῆς φάλαγγος εἰς χορείας καὶ κρόταλα καὶ ψαλμοὺς καὶ παννυχίδας ἀκολάστους μετὰ γυναικῶν τελευτῶσαν . 
ψεκτὸς μὲν γὰρ ὁ Ῥώσκιος , ἀναιδεῖς δὲ Πάρθοι τὰ Μιλησιακὰ ψέγοντες , ὧν πολλοὶ βεβασιλεύκασιν ἐκ 
Μιλησίων καὶ Ἰωνίδων ἑταιρῶν γεγονότες Ἀρσακίδαι . 
τούτων δὲ πραττομένων Ὑρώδης ἐτύγχανεν ἤδη διηλλαγμένος Ἀρταουάσδῃ τῷ Ἀρμενίῳ καὶ τὴν ἀδελφὴν αὐτοῦ γυναῖκα Πακόρῳ τῷ παιδὶ καθωμολογημένος , ἑστιάσεις τε καὶ πότοι δῑ ἀλλήλων ἦσαν αὐτοῖς , καὶ πολλὰ παρεισήγετο τῶν ἀπὸ τῆς Ἑλλάδος ἀκουσμάτων . 
ἦν γὰρ οὔτε φωνῆς οὔτε γραμμάτων Ὑρώδης Ἑλληνικῶν ἄπειρος , ὁ δ’ Ἀρταοθάσδης καὶ τραγῳδίας ἐποίει καὶ λόγους ἔγραφε καὶ ἱστορίας , ὧν ἔνιαι διασῴζονται , τῆς δὲ κεφαλῆς τοῦ Κράσσου κομισθείσης ἐπὶ θύρας ἀπηρμέναι μὲν ἦσαν αἱ τράπεζαι , τραγῳδιῶν δὲ ὑποκριτὴς Ἰάσων ὄνομα Τραλλιανὸς ᾖδεν Εὐριπίδου Βακχῶν τὰ περὶ τὴν Ἀγαύην . 
εὐδοκιμοῦντος δ’ αὐτοῦ Σιλλάκης ἐπιστὰς τῷ ἀνδρῶνι καὶ προσκυνήσας προὔβαλεν εἰς μέσον τοῦ Κράσσου τὴν κεφαλήν , 
κρότῳ δὲ τῶν Πάρθων μετὰ κραυγῆς καὶ χαρᾶς ἀραμένων , τὸν μὲν Σιλλάκην κατέκλιναν οἱ ὑπηρέται βασιλέως κελεύσαντος , ὁ δ’ Ἰάσων τὰ μὲν τοῦ Πενθέως σκευοποιήματα παρέδωκέ τινι τῶν χορευτῶν , τῆς δὲ τοῦ Κράσσου κεφαλῆς λαβόμενος καὶ ἀναβακχεύσας ἐπέραινεν ἐκεῖνα τὰ μέλη μετ’ ἐνθουσιασμοῦ καὶ ᾠδῆς · 
φέρομεν ἐξ ὄρεος 
ἕλικα νεότομον ἐπὶ μέλαθρα , 
μακαρίαν θήραν.ευριπιδες , βαξξηαε , 1170‐72 (κιρξηηοφφ μακάριον) . 
καὶ ταῦτα μὲν πάντας ἔτερπεν · 
ᾀδομένων δὲ τῶν 
ἑφεξῆς ἀμοιβαίων πρὸς τὸν χορόν , 
Χόρος 
τίς ἐφόνευσεν ; 
Ἀγαύη 
ἐμὸν τὸ γέρας · ευριπιδες , βαξξηαε , 1179 (κιρξηηοφφ , χο . 
τίς ἁ βαλοῦσα πρῶτα ; ) . 
ἀναπηδήσας ὁ Πομαξάθρης ἐτύγχανε δὲ δειπνῶν ἀντελαμβάνετο τῆς κεφαλῆς , ὡς ἑαυτῷ λέγειν ταῦτα μᾶλλον ἢ ; 
ἐκείνῳ προσῆκον . 
ἡσθεὶς δ’ ὁ βασιλεὺς τὸν μὲν οἷς πάτριόν ἐστιν ἐδωρήσατο , τῷ δ’ Ἰάσονι τάλαντον ἔδωκεν . 
εἰς τοιοῦτό φασιν ἐξόδιον τὴν Κράσσου στρατηγίαν ὥσπερ τραγῳδίαν τελευτῆσαι . 
δίκη μέντοι καὶ τῆς ὠμότητος Ὑρώδην καὶ τῆς ἐπιορκίας Σουρήναν ἀξία μετῆλθεν . 
Σουρήναν μὲν γὰρ οὐ μετὰ πολὺν χρόνον Ὑρώδης φθόνῶ τῆς δόξης ἀπέκτεινεν , Ὑρώδῃ δὲ ἀποβαλόντι Πάκορον ὑπὸ Ῥωμαίων μάχῃ κρατηθέντα , καὶ νοσήσαντι νόσον εἰς ὓδρωπα τραπεῖσαν , Φραάτης ὁ υἱὸς ἐπιβουλεύων ἀκόνιτον ἔδωκεν . 
ἀναδεξαμένης δὲ τῆς νόσου τὸ φάρμακον εἰς ἑαυτὴν , ὥστε συνεκκριθῆναι , καὶ τοῦ σώματος κουφισθέντος , ἐπὶ τὴν ταχίστην τῶν ὁδῶν ἐλθὼν ὁ Φραάτης ἀπέπνιξεν αὐτόν .
