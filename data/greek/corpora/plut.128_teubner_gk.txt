Ἀριστον μὲν ὔδωρ ὁ δὲ χρυσὲις αἰθόμενον 
πῦρ φησιν ὁ Πίνδαρος · ὥσθ’ οὗτος μὲν δευτέραν ἄντικρυς τῷ πυρὶ χώραν ἔδωκε · ’ συμφωνεῖ δὲ καὶ 
Ἡσίοδος εἰπὼν 
ἤτοι μὲν πρώτιστα χάος γένετο · ’ 
τοῖς πλείστοις γὰρ ὠνομακέναι δοκεῖ τὸ ὕδωρ τοῦτον τὸν τρόπον παρὰ τὴν χύσιν . 
ἀλλὰ τὸ μὲν τῶν μαρτύρων ἑκατέροις ἴσον · ἐπεὶ καὶ τὸ πῦρ εἰσιν οἱ τοῦ παντὸς ἀρχὴν ἀποφαινόμενοι , καὶ οἷον σπέρμα τοῦτ’ ἐξ ἑαυτοῦ τε πάντα ποιεῖν καὶ εἰς ἑαυτὸ ἐκλαμβάνειν κατὰ τὴν ἐκπύρωσιν . 
ἀφέμενοι δὲ τῶν ἀνδρῶν , σκεψώμεθα τοὺς εἰς ἑκάτερον λόγους πῇ μᾶλλον ἄγουσιν ἡμᾶς . 
ι*)(\αρ’ οὖν οὐ χρησιμώτερον ἐκεῖνο , οὗ πὰντοτε καὶ διηνεκῶς δεόμεθα καὶ πλείστου , καθάπερ 
ἐργαλεῖον καὶ ὄργανον , καὶ νὴ Δία φίλος ὁ πάσης ὥρας καὶ παντὸς καιροῦ παρὼν ἕτοιμος ; 
καὶ μὴν τὸ μὲν πῦρ οὐ πάντοτε χρήσιμον , ἔστι δ’ ὅτε καὶ βαρυνόμεθα καὶ ἀποσπώμεθα · τοῦ δ’ ὕδατος χρεία καὶ 
χειμῶνος καὶ θέρους καὶ νοσοῦσι καὶ ὑγιαίνουσι , 
νυκτὸς καὶ μεθ’ ἡμέραν καὶ οὐκ ἔστιν ὅτε ἄνθρωπος οὐ δεῖται · ἀμέλει τοὺς ἀποθανόντας ἀλίβαντας καλοῦσιν ὡς ἐνδεεῖς λιβάδος τουτέστιν ὑγρότητος , καὶ παρὰ τοῦτο τοὺς στερουμένους τοῦ ζῆν . 
καὶ 
ἄνευ μὲν πυρὸς ἦν πολλά , ὕδατος δ’ οὐδέποτ’ ἄνθρωπος . 
ἔτι δὲ τὸ ἐξ ἀρχῆς καὶ ἅμα τῇ πρώτῃ καταβολῇ τῶν ἀνθρώπων χρησιμώτερον τοῦ ὕστερον εὑρεθέντος · δῆλον γὰρ ὡς τὸ μὲν ὅντως ἀναγκαῖον ἡ φύσις ἔδωκε · τὸ δὲ περιουσίᾳ τῆς χρήσεως τέχνη 
καὶ μηχανή τις εὗρεν . 
ὕδωρ μὲν οὖν οὐκ ἔστιν εἰπεῖν ὅτ’ οὐκ ἦν ἀνθρώποις οὐδέ τις εὑρετὴς λέγεται 
θεῶν ἢ ἡρώων σχεδὸν γὰρ γενομένων εὐθὺς ὑπῆρχε καὶ τὸ γεγενῆσθαι παρεῖχεν . 
ἡ δὲ πυρὸς χρῆσις ἐχθές φασι καὶ πρῴην ὑπὸ Προμηθέως · · ’ βίος 
πυρός , οὐκ ἄνευ δ’ ὕδατος ἦν . 
καὶ τὸ μὲν πλάσμα τοῦτο μὴ εἶναι ποιητικὸν ἀποδείκνυσιν ὁ καθ’ ἡμᾶς βίος · ἔστι γὰρ ἀνθρώπων γένη τινὰ χωρὶς πυρὸς ποιούμενα τὴν δίαιταν , ἄοικα καὶ ἀνέστια καὶ ὑπαίθρια · καὶ Διογένης δ’ ὁ κύων ἣκιστα προσεχρῆτο πυρί , ὥστε καὶ πολύποδα καταπιὼν ὠμόν οὕτως ὑπὲρ ὑμῶν εἶπεν ὦ ἄνδρες , παραβάλλομαι. χωρὶς δ’ ὕδατος οὔτε καλόν τις ἐνόμισε ζῆν οὔτε 
δυνατόν . 
καὶ τί μικρολογοῦμαι τὴν τῶν ἀνθρώπων ἐπερχόμενος φύσιν ; 
πολλῶν γὰρ ὄντων , μᾶλλον δ’ 
ἀπείρων γενῶν , τὸ τῶν ἀνθρώπων σχεδὸν μόνον οἶδε πυρὸς χρῆσιν , τὰ δὲ λοιπὰ ἀπύροις χρῆται 
διαίταις καὶ τροφαῖς , καὶ βίος αὐτοῖς · νεμομένοις , ἱπταμένοις , ἕρπουσιν , ἀπὸ ῥιζῶν καὶ καρπῶν καὶ σαρκῶν ἄνευ πυρός · ὕδατος δὲ χωρὶς οὐκ ἔναλον οὐδὲ χερσαῖον οὐκ αἰθέριον καὶ γὰρ τὰ σαρκο βόρα τῶν ζῴων , ὧν ἔνιά φησι μὴ πίνειν Ἀριστοτέλης 
 , τῷ γ’ ἐντὸς ὑγρῷ χρώμενα διαζῇ . 
τοῦτ’ οὖν χρησιμώτερον , οὗ μηδεμία ζωῆς φύσις ἄνευ ἵσταται καὶ διαμένει . 
μετίωμεν ἀπὸ τῶν χρωμένων ἐπὶ ταῦθ’ οἷς χρώμεθα , φυτὰ καὶ καρπούς . 
τούτων ἃ μὲν οὐδ’ 
ὅλως θερμοῦ μετείληφεν , ἃ δ’ ἣκιστα καὶ ἀδήλως · 
ἡ δ’ ὑγρὰ φύσις βλαστάνοντα πάντα παρέχεται , 
αὐξανόμενα καὶ καρποφοροῦντα καὶ τί δεῖ καταριθμεῖσθαι με καὶ οἶνον καὶ ἔλαιον καὶ τὰ λοιπὰ πάνθ’ ὅσα τρυγῶμεν καὶ ἀμέλγομεν καὶ βλίττομεν ἐν φανερῷ κείμενα , ὅπου γε καὶ ὁ πυρός , δοκῶν 
εἶναι τῆς ξηρᾶς τροφῆς , μεταβολῇ καὶ σήψει καὶ διαχύσει τοῦ ὑγροῦ γίγνεται ; 
καὶ μὴν καὶ χρησιμώτερον ὃ μηδέποτε βλάπτει . 
πῦρ μὲν οὖν ῥέον ὀλεθριώτατον , ἡ δ’ ὕδατος 
φύσις οὐδέποτε βλαβερά . 
καὶ μὴν δυεῖν ὠφελιμώτερον τὸ εὐτελέστερον καὶ χωρίς τινος παρασκευῆς τὴν ἐξ αὑτοῦ παρέχον ὠφέλειαν ἡ μὲν οὖν ἀπὸ 
τοῦ πυρὸς χορηγίας δεῖται καὶ ὕλης · διὰ τοῦτο μετέχουσιν αὐτοῦ πλέον πλούσιοι πενήτων , βασιλεῖς 
ἰδιωτῶν τὸ δ’ ὕδωρ καὶ τοῦτ’ ἔχει φιλάνθρωπον , τὴν ἰσότητα , τὸ ὅμοιον · οὐ δεῖται γὰρ ὀργάνων οὐδ’ ἐργαλείων , ἀπροσδεές , αὐτοτελὲς ἀγαθόν . 
ἔτι μήν , ὃ πολλαπλασιαζόμενον τὴν ὠφέλειαν ἀπόλλυσιν , ἀχρηστότερον τοιοῦτον δὲ τὸ πῦρ , οἷον 
θηρίον παμφάγον καὶ δάπανον τῶν παρακειμένων , καὶ μεθόδῳ καὶ τέχνῃ μᾶλλον καὶ μετριότητι ἢ τῇ αὑτοῦ φύσει ὠφέλιμον · τὸ δ’ ὕδωρ οὐδέποτε φοβερόν . 
καὶ μὴν δυεῖν τὸ μετὰ τοῦ ἑτέρου χρησιμώτερον πῦρ μὲν οὖν οὐκ ἐπιδέχεται τὸ ὑγρὸν οὐδὲ 
τῇ δῑ αὐτοῦ κοινωνίᾳ χρήσιμον , ὕδωρ δ’ ἐστὶ μετὰ πυρὸς ; 
ὠφέλιμον τὰ γοῦν θερμὰ τῶν ὑδάτων ἀκέσιμα καὶ πρὸς θεραπείαν εὐαίσθητα . 
καὶ πῦρ μὲν ὑγρὸν οὐκ ἄν τις εὕροι , ὕδωρ , δ’ ὡς ψυχρὸν οὕτω καὶ θερμὸν ὠφέλιμον ἀνθρώπῳ . 
καὶ μήν , τεττάρων ὄντων τῶν στοιχείων , τὸ ὕδωρ ἐξ ἑαυτοῦ πέμπτον , ὡς ἄν τις εἴποι , πεποίηκε 
στοιχεῖον τὴν θάλασσαν , οὐδὲν ἧττον ἐκείνων ὠφέλιμον τῶν τ’ ἄλλων ἕνεκεν καὶ μάλιστα τῆς ἐπιμιξίας · 
ἄγριον οὖν ἡμῶν ὄντα καὶ ἀσύμβολον τὸν βίον τοῦτο τὸ στοιχεῖον συνῆψε καὶ τέλειον ἐποίησε , διορθούμενον ταῖς παρ’ ἀλλήλων ἐπικουρίαις καὶ ἀντιδόσεσι , κοινωνίαν δ’ ἐργαζόμενον καὶ φιλίαν . 
Ἡράκλειτος μὲν οὖν εἰ μὴ ἥλιος φησὶν ἦν , εὐφρόνη ἂν ἦν ἔστι δ’ εἰπεῖν , ὡς , εἰ μὴ θάλαττα ἦν , πάντων ἂν ἀγριώτατον ζῷον κἀνδεέστατον ὁ ἄνθρωπος ἦν . 
νυνὶ δὲ τοῦτο μὲν παρ’ Ἰνδῶν ἄμπελον τοῖς Ἕλλησιν , ἐκ δὲ τῆς Ἑλλάδος καρπῶν χρῆσιν τοῖς ἐπέκεινα τῆς θαλάσσης ἔδωκεν , ἐκ Φοινίκης δὲ γράμματα μνημόσυνα λήθης ἐκόμισεν , ἄοινον δὲ καὶ ἄκαρπον καὶ ἀπαίδευτον ἐκώλυσεν εἶναι τὸ πλεῖστον ἀνθρώπων γένος . 
πῶς οὖν οὐ χρησιμώτερον ὕδωρ στοιχείῳ περιττεῦον ; 
ἢ πρὸς τοὐναντίον ἄν τις ἐντεῦθεν ἔχων 
λέγοι ; 
διότι τέτταρα μὲν στοιχεῖα θεῷ καθάπερ τεχνίτῃ πρὸς τὴν τῶν ὅλων ἐργασίαν ὑποκείμενα , τούτων δ) αὖ πάλιν ἀλλήλοις διαφορά , πλὴν γῆ μὲν καὶ ὕδωρ ὑποβέβληται δίκην ὕλης ποιούμενα καὶ 
πλαττόμενα καὶ μετέχοντα κόσμου καὶ τάξεως καὶ τοῦ φύειν γε , φασί , καὶ γεννᾶν , ὅσον ἂν μεταλάβῃ παρ’ ἑτέρων , πνεῦμά μὲν καὶ πῦρ ποιούντων καὶ δημιουργούντων 
καὶ κείμενα νεκρὰ τέως ἐπὶ τὴν γένεσιν 
ἀνιστάντων τῶν δὲ δυεῖν τούτων αὖθις τὸ πῦρ ἄρχει καὶ ἡγεμονεύει . 
δῆλον δ’ ἐκ τῆς ἐπαγωγῆς · 
γῆ τε γὰρ ἄνευ θερμῆς οὐσίας ἄγονος καὶ ἄκαρπος · τὸ δὲ πῦρ ἐκραὸς καὶ διαχέαν παρίστησιν εἰς τὴν γένεσιν ὀργῶντα οὐδεμίαν γὰρ αἰτίαν εὕροι 
τις ἄν , δῑ ἣν ἄγονοι πέτραι καὶ τὰ κατεσκληκότα τῶν ὀρῶν πᾶσιν ἢ ὅτι πυρὸς οὐδ’ ὅλως ἢ ὀλίγον μετέσχηκε . 
τὸ δ’ ὅλον τοσοῦτον ἀπέχει πρὸς σωτηρίαν ἢ ἑτέρων γένεσιν τὸ ὔδωρ αὐτοτελὲς εἶναι , ὥστε 
καὶ αὐτῷ φθορὰ πυρὸς ἔνδεια · συνέχει γὰρ ἡ θερμότης ἕκαστον ἐν τῷ εἶναι καὶ ἐπὶ τῆς ἰδίας οὐσίας φυλάττει καθάπερ καὶ τἄλλα καὶ τὸ ὕδωρ · ἀπέχοντος δὲ καὶ ἐνδεήσαντος , σήπεται καὶ θάνατος 
ὕδατι καὶ ὄλεθρος ἐπίλειψις θερμότητος . 
ἀμέλει τὰ 
λιμναῖα καὶ ὅσα στάσιμα τῶν ὑδάτων καί τινα ἐν ἀδιεξόδοις ἐγκαθήμενα κοιλότησι μοχθηρά , καὶ τελευτῶντα σήπεται τῷ κινήσεως ἥκιστα μετέχειν , ἣ τὸ θερμὸν ἐν ἑκάστοις ῥιπίζουσα τηρεῖ περὶ τὰ 
μάλιστα φερόμενα καὶ ῥέοντα τῶν ὑδάτων , διὰ τὴν κίνησιν συνεχομένης τῆς θερμότητος , οὕτω καὶ προσαγορεύομεν , ζῆν λέγοντες . 
πῶς τοίνυν δυεῖν οὐκ ὠφελιμώτερον , ὃ τῷ ἑτέρῳ τὴν αἰτίαν τοῦ εἶναι 
παρέσχηκε , καθάπερ τὸ πῦρ τῷ ὕδατι ; 
καὶ μήν , οὗ παντάπασιν ἀπαλλαγέντος φθείρεται τὸ ζῷον , τοῦτ’ ὠφελιμώτερον δῆλον γὰρ ὡς τὸ οὗ στερούμενον οὐκ ἔστιν εἶναι , τοῦτο καὶ τὴν αἰτίαν παρέσχηκεν , ὅτ’ ἦν . 
ὑγρότης μὲν οὖν καὶ τοῖς τεθνηκόσι πάρεστι 
καὶ οὐκ ἐξῄρηται παντάπασιν ἐπεὶ οὐκ ἂν ἐσήπετο τὰ νεκρὰ τῶν σωμάτων , τῆς σήψεως εἰς ὑγρὸν οὔσης ἐκ ξηροῦ μεταβολῆς , μᾶλλον δ’ ὑγρῶν ἐν σαρκὶ φθορᾶς . 
θάνατος δ’ οὐκ ἄλλο τι πλὴν ἔκλειψις θερμοῦ παντελής · ψυχρότατοι τοίνυν οἱ 
νεκροί · καὶ τὰς ἀκμάς , εἴ τις ἐπιχειροίη , τῶν ξυρῶν 
ἀπαμβλύνουσι δῑ ὑπερβολὴν ψυχρότητος . 
καὶ ἐν αὐτῷ δὲ τῷ ζῴῳ τὰ ἥκιστα μετέχοντα πυρὸς ἀναισθητότατα , καθάπερ ὀστᾶ καὶ τρίχες καὶ τὰ πόρρωθεν ἀφεστῶτα τῆς καρδίας σχεδὸν γὰρ ἡ πρὸς τὰ ἐκ τῆς ἀπουσίας μείζων τῶν ἐκ τῆς τοῦ πυρὸς γίγνεται παρουσίας διαφορά . 
φυτὰ μὲν γὰρ καὶ καρποὺς οὐχ ἡ ὑγρότης ἀναδίδωσιν ἀλλ’ ἡ θερμὴ ὑγρότης · ἀμέλει τὰ ψυχρὰ τῶν ὑδάτων ἧττον ἢ οὐδ’ ὅλως γόνιμα . 
καίτοι γ’ εἰ τῇ αὑτοῦ φύσει τὸ ὕδωρ καρποφόρον , δεῖ πάντοτε καὶ καθ’ αὑτὸ 
ἀναφέρειν καρπούς · τὸ δὲ τοὐναντίον καὶ βλαβερόν ἐστιν . 
ἀπ’ ἄλλης ἀρχῆς . 
πρὸς μὲν τὴν πυρὸς ὡς πυρὸς χρῆσιν ὕδατος οὐ προσδεόμεθα , ἀλλὰ 
τοὐναντίον ἐμποδὼν γίγνεται κατασβέννυσι γὰρ καὶ διαφθείρει . 
ὕδατος δὲ τοῖς πλείστοις χρῆσις οὐκ ἔστιν ἄνευ πυρός · θερμανθὲν γὰρ ὡφελιμώτερον , οὕτω δὲ βλαβερόν . 
ὥστε δυεῖν ἄμεινον ὃ ἀφ’ ἑαυτοῦ παρέχεται χρείαν , τοῦ ἑτέρου μὴ προσδεόμενον . 
ἔτι ὕδωρ μὲν μοναχῶς ὠφέλιμον κατὰ θίξιν λουσαμένοις ἢ νιψαμένοις , τὸ δὲ πῦρ διὰ πάσης αἰσθήσεως · καὶ γὰρ διὰ τῆς ἁφῆς καὶ πόρρωθεν ὁρώμενον , ὥστε προσεῖναι τοῖς ἄλλοις τῆς 
χρείας αὐτοῦ καὶ τὴν πολυτέλειαν . 
τὸ γὰρ λέγειν ὡς ἔστι ποτὲ ὁ ἄνθρωπος ἄνευ πυρὸς οὐδ’ ὅλως δύναται γενέσθαι ὁ ἄνθρωπος . 
διαφοραὶ δ’ εἰσὶν ἐν γένει καθάπερ καὶ ἐν ἄλλοις . 
καὶ τὴν θάλατταν ἡ θερμότης ὠφελιμωτέραν ἐποίησεν , ὡς μᾶλλον καταθερῆ τῶν ὑδάτων , 
ἐπεὶ κατ’ αὑτό γε τῶν λοιπῶν οὐδὲν διέφερε . 
καὶ οἱ μὴ προσδεόμενοι δὲ τοῦ ἔξωθεν πυρὸς οὐχ ὡς ἀπροσδεεῖς τοῦτο πάσχουσιν , ἀλλὰ περιουσίᾳ καὶ πλεονασμῷ τοῦ ἐν αὑτοῖς θερμοῦ · ὥστε καὶ κατὰ 
τοῦθ’ ὑπερέχειν τὴν τοῦ πυρὸς χρείαν , ὡς εἰκός . 
τὸ μὲν ὕδωρ οὐδέποτε τοιοῦτον , ὥστε μὴ δεῖσθαι 
τῶν ἐκτός , τὸ δὲ πῦρ ὑπ’ ἀρετῆς πολλῆς καὶ αὔταρκες , ὡς οὖν στρατηγὸς ἀμείνων ὁ παρασκευάσας 
τὴν πόλιν μὴ δεῖσθαι τῶν ἔξωθεν συμμάχων , οὕτω καὶ στοιχεῖον τὸ τῆς ἔξωθεν ἐπικουρίας παρέχον πολλάκις μὴ δεόμενον ὑπερέχον . 
τοῦτο ῥητέον καὶ περὶ τῶν ἄλλων ζῴων , ὅσα μὴ πυρὸς δεῖται . 
καίτοι γ’ εἰς τοὐναντίον λάβοι τις ἄν , τὸ χρησιμώτερον 
εἶναι τοῦτο , ᾧ χρώμεθα μόνοι οἱ καὶ μάλιστα τὸ βέλτιον ἐκ λογισμοῦ λαβεῖν δυνάμενοι · ἐπεὶ τί λόγου χρησιμώτερον ἢ μᾶλλον ἀνθρώποις λυσιτελέστερον ; 
ἀλλ’ οὐ πάρεστι τοῖς ἀλόγοις . 
τί οὖν ; 
διὰ τοῦθ’ ἧττον ὠφέλιμον ἐκ τῆς προνοίας τοῦ βελτίονος 
εὑρεθέν ; 
ἐπεὶ δὲ κατὰ τοῦτο τοῦ λόγου γεγόναμεν , τί τέχνης τῷ βίῳ λυσιτελέστερον ; 
τέχνης δὲ πάσας καὶ ἀνεῦρε τὸ πῦρ καὶ σῴζει διὸ καὶ τὸν Ἥφαιστον ἀρχηγὸν αὐτῶν ποιοῦσι . 
καὶ μὴν ὀλίγου χρόνου 
καὶ βίου τοῖς ἀνθρώποις δεδομένου , ὁ μὲν Ἀρίστων φησὶν ὅτι ὁ ὕπνος οἷον τελώνης τὸ ἣμισυ ἀφαιρεῖ τούτου · ἐγὼ δ’ ἂν εἴποιμι διόπερ σκότος ἐγρήγορεν ἀεὶ διὰ νυκτός , ἀλλ’ οὐδὲν ὄφελος ἀπὸ τῆς ἐγρηγόρσεως , εἰ μὴ τὸ πῦρ τὰ τῆς ἡμέρας ἡμῖν παρεῖχεν 
ἀγαθά , καὶ τὴν ἡμέρας καὶ νυκτὸς ἐξῄρει διαφοράν . 
εἰ τοίνυν τοῦ ζῆν οὐδὲν ἀνθρώποις λυσιτελέστερον 
καὶ τοῦτο πολλαπλασιάζει τὸ πῦρ , πῶς οὐκ καὶ εἴη πάντων ὠφελιμώτατον ; 
καὶ μήν , οὗ πλείστου κρᾶσις τῆς τῶν αἰσθήσεων μετείληφεν , οὐκ ἂν εἴη λυσιτελέστατον ; 
οὐχ ὁρᾷς οὖν , ὡς τῇ μὲν ὑγρᾷ φύσει οὐδεμία τῶν αἰσθήσεων κατ’ αὑτὴν προσχρῆται χωρὶς πνεύματος ἢ πυρὸς ἐγκεκραμένου , τοῦ δὲ πυρὸς ἅπασα μὲν αἴσθησις , οἷον τὸ ζωτικὸν ἐνεργαζομένου , μετείληφεν , ἐξαιρέτως δ’ ἡ ὄψις , ἣτις ὀξυτάτη τῶν διὰ σώματός ἐστιν αἰσθήσεων , πυρὸς ἔξαμμα οὖσα καὶ ὅτι θεῶν πίστιν παρέσχηκεν ἔτι τε , Πλάτων φησί , δυνάμεθα κατασχηματίζειν πρὸς τὰς τῶν ἐν οὐρανῷ κινήσεις τὴν ψυχὴν διὰ τῆς ὄψεως ;
