δορις ανδ γαλαταεα 
Δῶρις 
Καλὸν ἐραστήν , ὦ Γαλάτεια , τὸν Σικελὸν τοῦτον ποιμένα φασὶν ἐπιμεμηνέναι σοί . 
Μὴ σκῶπτε , Δωρί · Ποσειδῶνος γαρ υἱός ἐστιν , ὁποῖος ἂν ᾖ 
Δῶρις 
Τί οὖν ; 
εἰ καὶ τοῦ Διὸς αὐτοῦ παῖς ὢν ἄγριος οὕτω καὶ λάσιος ἐφαίνετο καί , τὸ πάντων ἀμορφότατον , μονόφθαλμος , οἴει τὸ γένος ἄν τι ὀνῆσαι αὐτὸν πρὸς τὴν μορφήν ; 
Οὐδὲ τὸ λάσιον αὐτοῦ καί , ὡς φής , ἄγριον ἄμορφόν ἐστιν — 
ἀνδρῶδες γάρ — 
ὅ τε ὀφθαλμὸς ἐπιπρέπει τῷ μετώπῳ οὐδὲν ἐνδεέστερον ὁρῶν ἢ εἰ δὔ ἦσαν . 
Δῶρις 
Ἔοικας , ὦ Γαλάτεια , οὐκ ἐραστὴν ἀλλ) ἐρώμενον ἔχειν τὸν Πολύφημον , οἷα ἐπαινεῖς αὐτόν . 
Οὐκ ἐρώμενον , ἀλλὰ τὸ πάνυ ὀνειδιστικὸν τοῦτο οὐ φέρω ὑμῶν , καί μοι δοκεῖτε ὑπὸ φθόνου αὐτὸ ποιεῖν , ὅτι ποιμαίνων ποτὲ ἀπὸ τῆς σκοπῆς παιζούσας ἡμᾶς ἰδὼν ἐπὶ τῆς ᾐόνος ἐν τοῖς πρόποσι τῆς Αἴτνης , καθ) ὃ μεταξὺ τοῦ ὄρους καὶ τῆς θαλάττης αἰγιαλὸς ἀπομηκύνεται , ὑμᾶς μὲν οὐδὲ προσέβλεψεν , ἐγὼ δὲ ἐξ ἁπασῶν ἡ καλλίστη ἔδοξα , καὶ μόνῃ ἐμοὶ ἐπεῖχε τὸν ὀφθαλμόν . 
ταῦτα ὑμᾶς ἀνιᾷ · δεῖγμα γάρ , ὡς ἀμείνων εἰμὶ καὶ ἀξιέραστος , ὑμεῖς δὲ παρώφθητε . 
Δῶρις 
Εἰ ποιμένι καὶ ἐνδεεῖ τὴν ὄψιν καλὴ ἔδοξας , ἐπίφθονος οἴει γεγονέναι ; 
καίτοι τί ἄλλο ἐν σοὶ ἐπαινέσαι εἶχεν ἢ τὸ λευκὸν μόνον ; 
καὶ τοῦτο , οἶμαι , ὅτι ξυνήθης ἐστὶ τυρῷ καὶ γάλακτι · πάντα οὖν τὰ ὅμοια τούτοις ἡγεῖται καλά . 
ἐπεὶ τά γε ἄλλα ὁπόταν ἐθελήσῃς μαθεῖν , οἵα τυγχάνεις οὖσα τὴν ὄψιν , ἀπὸ πέτρας τινός , εἴ ποτε γαλήνη εἴη , ἐπικύψασα ἐς τὸ ὕδωρ ἰδὲ σεαυτὴν οὐδὲν ἄλλο ἢ χρόαν λευκὴν ἀκριβῶς · οὐκ ἐπαινεῖται δὲ τοῦτο , ἢν μὴ ἐπιπρέπῃ αὐτῷ καὶ τὸ ἐρύθημα . 
Καὶ μὴν ἐγὼ μὲν ἡ ἀκράτως λευκὴ ὅμως ἐραστὴν ἔχω κἂν τοῦτον , ὑμῶν δὲ οὐκ ἔστιν ἥντινα ἢ ποιμὴν ἢ ναύτης ἢ πορθμεὺς ἐπαινεῖ · ὁ δέ γε Πολύφημος τό τε ἄλλα καὶ μουσικός ἐστι . 
Δῶρις 
Σιώπα , ὦ Γαλάτεια · ἠκούσαμεν αὐτοῦ ᾅδοντος ὁπότε ἐκώμασε πρῴην ἐπὶ σέ · Ἀφροδίτη φίλη , ὄνον ἄν τις ὀγκᾶσθαι ἔδοξε . 
καὶ αὐτὴ δὲ ἡ πηκτὶς οἵα ; 
κρανίον ἐλάφου γυμνὸν τῶν σαρκῶν , καὶ τὰ μὲν κέρατα πήχεις ὥσπερ ἦσαν , ζυγώσας δὲ αὐτὰ καὶ ἐνάψας τὰ νεῦρα , οὐδὲ κόλλοπι περιστρέψας , ἐμελῴδει ἄμουσόν τι καὶ ἀπῳδόν , ἄλλο μὲν αὐτὸς βοῶν , ἄλλο δὲ ἡ λύρα ὑπήχει , ὥστε οὐδὲ κατέχειν τὸν γέλωτα ἐδυνάμεθα ἐπὶ τῷ ἐρωτικῷ ἐκείνῳ ᾅσματι · ἡ μὲν γὰρ Ἠχὼ οὐδὲ ἀποκρίνεσθαι αὐτῷ ἤθελεν οὕτω λάλος οὖσα βρυχωμένῳ , ἀλλ) ᾐσχύνετο , εἰ φανείη μιμουμένη τραχεῖαν ᾠδὴν καὶ καταγέλαστον . 
ἔφερε δὲ ὁ ἐπέραστος ἐν ταῖς ἀγκάλαις ἀθυρμάτιον ἄρκτου σκύλακα τὸ λάσιον αὐτῷ προσεοικότα . 
τίς οὖν οὐκ ἂν φθονήσειέ σοι , ὦ Γαλάτεια , τοιούτου ἐραστοῦ ; 
Οὐκοῦν σύ , Δωρί , δεῖξον ἡμῖν τὸν σεαυτῆς , καλλίω δῆλον ὅτι ὄντα καὶ ᾠδικώτερον καὶ κιθαρίζειν ἄμεινον ἐπιστάμενον . 
Δῶρις 
Ἀλλ) ἐραστὴς μὲν οὐδεὶς ἔστι μοι οὐδὲ σεμνύνομαι ἐπέραστος εἶναι · τοιοῦτος δὲ οἷος ὁ Κύκλωψ ἐστί , κινάβρας ἀπόζων ὥσπερ τράγος , ὠμοφάγος , ὥς φασι , καὶ σιτούμενος τοὺς ἐπιδημοῦντας τῶν ξένων , σοὶ γένοιτο καὶ σὺ ἀντερῴης αὐτοῦ . 
ξψξλοπς ανδ ποσειδων 
Κύκλωψ 
Ὦ πάτερ , οἷα πέπονθα ὑπὸ τοῦ καταράτου ξένου , ὃς μεθύσας ἐξετύφλωσέ με κοιμωμένῳ ἐπιχειρήσας . 
Ποσειδῶν 
Τίς δὲ ἦν ὁ ταῦτα τολμήσας , ὦ Πολύφημε ; 
Κύκλωψ 
Τὸ μὲν πρῶτον Οὖτιν αὑτὸν ἀπεκάλει , ἐπεὶ δὲ διέφυγε καὶ ἔξω ἦν βέλους , Ὀδυσσεὺς ὀνομάζεσθαι ἔφη 
Ποσειδῶν 
Οἶδα ὃν λέγεις , τὸν Ἰθακήσιον · ἐξ Ἰλίου δ) ἀνέπλει . 
ἀλλὰ πῶς ταῦτα ἔπραξεν οὐδὲ πάνυ εὐθαρσὴς ὤν ; 
Κύκλωψ 
Κατέλαβον ἐν τῷ ἄντρῳ ἀπὸ τῆς νομῆς ἀναστρέψας πολλούς τινας , ἐπιβουλεύοντας δῆλον ὅτι τοῖς ποιμνίοις · ἐπεὶ γὰρ ἐπέθηκα τῇ θύρᾳ τὸ πῶμα — πέτρα δέ ἐστι παμμεγέθης — 
καὶ τὸ πῦρ ἀνέκαυσα ἐναυσάμενος ὃ ἔφερον δένδρον ἀπὸ τοῦ ὄρους , ἐφάνησαν ἀποκρύπτειν αὑτοὺς πειρώμενοι · ἐγὼ δὲ συλλαβών τινας αὐτῶν , ὥσπερ εἰκὸς ἦν , κατέφαγον λῃστάς γε ὄντας . 
ἐνταῦθα ὁ πανουργότατος ἐκεῖνος , εἴτε Οὖτις εἴτε Ὀδυσσεὺς ἦν , δίδωσί μοι πιεῖν φάρμακόν τι ἐγχέας , ἡδὺ μὲν καὶ εὔοσμον , ἐπιβουλότατον δὲ καὶ ταραχωδέστατον · 
ἅπαντα γὰρ εὐθὺς ἐδόκει μοι περιφέρεσθαι πιόντι καὶ τὸ σπήλαιον αὐτὸ ἀνεστρέφετο καὶ οὐκέτι ὅλως ἐν ἐμαυτοῦ ἤμην , τέλος δὲ ἐς ὕπνον κατεσπάσθην . 
ὁ δὲ ἀποξύνας τὸν μοχλὸν καὶ πυρώσας γε προσέτι ἐτύφλωσέ με καθεύδοντα , καὶ ἀπ) ἐκείνου τυφλός εἰμί σοι , ὦ Πόσειδον . 
Ποσειδῶν 
Ὡς βαθὺν ἐκοιμήθης , ὦ τέκνον , ὃς οὐκ ἐξέθορες μεταξὺ τυφλούμενος . 
ὁ δ) οὖν Ὀδυσσεὺς πῶς διέφυγεν ; 
οὐ γὰρ ἂν εὖ οἶδ) ὅτι ἠδυνήθη ἀποκινῆσαι τὴν πέτραν ἀπὸ τῆς θύρας . 
Κύκλωψ 
Ἀλλ) ἐγὼ ἀφεῖλον , ὡς μᾶλλον αὐτὸν λάβοιμι ἐξιόντα , καὶ καθίσας παρὰ τὴν θύραν ἐθήρων τὰς χεῖρας ἐκπετάσας , μόνα παρεὶς τὰ πρόβατα ἐς τὴν νομήν , ἐντειλάμενος τῷ κριῷ ὁπόσα ἐχρῆν πράττειν αὐτὸν ὑπὲρ ἐμοῦ . 
Ποσειδῶν 
Μανθάνω · ὑπ) ἐκείνοις ἔλαθον ὑπεξελθόντες · 
σὲ δὲ τοὺς ἄλλους Κύκλωπας ἔδει ἐπιβοήσασθαι ἐπ) αὐτόν . 
Κύκλωψ 
Συνεκάλεσα , ὦ πάτερ , καὶ ἧκον · ἐπεὶ δὲ ἤροντο τοῦ ἐπιβουλεύοντος τοὔνομα κἀγὼ ἔφην ὅτι Οὐτίς 
ἐστι , μελαγχολᾶν οἰηθέντες με ᾤχοντο ἀπιόντες . 
οὕτω κατεσοφίσατό με ὁ κατάρατος τῷ ὀνόματι . 
καὶ ὃ μάλιστα ἠνίασέ με , ὅτι καὶ ὀνειδίζων ἐμοὶ τὴν συμφοράν , 
Οὐδὲ ὁ πατήρ , φησίν , ὁ Ποσειδῶν ἰάσεταί σε . 
Ποσειδῶν 
Θάρρει , ὦ τέκνον · ἀμυνοῦμαι γὰρ αὐτόν , ὡς μάθῃ ὅτι , καὶ εἰ πήρωσίν μοι ὀφθαλμῶν ἰᾶσθαι ἀδύνατον , τὰ γοῦν τῶν πλεόντων τὸ σώζειν αὐτοὺς καὶ ἀπολλύναι ἐπ) ἐμοί ἐστι · πλεῖ δὲ ἔτι . 
ποσειδον ανδ αλπηειος 
Ποσειδῶν 
Τί τοῦτο , Ἀλφειέ ; 
μόνος τῶν ἄλλων ἐμπεσὼν ἐς τὸ πέλαγος οὔτε ἀναμίγνυσαι τῇ ἅλμῃ , ὡς ἔθος ποταμοῖς ἅπασιν , οὔτε ἀναπαύεις σεαυτὸν διαχυθείς , ἀλλὰ διὰ τῆς θαλάττης ξυνεστὼς καὶ γλυκὺ φυλάττων τὸ ῥεῖθρον , ἀμιγὴς ἔτι καὶ καθαρὸς ἐπείγῃ οὐκ οἶδα ὅπου βύθιος ὑποδὺς καθάπερ οἱ λάροι καὶ ἐρῳδιοί ; 
καὶ ἔοικας ἀνακύψειν που καὶ αὖθις ἀναφανεῖν σεαυτόν . 
Ἀλφειός 
Ἐρωτικόν τι τὸ πρᾶγμά ἐστιν , ὦ Πόσειδον , ὥστε μὴ ἔλεγχε · ἠράσθης δὲ καὶ αὐτὸς πολλάκις . 
Ποσειδῶν 
Γυναικός , ὦ Ἀλφειέ , ἢ νύμφης ἐρᾷς ἢ καὶ τῶν Νηρηίδων αὐτῶν μιᾶς ; 
Ἀλφειός 
Οὔκ , ἀλλὰ πηγῆς , ὦ Πόσειδον . 
Ποσειδῶν 
Ἡ δὲ ποῦ σοι γῆς αὕτη ῥεῖ ; 
Ἀλφειός 
Νησιῶτίς ἐστι Σικελή · Ἀρέθουσαν αὐτὴν καλοῦσιν . 
Ποσειδῶν 
Οἶδα οὐκ ἄμορφον , ὦ Ἀλφειέ , τὴν Ἀρέθουσαν , ἀλλὰ διαυγής τέ ἐστι καὶ διὰ καθαροῦ ἀναβλύζει καὶ τὸ ὕδωρ ἐπιπρέπει ταῖς ψηφίσιν ὅλον ὑπὲρ αὐτῶν 
φαινόμενον ἀργυροειδές . 
Ἀλφειός 
Ὡς ἀληθῶς οἶσθα τὴν πηγήν , ὦ Πόσειδον · 
παῤ ἐκείνην οὖν ἀπέρχομαι . 
Ποσειδῶν 
Ἀλλ) ἄπιθι μὲν καὶ εὐτύχει ἐν τῷ ἔρωτι · 
ἐκεῖνο δέ μοι εἰπέ , ποῦ τὴν Ἀρέθουσαν εἶδες αὐτὸς μὲν 
Αρκὰς ὤν , ἡ δὲ ἐν Συρακούσαις ἐστίν ; 
Ἀλφειός 
Ἐπειγόμενόν με κατέχεις , ὦ Πόσειδον , περίεργα ἐρωτῶν . 
Ποσειδῶν 
Εὖ λέγεις · χώρει παρὰ τὴν ἀγαπωμένην , καὶ ἀναδὺς ἀπὸ τῆς θαλάττης ξυναυλίᾳ μίγνυσο τῇ πηγῇ καὶ ἓν ὕδωρ γίγνεσθε . 
μενελαυς ανδ προτευς 
Μενέλαος 
Ἀλλὰ ὕδωρ μέν σε γίγνεσθαι , ὦ Πρωτεῦ , οὐκ ἀπίθανον , ἐνάλιόν γε ὄντα , καὶ δένδρον , ἔτι φορητόν , καὶ ἐς λέοντα δὲ ὁπότε ἀλλαγείης , ὅμως οὐδὲ τοῦτο ἔξω πίστεως · εἰ δὲ καὶ πῦρ γίγνεσθαι δυνατὸν ἐν θαλάττῃ οἰκοῦντα , τοῦτο πάνυ θαυμάζω καὶ ἀπιστῶ . 
Πρωτεύς 
Μὴ θαυμάσῃς , ὦ Μενέλαε · γίγνομαι γάρ . 
Μενέλαος 
Εἶδον καὶ αὐτός · ἀλλά μοι δοκεῖς — 
εἰρήσεται γὰρ πρὸς σέ — 
γοητείαν τινὰ προσάγειν τῷ πράγματι καὶ τοὺς ὀφθαλμοὺς ἐξαπατᾶν τῶν ὁρώντων αὐτὸς οὐδὲν τοιοῦτο γιγνόμενος . 
Πρωτεύς 
Καὶ τίς ἂν ἡ ἀπάτη ἐπὶ τῶν οὕτως ἐναργῶν γένοιτο ; 
οὐκ ἀνεῳγμένοις τοῖς ὀφθαλμοῖς εἶδες , ἐς ὅσα μετεποίησα ἐμαυτόν ; 
εἰ δὲ ἀπιστεῖς καὶ τὸ πρᾶγμα ψευδὲς εἶναι δοκεῖ , φαντασία τις πρὸ τῶν ὀφθαλμῶν ἱσταμένη , ἐπειδὰν πῦρ γένωμαι , προσένεγκέ μοι , ὦ γενναιότατε , τὴν χεῖρα · εἴσῃ γάρ , εἰ ὁρῶμαι μόνον ἢ καὶ τὸ κάειν τότε μοι πρόσεστιν . 
Μενέλαος 
Οὐκ ἀσφαλὴς ἡ πεῖρα , ὦ Πρωτεῦ . 
Πρωτεύς 
Σὺ δέ μοι , Μενέλαε , δοκεῖς οὐδὲ πολύπουν ἑωρακέναι πώποτε οὐδὲ ὃ πάσχει ὁ ἰχθυς οὗτος εἰδέναι . 
Μενέλαος 
Ἀλλὰ τὸν μὲν πολύπουν εἶδον , ἃ πάσχει δέ , ἡδέως ἂν μάθοιμι παρὰ σοῦ . 
Πρωτεύς 
Ὁποίᾳ ἂν πέτρᾳ προσελθὼν ἁρμόσῃ τὰς κοτύλας καὶ προσφὺς ἔχηται κατὰ τὰς πλεκτάνας , ἐκείνῃ 
ὅμοιον ἀπεργάζεται ἑαυτὸν καὶ μεταβάλλει τὴν χρόαν μιμούμενος τὴν πέτραν , ὡς ἂν λάθῃ τοὺς ἁλιέας μὴ διαλλάττων μηδὲ φανερὸς ὢν διὰ τοῦτο , ἀλλὰ ἐοικὼς τῷ λίθῳ . 
Μενέλαος 
Φασὶ ταῦτα · τὸ δὲ σὸν πολλῷ παραδοξότερον , ὦ Πρωτεῦ . 
Πρωτεύς 
Οὐκ οἶδα , ὦ Μενέλαε , τίνι ἂν ἄλλῳ πιστεύσειας τοῖς ἑαυτοῦ ὀφθαλμοῖς ἀπιστῶν . 
Μενέλαος 
Εἶδον · ἀλλὰ τὸ πρᾶγμα τεράστιον , ὁ αὐτὸς πῦρ καὶ ὕδωρ . 
πανοπε ανδ γαλενε 
Πανόπη 
Εἶδες , ὦ Γαλήνη , χθὲς οἷα ἐποίησεν ἡ 
Ἔρις παρὰ τὸ δεῖπνον ἐν Θετταλίᾳ , διότι μὴ καὶ αὐτὴ ἐκλήθη ἐς τὸ συμπόσιον ; 
Οὐ ξυνειστιώμην ὑμῖν ἔγωγε · ὁ γὰρ Ποσειδῶν ἐκέλευσέ με , ὦ Πανόπη , ἀκύμαντον ἐν τοσούτῳ φυλάττειν τὸ πέλαγος . 
τί δ) οὖν ἐποίησεν ἡ Ἔρις μὴ παροῦσα ; 
Πανόπη 
Ἡ Θέτις μὲν ἤδη καὶ ὁ Πηλεὺς ἀπεληλύθεσαν ἐς τὸν θάλαμον ὑπὸ τῆς Ἀμφιτρίτης καὶ τοῦ Ποσειδῶνος παραπεμφθέντες , ἡ Ἔρις δὲ ἐν τοσούτῳ λαθοῦσα 
πάντας — 
ἐδυνήθη δὲ ῥᾳδίως , τῶν μὲν πινόντων , ἐνίων δὲ κροτούντων ἢ τῷ Ἀπόλλωνι κιθαρίζοντι ἢ ταῖς Μούσαις ᾀδούσαις προσεχόντων τὸν νοῦν — 
ἐνέβαλεν ἐς τὸ ξυμπόσιον μῆλόν τι πάγκαλον , χρυσοῦν ὅλον , ὦ Γαλήνη · 
ἐπεγέγραπτο δὲ ἡ καλὴ λαβέτω. κυλινδούμενον δὲ τοῦτο ὥσπερ ἐξεπίτηδες ἧκεν ἔνθα Ἥρα τε καὶ Ἀφροδίτη καὶ Ἀθηνᾶ κατεκλίνοντο . 
κἀπειδὴ ὁ Ἑρμῆς ἀνελόμενος ἐπελέξατο τὰ γεγραμμένα , αἱ μὲν Νηρηίδες ἡμεῖς ἀπεσιωπήσαμεν . 
τί γὰρ ἔδει ποιεῖν ἐκείνων παρουσῶν ; 
αἱ δὲ ἀντεποιοῦντο ἑκάστη καὶ αὑτῆς εἶναι τὸ μῆλον ἠξίουν , καὶ εἰ μή γε ὁ Ζεὺς διέστησεν αὐτάς , καὶ ἄχρι χειρῶν ἂν τὸ πρᾶγμα προὐχώρησεν . 
ἀλλ) ἐκεῖνος , Αὐτὸς μὲν οὐ κρινῶ , φησί , περὶ τούτου , — 
καίτοι ἐκεῖναι αὐτὸν δικάσαι ἠξίουν — 
ἄπιτε δὲ ἐς τὴν Ἴδην παρὰ τὸν 
Πριάμου παῖδα , ὃς οἶδέ τε διαγνῶναι τὸ κάλλιον φιλόκαλος ὤν , καὶ οὐκ ἂν ἐκεῖνος κρίναι κακῶς . 
Τί οὖν αἱ θεαί , ὦ Πανόπη ; 
Πανόπη 
Τήμερον , οἶμαι , ἀπίασιν ἐς τὴν Ἴδην , καί τις ἥξει μετὰ μικρὸν ἀπαγγέλλων ἡμῖν τὴν κρατοῦσαν . 
Ἤδη σοί φημι , οὐκ ἄλλη κρατήσει τῆς Ἀφροδίτης ἀγωνιζομένης , ἢν μὴ πάνυ ὁ διαιτητὴς ἀμβλυώττῃ . 
τριτον , αμψμονε , ανδ ποσειδον 
Τρίτων 
Ἐπὶ τὴν Λέρναν , ὦ Πόσειδον , παραγίνεται καθ) ἑκάστην ἡμέραν ὑδρευσομένη παρθένος , πάγκαλόν τι χρῆμα · οὐκ οἶδα ἔγωγε καλλίω παῖδα ἰδών . 
Ποσειδῶν 
Ἐλευθέραν τινά , ὦ Τρίτων , λέγεις , ἢ θεράπαινά τις ὑδροφόρος ἐστίν ; 
Τρίτων 
Οὐ μὲν οὖν , ἀλλὰ τοῦ Αἰγυπτίου ἐκείνου θυγάτηρ , μία τῶν πεντήκοντα καὶ αὐτή , Ἀμυμώνη τοὔνομα · 
ἐπυθόμην γὰρ ἥτις καλοῖτο καὶ τὸ γένος . 
ὁ Δαναὸς δὲ σκληραγωγεῖ τὰς θυγατέρας καὶ αὐτουργεῖν διδάσκει καὶ πέμπει ὕδωρ τε ἀρυσομένας καὶ πρὸς τὰ ἄλλα παιδεύει ἀόκνους εἶναι αὐτάς . 
Ποσειδῶν 
Μόνη δὲ παραγίνεται μακρὰν οὕτω τὴν ὁδὸν ἐξ Ἄργους ἐς Λέρναν ; 
Τρίτων 
Μόνη · πολυδίψιον δὲ τὸ Ἄργος , ὡς οἶσθα · 
ὥστε ἀνάγκη ἀεὶ ὑδροφορεῖν . 
Ποσειδῶν 
Ὦ Τρίτων , οὐ μετρίως διετάραξάς με εἰπὼν τὰ περὶ τῆς παιδός · ὥστε ἴωμεν ἐπ) αὐτήν . 
Τρίτων 
Ἴωμεν · ἤδη γοῦν καιρὸς τῆς ὑδροφορίας · 
καὶ σχεδόν που κατὰ μέσην τὴν ὁδόν ἐστιν ἰοῦσα ἐς τὴν Λέρναν . 
Ποσειδῶν 
Οὐκοῦν ζεῦξον τὸ ἅρμα · ἢ τοῦτο μὲν πολλὴν ἔχει τὴν διατριβὴν ὑπάγειν τοὺς ἵππους τῇ ζεύγλῃ καὶ τὸ ἅρμα ἐπισκευάζειν , σὺ δὲ ἀλλὰ δελφῖνά μοί τινα τῶν ὠκέων παράστησον · ἐφιππάσομαι γὰρ ἐπ) αὐτοῦ τάχιστα . 
Τρίτων 
Ἰδού σοι οὑτοσὶ δελφίνων ὁ ὠκύτατος . 
Ποσειδῶν 
Εὖ γε · ἀπελαύνωμεν · σὺ δὲ παρανήχου , ὦ 
Τρίτων . 
κἀπειδὴ πάρεσμεν ἐς τὴν Λέρναν , ἐγὼ μὲν λοχήσω ἐνταῦθά που , σὺ δὲ ἀποσκόπει · ὁπόταν αἴσθῃ προσιοῦσαν αὐτὴν — 
Τρίτων 
Αὕτη σοι πλησίον . 
Ποσειδῶν 
Καλή , ὦ Τρίτων , καὶ ὡραία παρθένος · 
ἀλλὰ συλληπτέα ἡμῖν ἐστιν . 
Ἀμυμώνη 
Ἄνθρωπε , ποῖ με ξυναρπάσας ἄγεις ; 
ἀνδραποδιστὴς εἶ , καὶ ἔοικας ἡμῖν ὑπ) Αἰγύπτου τοῦ θείου ἐπιπεμφθῆναι · 
ὥστε βοήσομαι τὸν πατέρα . 
Τρίτων 
Σιώπησον , ὦ Ἀμυμώνη · Ποσειδῶν ἐστι . 
Ἀμυμώνη 
Τί Ποσειδῶν λέγεις ; 
τί βιάζῃ με , ὦ ἄνθρωπε , καὶ ἐς τὴν θάλατταν καθέλκεις ; 
ἐγὼ δὲ ἀποπνιγήσομαι ἡ ἀθλία καταδῦσα . 
Ποσειδῶν 
Θάρρει , οὐδὲν δεινὸν μὴ πάθῃς · ἀλλὰ καὶ 
πηγὴν ἐπώνυμόν σοι ἀναδοθῆναι ἐάσω ἐνταῦθα πατάξας τῇ τριαίνῃ τὴν πέτραν πλησίον τοῦ κλύσματος , καὶ σὺ εὐδαίμων ἔσῃ καὶ μόνη τῶν ἀδελφῶν οὐχ ὑδροφορήσεις ἀποθανοῦσα . 
νοτυς ανδ ζεπηυρος 
Νότος 
Ταύτην , ὦ Ζέφυρε , τὴν δάμαλιν , ἣν διὰ τοῦ πελάγους ἐς Αἴγυπτον ὁ Ἑρμῆς ἄγει , ὁ Ζεὺς διεκόρευσεν ἁλοὺς ἔρωτι ; 
Ζέφυρος 
Ναί , ὦ Νότε · οὐ δάμαλις δὲ τότε , ἀλλὰ παῖς ἦν τοῦ ποταμοῦ Ἰνάχου · νῦν δὲ ἡ Ἥρα τοιαύτην ἐποίησεν αὐτὴν ζηλοτυπήσασα , ὅτι καὶ πάνυ ἑώρα ἐρῶντα τὸν Δία . 
Νότος 
Νῦν οὖν ἔτι ἐρᾷ τῆς βοός ; 
Ζέφυρος 
Καὶ μάλα , καὶ διὰ τοῦτο ἐς Αἴγυπτον αὐτὴν ἔπεμψε καὶ ἡμῖν προσέταξε μὴ κυμαίνειν τὴν θάλατταν ἔστ) ἂν διανήξηται , ὡς ἀποτεκοῦσα ἐκεῖ — 
κυεῖ δὲ ἤδη — θεὸς γένοιτο καὶ αὐτὴ καὶ τὸ τεχθέν . 
Νότος 
Ἡ δάμαλις θεός ; 
Ζέφυρος 
Καὶ μάλα , ὦ Νότε · ἄρξει τε , ὡς ὁ Ἑρμῆς ἔφη , τῶν πλεόντων καὶ ἡμῶν ἔσται δέσποινα , ὅντινα ἂν ἡμῶν ἐθέλῃ ἐκπέμψαι ἢ κωλῦσαι ἐπιπνεῖν . 
Νότος 
Θεραπευτέα τοιγαροῦν , ὦ Ζέφυρε , ἤδη δέσποινά γε οὖσα . 
Ζέφυρος 
Νὴ Δἴ · εὐνουστέρα γὰρ ἂν οὕτω γένοιτο . 
ἀλλ) ἤδη γὰρ διεπέρασε καὶ ἐξένευσεν ἐς τὴν γῆν . 
ὁρᾷς ὅπως οὐκέτι μὲν τετραποδιστὶ βαδίζει , ἀνορθώσας δὲ αὐτὴν ὁ Ἑρμῆς γυναῖκα παγκάλην αὖθις ἐποίησε ; 
Νότος 
Παράδοξα γοῦν ταῦτα , ὦ Ζέφυρε · οὐκέτι τὰ κέρατα οὐδὲ οὐρὰ καὶ δίχηλα τὰ σκέλη , ἀλλ) ἐπέραστος κόρη . 
ὁ μέντοι Ἑρμῆς τί παθὼν μεταβέβληκεν ἑαυτὸν καὶ ἀντὶ νεανίου κυνοπρόσωπος γεγένηται ; 
Ζέφυρος 
Μὴ πολυπραγμονῶμεν , ὅτε ἄμεινον ἐκεῖνος οἶδε τὰ πρακτέα . 
ποσειδον ανδ τηε δολπηινς 
Ποσειδῶν 
Εὖ γε , ὦ Δελφῖνες , ὅτι ἀεὶ φιλάνθρωποί ἐστε , καὶ πάλαι μὲν τὸ τῆς Ἰνοῦς παιδίον ἐπὶ τὸν Ἰσθμὸν ἐκομίσατε ὑποδεξάμενοι ἀπὸ τῶν Σκειρωνίδων μετὰ τῆς 
μητρὸς ἐμπεσόν , καὶ νῦν σὺ τὸν κιθαρῳδὸν τουτονὶ τὸν ἐκ Μηθύμνης ἀναλαβὼν ἐξενήξω ἐς Ταίναρον αὐτῇ σκευῇ καὶ κιθάρᾳ , οὐδὲ περιεῖδες κακῶς ὑπὸ τῶν ναυτῶν ἀπολλύμενον . 
δελφῖνες 
Μὴ θαυμάσῃς , ὦ Πόσειδον , εἰ τοὺς ἀνθρώπους εὖ ποιοῦμεν ἐξ ἀνθρώπων γε καὶ αὐτοὶ ἰχθύες γενόμενοι . 
Ποσειδῶν 
Καὶ μέμφομαί γε τῷ Διονύσῳ , ὅτι ὑμᾶς καταναυμαχήσας μετέβαλε , δέον χειρώσασθαι μόνον , ὥσπερ τοὺς ἄλλους ὑπηγάγετο . 
πῶς δ) οὖν τὰ κατὰ τὸν Ἀρίονα τοῦτον ἐγένετο , ὦ Δελφίν ; 
δελφῖνες 
Ὁ Περίανδρος , οἶμαι , ἔχαιρεν αὐτῷ καὶ πολλάκις μετεπέμπετο αὐτὸν ἐπὶ τῇ τέχνῃ , ὁ δὲ πλουτήσας παρὰ τοῦ τυράννου ἐπεθύμησε πλεύσας οἴκαδε ἐς 
τὴν Μήθυμναν ἐπιδείξασθαι τὸν πλοῦτον , καὶ ἐπιβὰς πορθμείου τινὸς κακούργων ἀνδρῶν ὡς ἔδειξε πολὺν ἄγων χρυσόν τε καὶ ἄργυρον , ἐπεὶ κατὰ μέσον τὸ Αἰγαῖον ἐγένοντο , ἐπιβουλεύουσιν αὐτῷ οἱ ναῦται · ὁ δὲ — 
ἠκροώμην γὰρ ἅπαντα παρανέων τῷ σκάφει — 
Ἐπεὶ ταῦτα ὑμῖν δέδοκται , ἔφη , ἀλλὰ τὴν σκευὴν ἀναλαβόντα με καὶ ᾅσαντα θρῆνόν τινα ἐπ) ἐμαυτῷ ἑκόντα ἐάσατε ῥῖψαι ἐμαυτόν . 
ἐπέτρεψαν οἱ ναῦται καὶ ἀνέλαβε τὴν σκευὴν καὶ ᾖσε πάνυ λιγυρόν , καὶ ἔπεσεν ἐς τὴν θάλατταν ὡς αὐτίκα πάντως ἀποθανούμενος · ἐγὼ δὲ ὑπολαβὼν καὶ ἀναθέμενος αὐτὸν ἐξενηξάμην ἔχων ἐς Ταίναρον . 
Ποσειδῶν 
Ἐπαινῶ σε τῆς φιλομουσίας · ἄξιον γὰρ τὸν μισθὸν ἀποδέδωκας αὐτῷ ἀκροάσεως . 
ποσειδον ανδ νερειδες 
Ποσειδῶν 
Τὸ μὲν στενὸν τοῦτο , ἔνθα ἡ παῖς κατηνέχθη , 
Ἑλλήσποντος ἀπ) αὐτῆς καλείσθω · τὸν δὲ νεκρὸν ὑμεῖς , ὦ Νηρηίδες , παραλαβοῦσαι τῇ Τρῳάδι προσενέγκατε , ὡς ταφείη ὑπὸ τῶν ἐπιχωρίων . 
Ἀμφιτρίτη 
Μηδαμῶς , ὦ Πόσειδον , ἀλλ) ἐνταῦθα ἐν τῷ ἐπωνύμῳ πελάγει τεθάφθω · ἐλεοῦμεν γὰρ αὐτὴν οἴκτιστα ὑπὸ τῆς μητρυιᾶς πεπονθυῖαν . 
Ποσειδῶν 
Τοῦτο μέν , ὦ Ἀμφιτρίτη , οὐ θέμις · οὐδὲ ἄλλως καλὸν ἐνταῦθά που κεῖσθαι ὑπὸ τῇ ψάμμῳ αὐτήν , ἀλλ) ὅπερ ἔφην ἐν τῇ Τρῳάδι ἢ ἐν Χερρονήσῳ τεθάψεται . 
ἐκεῖνο δὲ παραμύθιον οὐ μικρὸν ἔσται αὐτῇ , ὅτι μετ) ὀλίγον τὰ αὐτὰ καὶ ἡ Ἰνὼ πείσεται καὶ ἐμπεσεῖται ὑπὸ τοῦ Ἀθάμαντος διωκομένη ἐς τὸ πέλαγος ἀπ) ἄκρου τοῦ 
Κιθαιρῶνος , καθ) ὅπερ καθήκει ἐς τὴν θάλατταν , ἔχουσα καὶ τὸν υἱὸν ἐπὶ τῆς ἀγκάλης . 
ἀλλὰ κἀκείνην σῶσαι δεήσει χαρισαμένους τῷ Διονύσῳ · τροφὸς γὰρ αὐτοῦ καὶ τίτθη ἡ Ἰνώ . 
Ἀμφιτρίτη 
Οὐκ ἐχρῆν οὕτω πονηρὰν οὖσαν . 
Ποσειδῶν 
Ἀλλὰ τῷ Διονύσῳ ἀχαριστεῖν , ὦ Ἀμφιτρίτη , οὐκ ἄξιον . 
Νηρηίδες 
Αὕτη δὲ ἄρα τί παθοῦσα κατέπεσεν ἀπὸ τοῦ κριοῦ ; 
ὁ ἀδελφὸς δὲ ὁ Φρίξος ἀσφαλῶς ὀχεῖται ; 
Ποσειδῶν 
Εἰκότως · νεανίας γὰρ καὶ δυνατὸς ἀντέχειν πρὸς τὴν φοράν , ἡ δὲ ὑπ) ἀηθείας ἐπιβᾶσα ὀχήματος παραδόξου καὶ ἀπιδοῦσα ἐς βάθος ἀχανές , ἐκπλαγεῖσα καὶ τῷ θάλπει ἅμα συσχεθεῖσα καὶ ἰλιγγιάσασα πρὸς τὸ σφοδρὸν τῆς πτήσεως ἀκρατὴς ἐγένετο τῶν κεράτων τοῦ 
κριοῦ , ὧν τέως ἐπείληπτο , καὶ κατέπεσεν ἐς τὸ πέλαγος . 
Νηρηίδες 
Οὔκουν ἐχρῆν τὴν μητέρα τὴν Νεφέλην βοηθῆσαι πιπτούσῃ ; 
Ποσειδῶν 
Ἐχρῆν ἀλλ) ἡ Μοῖρα τῆς Νεφέλης πολλῷ δυνατωτέρα . 
ιρις ανδ ποσειδον 
Ἶρις 
Τὴν νῆσον τὴν πλανωμένην , ὦ Πόσειδον , ἣν ἀποσπασθεῖσαν τῆς Σικελίας ὕφαλον ἔτι νήχεσθαι συμβέβηκε , ταύτην , φησὶν ὁ Ζεύς , στῆσον ἤδη καὶ ἀνάφηνον καὶ ποίησον ἤδη δῆλον ἐν τῷ Αἰγαίῳ μέσῳ βεβαίως μένειν στηρίξας πάνυ ἀσφαλῶς · δεῖται γάρ τι αὐτῆς . 
Ποσειδῶν 
Πεπράξεται ταῦτα , ὦ Ἶρι . 
τίνα δὲ ὅμως παρέξει 
αὐτῷ τὴν χρείαν ἀναφανεῖσα καὶ μηκέτι πλέουσα ; 
Ἶρις 
Τὴν Λητὼ ἐπ) αὐτῆς δεῖ ἀποκυῆσαι · ἤδη γὰρ πονήρως ὑπὸ τῶν ὠδίνων ἔχει . 
Ποσειδῶν 
Τί οὖν ; 
οὐχ ἱκανὸς ὁ οὐρανὸς ἐντεκεῖν ; 
εἰ δὲ μὴ οὗτος , ἀλλ) ἥ γε γῆ πᾶσα οὐκ ἂν δύναιτο ὑποδέξασθαι τὰς γονὰς αὐτῆς ; 
Ἶρις 
Οὔκ , ὦ Πόσειδον · ἡ Ἥρα γὰρ ὅρκῳ μεγάλῳ κατέλαβε τὴν γῆν , μὴ παρασχεῖν τῇ Λητοῖ τῶν ὠδίνων ὑποδοχήν . 
ἡ τοίνυν νῆσος αὕτη ἀνώμοτός ἐστιν · ἀφανὴς γὰρ ἦν . 
Ποσειδῶν 
Συνίημι . 
στῆθι , ὦ νῆσε , καὶ ἀνάδυθι αὖθις ἐκ τοῦ βυθοῦ καὶ μηκέτι ὑποφέρου , ἀλλὰ βεβαίως μένε καὶ ὑπόδεξαι , ὦ εὐδαιμονεστάτη , τοῦ ἀδελφοῦ τα τέκνα δύο , τοὺς καλλίστους τῶν θεῶν · καὶ ὑμεῖς , ὦ 
Τρίτωνες , διαπορθμεύσατε τὴν Λητὼ ἐς αὐτήν · καὶ γαληνὰ ἅπαντα ἔστω . 
τὸν δράκοντα δέ , ὃς νῦν ἐξοιστρεῖ αὐτὴν φοβῶν , τὰ νεογνὰ ἐπειδὰν τεχθῇ , αὐτίκα μέτεισι καὶ τιμωρήσει τῇ μητρί . 
σὺ δὲ ἀπάγγελλε τῷ Διὶ πάντα εἶναι εὐτρεπῆ · ἕστηκεν ἡ Δῆλος · ἡκέτω ἡ Λητὼ ἤδη καὶ τικτέτω . 
χαντηυς ανδ τηαλασσα 
Ξάνθος 
Δέξαι με , ὦ θάλασσα , δεινὰ πεπονθότα καὶ κατάσβεσόν μου τὰ τραύματα . 
Θάλασσα 
Τί τοῦτο , ὦ Ξάνθε ; 
τίς σε κατέκαυσεν ; 
Ξάνθος 
Ὁ Ἥφαιστος . 
ἀλλ) ἀπηνθράκωμαι ὅλος ὁ κακοδαίμων καὶ ζέω . 
Θάλασσα 
διὰ τί δαί σοι καὶ ἐνέβαλε τὸ πῦρ ; 
Ξάνθος 
διὰ τὸν ταύτης υἱὸν τῆς Θέτιδος · ἐπεὶ γὰρ φονεύοντα τοὺς Φρύγας ἱκετεύσας οὐκ ἔπαυσα τῆς ὀργῆς , ἀλλ) ὑπὸ τῶν νεκρῶν ἐνέφραττέ μοι τὸν ῥοῦν , ἐλεήσας τοὺς ἀθλίους ἐπῆλθον ἐπικλύσαι ἐθέλων , ὡς φοβηθεὶς ἀπόσχοιτο τῶν ἀνδρῶν . 
ἐνταῦθα ὁ Ἥφαιστος 
— 
ἔτυχε γὰρ πλησίον που ὤν — 
πᾶν ὅσον , οἶμαι , πῦρ εἶχε καὶ ὅσον ἐν τῇ Αἴτνῃ καὶ εἴ ποθι ἄλλοθι , φέρων ἐπῆλθέ μοι , καὶ ἔκαυσε μὲν τὰς πτελέας καὶ μυρίκας , ὤπτησε δὲ καὶ τοὺς κακοδαίμονας ἰχθῦς καὶ τὰς ἐγχέλεις , αὐτὸν δὲ ἐμὲ ὑπερκαχλάσαι ποιήσας μικροῦ δεῖν ὅλον ξηρὸν εἴργασται . 
ὁρᾷς γοῦν , ὅπως διάκειμαι ὑπὸ τῶν ἐγκαυμάτων . 
Θάλασσα 
Θολερός , ὦ Ξάνθε , καὶ θερμός , ὡς εἰκός , τὸ αἷμα μὲν ἀπὸ τῶν νεκρῶν , ἡ θέρμη δέ , ὡς φής , ἀπὸ τοῦ πυρός · καὶ εἰκότως , ὦ Ξάνθε , ὃς ἐπὶ τὸν ἐμὸν υἱωνὸν ὥρμησας οὐκ αἰδεσθεὶς ὅτι Νηρηίδος υἱὸς ἦν . 
Ξάνθος 
Οὐκ ἔδει οὖν ἐλεῆσαι γείτονας ὄντας τοὺς Φρύγας ; 
Θάλασσα 
Τὸν Ἥφαιστον δὲ οὐκ ἔδει ἐλεῆσαι Θέτιδος υἱὸν ὄντα τὸν Ἀχιλλέα , 
δορις ανδ τηετις 
Δῶρις 
Τί δακρύεις , ὦ Θέτι ; 
Θέτις 
Καλλίστην , ὦ Δωρί , κόρην εἶδον ἐς κιβωτὸν ὑπὸ τοῦ πατρὸς ἐμβληθεῖσαν , αὐτήν τε καὶ βρέφος αὐτῆς ἀρτιγέννητον · ἐκέλευσε δὲ ὁ πατὴρ τοὺς ναύτας ἀναλαβόντας 
τὸ κιβώτιον , ἐπειδὰν πολὺ ἀπὸ τῆς γῆς ἀποσπάσωσιν , ἀφεῖναι ἐς τὴν θάλατταν , ὡς ἀπόλοιτο ἡ ἀθλία , καὶ αὐτὴ καὶ τὸ βρέφος . 
Δῶρις 
Τίνος δὲ ἕνεκα , ὦ ἀδελφή ; 
εἰπέ , εἴ τι ἔμαθες ἀκριβῶς ἅπαντα . 
Θέτις 
Ὁ Ἀκρίσιος ὁ πατὴρ αὐτῆς καλλίστην οὖσαν ἐπαρθένευεν ἐς χαλκοῦν τινα θάλαμον ἐμβαλών · εἶτα , εἰ μὲν ἀληθὲς οὐκ ἔχω εἰπεῖν , φασὶ δ) οὖν τὸν Δία χρυσὸν γενόμενον ῥυῆναι διὰ τοῦ ὀρόφου ἐπ) αὐτήν , δεξαμένην δὲ ἐκείνην ἐς τὸν κόλπον καταρρέοντα τὸν θεὸν ἐγκύμονα γενέσθαι . 
τοῦτο αἰσθόμενος ὁ πατήρ , ἄγριός τις καὶ ζηλότυπος γέρων , ἠγανάκτησε καὶ ὑπό τινος μεμοιχεῦσθαι οἰηθεὶς αὐτὴν ἐμβάλλει ἐς τὴν κιβωτὸν ἄρτι τετοκυῖαν . 
Δῶρις 
Ἡ δὲ τί ἔπραττεν , ὦ Θέτι , ὁπότε καθίετο ; 
Θέτις 
Ὑπὲρ αὐτῆς μὲν ἐσίγα , ὦ Δωρί , καὶ ἔφερε τὴν καταδίκην , τὸ βρέφος δὲ παρῃτεῖτο μὴ ἀποθανεῖν δακρύουσα καὶ τῷ πάππῳ δεικνύουσα αὐτό , κάλλιστον ὄν · τὸ δὲ ὑπ) ἀγνοίας τῶν κακῶν ὑπεμειδία πρὸς τὴν θάλατταν . 
ὑποπίμπλαμαι αὖθις τοὺς ὀφθαλμοὺς δακρύων μνημονεύουσα αὐτῶν . 
Δῶρις 
Κἀμὲ δακρῦσαι ἐποίησας . 
ἀλλ) ἤδη τεθνᾶσιν ; 
Θέτις 
Οὐδαμῶς · νήχεται γὰρ ἔτι ἡ κιβωτὸς ἀμφὶ τὴν Σέριφον ζῶντας αὐτοὺς φυλάττουσα . 
Δῶρις 
Τί οὖν οὐχὶ σώζομεν αὐτὴν τοῖς ἁλιεῦσι τούτοις ἐμβαλοῦσαι ἐς τὰ δίκτυα τοῖς Σεριφίοις ; 
οἱ δὲ ἀνασπάσαντες σώσουσι δῆλον ὅτι . 
Θέτις 
Εὖ λέγεις , οὕτω ποιῶμεν · μὴ γὰρ ἀπολέσθω μήτε αὐτὴ μήτε τὸ παιδίον οὕτως ὂν καλόν . 
ενιπευς ανδ ποσειδον 
Ἐνιπεύς 
Οὐ καλὰ ταῦτα , ὦ Πόσειδον · εἰρήσεται γὰρ τἀληθές · ὑπελθών μου τὴν ἐρωμένην εἰκασθεὶς ἐμοὶ διεκόρευσας τὴν παῖδα · ἡ δὲ ᾤετο ὑπ) ἐμοῦ ταῦτα πεπονθέναι καὶ διὰ τοῦτο παρεῖχεν ἑαυτήν . 
Ποσειδῶν 
Σὺ γάρ , ὦ Ἐνιπεῦ , ὑπεροπτικὸς ἦσθα καὶ βραδύς , ὃς κόρης οὕτω καλῆς φοιτώσης ὁσημέραι παρὰ σέ , ἀπολλυμένης ὑπὸ τοῦ ἔρωτος , ὑπερεώρας καὶ ἔχαιρες λυπῶν αὐτήν , ἡ δὲ περὶ τὰς ὄχθας ἁλύουσα καὶ ἐπεμβαίνουσα καὶ λουομένη ἐνίοτε ηὔχετό σοι ἐντυχεῖν , σὺ δὲ ἐθρύπτου πρὸς αὐτήν . 
Ἐνιπεύς 
Τί οὖν ; 
διὰ τοῦτο ἐχρῆν σε προαρπάσαι τὸν ἔρωτα καὶ καθυποκρίνασθαι Ἐνιπέα ἀντὶ Ποσειδῶνος εἶναι καὶ κατασοφίσασθαι τὴν Τυρὼ ἀφελῆ κόρην οὖσαν ; 
Ποσειδῶν 
Ὀψὲ ζηλοτυπεῖς , ὦ Ἐνιπεῦ , ὑπερόπτης πρότερον ὤν · ἡ Τυρὼ δὲ οὐδὲν δεινὸν πέπονθεν οἰομένη ὑπὸ σοῦ διακεκορεῦσθαι . 
Ἐνιπεύς 
Οὐ μὲν οὖν · ἔφησθα γὰρ ἀπιὼν ὅτι Ποσειδῶν δῶν ἦσθα , ὃ καὶ μάλιστα ἐλύπησεν αὐτήν · καὶ ἐγὼ τοῦτο ἠδίκημαι , ὅτι τὰ ἐμὰ σὺ ηὐφραίνου τότε καὶ περιστήσας πορφύρεόν τι κῦμα , ὅπερ ὑμᾶς συνέκρυπτεν ἅμα , συνῆσθα τῇ παιδὶ ἀντ) ἐμοῦ . 
Ποσειδῶν 
Ναί · σὺ γὰρ οὐκ ἤθελες , ὦ Ἐνιπεῦ . 
τριτον ανδ νηριδες 
Τρίτων 
Τὸ κῆτος ὑμῶν , ὦ Νηρηίδες , ὃ ἐπὶ τὴν 
τοῦ Κηφέως θυγατέρα τὴν Ἀνδρομέδαν ἐπέμψατε , οὔτε τὴν παῖδα ἠδίκησεν , ὡς οἴεσθε , καὶ αὐτὸ ἤδη τέθνηκεν . 
Νηρηίδες 
Ὑπὸ τίνος , ὦ Τρίτων ; 
ἢ ὁ Κηφεὺς καθάπερ δέλεαρ προθεὶς τὴν κόρην ἀπέκτεινεν ἐπιών , λοχήσας μετὰ πολλῆς δυνάμεως ; 
Τρίτων 
Οὔκ · ἀλλὰ ἴστε , οἶμαι , ὦ Ἰφιάνασσα , τὸν 
Περσέα , τὸ τῆς Δανάης παιδίον , ὃ μετὰ τῆς μητρὸς ἐν τῇ κιβωτῷ ἐμβληθὲν ἐς τὴν θάλατταν ὑπὸ τοῦ μητροπάτορος ἐσώσατε οἰκτείρασαι αὐτούς . 
Ἰφιάνασσα 
Οἶδα ὃν λέγεις · εἰκὸς δὲ ἤδη νεανίαν εἶναι καὶ μάλα γενναῖόν τε καὶ καλὸν ἰδεῖν . 
Τρίτων 
Οὗτος ἀπέκτεινε τὸ κῆτος . 
Ἰφιάνασσα 
διὰ τί , ὦ Τρίτων ; 
οὐ γὰρ δὴ σῶστρα ἡμῖν τοιαῦτα ἐκτίνειν αὐτὸν ἐχρῆν . 
Τρίτων 
Ἐγὼ ὑμῖν φράσω τὸ πᾶν ὡς ἐγένετο · 
ἐστάλη μὲν οὗτος ἐπὶ τὰς Γοργόνας ἆθλόν τινα τοῦτον τῷ βασιλεῖ ἐπιτελῶν , ἐπεὶ δὲ ἀφίκετο ἐς τὴν Λιβύην — 
Ἰφιάνασσα 
Πῶς , ὦ Τρίτων ; 
μόνος ; 
ἢ καὶ ἄλλους συμμάχους ἦγεν ; 
ἄλλως γὰρ δύσπορος ἡ ὁδός . 
Τρίτων 
διὰ τοῦ ἀέρος · ὑπόπτερον γὰρ αὐτὸν ἡ 
Αθηνᾶ ἔθηκεν . 
ἐπεὶ δ) οὖν ἧκεν ὅπου διῃτφντο , αἱ μὲν ἐκάθευδον , οἶμαι , ὁ δὲ ἀποτεμὼν τῆς Μεδούσης την κεφαλὴν ᾤχετο ἀποπτάμενος . 
Ἰφιάνασσα 
Πῶς ἰδών ; 
ἀθέατοι γάρ εἰσιν · ἢ ὃς ἂν ἴδῃ , οὐκ ἄν τι ἄλλο μετὰ ταύτας ἴδοι . 
Τρίτων 
Ἡ Ἀθηνᾶ τὴν ἀσπίδα προφαίνουσα — 
τοιαῦτα γὰρ ἤκουσα διηγουμένου αὐτοῦ πρὸς τὴν Ἀνδρομέδαν καὶ πρὸς τὸν Κηφέα ὕστερον — 
ἡ Ἀθηνᾶ δὴ ἐπὶ τῆς ἀσπίδος ἀποστιλβούσης ὥσπερ ἐπὶ τοῦ κατόπτρου παρέσχεν αὐτῷ ἰδεῖν τὴν εἰκόνα τῆς Μεδούσης · εἶτα λαβόμενος τῇ λαιᾷ τῆς κόμης , ἐνορῶν δ) ἐς τὴν εἰκόνα , τῇ δεξιᾷ τὴν ἅρπην ἔχων , ἀπέτεμε τὴν κεφαλὴν αὐτῆς , καὶ πρὶν ἀνεγρέσθαι τὰς ἀδελφὰς ἀνέπτατο . 
ἐπεὶ δὲ κατὰ τὴν παράλιον ταύτην Αἰθιοπίαν ἐγένετο , ἤδη πρόσγειος πετόμενος , ὁρᾷ τὴν Ἀνδρομέδαν προκειμένην ἐπί τινος πέτρας προβλῆτος προσπεπατταλευμένην , καλλίστην , ὦ θεοί , καθειμένην τὰς κόμας , ἡμίγυμνον πολὺ ἔνερθεν τῶν μαστῶν · καὶ τὸ μὲν πρῶτον οἰκτείρας τὴν τύχην αὐτῆς ἀνηρώτα τὴν αἰτίαν τῆς καταδίκης , κατὰ μικρὸν δὲ ἁλοὺς ἔρωτι — 
ἐχρῆν γὰρ σεσῶσθαι τὴν παῖδα 
— 
βοηθεῖν διέγνω · καὶ ἐπειδὴ τὸ κῆτος ἐπῄει μάλα φοβερὸν ὡς καταπιόμενον τὴν Ἀνδρομέδαν , ὑπεραιωρηθεὶς ὁ νεανίσκος πρόκωπον ἔχων τὴν ἅρπην τῇ μὲν καθικνεῖται , τῇ δὲ προδεικνὺς τὴν Γοργόνα λίθον ἐποίει αὐτό , τὸ δὲ τέθνηκεν ὁμοῦ καὶ πέπηγεν αὐτοῦ τὰ πολλά , ὅσα εἶδε τὴν Μέδουσαν · ὁ δὲ λύσας τὰ δεσμὰ τῆς παρθένου , ὑποσχὼν τὴν χεῖρα ὑπεδέξατο ἀκροποδητὶ κατιοῦσαν ἐκ τῆς πέτρας ὀλισθηρᾶς οὔσης , καὶ νῦν γαμεῖ ἐν τοῦ Κηφέως καὶ ἀπάξει αὐτὴν ἐς Ἄργος , ὥστε ἀντὶ θανάτου γάμον οὐ τὸν τυχόντα εὕρετο . 
Ἰφιάνασσα 
Ἐγὼ μὲν οὐ πάνυ τῷ γεγονότι ἄχθομαι · τί γὰρ ἡ παῖς ἠδίκει ἡμᾶς , εἴ τι ἡ μήτηρ ἐμεγαλαυχεῖτο καὶ ἠξίου καλλίων εἶναι ; 
Δῶρις 
Ὅτι οὕτως ἂν ἤλγησεν ἐπὶ τῇ θυγατρὶ μήτηρ γε οὖσα . 
Ἰφιάνασσα 
Μηκέτι μεμνώμεθα , ὦ Δωρί , ἐκείνων , εἴ τι βάρβαρος γυνὴ ὑπὲρ τὴν ἀξίαν ἐλάλησεν · ἱκανὴν γὰρ ἡμῖν τιμωρίαν ἔδωκε φοβηθεῖσα ἐπὶ τῇ παιδί . 
χαίρωμεν οὖν τῷ γάμῳ . 
ζεπηψρυς ανδ νοτυς 
Ζέφυρος 
Οὐ πώποτε πομπὴν ἐγὼ μεγαλοπρεπεστέραν εἶδον ἐν τῇ θαλάττῃ , ἀφ) οὗ γέ εἰμι καὶ πνέω . 
σὺ δὲ οὐκ εἶδες , ὦ Νότε ; 
Νότος 
Τίνα ταύτην λέγεις , ὦ Ζέφυρε , τὴν πομπήν ; 
ἢ τίνες οἱ πέμποντες ἦσαν ; 
Ζέφυρος 
Ἡδίστου θεάματος ἀπελείφθης , οἷον οὐκ ἂν ἄλλο ἴδοις ἔτι . 
Νότος 
Περὶ τὴν ἐρυθρὰν γὰρ θάλατταν εἰργαζόμην , ἐπέπνευσα δὲ καὶ μέρος τῆς Ἰνδικῆς , ὅσα παράλια τῆς χώρας · οὐδὲν οὖν οἶδα ὧν λέγεις . 
Ζέφυρος 
Ἀλλὰ τὸν Σιδώνιον Ἀγήνορα οἶδας ; 
Νότος 
Ναί · τὸν τῆς Εὐρώπης πατέρα . 
τί μην ; 
Ζέφυρος 
Περὶ αὐτῆς ἐκείνης διηγήσομαί σοι . 
Νότος 
Μῶν ὅτι ὁ Ζεὺς ἐραστὴς τῆς παιδὸς ἐκ πολ λοῦ ; 
τοῦτο γὰρ καὶ πάλαι ἠπιστάμην . 
Ζέφυρος 
Οὐκοῦν τὸν μὲν ἔρωτα οἶσθα , τὰ μετὰ ταῦτα δὲ ἤδη ἄκουσον . 
ἡ μὲν Εὐρώπη κατεληλύθει ἐπὶ τὴν ἠϊόνα παίζουσα τὰς ἡλικιώτιδας παραλαβοῦσα , ὁ Ζεὺς δὲ 
ταύρῳ εἰκάσας ἑαυτὸν συνέπαιζεν αὐταῖς κάλλιστος φαινόμενος · 
λευκός τε γὰρ ἦν ἀκριβῶς καὶ τὰ κέρατα εὐκαμπὴς καὶ τὸ βλέμμα ἥμερος · ἐσκίρτα οὖν καὶ αὐτὸς ἐπὶ τῆς ἠϊόνος καὶ ἐμυκᾶτο ἥδιστον , ὥστε τὴν Εὐρώπην τολμῆσαι καὶ ἀναβῆναι αὐτόν . 
ὡς δὲ τοῦτο ἐγένετο , δρομαῖος μὲν ὁ Ζεὺς ὥρμησεν ἐπὶ τὴν θάλατταν φέρων αὐτὴν καὶ ἐνήχετο ἐμπεσών , ἡ δὲ πάνυ ἐκπλαγὴς τῷ πράγματι τῇ λαιᾷ μὲν εἴχετο τοῦ κέρατος , ὡς μὴ ἀπολισθάνοι , τῇ ἑτέρᾳ δὲ ἠνεμωμένον τὸν πέπλον ξυνεῖχεν . 
Νότος 
Ἡδὺ τοῦτο θέαμα εἶδες , ὦ Ζέφυρε , καὶ ἐρωτικόν , νηχόμενον τὸν Δία φέροντα τὴν ἀγαπωμένην . 
Ζέφυρος 
Καὶ μὴν τὰ μετὰ ταῦτα ἡδίω παρὰ πολύ , ὦ 
Νότε · ἥ τε γὰρ θάλαττα εὐθὺς ἀκύμων ἐγένετο καὶ τὴν γαλήνην ἐπισπασαμένη λείαν παρεῖχεν ἑαυτήν , ἡμεῖς δὲ πάντες ἡσυχίαν ἄγοντες οὐδὲν ἄλλο ἢ θεαταὶ μόνον τῶν γιγνομένων παρηκολουθοῦμεν , Ἔρωτες δὲ παραπετόμενοι μικρὸν ἐκ τῆς θαλάττης , ὡς ἐνίοτε ἄκροις τοῖς ποσὶν ἐπιψαύειν τοῦ ὕδατος , ἡμμένας τὰς δᾷδας φέροντες ᾖδον ἅμα τὸν ὑμέναιον , αἱ Νηρηίδες δὲ ἀναδῦσαι παρίππευον ἐπὶ τῶν δελφίνων ἐπικροτοῦσαι ἡμίγυμνοι αἱ πολλαί , τό τε τῶν Τριτώνων γένος καὶ εἴ τι ἄλλο μὴ φοβερὸν ἰδεῖν τῶν θαλαττίων ἅπαντα περιεχόρευε τὴν παῖδα · 
ὁ μὲν γὰρ Ποσειδῶν ἐπιβεβηκὼς ἅρματος , παροχουμένην τὴν Ἀμφιτρίτην ἔχων προῆγε γεγηθὼς ὁδοποιῶν νηχομένῳ τῷ ἀδελφῷ · ἐπὶ πᾶσι δὲ τὴν Ἀφροδίτην δύο 
Τρίτωνες ἔφερον ἐπὶ κόγχης κατακειμένην , ἄνθη παντοῖα ἐπιπάττουσαν τῇ νύμφῃ . 
ταῦτα ἐκ Φοινίκης ἄχρι τῆς Κρήτης ἐγένετο · ἐπεὶ δὲ ἐπέβη τῇ νήσῳ , ὁ μὲν ταῦρος οὐκέτι ἐφαίνετο , ἐπιλαβόμενος δὲ τῆς χειρὸς ὁ Ζεὺς ἀπῆγε τὴν Εὐρώπην ἐς τὸ Δικταῖον ἄντρον ἐρυθριῶσαν καὶ κάτω ὁρῶσαν · ἠπίστατο γὰρ ἤδη ἐφ) ὅτῳ ἄγοιτο . 
ἡμεῖς δὲ ἐμπεσόντες ἄλλο ἄλλος τοῦ πελάγους μέρος διεκυμαίνομεν . 
Νότος 
Ὦ μακάριε Ζέφυρε τῆς θέας · ἐγὼ δὲ γρῦπας καὶ ἐλέφαντας καὶ μέλανας ἀνθρώπους ἑώρων .
